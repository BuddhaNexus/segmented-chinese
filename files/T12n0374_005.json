{
    "T12n0374_005:0390b11": "大般涅槃經卷第五",
    "T12n0374_005:0390b13": "北涼天竺三藏曇無讖譯",
    "T12n0374_005:0390b14": "如來性品第四之二",
    "T12n0374_005:0390b15": "[0390b15] 爾時迦葉菩薩白佛言：「世尊！如佛所說，諸佛",
    "T12n0374_005:0390b16": "世尊有祕密藏。是義不然。何以故？諸佛世尊",
    "T12n0374_005:0390b17": "唯有密語，無有密藏。譬如幻主，機關、木人，人",
    "T12n0374_005:0390b18": "雖&#x89A9;見屈伸俯仰，莫知其內而使之然。佛法",
    "T12n0374_005:0390b19": "不爾，咸令眾生悉得知見，云何當言諸佛世",
    "T12n0374_005:0390b20": "尊有祕密藏？」[0390b20] 佛讚迦葉：「善哉，善哉！善男子！",
    "T12n0374_005:0390b21": "如汝所言，如來實無祕密之藏。何以故？如",
    "T12n0374_005:0390b22": "秋滿月，處空顯露，清淨無翳，人皆&#x89A9;見。如來",
    "T12n0374_005:0390b23": "之言，亦復如是，開發顯露，清淨無翳。愚人不",
    "T12n0374_005:0390b24": "解，謂之祕藏，智者了達，則不名藏。善男子！",
    "T12n0374_005:0390b25": "譬如有人，多積金銀至無量億，其心慳&#x608B;，不",
    "T12n0374_005:0390b26": "肯惠施拯濟貧窮，如是積聚乃名祕藏。如來",
    "T12n0374_005:0390b27": "不爾，於無邊劫積聚無量妙法珍寶，心無慳",
    "T12n0374_005:0390b28": "&#x608B;，常以惠施一切眾生，云何當言如來祕藏？",
    "T12n0374_005:0390b29": "善男子！譬如有人身根不具，或無一目、一手、",
    "T12n0374_005:0390c01": "一足，以羞恥故，不令人見，人不見故，名為祕",
    "T12n0374_005:0390c02": "藏。如來不爾，所有正法，具足無缺，令人&#x89A9;見，",
    "T12n0374_005:0390c03": "云何當言如來祕藏？善男子！譬如貧人，多負",
    "T12n0374_005:0390c04": "人財，怖畏債主，隱不欲現，故名為藏。如來",
    "T12n0374_005:0390c05": "不爾，不負一切眾生世法，雖負眾生出世之",
    "T12n0374_005:0390c06": "法而亦不藏。何以故？恒於眾生，生一子想，",
    "T12n0374_005:0390c07": "而為演說無上法故。善男子！譬如長者，多有",
    "T12n0374_005:0390c08": "財寶，唯有一子，心甚愛重，情無捨離，所有珍",
    "T12n0374_005:0390c09": "寶悉用示之。如來亦爾，視諸眾生同於一子。",
    "T12n0374_005:0390c10": "善男子！如世間人，以男女根醜陋、鄙惡，以衣",
    "T12n0374_005:0390c11": "覆蔽，故名為藏。如來不爾，永斷此根，以無根",
    "T12n0374_005:0390c12": "故，無所覆藏。善男子！如婆羅門所有語論，",
    "T12n0374_005:0390c13": "終不欲令剎利、毘舍、首陀等聞。何以故？以此",
    "T12n0374_005:0390c14": "論中有過惡故。如來正法，則不如是，初、中、後",
    "T12n0374_005:0390c15": "善，是故不得名為祕藏。善男子！譬如長者，",
    "T12n0374_005:0390c16": "唯有一子，心常憶念，憐愛無已，將詣師所，",
    "T12n0374_005:0390c17": "欲令受學，懼不速成，尋便將還。以愛念故，晝",
    "T12n0374_005:0390c18": "夜慇懃，教其半字，而不教誨毘伽羅論。何以",
    "T12n0374_005:0390c19": "故？以其幼稚，力未堪故。善男子！假使長者",
    "T12n0374_005:0390c20": "教半字已，是兒即時能得了知毘伽羅論不？」",
    "T12n0374_005:0390c21": "[0390c21] 「不也。世尊！」[0390c21] 「如是長者，於是子所，有祕藏不？」[0390c21] 「不",
    "T12n0374_005:0390c22": "也。世尊！何以故？以子年幼，故不為說；不以",
    "T12n0374_005:0390c23": "祕故，&#x608B;而不說。所以者何？若有嫉&#x59AC;祕&#x608B;之",
    "T12n0374_005:0390c24": "心，乃名為藏。如來不爾，云何當言如來祕藏？」",
    "T12n0374_005:0390c25": "[0390c25] 佛言：「善哉，善哉！善男子！如汝所言。若有瞋",
    "T12n0374_005:0390c26": "心、嫉&#x59AC;慳&#x608B;，乃名為藏；如來無有瞋心、嫉&#x59AC;，",
    "T12n0374_005:0390c27": "云何名藏？善男子！彼大長者謂如來也，所",
    "T12n0374_005:0390c28": "言一子者，謂一切眾生。如來視於一切眾生",
    "T12n0374_005:0390c29": "猶如一子，教一子者謂聲聞弟子，半字者謂",
    "T12n0374_005:0391a01": "九部經，毘伽羅論者所謂方等大乘經典。以",
    "T12n0374_005:0391a02": "諸聲聞無有慧力，是故如來為說半字九部",
    "T12n0374_005:0391a03": "經典，而不為說毘伽羅論方等大乘。善男子！",
    "T12n0374_005:0391a04": "如彼長者，子既長大，堪任讀學，若不為說毘",
    "T12n0374_005:0391a05": "伽羅論，可名為藏。若諸聲聞有堪任力，能受",
    "T12n0374_005:0391a06": "大乘毘伽羅論，如來祕惜不為說者，可言如",
    "T12n0374_005:0391a07": "來有祕密藏。如來不爾，是故如來無有祕藏。",
    "T12n0374_005:0391a08": "如彼長者教半字已，次為演說毘伽羅論；我",
    "T12n0374_005:0391a09": "今亦爾，為諸弟子說於半字九部經已，次為",
    "T12n0374_005:0391a10": "演說毘伽羅論，所謂如來常存不變。",
    "T12n0374_005:0391a11": "[0391a11] 「復次善男子！譬如夏月，興大雲雷、降注大雨，",
    "T12n0374_005:0391a12": "令諸農夫下種之者多獲果實。不下種者，無",
    "T12n0374_005:0391a13": "所剋獲，無所獲者，非龍王咎。而此龍王亦",
    "T12n0374_005:0391a14": "無所藏。我今如來，亦復如是，降大法雨大涅",
    "T12n0374_005:0391a15": "槃經，若諸眾生，種善子者，得慧芽果。無善",
    "T12n0374_005:0391a16": "子者，則無所獲。無所獲者，非如來咎；然佛如",
    "T12n0374_005:0391a17": "來，實無所藏。」[0391a17] 迦葉復言：「我今定知如來、世尊",
    "T12n0374_005:0391a18": "無所祕藏。如佛所說毘伽羅論，謂佛如來常",
    "T12n0374_005:0391a19": "存不變，是義不然。何以故？佛昔說偈：",
    "T12n0374_005:0391a20": "「『諸佛與緣覺，  及以弟子眾，",
    "T12n0374_005:0391a21": "  猶捨無常身，  何況諸凡夫？』",
    "T12n0374_005:0391a22": "[0391a22] 「今者乃說常存無變，是義云何？」[0391a22] 佛言：「善男",
    "T12n0374_005:0391a23": "子！我為一切聲聞弟子，教半字故而說是偈。",
    "T12n0374_005:0391a24": "善男子！波斯匿王其母命終，悲號戀慕不能",
    "T12n0374_005:0391a25": "自勝，來至我所，我即問言：『大王！何故悲苦",
    "T12n0374_005:0391a26": "懊惱乃至於此？』王言：『世尊！國大夫人，是日",
    "T12n0374_005:0391a27": "命終，假使有能令我母命還如本者，我當捨",
    "T12n0374_005:0391a28": "國、象馬、七珍及以身命，悉以賞之。』我復語言：",
    "T12n0374_005:0391a29": "『大王！且莫愁惱，憂悲啼哭，一切眾生壽命盡",
    "T12n0374_005:0391b01": "者，名之為死。諸佛緣覺、聲聞弟子，尚捨此身，",
    "T12n0374_005:0391b02": "況復凡夫？』善男子！我為波斯匿王教半字",
    "T12n0374_005:0391b03": "故，而說是偈。我今為諸聲聞弟子說毘伽羅",
    "T12n0374_005:0391b04": "論，謂如來常存，無有變易。若有人言如來無",
    "T12n0374_005:0391b05": "常，云何是人舌不墮落？」",
    "T12n0374_005:0391b06": "[0391b06] 迦葉復言：「如佛所說：",
    "T12n0374_005:0391b07": "「『無所聚積，  於食知足。  如鳥飛空，",
    "T12n0374_005:0391b08": "  跡不可尋。』",
    "T12n0374_005:0391b09": "[0391b09] 「是義云何？世尊！於此眾中，誰得名為無所積",
    "T12n0374_005:0391b10": "聚？誰復得名於食知足？誰行於空跡不可尋？",
    "T12n0374_005:0391b11": "而此去者為至何方？」[0391b11] 佛言：「迦葉！夫積聚者，",
    "T12n0374_005:0391b12": "名曰財寶。善男子！積聚有二種：一者有為、",
    "T12n0374_005:0391b13": "二者無為。有為積聚者即聲聞行，無為積聚",
    "T12n0374_005:0391b14": "者即如來行。善男子！僧亦有二種：有為、無",
    "T12n0374_005:0391b15": "為。有為僧者名曰聲聞，聲聞僧者無有積聚，",
    "T12n0374_005:0391b16": "所謂奴婢非法之物，庫藏穀米、鹽豉胡麻、大",
    "T12n0374_005:0391b17": "小諸豆。若有說言如來聽畜奴婢、僕使如是",
    "T12n0374_005:0391b18": "之物，舌則卷縮。我諸所有聲聞弟子，名無積",
    "T12n0374_005:0391b19": "聚，亦得名為於食知足。若有貪食，名不知",
    "T12n0374_005:0391b20": "足。不貪食者，是名知足。跡難尋者，則近無上",
    "T12n0374_005:0391b21": "菩提之道，我說是人雖去無至。」[0391b21] 迦葉復言：",
    "T12n0374_005:0391b22": "「若有為僧，尚無積聚，況無為僧？無為僧者，即",
    "T12n0374_005:0391b23": "是如來，如來云何當有積聚？夫積聚者，名為",
    "T12n0374_005:0391b24": "藏匿，是故如來凡有所說，無所&#x608B;惜，云何名",
    "T12n0374_005:0391b25": "藏？跡不可尋者所謂涅槃，涅槃之中無有日",
    "T12n0374_005:0391b26": "月、星辰、諸宿、寒熱風雨、生老病死、二十五有，",
    "T12n0374_005:0391b27": "離諸憂苦及諸煩惱，如是涅槃，如來住處，常",
    "T12n0374_005:0391b28": "不變易，以是因緣，如來至是娑羅樹間，於大",
    "T12n0374_005:0391b29": "涅槃而般涅槃。」[0391b29] 佛告迦葉：「所言大者，其性廣",
    "T12n0374_005:0391c01": "博。猶如有人壽命無量，名大丈夫。是人若能",
    "T12n0374_005:0391c02": "安住正法，名人中勝。如我所說八大人覺，為",
    "T12n0374_005:0391c03": "一人有？為多人有？若一人具八，則為最勝。所",
    "T12n0374_005:0391c04": "言涅槃者，無諸瘡疣。善男子！譬如有人為毒",
    "T12n0374_005:0391c05": "箭所射，多受苦痛；值遇良醫，為拔毒箭，傅以",
    "T12n0374_005:0391c06": "妙藥，令其離苦，得受安樂。是醫即便遊於城",
    "T12n0374_005:0391c07": "邑及諸聚落，隨有患苦、瘡疣之處，即往其所，",
    "T12n0374_005:0391c08": "為療眾苦。善男子！如來亦爾，成等正覺，為",
    "T12n0374_005:0391c09": "大醫王，見閻浮提苦惱眾生，無量劫中被婬、",
    "T12n0374_005:0391c10": "怒、癡、煩惱毒箭，受大苦切。為如是等，說大乘",
    "T12n0374_005:0391c11": "經甘露法藥，療治此已，復至他方有諸煩惱",
    "T12n0374_005:0391c12": "毒箭之處，示現作佛，為其療治，是故名曰大",
    "T12n0374_005:0391c13": "般涅槃。大般涅槃者名解脫處，隨有調伏眾",
    "T12n0374_005:0391c14": "生之處，如來於中而作示現，以是真實甚深",
    "T12n0374_005:0391c15": "義故，名大涅槃。」[0391c15] 迦葉菩薩復白佛言：「世尊！",
    "T12n0374_005:0391c16": "世間醫師，悉能療治一切眾生瘡疣病不？」[0391c16] 「善",
    "T12n0374_005:0391c17": "男子！世間瘡疣，凡有二種：一者可治，二不可",
    "T12n0374_005:0391c18": "治。凡可治者，醫則能治。不可治者，則不能治。」",
    "T12n0374_005:0391c19": "[0391c19] 迦葉復言：「如佛言者，如來則為於閻浮提治",
    "T12n0374_005:0391c20": "眾生已。若言治已，是諸眾生，其中云何復有",
    "T12n0374_005:0391c21": "未能得涅槃者？若未悉得，云何如來說言治",
    "T12n0374_005:0391c22": "竟，欲至他方？」[0391c22] 「善男子！閻浮提內眾生有二：",
    "T12n0374_005:0391c23": "一者有信，二者無信。有信之人，則名可治。何",
    "T12n0374_005:0391c24": "以故？定得涅槃，無瘡疣故，是故我說治閻浮",
    "T12n0374_005:0391c25": "提諸眾生已。無信之人，名一闡提，一闡提者，",
    "T12n0374_005:0391c26": "名不可治。除一闡提，餘悉治已，是故涅槃，名",
    "T12n0374_005:0391c27": "無瘡疣。」",
    "T12n0374_005:0391c28": "[0391c28] 「世尊，何等名涅槃？」[0391c28] 「善男子！夫涅槃者，名為",
    "T12n0374_005:0391c29": "解脫。」[0391c29] 迦葉復言：「所言解脫，為是色耶？為非色",
    "T12n0374_005:0392a01": "乎？」[0392a01] 佛言：「善男子！或有是色，或非是色。言非",
    "T12n0374_005:0392a02": "色者，即是聲聞緣覺解脫。言是色者，即是諸",
    "T12n0374_005:0392a03": "佛如來解脫。善男子！是故解脫亦色、非色。",
    "T12n0374_005:0392a04": "如來為諸聲聞弟子說為非色。」[0392a04] 「世尊！聲聞緣",
    "T12n0374_005:0392a05": "覺若非色者，云何得住？」[0392a05] 「善男子！如非想非非",
    "T12n0374_005:0392a06": "想天，亦色非色，我亦說為非色。若人難言：",
    "T12n0374_005:0392a07": "『非想非非想天若非色者，云何得住、去來、進",
    "T12n0374_005:0392a08": "止？』如是之義，諸佛境界，非諸聲聞緣覺所知。",
    "T12n0374_005:0392a09": "解脫亦爾，亦色非色說為非色，亦想非想說",
    "T12n0374_005:0392a10": "為非想，如是之義諸佛境界，非諸聲聞緣覺",
    "T12n0374_005:0392a11": "所知。」",
    "T12n0374_005:0392a12": "[0392a12] 爾時迦葉菩薩復白佛言：「世尊！唯願哀愍，重",
    "T12n0374_005:0392a13": "垂廣說，大涅槃行解脫之義。」[0392a13] 佛讚迦葉：「善哉，",
    "T12n0374_005:0392a14": "善哉！善男子！真解脫者，名曰遠離一切繫縛。",
    "T12n0374_005:0392a15": "若真解脫離諸繫縛，則無有生，亦無和合。譬",
    "T12n0374_005:0392a16": "如父母和合生子，真解脫者則不如是，是故",
    "T12n0374_005:0392a17": "解脫名曰不生。迦葉！譬如醍醐其性清淨。",
    "T12n0374_005:0392a18": "如來亦爾，非因父母和合而生，其性清淨。所",
    "T12n0374_005:0392a19": "以示現有父母者，為欲化度諸眾生故。真解",
    "T12n0374_005:0392a20": "脫者即是如來，如來解脫無二無別。譬如春",
    "T12n0374_005:0392a21": "月下諸種子，得煖氣已尋便出生；真解脫",
    "T12n0374_005:0392a22": "者則不如是。又解脫者名曰虛無，虛無即是",
    "T12n0374_005:0392a23": "解脫，解脫即是如來，如來即是虛無、非作所",
    "T12n0374_005:0392a24": "作。凡是作者，猶如城郭、樓觀、&#x5374;敵；真解脫者",
    "T12n0374_005:0392a25": "則不如是，是故解脫即是如來。又解脫者即",
    "T12n0374_005:0392a26": "無為法，譬如陶師，作已還破，解脫不爾，真",
    "T12n0374_005:0392a27": "解脫者不生不滅，是故解脫即是如來。如來",
    "T12n0374_005:0392a28": "亦爾，不生不滅、不老不死、不破不壞、非有為",
    "T12n0374_005:0392a29": "法，以是義故，名曰如來入大涅槃。不老不死",
    "T12n0374_005:0392b01": "有何等義？老者名為遷變，髮白面皺；死者",
    "T12n0374_005:0392b02": "身壞命終。如是等法，解脫中無；以無是事，故",
    "T12n0374_005:0392b03": "名解脫。如來亦無髮白、面皺、有為之法，是故",
    "T12n0374_005:0392b04": "如來無有老也；無有老故，則無有死。又解脫",
    "T12n0374_005:0392b05": "者名曰無病，所謂病者，四百四病及餘外來",
    "T12n0374_005:0392b06": "侵損身者，是處無故，故名解脫。無疾病者，即",
    "T12n0374_005:0392b07": "真解脫，真解脫者即是如來，如來無病，是故",
    "T12n0374_005:0392b08": "法身亦無有病，如是無病，即是如來。死者名",
    "T12n0374_005:0392b09": "曰身壞命終；是處無死，即是甘露，是甘露者",
    "T12n0374_005:0392b10": "即真解脫，真解脫者即是如來。如來成就如",
    "T12n0374_005:0392b11": "是功德，云何當言如來無常？若言無常，無有",
    "T12n0374_005:0392b12": "是處。是金剛身，云何無常？是故如來不名命",
    "T12n0374_005:0392b13": "終。如來清淨，無有垢穢，如來之身非胎所污，",
    "T12n0374_005:0392b14": "如分陀利，本性清淨。如來解脫亦復如是，如",
    "T12n0374_005:0392b15": "是解脫，即是如來，是故如來清淨無垢。又解",
    "T12n0374_005:0392b16": "脫者，諸漏瘡疣永無遺餘，如來亦爾，無有一",
    "T12n0374_005:0392b17": "切諸漏瘡疣。又解脫者無有&#x9B2A;諍，譬如飢人，",
    "T12n0374_005:0392b18": "見他飲食，生貪奪想，解脫不爾。又解脫者名",
    "T12n0374_005:0392b19": "曰安靜，凡夫人言，夫安靜者謂摩醯首羅，",
    "T12n0374_005:0392b20": "如是之言即是虛妄。真安靜者畢竟解脫，畢",
    "T12n0374_005:0392b21": "竟解脫即是如來。又解脫者名曰安隱，如多",
    "T12n0374_005:0392b22": "賊處不名安隱，清夷之處乃名安隱。是解脫",
    "T12n0374_005:0392b23": "中無有怖畏，故名安隱，是故安隱即真解脫，",
    "T12n0374_005:0392b24": "真解脫者即是如來，如來者即是法也。又解",
    "T12n0374_005:0392b25": "脫者，無有等侶，有等侶者，如有國王有&#x96A3;國",
    "T12n0374_005:0392b26": "等。夫解脫者則無如是，無等侶者謂轉輪聖",
    "T12n0374_005:0392b27": "王，無有能與作齊等者。解脫亦爾，無有等侶，",
    "T12n0374_005:0392b28": "無等侶者即真解脫，真解脫者即是如來、轉",
    "T12n0374_005:0392b29": "法輪王，是故如來無有等侶，有等侶者無有",
    "T12n0374_005:0392c01": "是處。又解脫者名無憂愁，有憂愁者譬如國",
    "T12n0374_005:0392c02": "王畏難強&#x96A3;，而生憂愁。夫解脫者則無是事，",
    "T12n0374_005:0392c03": "譬如壞怨，則無憂慮，解脫亦爾，是無憂畏，",
    "T12n0374_005:0392c04": "無憂畏者，即是如來。又解脫者，名無憂喜，譬",
    "T12n0374_005:0392c05": "如女人，只有一子，從役遠行，卒得凶問，聞之",
    "T12n0374_005:0392c06": "愁苦，後復聞活，便生歡喜。夫解脫中，無如是",
    "T12n0374_005:0392c07": "事，無憂喜者即真解脫，真解脫者即是如來。",
    "T12n0374_005:0392c08": "又解脫者無有塵垢，譬如春月，日沒之後，風",
    "T12n0374_005:0392c09": "起塵霧。夫解脫中無如是事，無塵霧者喻真",
    "T12n0374_005:0392c10": "解脫，真解脫者即是如來。譬如聖王髻中明",
    "T12n0374_005:0392c11": "珠，無有垢穢。夫解脫性亦復如是，無有垢穢，",
    "T12n0374_005:0392c12": "無垢穢者喻真解脫，真解脫者即是如來。如",
    "T12n0374_005:0392c13": "真金性，不雜沙石，乃名真寶，有人得之生於",
    "T12n0374_005:0392c14": "財想。夫解脫性，亦復如是，如彼真寶，彼真寶",
    "T12n0374_005:0392c15": "者喻真解脫，真解脫者即是如來。譬如瓦瓶，",
    "T12n0374_005:0392c16": "破而聲[斯/瓦]，金剛寶瓶，則不如是。夫解脫者亦",
    "T12n0374_005:0392c17": "無[斯/瓦]破，金剛寶瓶喻真解脫，真解脫者即是",
    "T12n0374_005:0392c18": "如來，是故如來身不可壞。其聲[斯/瓦]者，如蜱",
    "T12n0374_005:0392c19": "麻子，盛熱之時，置之日曝，出聲震爆。夫解",
    "T12n0374_005:0392c20": "脫者無如是事，如彼金剛真寶之瓶，無[斯/瓦]破",
    "T12n0374_005:0392c21": "聲，假使無量百千之人悉共射之，無能壞者，",
    "T12n0374_005:0392c22": "無[斯/瓦]破聲喻真解脫，真解脫者即是如來。如",
    "T12n0374_005:0392c23": "貧窮人負他物故，為他所繫，枷鎖策罰，受諸",
    "T12n0374_005:0392c24": "苦毒。夫解脫中無如是事，無有負債，猶如長",
    "T12n0374_005:0392c25": "者多有財寶無量億數，勢力自在，不負他物。",
    "T12n0374_005:0392c26": "夫解脫者亦復如是，多有無量法財珍寶，勢",
    "T12n0374_005:0392c27": "力自在，無所負也，無所負者喻真解脫，真解",
    "T12n0374_005:0392c28": "脫者即是如來。又解脫者名無逼切，如春涉",
    "T12n0374_005:0392c29": "熱，夏日食甜，冬日冷觸。真解脫中無有如是",
    "T12n0374_005:0393a01": "不適意事，無逼切者喻真解脫，真解脫者即",
    "T12n0374_005:0393a02": "是如來。[0393a02] 「又無逼切者，譬如有人飽食魚肉，而",
    "T12n0374_005:0393a03": "復飲乳，是人則為近死不久。真解脫中無如",
    "T12n0374_005:0393a04": "是事，是人若得甘露良藥，所患得除。真解脫",
    "T12n0374_005:0393a05": "者亦復如是，甘露良藥喻真解脫，真解脫者",
    "T12n0374_005:0393a06": "即是如來。云何逼切、不逼切耶？譬如凡夫，",
    "T12n0374_005:0393a07": "我慢自高，而作是念：『一切眾中誰能害我？』即",
    "T12n0374_005:0393a08": "便&#x643A;持蛇虎毒虫，當知是人不盡壽命，則為",
    "T12n0374_005:0393a09": "橫死。真解脫中無如是事。不逼切者如轉輪",
    "T12n0374_005:0393a10": "王，所有神珠能伏蜣蜋、九十六種諸毒虫等，",
    "T12n0374_005:0393a11": "若有聞是神珠香者，諸毒消滅。真解脫者亦",
    "T12n0374_005:0393a12": "復如是，皆悉遠離二十五有，毒消滅者喻",
    "T12n0374_005:0393a13": "真解脫，真解脫者即是如來。又不逼切者，譬",
    "T12n0374_005:0393a14": "如虛空，解脫亦爾，彼虛空者，喻真解脫，真",
    "T12n0374_005:0393a15": "解脫者即是如來。又逼切者如近乾草，然諸",
    "T12n0374_005:0393a16": "燈火，近則熾然；真解脫中無如是事。又不逼",
    "T12n0374_005:0393a17": "切者，譬如日月，不逼眾生。解脫亦爾，於諸眾",
    "T12n0374_005:0393a18": "生無有逼切，無有逼切喻真解脫，真解脫者",
    "T12n0374_005:0393a19": "即是如來。又解脫者名無動法，猶如怨親，",
    "T12n0374_005:0393a20": "真解脫中無如是事。又不動者如轉輪王，更",
    "T12n0374_005:0393a21": "無聖王以為親友，若更有親，則無是處。解脫",
    "T12n0374_005:0393a22": "亦爾，更無有親，若有親者亦無是處，彼王無",
    "T12n0374_005:0393a23": "親喻真解脫，真解脫者即是如來，如來者即",
    "T12n0374_005:0393a24": "是法也。又無動者譬如素衣，易受染色，解脫",
    "T12n0374_005:0393a25": "不爾。又無動者如婆師花，欲令有臭及青色",
    "T12n0374_005:0393a26": "者，無有是處。解脫亦爾，欲令有臭及諸色者，",
    "T12n0374_005:0393a27": "亦無是處，是故解脫即是如來。又解脫者名",
    "T12n0374_005:0393a28": "為希有，譬如水中生於蓮花，非為希有，火中",
    "T12n0374_005:0393a29": "生者，是乃希有，有人見之便生歡喜。真解脫",
    "T12n0374_005:0393b01": "者亦復如是，其有見者，心生歡喜；彼希有者，",
    "T12n0374_005:0393b02": "喻真解脫，真解脫者即是如來，其如來者即",
    "T12n0374_005:0393b03": "是法身。又希有者，譬如嬰兒，其齒未生，漸漸",
    "T12n0374_005:0393b04": "長大然後乃生；解脫不爾，無有生與不生。[0393b04] 「又",
    "T12n0374_005:0393b05": "解脫者，名曰虛寂，無有不定。不定者，如一闡",
    "T12n0374_005:0393b06": "提究竟不移，犯重禁者不成佛道，無有是處。",
    "T12n0374_005:0393b07": "何以故？是人若於佛正法中，心得淨信，爾時",
    "T12n0374_005:0393b08": "即便滅一闡提，若復得作優婆塞者，亦得斷",
    "T12n0374_005:0393b09": "滅於一闡提，犯重禁者滅此罪已，則得成佛。",
    "T12n0374_005:0393b10": "是故若言，畢定不移，不成佛道，無有是處。真",
    "T12n0374_005:0393b11": "解脫中都無如是滅盡之事。又虛寂者墮於",
    "T12n0374_005:0393b12": "法界，如法界性即真解脫，真解脫者即是如",
    "T12n0374_005:0393b13": "來。又一闡提若盡滅者，則不得稱一闡提也。",
    "T12n0374_005:0393b14": "何等名為一闡提耶？一闡提者，斷滅一切諸",
    "T12n0374_005:0393b15": "善根，本心不攀緣一切善法，乃至不生一念",
    "T12n0374_005:0393b16": "之善。真解脫中都無是事，無是事故，即真解",
    "T12n0374_005:0393b17": "脫，真解脫者即是如來。又解脫者名不可量，",
    "T12n0374_005:0393b18": "譬如穀聚，其量可知。真解脫者則不如是，譬",
    "T12n0374_005:0393b19": "如大海不可度量，解脫亦爾不可度量，不可",
    "T12n0374_005:0393b20": "量者即真解脫，真解脫者即是如來。又解脫",
    "T12n0374_005:0393b21": "者名無量法，如一眾生多有業報。解脫亦爾，",
    "T12n0374_005:0393b22": "有無量報，無量報者即真解脫，真解脫者即",
    "T12n0374_005:0393b23": "是如來。又解脫者名為廣大，譬如大海無與",
    "T12n0374_005:0393b24": "等者。解脫亦爾無能與等，無與等者即真解",
    "T12n0374_005:0393b25": "脫，真解脫者即是如來。又解脫者名曰最上，",
    "T12n0374_005:0393b26": "譬如虛空最高無比。解脫亦爾最高無比，高",
    "T12n0374_005:0393b27": "無比者即真解脫，真解脫者即是如來。又解",
    "T12n0374_005:0393b28": "脫者名無能過，譬如師子所住之處，一切百",
    "T12n0374_005:0393b29": "獸無能過者。解脫亦爾無有能過，無能過者",
    "T12n0374_005:0393c01": "即真解脫，真解脫者即是如來。又解脫者名",
    "T12n0374_005:0393c02": "為無上，譬如北方，諸方中上。解脫亦爾，為無",
    "T12n0374_005:0393c03": "有上，無有上者即真解脫，真解脫者即是如",
    "T12n0374_005:0393c04": "來。又解脫者名無上上，譬如北方之於東方，",
    "T12n0374_005:0393c05": "為無上上。解脫亦爾無有上上，無上上者即",
    "T12n0374_005:0393c06": "真解脫，真解脫者即是如來。又解脫者名曰",
    "T12n0374_005:0393c07": "恒法，譬如人天身壞命終，是名曰恒，非不恒",
    "T12n0374_005:0393c08": "也。解脫亦爾非是不恒，非不恒者即真解脫，",
    "T12n0374_005:0393c09": "真解脫者即是如來。又解脫者名曰堅實，",
    "T12n0374_005:0393c10": "如佉陀羅栴檀沈水，其性堅實。解脫亦爾其",
    "T12n0374_005:0393c11": "性堅實，性堅實者即真解脫，真解脫者即是",
    "T12n0374_005:0393c12": "如來。又解脫者名曰不虛，譬如竹葦其體",
    "T12n0374_005:0393c13": "空&#x8E08;；解脫不爾，當知解脫即是如來。又解",
    "T12n0374_005:0393c14": "脫者名不可污，譬如牆壁未被塗治，蚊虻在",
    "T12n0374_005:0393c15": "上止住遊戲，若以塗治綵畫彫飾，虫聞綵香",
    "T12n0374_005:0393c16": "即便不住；如是不住喻真解脫，真解脫者即",
    "T12n0374_005:0393c17": "是如來。又解脫者名曰無邊，譬如聚落，皆",
    "T12n0374_005:0393c18": "有邊表。解脫不爾，譬如虛空無有邊際，解脫",
    "T12n0374_005:0393c19": "亦爾無有邊際，如是解脫即是如來。又解脫",
    "T12n0374_005:0393c20": "者名不可見，譬如空中鳥跡難見，如是難見，",
    "T12n0374_005:0393c21": "喻真解脫，真解脫者即是如來。又解脫者名",
    "T12n0374_005:0393c22": "曰甚深，何以故？聲聞緣覺所不能入，不能",
    "T12n0374_005:0393c23": "入者即真解脫，真解脫者即是如來。又甚深",
    "T12n0374_005:0393c24": "者諸佛菩薩之所恭敬，譬如孝子供養父母",
    "T12n0374_005:0393c25": "功德甚深，功德甚深喻真解脫，真解脫者即",
    "T12n0374_005:0393c26": "是如來。又解脫者名不可見，譬如有人不見",
    "T12n0374_005:0393c27": "自頂。解脫亦爾，聲聞緣覺所不能見，不能見",
    "T12n0374_005:0393c28": "者即真解脫，真解脫者即是如來。又解脫者",
    "T12n0374_005:0393c29": "名無屋宅，譬如虛空無有屋宅。解脫亦爾，言",
    "T12n0374_005:0394a01": "屋宅者，喻二十五有，無有屋宅者，喻真解脫，",
    "T12n0374_005:0394a02": "真解脫者即是如來。又解脫者名不可取，如",
    "T12n0374_005:0394a03": "阿摩勒果，人可取持。解脫不爾，不可取持，不",
    "T12n0374_005:0394a04": "可取持即真解脫，真解脫者即是如來。又解",
    "T12n0374_005:0394a05": "脫者名不可執，譬如幻物不可執持。解脫",
    "T12n0374_005:0394a06": "亦爾不可執持，不可執持即真解脫，真解脫",
    "T12n0374_005:0394a07": "者即是如來。又解脫者無有身體，譬如有人",
    "T12n0374_005:0394a08": "體生瘡疣及諸癰疽、癲狂乾枯。真解脫中",
    "T12n0374_005:0394a09": "無如是病，無如是病喻真解脫，真解脫者即",
    "T12n0374_005:0394a10": "是如來。又解脫者名為一味，如乳一味，解脫",
    "T12n0374_005:0394a11": "亦爾，唯有一味，如是一味即真解脫，真解脫",
    "T12n0374_005:0394a12": "者即是如來。又解脫者名曰清淨，如水無泥，",
    "T12n0374_005:0394a13": "澄靜清淨。解脫亦爾澄靜清淨，澄靜清淨即",
    "T12n0374_005:0394a14": "真解脫，真解脫者即是如來。又解脫者名曰",
    "T12n0374_005:0394a15": "一味，如空中雨，一味清淨，一味清淨喻真解",
    "T12n0374_005:0394a16": "脫，真解脫者即是如來。又解脫者名曰除&#x5374;，",
    "T12n0374_005:0394a17": "譬如滿月，無諸雲翳。解脫亦爾無諸雲翳，無",
    "T12n0374_005:0394a18": "諸雲翳即真解脫，真解脫者即是如來。又解",
    "T12n0374_005:0394a19": "脫者名曰寂靜，譬如有人熱病除愈，身得寂",
    "T12n0374_005:0394a20": "靜。解脫亦爾，身得寂靜，身得寂靜即真解脫，",
    "T12n0374_005:0394a21": "真解脫者即是如來。又解脫者即是平等，譬",
    "T12n0374_005:0394a22": "如野田毒蛇、鼠狼俱有殺心。解脫不爾，無有",
    "T12n0374_005:0394a23": "殺心，無殺心者即真解脫，真解脫者即是如",
    "T12n0374_005:0394a24": "來。又平等者，譬如父母等心於子，解脫亦爾",
    "T12n0374_005:0394a25": "其心平等，心平等者即真解脫，真解脫者即",
    "T12n0374_005:0394a26": "是如來。又解脫者名無異處，譬如有人唯居",
    "T12n0374_005:0394a27": "上妙清淨屋宅，更無異處。解脫亦爾，無有異",
    "T12n0374_005:0394a28": "處，無異處者即真解脫，真解脫者即是如來。",
    "T12n0374_005:0394a29": "又解脫者名曰知足，譬如飢人值遇甘饌，食",
    "T12n0374_005:0394b01": "之無厭。解脫不爾，如食乳糜，更無所須，更",
    "T12n0374_005:0394b02": "無所須喻真解脫，真解脫者即是如來。又解",
    "T12n0374_005:0394b03": "脫者名曰斷絕，如人被縛，斷縛得脫。解脫亦",
    "T12n0374_005:0394b04": "爾，斷絕一切疑心結縛，如是斷疑即真解脫，",
    "T12n0374_005:0394b05": "真解脫者即是如來。又解脫者名到彼岸，譬",
    "T12n0374_005:0394b06": "如大河有此、彼岸。解脫不爾，雖無此岸而有",
    "T12n0374_005:0394b07": "彼岸，有彼岸者即真解脫，真解脫者即是如",
    "T12n0374_005:0394b08": "來。又解脫者名曰默然，譬如大海其水汎",
    "T12n0374_005:0394b09": "&#x6DB1;，多諸音聲；解脫不爾，如是解脫即是如來。",
    "T12n0374_005:0394b10": "又解脫者名曰美妙，譬如眾藥，雜呵梨勒，其",
    "T12n0374_005:0394b11": "味則苦。解脫不爾，味如甘露，味如甘露喻",
    "T12n0374_005:0394b12": "真解脫，真解脫者即是如來。又解脫者除諸",
    "T12n0374_005:0394b13": "煩惱，譬如良醫和合諸藥，善療眾病。解脫亦",
    "T12n0374_005:0394b14": "爾能除煩惱，除煩惱者即真解脫，真解脫者",
    "T12n0374_005:0394b15": "即是如來。又解脫者名曰無迮，譬如小舍，不",
    "T12n0374_005:0394b16": "容多人。解脫不爾，多所容受，多所容受即真",
    "T12n0374_005:0394b17": "解脫，真解脫者即是如來。又解脫者，名滅",
    "T12n0374_005:0394b18": "諸愛，不雜婬欲，譬如女人，多諸愛欲。解脫",
    "T12n0374_005:0394b19": "不爾，如是解脫即是如來，如來如是無有貪",
    "T12n0374_005:0394b20": "欲、瞋恚、愚癡、憍慢等結。又解脫者名曰無愛，",
    "T12n0374_005:0394b21": "愛有二種：一者餓鬼愛，二者法愛。真解脫",
    "T12n0374_005:0394b22": "者離餓鬼愛，憐愍眾生故有法愛，如是法愛",
    "T12n0374_005:0394b23": "即真解脫，真解脫者即是如來。又解脫者離",
    "T12n0374_005:0394b24": "我、我所，如是解脫即是如來，如來者即是法",
    "T12n0374_005:0394b25": "也。又解脫者即是滅盡，離諸有貪，如是解脫",
    "T12n0374_005:0394b26": "即是如來，如來者即是法也。又解脫者即",
    "T12n0374_005:0394b27": "是救護，能救一切諸怖畏者，如是解脫即",
    "T12n0374_005:0394b28": "是如來，如來者即是法也。又解脫者即是",
    "T12n0374_005:0394b29": "歸處，若有歸依如是解脫，不求餘依。譬如有",
    "T12n0374_005:0394c01": "人，依恃於王，不求餘依，雖復依王，則有動轉。",
    "T12n0374_005:0394c02": "依解脫者，無有動轉，無動轉者即真解脫，真",
    "T12n0374_005:0394c03": "解脫者即是如來，如來者即是法也。又解脫",
    "T12n0374_005:0394c04": "者名為屋宅，譬如有人行於曠野，則有險難。",
    "T12n0374_005:0394c05": "解脫不爾，無有險難，無險難者即真解脫，",
    "T12n0374_005:0394c06": "真解脫者即是如來。又解脫者是無所畏，如",
    "T12n0374_005:0394c07": "師子王，於諸百獸不生怖畏。解脫亦爾，於諸魔",
    "T12n0374_005:0394c08": "眾不生怖畏，無怖畏者即真解脫，真解脫者",
    "T12n0374_005:0394c09": "即是如來。又解脫者無有迮狹，譬如隘路乃",
    "T12n0374_005:0394c10": "至不受二人並行；解脫不爾，如是解脫，即是如",
    "T12n0374_005:0394c11": "來。又有不迮，譬如有人，畏虎墮井；解脫不",
    "T12n0374_005:0394c12": "爾，如是解脫即是如來。又有不迮，如大海中，捨",
    "T12n0374_005:0394c13": "壞小船得堅牢船，乘之度海到安隱處，心",
    "T12n0374_005:0394c14": "得快樂。解脫亦爾，心得快樂，得快樂者即真",
    "T12n0374_005:0394c15": "解脫，真解脫者即是如來。又解脫者拔諸因",
    "T12n0374_005:0394c16": "緣，譬如因乳得酪，因酪得酥，因酥得醍醐。真",
    "T12n0374_005:0394c17": "解脫中都無是因，無是因者即真解脫，真解",
    "T12n0374_005:0394c18": "脫者即是如來。又解脫者能伏憍慢，譬如大",
    "T12n0374_005:0394c19": "王慢於小王；解脫不爾，如是解脫即是如來，",
    "T12n0374_005:0394c20": "如來者即是法也。又解脫者伏諸放逸，謂放",
    "T12n0374_005:0394c21": "逸者多有貪欲；真解脫中無有是名，無是名",
    "T12n0374_005:0394c22": "者即真解脫，真解脫者即是如來。[0394c22] 「又解脫者",
    "T12n0374_005:0394c23": "能除無明，如上妙酥，除諸滓穢，乃名醍醐。解",
    "T12n0374_005:0394c24": "脫亦爾，除無明滓，生於真明，如是真明即真",
    "T12n0374_005:0394c25": "解脫，真解脫者即是如來。又解脫者名為寂",
    "T12n0374_005:0394c26": "靜，純一無二，如空野象，獨一無侶。解脫亦爾，",
    "T12n0374_005:0394c27": "獨一無二，獨一無二即真解脫，真解脫者即",
    "T12n0374_005:0394c28": "是如來。又解脫者名為堅實，如竹葦、蜱麻，莖",
    "T12n0374_005:0394c29": "幹空虛，而子堅實，除佛如來，其餘人天皆不",
    "T12n0374_005:0395a01": "堅實，真解脫者遠離一切諸有流等，如是解",
    "T12n0374_005:0395a02": "脫即是如來。又解脫者名能覺了、增益於我，",
    "T12n0374_005:0395a03": "真解脫者亦復如是，如是解脫即是如來。又",
    "T12n0374_005:0395a04": "解脫者名捨諸有，譬如有人食已而吐。解脫",
    "T12n0374_005:0395a05": "亦爾，捨於諸有，捨諸有者即真解脫，真解脫",
    "T12n0374_005:0395a06": "者即是如來。又解脫者名曰決定，如婆師花",
    "T12n0374_005:0395a07": "香，七葉中無，解脫亦爾，如是解脫即是如來。",
    "T12n0374_005:0395a08": "又解脫者名曰水大，譬如水大，於諸大勝，能潤",
    "T12n0374_005:0395a09": "一切草木穀子。解脫亦爾，能潤一切有生之",
    "T12n0374_005:0395a10": "類，如是解脫即是如來。又解脫者名曰為入，",
    "T12n0374_005:0395a11": "如有門戶，則通入路金性之處，金則可得。解",
    "T12n0374_005:0395a12": "脫亦爾，如彼門戶，修無我者，則得入中，如是",
    "T12n0374_005:0395a13": "解脫即是如來。又解脫者名曰為善，譬如弟",
    "T12n0374_005:0395a14": "子隨逐於師，善奉教&#x52C5;，得名為善。解脫亦爾，",
    "T12n0374_005:0395a15": "如是解脫即是如來。[0395a15] 「又解脫者名出世法，於",
    "T12n0374_005:0395a16": "一切法最為出過，如眾味中酥乳最勝。解脫",
    "T12n0374_005:0395a17": "亦爾，如是解脫即是如來。又解脫者名曰不",
    "T12n0374_005:0395a18": "動，譬如門閫風不能動。真解脫者亦復如是，",
    "T12n0374_005:0395a19": "如是解脫即是如來。又解脫者名無濤波，如",
    "T12n0374_005:0395a20": "彼大海其水濤波；解脫不爾，如是解脫即是",
    "T12n0374_005:0395a21": "如來。又解脫者譬如宮殿，解脫亦爾，當知解",
    "T12n0374_005:0395a22": "脫即是如來。又解脫者名曰所用，如閻浮檀",
    "T12n0374_005:0395a23": "金，多有所任，無有能說是金過惡。解脫亦爾，",
    "T12n0374_005:0395a24": "無有過惡，無有過惡即真解脫，真解脫者即",
    "T12n0374_005:0395a25": "是如來。又解脫者捨嬰兒行，譬如大人，捨小",
    "T12n0374_005:0395a26": "兒行。解脫亦爾，除捨五陰，除捨五陰即真解",
    "T12n0374_005:0395a27": "脫，真解脫者即是如來。又解脫者名曰究竟，",
    "T12n0374_005:0395a28": "如被繫者，從繫得脫，洗浴清淨，然後還家。解脫",
    "T12n0374_005:0395a29": "亦爾，畢竟清淨，畢竟清淨即真解脫，真解脫",
    "T12n0374_005:0395b01": "者即是如來。又解脫者名無作樂，無作樂者，",
    "T12n0374_005:0395b02": "貪欲、瞋恚、愚癡吐故；喻如有人誤飲蛇毒，為除",
    "T12n0374_005:0395b03": "毒故，即服吐藥，既得吐已，毒即除愈，身得安",
    "T12n0374_005:0395b04": "樂。解脫亦爾，吐於煩惱、諸結、縛毒，身得安樂，",
    "T12n0374_005:0395b05": "名無作樂，無作樂者即真解脫，真解脫者即",
    "T12n0374_005:0395b06": "是如來。又解脫者名斷四種毒蛇煩惱，斷煩",
    "T12n0374_005:0395b07": "惱者即真解脫，真解脫者即是如來。[0395b07] 「又解脫",
    "T12n0374_005:0395b08": "者名離諸有，滅一切苦得一切樂，永斷貪欲、",
    "T12n0374_005:0395b09": "瞋恚、愚癡，拔斷一切煩惱根本，拔根本者即",
    "T12n0374_005:0395b10": "真解脫，真解脫者即是如來。又解脫者名斷",
    "T12n0374_005:0395b11": "一切有為之法，出生一切無漏善法，斷塞諸",
    "T12n0374_005:0395b12": "道，所謂若我、無我、非我、非無我，唯斷取著，不",
    "T12n0374_005:0395b13": "斷我見，我見者名為佛性，佛性者即真解脫，",
    "T12n0374_005:0395b14": "真解脫者即是如來。又解脫者，名不空空，空",
    "T12n0374_005:0395b15": "空者名無所有，無所有者，即是外道尼犍子",
    "T12n0374_005:0395b16": "等所計解脫，而是尼犍實無解脫，故名空空；",
    "T12n0374_005:0395b17": "真解脫者則不如是，故不空空，不空空者即",
    "T12n0374_005:0395b18": "真解脫，真解脫者即是如來。又解脫者，名空",
    "T12n0374_005:0395b19": "不空。如水、酒、酪、酥、蜜等瓶，雖無水酒酪酥",
    "T12n0374_005:0395b20": "蜜時，猶故得名為水等瓶，而是瓶等，不可說",
    "T12n0374_005:0395b21": "空及以不空。若言空者，則不得有色、香、味、觸；",
    "T12n0374_005:0395b22": "若言不空，而復無有水、酒等實。解脫亦爾，不可",
    "T12n0374_005:0395b23": "說色及以非色，不可說空及以不空。若言空",
    "T12n0374_005:0395b24": "者，則不得有常樂我淨；若言不空，誰受是常",
    "T12n0374_005:0395b25": "樂我淨者？以是義故，不可說空及以不空。空",
    "T12n0374_005:0395b26": "者謂無二十五有及諸煩惱、一切苦、一切相、",
    "T12n0374_005:0395b27": "一切有為行，如瓶無酪，則名為空；不空者，謂",
    "T12n0374_005:0395b28": "真實善色、常樂我淨、不動不變，猶如彼瓶，色",
    "T12n0374_005:0395b29": "香味觸，故名不空。是故解脫喻如彼瓶，彼瓶",
    "T12n0374_005:0395c01": "遇緣則有破壞；解脫不爾，不可破壞，不可破",
    "T12n0374_005:0395c02": "壞即真解脫，真解脫者即是如來。[0395c02] 「又解脫者",
    "T12n0374_005:0395c03": "名曰離愛，譬如有人，愛心悕望釋提桓因、大",
    "T12n0374_005:0395c04": "梵天王、自在天王；解脫不爾，若得成於阿耨",
    "T12n0374_005:0395c05": "多羅三藐三菩提已，無愛無疑，無愛無疑即",
    "T12n0374_005:0395c06": "真解脫，真解脫者即是如來。若言解脫有愛",
    "T12n0374_005:0395c07": "疑者，無有是處。又解脫者斷諸有貪，斷一切",
    "T12n0374_005:0395c08": "相、一切繫縛、一切煩惱、一切生死、一切因緣、一",
    "T12n0374_005:0395c09": "切果報，如是解脫即是如來，如來即是涅槃。",
    "T12n0374_005:0395c10": "一切眾生怖畏生死諸煩惱故，故受三歸，譬",
    "T12n0374_005:0395c11": "如群鹿，怖畏獵師，既得免離，若得一跳，則喻",
    "T12n0374_005:0395c12": "一歸，如是三跳則喻三歸；以三跳故，得受安",
    "T12n0374_005:0395c13": "樂。眾生亦爾，怖畏四魔、惡獵師故，受三歸依，",
    "T12n0374_005:0395c14": "三歸依故則得安樂，受安樂者即真解脫，真",
    "T12n0374_005:0395c15": "解脫者即是如來。如來者即是涅槃，涅槃者",
    "T12n0374_005:0395c16": "即是無盡，無盡者即是佛性，佛性者即是決",
    "T12n0374_005:0395c17": "定，決定者即是阿耨多羅三藐三菩提。」[0395c17] 迦葉",
    "T12n0374_005:0395c18": "菩薩白佛言：「世尊！若涅槃、佛性、決定、如來，是",
    "T12n0374_005:0395c19": "一義者，云何說言有三歸依？」[0395c19] 佛告迦葉：「善男",
    "T12n0374_005:0395c20": "子！一切眾生怖畏生死，故求三歸，以三歸故，",
    "T12n0374_005:0395c21": "則知佛性、決定、涅槃。善男子！有法名一義異，",
    "T12n0374_005:0395c22": "有法名義俱異。名一義異者，佛常、法常、比丘",
    "T12n0374_005:0395c23": "僧常、涅槃虛空皆亦是常，是名名一義異。名",
    "T12n0374_005:0395c24": "義俱異者，佛名為覺、法名不覺、僧名和合、涅",
    "T12n0374_005:0395c25": "槃名解脫、虛空名非善亦名無礙，是為名義",
    "T12n0374_005:0395c26": "俱異。善男子！三歸依者亦復如是，名義俱異，",
    "T12n0374_005:0395c27": "云何為一？是故我告摩訶波闍波提：『憍曇彌！",
    "T12n0374_005:0395c28": "莫供養我，當供養僧。若供養僧，則得具足供",
    "T12n0374_005:0395c29": "養三歸。』摩訶波闍波提即答我言：『眾僧之中，",
    "T12n0374_005:0396a01": "無佛無法，云何說言供養眾僧，則得具足供",
    "T12n0374_005:0396a02": "養三歸？』我復告言：『汝隨我語，則供養佛；為解",
    "T12n0374_005:0396a03": "脫故，即供養法；眾僧受者，則供養僧。』善男子！",
    "T12n0374_005:0396a04": "是故三歸不得為一。善男子！如來或時說一",
    "T12n0374_005:0396a05": "為三，說三為一，如是之義，諸佛境界，非是聲",
    "T12n0374_005:0396a06": "聞緣覺所知。」[0396a06] 迦葉復言：「如佛所說，畢竟安樂",
    "T12n0374_005:0396a07": "名涅槃者，是義云何？夫涅槃者捨身捨智，若",
    "T12n0374_005:0396a08": "捨身智，誰當受樂？」[0396a08] 佛言：「善男子！譬如有人，",
    "T12n0374_005:0396a09": "食已心悶，出外欲吐，既得吐已，而復迴還。同",
    "T12n0374_005:0396a10": "伴問之：『汝今所患竟為差不？而復來還？』答言：",
    "T12n0374_005:0396a11": "『已差，身得安樂。』如來亦爾，畢竟遠離二十五",
    "T12n0374_005:0396a12": "有，永得涅槃安樂之處，不可動轉，無有盡滅，",
    "T12n0374_005:0396a13": "斷一切受，名無受樂。如是無受，名為常樂，若",
    "T12n0374_005:0396a14": "言如來有受樂者，無有是處。是故畢竟樂者，",
    "T12n0374_005:0396a15": "即是涅槃，涅槃者即真解脫，真解脫者即是",
    "T12n0374_005:0396a16": "如來。」",
    "T12n0374_005:0396a17": "[0396a17] 迦葉復言：「不生不滅是解脫耶？」[0396a17] 「如是，如是。",
    "T12n0374_005:0396a18": "善男子！不生不滅即是解脫，如是解脫即是",
    "T12n0374_005:0396a19": "如來。」[0396a19] 迦葉復言：「若不生不滅是解脫者，虛",
    "T12n0374_005:0396a20": "空之性亦無生滅，應是如來。如如來性，即是",
    "T12n0374_005:0396a21": "解脫。」",
    "T12n0374_005:0396a22": "[0396a22] 佛告迦葉：「善男子！是事不然。」[0396a22] 「世尊！何故不",
    "T12n0374_005:0396a23": "然？」[0396a23] 「善男子！如迦蘭伽鳥及命命鳥，其聲清",
    "T12n0374_005:0396a24": "妙，寧可同於烏鵲音不？」[0396a24] 「不也。世尊！烏鵲之",
    "T12n0374_005:0396a25": "聲比命命等，百千萬倍不可為比。」迦葉復言：",
    "T12n0374_005:0396a26": "「迦蘭伽等其聲微妙，身亦不同，如來云何比之",
    "T12n0374_005:0396a27": "烏鵲？無異葶藶比須彌山。佛與虛空亦復如",
    "T12n0374_005:0396a28": "是，迦蘭伽聲可喻佛聲，不可以喻烏鵲之音。」",
    "T12n0374_005:0396a29": "[0396a29] 爾時佛讚迦葉菩薩言：「善哉，善哉！善男子！",
    "T12n0374_005:0396b01": "汝今善解甚深難解。如來有時以因緣故，引彼",
    "T12n0374_005:0396b02": "虛空，以喻解脫。如是解脫，即是如來。真解脫",
    "T12n0374_005:0396b03": "者，一切人天無能為匹，而此虛空實非其喻，",
    "T12n0374_005:0396b04": "為化眾生故，以虛空非喻為喻。當知解脫即",
    "T12n0374_005:0396b05": "是如來，如來之性即是解脫，解脫、如來，無二",
    "T12n0374_005:0396b06": "無別。善男子！非喻者，如無比之物不可引",
    "T12n0374_005:0396b07": "喻，有因緣故可得引喻。如經中說，面貌端正",
    "T12n0374_005:0396b08": "猶月盛滿。白象鮮潔，猶如雪山。滿月不得即",
    "T12n0374_005:0396b09": "同於面，雪山不得即是白象。善男子！不可",
    "T12n0374_005:0396b10": "以喻，喻真解脫，為化眾生故作喻耳。以諸譬",
    "T12n0374_005:0396b11": "喻，知諸法性，皆亦如是。」",
    "T12n0374_005:0396b12": "[0396b12] 迦葉復言：「云何如來作二種說？」[0396b12] 佛言：「善男子！",
    "T12n0374_005:0396b13": "譬如有人，執持刀劍，以瞋恚心，欲害如來，如",
    "T12n0374_005:0396b14": "來和悅，無恚恨色。是人當得壞如來身成逆",
    "T12n0374_005:0396b15": "罪不？」[0396b15] 「不也。世尊！何以故？如來身界，不可壞",
    "T12n0374_005:0396b16": "故。所以者何？以無身聚，唯有法性。法性之性，",
    "T12n0374_005:0396b17": "理不可壞，是人云何能壞佛身？直以惡心，故",
    "T12n0374_005:0396b18": "成無間。以是因緣，引諸譬喻，得知實法。」[0396b18] 爾時",
    "T12n0374_005:0396b19": "佛讚迦葉菩薩：「善哉，善哉！善男子！我所欲說，",
    "T12n0374_005:0396b20": "汝今已說。又善男子！譬如惡人欲害其母，住",
    "T12n0374_005:0396b21": "於野田在穀[卄/積]下，母為送食，其人見已，尋生",
    "T12n0374_005:0396b22": "害心，便前磨刀。母時知已，逃入[卄/積]中，其人持",
    "T12n0374_005:0396b23": "刀，遶[卄/積]遍斫，斫已歡喜，生已殺想。其母尋後",
    "T12n0374_005:0396b24": "從穀[卄/積]出，還至家中。於意云何，是人成就無",
    "T12n0374_005:0396b25": "間罪不？」[0396b25] 「不也。世尊！不可定說。何以故？若",
    "T12n0374_005:0396b26": "說有罪，母身應壞，身若不壞，云何言有？若說",
    "T12n0374_005:0396b27": "無罪，生已殺想，心懷歡喜，云何言無？是人雖",
    "T12n0374_005:0396b28": "不具足逆罪，而亦是逆。以是因緣，引諸譬喻，",
    "T12n0374_005:0396b29": "得知實法。」[0396b29] 佛讚迦葉：「善哉，善哉！善男子！以是",
    "T12n0374_005:0396c01": "因緣，我說種種方便譬喻，以喻解脫。雖以無",
    "T12n0374_005:0396c02": "量阿僧祇喻，而實不可以喻為比。或有因緣",
    "T12n0374_005:0396c03": "亦可喻說，或有因緣不可喻說，是故解脫",
    "T12n0374_005:0396c04": "成就如是無量功德。趣涅槃者、涅槃、如來，亦",
    "T12n0374_005:0396c05": "有如是無量功德，以如是等無量功德，成就",
    "T12n0374_005:0396c06": "滿故，名大涅槃。」[0396c06] 迦葉菩薩白佛言：「世尊！我",
    "T12n0374_005:0396c07": "今始知，如來至處，為無有盡處。若無盡，當知",
    "T12n0374_005:0396c08": "壽命亦應無盡。」[0396c08] 佛言：「善哉，善哉！善男子！汝",
    "T12n0374_005:0396c09": "今善能護持正法。若有善男子、善女人欲斷",
    "T12n0374_005:0396c10": "煩惱諸結縛者，當作如是護持正法。"
}