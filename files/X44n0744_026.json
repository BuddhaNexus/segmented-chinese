{
    "X44n0744_026:0601b16": "四分律名義標釋卷第二十六",
    "X44n0744_026:0601b17": "明 廣州沙門釋 弘贊在&#x7299; 輯",
    "X44n0744_026:0601b18": "  新安沙門釋 弘麗羅峰 校",
    "X44n0744_026:0601b19": "  ○皮革揵度法",
    "X44n0744_026:0601b20": "[0601b20] 敬尋如來設教。深尚仁慈。菩薩化育。致崇大悲。若",
    "X44n0744_026:0601b21": "殺戮無慈。乃羅剎之藝。害物捐悲。非釋尊之道。大",
    "X44n0744_026:0601b22": "師哀愍諸弟子眾。或居寒國。或住磽鄉。體弱多病。",
    "X44n0744_026:0601b23": "軀劣無堪。妨修道行。廢功進業。是故順俗權開。聽",
    "X44n0744_026:0601b24": "受道具。必在其方。依制慎用。若止和地。無宜恣畜。",
    "X44n0744_026:0601c01": "非大聖之本心。違解脫之要行。故經云。若諸比丘",
    "X44n0744_026:0601c02": "不服東方絲綿絹帛。及是此土靴履裘毳。乳酪醍",
    "X44n0744_026:0601c03": "醐。如是比丘。於世真脫。酬還宿債。不遊三界。何以",
    "X44n0744_026:0601c04": "故。服其身分。皆為彼緣。如人食其地中百穀。足不",
    "X44n0744_026:0601c05": "離地。必使身心。於諸眾生。若身身分。身心二塗。不",
    "X44n0744_026:0601c06": "服不食。我說是人。真解脫者。況今所有皮革。無越",
    "X44n0744_026:0601c07": "屠刑。凡為毳類。豈免刀杖。但由愚憨無知。不識後",
    "X44n0744_026:0601c08": "世。悕財饕利。以資現慾。貪彼甘肥。圖其裘褞。或生",
    "X44n0744_026:0601c09": "剝而取皮。或捶殞以揉[巿*毛]。或刀刺喉咽而命終。或",
    "X44n0744_026:0601c10": "釘貫頂門而痛絕。哀聲震地。怨響谹天。仁者&#x89A9;之。",
    "X44n0744_026:0601c11": "能無心酸。癡徒見之。惟加欣暢。菩薩為此泗淚。釋",
    "X44n0744_026:0601c12": "子寧不傷心。誰能悕其身分。共為仇隙。含怨歷劫",
    "X44n0744_026:0601c13": "遞相酬對。伺報無休。苦果難悉。諦觀此事。實為痛",
    "X44n0744_026:0601c14": "哉。良可悲也。",
    "X44n0744_026:0601c15": "守籠那",
    "X44n0744_026:0601c16": "[0601c16] 或云首樓那。根本律云。說籠拏二十億。或云聞二",
    "X44n0744_026:0601c17": "百億。言其長者豪富。晚得繼嗣。時有報者。輒賜金",
    "X44n0744_026:0601c18": "錢二百億。因名其子聞二百億。破僧事云。瞻波城。",
    "X44n0744_026:0601c19": "有長者名曰寶德。於多星月。更誕一男。形貌端嚴。",
    "X44n0744_026:0601c20": "人所希見。足下毛長四指。同黃金色。眷屬會言。既",
    "X44n0744_026:0601c21": "是多星日生。應與號曰女星(云云)。佛告諸苾芻。乃",
    "X44n0744_026:0601c22": "往昔時。九十一劫。有佛出世。號毗&#x9262;尸。爾時親意",
    "X44n0744_026:0601c23": "城中。諸童子。請佛三月安居。以四事供養。佛及眾",
    "X44n0744_026:0601c24": "僧。人各依次。一日作食供養。其中有童子家貧。共",
    "X44n0744_026:0602a01": "母商量。次供云何得辦。母言。汝依最後。而興供養。",
    "X44n0744_026:0602a02": "未至日來。隨力收辦。即以充足。既至日已。鋪以熊",
    "X44n0744_026:0602a03": "皮。如來踏上。行至坐處。造五味飲食。供養如來。五",
    "X44n0744_026:0602a04": "輪著地。發大誓願。願所生處。常得豪姓。富貴家生。",
    "X44n0744_026:0602a05": "足不踏地。猶如如來。足下有毛。四指金色。行願如",
    "X44n0744_026:0602a06": "佛。當來有佛出世時。誓當供養。爾時貧童子者。今",
    "X44n0744_026:0602a07": "寶德長者子是。由其於彼佛所發願。業果成熟。感",
    "X44n0744_026:0602a08": "大富貴。足下有毛。作黃金色。從九十一劫以來。不",
    "X44n0744_026:0602a09": "曾以足踏地。當生之日。有二十億金錢隨其。日日",
    "X44n0744_026:0602a10": "從地踊出(云云)。增一經云。勇猛精勤。堪任苦行。所",
    "X44n0744_026:0602a11": "謂二十億比丘是。",
    "X44n0744_026:0602a12": "娑竭陀比丘",
    "X44n0744_026:0602a13": "[0602a13] 亦云娑伽陀。正言蘇揭多。此云善來。如墮篇中釋。",
    "X44n0744_026:0602a14": "安驛",
    "X44n0744_026:0602a15": "[0602a15] 驛。夷益切音亦。謂館驛停舍也。又傳舍也。即今之",
    "X44n0744_026:0602a16": "遞馬者。言一驛可三十里。即西方一由旬。",
    "X44n0744_026:0602a17": "尸陀林",
    "X44n0744_026:0602a18": "[0602a18] 即恐畏林。正梵音名尸多婆那。所謂棄屍林也。今",
    "X44n0744_026:0602a19": "此一林。在五百溫泉之側。",
    "X44n0744_026:0602a20": "樂於六處",
    "X44n0744_026:0602a21": "[0602a21] 一樂出離(離欲解脫)。二樂不瞋恚(瞋恚解脫)。三樂寂靜(遠離解脫)。",
    "X44n0744_026:0602a22": "四樂盡愛欲(愛盡解脫)。五樂盡受陰(諸取解脫)。六樂無癡(心不",
    "X44n0744_026:0602a23": "忘念解脫)。",
    "X44n0744_026:0602a24": "  ●律藏卷第三十九",
    "X44n0744_026:0602b01": "阿槃提國",
    "X44n0744_026:0602b02": "[0602b02] 亦云阿溼婆阿槃提國。阿溼婆。此云馬。大論譯為",
    "X44n0744_026:0602b03": "馬豐國。或云阿溼摩陀。謂是江名。西域記云。阿軬",
    "X44n0744_026:0602b04": "荼國(西印度境)。周二千四五百里。國大都城。周二十餘",
    "X44n0744_026:0602b05": "里。土宜稼穡。菽麥特豐。華果少。草木&#x758E;。氣序風寒。",
    "X44n0744_026:0602b06": "人性獷烈。言詞朴質。不尚學業。然于三寶。守心淳",
    "X44n0744_026:0602b07": "信。城東北不遠。大竹林中。伽藍餘址。是如來昔於",
    "X44n0744_026:0602b08": "此處。聽諸苾芻著亟縛屣。唐言靴也(即是周足革屣。非正靴也)。",
    "X44n0744_026:0602b09": "次南八百餘步。林中浮圖。如來昔日止此夜寒。乃",
    "X44n0744_026:0602b10": "以三衣重覆至明旦。開諸苾芻。著複納衣(軬。部本切。盆上",
    "X44n0744_026:0602b11": "聲。荼。同都切。音徒。然西印度境。地多磽確。境西復接外方。故地更堅碎石土塊。牛跡成鏘。是以聽著重屣)。",
    "X44n0744_026:0602b12": "拘留歡喜山",
    "X44n0744_026:0602b13": "[0602b13] 五分云。波樓多山。或云拘羅羅&#x54A4;精舍村(拘羅羅&#x54A4;此云",
    "X44n0744_026:0602b14": "獼猴)。阿含云。阿槃提國。阿溼摩陀江側。有聚落名獼",
    "X44n0744_026:0602b15": "猴室。彼村阿蘭若處。有山窟。迦旃延尊者。在此中",
    "X44n0744_026:0602b16": "住(迦旃延。如墮篇中釋)。",
    "X44n0744_026:0602b17": "億耳",
    "X44n0744_026:0602b18": "[0602b18] 又名沙門億耳。時有大富居士。生下一兒。耳有金",
    "X44n0744_026:0602b19": "環。居士心歡踊躍。欲為作字。集諸婆羅門居士。善",
    "X44n0744_026:0602b20": "知金寶相者。以兒耳示之。諸人言。是兒沙門宿日",
    "X44n0744_026:0602b21": "生。即名沙門。耳環非世所作。不易平價。意想平之。",
    "X44n0744_026:0602b22": "可直純金一億。兒字沙門。環直一億。眾人即字此",
    "X44n0744_026:0602b23": "兒名為沙門億耳(出十誦律)。佛言。我弟子中。捷疾解悟。",
    "X44n0744_026:0602b24": "億耳第一(時人多與二百億。億耳渾之)。",
    "X44n0744_026:0602c01": "伊黎延陀耄羅耄耄羅",
    "X44n0744_026:0602c02": "[0602c02] 亦作伊尼延陀。此等皆是外國敷具。即此方緂類。",
    "X44n0744_026:0602c03": "儭以皮革作之。此方無有似者。故不可翻。十誦律",
    "X44n0744_026:0602c04": "云。麻褥覆。毛褥覆。華衣褥覆。",
    "X44n0744_026:0602c05": "十六義句",
    "X44n0744_026:0602c06": "[0602c06] 五分云。十六義品經。僧祇云。八跋耆經(跋者此云品)。十",
    "X44n0744_026:0602c07": "誦云。波羅延薩遮陀舍經。毗曇云。善能受持優陀",
    "X44n0744_026:0602c08": "那波羅延眾義經。是也。",
    "X44n0744_026:0602c09": "餘方",
    "X44n0744_026:0602c10": "[0602c10] 言餘方者。辨四方之邊境也。東方白木調國(調亦作條)。",
    "X44n0744_026:0602c11": "國邑外。是邊國(十誦云白木聚落。在南方。非也)。南方靖善塔。塔外",
    "X44n0744_026:0602c12": "是邊國(母經云。羅&#x777A;跋陀塔。在東方。非也)。西方一師黎仙人種山。",
    "X44n0744_026:0602c13": "方外是邊國(一師黎。此云仙山。十誦云。住婆羅門聚落。婆羅門。亦云仙)。北方柱",
    "X44n0744_026:0602c14": "國。方外是邊國(十誦云。優尸羅山。去山不遠有蒱泉薩羅樹。樹外是邊國)。如是",
    "X44n0744_026:0602c15": "諸方外。聽持律五人。得受具戒。律攝頌曰。東至奔",
    "X44n0744_026:0602c16": "荼林。西二吐奴村。南邊伐底河。北嗢尸羅山。此限",
    "X44n0744_026:0602c17": "域外。名曰邊國。內名中方。根本羯磨云。東方有國。",
    "X44n0744_026:0602c18": "名奔荼跋達那。城東不遠。有娑羅樹。名奔荼各叉。",
    "X44n0744_026:0602c19": "此謂東邊。自茲已去。名為邊國(奔荼跋達那。是中印度境。東界之國。",
    "X44n0744_026:0602c20": "自此東去。渡大河。便至東印度迦摩樓波國。若東北去。則達蠻獠。近接蜀界)。南方有城。",
    "X44n0744_026:0602c21": "名攝跋羅伐底。城南有河。名同城號。此謂南邊。自",
    "X44n0744_026:0602c22": "茲已去。名為邊國。西方有村。名窣吐奴鄔波。窣吐",
    "X44n0744_026:0602c23": "奴二村。俱是婆羅門處。此謂西邊。自茲已去。名為",
    "X44n0744_026:0602c24": "邊國。北方有山。名嗢尸羅(此云茅香根)。此謂北邊。自茲",
    "X44n0744_026:0603a01": "已去。名為邊國。注云。梗&#x69E9;大數。中間遠近。東西兩",
    "X44n0744_026:0603a02": "界。三百餘驛。南北二邊。四百餘驛。雖非目擊。詳而",
    "X44n0744_026:0603a03": "問之。然東界南。四十驛許。到&#x8EAD;摩立底國(東印度境。國濱。",
    "X44n0744_026:0603a04": "海隅)。此去莫訶菩提。及那爛陀寺。有六十許驛。即是",
    "X44n0744_026:0603a05": "昇舶入海。歸唐之處(二寺俱在中印度。詳如房舍犍度重閣句中明)。",
    "X44n0744_026:0603a06": "持律五人",
    "X44n0744_026:0603a07": "[0603a07] 五分云。聽一切邊地少比丘處。持律五人。授具足",
    "X44n0744_026:0603a08": "戒。十誦云。聽邊國持律。第五受具足戒。根本云。邊",
    "X44n0744_026:0603a09": "方之國。解毗奈耶。為第五人。得受近圓。輔行記曰。",
    "X44n0744_026:0603a10": "依俱舍業品。引婆沙師。立十受云。第八受者。第五",
    "X44n0744_026:0603a11": "律師。謂邊地人少。五人受中。須一人持律羯磨。即",
    "X44n0744_026:0603a12": "以羯磨師。為第五。寄歸傳云。凡為親教師者。要須",
    "X44n0744_026:0603a13": "住位。滿足十夏。秉羯磨師。及屏教者。并餘證人。並",
    "X44n0744_026:0603a14": "無定年幾。事須解律清淨。中邊數滿(今此震旦。雖非中地。若有",
    "X44n0744_026:0603a15": "十人滿足。不得減取五人授具。若無十人。五人得授無過。但須明律清淨)。尚統法師傳",
    "X44n0744_026:0603a16": "云。漢明初。感摩騰法蘭。惟有二人。初來至此。不得",
    "X44n0744_026:0603a17": "受具。但與道俗剃髮。被服縵條。惟受五戒十戒而",
    "X44n0744_026:0603a18": "已。伏惟如來出世。八年始興羯磨。震旦在白木條",
    "X44n0744_026:0603a19": "東。二萬七千里。開持律五人。得授大戒。自後至漢",
    "X44n0744_026:0603a20": "第十桓帝。一百餘年內。猶三歸五戒十戒。迭相傳",
    "X44n0744_026:0603a21": "授。桓帝已後。北天竺國。有五西國僧來到漢地。與",
    "X44n0744_026:0603a22": "大僧受具足戒。一名支法領。二名支謙。三名竺法",
    "X44n0744_026:0603a23": "護。四名竺道生。五名支婁讖。其時大律未有。支法",
    "X44n0744_026:0603a24": "領。口誦出戒本一卷。羯磨一卷。在此流行。今時名",
    "X44n0744_026:0603b01": "舊羯磨是。後至魏皇初三年。曇磨迦羅。又譯出戒",
    "X44n0744_026:0603b02": "律(曇磨迦羅。此云法時。中天竺人。善誦諸部毗尼。至雒陽。立羯磨受法。準用十僧。大行佛法。是東",
    "X44n0744_026:0603b03": "夏戒律之始也)。後至元孝文世。有光律師。驗舊羯磨。及以",
    "X44n0744_026:0603b04": "戒本。文有加減。多少不足。依大律本。次第刊集。現",
    "X44n0744_026:0603b05": "世流行。號為新羯磨。於時尼眾。來求受戒。支法領",
    "X44n0744_026:0603b06": "曰。如律所明。推開邊地五人僧受具戒。不論尼眾。",
    "X44n0744_026:0603b07": "是時尼等。辭退而還。泣淚如雨。不能自勝。後到漢",
    "X44n0744_026:0603b08": "末魏初。東天竺國。有二尼來到長安。見諸尼眾。問",
    "X44n0744_026:0603b09": "曰。汝誰邊受戒。尼眾答曰。我到大僧所。受五戒十",
    "X44n0744_026:0603b10": "戒而已。二尼歎曰。邊地尼等。悉未有具。為還本國。",
    "X44n0744_026:0603b11": "化得一十五人來。三人在雪山凍死。二人墮黑澗",
    "X44n0744_026:0603b12": "死。餘到此土。唯有十人在此。諸尼悉赴京師。與授",
    "X44n0744_026:0603b13": "具戒。後到吳地。亦與彼尼受具訖已。西尼思憶本",
    "X44n0744_026:0603b14": "鄉。即附舶南海而還。及至上船。惟有七人。三人命",
    "X44n0744_026:0603b15": "終。來去經途。十有餘年。後至魏文帝三年。內敕。設",
    "X44n0744_026:0603b16": "無遮大會。魏帝敕問。此土僧尼得戒源由。有何靈",
    "X44n0744_026:0603b17": "驗。諸大德等。咸皆不答。於時即有比丘。請向西國。",
    "X44n0744_026:0603b18": "問聖人得戒源由。發足長安。到於天竺。見一羅漢",
    "X44n0744_026:0603b19": "啟白。震旦僧尼。得戒以不。羅漢答曰。我是小聖。不",
    "X44n0744_026:0603b20": "知得不。汝在此住。吾為汝上昇兜率。奉問彌勒世",
    "X44n0744_026:0603b21": "尊。得不得。來報。即便入定。向兜率天。具問前事。彌",
    "X44n0744_026:0603b22": "勒答曰。僧尼並得戒訖。仍請靈驗。彌勒即取金華",
    "X44n0744_026:0603b23": "云。若邊地僧尼得戒。願金華入羅漢手掌。不得。莫",
    "X44n0744_026:0603b24": "入。發願既訖。將華按手。其華入掌中。高一尺影現。",
    "X44n0744_026:0603c01": "彌勒語曰。汝到震旦比丘所。亦當如我此法。羅漢",
    "X44n0744_026:0603c02": "下來。如彌勒法。以華按比丘手。即入掌中。高一尺",
    "X44n0744_026:0603c03": "影現。瑞應既徵。其時即有遠方道俗。來相欽仰。求",
    "X44n0744_026:0603c04": "受三歸五戒。乃至無數。即號為華手比丘。當去之",
    "X44n0744_026:0603c05": "時。有一十八人。自餘慕住西國。或有&#x5190;涉流沙。風",
    "X44n0744_026:0603c06": "寒命過。惟有華手比丘。獨還漢地。當本去日。迦毗",
    "X44n0744_026:0603c07": "羅神現身。語華手曰。道路懸遠。多諸險難。弟子送",
    "X44n0744_026:0603c08": "師至彼。來還清吉。未到之間。魏文帝殿前。有金華",
    "X44n0744_026:0603c09": "空中現。文帝問太史曰。有何變怪。答曰。西域正法",
    "X44n0744_026:0603c10": "欲來到此。不盈一月。華手比丘掌中金華來到此",
    "X44n0744_026:0603c11": "土。初至之日。空裏金華。即滅不現。大瑞既徵。故戒",
    "X44n0744_026:0603c12": "福永傳也(住位者。謂受具戒已滿足十夏。中邊者中即中天竺。邊即餘天竺。及外諸邊地",
    "X44n0744_026:0603c13": "也。尚統法師齊時人也)。",
    "X44n0744_026:0603c14": "數滿十日",
    "X44n0744_026:0603c15": "[0603c15] 謂有比丘往異方。聞彼住處得衣。便不肯受。恐犯",
    "X44n0744_026:0603c16": "捨墮。故佛聽彼諸比丘。得衣入手。數滿十日。若過",
    "X44n0744_026:0603c17": "應捨。捨已。應懺悔。五分云。有比丘寄衣與餘方比",
    "X44n0744_026:0603c18": "丘。衣未至。有比丘語所與比丘。比丘生疑。恐犯長",
    "X44n0744_026:0603c19": "衣。佛言。比丘雖先聞知。衣未入手。不犯長衣。此與",
    "X44n0744_026:0603c20": "本部。緣雖不同。其義無別。餘部或殊。根本略異。",
    "X44n0744_026:0603c21": "須&#x5257;",
    "X44n0744_026:0603c22": "[0603c22] 應作鏟。古文作鏟。同楚簡切。音產。說文云。鏟平鐵",
    "X44n0744_026:0603c23": "也。今方刃施柄者。所謂平木之器也。&#x5257;。則削平也。",
    "X44n0744_026:0603c24": "大皮",
    "X44n0744_026:0604a01": "[0604a01] 十誦云。五大皮。不聽畜。謂師子。虎。豹。獺。狸。更有五",
    "X44n0744_026:0604a02": "皮不聽畜。象。馬。狗。野干。黑鹿。根本云。象有鼻牙力。",
    "X44n0744_026:0604a03": "馬有能走大力。師子虎豹。有爪牙力。雖非此獸。是",
    "X44n0744_026:0604a04": "此類皮。亦不得作鞋用。",
    "X44n0744_026:0604a05": "野狸",
    "X44n0744_026:0604a06": "[0604a06] 狸同貍。音離。此亦狐類。但狐口銳尾大。狸則口方",
    "X44n0744_026:0604a07": "身文。其類亦多。文有二種。一如連錢。二如虎紋。若",
    "X44n0744_026:0604a08": "家狸。即&#x732B;也。",
    "X44n0744_026:0604a09": "野狐",
    "X44n0744_026:0604a10": "[0604a10] 狐。洪孤切。音乎。形類黃狗。尾大鼻尖。心多疑。能善",
    "X44n0744_026:0604a11": "聽。謂其性多疑。每渡河冰。且聽且渡。故今言疑者。",
    "X44n0744_026:0604a12": "而稱狐疑。又云。北風勁河冰合。要須狐行。此物善",
    "X44n0744_026:0604a13": "聽。冰下無聲。然後過河。其性多淫。老狐能為妖魅",
    "X44n0744_026:0604a14": "迷人。謂千歲能變為婬婦。百歲能化為美人。",
    "X44n0744_026:0604a15": "迦羅皮",
    "X44n0744_026:0604a16": "[0604a16] 此云黑皮。亦云雜色皮。十誦云。黑鹿皮。",
    "X44n0744_026:0604a17": "迦那富羅革屣",
    "X44n0744_026:0604a18": "[0604a18] 善見律云。此是鞔跟革屣也。五分云。比丘刺刺&#x811A;。",
    "X44n0744_026:0604a19": "居士與&#x97C8;。不敢著。佛言。聽著。",
    "X44n0744_026:0604a20": "木刺",
    "X44n0744_026:0604a21": "[0604a21] 同刺。七四切。音次。棘芒也。又直傷也。亦作刺。",
    "X44n0744_026:0604a22": "鹿角革屣",
    "X44n0744_026:0604a23": "[0604a23] 善見云。刻皮。作鹿角形。",
    "X44n0744_026:0604a24": "阿羅黎革屣",
    "X44n0744_026:0604b01": "[0604b01] 以象毛安革屣邊也。",
    "X44n0744_026:0604b02": "富羅跋陀羅革屣",
    "X44n0744_026:0604b03": "[0604b03] 以木綿。及諸雜物。與皮合縫。使中央起也。富羅即",
    "X44n0744_026:0604b04": "短靴。革屣形似之。",
    "X44n0744_026:0604b05": "真誓&#x68C3;革屣",
    "X44n0744_026:0604b06": "[0604b06] 以辮草作也(辮婢免切。便上聲。交也。繆也)。",
    "X44n0744_026:0604b07": "編邊革屣",
    "X44n0744_026:0604b08": "[0604b08] 以孔雀尾。辮邊也(編同辮)。",
    "X44n0744_026:0604b09": "多帶革屣",
    "X44n0744_026:0604b10": "[0604b10] 兩邊安帶。善見云。多帶革屣。無解。",
    "X44n0744_026:0604b11": "狚皮",
    "X44n0744_026:0604b12": "[0604b12] 狚。應作獺。狚。多簡切。丹上聲。此獸似猿。狗頭。以&#x7328;",
    "X44n0744_026:0604b13": "為雌。一名猵狚。一名獦[片*羊]。又云獦狚。似狼。赤眉。鼠",
    "X44n0744_026:0604b14": "目。經音義云。獺皮。律文作狚非(猵。音篇[片*羊]。音藏)。",
    "X44n0744_026:0604b15": "似孔雀毛革屣",
    "X44n0744_026:0604b16": "[0604b16] 善見云。其形似孔雀毛。",
    "X44n0744_026:0604b17": "芒草",
    "X44n0744_026:0604b18": "[0604b18] 芒。應作莣。武方切。音忘。杜榮也。一名莣憂。西域既",
    "X44n0744_026:0604b19": "有其草。江東亦多此類。形頗似荻。皮重若&#x7B0B;。體質",
    "X44n0744_026:0604b20": "柔弱。不堪勁用。郭璞曰。芒草似茅。皮可為繩索。律",
    "X44n0744_026:0604b21": "攝云。若麤芒鞋。及竹葉屩。並不應著。若苾芻髀&#x811A;。",
    "X44n0744_026:0604b22": "有熱血病。得著草鞋。五分云。聽作婆婆草。迦尸草",
    "X44n0744_026:0604b23": "文柔草。鳩尸草等屧(屧。音覺。草履也。莊子音義云。屧以籍鞋下也。屧。音&#x7215;。如上",
    "X44n0744_026:0604b24": "釋)。",
    "X44n0744_026:0604c01": "蒲屣",
    "X44n0744_026:0604c02": "[0604c02] 蒲。薄胡切。音匍。水草也。亦可以為席。比丘著蒲屣。",
    "X44n0744_026:0604c03": "水入屣內汙&#x811A;。佛聽以樹皮。若皮。縫著地。五分云。",
    "X44n0744_026:0604c04": "聽用生皮底下。",
    "X44n0744_026:0604c05": "欽婆羅屐",
    "X44n0744_026:0604c06": "[0604c06] 此云毛屐。有四種草屐。不得著。謂芒草。婆娑草。舍",
    "X44n0744_026:0604c07": "羅草。漢陀羅草(按梵音婆娑。此譯為脂膏。舍羅者。甘蔗草也)。",
    "X44n0744_026:0604c08": "木屐",
    "X44n0744_026:0604c09": "[0604c09] 五分云。聽於三處著。非行來屐。大便處。小便處。洗",
    "X44n0744_026:0604c10": "手&#x811A;處。僧祇云。若比丘著革屐時。應牽根上。不牽",
    "X44n0744_026:0604c11": "上者。越毗尼心悔。若著無根者。得越毗尼罪。",
    "X44n0744_026:0604c12": "婆竭提國",
    "X44n0744_026:0604c13": "[0604c13] 亦作婆伽提。如上釋。",
    "X44n0744_026:0604c14": "跋闍子",
    "X44n0744_026:0604c15": "[0604c15] 跋闍。亦作婆闍。如初篇釋。",
    "X44n0744_026:0604c16": "寶瑱",
    "X44n0744_026:0604c17": "[0604c17] 瑱。他甸切。天去聲。以玉充物也。又亭年切。音田。玉",
    "X44n0744_026:0604c18": "名。又之人切。音珍。與鎮同。",
    "X44n0744_026:0604c19": "修妒路",
    "X44n0744_026:0604c20": "[0604c20] 即修多羅。或云修單蘭。新云素怛覽。此含多義。無",
    "X44n0744_026:0604c21": "有定翻。故存本音。舊翻云經。又翻線經。契經。天台",
    "X44n0744_026:0604c22": "定為經。以此方周孔之教。名為經。故以經字翻也",
    "X44n0744_026:0604c23": "(詳如前釋)。",
    "X44n0744_026:0604c24": "拭&#x8168;",
    "X44n0744_026:0605a01": "[0605a01] &#x8168;。上演切。音善。腓腸。即&#x811A;肚也。",
    "X44n0744_026:0605a02": "鞔跟",
    "X44n0744_026:0605a03": "[0605a03] 鞔。謨官切。音瞞。覆也。或借用漫字。跟。古痕切。音根。",
    "X44n0744_026:0605a04": "足踵也。",
    "X44n0744_026:0605a05": "斑豆",
    "X44n0744_026:0605a06": "[0605a06] 經音義云。江南有此豆也。角長。熟乃斑之也。",
    "X44n0744_026:0605a07": "鍵[金*咨]",
    "X44n0744_026:0605a08": "[0605a08] 或作揵茨。或作建鎡。皆梵音輕重也。母經。譯為淺",
    "X44n0744_026:0605a09": "鐵&#x9262;。經音疏云。&#x9262;中之小&#x9262;。今呼為鐼子。律云。鍵",
    "X44n0744_026:0605a10": "[金*咨]入小&#x9262;。小&#x9262;入次&#x9262;。次&#x9262;入大&#x9262;(鐀。音墳)。",
    "X44n0744_026:0605a11": "步挽車",
    "X44n0744_026:0605a12": "[0605a12] 經論多云。遷提。謂可遷徙。提挈也。",
    "X44n0744_026:0605a13": "得輦",
    "X44n0744_026:0605a14": "[0605a14] 輦。力展切。連上聲。聲同臉。人步挽車也。律云擔輦。",
    "X44n0744_026:0605a15": "漢書注云。駕人以行曰輦。",
    "X44n0744_026:0605a16": "伊師皮",
    "X44n0744_026:0605a17": "[0605a17] 未詳。疑是熊羆皮。十誦云。有人施僧熊皮。諸比丘",
    "X44n0744_026:0605a18": "不受。不知何所用。佛言應受。應著僧房戶。用拭&#x811A;",
    "X44n0744_026:0605a19": "入房。根本云。若於獵人邊得熊皮者。受取無犯。應",
    "X44n0744_026:0605a20": "安佛堂門下。與諸苾芻坐。或常足躡。為明目故。聖",
    "X44n0744_026:0605a21": "開受用。時有痔病苾芻。醫教用熊皮作鞋。著時病",
    "X44n0744_026:0605a22": "差。佛言。為病應著。若多重難得。應取一重。并毛替",
    "X44n0744_026:0605a23": "其履底。",
    "X44n0744_026:0605a24": "戶樞",
    "X44n0744_026:0605b01": "[0605b01] 抽居切。音樗。所謂樞機。戶之上下也。郭璞曰。門戶",
    "X44n0744_026:0605b02": "扉樞也。",
    "X44n0744_026:0605b03": "皮連",
    "X44n0744_026:0605b04": "[0605b04] 廣雅云。連續也。亦連合也。應師云。律文舊作縺。縺",
    "X44n0744_026:0605b05": "縷不解。",
    "X44n0744_026:0605b06": "若向",
    "X44n0744_026:0605b07": "[0605b07] 許亮切。香去聲。牖也。字從&#x5B80;從口。徐鉉曰。&#x7257;所以",
    "X44n0744_026:0605b08": "通人氣。故從口別作嚮。非。",
    "X44n0744_026:0605b09": "菴鞮",
    "X44n0744_026:0605b10": "[0605b10] 鞮。都黎切。音低。胡人履連脛。謂之絡鞮。經音義云。",
    "X44n0744_026:0605b11": "疑為靸鞮。急就篇。靸鞮。卬角也。今江南。謂靴無頸",
    "X44n0744_026:0605b12": "者為靸。說文云。鞮。革履也。律攝云。凡是鞋屨。或作",
    "X44n0744_026:0605b13": "菴頭。擁前擁後。並皆不合。露指皮鞋。亦不應著。若",
    "X44n0744_026:0605b14": "寒雪國。應著富羅。母經云。雨雪處。佛聽著富羅。復",
    "X44n0744_026:0605b15": "聽著羅目伽。又云富羅上重著革皮。絡縮。若出聚",
    "X44n0744_026:0605b16": "落。雨雪得著。無雨處不得也。所著革屣。四重三重。",
    "X44n0744_026:0605b17": "乃至一單。寺裏皆應得著。入聚落時。雨雪得著。無",
    "X44n0744_026:0605b18": "時不得也。病時亦得。五分云。聽寒雪國著富羅。著",
    "X44n0744_026:0605b19": "屣。富羅。不應深作[革*雍]。聽至踝上。根本羯磨云。鄔波",
    "X44n0744_026:0605b20": "離。請世尊曰。如世尊說。寒雪諸國。許蓄富羅。未知",
    "X44n0744_026:0605b21": "何者是寒雪國。佛言。有霜雪處。水器成凌者是。雜",
    "X44n0744_026:0605b22": "事云。履屨之屬。若擁前擁後。兩角尖頭。麻履之靴。",
    "X44n0744_026:0605b23": "皆不應著。除兩三重補替革屣。如斯之類。西國人",
    "X44n0744_026:0605b24": "皆不著。若是外國寒鄉。為活命因緣。持心方用(印亦。",
    "X44n0744_026:0605c01": "作[革*卯]。諤平聲。高舉也。靸。與靸同悉合切。聲同撒。羅目伽。僧祗云。尼目呵。十誦云。阿尼目佉。亦重屣屬)。",
    "X44n0744_026:0605c02": "作&#x97C8;",
    "X44n0744_026:0605c03": "[0605c03] 無發切。音襪。與襪同。足衣也。",
    "X44n0744_026:0605c04": "皮緊殊炭",
    "X44n0744_026:0605c05": "[0605c05] 未詳。",
    "X44n0744_026:0605c06": "  ○衣揵度法",
    "X44n0744_026:0605c07": "[0605c07] 衣服裳儀。乃出家之樞要。受用必須依制。著縛勿",
    "X44n0744_026:0605c08": "使乖式。解脫由斯為始。罪咎亦此是先。持犯炳然。",
    "X44n0744_026:0605c09": "律有成則。自當檢究。莫致疑誤也。",
    "X44n0744_026:0605c10": "袈裟色",
    "X44n0744_026:0605c11": "[0605c11] 律中十種衣。並遣染作袈娑色持之。故外國法服。",
    "X44n0744_026:0605c12": "皆名袈裟。或言迦羅沙曳。此云不正色。又云壞色。",
    "X44n0744_026:0605c13": "即是赤色也。淨法師曰。梵云加沙野。譯為赤色。袈",
    "X44n0744_026:0605c14": "裟乃是漫言。即乾陀之色。元來不干東語。何勞下",
    "X44n0744_026:0605c15": "底置衣。若依律文典語。三衣並曰。支伐羅也。應法",
    "X44n0744_026:0605c16": "師云。韻作[(暇-日)/毛](暇-日)。音加沙。葛洪字苑。始改從衣(乾陀。即赤",
    "X44n0744_026:0605c17": "色樹皮)。如上所釋。因色名衣。若以義表。其號非一。故",
    "X44n0744_026:0605c18": "真諦雜記云。袈裟是外國三衣之名。名含多義。或",
    "X44n0744_026:0605c19": "名離塵服。由斷六塵故。或名消瘦服。由割煩惱故。",
    "X44n0744_026:0605c20": "或名蓮華服。服者離著故。或名間色服。以三如法",
    "X44n0744_026:0605c21": "色所成故(青。黑木蘭)。大淨法門經云。袈裟者。晉名去穢。",
    "X44n0744_026:0605c22": "大集經。名離染服。賢愚經。名出世服。亦名忍鎧。法",
    "X44n0744_026:0605c23": "苑云。夫袈裟為福田之服。如敬佛塔。泥洹僧。為襯",
    "X44n0744_026:0605c24": "身之衣。尊之如法。衣名消瘦。取能銷瘦煩惱。鎧名",
    "X44n0744_026:0606a01": "忍辱。取能降伏眾魔。亦喻蓮華。不為汙泥所染。亦",
    "X44n0744_026:0606a02": "名幢相。不為邪眾所傾。亦名田文之相。不為見者",
    "X44n0744_026:0606a03": "生惡。亦名救龍之服。不為金鳥所食。亦名降邪之",
    "X44n0744_026:0606a04": "衣。不為外道所壞。亦名不正之色。不為俗染所貪。",
    "X44n0744_026:0606a05": "是以教有內外之別。人有道俗之異。在家則依乎",
    "X44n0744_026:0606a06": "外教。服先王之法服。順先王之法言。上有敬親事",
    "X44n0744_026:0606a07": "君之禮。下有妻子官榮之戀。此則恭孝之躅。理&#x53F6;",
    "X44n0744_026:0606a08": "儒津。出家則依乎內教。服諸佛之法服。行諸佛之",
    "X44n0744_026:0606a09": "法行。上捨君親愛敬之重。下割妻子官榮之好。以",
    "X44n0744_026:0606a10": "讀誦之善。自資父母。行道之福。以報國恩。既許不",
    "X44n0744_026:0606a11": "以毀形易服為過。豈宜責以敬親事君之禮。是故",
    "X44n0744_026:0606a12": "剃髮之晨。天魔聞而遙怖。染衣之日。帝釋見而遠",
    "X44n0744_026:0606a13": "歎。戲女聊披。無漏遂滿。醉人暫前。惡緣即捨。龍子",
    "X44n0744_026:0606a14": "賴而息驚。象王見而止怯。故知三領法衣。蔽身儉",
    "X44n0744_026:0606a15": "用。三種壞色。伏我愛情。既仿稻田。自成應供之德。",
    "X44n0744_026:0606a16": "遠同先佛。實遵和敬之道。出塵反俗。所貴如斯者",
    "X44n0744_026:0606a17": "乎。賢愚經云。佛告阿難。若有眾生。起一惡心。向三",
    "X44n0744_026:0606a18": "世佛等。若辟支佛。若羅漢。及著染衣人。諸沙門等。",
    "X44n0744_026:0606a19": "獲罪無量。所以者何。染色之衣。是賢聖標式。若能",
    "X44n0744_026:0606a20": "發心敬染衣人。獲福難量。我由信心敬戴之至。故",
    "X44n0744_026:0606a21": "得成佛(唐。貞觀五年。梁州安養寺。慧光師弟子。母氏貧窶。內無小衣來入子房。取故袈裟。作",
    "X44n0744_026:0606a22": "之而著。與諸&#x96A3;母同聚言笑。忽覺&#x811A;熱漸上至腰。須臾雷震。擲&#x96A3;母百步之外。土泥兩耳。悶絕經日。方得",
    "X44n0744_026:0606a23": "醒悟。所用衣者。遂被震死。火燒焦踡。題其背曰。由用法衣。不如法也。其子收殯。又再震出。乃露骸林下。方",
    "X44n0744_026:0606a24": "終銷散。是知受持法服。惠及三歸之龍。信不&#x8657;矣。近有山居僧。在深巖宿。以衣幛前。威異神來。形極可畏。",
    "X44n0744_026:0606b01": "伸臂內探。欲取宿者。畏觸袈裟。礙不得入。遂得免脕。如是眾相。不可具紀。出唐高僧傳)。",
    "X44n0744_026:0606b02": "糞掃衣",
    "X44n0744_026:0606b03": "[0606b03] 南山云。世人所棄。無復堪用。義同糞掃。體是殘物。",
    "X44n0744_026:0606b04": "離自貪著。不為王賊所貪。常得資身長道。",
    "X44n0744_026:0606b05": "冢間衣",
    "X44n0744_026:0606b06": "[0606b06] 冢。知隴切。音腫。高墳也。釋名云。冢腫也。像山頂之",
    "X44n0744_026:0606b07": "高腫起也。十誦云。何等塚間衣。有衣裹死人。棄塚",
    "X44n0744_026:0606b08": "間。是為塚間衣(本作冢。俗作塚)。",
    "X44n0744_026:0606b09": "垣上",
    "X44n0744_026:0606b10": "[0606b10] 垣。于權切。音員。牆也。卑曰垣。高曰墉。",
    "X44n0744_026:0606b11": "受王職衣",
    "X44n0744_026:0606b12": "[0606b12] 亦云立王衣。謂王受位時。所棄故衣也。",
    "X44n0744_026:0606b13": "往還衣",
    "X44n0744_026:0606b14": "[0606b14] 謂有俗人。眷屬亡歿。持衣贈送。至於屍林已。還持",
    "X44n0744_026:0606b15": "此衣。歸奉。施僧眾也。或云去來衣。",
    "X44n0744_026:0606b16": "毗舍離黎奢",
    "X44n0744_026:0606b17": "[0606b17] 毗舍離者。國名也。黎奢者。是其種姓也。如初篇中",
    "X44n0744_026:0606b18": "釋。",
    "X44n0744_026:0606b19": "菴婆羅婆利",
    "X44n0744_026:0606b20": "[0606b20] 亦云菴婆羅婆提(按婆利。婆提。乃賢女之稱。梵言窒利。此云女)或云菴",
    "X44n0744_026:0606b21": "沒羅。此是果名。如上釋。此女生其華中。因以為名",
    "X44n0744_026:0606b22": "四生中。此屬溼生也。涅槃經云。菴摩羅樹。若以乳",
    "X44n0744_026:0606b23": "灌之。一夜中。增長五尺。淨法師云。菴沒羅女。舊云",
    "X44n0744_026:0606b24": "柰女者。非(詳見柰女經)。",
    "X44n0744_026:0606c01": "波羅跋提",
    "X44n0744_026:0606c02": "[0606c02] 婆羅此云護。或云力。跋提。此云賢。或云優婆羅女",
    "X44n0744_026:0606c03": "(婆。音同&#x9262;)。優婆羅。此云青蓮華。言優&#x9262;羅盤那女。生青",
    "X44n0744_026:0606c04": "蓮華中(或名波曇女)。大論云。毗耶離國。婬女名菴羅婆",
    "X44n0744_026:0606c05": "利。舍婆提城。婬女名須蔓那。王舍城。婬女名優&#x9262;",
    "X44n0744_026:0606c06": "羅槃那(三女因緣。詳見柰女耆城經。按經論多云。萍沙王。與柰女通。後生耆婆。今律言無畏)。",
    "X44n0744_026:0606c07": "與跋提交。故生耆婆。善見律。與本律同。此難詳據。未可一定。以事稽之。是萍沙王子。舍婆提。即舍衛城也。",
    "X44n0744_026:0606c08": "耆婆童子",
    "X44n0744_026:0606c09": "[0606c09] 或云耆域。又言時縛迦。善見云。耆婆是外國音。漢",
    "X44n0744_026:0606c10": "言活。亦云故活。又云能活。因彼生時。母以白衣裹",
    "X44n0744_026:0606c11": "棄路中。無畏王子乘車遙見。乃問傍人言。此是何",
    "X44n0744_026:0606c12": "物。答曰。小兒。復問。死活。答言。故活。王子敕人抱取。",
    "X44n0744_026:0606c13": "以活故。即為立字耆婆。因王子所取。故名童子。後",
    "X44n0744_026:0606c14": "漸長大。以宿願力故。為世醫王。佛為法王也。有云",
    "X44n0744_026:0606c15": "生時。一手把藥囊。一手把針筒。昔誓為醫。能活他",
    "X44n0744_026:0606c16": "病。故從德立號也。",
    "X44n0744_026:0606c17": "得叉尸羅國",
    "X44n0744_026:0606c18": "[0606c18] 或云呾叉始羅國。是北天竺境。詳如九十事。及受",
    "X44n0744_026:0606c19": "戒犍度。第六王句釋。",
    "X44n0744_026:0606c20": "賓迦羅",
    "X44n0744_026:0606c21": "[0606c21] 此云青色。亦云青目。此是其字。姓阿提&#x68C3;。",
    "X44n0744_026:0606c22": "婆伽陀城",
    "X44n0744_026:0606c23": "[0606c23] 即摩竭國城也。",
    "X44n0744_026:0606c24": "  ●律藏卷第四十",
    "X44n0744_026:0607a01": "髑髏",
    "X44n0744_026:0607a02": "[0607a02] 髑。杜谷切。音讀。髏。盧侯切。音樓。髑髏。頭骨也。",
    "X44n0744_026:0607a03": "&#x53DE;禪國",
    "X44n0744_026:0607a04": "[0607a04] 亦云&#x9B31;禪。又云憂禪。或云&#x9B31;禪延。正云嗢逝尼國。",
    "X44n0744_026:0607a05": "經云。王舍城南。去八千里(此西印度境之國。言南去。疑誤或可西南。考知",
    "X44n0744_026:0607a06": "亦無八千里。或里之小可也)。",
    "X44n0744_026:0607a07": "波羅殊提王",
    "X44n0744_026:0607a08": "[0607a08] 此翻猛暴。或云惡生。是王性行殘暴。無悲愍心。邪",
    "X44n0744_026:0607a09": "見熾盛。如來大悲。遣諸弟子。&#x5FA7;化諸國。迦旃延尊",
    "X44n0744_026:0607a10": "者。是彼國波羅門種。佛遣尊者還化其國。王及民",
    "X44n0744_026:0607a11": "眾。時王受化。歸信三寶。捨惡邪見。然此王曾於毗",
    "X44n0744_026:0607a12": "婆尸佛世時。為槃頭國王太子。供養彼佛。緣此福",
    "X44n0744_026:0607a13": "生。今復為王。威德尊貴。難以及者。按有部律云。菩",
    "X44n0744_026:0607a14": "薩初誕時。大地震動。普放光明。其嗢逝尼國。大輪",
    "X44n0744_026:0607a15": "王初誕子時見斯光明。便謂己子生時。有此勝光。",
    "X44n0744_026:0607a16": "猶如燈光。宜與子名曰。燈光。時菩薩成道已。受梵",
    "X44n0744_026:0607a17": "天請。往鹿野苑。轉正法輪。時燈光王。亦於此時。受",
    "X44n0744_026:0607a18": "灌頂位。以法教化。人民熾盛。安隱豐樂。其王雖有",
    "X44n0744_026:0607a19": "如是快樂。然而有疾不睡之病。由此疾故。於酥起",
    "X44n0744_026:0607a20": "憎。於酒生愛。乃&#x52C5;曰。若有人當我前說酥名者。當",
    "X44n0744_026:0607a21": "斬其頭。王既不睡。令人通宵共相警覺。若其人睡。",
    "X44n0744_026:0607a22": "王問至三。不應答者。便斬其首。由斯嚴酷。隱燈光",
    "X44n0744_026:0607a23": "名。共安號曰猛暴(又曰猛光)。時有一人。名揵陀羅情多",
    "X44n0744_026:0607a24": "智慧。王乃問曰。我不能睡。此有何因。答曰。願賜無",
    "X44n0744_026:0607b01": "畏。王與無畏。報曰。王從蠍生。王怒不信。彼即掘地",
    "X44n0744_026:0607b02": "作坑。滿填牛糞。上安敷具。令王臥息。即便得睡。王",
    "X44n0744_026:0607b03": "自證知。尚疑&#x8657;實。遂往問母。母曰。昔父王多諸婇",
    "X44n0744_026:0607b04": "女。因行他國。我起欲心。忽見一蠍。作如是念。此是",
    "X44n0744_026:0607b05": "丈夫。共我行欲。可不樂乎。時彼蠍。變成男子。與我",
    "X44n0744_026:0607b06": "交通。便覺有娠。因茲生汝。經云。夢中與蠍交通。寤",
    "X44n0744_026:0607b07": "已。見蠍長三尺餘。",
    "X44n0744_026:0607b08": "健步",
    "X44n0744_026:0607b09": "[0607b09] 健。巨展切。音件。又去聲。渠建切。強也。有力也。不倦",
    "X44n0744_026:0607b10": "也。即是勇士。今此健步名烏。又名飛烏。柰女經云。",
    "X44n0744_026:0607b11": "性常不廉。貪於飲食。故名為烏。雜事云。燈光王。有",
    "X44n0744_026:0607b12": "五勝物。一者勝雄象。名曰葦山。日夜行一百驛。二",
    "X44n0744_026:0607b13": "者勝母象。名曰賢善。日夜行八十驛。三者勝駝。名",
    "X44n0744_026:0607b14": "曰海足。日夜行七十驛。四者勝馬。名日衣頸。日夜",
    "X44n0744_026:0607b15": "行五十驛。五者勝使者。名曰飛烏。日夜行二十五",
    "X44n0744_026:0607b16": "驛律。云日行六十由旬。經云。王有象士之臣。名曰",
    "X44n0744_026:0607b17": "烏神。足步行能及日行八千里白象。",
    "X44n0744_026:0607b18": "阿摩勒果",
    "X44n0744_026:0607b19": "[0607b19] 義淨三藏云。菴摩洛迦果。即嶺南餘甘子也。初食",
    "X44n0744_026:0607b20": "之時。稍如苦澀。及其飲水。美味便生。從事立號為",
    "X44n0744_026:0607b21": "餘甘矣。舊云。菴摩勒果者。&#x8B4C;也。以其沐髮黑潤。土",
    "X44n0744_026:0607b22": "俗復呼為油甘子。其色潤澤。形如小柰。作五六稜。",
    "X44n0744_026:0607b23": "生青白色。秋末熟黃。味類攬橄。而肉頗脆。非時聽",
    "X44n0744_026:0607b24": "服。食可除風。樹高六七尺。葉細榦&#x8F2D;。不屬人植。自",
    "X44n0744_026:0607c01": "生岡嶺。皮葉亦可染衣。本草云。主風&#x8657;熱氣。解丹",
    "X44n0744_026:0607c02": "石傷肺。止咳[口*敕]。治之尤靈。補益強氣。服如捷徑。取",
    "X44n0744_026:0607c03": "汁和油塗頭。去風痒。生髮鬢。初塗髮脫。復生如漆。",
    "X44n0744_026:0607c04": "患嚏",
    "X44n0744_026:0607c05": "[0607c05] 嚏。亦作[至*鼻]。嚏。三形。同丁計切。音帝。鼻塞。即噴嚏也。",
    "X44n0744_026:0607c06": "鼻塞由風傷之也。詩云。願言即嚏。箋云。汝思我心。",
    "X44n0744_026:0607c07": "如是我即嚏。今俗嚏。言人道我。此古遺語者耳。今",
    "X44n0744_026:0607c08": "此健步。因藥勢攻發。乃嚏也。雜事云。飛烏先患癩",
    "X44n0744_026:0607c09": "病。既食果已。藥病相當。即上變下瀉。不能自持。後",
    "X44n0744_026:0607c10": "因食此藥果。癩病亦除。",
    "X44n0744_026:0607c11": "優&#x9262;華",
    "X44n0744_026:0607c12": "[0607c12] 具云優&#x9262;羅。此云青蓮華。時耆婆自念。佛德尊重。",
    "X44n0744_026:0607c13": "不宜進木藥苦藥。如同餘人法。故取青蓮華三把。",
    "X44n0744_026:0607c14": "以諸下藥熏之。佛嗅此華。華中藥氣入腹。故即便",
    "X44n0744_026:0607c15": "下。病得除差。",
    "X44n0744_026:0607c16": "梵施王",
    "X44n0744_026:0607c17": "[0607c17] 或言梵授。謂從梵天求得子。故名梵施。是波羅柰",
    "X44n0744_026:0607c18": "國王也。",
    "X44n0744_026:0607c19": "黎師達多",
    "X44n0744_026:0607c20": "[0607c20] 黎師達多。與富羅那。此二大臣。如三十事中釋。",
    "X44n0744_026:0607c21": "炎天子",
    "X44n0744_026:0607c22": "[0607c22] 炎天。即夜摩天。此欲界第三天。如前釋。從初四天",
    "X44n0744_026:0607c23": "王天。上至色界頂。摩醯首羅天。總有二十四天。過",
    "X44n0744_026:0607c24": "摩醯首羅。無有天處(若&#x4EB7;摩醯首羅天。則二十五矣。無色界四空天。無形質處",
    "X44n0744_026:0608a01": "所。故不在數也)。",
    "X44n0744_026:0608a02": "阿難賓坻",
    "X44n0744_026:0608a03": "[0608a03] 阿難。此云歡喜。賓坻。正言賓茶馱寫耶。此云團與。",
    "X44n0744_026:0608a04": "總言歡喜團與。亦作阿難邠坻。經作阿那邠坻。此",
    "X44n0744_026:0608a05": "云無依團施。又譯云無親。謂給食與孤獨無親之",
    "X44n0744_026:0608a06": "人。是須達長者之別名也。應法師曰。按梵本云。阿",
    "X44n0744_026:0608a07": "那他賓茶揭利呵跛底。此云給孤獨長者也(團。是團食)。",
    "X44n0744_026:0608a08": "那羅延藥",
    "X44n0744_026:0608a09": "[0608a09] 那羅延。此云金剛。即堅固義。言此藥堅固。若如來",
    "X44n0744_026:0608a10": "身服者能消。餘人服者為患。時調達強服此藥。在",
    "X44n0744_026:0608a11": "體流注諸脈。身力微弱。不能消轉。舉身肢節。苦痛",
    "X44n0744_026:0608a12": "難當。",
    "X44n0744_026:0608a13": "悉達多",
    "X44n0744_026:0608a14": "[0608a14] 此世尊童子時字也。或翻頓吉。謂太子生時。諸吉",
    "X44n0744_026:0608a15": "祥瑞。悉皆具故。西域記云。薩婆曷剌他悉陀。唐言。",
    "X44n0744_026:0608a16": "一切義成。舊云。悉達。&#x8B4C;也。",
    "X44n0744_026:0608a17": "四無量行",
    "X44n0744_026:0608a18": "[0608a18] 謂慈悲喜捨也。能與他樂。名之為慈。能拔他苦。名",
    "X44n0744_026:0608a19": "之為悲。慶他得樂生歡悅心。名之為喜。於他無憎",
    "X44n0744_026:0608a20": "無愛。名之為捨。心境廣大。&#x5FA7;滿十方。故云無量。廣",
    "X44n0744_026:0608a21": "如經論。此不繁述。",
    "X44n0744_026:0608a23": "四分律名義標釋卷第二十六",
    "X44n0744_026:0608b01": "  音釋",
    "X44n0744_026:0608b02": "揉[巿*毛][0608b02] 上音鈕。下音貝。",
    "X44n0744_026:0608b03": "谹[0608b03] 音紅。",
    "X44n0744_026:0608b04": "澗[0608b04] 音澗。",
    "X44n0744_026:0608b05": "挈[0608b05] 音怯。",
    "X44n0744_026:0608b09": "  四分律名義標釋卷第二十七目錄",
    "X44n0744_026:0608b10": "畦畔襯體著聽作帶",
    "X44n0744_026:0608b11": "白鑞不繫僧祇支伽梵婆提",
    "X44n0744_026:0608b12": "婆闍國菴婆羅婆提逼斥",
    "X44n0744_026:0608b13": "賓耆羊[少/兔]摩竭鴦伽羅&#x777A;哆衣",
    "X44n0744_026:0608b14": "蚊幬跋耆國失守摩羅山",
    "X44n0744_026:0608b15": "薩闍婆羅門子結貝誕陀",
    "X44n0744_026:0608b16": "串頭著襖著褶",
    "X44n0744_026:0608b17": "著&#x88B4;行縢鷲毛",
    "X44n0744_026:0608b18": "犛牛婆輸伽衣複貯衣",
    "X44n0744_026:0608b19": "俱夜羅器和先跋檀陀子迦維羅",
    "X44n0744_026:0608b20": "毗琉璃太子不信樂舍夷國",
    "X44n0744_026:0608b21": "惡樹中的車轅",
    "X44n0744_026:0608b22": "馬鞚波婆城摩羅",
    "X44n0744_026:0608b23": "衣簏貯器結繓",
    "X44n0744_026:0608b24": "作帳作幰縵衣",
    "X44n0744_026:0608c01": "無夷羅母納衣鴦伽那羅衣",
    "X44n0744_026:0608c02": "淨施五種食粳米",
    "X44n0744_026:0608c03": "[麾-毛+黍]米大麥粟米",
    "X44n0744_026:0608c04": "俱跋達羅飯得&#x9EA8;脩餔",
    "X44n0744_026:0608c05": "吉羅羅酪漿蔓[少/兔]"
}