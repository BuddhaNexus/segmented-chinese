{
    "T46n1928_002:0713a08": "十不二門指要鈔卷下",
    "T46n1928_002:0713a10": "宋四明沙門知禮述",
    "T46n1928_002:0713a11": "[0713a11] 三、修性不二門三：[0713a11] 初、標。修謂修治造作，即變",
    "T46n1928_002:0713a12": "造三千，性謂本有不改，即理具三千，今示全",
    "T46n1928_002:0713a13": "性起修則諸行無作，全修在性則一念圓成，",
    "T46n1928_002:0713a14": "是則修外無性、性外無修，互泯互融故稱不",
    "T46n1928_002:0713a15": "二，而就心法妙為門。[0713a15] 二、性德下，釋二：[0713a15] 初、修性",
    "T46n1928_002:0713a16": "雙立三：[0713a16] 初、修性對論二：[0713a16] 初、直明性德。言德者",
    "T46n1928_002:0713a17": "即本具三千，皆常樂我淨故。界如一念，即前",
    "T46n1928_002:0713a18": "內境具德剎那心也。界如既即空假中，任運",
    "T46n1928_002:0713a19": "成於三德三軌等，即空是般若清淨義故，即",
    "T46n1928_002:0713a20": "假是解脫自在義故，即中是法身究竟義",
    "T46n1928_002:0713a21": "故，諸三例之。然諸法皆可論於修性，亦為",
    "T46n1928_002:0713a22": "成觀唯指一念。應知前二門直明依境立觀，",
    "T46n1928_002:0713a23": "此門及因果不二乃委示前二，令成圓行始",
    "T46n1928_002:0713a24": "終也。何者？性德豈出色心不二，修德莫非一",
    "T46n1928_002:0713a25": "心三觀。今示修性互成成妙智行，以此智",
    "T46n1928_002:0713a26": "行從因至果，則位位無作，方名如夢勤加等，",
    "T46n1928_002:0713a27": "即自行始終皆妙也。[0713a27] 二、性雖下，以修對辨",
    "T46n1928_002:0713a28": "二：[0713a28] 初、相成者，性雖具足全體在迷，必藉妙智",
    "T46n1928_002:0713a29": "解了發起圓修，故云性雖本爾藉智起修，由",
    "T46n1928_002:0713b01": "此智行方能徹照性德。而此智行復由性德",
    "T46n1928_002:0713b02": "全體而發，若非性發不能照性，若非徹照性",
    "T46n1928_002:0713b03": "無由顯，故云由修照性、由性發修，此二句正",
    "T46n1928_002:0713b04": "辨相成之相。[0713b04] 二、在性下，明互具者，相成之",
    "T46n1928_002:0713b05": "義雖顯，恐謂修從顯發方有、性德稍異修成，",
    "T46n1928_002:0713b06": "故今全指修成本來已具。如《止觀》廣辨三千",
    "T46n1928_002:0713b07": "之相，雖是逆順二修，全為顯於性具，則全修",
    "T46n1928_002:0713b08": "成性也。又一一行業因果自他，雖假修成，全",
    "T46n1928_002:0713b09": "是性德三千顯現，故云全性成修也。又雖全",
    "T46n1928_002:0713b10": "性起修，而未嘗少虧性德，以常不改故，故云",
    "T46n1928_002:0713b11": "性無所移。雖全修成性，而未始暫闕修德，以",
    "T46n1928_002:0713b12": "常變造故，故云修常宛爾。然若知修性各論",
    "T46n1928_002:0713b13": "三千，則諸義皆顯，故荊谿云，諸家不明修性，",
    "T46n1928_002:0713b14": "蓋不如此明也。[0713b14] 問：「他云，舊本作藉知曰修，而",
    "T46n1928_002:0713b15": "以本性靈知用釋知字。若云藉智起修者，蓋",
    "T46n1928_002:0713b16": "寫者書曰逼知，後人認作智字，既不成句，又",
    "T46n1928_002:0713b17": "見下句有起修之言，遂輒加起字爾。此復云",
    "T46n1928_002:0713b18": "何？」[0713b18] 答：「既許寫曰逼知，遂成智之一字，何妨往",
    "T46n1928_002:0713b19": "人寫日遠知，誤成知曰二字。必是因脫起字，",
    "T46n1928_002:0713b20": "復由二字相懸，致使有本作藉知曰修也。故",
    "T46n1928_002:0713b21": "知寫字添脫，遠近難可定之，魚魯之訛豈今",
    "T46n1928_002:0713b22": "獨有，須將義定方見是非。何者？他既暗於三法",
    "T46n1928_002:0713b23": "妙義，尚將一念因心陰識，直作真知解之，況",
    "T46n1928_002:0713b24": "今有此訛文知字可執，豈不作靈知解邪？且",
    "T46n1928_002:0713b25": "靈知之名圭&#x5CEF;專用，既非即陰而示，又無修",
    "T46n1928_002:0713b26": "發之相，正是偏指清淨真如，唯於真心及緣",
    "T46n1928_002:0713b27": "理斷九之義也。他云，因真教緣示善惡知，即",
    "T46n1928_002:0713b28": "是真知，乃知諸法唯心，故云藉知曰修。今問：",
    "T46n1928_002:0713b29": "此之知字，為解為行？若隨闕者則不名修。若",
    "T46n1928_002:0713c01": "單立知字解行足者，乃玄文智行二妙，《止觀》",
    "T46n1928_002:0713c02": "妙解正修便為徒設，則天台但傳《禪詮都序》",
    "T46n1928_002:0713c03": "也。又言示善惡知即真知者，還須先用妙解",
    "T46n1928_002:0713c04": "即之不？次用妙行即之不？若然者，正是藉智",
    "T46n1928_002:0713c05": "起修。若不然者，智行二妙全無用也。今云藉",
    "T46n1928_002:0713c06": "智起修，直是由於智妙起於行妙耳，故後結",
    "T46n1928_002:0713c07": "文云，如境本來具三，依理生解故名為智。智",
    "T46n1928_002:0713c08": "解導行，行解契理，三法相符不異而異。然智",
    "T46n1928_002:0713c09": "行俱修今偏在行者，蓋智從解了發起義彊，",
    "T46n1928_002:0713c10": "行就進趣修治義彊，故從彊也。又此一句，全",
    "T46n1928_002:0713c11": "是《釋籤》行妙中文，彼云藉智起行故。他又云，",
    "T46n1928_002:0713c12": "智名未稱全性成修。若爾，何名智妙？應亦本",
    "T46n1928_002:0713c13": "是知妙，後人改為智妙乎！」[0713c13] 二、修又下，明逆順",
    "T46n1928_002:0713c14": "相返二：[0713c14] 初、明對逆故二性並存。[0713c14] 二、明因順故",
    "T46n1928_002:0713c15": "二心俱泯。初文者，上之全性起修，一往且論",
    "T46n1928_002:0713c16": "順修，修名既通，有順有逆，今欲雙亡先須對",
    "T46n1928_002:0713c17": "辨。了性為行者，即藉智起修也。背性成迷",
    "T46n1928_002:0713c18": "者，始從無間至別教道，皆背性故。逆稱修者，",
    "T46n1928_002:0713c19": "即修惡之類也。心雖不二等者，隨緣迷了之",
    "T46n1928_002:0713c20": "處，心性不變，故云不二。逆順二性是全體隨",
    "T46n1928_002:0713c21": "緣，故即理之事常分，故曰事殊。是則以前稱",
    "T46n1928_002:0713c22": "圓理修，對今背性，故成二也。二因順故二心",
    "T46n1928_002:0713c23": "俱泯者，可不可也。由，因也。不可因逆順二事",
    "T46n1928_002:0713c24": "同一心性，便令迷逆之事作了順邪！此乃責",
    "T46n1928_002:0713c25": "其不分迷悟也。故正立理云，故須一期迷了",
    "T46n1928_002:0713c26": "照性成修。言一期者，即與一往之語同類，乃",
    "T46n1928_002:0713c27": "非終畢之義也。蓋言雖據寂理二修終泯，且",
    "T46n1928_002:0713c28": "須一期改迷為了，了心若發必照性成修，若",
    "T46n1928_002:0713c29": "見性修心自然二心俱泯，此義顯然如指諸",
    "T46n1928_002:0714a01": "掌，人何惑焉？豈非逆修如病、順修如藥，雖知",
    "T46n1928_002:0714a02": "藥病終須兩亡，一往且須服藥治病，藥力若",
    "T46n1928_002:0714a03": "&#x52B9;其身必康，身若安康藥病俱泯。法諭如此，",
    "T46n1928_002:0714a04": "智者思之。[0714a04] 問：「他云，舊本作此其字，釋意云，豈",
    "T46n1928_002:0714a05": "可由不移生死涅槃常殊之性事，便任此為",
    "T46n1928_002:0714a06": "了修乎？是故下句便云，故須一其迷了照性",
    "T46n1928_002:0714a07": "成修。此復云何？」[0714a07] 答：「他雖執於舊本，而違現文。",
    "T46n1928_002:0714a08": "何者？文云，可由事不移心則令迷修成了。文",
    "T46n1928_002:0714a09": "意唯責執迷為了，何曾雙責迷了為了邪？豈",
    "T46n1928_002:0714a10": "非彰灼違文乎！故知迷了雙泯功由了修。何",
    "T46n1928_002:0714a11": "者？迷既背性，故立了修翻之，遂一期事殊也。",
    "T46n1928_002:0714a12": "了既順理，理無違順，故二心自泯也。是知用",
    "T46n1928_002:0714a13": "此期字者，既不違文兼得順理。若用此其字，",
    "T46n1928_002:0714a14": "相違稍多，不能廣破也。」[0714a14] 三、又了下，明離合本",
    "T46n1928_002:0714a15": "同二：[0714a15] 初、約法明離合相異者。復置逆修，但論",
    "T46n1928_002:0714a16": "順修法相離合。蓋此修性在諸經論不易條",
    "T46n1928_002:0714a17": "流，若得此離合意，則不迷修性多少。如《金光",
    "T46n1928_002:0714a18": "明玄義》十種三法，乃是采取經論修性法相，",
    "T46n1928_002:0714a19": "故具離合兩說。如三德三寶，雖是修德之極，",
    "T46n1928_002:0714a20": "義必該性；三身三智，文雖約悟，理必通迷；三",
    "T46n1928_002:0714a21": "識三道，既指事即理，必全性起修。此六豈非",
    "T46n1928_002:0714a22": "修性各三。三因既以一性對智行二修，三菩",
    "T46n1928_002:0714a23": "提、三大乘、三涅槃，並以一性對證理起用二",
    "T46n1928_002:0714a24": "修，此四豈非修二性一。若各三者唯屬於圓，",
    "T46n1928_002:0714a25": "以各相主對全性起修，故修二性一則兼於",
    "T46n1928_002:0714a26": "別。直以修二顯於性一，則教道所詮，若知合",
    "T46n1928_002:0714a27": "九為三，復是圓義。此文多用各三，如云性指",
    "T46n1928_002:0714a28": "三障，是故具三，修從性成，成三法爾。又云，",
    "T46n1928_002:0714a29": "一念心因既具三軌，此因成果名三涅槃。若",
    "T46n1928_002:0714b01": "後結文三法相符，雖似修二性一，乃合九為",
    "T46n1928_002:0714b02": "三也。修二各三等者，就合各開。如三般若等，",
    "T46n1928_002:0714b03": "是了因之三；如三菩提等，是緣因之三；共發",
    "T46n1928_002:0714b04": "三道等，正因之三。既發性三俱云修九者，雖",
    "T46n1928_002:0714b05": "兼性三，咸為所發，故皆屬修。又凡論修者必",
    "T46n1928_002:0714b06": "須兼性。九秖是三者，如三般若秖是了因，如",
    "T46n1928_002:0714b07": "三解脫秖是緣因，如三道等秖是正因。為對",
    "T46n1928_002:0714b08": "等者，釋前合意。性既唯立正因，為對性以成",
    "T46n1928_002:0714b09": "三，故修但緣了也。諸合三義，例皆如是。[0714b09] 問：「十",
    "T46n1928_002:0714b10": "種三法俱通修性，各可對三德三因。何故三",
    "T46n1928_002:0714b11": "般若等唯對了因，三菩提等獨對緣因？」[0714b11] 答：「如",
    "T46n1928_002:0714b12": "此對之方為圓說。單云了因不少，以具三故，",
    "T46n1928_002:0714b13": "了三自具三因三德等，故緣正亦然。應知一",
    "T46n1928_002:0714b14": "德不少、三九不多，至於不可說法門，豈逾於",
    "T46n1928_002:0714b15": "一邪？」[0714b15] 二、二與下，約諭明修性體同者。雖明",
    "T46n1928_002:0714b16": "修性及智行等別，皆不二而二，故約波水橫",
    "T46n1928_002:0714b17": "&#x7AEA;諭之，仍約合中三法而說，開豈不然？初明",
    "T46n1928_002:0714b18": "修二如波、性一如水，二而不二波水可知。修",
    "T46n1928_002:0714b19": "性既然，修中二法，亦二而不二，同乎波水。[0714b19] 問：",
    "T46n1928_002:0714b20": "「修二性一已同波水，修尚即性，豈修中二法",
    "T46n1928_002:0714b21": "更須約諭融之耶？」[0714b21] 答：「如身兩臂雖與身連，臂",
    "T46n1928_002:0714b22": "自未合，為防此計，故云亦如波水。有本云，亦",
    "T46n1928_002:0714b23": "無波水者，既不成諭，此定訛也。」[0714b23] 二、應知下，",
    "T46n1928_002:0714b24": "修性俱亡正示不二。性指三障等者，既全理",
    "T46n1928_002:0714b25": "成事，乃即障名理，是故立性為三。性既非三",
    "T46n1928_002:0714b26": "立三，修性從成亦非三立三，豈唯各定無",
    "T46n1928_002:0714b27": "三，抑亦修性體即，如是了達即不動而運，游",
    "T46n1928_002:0714b28": "於四方直至道場，名一妙乘也。[0714b28] 問：「性三本具，",
    "T46n1928_002:0714b29": "那言對障名三？」[0714b29] 答：「本具妙理若定是三，不能",
    "T46n1928_002:0714c01": "作一及無量故，故知立則一多宛然，亡則修",
    "T46n1928_002:0714c02": "性寂矣。今就亡說，豈得將立以難之！」[0714c02] 三、結門。",
    "T46n1928_002:0714c03": "從前可解。[0714c03] 四、因果不二門三：[0714c03] 初、標。因果名通，",
    "T46n1928_002:0714c04": "今就開顯唯約圓論。因從博地至等覺還，果",
    "T46n1928_002:0714c05": "唯妙覺，雖通傳立，約極義彊。三千實相未顯",
    "T46n1928_002:0714c06": "名因，顯則名果，隱顯雖殊始終常即，故名不",
    "T46n1928_002:0714c07": "二。門義如前。[0714c07] 二、眾生下，釋三：[0714c07] 初、就圓理明因",
    "T46n1928_002:0714c08": "果暫存三：[0714c08] 初、明始終理一。眾生一往通於因",
    "T46n1928_002:0714c09": "果，佛名無上眾生故，二往則局，因對佛立生",
    "T46n1928_002:0714c10": "故。生雖在因復通一切，唯取心因是今觀體，",
    "T46n1928_002:0714c11": "體具三軌是果之性，故名為因。此性若顯名",
    "T46n1928_002:0714c12": "三涅槃，三法體常始終理一。[0714c12] 二、若爾下，悟迷",
    "T46n1928_002:0714c13": "事異二：[0714c13] 初、問意者，求證果位為成功德，因德",
    "T46n1928_002:0714c14": "既具何須求果？[0714c14] 二、但由下，答意者，因德雖具",
    "T46n1928_002:0714c15": "但為在迷，諸法本融執之為實，始從無間終",
    "T46n1928_002:0714c16": "至金剛皆有此念，若不謂實，鐵床非苦、變易",
    "T46n1928_002:0714c17": "非遷。此念若盡，即名妙覺，故云各自謂實。若",
    "T46n1928_002:0714c18": "了所迷之性有何佛果別生，還證因德，故云",
    "T46n1928_002:0714c19": "住因，而因德顯處自受果名，故約迷悟而分",
    "T46n1928_002:0714c20": "事殊。[0714c20] 三、秖緣下，明事極理亡。理顯等者，對隱",
    "T46n1928_002:0714c21": "名因、稱顯為果，顯已無對，果名豈存？果能稱",
    "T46n1928_002:0714c22": "實，名尚不存。因既屬權，故宜雙廢。又對因果",
    "T46n1928_002:0714c23": "事立理融之，所對既泯、能融自亡。[0714c23] 二、秖由下，",
    "T46n1928_002:0714c24": "依圓解明修證無得二：初、約法明惑智之體",
    "T46n1928_002:0714c25": "本虛。言亡智者，即上事理頓亡之智方能圓",
    "T46n1928_002:0714c26": "斷，故云秖由。圓人始終用絕待智頓亡諸法，",
    "T46n1928_002:0714c27": "理果尚亡，惑何次第？秖由此智功力微著故",
    "T46n1928_002:0714c28": "成&#x758E;親，由&#x758E;親故惑落前後名迷厚薄。智&#x758E;",
    "T46n1928_002:0714c29": "惑厚，智親惑薄，傳傳明之，此乃約智分惑也。",
    "T46n1928_002:0715a01": "既有厚薄之義，故彊分三惑，又義開六即，名其",
    "T46n1928_002:0715a02": "亡智淺深。若論亡智了於即理，無一德可修、",
    "T46n1928_002:0715a03": "無一惑可破，彊名厚薄淺深也。[0715a03] 二、故如下，約",
    "T46n1928_002:0715a04": "諭明修證之功不立二：[0715a04] 初、明修證功亡。他",
    "T46n1928_002:0715a05": "云，夢空幻像四皆是諭，以對智斷因果。釋",
    "T46n1928_002:0715a06": "意雖即不顯，對法稍似相當。又云，空下須作",
    "T46n1928_002:0715a07": "此名，其義甚便。蓋言惑體如空但有名字，故",
    "T46n1928_002:0715a08": "大乘十諭第四云，虛空者，空但有名而無真",
    "T46n1928_002:0715a09": "實等。作此冥字，義說雖眾，終恐未親。今秖圖",
    "T46n1928_002:0715a10": "顯理，豈敢黨情。如予意者，舊文諸字若稍有",
    "T46n1928_002:0715a11": "理即便遵行，必諸聖眼洞見我心。儻智短言",
    "T46n1928_002:0715a12": "&#x758E;未能稱理，請諸匠碩示以彈訶。然舉此四",
    "T46n1928_002:0715a13": "諭者，蓋顯圓人妙解，眾德元具萬惑本空，雖",
    "T46n1928_002:0715a14": "立證修一一無作，故勤修慧行如夢作，為都無",
    "T46n1928_002:0715a15": "所辨。惑但有名，如空無實，知無即絕。復約智",
    "T46n1928_002:0715a16": "斷始終以明因果，因無能感故如幻，果非所",
    "T46n1928_002:0715a17": "克故如像，解既稱實，四皆無作。因果既爾，何",
    "T46n1928_002:0715a18": "有二邪？[0715a18] 二、空像下，明德障體異。空惑像果，不",
    "T46n1928_002:0715a19": "實之義雖同，而空但有名，知無永絕，像雖無",
    "T46n1928_002:0715a20": "性，色相宛然，故云空虛像實也。像實等者，釋",
    "T46n1928_002:0715a21": "成體異。果德三千非今方得，故論非果。然稱",
    "T46n1928_002:0715a22": "本而證，不可泯亡，故云稱理本有。迷即無明，",
    "T46n1928_002:0715a23": "無明轉故即變為明，迷名永失轉成性明，故",
    "T46n1928_002:0715a24": "云迷轉成性。他云，須作性成，若云成性則令",
    "T46n1928_002:0715a25": "果成因也。若爾，後文云，了今無明為法性，豈",
    "T46n1928_002:0715a26": "亦果為因邪？[0715a26] 三、是則下，約圓乘明始終不二",
    "T46n1928_002:0715a27": "二：[0715a27] 初、翻覆對揚明體一。可解。[0715a27] 二、所以下，高廣",
    "T46n1928_002:0715a28": "無減明不二。大乘因果皆是實相，三千皆實",
    "T46n1928_002:0715a29": "相相宛然，實相在理為染作因，縱具佛法以",
    "T46n1928_002:0715b01": "未顯故同名無明。三千離障、八倒不生，一一",
    "T46n1928_002:0715b02": "法門皆成四德，故咸常樂。三千實相皆不變",
    "T46n1928_002:0715b03": "性，迷悟理一，如演若多失頭得頭，頭未嘗異，",
    "T46n1928_002:0715b04": "故云無明即明。三千世間一一常住，理具三",
    "T46n1928_002:0715b05": "千俱名為體，變造三千俱名為用，故云俱體",
    "T46n1928_002:0715b06": "俱用。此四句中，初二明因果各具三千，三明",
    "T46n1928_002:0715b07": "因果三千秖一三千，以無改故，四明因果三",
    "T46n1928_002:0715b08": "千之體俱能起用，則因中三千起於染用，果",
    "T46n1928_002:0715b09": "上三千起於淨用，此第四句明圓最顯。何者？",
    "T46n1928_002:0715b10": "夫體用之名本相即之義，故凡言諸法即理",
    "T46n1928_002:0715b11": "者，全用即體方可言即。《輔行》云，即者，《廣雅》云",
    "T46n1928_002:0715b12": "合也。若依此釋，仍似二物相合，其理猶&#x758E;。今",
    "T46n1928_002:0715b13": "以義求，體不二故，故名為即(上皆《輔行》文也)。今謂全",
    "T46n1928_002:0715b14": "體之用方名不二。他宗明一理隨緣作差別",
    "T46n1928_002:0715b15": "法，差別是無明之相，淳一是真如之相，隨緣",
    "T46n1928_002:0715b16": "時則有差別，不隨緣時則無差別，故知一性",
    "T46n1928_002:0715b17": "與無明合方有差別，正是合義，非體不二，以",
    "T46n1928_002:0715b18": "除無明無差別故。今家明三千之體隨緣起",
    "T46n1928_002:0715b19": "三千之用，不隨緣時三千宛爾，故差別法與",
    "T46n1928_002:0715b20": "體不二，以除無明有差別故。驗他宗明即，即",
    "T46n1928_002:0715b21": "義不成，以彼佛果唯一真如，須破九界差別",
    "T46n1928_002:0715b22": "歸佛界一性故。今家以即離分於圓別，不易",
    "T46n1928_002:0715b23": "研詳，應知不談理具、單說真如隨緣，仍是離",
    "T46n1928_002:0715b24": "義。故第一記云，以別教中無性德九，故自他",
    "T46n1928_002:0715b25": "俱斷九也。若三千世間是性德者，九界無所",
    "T46n1928_002:0715b26": "破，即佛法故，即義方成、圓理始顯。故《金錍》云",
    "T46n1928_002:0715b27": "「變義唯二，即是唯圓」，故知具變雙明方名",
    "T46n1928_002:0715b28": "即是，若隨闕一皆非圓極。荊谿云，他家不明",
    "T46n1928_002:0715b29": "修性。若以真如一理名性，隨緣差別為修，則",
    "T46n1928_002:0715c01": "荊谿出時甚有人說也。故知他宗極圓，秖云",
    "T46n1928_002:0715c02": "性起，不云性具。深可思量。又不談性具百界，",
    "T46n1928_002:0715c03": "但論變造諸法，何名無作邪？世人見予立別",
    "T46n1928_002:0715c04": "教理有隨緣義，惑耳驚心，蓋由不能深究荊",
    "T46n1928_002:0715c05": "谿之意也。且如《記》文釋阿若文中云，別教亦",
    "T46n1928_002:0715c06": "得云從無住本立一切法，無明覆理，能覆所",
    "T46n1928_002:0715c07": "覆俱名無住，但即不即異而分教殊。既許所",
    "T46n1928_002:0715c08": "覆無住，真如安不隨緣，隨緣仍未即者，為非",
    "T46n1928_002:0715c09": "理具隨緣故也。又云，真如在迷能生九界。若",
    "T46n1928_002:0715c10": "不隨緣，何能生九？又《輔行》釋別教根塵一念",
    "T46n1928_002:0715c11": "為迷解本，引《楞伽》云：「如來為善不善因。」自釋",
    "T46n1928_002:0715c12": "云，即理性如來也。《楞伽》此句，乃他宗隨緣之",
    "T46n1928_002:0715c13": "所據也。《輔行》為釋此義，引大論云，如大池水，",
    "T46n1928_002:0715c14": "象入則濁，珠入則清。當知水為清濁本，珠象",
    "T46n1928_002:0715c15": "為清濁之緣，據此諸文別理豈不隨緣邪？故",
    "T46n1928_002:0715c16": "知若不談體具者，隨緣與不隨緣皆屬別教。",
    "T46n1928_002:0715c17": "何者？如云梨邪生一切法，或云法性生一切",
    "T46n1928_002:0715c18": "法，豈非別教有二義邪？[0715c18] 問：「《淨名疏》釋無明無",
    "T46n1928_002:0715c19": "住云，說自住是別教意，依他住是圓教意。且",
    "T46n1928_002:0715c20": "隨緣義，真妄和合方造諸法，正是依他，那判",
    "T46n1928_002:0715c21": "屬別？」[0715c21] 答：「疏中語簡意高，須憑記釋方彰的旨，",
    "T46n1928_002:0715c22": "故釋自住，法性煩惱更互相望，俱立自他。結",
    "T46n1928_002:0715c23": "云，故二自他並非圓義，以其惑性定能為障，",
    "T46n1928_002:0715c24": "破障方乃定能顯理。釋依他云，更互相依更",
    "T46n1928_002:0715c25": "互相即，以體同故依而復即。結云，故別圓教",
    "T46n1928_002:0715c26": "俱云自他，由體同異而判二教。今釋曰，性體",
    "T46n1928_002:0715c27": "具九起修九用，用還依體名同體依，此依方",
    "T46n1928_002:0715c28": "即，若不爾者，非今依義。故妙樂云，別教無性",
    "T46n1928_002:0715c29": "德九，故自他俱須斷九，是知但理隨緣作九",
    "T46n1928_002:0716a01": "全無明功，既非無作定能為障，故破此九方",
    "T46n1928_002:0716a02": "能顯理。若全性起修乃事即理，豈定為障而",
    "T46n1928_002:0716a03": "定可破？若執但理隨緣作九為圓義者，何故",
    "T46n1928_002:0716a04": "妙樂中真如在迷能生九界判為別邪？故真",
    "T46n1928_002:0716a05": "妄合即義未成，猶名自住。彼疏次文料簡開",
    "T46n1928_002:0716a06": "合，別教亦云依法性住，故須究理不可迷名，",
    "T46n1928_002:0716a07": "此宗若非荊谿精簡，圓義永沈也。他云，舊本",
    "T46n1928_002:0716a08": "云三身並常。今問：如何說俱體俱用邪？他恐",
    "T46n1928_002:0716a09": "應身說體、法身說用不便，乃自立云舉體全",
    "T46n1928_002:0716a10": "用。縱茲巧釋，義終不允。」",
    "T46n1928_002:0716a11": "[0716a11] 五、染淨不二門三：[0716a11] 初、標。以在纏心變造諸法，",
    "T46n1928_002:0716a12": "一多相礙念念住著，名之為染；以離障心應",
    "T46n1928_002:0716a13": "赴眾緣，一多自在念念捨離，名之為淨。今開",
    "T46n1928_002:0716a14": "在纏一念染心本具三千，俱體俱用與淨不",
    "T46n1928_002:0716a15": "殊，故名不二。有人云，染即是惑，淨即是應。",
    "T46n1928_002:0716a16": "不解文旨，但對而已。須知此門指果後淨用，",
    "T46n1928_002:0716a17": "凡夫染心已具，乃令觀此染心顯於淨用，并",
    "T46n1928_002:0716a18": "後依正俱在能應，自他不二方兼於感。[0716a18] 二、若",
    "T46n1928_002:0716a19": "識下，釋二：[0716a19] 初、明所顯淨法二：[0716a19] 初、染淨體用理",
    "T46n1928_002:0716a20": "無增減三：[0716a20] 初、法二：[0716a20] 初、明染淨體者，三千寂體",
    "T46n1928_002:0716a21": "即寂而照，既無能照亦無所照，名為法性，以",
    "T46n1928_002:0716a22": "本愚故妄謂自他，三千靜明全體暗動，即翻",
    "T46n1928_002:0716a23": "作無明，本來不覺，故名無始。若識此者，即照",
    "T46n1928_002:0716a24": "無明體本明靜，即翻為法性。[0716a24] 二、法性下，明染",
    "T46n1928_002:0716a25": "淨用者，體既全轉、用亦敵翻，法性既作無明，",
    "T46n1928_002:0716a26": "全起無明之用，用既縛著名之為染；無明若",
    "T46n1928_002:0716a27": "為法性，全起法性之用，用既自在名之為淨。",
    "T46n1928_002:0716a28": "[0716a28] 問：「他云，無二與字，及將二之訓往，迷即法性",
    "T46n1928_002:0716a29": "往趣無明，悟即無明往趣法性。其義云何？」[0716a29] 答：",
    "T46n1928_002:0716b01": "「二與有無，俱有其義，二之訓往，釋義稍迂。且",
    "T46n1928_002:0716b02": "之字者，乃是常用文字而多為語助，雖《爾雅》",
    "T46n1928_002:0716b03": "訓往，用自有處，安於此中文似不便。如一理",
    "T46n1928_002:0716b04": "之內淨穢之土，豈皆訓往邪？若舊本無二與",
    "T46n1928_002:0716b05": "字，則之字不須訓往，但為助辭其義自顯。何",
    "T46n1928_002:0716b06": "者？但云即法性之無明，其用則染，即無明之",
    "T46n1928_002:0716b07": "法性，其用則淨，其文既宛，其義稍明。」[0716b07] 問：「若有",
    "T46n1928_002:0716b08": "與字，義復云何？」[0716b08] 答：「此文既辨二用，有則於義",
    "T46n1928_002:0716b09": "更明。何者？夫與者，借與、賜與也，亦助也。法性",
    "T46n1928_002:0716b10": "無明既互翻轉成於兩用，互有借力助成之",
    "T46n1928_002:0716b11": "義，而劣者借力助於彊者，若法性內熏無力、",
    "T46n1928_002:0716b12": "無明染用彊者，則法性與無明力造諸染法。",
    "T46n1928_002:0716b13": "若無明執情無力、法性內熏有力，則無明與",
    "T46n1928_002:0716b14": "法性力起諸淨應。以由無明雖有成事之用，",
    "T46n1928_002:0716b15": "以體空故自不能變造，須假法性借力助之",
    "T46n1928_002:0716b16": "方成染法。法性雖具三千淨用，顯發由修，真",
    "T46n1928_002:0716b17": "修縱不藉無明，緣修寧無欣厭？故下文云，必",
    "T46n1928_002:0716b18": "藉緣了為利他功，無明與力助於法性方成",
    "T46n1928_002:0716b19": "淨用。荊谿既許隨緣之義，必許法性無明互",
    "T46n1928_002:0716b20": "為因緣，但約體具明隨，自異權教。」[0716b20] 二、濁水下，",
    "T46n1928_002:0716b21": "諭。濁水諭迷中染心，清水諭果後淨心，波",
    "T46n1928_002:0716b22": "諭三千俱用，濕諭三千俱體。須知染中其",
    "T46n1928_002:0716b23": "水雖濁，亦全濕為波，清時豈別有波濕？故云",
    "T46n1928_002:0716b24": "無殊，則波之與濕皆無殊也。他謂波中之濕",
    "T46n1928_002:0716b25": "無殊者，濕性既不變，波性豈變邪？[0716b25] 問：「第四記",
    "T46n1928_002:0716b26": "云，如清濁波濕性不異，豈非波異濕同？今何",
    "T46n1928_002:0716b27": "違彼？」[0716b27] 答：「讀彼文者不看前後，但取一文成我",
    "T46n1928_002:0716b28": "局見。今為粗引彼文仍聊釋出，令欲據彼證",
    "T46n1928_002:0716b29": "唯濕無殊者聞之自誡。何者？彼文本釋世間",
    "T46n1928_002:0716c01": "相常，但相本流動，今欲說常須約位顯，全",
    "T46n1928_002:0716c02": "位為相位、常相亦常，故文數云，相位無二。仍",
    "T46n1928_002:0716c03": "自問云：位可一如，相云何等？答曰：位據理性",
    "T46n1928_002:0716c04": "決不可改，相約隨緣緣有染淨，緣雖染淨同",
    "T46n1928_002:0716c05": "名緣起，如清濁波濕性不異，同以濕性為波，",
    "T46n1928_002:0716c06": "故皆以如為相，同以波為濕性，故皆以如為",
    "T46n1928_002:0716c07": "位，所以相與常住其名雖同，染淨既分如位",
    "T46n1928_002:0716c08": "須辨。釋曰：彼問既云，相云何等？故知答文",
    "T46n1928_002:0716c09": "以位例相成乎等義，乃先法次諭，諭中以",
    "T46n1928_002:0716c10": "法參而合之，法中先舉位一，故云決不可改；",
    "T46n1928_002:0716c11": "次明相等，故云同名緣起。諭中亦先舉濕性",
    "T46n1928_002:0716c12": "不異顯上位一，次明以濕為波、以波為濕，正",
    "T46n1928_002:0716c13": "當顯上位相無二、位等相等，故知文中本答",
    "T46n1928_002:0716c14": "相等，但相兼染淨，等義難彰，故光以濕性諭",
    "T46n1928_002:0716c15": "位論等，仍顯全位為相、全濕為波，以位例相",
    "T46n1928_002:0716c16": "明其咸等。因何但將濕性不異一句為證，全",
    "T46n1928_002:0716c17": "不以濕而例於波，及拋相等之問，豈可得乎？",
    "T46n1928_002:0716c18": "況若論異義，豈獨相異、位無異義邪？故當科",
    "T46n1928_002:0716c19": "即云，染淨既分如位須辨，豈非染相必以在",
    "T46n1928_002:0716c20": "纏真如為位，豈可淨相不以出纏真如為位？若",
    "T46n1928_002:0716c21": "論等者，濁水清水既同一濕，豈不得言同一波",
    "T46n1928_002:0716c22": "邪？以水清後還是濁時動用故也。」[0716c22] 三、清濁下，",
    "T46n1928_002:0716c23": "合者，水之波濕常無增減，若其清濁必各由",
    "T46n1928_002:0716c24": "緣。雖象入則濁、珠入則清，而其濁緣與水俱",
    "T46n1928_002:0716c25": "有，從來未悟故濁在前，如山抱玉、如沙有金，",
    "T46n1928_002:0716c26": "&#x945B;璞本有。水雖本濁，濁非水性，故全體是清，",
    "T46n1928_002:0716c27": "以清濁二波秖一動性，故云理通，而皆全濕",
    "T46n1928_002:0716c28": "為動，故云舉體是用。既悟後不迷，知清是水",
    "T46n1928_002:0716c29": "性，違性可轉、稱性則常故也。[0716c29] 二、故三下，界如",
    "T46n1928_002:0717a01": "緣起性本圓常二：[0717a01] 初、約性德直示者，迷悟緣",
    "T46n1928_002:0717a02": "起皆三千之體起於妙用，體既不出剎那，妙",
    "T46n1928_002:0717a03": "用豈應離體？故使緣起咸趣剎那。三千既其",
    "T46n1928_002:0717a04": "不變，剎那之性本常，以體收用緣起理一，不",
    "T46n1928_002:0717a05": "分而分十界百界，約十界則六穢四淨，約百",
    "T46n1928_002:0717a06": "界則十通淨穢，十中一一各六四故。[0717a06] 二、故知",
    "T46n1928_002:0717a07": "下，約修反顯者。[0717a07] 問：「前云，剎那百界有穢有淨，",
    "T46n1928_002:0717a08": "今何悉淨？」[0717a08] 答：「前論淨穢法門，皆理本具，通於",
    "T46n1928_002:0717a09": "迷悟無有增減，即性善性惡也。今之染淨約",
    "T46n1928_002:0717a10": "情理說，情著則淨穢俱染，理性則淨穢俱淨，",
    "T46n1928_002:0717a11": "故剎那染情體具十界，互融自在故名悉淨。",
    "T46n1928_002:0717a12": "疑者云：剎那既具三千，我何不見？答：未顯者，",
    "T46n1928_002:0717a13": "驗體仍迷非理不具，此名字中疑也。觀行既",
    "T46n1928_002:0717a14": "亦未顯，遂以相似驗之，父母生身發於相似，",
    "T46n1928_002:0717a15": "五眼五耳乃至五意皆能遍照，自身既現十",
    "T46n1928_002:0717a16": "界，以驗他身亦然，故相似位人，比知百界同",
    "T46n1928_002:0717a17": "在一心；若至分真，普現色身能現十界，一一",
    "T46n1928_002:0717a18": "復起十界三業，故云亦然；果地究盡諸法實",
    "T46n1928_002:0717a19": "相，等彼性中所具百界，故知性具百界互融",
    "T46n1928_002:0717a20": "廣遍，染心自局濁體本清。」[0717a20] 二、故須下，明能顯",
    "T46n1928_002:0717a21": "妙觀。然今十門皆為觀心而設，故色心門攝",
    "T46n1928_002:0717a22": "別入總，專立識心為所觀故。內外門正示觀",
    "T46n1928_002:0717a23": "法，雖泛論二境正在內心。第三門全性起修",
    "T46n1928_002:0717a24": "辨觀令妙，第四門即因成果顯證非新，故此",
    "T46n1928_002:0717a25": "二門皆論一念。已上四門攝自行法門，同在",
    "T46n1928_002:0717a26": "剎那而為觀體。從此門去純談化他，而化他",
    "T46n1928_002:0717a27": "法門雖即無量，豈出三千？亦攝歸剎那同為",
    "T46n1928_002:0717a28": "觀體，此當其首，故廣示觀門，後既倣此但略",
    "T46n1928_002:0717a29": "點示，不得此意徒釋十門空談一念，故今文",
    "T46n1928_002:0717b01": "先明淨用同在染心，理具情迷顯發由觀。遮",
    "T46n1928_002:0717b02": "照者，空中名遮，一相不立，假觀名照，三千宛",
    "T46n1928_002:0717b03": "然。復令三觀俱亡、三諦齊照，乃亡前遮照。照",
    "T46n1928_002:0717b04": "前遮故，故各名雙亡，照同時故云終日，此",
    "T46n1928_002:0717b05": "則同前即空假中無空假中也。他見法爾空",
    "T46n1928_002:0717b06": "中，欲例即空即中，而不看上句照故三千常",
    "T46n1928_002:0717b07": "具，彼門但舉依正之境，況不云三千及以百",
    "T46n1928_002:0717b08": "界，尚未結成妙境，何關假觀邪？若此中縱無",
    "T46n1928_002:0717b09": "上句照故三千常具，但云空中，於理亦成。何",
    "T46n1928_002:0717b10": "者？上已具示三千淨用在剎那，故彼秖云依",
    "T46n1928_002:0717b11": "正色心，據何文義云是妙假？思之思之！不動",
    "T46n1928_002:0717b12": "此念者，明觀成相不移，即今剎那之念，而能",
    "T46n1928_002:0717b13": "盡未來際作三千化事，此之剎那即法界故，",
    "T46n1928_002:0717b14": "有何窮盡？第五記云，剎那剎那皆盡過未，",
    "T46n1928_002:0717b15": "施設三千皆妙假力，亡淨穢相須藉空中，故",
    "T46n1928_002:0717b16": "云以空以中。染中淨穢更顯明者，復是空中",
    "T46n1928_002:0717b17": "之力，故云轉染為淨。染淨各具三千，空中了",
    "T46n1928_002:0717b18": "之，三千既亡空中亦泯，方名染淨不二，此則",
    "T46n1928_002:0717b19": "同前因果既泯理性自亡。",
    "T46n1928_002:0717b20": "[0717b20] 六、依正不二門三：[0717b20] 初、標。果後示現下三國土，",
    "T46n1928_002:0717b21": "名為依報，示現前三教主及九界身，名為正",
    "T46n1928_002:0717b22": "報，以寂光、圓佛本無二故，即是能開之妙法",
    "T46n1928_002:0717b23": "故也。此淨穢土及勝劣身，同在初心剎那，有",
    "T46n1928_002:0717b24": "何二邪？[0717b24] 二、已證下，釋二：[0717b24] 初、明果用由因本具",
    "T46n1928_002:0717b25": "三：[0717b25] 初、示依正不二二：[0717b25] 初、明不二之由。已證者，",
    "T46n1928_002:0717b26": "蓋舉已證之位也。寂光、遮那依正不二，全由",
    "T46n1928_002:0717b27": "因德一念三千，儻因本不融，果何能一？縱修",
    "T46n1928_002:0717b28": "治令合，亦是無常，終歸分隔。[0717b28] 二、以三千下，示",
    "T46n1928_002:0717b29": "不二之相。在文可見。[0717b29] 二、是則下，明因理本融",
    "T46n1928_002:0717c01": "二：[0717c01] 初、明三位本妙。理等三位融相未顯，如五品",
    "T46n1928_002:0717c02": "人，雖以理觀遍融一切，而於事用未能自在。",
    "T46n1928_002:0717c03": "此位尚爾，前二可知。然迷情自異，不二天真，",
    "T46n1928_002:0717c04": "故云己有。自即己心、他是生佛，佛唯在果，餘",
    "T46n1928_002:0717c05": "二在因，果攝心生縱由修證，心能攝二全由",
    "T46n1928_002:0717c06": "性融，推功歸理乃言故使。[0717c06] 二、但眾下，示一切皆",
    "T46n1928_002:0717c07": "融。不可任情必須順理，理智未顯見法仍差，",
    "T46n1928_002:0717c08": "須知本融無非妙境。[0717c08] 三、然應下，明始終無改",
    "T46n1928_002:0717c09": "二：[0717c09] 初、明情智局遍。於生局處佛能遍融，於佛",
    "T46n1928_002:0717c10": "遍處生自局限。[0717c10] 二、始終下，明體用常融二：[0717c10] 初、",
    "T46n1928_002:0717c11": "略示。有四句，初、三約因果&#x7AEA;辨理同，二、四約",
    "T46n1928_002:0717c12": "諸法橫辨相入。意顯終既大小無妨，始亦如",
    "T46n1928_002:0717c13": "是，由不改故；果既依正不二，因亦復然，由理",
    "T46n1928_002:0717c14": "同故。[0717c14] 二、故淨下，廣示。文有八句，初、二句雙舉",
    "T46n1928_002:0717c15": "依正，同居等三土傳作淨穢，地獄等十界身",
    "T46n1928_002:0717c16": "迭分勝劣。次塵身下二句，雙示依正體性，一",
    "T46n1928_002:0717c17": "微塵身、一微塵國，各具三千、體遍法界，彼彼",
    "T46n1928_002:0717c18": "身土亦復如是。三是則下二句，明遍攝一切",
    "T46n1928_002:0717c19": "剎趣一剎、一切身趣一身，文雖剎身各攝，意",
    "T46n1928_002:0717c20": "必依正互收。四廣狹下二句，結妙，三千無礙",
    "T46n1928_002:0717c21": "出生無盡，不可心思、不可口議，如是融相今",
    "T46n1928_002:0717c22": "古常然，迷悟不改。[0717c22] 二、若非下，明理顯以觀為",
    "T46n1928_002:0717c23": "功二：[0717c23] 初、克彰觀行之功。性具三千，若體若用",
    "T46n1928_002:0717c24": "本空假中，常自相攝，微塵本含法界，芥子常",
    "T46n1928_002:0717c25": "納須彌，無始無明強生隔礙，順性修觀即空",
    "T46n1928_002:0717c26": "假中，則自在體用顯現成就。性本空假中，性",
    "T46n1928_002:0717c27": "淨解脫也；修成空假中，實慧解脫也；起用空",
    "T46n1928_002:0717c28": "假中，方便淨解脫也。雖是修二性一，以皆空",
    "T46n1928_002:0717c29": "假中故則成合義。[0717c29] 二、如是下，結示生佛一致。",
    "T46n1928_002:0718a01": "既解修成全是本具，即知迷悟體用不二，波",
    "T46n1928_002:0718a02": "濕無殊之譬於茲更明。我心為此，生佛為彼，",
    "T46n1928_002:0718a03": "緣起為事，性具為理，彼此三千理同不隔，遂",
    "T46n1928_002:0718a04": "令緣起互入無妨，依正不二斯之謂歟。[0718a04] 七、自",
    "T46n1928_002:0718a05": "他不二門三：[0718a05] 初、標。染淨依正及以此門，都為",
    "T46n1928_002:0718a06": "感應神通而立，且即染之淨依正必融，即是",
    "T46n1928_002:0718a07": "神通及以能應，既由已辦，須名為自，唯未論",
    "T46n1928_002:0718a08": "感，感即他機，雖分自他同在一念，故上文云，",
    "T46n1928_002:0718a09": "他生他佛尚與心同，況己心生佛寧乖一念？",
    "T46n1928_002:0718a10": "佛法眾生法皆名為他，而各具生佛，若己生",
    "T46n1928_002:0718a11": "佛顯，則與他佛生佛同俱為能化，唯他眾生",
    "T46n1928_002:0718a12": "生佛而為所化，既同一念自他豈殊？故名不",
    "T46n1928_002:0718a13": "二。依此觀察能成二妙，復名為門。[0718a13] 二、隨機下，",
    "T46n1928_002:0718a14": "釋二：[0718a14] 初示感應之體本同二：[0718a14] 初、約法示三：[0718a14] 初、",
    "T46n1928_002:0718a15": "約一性明自他。證果之後不動而應，眾機普",
    "T46n1928_002:0718a16": "益，既非謀作皆由性同，因果驗之灼然不二。",
    "T46n1928_002:0718a17": "[0718a17] 二、如理下，約三千明感應。先以三諦例自他",
    "T46n1928_002:0718a18": "本同，三千既即空假中，乃三德三諦之三千",
    "T46n1928_002:0718a19": "也。自行即淨穢亡泯，無不空中，利他則帝網",
    "T46n1928_002:0718a20": "交羅三千皆假，三諦既即三是一，自他則分",
    "T46n1928_002:0718a21": "而不分。然今所辨自他俱在妙假，以能化所",
    "T46n1928_002:0718a22": "化皆三千故。欲約三諦論不二故，且對空中",
    "T46n1928_002:0718a23": "辨之。妙假尚不離空中，一假豈應隔異？[0718a23] 問：「前",
    "T46n1928_002:0718a24": "修外觀既當自行，但列空中與今符合，何苦",
    "T46n1928_002:0718a25": "責之？」[0718a25] 答：「往時不解境觀之徒，據此等文妄有",
    "T46n1928_002:0718a26": "除削。何者？此約三千以明空中，已具不思議",
    "T46n1928_002:0718a27": "假，況復利他之觀，初心豈可不修？不修則何",
    "T46n1928_002:0718a28": "名摩訶薩？秖為假觀始行須修，方得感應同",
    "T46n1928_002:0718a29": "居一念，自他不二據茲而立，如何劫云自行",
    "T46n1928_002:0718b01": "無假？又若自行唯修空中，內觀豈非自行？何",
    "T46n1928_002:0718b02": "故言即空假中邪？」[0718b02] 物機等者，正明自他各具",
    "T46n1928_002:0718b03": "三千，細辨故三千，總論故十界，轉現互生即",
    "T46n1928_002:0718b04": "無記化，化化復作化也，依正皆爾，應必對感",
    "T46n1928_002:0718b05": "機豈不然！一念從事寂光約理，二必相即故",
    "T46n1928_002:0718b06": "互舉爾。[0718b06] 三、眾生下，約俱具明道交。既三無差",
    "T46n1928_002:0718b07": "別則感應相收，眾生感心中他佛，諸佛應心",
    "T46n1928_002:0718b08": "中他生，不然，豈能一念皆令解脫邪？[0718b08] 二、不然",
    "T46n1928_002:0718b09": "下，約諭示二：[0718b09] 初、順諭。諸佛三千即現像之",
    "T46n1928_002:0718b10": "理，眾生三千即生像之性，若不然者，不能即",
    "T46n1928_002:0718b11": "感即應，非任運化也。[0718b11] 二、若一下，反諭。以鑑",
    "T46n1928_002:0718b12": "淨形對無不現之理，而反顯之。意云若不現",
    "T46n1928_002:0718b13": "者可言鑑理有窮形事不通也，諸佛悟理、眾",
    "T46n1928_002:0718b14": "生在事，三千理滿，若一機扣之不應，則可云",
    "T46n1928_002:0718b15": "三千互闕，既無此理則前義善成。仍釋伏疑。",
    "T46n1928_002:0718b16": "何故？眾生多不見佛，故云若與鑑隔則容有",
    "T46n1928_002:0718b17": "是理，即障重機生名與鑑隔，機成名對，若其",
    "T46n1928_002:0718b18": "對者終無不現。然未通字必誤，合云不通，縱",
    "T46n1928_002:0718b19": "移於下句，語稍不便，智者詳之。[0718b19] 二、若鑑下，明",
    "T46n1928_002:0718b20": "觀行之功方顯二：[0718b20] 初、帶諭彰用匪功成者，故",
    "T46n1928_002:0718b21": "知心鑑本明、三千之像本具。對物未能現者，",
    "T46n1928_002:0718b22": "蓋三惑之塵所遮，去塵雖緣、了之功，現像乃",
    "T46n1928_002:0718b23": "全由性具，此中正明觀心發用。他云，由機現",
    "T46n1928_002:0718b24": "像。其義天隔。觀法大旨者，非唯此中，諸門皆",
    "T46n1928_002:0718b25": "爾，但在此說為便耳。[0718b25] 二、應知下，就法明發由",
    "T46n1928_002:0718b26": "觀合。雖由緣、了須揀前三，稱性圓修方名一",
    "T46n1928_002:0718b27": "合，功成用顯設化無方。",
    "T46n1928_002:0718b28": "[0718b28] 八、三業不二門三：[0718b28] 初、標者，果後逗機示諸三",
    "T46n1928_002:0718b29": "業，四時三教謂有差殊。今經開之，唯圓法體，",
    "T46n1928_002:0718c01": "諸身尚即，三業豈分？故名不二。亦就心法示",
    "T46n1928_002:0718c02": "也。[0718c02] 二、於化下，釋二：[0718c02] 初、明所顯果用二：[0718c02] 初、約對",
    "T46n1928_002:0718c03": "機顯逗會無差二：[0718c03] 初、示三輪不同。三皆祕妙，",
    "T46n1928_002:0718c04": "非下地知，故名為密，能轉摧碾復名為輪，轉",
    "T46n1928_002:0718c05": "己示他摧他惑業，稱機示現毫髮不差。[0718c05] 二、在",
    "T46n1928_002:0718c06": "身下，明真應復殊，說三權法皆是應身，若聞",
    "T46n1928_002:0718c07": "圓乘必見法佛，別縱&#x89A9;報猶是修成，圓見應",
    "T46n1928_002:0718c08": "身皆唯本具，仍約四味權實，未會真應且分。[0718c08] 二、",
    "T46n1928_002:0718c09": "約稱理明卷舒自在二：[0718c09] 初、融身說。[0718c09] 問：「此中法",
    "T46n1928_002:0718c10": "身說佛道邪？餘文何故不許法身有說？」[0718c10] 答：「蓋",
    "T46n1928_002:0718c11": "華嚴宗獨謂我經是遮那說，餘經皆是釋迦",
    "T46n1928_002:0718c12": "所說。故今家會之，遮那乃是釋迦異名，縱勝",
    "T46n1928_002:0718c13": "劣有殊，而說必是應、法定無說。若相即者，法",
    "T46n1928_002:0718c14": "全是應、無說即說，應全是法、說即無說。今云，",
    "T46n1928_002:0718c15": "法身者非離應之法，故經云：『微妙淨法身，具",
    "T46n1928_002:0718c16": "相三十二』等。若論即者，凡說圓教皆即法身，",
    "T46n1928_002:0718c17": "何獨《華嚴》？但彼經隔小故現勝身，乃報身像",
    "T46n1928_002:0718c18": "而即法身。今經開權，故於應身即法身也。」[0718c18] 問：",
    "T46n1928_002:0718c19": "「現住靈山，豈不垂世？」[0718c19] 答：「身既即法，土非寂光",
    "T46n1928_002:0718c20": "邪？故施開廢會，身土咸然。」[0718c20] 二、身尚下，會三輪。",
    "T46n1928_002:0718c21": "雖知權實相冥、真應互即，儻三業尚殊則色",
    "T46n1928_002:0718c22": "心不泯，故會身說，令知身口本融，以二等意",
    "T46n1928_002:0718c23": "使色心不二，方名即應見法不動而施，靈山",
    "T46n1928_002:0718c24": "見聞無不爾也。[0718c24] 二、豈非下，明能顯觀體三：[0718c24] 初、",
    "T46n1928_002:0718c25": "結指心因。指上果人三業真應互融，雖即難",
    "T46n1928_002:0718c26": "思，豈過百界？百界融泯全在我心。因心若無，",
    "T46n1928_002:0718c27": "果須造得，若信因果相稱，方知三密有本。他",
    "T46n1928_002:0718c28": "云，信下無因果字。有亦未多，令義易顯，故須",
    "T46n1928_002:0718c29": "存之。[0718c29] 二、百界下，觀成用顯。百界一念本空假",
    "T46n1928_002:0719a01": "中，須順性三以成修德，修性一合果用乃彰，",
    "T46n1928_002:0719a02": "遂使色聲傳生百界，豈無記化化禪不即陰",
    "T46n1928_002:0719a03": "發邪？[0719a03] 三、故一下，染體本妙。三密相海本理，遮",
    "T46n1928_002:0719a04": "那心塵皆具，例彼生佛名三無差，既云一念",
    "T46n1928_002:0719a05": "凡心，那作非因果釋？",
    "T46n1928_002:0719a06": "[0719a06] 九、權實不二門三：[0719a06] 初、標。權是九界七方便，實",
    "T46n1928_002:0719a07": "則佛法圓乘，四時未會權實不融，此經開之",
    "T46n1928_002:0719a08": "皆稱祕妙，故云不二。[0719a08] 二、平等下，釋三：[0719a08] 初、明等",
    "T46n1928_002:0719a09": "鑒由理融。權實優劣不名平等，實不融權復",
    "T46n1928_002:0719a10": "非於大，故法法皆妙、一一互收，常如是知，即",
    "T46n1928_002:0719a11": "名平等大慧。此之大慧雖由果證，凡心本然，",
    "T46n1928_002:0719a12": "故但觀心此慧自發。[0719a12] 二、至果下，遍逗由心證。",
    "T46n1928_002:0719a13": "證果之後，於體內不分之權實，而被機分隔",
    "T46n1928_002:0719a14": "說之。既理元不分，故此經稱理而會，如是施",
    "T46n1928_002:0719a15": "會自在者由契本因，因本若隔，果那得融？若",
    "T46n1928_002:0719a16": "欲契之，但觀一念。[0719a16] 三、對說下，結示歸理一。如",
    "T46n1928_002:0719a17": "文。[0719a17] 十、受潤不二門三：[0719a17] 初、標者，從諭立也。能",
    "T46n1928_002:0719a18": "受者即三草二木、七方便眾生，能潤者即大",
    "T46n1928_002:0719a19": "雲注雨，即前四時三教。今經開之，唯一地所",
    "T46n1928_002:0719a20": "生、一雨所潤，無復差降，名為不二。觀己心地",
    "T46n1928_002:0719a21": "三千與佛心地三千不殊，則念念受潤常沾",
    "T46n1928_002:0719a22": "妙益，依此為門，則成二妙。[0719a22] 二、物理下，釋三：[0719a22] 初、",
    "T46n1928_002:0719a23": "明權實本圓、熏修如幻二：[0719a23] 初、由具可熏。如文。",
    "T46n1928_002:0719a24": "[0719a24] 二、因熏可發。豈唯權實相冥，抑亦感應體一，",
    "T46n1928_002:0719a25": "性本圓具，偏發由熏，以性奪修故修如幻，平",
    "T46n1928_002:0719a26": "等法界佛不度生，不分而分，暫立感應，欣赴",
    "T46n1928_002:0719a27": "本虛，故皆如幻。然此尚非但理隨緣之幻，豈",
    "T46n1928_002:0719a28": "同緣生無體之幻邪？今明各具本融、暫分如",
    "T46n1928_002:0719a29": "幻，能知此者方是圓乘。[0719a29] 二、然由下，明生佛一",
    "T46n1928_002:0719b01": "際欣赴不&#x5FA7;。若圓理無偏、感應一致，故一塵",
    "T46n1928_002:0719b02": "應色無非法身，自他所依不逾祕藏，方為色",
    "T46n1928_002:0719b03": "香中道起對法界也。[0719b03] 三、故知下，明地雨無殊",
    "T46n1928_002:0719b04": "利益平等。四微約諭，即一地所生，權實約",
    "T46n1928_002:0719b05": "法，即一雨所潤。凡地三千無隔，隨一念以俱",
    "T46n1928_002:0719b06": "圓；佛地三千既融，隨一應而盡具。況生感心",
    "T46n1928_002:0719b07": "中之佛，佛應心中之生，感應之體尚同，權實",
    "T46n1928_002:0719b08": "之益何別？故云但化菩薩不為二乘，其有聞",
    "T46n1928_002:0719b09": "法者無一不成佛，方名受潤不二。",
    "T46n1928_002:0719b10": "[0719b10] 是故下，結文示意三：[0719b10] 初、明十門通貫、理體無",
    "T46n1928_002:0719b11": "殊二：[0719b11] 初、約十門明理一。門門皆顯三千即空",
    "T46n1928_002:0719b12": "假中，十門既然，十妙亦爾，故云通入及理一",
    "T46n1928_002:0719b13": "也。[0719b13] 二、如境下，約十妙釋理一。性德三千，即",
    "T46n1928_002:0719b14": "空假中，名為境三；境能發智，照此三千即空",
    "T46n1928_002:0719b15": "假中，故名智三；智能導行，契此三千即空假",
    "T46n1928_002:0719b16": "中，名為行三。此是修中論九，九秖是三，一一",
    "T46n1928_002:0719b17": "具三開合無礙，功成歷位雖有淺深，三九圓",
    "T46n1928_002:0719b18": "融未始差別，三九究盡，等彼三千即空假中，",
    "T46n1928_002:0719b19": "名為三法。由空假中方能起用，他機因果亦",
    "T46n1928_002:0719b20": "復如然，故十章始終皆得稱妙。[0719b20] 二、既是下，明",
    "T46n1928_002:0719b21": "一念包容觀行可識三：[0719b21] 初、明一念境觀之功。",
    "T46n1928_002:0719b22": "此上十門十妙攝法雖廣，同在凡夫剎那一",
    "T46n1928_002:0719b23": "念，三千世間即空假中，性三為境，修三為觀，",
    "T46n1928_002:0719b24": "成則是果，用則化他，若不攝歸心法，焉能成",
    "T46n1928_002:0719b25": "辦自他，是故《指要》其功莫大。[0719b25] 二、若了下，明",
    "T46n1928_002:0719b26": "心法攝成之要。言非遙者，一念三千總攝故",
    "T46n1928_002:0719b27": "非遙，一心三觀易成故非遙。[0719b27] 三、故重下，明重",
    "T46n1928_002:0719b28": "述觀行易明。將彼十妙無邊法相，攝作十門",
    "T46n1928_002:0719b29": "不離一念，令修觀者可識，作者再三顯示何",
    "T46n1928_002:0719c01": "以迷之。[0719c01] 三、首題下，明得意符文總別無異。此",
    "T46n1928_002:0719c02": "之十門雖在&#x8FF9;門之後，仍例本門，復將釋名",
    "T46n1928_002:0719c03": "例餘四章，故知五義釋題盡備，故云既爾。此",
    "T46n1928_002:0719c04": "既一部都名，必覽三分諸品別相而立，既得",
    "T46n1928_002:0719c05": "總意，令將此總符彼別文，故云可知。欲銷一",
    "T46n1928_002:0719c06": "部文文句句，皆須預知絕待之意，無不入心",
    "T46n1928_002:0719c07": "成乎觀行。儻迷茲旨銷彼別文，何能顯妙乎？",
    "T46n1928_002:0719c08": "[0719c08] 問：「他云，釋名是總、三章是別，名中具三即覽",
    "T46n1928_002:0719c09": "別為總，將此四章符教相文則可知也。今以",
    "T46n1928_002:0719c10": "首題為總，經文為別，據何所出？」[0719c10] 答：「名總三別，",
    "T46n1928_002:0719c11": "少分可然，以教相為符文，全不允當，況餘四",
    "T46n1928_002:0719c12": "章前文已例，不須更示，令依《記》文云：『所以釋",
    "T46n1928_002:0719c13": "題不可率爾，題下別釋理非容易。』豈非以題",
    "T46n1928_002:0719c14": "為總、以文為別？」[0719c14] 問：「觀心既非此部正意，何",
    "T46n1928_002:0719c15": "故十門皆約觀釋？豈作者特違部意邪？」[0719c15] 答：「文",
    "T46n1928_002:0719c16": "初既云觀心乃是教行樞機，信非閑緩之義，",
    "T46n1928_002:0719c17": "但為妙義難解，故部中判教生解義強、觀且",
    "T46n1928_002:0719c18": "旁示，然部之妙旨乃《摩訶止觀》之大體也。何",
    "T46n1928_002:0719c19": "者？若非三千空假中，何能頓止三惑、圓觀三",
    "T46n1928_002:0719c20": "諦，故《義例》云『唯依本&#x8FF9;顯實』，應知《止觀》用此",
    "T46n1928_002:0719c21": "妙義為能止能觀，蓋不思議境即觀，故三障",
    "T46n1928_002:0719c22": "四魔為所止所觀也。故千如妙旨，玄文廣約",
    "T46n1928_002:0719c23": "眾生法示之，《文句》廣約佛法明之，此十門欲",
    "T46n1928_002:0719c24": "與《止觀》同成觀體，皆專約心法說之，所以節",
    "T46n1928_002:0719c25": "節云一念或心性剎那等也。故總結文云，令",
    "T46n1928_002:0719c26": "觀行可識。前文云『則彼此昭著法華行成』，",
    "T46n1928_002:0719c27": "又云『故撮十妙為觀法大體』，應知前四門為",
    "T46n1928_002:0719c28": "十乘觀體，後六門為起教觀體也。大部既教",
    "T46n1928_002:0719c29": "廣觀略，此文乃行正解旁，互相顯映，方進初",
    "T46n1928_002:0720a01": "心，豈重述十門但銷名相而已。願諸聞見，如",
    "T46n1928_002:0720a02": "理思修云爾。」"
}