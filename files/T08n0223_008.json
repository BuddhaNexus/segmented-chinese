{
    "T08n0223_008:0276a14": "摩訶般若波羅蜜經卷第八",
    "T08n0223_008:0276a16": "後秦龜茲國三藏鳩摩羅什譯",
    "T08n0223_008:0276a17": "◎幻聽品第二十八(丹本作幻人聽法品)",
    "T08n0223_008:0276a18": "[0276a18] 爾時諸天子心念：「應用何等人聽須菩提",
    "T08n0223_008:0276a19": "所說法？」[0276a19] 須菩提知諸天子心所念，語諸天",
    "T08n0223_008:0276a20": "子言：「如幻化人聽法，我應用如是人。何",
    "T08n0223_008:0276a21": "以故？如是人無聞無聽、無知無證故。」[0276a21] 諸天",
    "T08n0223_008:0276a22": "子語須菩提：「是眾生如幻，聽法者亦如幻；",
    "T08n0223_008:0276a23": "眾生如化，聽法者亦如化耶？」[0276a23] 「如是，如是！",
    "T08n0223_008:0276a24": "諸天子！眾生如幻，聽法者亦如幻；眾生如",
    "T08n0223_008:0276a25": "化，聽法者亦如化。諸天子！我如幻如夢，",
    "T08n0223_008:0276a26": "眾生乃至知者、見者亦如幻如夢。諸天子！",
    "T08n0223_008:0276a27": "色如幻如夢，受想行識如幻如夢，眼乃至",
    "T08n0223_008:0276a28": "意觸因緣生受如幻如夢。內空乃至無法有",
    "T08n0223_008:0276a29": "法空、檀那波羅蜜乃至般若波羅蜜，如幻",
    "T08n0223_008:0276b01": "如夢。諸天子！四念處乃至十八不共法如",
    "T08n0223_008:0276b02": "幻如夢，須陀洹果如幻如夢，斯陀含果、阿",
    "T08n0223_008:0276b03": "那含果、阿羅漢果、辟支佛道，如幻如夢。諸天",
    "T08n0223_008:0276b04": "子！佛道如幻如夢。」[0276b04] 爾時諸天子問須菩提：",
    "T08n0223_008:0276b05": "「汝說佛道如幻如夢，汝說涅槃亦復如幻",
    "T08n0223_008:0276b06": "如夢耶？」[0276b06] 須菩提語諸天子：「我說佛道如幻",
    "T08n0223_008:0276b07": "如夢，我說涅槃亦如幻如夢。若當有法",
    "T08n0223_008:0276b08": "勝於涅槃者，我說亦復如幻如夢。何以故？",
    "T08n0223_008:0276b09": "諸天子！是幻夢、涅槃不二不別。」[0276b09] 爾時慧命",
    "T08n0223_008:0276b10": "舍利弗、摩訶目揵連、摩訶拘絺羅、摩訶",
    "T08n0223_008:0276b11": "迦旃延、富樓那彌多羅尼子、摩訶迦葉，及",
    "T08n0223_008:0276b12": "無數千菩薩，問須菩提：「般若波羅蜜如是甚",
    "T08n0223_008:0276b13": "深，難見難解難知、寂滅微妙。誰當受者？」[0276b13] 爾",
    "T08n0223_008:0276b14": "時阿難語諸大弟子及諸菩薩：「阿惟越致諸",
    "T08n0223_008:0276b15": "菩薩摩訶薩，能受是甚深難見難解難知、寂",
    "T08n0223_008:0276b16": "滅微妙般若波羅蜜；正見成就人，漏盡阿羅",
    "T08n0223_008:0276b17": "漢所願已滿亦能信受。復次，善男子、善女人，",
    "T08n0223_008:0276b18": "多見佛於諸佛所，多供養，種善根，親近善",
    "T08n0223_008:0276b19": "知識，有利根，是人能受，不言是法非法。」[0276b19] 須",
    "T08n0223_008:0276b20": "菩提言：「不以空分別色，不以色分別空，",
    "T08n0223_008:0276b21": "受想行識亦如是。不以無相、無作分別色，",
    "T08n0223_008:0276b22": "不以色分別無相、無作，受想行識亦如是。",
    "T08n0223_008:0276b23": "不以無生無滅、寂滅、離分別色，不以色分",
    "T08n0223_008:0276b24": "別無生無滅、寂滅、離，受想行識亦如是。眼乃",
    "T08n0223_008:0276b25": "至意觸因緣生受亦如是。檀那波羅蜜乃至",
    "T08n0223_008:0276b26": "般若波羅蜜，內空乃至無法有法空，四念處",
    "T08n0223_008:0276b27": "乃至十八不共法，一切三昧門、一切陀羅尼",
    "T08n0223_008:0276b28": "門，須陀洹乃至阿羅漢、辟支佛、佛、一切智，不",
    "T08n0223_008:0276b29": "以空分別一切智，不以一切智分別空，",
    "T08n0223_008:0276c01": "不以空分別一切種智，不以一切種智分",
    "T08n0223_008:0276c02": "別空，無相、無作、無生無滅、寂滅、離亦如是。」[0276c02] 須",
    "T08n0223_008:0276c03": "菩提語諸天子言：「是般若波羅蜜甚深，誰能",
    "T08n0223_008:0276c04": "受者？是般若波羅蜜中無法可示、無法可",
    "T08n0223_008:0276c05": "說。若無法可示、無法可說，受人亦不可",
    "T08n0223_008:0276c06": "得。」[0276c06] 爾時舍利弗語須菩提言：「般若波羅蜜",
    "T08n0223_008:0276c07": "中廣說三乘之教及護持菩薩之教。從",
    "T08n0223_008:0276c08": "初發意地乃至十地，檀那波羅蜜乃至般若",
    "T08n0223_008:0276c09": "波羅蜜，四念處乃至八聖道分，佛十力乃至",
    "T08n0223_008:0276c10": "十八不共法護持菩薩之教。菩薩摩訶薩如",
    "T08n0223_008:0276c11": "是行般若波羅蜜，常化生，不失神通，遊諸",
    "T08n0223_008:0276c12": "佛國具足善根，隨其所欲供養諸佛即得",
    "T08n0223_008:0276c13": "如願，從諸佛所聽受法教，乃至薩婆若",
    "T08n0223_008:0276c14": "初不斷絕，未曾離三昧時。當得捷疾辯、",
    "T08n0223_008:0276c15": "利辯、不盡辯、不可斷辯、隨應辯、義辯、一",
    "T08n0223_008:0276c16": "切世間最上辯。」[0276c16] 須菩提言：「如是，如是！如",
    "T08n0223_008:0276c17": "舍利弗言，般若波羅蜜廣說三乘之教及護",
    "T08n0223_008:0276c18": "持菩薩之教，乃至菩薩摩訶薩得一切世",
    "T08n0223_008:0276c19": "間最上辯，不可得故。我乃至知者、見者不",
    "T08n0223_008:0276c20": "可得，色受想行識、檀那波羅蜜乃至般若",
    "T08n0223_008:0276c21": "波羅蜜不可得，內空乃至無法有法空不可",
    "T08n0223_008:0276c22": "得，四念處乃至八聖道分、佛十力乃至一切",
    "T08n0223_008:0276c23": "種智，亦不可得故。」[0276c23] 舍利弗語須菩提：「何",
    "T08n0223_008:0276c24": "因緣故，般若波羅蜜中廣說三乘而不可",
    "T08n0223_008:0276c25": "得？何因緣故，般若波羅蜜中護持菩薩？何",
    "T08n0223_008:0276c26": "因緣故，菩薩摩訶薩得捷疾辯乃至一切世",
    "T08n0223_008:0276c27": "間最上辯？不可得故。」[0276c27] 須菩提語舍利弗",
    "T08n0223_008:0276c28": "言：「以內空故，般若波羅蜜廣說三乘不可",
    "T08n0223_008:0276c29": "得。外空乃至無法有法空故，廣說三乘不",
    "T08n0223_008:0277a01": "可得。內空故，護持菩薩乃至一切世間最上",
    "T08n0223_008:0277a02": "辯。不可得故。外空乃至無法有法空故，",
    "T08n0223_008:0277a03": "護持菩薩乃至一切世間最上辯。不可得",
    "T08n0223_008:0277a04": "故。」◎",
    "T08n0223_008:0277a05": "摩訶般若波羅蜜經散花品第二十九",
    "T08n0223_008:0277a06": "[0277a06] 爾時釋提桓因及三千大千世界中四天王",
    "T08n0223_008:0277a07": "天乃至阿迦尼吒諸天，作是念：「慧命須菩提",
    "T08n0223_008:0277a08": "為雨法雨。我等寧可化作花，散佛、菩薩摩",
    "T08n0223_008:0277a09": "訶薩、比丘僧、須菩提及般若波羅蜜上。」即時",
    "T08n0223_008:0277a10": "釋提桓因及三千大千世界中諸天，化作",
    "T08n0223_008:0277a11": "花，散佛、菩薩摩訶薩、比丘僧及須菩提上，亦",
    "T08n0223_008:0277a12": "供養般若波羅蜜。是時三千大千世界花悉",
    "T08n0223_008:0277a13": "周遍於虛空中，化成花臺，端嚴殊妙。[0277a13] 須菩",
    "T08n0223_008:0277a14": "提心念：「是諸天子所散花，天上未曾見如",
    "T08n0223_008:0277a15": "是花比，是花是化花、非樹生花。是諸天子所",
    "T08n0223_008:0277a16": "散花，從心樹生、非樹生花。」[0277a16] 釋提桓因知須",
    "T08n0223_008:0277a17": "菩提心所念，語須菩提言：「大德！是花非",
    "T08n0223_008:0277a18": "生花亦非意樹生。」[0277a18] 須菩提語釋提桓因言：",
    "T08n0223_008:0277a19": "「憍尸迦！汝言是華非生花亦非意樹生。憍",
    "T08n0223_008:0277a20": "尸迦！是花若非生法，不名為花。」[0277a20] 釋提桓",
    "T08n0223_008:0277a21": "因語須菩提言：「大德！但是花不生，色亦不",
    "T08n0223_008:0277a22": "生，受想行識亦不生。」[0277a22] 須菩提言：「憍尸迦！",
    "T08n0223_008:0277a23": "非但是花不生，色亦不生。若不生，是不名",
    "T08n0223_008:0277a24": "為色。受想行識亦不生，若不生是不名",
    "T08n0223_008:0277a25": "為識。六入、六識、六觸，六觸因緣生諸受亦",
    "T08n0223_008:0277a26": "如是。檀那波羅蜜不生，若不生，是不名",
    "T08n0223_008:0277a27": "檀那波羅蜜。乃至般若波羅蜜不生，若不",
    "T08n0223_008:0277a28": "生，是不名般若波羅蜜。內空不生，若不生，",
    "T08n0223_008:0277a29": "是不名內空。乃至無法有法空不生，若不",
    "T08n0223_008:0277b01": "生，是不名無法有法空。四念處不生，若不",
    "T08n0223_008:0277b02": "生，是不名四念處。乃至十八不共法不生，",
    "T08n0223_008:0277b03": "若不生，是不名十八不共法。乃至一切種智",
    "T08n0223_008:0277b04": "不生，若不生，是不名一切種智。」[0277b04] 爾時釋提",
    "T08n0223_008:0277b05": "桓因心念：「是慧命須菩提，其智甚深，不壞",
    "T08n0223_008:0277b06": "假名而說諸法相。」[0277b06] 佛知釋提桓因心所念，",
    "T08n0223_008:0277b07": "語釋提桓因言：「如是，如是！憍尸迦！須菩",
    "T08n0223_008:0277b08": "提其智甚深，不壞假名而說諸法相。」[0277b08] 釋提",
    "T08n0223_008:0277b09": "桓因白佛言：「世尊！大德須菩提云何不",
    "T08n0223_008:0277b10": "壞假名而說諸法相？」[0277b10] 佛告釋提桓因：「色",
    "T08n0223_008:0277b11": "但假名，須菩提不壞假名而說諸法相。受",
    "T08n0223_008:0277b12": "想行識但假名，須菩提亦不壞假名而說",
    "T08n0223_008:0277b13": "諸法相。所以者何？是諸法相無壞不壞故，",
    "T08n0223_008:0277b14": "須菩提所說亦無壞不壞。眼乃至意觸因緣",
    "T08n0223_008:0277b15": "生諸受亦如是。檀那波羅蜜乃至般若波羅",
    "T08n0223_008:0277b16": "蜜，內空乃至無法有法空，四念處乃至十八",
    "T08n0223_008:0277b17": "不共法亦如是。須陀洹果乃至阿羅漢果，辟",
    "T08n0223_008:0277b18": "支佛道、菩薩道、佛道，一切智、一切種智，亦如",
    "T08n0223_008:0277b19": "是。須陀洹乃至阿羅漢、辟支佛佛是但假名，",
    "T08n0223_008:0277b20": "須菩提不壞假名而說諸法相。何以故？是",
    "T08n0223_008:0277b21": "諸法相無壞不壞故，須菩提所說亦無壞",
    "T08n0223_008:0277b22": "不壞。如是，憍尸迦！須菩提不壞假名而說",
    "T08n0223_008:0277b23": "諸法相。」[0277b23] 須菩提語釋提桓因言：「如是，如",
    "T08n0223_008:0277b24": "是！憍尸迦！如佛所說，諸法但假名。菩薩摩",
    "T08n0223_008:0277b25": "訶薩當作是知，諸法但假名。應如是學般",
    "T08n0223_008:0277b26": "若波羅蜜。憍尸迦！菩薩摩訶薩作如是學，",
    "T08n0223_008:0277b27": "為不學色、不學受想行識。何以故？不見",
    "T08n0223_008:0277b28": "色當可學者，不見受想行識當可學者。菩",
    "T08n0223_008:0277b29": "薩摩訶薩如是學，為不學檀那波羅蜜。何",
    "T08n0223_008:0277c01": "以故？不見檀那波羅蜜當可學者。乃至不",
    "T08n0223_008:0277c02": "學般若波羅蜜。何以故？不見般若波羅蜜",
    "T08n0223_008:0277c03": "當可學者。如是學，為不學內空乃至無法",
    "T08n0223_008:0277c04": "有法空。何以故？不見內空乃至無法有法空",
    "T08n0223_008:0277c05": "當可學者。如是學，為不學四念處乃至十",
    "T08n0223_008:0277c06": "八不共法。何以故？不見四念處乃至十八不",
    "T08n0223_008:0277c07": "共法當可學者。如是學，為不學須陀洹果",
    "T08n0223_008:0277c08": "乃至一切種智。何以故？不見須陀洹果乃至",
    "T08n0223_008:0277c09": "一切種智當可學者。」[0277c09] 爾時釋提桓因語須菩",
    "T08n0223_008:0277c10": "提言：「菩薩摩訶薩何因緣故，不見色乃至",
    "T08n0223_008:0277c11": "不見一切種智？」[0277c11] 須菩提言：「色色空乃至一切",
    "T08n0223_008:0277c12": "種智一切種智空。憍尸迦！色空不學色空，",
    "T08n0223_008:0277c13": "乃至一切種智空不學一切種智空。憍尸迦！",
    "T08n0223_008:0277c14": "若如是不學空，是名學空，以不二故。是菩",
    "T08n0223_008:0277c15": "薩摩訶薩學色空，以不二故，乃至學一切",
    "T08n0223_008:0277c16": "種智空，不二故。若學色空不二故，乃至",
    "T08n0223_008:0277c17": "學一切種智空不二故，是菩薩摩訶薩能",
    "T08n0223_008:0277c18": "學檀那波羅蜜，不二故。乃至能學般若波",
    "T08n0223_008:0277c19": "羅蜜，不二故。能學四念處，不二故。乃至能",
    "T08n0223_008:0277c20": "學十八不共法，不二故。能學須陀洹果，不",
    "T08n0223_008:0277c21": "二故。乃至能學一切種智，不二故。是菩薩能",
    "T08n0223_008:0277c22": "學無量無邊阿僧祇佛法，若能學無量無邊",
    "T08n0223_008:0277c23": "阿僧祇佛法，是菩薩不為色增學不為色",
    "T08n0223_008:0277c24": "減學。乃至不為一切種智增學，不為一切",
    "T08n0223_008:0277c25": "種智減學。若不為色增減學，乃至不為",
    "T08n0223_008:0277c26": "一切種智增減學，是菩薩不為色受學，不",
    "T08n0223_008:0277c27": "為色滅學，亦不為受想行識受學，亦不",
    "T08n0223_008:0277c28": "為滅學。乃至一切種智，亦不為受學，亦不",
    "T08n0223_008:0277c29": "為滅學。」[0277c29] 舍利弗語須菩提：「菩薩摩訶薩如",
    "T08n0223_008:0278a01": "是學，不為受色學，不為滅色學。乃至一",
    "T08n0223_008:0278a02": "切種智，亦不為受學，亦不為滅學。」[0278a02] 須菩提",
    "T08n0223_008:0278a03": "言：「菩薩摩訶薩若如是學，不為受色學，不",
    "T08n0223_008:0278a04": "為滅色學。乃至一切種智，亦不為受學，亦",
    "T08n0223_008:0278a05": "不為滅學。須菩提！何因緣故，菩薩摩訶薩",
    "T08n0223_008:0278a06": "不為受色學，不為滅色學？乃至一切種智，",
    "T08n0223_008:0278a07": "亦不為受學，亦不為滅學？」[0278a07] 須菩提言：「是色",
    "T08n0223_008:0278a08": "不可受亦無受色者，乃至一切種智不可",
    "T08n0223_008:0278a09": "受亦無受者，內外空故。如是，舍利弗！菩薩",
    "T08n0223_008:0278a10": "摩訶薩一切法不受故，能到一切種智。」[0278a10] 是時",
    "T08n0223_008:0278a11": "舍利弗語須菩提：「菩薩摩訶薩如是學般若",
    "T08n0223_008:0278a12": "波羅蜜，能到一切種智耶？」[0278a12] 須菩提言：「菩薩",
    "T08n0223_008:0278a13": "摩訶薩如是學般若波羅蜜，能到一切種",
    "T08n0223_008:0278a14": "智，一切法不受故。」[0278a14] 舍利弗語須菩提：「若菩",
    "T08n0223_008:0278a15": "薩摩訶薩於一切法不受不滅學者，菩薩",
    "T08n0223_008:0278a16": "摩訶薩云何能到一切種智？」[0278a16] 須菩提言：「菩薩",
    "T08n0223_008:0278a17": "摩訶薩行般若波羅蜜，不見色生不見色",
    "T08n0223_008:0278a18": "滅，不見色受不見色不受，不見色垢不",
    "T08n0223_008:0278a19": "見色淨，不見色增不見色減。何以故？舍",
    "T08n0223_008:0278a20": "利弗！色色性空故，受想行識亦不見生亦",
    "T08n0223_008:0278a21": "不見滅，亦不見受亦不見不受，亦不見",
    "T08n0223_008:0278a22": "垢亦不見淨，亦不見增亦不見減。何以",
    "T08n0223_008:0278a23": "故？識識性空故。乃至一切種智，亦不見生",
    "T08n0223_008:0278a24": "亦不見滅，亦不見受亦不見不受，亦不",
    "T08n0223_008:0278a25": "見垢亦不見淨，亦不見增亦不見減。何",
    "T08n0223_008:0278a26": "以故？一切種智一切種智性空故。如是，舍利",
    "T08n0223_008:0278a27": "弗！菩薩摩訶薩為一切法不生不滅、不受",
    "T08n0223_008:0278a28": "不捨、不垢不淨、不合不散、不增不減故，",
    "T08n0223_008:0278a29": "學般若波羅蜜，能到一切種智。無所學、無",
    "T08n0223_008:0278b01": "所到故。」[0278b01] 爾時釋提桓因語舍利弗：「菩薩摩訶",
    "T08n0223_008:0278b02": "薩般若波羅蜜當於何處求？」[0278b02] 舍利弗言：「菩",
    "T08n0223_008:0278b03": "薩摩訶薩般若波羅蜜，當於〈須菩提品〉中",
    "T08n0223_008:0278b04": "求。」[0278b04] 釋提桓因語須菩提：「是汝神力使舍利弗",
    "T08n0223_008:0278b05": "言：『菩薩摩訶薩般若波羅蜜，當於〈須菩提品〉",
    "T08n0223_008:0278b06": "中求。』？」[0278b06] 須菩提語釋提桓因：「非我神力。」[0278b06] 釋提",
    "T08n0223_008:0278b07": "桓因語須菩提：「是誰神力？」[0278b07] 須菩提言：「是佛",
    "T08n0223_008:0278b08": "神力。」[0278b08] 釋提桓因言：「一切法皆無受處，何以",
    "T08n0223_008:0278b09": "故言：『是佛神力。』？離無受處相，如來不可得；",
    "T08n0223_008:0278b10": "離如，如來亦不可得。」[0278b10] 須菩提語釋提桓因",
    "T08n0223_008:0278b11": "言：「如是，如是！憍尸迦！離無受處相，如來",
    "T08n0223_008:0278b12": "不可得；離如，如來亦不可得。無受處相",
    "T08n0223_008:0278b13": "中如來不可得，如中如來不可得。色如中",
    "T08n0223_008:0278b14": "如來如不可得，如來如中色如不可得。色",
    "T08n0223_008:0278b15": "法相中如來法相不可得，如來法相中色法",
    "T08n0223_008:0278b16": "相不可得。受想行識法相中，乃至一切種",
    "T08n0223_008:0278b17": "智如法，亦如是。憍尸迦！如來色如中不合",
    "T08n0223_008:0278b18": "不散，受想行識如中不合不散。如來離色",
    "T08n0223_008:0278b19": "如不合不散，離受想行識如不合不散。",
    "T08n0223_008:0278b20": "乃至一切種智亦如是。如來色法相中不合",
    "T08n0223_008:0278b21": "不散，受想行識法相中不合不散。如來離",
    "T08n0223_008:0278b22": "色法相中不合不散，離受想行識法相中",
    "T08n0223_008:0278b23": "不合不散。乃至一切種智亦如是。憍尸迦！",
    "T08n0223_008:0278b24": "如是等一切法中不合不散，是佛神力用",
    "T08n0223_008:0278b25": "無所受法故。如憍尸迦言：『菩薩摩訶薩般",
    "T08n0223_008:0278b26": "若波羅蜜，當於何處求？』憍尸迦！不應色中",
    "T08n0223_008:0278b27": "求般若波羅蜜，亦不應離色求般若波羅",
    "T08n0223_008:0278b28": "蜜。不應受想行識中求，亦不應離受想行",
    "T08n0223_008:0278b29": "識求。何以故？是般若波羅蜜、色受想行識，",
    "T08n0223_008:0278c01": "是一切法皆不合不散、無色無形無對，一",
    "T08n0223_008:0278c02": "相所謂無相。乃至一切種智中不應求般",
    "T08n0223_008:0278c03": "若波羅蜜，亦不應離一切種智求般若波",
    "T08n0223_008:0278c04": "羅蜜。何以故？是般若波羅蜜、一切種智，是一",
    "T08n0223_008:0278c05": "切法皆不合不散、無色無形無對、一相所",
    "T08n0223_008:0278c06": "謂無相。何以故？般若波羅蜜非色亦非離",
    "T08n0223_008:0278c07": "色，非受想行識亦非離受想行識，乃至非",
    "T08n0223_008:0278c08": "一切種智亦非離一切種智。般若波羅蜜",
    "T08n0223_008:0278c09": "非色如亦非離色如，非受想行識如亦非",
    "T08n0223_008:0278c10": "離受想行識如。般若波羅蜜非色法亦非",
    "T08n0223_008:0278c11": "離色法，非受想行識法亦非離受想行識",
    "T08n0223_008:0278c12": "法，乃至非一切種智如亦非離一切種智",
    "T08n0223_008:0278c13": "如。般若波羅蜜非一切種智法亦非離一",
    "T08n0223_008:0278c14": "切種智法。何以故？憍尸迦！是一切法皆無",
    "T08n0223_008:0278c15": "所有、不可得。以無所有、不可得故，般若波",
    "T08n0223_008:0278c16": "羅蜜非色亦非離色，非色如亦非離色",
    "T08n0223_008:0278c17": "如，非色法亦非離色法，乃至非一切種智",
    "T08n0223_008:0278c18": "亦非離一切種智，非一切種智如亦非離",
    "T08n0223_008:0278c19": "一切種智如，非一切種智法亦非離一切",
    "T08n0223_008:0278c20": "種智法。」[0278c20] 釋提桓因語須菩提：「是摩訶波羅蜜，",
    "T08n0223_008:0278c21": "是菩薩摩訶薩般若波羅蜜；無量波羅蜜、無",
    "T08n0223_008:0278c22": "邊波羅蜜，是菩薩摩訶薩般若波羅蜜。諸須",
    "T08n0223_008:0278c23": "陀洹須陀洹果，從是般若波羅蜜中學成。",
    "T08n0223_008:0278c24": "乃至諸阿羅漢阿羅漢果、諸辟支佛辟支佛道、",
    "T08n0223_008:0278c25": "諸菩薩摩訶薩，皆從是般若波羅蜜中學成。",
    "T08n0223_008:0278c26": "能成就眾生、淨佛國土；得阿耨多羅三藐",
    "T08n0223_008:0278c27": "三菩提，皆從是學成。」[0278c27] 須菩提語釋提桓因",
    "T08n0223_008:0278c28": "言：「如是，如是！憍尸迦！是摩訶波羅蜜，是",
    "T08n0223_008:0278c29": "菩薩摩訶薩般若波羅蜜。無量波羅蜜、無邊",
    "T08n0223_008:0279a01": "波羅蜜，是菩薩摩訶薩般若波羅蜜。從是",
    "T08n0223_008:0279a02": "中學成須陀洹果乃至阿羅漢果、辟支佛道、",
    "T08n0223_008:0279a03": "諸菩薩摩訶薩，從是般若波羅蜜中學成。",
    "T08n0223_008:0279a04": "能成就眾生、淨佛國土，得阿耨多羅三藐",
    "T08n0223_008:0279a05": "三菩提——已得、今得、當得。憍尸迦！色大故，般若",
    "T08n0223_008:0279a06": "波羅蜜亦大。何以故？是色前際不可得、後",
    "T08n0223_008:0279a07": "際不可得、中際不可得。受想行識大故，般",
    "T08n0223_008:0279a08": "若波羅蜜亦大。何以故？受想行識前際不可",
    "T08n0223_008:0279a09": "得、後際不可得、中際不可得。乃至一切種",
    "T08n0223_008:0279a10": "智亦如是。以是因緣故，憍尸迦！是摩訶波",
    "T08n0223_008:0279a11": "羅蜜是菩薩摩訶薩般若波羅蜜。憍尸迦！色",
    "T08n0223_008:0279a12": "無量故，般若波羅蜜無量。何以故？色量不可",
    "T08n0223_008:0279a13": "得故。憍尸迦！譬如虛空量不可得，色亦",
    "T08n0223_008:0279a14": "如是，量不可得。虛空無量故，色無量。色無",
    "T08n0223_008:0279a15": "量故，般若波羅蜜無量。受想行識乃至一切",
    "T08n0223_008:0279a16": "種智無量故，般若波羅蜜無量。何以故？一",
    "T08n0223_008:0279a17": "切種智量不可得。譬如虛空量不可得，一",
    "T08n0223_008:0279a18": "切種智亦如是，量不可得。虛空無量故，一切",
    "T08n0223_008:0279a19": "種智無量。一切種智無量故，般若波羅蜜無",
    "T08n0223_008:0279a20": "量。以是因緣故，憍尸迦！是菩薩摩訶薩般",
    "T08n0223_008:0279a21": "若波羅蜜無量。憍尸迦！色無邊故，諸菩薩摩",
    "T08n0223_008:0279a22": "訶薩般若波羅蜜無邊。何以故？憍尸迦！是",
    "T08n0223_008:0279a23": "色前際不可得、後際不可得、中際不可得。",
    "T08n0223_008:0279a24": "受想行識無邊故，般若波羅蜜無邊。何以故？",
    "T08n0223_008:0279a25": "受想行識前際、後際、中際皆不可得故。乃至",
    "T08n0223_008:0279a26": "一切種智無邊故，般若波羅蜜無邊。何以故？",
    "T08n0223_008:0279a27": "一切種智前、後、中際皆不可得故。以是因",
    "T08n0223_008:0279a28": "緣故，憍尸迦！是般若波羅蜜無邊，色無邊，",
    "T08n0223_008:0279a29": "乃至一切種智無邊。復次，憍尸迦！緣無邊故，",
    "T08n0223_008:0279b01": "般若波羅蜜無邊。」[0279b01] 「須菩提！云何緣無邊故，般",
    "T08n0223_008:0279b02": "若波羅蜜無邊？」[0279b02] 須菩提言：「緣一切無邊法",
    "T08n0223_008:0279b03": "故，般若波羅蜜無邊。」[0279b03] 「云何緣一切無邊法故，",
    "T08n0223_008:0279b04": "般若波羅蜜無邊？」[0279b04] 須菩提言：「緣無邊法性",
    "T08n0223_008:0279b05": "故，般若波羅蜜無邊。復次，憍尸迦！緣無邊",
    "T08n0223_008:0279b06": "如故，般若波羅蜜無邊。」[0279b06] 釋提桓因言：「云何",
    "T08n0223_008:0279b07": "緣無邊如故，般若波羅蜜無邊？」[0279b07] 須菩提言：",
    "T08n0223_008:0279b08": "「如無邊故，緣亦無邊；緣無邊故，如亦無邊。",
    "T08n0223_008:0279b09": "以是因緣故，諸菩薩摩訶薩般若波羅蜜無",
    "T08n0223_008:0279b10": "邊。復次，憍尸迦！眾生無邊故，般若波羅蜜無",
    "T08n0223_008:0279b11": "邊。」[0279b11] 釋提桓因問須菩提：「云何眾生無邊故，般",
    "T08n0223_008:0279b12": "若波羅蜜無邊？」[0279b12] 須菩提言：「於意云何，何等",
    "T08n0223_008:0279b13": "法名眾生？」[0279b13] 釋提桓因言：「無有法名眾生，假",
    "T08n0223_008:0279b14": "名故為眾生。是名字本無有法亦無所趣，",
    "T08n0223_008:0279b15": "強為作名。」[0279b15] 「憍尸迦！於汝意云何，是般若波",
    "T08n0223_008:0279b16": "羅蜜中說眾生有實不？」[0279b16] 釋提桓因言：「無也。」[0279b16] 「憍",
    "T08n0223_008:0279b17": "尸迦！若般若波羅蜜實不說眾生，無邊",
    "T08n0223_008:0279b18": "亦不可得。憍尸迦！於汝意云何，佛如",
    "T08n0223_008:0279b19": "恒河沙劫壽說眾生眾生名字。頗有眾生",
    "T08n0223_008:0279b20": "法有生有滅不？」[0279b20] 釋提桓因言：「不也。」[0279b20] 「何以故？",
    "T08n0223_008:0279b21": "眾生從本已來常清淨故。以是因緣故，",
    "T08n0223_008:0279b22": "憍尸迦！眾生無邊故，當知般若波羅蜜亦無",
    "T08n0223_008:0279b23": "邊。」",
    "T08n0223_008:0279b24": "摩訶般若波羅蜜經三歎品第三十(丹本作顧視品)",
    "T08n0223_008:0279b25": "[0279b25] 爾時諸天王及諸天、諸梵王及諸梵天、伊賒",
    "T08n0223_008:0279b26": "那天及諸神仙并諸天女，同時三反稱歎：「快",
    "T08n0223_008:0279b27": "哉，快哉！慧命須菩提所說法，皆是佛出世間",
    "T08n0223_008:0279b28": "因緣恩力演布是教。若有菩薩摩訶薩行",
    "T08n0223_008:0279b29": "是般若波羅蜜不遠離者，我輩視是人如",
    "T08n0223_008:0279c01": "佛。何以故？是般若波羅蜜中雖無法可得——",
    "T08n0223_008:0279c02": "所謂色受想行識乃至一切種智；而有三乘",
    "T08n0223_008:0279c03": "之教——所謂聲聞乘、辟支佛乘、佛乘。」[0279c03] 爾時佛",
    "T08n0223_008:0279c04": "告諸天子：「如是，如是！諸天子！如汝所言，是",
    "T08n0223_008:0279c05": "般若波羅蜜中雖無法可得——所謂色受想",
    "T08n0223_008:0279c06": "行識乃至一切種智；而有三乘之教——所謂聲",
    "T08n0223_008:0279c07": "聞乘辟支佛乘佛乘。諸天子！若有菩薩摩訶",
    "T08n0223_008:0279c08": "薩行是般若波羅蜜不遠離者，視是人當",
    "T08n0223_008:0279c09": "如佛。以無所得故。何以故？是般若波羅",
    "T08n0223_008:0279c10": "蜜中廣說三乘之教，所謂聲聞、辟支佛、佛",
    "T08n0223_008:0279c11": "乘。檀那波羅蜜中佛不可得，離檀那波",
    "T08n0223_008:0279c12": "羅蜜佛亦不可得。乃至般若波羅蜜中佛",
    "T08n0223_008:0279c13": "不可得，離般若波羅蜜佛亦不可得。內",
    "T08n0223_008:0279c14": "空乃至無法有法空，四念處乃至十八不共",
    "T08n0223_008:0279c15": "法，一切種智亦如是。」[0279c15] 佛語諸天子：「菩薩摩",
    "T08n0223_008:0279c16": "訶薩若能學是一切法，所謂檀那波羅蜜",
    "T08n0223_008:0279c17": "乃至一切種智，以是事故，當視是菩薩摩",
    "T08n0223_008:0279c18": "訶薩如佛。諸天子！我昔於然燈佛時，花嚴",
    "T08n0223_008:0279c19": "城內四衢道頭見佛聞法，即得不離檀",
    "T08n0223_008:0279c20": "那波羅蜜行，不離尸羅波羅蜜、羼提波羅",
    "T08n0223_008:0279c21": "蜜、毘梨耶波羅蜜、禪那波羅蜜、般若波羅蜜",
    "T08n0223_008:0279c22": "行。不離內空乃至無法有法空，四念處乃",
    "T08n0223_008:0279c23": "至八聖道分。不離四禪、四無量心、四無色定、",
    "T08n0223_008:0279c24": "一切三昧門、一切陀羅尼門。不離四無所畏、",
    "T08n0223_008:0279c25": "佛十力、四無礙智、十八不共法、大慈大悲，及",
    "T08n0223_008:0279c26": "餘無量諸佛法行。無所得故。是時然燈佛",
    "T08n0223_008:0279c27": "記我當來世過一阿僧祇劫當作佛，號釋",
    "T08n0223_008:0279c28": "迦牟尼多陀阿伽度、阿羅訶、三藐三佛陀、毘",
    "T08n0223_008:0279c29": "侈遮羅那、修伽度、路伽憊、無上士、調御丈夫、天",
    "T08n0223_008:0280a01": "人師、佛世尊。」[0280a01] 爾時諸天子白佛言：「世尊！甚",
    "T08n0223_008:0280a02": "希有是般若波羅蜜，能令諸菩薩摩訶薩得",
    "T08n0223_008:0280a03": "薩婆若，於色不取不捨故，於受想行識不",
    "T08n0223_008:0280a04": "取不捨故，乃至一切種智不取不捨故。」",
    "T08n0223_008:0280a05": "[0280a05] 爾時佛觀四眾和合——比丘、比丘尼、優婆塞、優",
    "T08n0223_008:0280a06": "婆夷——及諸菩薩摩訶薩，并四天王天乃至阿",
    "T08n0223_008:0280a07": "迦尼吒諸天皆會坐。普觀是已，佛告釋提",
    "T08n0223_008:0280a08": "桓因言：「憍尸迦！若菩薩摩訶薩、若比丘、",
    "T08n0223_008:0280a09": "若比丘尼、若優婆塞、若優婆夷、若諸天子、若",
    "T08n0223_008:0280a10": "諸天女，是般若波羅蜜，若聽受持親近讀誦、",
    "T08n0223_008:0280a11": "為他說正憶念、不離薩婆若心，諸天子！是",
    "T08n0223_008:0280a12": "人，魔若魔民不能得其便。何以故？是善男",
    "T08n0223_008:0280a13": "子、善女人，諦了知色空，空不能得空便，無",
    "T08n0223_008:0280a14": "相不能得無相便，無作不能得無作便。諦",
    "T08n0223_008:0280a15": "了知受想行識空，空不能得空便，乃至無",
    "T08n0223_008:0280a16": "作不能得無作便。乃至諦了知一切種智",
    "T08n0223_008:0280a17": "空，空不能得空便，乃至無作不能得無作",
    "T08n0223_008:0280a18": "便。何以故？是諸法自相性不可得，無事",
    "T08n0223_008:0280a19": "可得便，誰受惱者？[0280a19] 「復次，憍尸迦！是善男",
    "T08n0223_008:0280a20": "子、善女人，人非人不能得其便。何以故？是",
    "T08n0223_008:0280a21": "善男子、善女人，一切眾生中善修慈心，悲、喜、",
    "T08n0223_008:0280a22": "捨心，以無所得故。憍尸迦！是善男子、善女",
    "T08n0223_008:0280a23": "人，終不橫死。何以故？是善男子、善女人行",
    "T08n0223_008:0280a24": "檀那波羅蜜，於一切眾生等心供給故。[0280a24] 「復",
    "T08n0223_008:0280a25": "次，憍尸迦！三千大千世界四天王天、三十三",
    "T08n0223_008:0280a26": "天、夜摩天、兜率陀天、化樂天、他化自在天、梵",
    "T08n0223_008:0280a27": "天、光音天、遍淨天、廣果天，是諸天中有發阿",
    "T08n0223_008:0280a28": "耨多羅三藐三菩提心者，未聞是般若波羅",
    "T08n0223_008:0280a29": "蜜、未受持親近，是諸天子今應聞受持親",
    "T08n0223_008:0280b01": "近讀誦、正憶念、不離薩婆若心。[0280b01] 「復次，憍尸",
    "T08n0223_008:0280b02": "迦！諸善男子、善女人聞是般若波羅蜜，受",
    "T08n0223_008:0280b03": "持親近讀誦、正憶念、不離薩婆若心，是諸善",
    "T08n0223_008:0280b04": "男子、善女人，若在空舍、若在曠野、若人住",
    "T08n0223_008:0280b05": "處，終不怖畏。何以故？是善男子、善女人明於",
    "T08n0223_008:0280b06": "內空，以無所得故。明於外空乃至無法有",
    "T08n0223_008:0280b07": "法空，以無所得故。」[0280b07] 爾時三千大千世界中",
    "T08n0223_008:0280b08": "諸四天王天、三十三天、夜摩天、兜率陀天、化",
    "T08n0223_008:0280b09": "樂天、他化自在天，乃至首陀婆諸天，白佛言：",
    "T08n0223_008:0280b10": "「世尊！是善男子、善女人能受持般若波羅蜜，",
    "T08n0223_008:0280b11": "親近讀誦、正憶念、不離薩婆若心者，我等常",
    "T08n0223_008:0280b12": "當守護。何以故？世尊！以菩薩摩訶薩因緣",
    "T08n0223_008:0280b13": "故，斷三惡道、斷天人貧、斷諸災患疾病飢",
    "T08n0223_008:0280b14": "餓。以菩薩因緣故，便有十善道現於世",
    "T08n0223_008:0280b15": "間，四禪、四無量心、四無色定，檀那波羅蜜、",
    "T08n0223_008:0280b16": "尸羅波羅蜜、羼提波羅蜜、毘梨耶波羅蜜、禪",
    "T08n0223_008:0280b17": "那波羅蜜、般若波羅蜜，內空乃至無法有法",
    "T08n0223_008:0280b18": "空，四念處乃至一切種智。以菩薩因緣故，",
    "T08n0223_008:0280b19": "世間便有剎利大姓、婆羅門大姓、居士大家、",
    "T08n0223_008:0280b20": "諸王及轉輪聖王，四天王天乃至阿迦尼吒",
    "T08n0223_008:0280b21": "天。以菩薩因緣故，有須陀洹須陀洹果乃至",
    "T08n0223_008:0280b22": "阿羅漢阿羅漢果、辟支佛辟支佛道。以菩薩",
    "T08n0223_008:0280b23": "因緣故，有成就眾生、淨佛國土，便有諸佛",
    "T08n0223_008:0280b24": "出現於世，便有轉法輪，知有佛寶、法寶、比",
    "T08n0223_008:0280b25": "丘僧寶。世尊！以是因緣故，一切世間諸天",
    "T08n0223_008:0280b26": "及人、阿修羅，應守護是菩薩摩訶薩。」[0280b26] 佛語",
    "T08n0223_008:0280b27": "釋提桓因：「如是，如是！憍尸迦！以菩薩摩訶",
    "T08n0223_008:0280b28": "薩因緣故，斷三惡道乃至三寶出現於世。",
    "T08n0223_008:0280b29": "以是故，諸天及人、阿修羅，常應守護供養、",
    "T08n0223_008:0280c01": "恭敬尊重讚歎是菩薩摩訶薩。憍尸迦！供",
    "T08n0223_008:0280c02": "養恭敬尊重讚歎是菩薩摩訶薩，即是供",
    "T08n0223_008:0280c03": "養我。以是故，是諸菩薩摩訶薩，諸天及人、阿",
    "T08n0223_008:0280c04": "修羅，常應守護供養、恭敬尊重讚歎。憍尸迦！",
    "T08n0223_008:0280c05": "若三千大千世界滿中聲聞、辟支佛，譬如竹",
    "T08n0223_008:0280c06": "葦稻麻叢林。若有善男子、善女人供養恭",
    "T08n0223_008:0280c07": "敬、尊重讚歎。不如供養恭敬尊重讚歎初",
    "T08n0223_008:0280c08": "發心菩薩摩訶薩不離六波羅蜜所得福德。",
    "T08n0223_008:0280c09": "何以故？不以聲聞、辟支佛因緣故，有菩薩",
    "T08n0223_008:0280c10": "摩訶薩及諸佛出現於世。以有菩薩摩訶",
    "T08n0223_008:0280c11": "薩因緣故，有聲聞、辟支佛、諸佛出現於世。",
    "T08n0223_008:0280c12": "以是故，憍尸迦！是諸菩薩摩訶薩，一切世",
    "T08n0223_008:0280c13": "間諸天及人、阿修羅，常應守護供養恭敬尊",
    "T08n0223_008:0280c14": "重讚歎。」",
    "T08n0223_008:0280c15": "摩訶般若波羅蜜經滅諍品第三十一(丹本名為",
    "T08n0223_008:0280c16": "現功德品)",
    "T08n0223_008:0280c17": "[0280c17] 爾時釋提桓因白佛言：「世尊！甚奇希有。諸菩",
    "T08n0223_008:0280c18": "薩摩訶薩，是般若波羅蜜若聞受持、親近",
    "T08n0223_008:0280c19": "讀誦、為他說、正憶念時，得如是今世功德。",
    "T08n0223_008:0280c20": "亦成就眾生、嚴淨佛國土。從一佛國至",
    "T08n0223_008:0280c21": "一佛國供養諸佛，所欲供養之具隨意即",
    "T08n0223_008:0280c22": "得。從諸佛聞法，至得阿耨多羅三藐三菩",
    "T08n0223_008:0280c23": "提終不中忘。亦得家成就、母成就、生成就、",
    "T08n0223_008:0280c24": "眷屬成就、相成就、光明成就、眼成就、耳成就、三",
    "T08n0223_008:0280c25": "昧成就、陀羅尼成就。是菩薩以方便力故，",
    "T08n0223_008:0280c26": "變身如佛，從一國至一國到無佛處，",
    "T08n0223_008:0280c27": "讚檀那波羅蜜乃至般若波羅蜜，讚四禪、",
    "T08n0223_008:0280c28": "四無量心、四無色定，讚四念處乃至十八不",
    "T08n0223_008:0280c29": "共法，以方便力而為說法，以三乘法度",
    "T08n0223_008:0281a01": "脫眾生，所謂聲聞、辟支佛、佛乘。世尊！快哉",
    "T08n0223_008:0281a02": "希有。受持般若波羅蜜，為已總攝五波",
    "T08n0223_008:0281a03": "羅蜜乃至十八不共法，亦攝須陀洹果乃至",
    "T08n0223_008:0281a04": "阿羅漢果、辟支佛道、佛道，一切智、一切種智。」",
    "T08n0223_008:0281a05": "[0281a05] 佛告釋提桓因：「如是，如是！憍尸迦！持般",
    "T08n0223_008:0281a06": "若波羅蜜，為已總攝五波羅蜜乃至一切",
    "T08n0223_008:0281a07": "種智。復次，憍尸迦！是般若波羅蜜受持親近",
    "T08n0223_008:0281a08": "讀誦、為他說、正憶念，是善男子、善女人所",
    "T08n0223_008:0281a09": "得今世功德，汝一心諦聽。」[0281a09] 釋提桓因言：「唯",
    "T08n0223_008:0281a10": "然，世尊！受教。」[0281a10] 佛告釋提桓因言：「憍尸迦！",
    "T08n0223_008:0281a11": "若有外道諸梵志、若魔若魔民、若增上慢人，",
    "T08n0223_008:0281a12": "欲乖錯破壞菩薩般若波羅蜜心。是諸人適",
    "T08n0223_008:0281a13": "生此心，即時滅去，終不從願。何以故？憍尸",
    "T08n0223_008:0281a14": "迦！菩薩摩訶薩長夜行檀那波羅蜜，行",
    "T08n0223_008:0281a15": "尸羅、羼提、毘梨耶、禪那、般若波羅蜜。以眾",
    "T08n0223_008:0281a16": "生長夜貪諍故，菩薩悉捨內外物，安立眾",
    "T08n0223_008:0281a17": "生於檀那波羅蜜中。以眾生長夜破戒故，",
    "T08n0223_008:0281a18": "菩薩悉捨內外法，安立眾生於戒。以眾生",
    "T08n0223_008:0281a19": "長夜&#x9B2A;諍故，菩薩悉捨內外法，安立眾生",
    "T08n0223_008:0281a20": "於忍辱。以眾生長夜懈怠故，菩薩悉捨內",
    "T08n0223_008:0281a21": "外法，安立眾生於精進。以眾生長夜亂心",
    "T08n0223_008:0281a22": "故，菩薩悉捨內外法，安立眾生於禪那。以",
    "T08n0223_008:0281a23": "眾生長夜愚癡故，菩薩悉捨內外法，安立",
    "T08n0223_008:0281a24": "眾生於般若波羅蜜。以眾生長夜為愛結故",
    "T08n0223_008:0281a25": "流轉生死，是菩薩摩訶薩以方便力斷眾",
    "T08n0223_008:0281a26": "生愛結，安立眾生於四禪、四無量心、四無色",
    "T08n0223_008:0281a27": "定，四念處乃至八聖道分，空、無相、無作三昧。",
    "T08n0223_008:0281a28": "安立眾生於須陀洹果乃至阿羅漢果、辟支",
    "T08n0223_008:0281a29": "佛道、佛道。憍尸迦！是為菩薩摩訶薩行般",
    "T08n0223_008:0281b01": "若波羅蜜得現世功德、後世功德，得阿耨多",
    "T08n0223_008:0281b02": "羅三藐三菩提、轉法輪，所願滿足入無餘涅",
    "T08n0223_008:0281b03": "槃。憍尸迦！是為菩薩摩訶薩後世功德。[0281b03] 「復",
    "T08n0223_008:0281b04": "次，憍尸迦！善男子、善女人，是般若波羅蜜",
    "T08n0223_008:0281b05": "若聞受持親近讀誦、為他說、正憶念，其所住",
    "T08n0223_008:0281b06": "處，魔若魔民、若外道梵志、增上慢人，欲輕",
    "T08n0223_008:0281b07": "毀難問破壞般若波羅蜜，終不能成。其人",
    "T08n0223_008:0281b08": "惡心轉滅，功德轉增，聞是般若波羅蜜故，漸",
    "T08n0223_008:0281b09": "以三乘道得盡眾苦。譬如，憍尸迦！有藥",
    "T08n0223_008:0281b10": "名摩祇。有蛇飢行索食，見虫欲噉。虫趣",
    "T08n0223_008:0281b11": "藥所，藥氣力故，蛇不能前，即自還去。何以",
    "T08n0223_008:0281b12": "故？以是藥力能勝毒故。憍尸迦！摩祇藥有",
    "T08n0223_008:0281b13": "如是力。是善男子、善女人，是般若波羅蜜",
    "T08n0223_008:0281b14": "若聞受持親近讀誦、為他說、正憶念，若有",
    "T08n0223_008:0281b15": "種種&#x9B2A;諍起，欲來破壞者，以般若波羅蜜威",
    "T08n0223_008:0281b16": "力故，隨所起處即疾消滅。其人即生善心",
    "T08n0223_008:0281b17": "增益功德。何以故？是般若波羅蜜能滅諸法",
    "T08n0223_008:0281b18": "諍亂。何等諸法？所謂婬、怒、癡、無明乃至大",
    "T08n0223_008:0281b19": "苦聚、諸蓋結使纏。我見、人見、眾生見，斷見常",
    "T08n0223_008:0281b20": "見、垢見淨見、有見無見。如是一切諸見，慳貪",
    "T08n0223_008:0281b21": "犯戒、瞋恚懈怠、亂意無智，常想樂想淨想我",
    "T08n0223_008:0281b22": "想，如是等愛行，著色著受想行識，著檀",
    "T08n0223_008:0281b23": "那波羅蜜、尸羅波羅蜜、羼提波羅蜜、毘梨耶",
    "T08n0223_008:0281b24": "波羅蜜、禪那波羅蜜、般若波羅蜜，著內空、外",
    "T08n0223_008:0281b25": "空、內外空乃至無法有法空，著四念處乃至",
    "T08n0223_008:0281b26": "十八不共法，著一切智、一切種智，著涅槃。",
    "T08n0223_008:0281b27": "是一切法諍亂，盡能消滅不令增長。[0281b27] 「復次，憍",
    "T08n0223_008:0281b28": "尸迦！三千大千世界中諸四天王天、諸釋提",
    "T08n0223_008:0281b29": "桓因、諸梵天王乃至阿迦尼吒天，常守護是",
    "T08n0223_008:0281c01": "善男子、善女人能聞受持般若波羅蜜，供",
    "T08n0223_008:0281c02": "養讀誦、為他說、正憶念般若波羅蜜者。十",
    "T08n0223_008:0281c03": "方現在諸佛亦共擁護是善男子、善女人能聞",
    "T08n0223_008:0281c04": "受持、供養讀誦、為他說、正憶念般若波",
    "T08n0223_008:0281c05": "羅蜜者。是善男子、善女人，不善法滅，善法轉",
    "T08n0223_008:0281c06": "增。所謂檀那波羅蜜轉增，以無所得故。乃",
    "T08n0223_008:0281c07": "至般若波羅蜜轉增，以無所得故。內空轉增，",
    "T08n0223_008:0281c08": "乃至無法有法空轉增，以無所得故。四念處",
    "T08n0223_008:0281c09": "乃至十八不共法轉增，以無所得故。諸三昧",
    "T08n0223_008:0281c10": "門、諸陀羅尼門、一切智、一切種智轉增，以無",
    "T08n0223_008:0281c11": "所得故。是善男子、善女人所說，人皆信受。親",
    "T08n0223_008:0281c12": "友堅固。不說無益之語，不為瞋恚所覆，不",
    "T08n0223_008:0281c13": "為憍慢、慳貪、嫉&#x59AC;所覆。是人自不殺生，教",
    "T08n0223_008:0281c14": "人不殺生，讚歎不殺生法，亦歡喜讚歎",
    "T08n0223_008:0281c15": "不殺生者。自遠離不與取，亦教人遠離不",
    "T08n0223_008:0281c16": "與取，讚遠離不與取法，亦歡喜讚歎遠離",
    "T08n0223_008:0281c17": "不與取者。自不邪婬，教人不邪婬，讚不邪",
    "T08n0223_008:0281c18": "婬法，亦歡喜讚歎不邪婬者。自不妄語，教",
    "T08n0223_008:0281c19": "人不妄語，讚不妄語法，亦歡喜讚歎不妄",
    "T08n0223_008:0281c20": "語者。兩舌、惡口、無利益語亦如是。自不貪，教",
    "T08n0223_008:0281c21": "人不貪，讚不貪法，亦歡喜讚歎不貪者。不",
    "T08n0223_008:0281c22": "瞋惱、不邪見亦如是。自行檀那波羅蜜，",
    "T08n0223_008:0281c23": "教人行檀那波羅蜜，讚檀那波羅蜜法，",
    "T08n0223_008:0281c24": "亦歡喜讚歎行檀那波羅蜜者。自行尸",
    "T08n0223_008:0281c25": "羅波羅蜜，教人行尸羅波羅蜜，讚尸羅波",
    "T08n0223_008:0281c26": "羅蜜法，亦歡喜讚歎行尸羅波羅蜜者。自",
    "T08n0223_008:0281c27": "行羼提波羅蜜，教人行羼提波羅蜜，讚羼",
    "T08n0223_008:0281c28": "提波羅蜜法，亦歡喜讚歎行羼提波羅蜜",
    "T08n0223_008:0281c29": "者。自行毘梨耶波羅蜜，教人行毘梨耶波",
    "T08n0223_008:0282a01": "羅蜜，讚毘梨耶波羅蜜法，亦歡喜讚歎行",
    "T08n0223_008:0282a02": "毘梨耶波羅蜜者。自行禪那波羅蜜，教人",
    "T08n0223_008:0282a03": "行禪那波羅蜜，讚禪那波羅蜜法，亦歡喜",
    "T08n0223_008:0282a04": "讚歎行禪那波羅蜜者。自行般若波羅蜜，",
    "T08n0223_008:0282a05": "教人行般若波羅蜜，讚般若波羅蜜法，亦",
    "T08n0223_008:0282a06": "歡喜讚歎行般若波羅蜜者。自修內空，教",
    "T08n0223_008:0282a07": "人修內空，讚內空法，亦歡喜讚歎修內",
    "T08n0223_008:0282a08": "空者。乃至自修無法有法空，教人修無法",
    "T08n0223_008:0282a09": "有法空，讚無法有法空法，亦歡喜讚歎修",
    "T08n0223_008:0282a10": "無法有法空者。自入一切三昧中，教人入",
    "T08n0223_008:0282a11": "一切三昧中，讚一切三昧法，亦歡喜讚",
    "T08n0223_008:0282a12": "歎行一切三昧者。自得陀羅尼，教人得",
    "T08n0223_008:0282a13": "陀羅尼，讚陀羅尼法，亦歡喜讚歎得陀羅",
    "T08n0223_008:0282a14": "尼者。自入初禪，教人入初禪，讚初禪法，",
    "T08n0223_008:0282a15": "亦歡喜讚歎入初禪者。二禪、三禪、四禪亦",
    "T08n0223_008:0282a16": "如是。自入慈心中，教人入慈心，讚慈心",
    "T08n0223_008:0282a17": "法，亦歡喜讚歎入慈心者。悲、喜、捨心亦如",
    "T08n0223_008:0282a18": "是。自入無邊空處，教人入無邊空處，讚",
    "T08n0223_008:0282a19": "無邊空處法，亦歡喜讚歎入無邊空處者。",
    "T08n0223_008:0282a20": "無邊識處、無所有處、非有想非無想處亦如",
    "T08n0223_008:0282a21": "是。自修四念處，教人修四念處，讚四念",
    "T08n0223_008:0282a22": "處法，亦歡喜讚歎修四念處者。四正懃、四",
    "T08n0223_008:0282a23": "如意足、五根、五力、七覺分、八聖道分亦如是。",
    "T08n0223_008:0282a24": "自修空、無相、無作三昧，教人修空、無相、無作",
    "T08n0223_008:0282a25": "三昧，讚空、無相、無作三昧法，亦歡喜讚歎",
    "T08n0223_008:0282a26": "修空、無相、無作三昧者。自入八背捨，教人",
    "T08n0223_008:0282a27": "入八背捨，讚八背捨法，亦歡喜讚歎入",
    "T08n0223_008:0282a28": "八背捨者。自入九次第定，教人入九次第",
    "T08n0223_008:0282a29": "定，讚九次第定法，亦歡喜讚歎入九次第",
    "T08n0223_008:0282b01": "定者。自修佛十力、四無所畏、四無礙智、大慈",
    "T08n0223_008:0282b02": "大悲、十八不共法，亦如是。自行無謬錯法，",
    "T08n0223_008:0282b03": "自行常捨法，教人行無謬錯法、常捨法，",
    "T08n0223_008:0282b04": "讚無錯謬法、常捨法法，亦歡喜讚歎行",
    "T08n0223_008:0282b05": "無錯謬法、常捨法者。自得一切種智，教",
    "T08n0223_008:0282b06": "人得一切種智，讚一切種智法，亦歡喜",
    "T08n0223_008:0282b07": "讚歎得一切種智者。是菩薩摩訶薩行六",
    "T08n0223_008:0282b08": "波羅蜜時，所有布施與眾生共已，迴向阿",
    "T08n0223_008:0282b09": "耨多羅三藐三菩提，以無所得故。所有持戒",
    "T08n0223_008:0282b10": "忍辱精進禪定智慧，與眾生共已，迴向阿",
    "T08n0223_008:0282b11": "耨多羅三藐三菩提，以無所得故。是善男",
    "T08n0223_008:0282b12": "子、善女人，如是行六波羅蜜時，作是念：『我",
    "T08n0223_008:0282b13": "若不布施，當生貧窮家，不能成就眾生、",
    "T08n0223_008:0282b14": "淨佛國土，亦不能得一切種智。我若不持",
    "T08n0223_008:0282b15": "戒，當生三惡道中，尚不得人身，何況能",
    "T08n0223_008:0282b16": "成就眾生、淨佛國土、得一切種智。我若不",
    "T08n0223_008:0282b17": "修忍辱，則當諸根毀壞色不具足，不能",
    "T08n0223_008:0282b18": "得菩薩具足色身，眾生見者必至阿耨多羅",
    "T08n0223_008:0282b19": "三藐三菩提，亦不能得以具足色身成就",
    "T08n0223_008:0282b20": "眾生、淨佛國土、得一切種智。我若懈怠，不",
    "T08n0223_008:0282b21": "能得菩薩道，亦不能得成就眾生、淨佛",
    "T08n0223_008:0282b22": "國土、得一切種智。我若亂心，不能得生諸",
    "T08n0223_008:0282b23": "禪定，不能以此禪定成就眾生、淨佛國",
    "T08n0223_008:0282b24": "土、得一切種智。我若無智，不能得方便智，",
    "T08n0223_008:0282b25": "以方便智過聲聞、辟支佛地，成就眾生、淨",
    "T08n0223_008:0282b26": "佛國土、得一切種智。』是菩薩復如是思惟：",
    "T08n0223_008:0282b27": "『我不應隨慳貪故，不具足檀那波羅蜜。",
    "T08n0223_008:0282b28": "不應隨犯戒故，不具足尸羅波羅蜜。不",
    "T08n0223_008:0282b29": "應隨瞋恚故，不具足羼提波羅蜜。不應",
    "T08n0223_008:0282c01": "隨懈怠故，不具足毘梨耶波羅蜜。不應隨",
    "T08n0223_008:0282c02": "亂意故，不具足禪那波羅蜜。不應隨癡心",
    "T08n0223_008:0282c03": "故，不具足般若波羅蜜。若不具足檀那波",
    "T08n0223_008:0282c04": "羅蜜、尸羅波羅蜜、羼提波羅蜜、毘梨耶波羅",
    "T08n0223_008:0282c05": "蜜、禪那波羅蜜、般若波羅蜜，我終不能",
    "T08n0223_008:0282c06": "成就一切種智。』如是善男子、善女人，是般若",
    "T08n0223_008:0282c07": "波羅蜜受持親近讀誦、為他說、正憶念，亦不",
    "T08n0223_008:0282c08": "離薩婆若心，得是今世後世功德。」[0282c08] 釋提桓",
    "T08n0223_008:0282c09": "因白佛言：「世尊！希有。是菩薩摩訶薩般若波",
    "T08n0223_008:0282c10": "羅蜜，為迴向薩婆若心故亦為不高心",
    "T08n0223_008:0282c11": "故。」[0282c11] 佛告釋提桓因言：「憍尸迦！云何菩薩",
    "T08n0223_008:0282c12": "摩訶薩般若波羅蜜，為迴向薩婆若心故亦",
    "T08n0223_008:0282c13": "為不高心故？」[0282c13] 釋提桓因白佛言：「世尊！菩薩",
    "T08n0223_008:0282c14": "摩訶薩，若行世間檀那波羅蜜，布施諸佛、",
    "T08n0223_008:0282c15": "辟支佛、聲聞及諸貧窮乞&#x5303;行路人。是菩薩",
    "T08n0223_008:0282c16": "無方便故，生高心。若行世間尸羅波羅蜜，",
    "T08n0223_008:0282c17": "言：『我行尸羅波羅蜜，我能具足尸羅波羅蜜。』",
    "T08n0223_008:0282c18": "無方便故，生高心。言：『我行羼提波羅蜜、毘",
    "T08n0223_008:0282c19": "梨耶波羅蜜、禪那波羅蜜，我行般若波羅",
    "T08n0223_008:0282c20": "蜜，我修般若波羅蜜。』以是世間般若波羅",
    "T08n0223_008:0282c21": "蜜無方便故，生高心。世尊！菩薩修世間",
    "T08n0223_008:0282c22": "四念處時，自念言：『我修四念處，我具足四",
    "T08n0223_008:0282c23": "念處。』無方便力故，生高心。『我修四正懃、四",
    "T08n0223_008:0282c24": "如意足、五根、五力、七覺分、八聖道分。』自念言：",
    "T08n0223_008:0282c25": "『我修空、無相、無作三昧。我修一切三昧門，當",
    "T08n0223_008:0282c26": "得一切陀羅尼門。我修佛十力、四無所畏、十",
    "T08n0223_008:0282c27": "八不共法，我當成就眾生，我當淨佛國",
    "T08n0223_008:0282c28": "土，我當得一切種智。』著吾我，無方便力故，",
    "T08n0223_008:0282c29": "生高心。世尊！如是菩薩摩訶薩行世間善",
    "T08n0223_008:0283a01": "法，著吾我故，生高心。世尊！若菩薩摩訶薩",
    "T08n0223_008:0283a02": "行出世間檀那波羅蜜，不得施者、不得",
    "T08n0223_008:0283a03": "受者、不得施物。如是菩薩摩訶薩行出世",
    "T08n0223_008:0283a04": "間檀那波羅蜜。為迴向薩婆若故，亦不生",
    "T08n0223_008:0283a05": "高心。行尸羅波羅蜜，尸羅不可得。行羼",
    "T08n0223_008:0283a06": "提波羅蜜，羼提不可得。行毘梨耶波羅蜜，",
    "T08n0223_008:0283a07": "毘梨耶不可得。行禪那波羅蜜，禪那",
    "T08n0223_008:0283a08": "不可得。行般若波羅蜜，般若不可得。",
    "T08n0223_008:0283a09": "修四念處，四念處不可得。乃至修十八不",
    "T08n0223_008:0283a10": "共法，十八不共法不可得。修大慈大悲，大",
    "T08n0223_008:0283a11": "慈大悲不可得。乃至修一切種智，一切種",
    "T08n0223_008:0283a12": "智不可得。世尊！如是菩薩摩訶薩般若波",
    "T08n0223_008:0283a13": "羅蜜，為迴向薩婆若故亦為不生高心",
    "T08n0223_008:0283a14": "故。」"
}