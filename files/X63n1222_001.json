{
    "X63n1222_001:0014c03": " 刻修禪要訣序",
    "X63n1222_001:0014c05": "昔者世高法護譯出禪經。僧光曇猷等並依教修心。",
    "X63n1222_001:0014c06": "後什公入關。僧叡請出禪法要以來。往往有其人矣。",
    "X63n1222_001:0014c07": "達磨西來。僧稠東起以後。斯風大振。至唐中葉。金智",
    "X63n1222_001:0014c08": "無畏等三藏傳祕密禪。別為流派。今斯所傳。義兼顯",
    "X63n1222_001:0014c09": "密。法辨華梵。實為要訣。先得數本校以藏篋。朱盈居",
    "X63n1222_001:0014c10": "士有信之人也。謀余刻以弘通。余曰。彌天有謂曰。禪",
    "X63n1222_001:0014c11": "思守玄。鍊微入寂。在取何道。猶[古*見]于掌。墮癈斯要而",
    "X63n1222_001:0014c12": "希見證。不亦難乎。然則入佛道要門。盖莫過焉。今子",
    "X63n1222_001:0014c13": "舉之。誰不隨喜乎。於是乎序。",
    "X63n1222_001:0014c14": "天明四年甲辰之冬　播磨沙門　智暉　撰",
    "X63n1222_001:0014c20": "修禪要訣",
    "X63n1222_001:0014c22": "北天竺婆羅門禪師佛陀波利(唐云覺愛)。隨問略說。西",
    "X63n1222_001:0014c23": "京禪林寺沙門明恂問并隨口錄。同寺梵僧慧智",
    "X63n1222_001:0014c24": "法師傳譯。于時大唐儀鳳二年丁丑歲也。",
    "X63n1222_001:0015a01": "問。此方古今學禪者。多不能免禪諸障難。以之觀之。",
    "X63n1222_001:0015a02": "將恐此地禪匠得法不盡。徘徊斯久。無處申疑。今忽",
    "X63n1222_001:0015a03": "仰逢曇華示喻。得承即欲還國。重會無期。幸希慈降",
    "X63n1222_001:0015a04": "具說禪要。庶令學者的有歸憑。答。禪法漸授。不合頓",
    "X63n1222_001:0015a05": "說。何得具陳。",
    "X63n1222_001:0015a06": "問。仰承既欲西還。漸授即當無寄。佛法既有開制。幸",
    "X63n1222_001:0015a07": "賜勿阻機緣。答。據此實亦可矜。但可有問隨說耳。",
    "X63n1222_001:0015a08": "問。有人言。經說禪定牢固者。如來滅後第三五百年",
    "X63n1222_001:0015a09": "也。時今遠矣。不合修禪。若據此言。合修禪不。答。經亦",
    "X63n1222_001:0015a10": "廣云修禪。若據佛本不滅。何論之久近也。西方現今",
    "X63n1222_001:0015a11": "坐得四禪八定者。其數極多。不可勝計。若言不合。其",
    "X63n1222_001:0015a12": "事如何。三慧之中禪是修慧。今時豈可但學聞思不",
    "X63n1222_001:0015a13": "許修也。此言偏據極。非通說。雖引佛經。其間非無邪",
    "X63n1222_001:0015a14": "正。且於聖教偏舉一文以蔽多義者。此當魔說耳。深",
    "X63n1222_001:0015a15": "可察之。深可察之。",
    "X63n1222_001:0015a16": "問。比見學禪者多有失心。令既已無所復用。因癈萬",
    "X63n1222_001:0015a17": "行。虗度一生。下情以此。但欲餘修。且不脩禪得不。答",
    "X63n1222_001:0015a18": "曰。不也。禪是六度之第五。亦是三學中定學。安得不",
    "X63n1222_001:0015a19": "脩。亦既有人因食噎死。豈即不食耶。其失心者。只是",
    "X63n1222_001:0015a20": "不善方法耳。若解方便。千萬無失。幸勿疑怖。決定須",
    "X63n1222_001:0015a21": "修。北天竺有一僧。每習多聞而不學定。彼時讀誦經。",
    "X63n1222_001:0015a22": "忽有天來掩其口而語曰。汝聞思足矣。何不習禪以",
    "X63n1222_001:0015a23": "之驗之。縱修餘行而不學定者。於佛法中未為全得。",
    "X63n1222_001:0015a24": "問。性多散亂者。學定何由可得。答。獼猴尚能坐禪。況",
    "X63n1222_001:0015b01": "乃人而不得也。學定難者。只為前生未曾習耳。今復",
    "X63n1222_001:0015b02": "不學。於未來何可得。豈令彌歷長久而不得耶。更期",
    "X63n1222_001:0015b03": "何時。經曰。聞思尚如門外。禪行始似入門。修禪下至",
    "X63n1222_001:0015b04": "一念。福尚無量。豈一生殊可不學也。未能全學者。幸",
    "X63n1222_001:0015b05": "可兼修。講說之人。雖復廣議禪法。且如說食而未入",
    "X63n1222_001:0015b06": "口。至於禪行。始如飽飡美食也。昔有國王聞禪之益。",
    "X63n1222_001:0015b07": "雖理國務兼復習禪。況出家之人落髮屏緣息心無",
    "X63n1222_001:0015b08": "事而不少學。豈是人哉。",
    "X63n1222_001:0015b09": "問。學禪但唯坐耶。答。是何言也。有待之身。要須四威",
    "X63n1222_001:0015b10": "儀中易脫而互修。寧得唯坐。唯坐多招魔事。",
    "X63n1222_001:0015b11": "問。且四威儀中坐法云何。答。結跏端坐。結跏法。以左",
    "X63n1222_001:0015b12": "脚壓右右壓左俱得。若結跏未便。半跏亦得。半跏法",
    "X63n1222_001:0015b13": "唯是右壓左。其兩手各仰舒。掌亦右壓左。並不得左",
    "X63n1222_001:0015b14": "壓右也。乃須閉目合口。舌跓上齶。或可跓齒。其閉目",
    "X63n1222_001:0015b15": "合口等並不宜令急。乃至萬事皆貴舒縱。不用拘急。",
    "X63n1222_001:0015b16": "閉目未慣者。時任稍開。坐久少似疲倦。輒改威儀。勿",
    "X63n1222_001:0015b17": "令生苦。他皆准此。",
    "X63n1222_001:0015b18": "問。此方相傳為右手等多動。坐者要令左壓右。今乃",
    "X63n1222_001:0015b19": "與彼碩反。未審何故耶。答。西方諸佛。從佛以來相承",
    "X63n1222_001:0015b20": "坐法皆如是也。並是印法。此方擅改。吾所未詳。",
    "X63n1222_001:0015b21": "問。坐禪時倚物。身或俯仰等。任性坐得不。答。必須正",
    "X63n1222_001:0015b22": "身端坐。身若倚曲即生病痛。",
    "X63n1222_001:0015b23": "問。謹聞坐矣。行法云何。答。行即經行也。宜依平坦之",
    "X63n1222_001:0015b24": "地。自二十步以來。四十五步以上。於中經行。經行時",
    "X63n1222_001:0015c01": "覆左手。以大指屈著掌中。以餘四指把大指作拳然。",
    "X63n1222_001:0015c02": "覆右手。把左手腕。即端坐少時。攝心令住。謂住鼻端",
    "X63n1222_001:0015c03": "等也。乃行。行勿太急太緩。行只接心。行至界畔即逐",
    "X63n1222_001:0015c04": "日迴身。還向來處。住立少時。如前復行。行時即開目。",
    "X63n1222_001:0015c05": "住即輒閉。如是久行稍倦。即休經行。唯在晝。夜不行",
    "X63n1222_001:0015c06": "也。",
    "X63n1222_001:0015c07": "問。多人同處經行得不。答。稍須相離。令近不得。",
    "X63n1222_001:0015c08": "問。行審其如是。往哲寧悉不言。幸乞指事委陳。庶今",
    "X63n1222_001:0015c09": "自我作古。答。烏萇國有佛經行處。及彌勒菩薩經行",
    "X63n1222_001:0015c10": "處。並彫石以為界畔。今猶宛然。見者皆遙禮。無敢踐",
    "X63n1222_001:0015c11": "其所。菩薩行處。人或入中。然欲度其脩短。或延或促。",
    "X63n1222_001:0015c12": "竟無有能定其步數。諸國屢亦有斯迹耳。經行之事。",
    "X63n1222_001:0015c13": "蓋是尋常。今古顯然。無宜致惑。吁哉小事。此地猶迷。",
    "X63n1222_001:0015c14": "問。遶塔行道與經行何別。答。經行者直往直來。豈同",
    "X63n1222_001:0015c15": "旋遶耶。又塔是多人往來處。不可於中經行。",
    "X63n1222_001:0015c16": "問。此方有逆日行道稱為右旋者。未知是不。答。西方",
    "X63n1222_001:0015c17": "旋塔並逐日轉。曾無逆行。(此條相乘而起。非此正宗)。",
    "X63n1222_001:0015c18": "問。謹聞行矣。住法云何。答。住即端身攝心正立也。兩",
    "X63n1222_001:0015c19": "手一如行時。如是久立稍覺勞倦。或雙足如離地之",
    "X63n1222_001:0015c20": "狀。覺如是等。即宜且休。住餘坐等。",
    "X63n1222_001:0015c21": "問。謹聞住矣。臥法云何。答右脇著地。枕右手掌。舒左",
    "X63n1222_001:0015c22": "手置左髀上。舒兩足重累。繫相而臥。有病患者即任",
    "X63n1222_001:0015c23": "所安而臥。",
    "X63n1222_001:0015c24": "問。諸威儀中所有軌則。並是印法耶。答。如上習禪。行",
    "X63n1222_001:0016a01": "住坐臥。屈申進止。手足左右等。一一皆是印法。",
    "X63n1222_001:0016a02": "問。如上威儀修禪之法。依何乘耶。答。依摩訶衍。",
    "X63n1222_001:0016a03": "問。用四威儀修禪之法。小乘外道豈可無乎。答。此之",
    "X63n1222_001:0016a04": "禪法。小乘始無。外道寧有耶。邪宗本期受苦。翹足倒",
    "X63n1222_001:0016a05": "懸。正法為遣勞疲。威儀易脫。小乘進或可分有。外道",
    "X63n1222_001:0016a06": "全無。",
    "X63n1222_001:0016a07": "問。外道及與三乘皆有禪定。息心遣境。未審何殊。答。",
    "X63n1222_001:0016a08": "外道執我以習禪。小乘計法而修定。大乘止觀。人法",
    "X63n1222_001:0016a09": "雙除。此其別也。",
    "X63n1222_001:0016a10": "問。將欲學禪。以何方便為先。答。先起大慈悲心。永捨",
    "X63n1222_001:0016a11": "報怨之念。方得習禪。貪瞋設起。速還除懺。如杖擊水。",
    "X63n1222_001:0016a12": "暫開還合也。惡念相續。不可學禪。",
    "X63n1222_001:0016a13": "問。創初學禪。即觀無相得不。答。須以方便漸次而入。",
    "X63n1222_001:0016a14": "吾未見頓現無相者。",
    "X63n1222_001:0016a15": "問。漸次云何。答。如是間學者。令心先住長安一城之",
    "X63n1222_001:0016a16": "中。但勿令出外。如是漸住一寺一房。乃至鼻端。心若",
    "X63n1222_001:0016a17": "不住。還攝令住。",
    "X63n1222_001:0016a18": "問。鼻端云何。答。想於鼻端如一滴垂露。住心觀此。",
    "X63n1222_001:0016a19": "問。此想成已。復何所觀。答。次想臍中如沙裏細泉。此",
    "X63n1222_001:0016a20": "想若成。或見光明及腹中諸事。次觀頂上狀如甕口。",
    "X63n1222_001:0016a21": "直下貫身徹於下地中也。既此想已。次觀頂上想已",
    "X63n1222_001:0016a22": "觀頂上去頂四指。令心住此。從是以後。身漸自在。次",
    "X63n1222_001:0016a23": "乃得入無相等觀。從淺至深。狀若登梯之漸也。",
    "X63n1222_001:0016a24": "問。亦有從想鼻端超越。即得無相觀不。答。譬似有人",
    "X63n1222_001:0016b01": "於沙土中本求銅鐵。因或得金。此亦然也。從緣鼻端",
    "X63n1222_001:0016b02": "或入頂想。或入火光定。或得無相等。如是超次。中間",
    "X63n1222_001:0016b03": "不定。",
    "X63n1222_001:0016b04": "問。經云。若心有住則為非住。或云心依境界是動非",
    "X63n1222_001:0016b05": "禪。若緣鼻端等。豈非有住耶。答。鼻等想成。輒便捨之。",
    "X63n1222_001:0016b06": "更觀餘相。纔得尋捨。何成住耶。",
    "X63n1222_001:0016b07": "問。緣鼻端等。積想乃成。久積想心。其必難捨。寧輒捨",
    "X63n1222_001:0016b08": "鼻。次得緣臍。答。本作要期。得而不。住及想成已。自有",
    "X63n1222_001:0016b09": "猒心。猒心既生。捨之甚易。",
    "X63n1222_001:0016b10": "問。如聖教說。初入道者先教五停心等。今何不爾。答。",
    "X63n1222_001:0016b11": "五停心及鼻端等。各是一途。吾所稟承。但依此也。",
    "X63n1222_001:0016b12": "問。有聖教云。若不先學多聞。不許脩定。其少聞者得",
    "X63n1222_001:0016b13": "修禪不。答。如吾和上闍棃相承一途。直爾學禪。無問",
    "X63n1222_001:0016b14": "多聞少聞也。先多聞者最為第一。或多聞者倒益浮",
    "X63n1222_001:0016b15": "散。固有順定多聞及不順者也。",
    "X63n1222_001:0016b16": "問。聞思修慧次第相生。多聞聞慧既無。禪定脩慧寧",
    "X63n1222_001:0016b17": "起。答。設使有人一字不識。但解禪法。亦是多聞。非要",
    "X63n1222_001:0016b18": "廣尋文句等也。周利般陀誦箕忘帚成大羅漢。此豈",
    "X63n1222_001:0016b19": "多聞耶。且成斯證。未必一切皆然。",
    "X63n1222_001:0016b20": "問。其有持戒及破戒者。並得學禪不。答。無問持戒破",
    "X63n1222_001:0016b21": "戒。並得學禪。先淨持戒。尤是第一。",
    "X63n1222_001:0016b22": "問。聖教云。尸羅清淨三昧現前。破戒之人何得修定。",
    "X63n1222_001:0016b23": "答。聲聞持戒乃是菩薩破戒。小乘犯重即便永弃。何",
    "X63n1222_001:0016b24": "得修禪。尸羅不淨定不現前者。據此說也。若大乘中。",
    "X63n1222_001:0016c01": "但能息心即真懺悔。真懺悔故障滅戒生。故得禪定。",
    "X63n1222_001:0016c02": "示有先入方等懺悔。得滅罪相。更修戒品。方始習禪",
    "X63n1222_001:0016c03": "者也。",
    "X63n1222_001:0016c04": "問。以何法修。令心速定。答。速求定者反是懈怠。慎勿",
    "X63n1222_001:0016c05": "求速。但能離念。息諸攀緣。非求非不求。得定若不得。",
    "X63n1222_001:0016c06": "但勿計念者。是大精進也。烏萇國有一僧。久坐不能",
    "X63n1222_001:0016c07": "得定。遂癈業。忽有天化為人來其前。磨一鐵鎚。僧問",
    "X63n1222_001:0016c08": "何用。答曰欲以作針。僧曰何由可成。天曰不休即成。",
    "X63n1222_001:0016c09": "僧遂體悟。還復習禪。因得道果。後復住滅定。住滅定",
    "X63n1222_001:0016c10": "故。迄今猶在。但以離念為勤。得定何慮不速乎。",
    "X63n1222_001:0016c11": "問。定中有何相耶。答。定相極多。且舉三五。或頭似丈",
    "X63n1222_001:0016c12": "夫之狀。或覺身上多諸垢穢膩。此等是有障之相。即",
    "X63n1222_001:0016c13": "宜改易威儀。或且休止。或覺身上如蟲蟻行。或復如",
    "X63n1222_001:0016c14": "雲及白疊等從背上起並。勿怪亦勿手髑。或如滴油",
    "X63n1222_001:0016c15": "從頭面下。或見所坐處明。此等並是定前相也。或久",
    "X63n1222_001:0016c16": "坐立。身有勞倦。傍聞彈指聲或觸門等聲者。即直出",
    "X63n1222_001:0016c17": "定。或寢息等。此是諸天善神。善知人勞倦。來相警耳。",
    "X63n1222_001:0016c18": "或覺身有輕舉而亦樂者。是神足前相。或輕舉而苦",
    "X63n1222_001:0016c19": "者。是風大增也。或身上有處熱者。是火光定相。或見",
    "X63n1222_001:0016c20": "一室明者。是初禪之前相。或聞奇妙香氣世間無比",
    "X63n1222_001:0016c21": "者。此是定成之相。如是等類不可具述。但覺如是違",
    "X63n1222_001:0016c22": "順等相。皆勿取著以生憂喜。但緣本境安靜其心。",
    "X63n1222_001:0016c23": "問。坐禪者既不用違強身心。若覺如上蟲蟻行等。抑",
    "X63n1222_001:0016c24": "情不觸。豈不違強耶。答。未得定時不用違強。漸既在",
    "X63n1222_001:0017a01": "定。違強無失。",
    "X63n1222_001:0017a02": "問。將從定出。時節等云何。答。初學定者。先作要期。或",
    "X63n1222_001:0017a03": "若干時。或鳴鐘。或一時一更等。當須出定。如是期已。",
    "X63n1222_001:0017a04": "然後入禪。必須然也。其有入定或經劫數或一二七",
    "X63n1222_001:0017a05": "日等者。並隨其心有此脩短耳。欲出定時。先從心動。",
    "X63n1222_001:0017a06": "心動已。即氣脉漸通。然後徐徐動身而起。故經云。世",
    "X63n1222_001:0017a07": "尊從禪安詳而起。",
    "X63n1222_001:0017a08": "問。若有魔事。云何遣除。答。但解四威儀中易脫而修。",
    "X63n1222_001:0017a09": "即無魔事。慎勿勉強以自生苦。道從樂生。不同外道",
    "X63n1222_001:0017a10": "受諸苦法。解此消息。魔事自除。猶不除者。即宜捨置",
    "X63n1222_001:0017a11": "或讀誦經論。乃至入諸市肆遊目放心。魔事必遣。但",
    "X63n1222_001:0017a12": "有禪病。宜依經教以禪法治。非但針藥等所能療耳。",
    "X63n1222_001:0017a13": "問。坐禪有預防魔事法不。答。凡欲學禪。先起悲願。我",
    "X63n1222_001:0017a14": "今修定。必取菩提。廣利群物。唯願三寶諸天神等。宜",
    "X63n1222_001:0017a15": "衛其身。使無災障。每斯誓已。然後習禪。然於禪堂內",
    "X63n1222_001:0017a16": "四壁邊上。多畵聖僧形像。並作結跏坐禪定狀。其聖",
    "X63n1222_001:0017a17": "僧像稍宜大作。仍以花香供養。近下復畵諸凡僧像。",
    "X63n1222_001:0017a18": "稍宜小作。大小如人。亦作禪狀。然後於中學禪。可得",
    "X63n1222_001:0017a19": "預防魔事。",
    "X63n1222_001:0017a20": "問。佛堂中坐禪得不。答。坐禪宜於靜室樹下塚間及",
    "X63n1222_001:0017a21": "露坐等。不須在於佛堂中也。",
    "X63n1222_001:0017a22": "問。多人同處坐禪得不。答曰。得然。各面他背坐。不得",
    "X63n1222_001:0017a23": "相向。若有多人。夜中燃一燈燭。人少不須用。",
    "X63n1222_001:0017a24": "問。坐禪須被受持袈裟不。答。裸得無在。",
    "X63n1222_001:0017b01": "問。學禪者。一切時常攝念耶。答。除大小便。餘時常須",
    "X63n1222_001:0017b02": "攝心。",
    "X63n1222_001:0017b03": "問。定心名止。止中即有觀不。答。但只勿學。臨時自當",
    "X63n1222_001:0017b04": "知。",
    "X63n1222_001:0017b05": "問。坐禪人兼得持經講說等不。答。力所堪者皆得兼",
    "X63n1222_001:0017b06": "修。然諸業中禪業最勝。是以西方上房上供先給禪",
    "X63n1222_001:0017b07": "師。經律等師與其中下。",
    "X63n1222_001:0017b08": "問。有禪業者。命終之際能排惡趣不。答。如極邊險。不",
    "X63n1222_001:0017b09": "持弓矢逢賊必危。身亦如是。既處無常。不預修禪。臨",
    "X63n1222_001:0017b10": "終必亂心捨命。多生惡趣。定心自在。臨終無顛倒。無",
    "X63n1222_001:0017b11": "顛倒故隨心受生善所。即此生中尚期果證。何況臨",
    "X63n1222_001:0017b12": "終不排惡趣乎。亦有一生學禪而不能得。臨欲捨命",
    "X63n1222_001:0017b13": "而始得者。其人死之後。顏色不變。身體柔輭。是其相",
    "X63n1222_001:0017b14": "也。禪師屢云。聞思學者適猶習於良方。至於修慧始",
    "X63n1222_001:0017b15": "如服於妙藥。雖有多聞施戒等行。猶不安禪者。尚未",
    "X63n1222_001:0017b16": "得名修道人也。又云禪定者。乃陶冶麤鄙。澡練神明。",
    "X63n1222_001:0017b17": "味道之輩特宜存習。但恂暫逢玄匠。略問如前。迫以",
    "X63n1222_001:0017b18": "短時。不遑周詳備。更詳金牒。參而用焉。",
    "X63n1222_001:0017b20": "修禪要訣一卷"
}