{
    "T27n1545_109:0562a19": "阿毘達磨大毘婆沙論卷第一百",
    "T27n1545_109:0562a20": "九",
    "T27n1545_109:0562a22": "五百大阿羅漢等造",
    "T27n1545_109:0562a23": "三藏法師玄奘奉 詔譯",
    "T27n1545_109:0562a24": "智蘊第三中七聖納息第五之一",
    "T27n1545_109:0562a25": "[0562a25] 隨信行乃至俱解脫。於八智幾成就。幾不成",
    "T27n1545_109:0562a26": "就。如是等章及解章義。既領會已次應廣",
    "T27n1545_109:0562a27": "釋。問何故作此論。答為止他宗顯正理",
    "T27n1545_109:0562a28": "故。謂或有執。無實成就不成就性。為遮",
    "T27n1545_109:0562a29": "彼執顯成就性不成就性體俱實有故作斯",
    "T27n1545_109:0562b01": "論。問何故此中及後定蘊俱依七種補特伽",
    "T27n1545_109:0562b02": "羅而作論。前於結蘊不善納息。唯依五種",
    "T27n1545_109:0562b03": "補特伽羅而作論耶。答是作論者意欲爾故。",
    "T27n1545_109:0562b04": "乃至廣說。復次前結蘊中依有結者而作論",
    "T27n1545_109:0562b05": "故。不說後二補特伽羅。此及定蘊依有智",
    "T27n1545_109:0562b06": "定補特伽羅。而作論故亦說後二。復次前結",
    "T27n1545_109:0562b07": "蘊中以補特伽羅為章。以煩惱為門故不",
    "T27n1545_109:0562b08": "說後二。此及定蘊以補特伽羅為章。以智",
    "T27n1545_109:0562b09": "定為門故亦說後二。以慧解脫及俱解脫",
    "T27n1545_109:0562b10": "雖無煩惱。而有智定故具說七補特伽羅。",
    "T27n1545_109:0562b11": "廣辯七種補特伽羅如前結蘊不善納息",
    "T27n1545_109:0562b12": "答隨信行於八智。或成就一二三四五六七",
    "T27n1545_109:0562b13": "八義不定故。謂苦法智忍時無他心智一。",
    "T27n1545_109:0562b14": "有他心智二者。若未離欲染入正性離生。",
    "T27n1545_109:0562b15": "不成就他心智故名無他心智。彼成就一",
    "T27n1545_109:0562b16": "世俗智。若已離欲染入正性離生。成就",
    "T27n1545_109:0562b17": "他心智故名有他心智。彼成就世俗他心二",
    "T27n1545_109:0562b18": "智。苦法智苦類智忍時。無他心智三有他",
    "T27n1545_109:0562b19": "心智四者。此二心頃若不成就他心智但",
    "T27n1545_109:0562b20": "成就三。謂法智苦智世俗智。若成就他心",
    "T27n1545_109:0562b21": "智則成就四。謂前三加他心智。後位增智",
    "T27n1545_109:0562b22": "准前應知。隨法行亦爾者。如隨信行或成",
    "T27n1545_109:0562b23": "就一乃至八故。以此二聖地等道等所依身",
    "T27n1545_109:0562b24": "等離染亦等。唯根有異。謂隨信行是鈍根攝。",
    "T27n1545_109:0562b25": "若隨法行是利根攝。信勝解於八智或成就",
    "T27n1545_109:0562b26": "七八。謂無他心智七。有他心智八者。謂未",
    "T27n1545_109:0562b27": "離欲染不成就他心智故唯成就七。若已",
    "T27n1545_109:0562b28": "離欲染亦成就他心智故具成就八。見至",
    "T27n1545_109:0562b29": "亦爾者如信勝解。或成就七。或具八故。以",
    "T27n1545_109:0562c01": "此二聖地。等道等所依身等離染亦等。唯根",
    "T27n1545_109:0562c02": "有異准前應知。身證慧解脫俱解脫。於",
    "T27n1545_109:0562c03": "此八智皆成就者。以此三聖皆已離欲染",
    "T27n1545_109:0562c04": "具成就八智故。",
    "T27n1545_109:0562c05": "[0562c05] 隨信行乃至俱解脫。於八智成就過去幾未",
    "T27n1545_109:0562c06": "來幾現在幾。問何故作此論。答為止他宗",
    "T27n1545_109:0562c07": "顯正理故。謂或有執過去未來俱非實有。",
    "T27n1545_109:0562c08": "為遮彼執顯彼實有。復次前雖總說成就",
    "T27n1545_109:0562c09": "八智。未依三世分別多少。今欲說之故",
    "T27n1545_109:0562c10": "作斯論。答隨信行於八智。苦法智忍時無",
    "T27n1545_109:0562c11": "他心智過去未來一。現在無有他心智過去",
    "T27n1545_109:0562c12": "未來二。現在無者無他心智有他心智義如",
    "T27n1545_109:0562c13": "前說。一謂世俗智。二謂世俗他心智。忍非智",
    "T27n1545_109:0562c14": "故現在都無。苦法智時。無他心智過去一",
    "T27n1545_109:0562c15": "者。謂世俗智未來三者。謂法智苦智世俗智。",
    "T27n1545_109:0562c16": "現在二者謂法智苦智。有他心智過去二未",
    "T27n1545_109:0562c17": "來四。現在二者過去未來加他心智現在不",
    "T27n1545_109:0562c18": "加。以他心智見道決定無容現前亦不修",
    "T27n1545_109:0562c19": "故。後位增智准前應知。隨法行亦爾者。此",
    "T27n1545_109:0562c20": "二地等廣說如前。信勝解於八智。無他心智",
    "T27n1545_109:0562c21": "未來七。有他心智未來八。過去若已滅不",
    "T27n1545_109:0562c22": "失。現在若現在前者。過去若已滅非得果練",
    "T27n1545_109:0562c23": "根及退故失則成就。若未已滅設已滅三緣",
    "T27n1545_109:0562c24": "故。失則不成就。此說無漏智。或他心智非",
    "T27n1545_109:0562c25": "世俗智。以世俗智過去未來定成就故現在",
    "T27n1545_109:0562c26": "或一或二或三。若無心時都不成就。見至",
    "T27n1545_109:0562c27": "亦爾者准前應知。身證等三如文具說。已",
    "T27n1545_109:0562c28": "滅不失謂若已滅非練根等及退故失則成",
    "T27n1545_109:0562c29": "就。",
    "T27n1545_109:0563a01": "[0563a01] 隨信行乃至俱解脫。法智乃至道智現在前",
    "T27n1545_109:0563a02": "時。幾智現在前耶。問何故作此論。答為止",
    "T27n1545_109:0563a03": "他宗顯正理故。謂或有執。諸智雖可一",
    "T27n1545_109:0563a04": "一現前不得有二。為遮彼執顯智現前",
    "T27n1545_109:0563a05": "或一或二或復三種。有餘復執。入現觀時總",
    "T27n1545_109:0563a06": "觀四諦。四智頓起為遮彼執顯現觀時。各",
    "T27n1545_109:0563a07": "別觀諦無二諦智俱時起義況得起多。或",
    "T27n1545_109:0563a08": "復有執。多識俱生多智並起。為遮彼執顯",
    "T27n1545_109:0563a09": "一有情一剎那中唯起一識。智體亦爾故作",
    "T27n1545_109:0563a10": "斯論。答隨信行法智現在前時。二智現在前。",
    "T27n1545_109:0563a11": "謂法苦智二。廣說乃至道智現在前時二智",
    "T27n1545_109:0563a12": "現在前。謂道法智。二者謂見道位七智現在",
    "T27n1545_109:0563a13": "前時。一一剎那智體雖一而義說二。謂對治",
    "T27n1545_109:0563a14": "故或名法智或名類智。行相故或名苦智",
    "T27n1545_109:0563a15": "乃至或名道智。隨法行亦爾者。此二地等廣",
    "T27n1545_109:0563a16": "說如前。信勝解法智現在前時。或二三智現",
    "T27n1545_109:0563a17": "在前。謂法苦智二廣說乃至道智現在前時。",
    "T27n1545_109:0563a18": "或二三智現在前。謂道法智非他心智二。是",
    "T27n1545_109:0563a19": "他心智三。道類智非他心智二。是他心智三",
    "T27n1545_109:0563a20": "者。謂修道位諸智現在前時。一一剎那智體",
    "T27n1545_109:0563a21": "雖一。而義說二或義說三。謂無漏智現在",
    "T27n1545_109:0563a22": "前時。若苦集滅智及他心智所不攝道智但",
    "T27n1545_109:0563a23": "義說二。謂對治故或名法智。或名類智。行",
    "T27n1545_109:0563a24": "相故或名苦智。乃至或名道智。若他心智",
    "T27n1545_109:0563a25": "所攝道智則義說三。謂對治故或名法智或",
    "T27n1545_109:0563a26": "名類智。行相故名道智。加行故名他心智。",
    "T27n1545_109:0563a27": "有漏智現在前時。若非他心智則唯一智。謂",
    "T27n1545_109:0563a28": "世俗智。若是他心智則義說二。謂自性故名",
    "T27n1545_109:0563a29": "世俗智。加行故名他心智。見至身證亦爾者。",
    "T27n1545_109:0563b01": "謂位等故諸智現前義相似故。慧解脫法智",
    "T27n1545_109:0563b02": "現在前時。或二三智現在前。謂法苦智。非盡",
    "T27n1545_109:0563b03": "無生智二。是盡或無生智三。廣說乃至道智",
    "T27n1545_109:0563b04": "現在前時。或二三智現在前。謂道法智。非盡",
    "T27n1545_109:0563b05": "無生他心智二。是盡或無生或他心智三。道",
    "T27n1545_109:0563b06": "類智非盡無生他心智二。是盡或無生或他",
    "T27n1545_109:0563b07": "心智三者。謂無學位諸智現在前時。一一剎",
    "T27n1545_109:0563b08": "那智體雖一而義說二。或義說三。謂無漏",
    "T27n1545_109:0563b09": "智現在前時若盡無生智所不攝苦集滅智。",
    "T27n1545_109:0563b10": "及盡無生他心智所不攝道智但義說二。謂",
    "T27n1545_109:0563b11": "對治故或名法智。或名類智。行相故或名",
    "T27n1545_109:0563b12": "苦智。乃至或名道智。若盡或無生智所攝苦",
    "T27n1545_109:0563b13": "集滅智。及盡或無生。或他心智所攝道智則",
    "T27n1545_109:0563b14": "義說三。謂對治故或名法智。或名類智。行",
    "T27n1545_109:0563b15": "相故或名苦智。乃至或名道智。事辦故或",
    "T27n1545_109:0563b16": "名盡智。因圓故或名無生智。加行故或名",
    "T27n1545_109:0563b17": "他心智。有漏智現在前時。若非他心智則唯",
    "T27n1545_109:0563b18": "一智。謂世俗智若是他心智則義說二。謂自",
    "T27n1545_109:0563b19": "性故名世俗智。加行故名他心智。問何故",
    "T27n1545_109:0563b20": "盡智無生智他心智體不相雜耶。答盡無生",
    "T27n1545_109:0563b21": "智非見自性。他心智是見自性故不相雜。盡",
    "T27n1545_109:0563b22": "智無生智所起行相互有異故亦不相雜。謂",
    "T27n1545_109:0563b23": "苦我已知等是盡智所起行相。不復當知等",
    "T27n1545_109:0563b24": "是無生智所起行相。俱解脫亦爾者。謂位等",
    "T27n1545_109:0563b25": "故。隨信行乃至俱解脫於三三摩地幾成就",
    "T27n1545_109:0563b26": "幾不成就問何故作此論。答為止他宗顯",
    "T27n1545_109:0563b27": "正理故。謂或有執。三三摩地體唯是一義說",
    "T27n1545_109:0563b28": "三種。為遮彼執顯此三種自性各異故作",
    "T27n1545_109:0563b29": "斯論。答隨信行於三三摩地。滅法智忍未已",
    "T27n1545_109:0563c01": "生成就二。已生成就三者。謂滅法智忍未現",
    "T27n1545_109:0563c02": "在前但成就空無願二。苦法智忍時二雙修",
    "T27n1545_109:0563c03": "故。滅法智忍已生。乃至道類智忍現在前時",
    "T27n1545_109:0563c04": "皆成就三。復成就無相故。隨法行亦爾者。",
    "T27n1545_109:0563c05": "此二地等廣說如前。信勝解乃至俱解脫於",
    "T27n1545_109:0563c06": "三三摩地皆成就者已具得故。",
    "T27n1545_109:0563c07": "[0563c07] 隨信行乃至俱解脫。於三三摩地。成就過去",
    "T27n1545_109:0563c08": "幾未來幾現在幾。答隨信行於三三摩地。若",
    "T27n1545_109:0563c09": "依空入正性離生苦法智忍時。過去無。未來",
    "T27n1545_109:0563c10": "二現在一。廣說乃至滅法智。乃至道類智忍",
    "T27n1545_109:0563c11": "時過去二。未來三。現在一者。謂若依空入正",
    "T27n1545_109:0563c12": "性離生。見苦初心頃過去無。見苦四心頃現",
    "T27n1545_109:0563c13": "在一。謂空見苦後三心頃。及見集初心頃過",
    "T27n1545_109:0563c14": "去一。謂空見集後三心頃。見滅初心頃過去",
    "T27n1545_109:0563c15": "二。謂空無願見苦見集各四心頃未來二。謂",
    "T27n1545_109:0563c16": "空無願見滅四心頃現在一。謂無相見集四",
    "T27n1545_109:0563c17": "心頃見道三心頃現在一。謂無願見滅後三",
    "T27n1545_109:0563c18": "心頃。見道三心頃皆過去具三。見滅四心頃",
    "T27n1545_109:0563c19": "見道三心頃皆未來亦具三。若依無願入正",
    "T27n1545_109:0563c20": "性離生應知亦爾。有差別者。謂過去定",
    "T27n1545_109:0563c21": "無。空唯有一或二見苦見集各四心頃見道",
    "T27n1545_109:0563c22": "三心頃皆現在一。謂無願。問何等補特伽羅",
    "T27n1545_109:0563c23": "依空入正性離生。何等補特伽羅依無願",
    "T27n1545_109:0563c24": "入正性離生耶。答若見行者依空入正性",
    "T27n1545_109:0563c25": "離生。若愛行者依無願入正性離生。唯除",
    "T27n1545_109:0563c26": "菩薩。雖是愛行而依空入正性離生。又見",
    "T27n1545_109:0563c27": "行者復有二種。著我見者依非我行相入",
    "T27n1545_109:0563c28": "正性離生。著我所見者依空行相入正性",
    "T27n1545_109:0563c29": "離生。諸愛行者亦有二種。我慢增者依非常",
    "T27n1545_109:0564a01": "行相入正性離生。懈怠增者依苦行相入",
    "T27n1545_109:0564a02": "正性離生。復次若利根者多依空入正性離",
    "T27n1545_109:0564a03": "生。若鈍根者多依無願入正性離生。如",
    "T27n1545_109:0564a04": "利根鈍根乃至開智說智應知亦爾。若依無",
    "T27n1545_109:0564a05": "願入正性離生者。彼或依無願無相離三",
    "T27n1545_109:0564a06": "界染盡眾同分空不現前。隨法行亦爾者。",
    "T27n1545_109:0564a07": "此二地等廣說如前。信勝解乃至俱解脫。於",
    "T27n1545_109:0564a08": "三三摩地皆未來三。過去若已滅不失。現",
    "T27n1545_109:0564a09": "在若現在前者。此皆准前應知其相。隨",
    "T27n1545_109:0564a10": "信行乃至俱解脫空無願無相三摩地現在前",
    "T27n1545_109:0564a11": "時。幾智現在前耶。答隨信行空三摩地現在",
    "T27n1545_109:0564a12": "前時。或二或無。廣說乃至俱解脫亦爾者。謂",
    "T27n1545_109:0564a13": "見道中忍時無智。智時有二智。修道中苦集",
    "T27n1545_109:0564a14": "滅智時有二智。道智時或二或三智。無學道",
    "T27n1545_109:0564a15": "中苦集滅智。無學正見攝者一一有二智。非",
    "T27n1545_109:0564a16": "無學正見攝者。一一有三智。道智若非無學",
    "T27n1545_109:0564a17": "正見攝者有三智。若是無學正見攝他心智",
    "T27n1545_109:0564a18": "者亦有三智。即此若非他心智者唯有二智。",
    "T27n1545_109:0564a19": "問何故盡無生智不與空三摩地相應耶。",
    "T27n1545_109:0564a20": "答行相異故。謂空行相非盡無生智。若盡無",
    "T27n1545_109:0564a21": "生智行相非空。復次空三摩地與見相應。盡",
    "T27n1545_109:0564a22": "無生智非見性故。復次空三摩地自性是勝",
    "T27n1545_109:0564a23": "義。所起行相亦是勝義。盡無生智自性雖是",
    "T27n1545_109:0564a24": "勝義。而所起行相非勝義。謂此智後作是",
    "T27n1545_109:0564a25": "念言。我生已盡等有我行相是世俗攝非勝",
    "T27n1545_109:0564a26": "義故。",
    "T27n1545_109:0564a27": "[0564a27] 隨信行乃至俱解脫。三無漏根七覺支八道",
    "T27n1545_109:0564a28": "支隨應現在前時。幾智現在前耶。答隨信行",
    "T27n1545_109:0564a29": "未知當知根現在前時。或二或無。廣說乃至",
    "T27n1545_109:0564b01": "俱解脫亦爾者。謂見道中八忍時全無智。七",
    "T27n1545_109:0564b02": "智時各有二智。修道中苦集滅智時各有二",
    "T27n1545_109:0564b03": "智。道智時或有二智或有三智。無學道中苦",
    "T27n1545_109:0564b04": "集滅道智。皆或有二智或有三智准前應",
    "T27n1545_109:0564b05": "知。問此中數說慧解脫者起他心智。此起",
    "T27n1545_109:0564b06": "必依根本靜慮。若慧解脫亦能現起根本靜",
    "T27n1545_109:0564b07": "慮。豈不違害蘇尸摩經。彼經中說。慧解脫者",
    "T27n1545_109:0564b08": "不能現起根本靜慮。答慧解脫有二種。一",
    "T27n1545_109:0564b09": "是少分。二是全分。少分慧解脫於四靜慮能",
    "T27n1545_109:0564b10": "起一二三。全分慧解脫於四靜慮皆不能",
    "T27n1545_109:0564b11": "起。此論中說少分慧解脫。故能起他心智。",
    "T27n1545_109:0564b12": "蘇尸摩經說全分慧解脫。彼於四靜慮皆不",
    "T27n1545_109:0564b13": "能起。如是二說俱為善通。由此少分慧解",
    "T27n1545_109:0564b14": "脫者。乃至能起有頂等至但不得滅定。若",
    "T27n1545_109:0564b15": "得滅定名俱解脫。諸法法智相應。彼法類",
    "T27n1545_109:0564b16": "智相應耶。乃至廣說。問何故作此論。答為",
    "T27n1545_109:0564b17": "止他宗顯正理故。謂或有執。心心所法。一",
    "T27n1545_109:0564b18": "一而生無相應義。為遮彼執顯心心所必",
    "T27n1545_109:0564b19": "俱時生有相應義。或復有執。心心所法前後",
    "T27n1545_109:0564b20": "相應。有餘復執。自性與自性相應。為遮彼",
    "T27n1545_109:0564b21": "執顯相應者必俱時生。別有自體故作斯",
    "T27n1545_109:0564b22": "論。此中諸法由三緣故。互相交涉對顯相",
    "T27n1545_109:0564b23": "應。謂或有法由相攝故。互相交涉如智與",
    "T27n1545_109:0564b24": "智。或復有法由相應故互相交涉如智與",
    "T27n1545_109:0564b25": "三摩地。或復有法由相攝相應故互相交涉",
    "T27n1545_109:0564b26": "如智與根覺支道支。是謂此處略毘婆沙。",
    "T27n1545_109:0564b27": "諸法法智相應。彼法類智相應耶。答不爾。設",
    "T27n1545_109:0564b28": "法類智相應。彼法法智相應耶。答不爾。所以",
    "T27n1545_109:0564b29": "者何。非一心故。所緣異故。對世俗智亦",
    "T27n1545_109:0564c01": "爾。所以者何。非一心故。有漏無漏聚各異",
    "T27n1545_109:0564c02": "故。諸法法智相應。彼法他心智相應耶。答應",
    "T27n1545_109:0564c03": "作四句。義不定故。有法法智相應非他心",
    "T27n1545_109:0564c04": "智。謂他心智所不攝法智相應法。此法是",
    "T27n1545_109:0564c05": "何。謂苦集滅法智。及他心智所不攝道法智",
    "T27n1545_109:0564c06": "相應法。有法他心智相應非法智。謂法智所",
    "T27n1545_109:0564c07": "不攝他心智相應法。此法是何。謂類智世俗",
    "T27n1545_109:0564c08": "智所攝他心智相應法。有法法智相應亦他",
    "T27n1545_109:0564c09": "心智。謂法智所攝他心智相應法。此法是何。",
    "T27n1545_109:0564c10": "謂此相應九大地法。十大善地法。尋伺及心。",
    "T27n1545_109:0564c11": "有法非法智相應。亦非他心智。謂法智他",
    "T27n1545_109:0564c12": "心智。及法智他心智不攝不相應諸餘心心所",
    "T27n1545_109:0564c13": "法。色無為心不相應行。此中法智他心智者。",
    "T27n1545_109:0564c14": "自性與自性不相應故。及法智他心智不",
    "T27n1545_109:0564c15": "攝不相應。諸餘心心所法者不攝。除彼自性",
    "T27n1545_109:0564c16": "不相應。除彼相應。取諸餘心心所法。此法",
    "T27n1545_109:0564c17": "是何。謂苦集滅類智他心智所不攝。道類智",
    "T27n1545_109:0564c18": "相應聚。無漏忍相應聚。他心智不相應一切",
    "T27n1545_109:0564c19": "有漏心心所法。色無為心不相應者。謂一切",
    "T27n1545_109:0564c20": "色無為心不相應行。皆非法智相應亦非他",
    "T27n1545_109:0564c21": "心智無所緣故。對苦集滅道智及正見亦爾",
    "T27n1545_109:0564c22": "者。如法智對他心智作四句。此對苦集滅",
    "T27n1545_109:0564c23": "道智及八道支中正見亦爾。",
    "T27n1545_109:0564c24": "[0564c24] 諸法法智相應彼法空三摩地相應耶。答應",
    "T27n1545_109:0564c25": "作四句。此中法智與三三摩地相應。空三",
    "T27n1545_109:0564c26": "摩地與二智二忍相應。二智者。謂苦法智苦",
    "T27n1545_109:0564c27": "類智。二忍者。謂苦法智忍苦類智忍。是故此",
    "T27n1545_109:0564c28": "中作大四句。有法法智相應非空。謂法智",
    "T27n1545_109:0564c29": "相應空。及空不相應法智相應法。此中法智",
    "T27n1545_109:0565a01": "相應空者。謂法智俱生空三摩地。此與法",
    "T27n1545_109:0565a02": "智相應非空。自性與自性不相應故。及空",
    "T27n1545_109:0565a03": "不相應法智相應法者。謂無願無相俱生法",
    "T27n1545_109:0565a04": "智相應法。有法空相應非法智。謂空相應法",
    "T27n1545_109:0565a05": "智。及法智不相應。空相應法。此中空相應法",
    "T27n1545_109:0565a06": "智者。謂空俱生法智。此與空相應非法智。",
    "T27n1545_109:0565a07": "自性與自性不相應故。及法智不相應空",
    "T27n1545_109:0565a08": "相應法者。謂苦類智及苦忍俱生空三摩地",
    "T27n1545_109:0565a09": "相應法。有法法智相應亦空。謂二相應法。此",
    "T27n1545_109:0565a10": "中二相應法者。謂法智空俱生聚中。除二自",
    "T27n1545_109:0565a11": "性。諸餘心心所法。此法是何。謂二相應八大",
    "T27n1545_109:0565a12": "地法。十大善地法。尋伺及心。有法非法智",
    "T27n1545_109:0565a13": "相應亦非空。謂法智不相應空。空不相應法",
    "T27n1545_109:0565a14": "智。及法智空不攝。不相應。諸餘心心所法色",
    "T27n1545_109:0565a15": "無為心不相應行。此中法智不相應空者。謂",
    "T27n1545_109:0565a16": "苦類智及苦忍俱生空三摩地。此非法智相",
    "T27n1545_109:0565a17": "應是他聚故。亦非空相應。自性與自性不",
    "T27n1545_109:0565a18": "相應故。空不相應法智者。謂無願無相俱",
    "T27n1545_109:0565a19": "生法智。此非空相應是他聚故。亦非法智",
    "T27n1545_109:0565a20": "相應。自性與自性不相應。及法智空不攝不",
    "T27n1545_109:0565a21": "相應。諸餘心心所法者不攝。除二自性不相",
    "T27n1545_109:0565a22": "應。除二相應。取諸餘心心所法。此法是何。",
    "T27n1545_109:0565a23": "謂法智不相應無願無相相應聚。及一切有",
    "T27n1545_109:0565a24": "漏心心所法。色無為心不相應行者。謂一切",
    "T27n1545_109:0565a25": "色無為心不相應行。皆非法智相應。亦非空",
    "T27n1545_109:0565a26": "無所緣故。對無願無相喜覺支正思惟亦爾",
    "T27n1545_109:0565a27": "者。如法智對空作大四句。此對無願無相",
    "T27n1545_109:0565a28": "喜覺支正思惟亦爾。",
    "T27n1545_109:0565a29": "[0565a29] 諸法法智相應。彼法未知當知根相應耶。答",
    "T27n1545_109:0565b01": "應作四句義不定故。有法法智相應非未",
    "T27n1545_109:0565b02": "知當知根。謂未知當知根所不攝法智相應",
    "T27n1545_109:0565b03": "法。此法是何。謂已知根具知根所攝法智相",
    "T27n1545_109:0565b04": "應法。此與法智相應非未知當知根。是他",
    "T27n1545_109:0565b05": "聚故。有法未知當知根相應非法智。謂未知",
    "T27n1545_109:0565b06": "當知根所攝法智。及法智不攝不相應未知",
    "T27n1545_109:0565b07": "當知根相應法。此中未知當知根所攝法智",
    "T27n1545_109:0565b08": "者。謂未知當知根俱生聚中法智。此與未",
    "T27n1545_109:0565b09": "知當知根相應非法智。自性與自性不相",
    "T27n1545_109:0565b10": "應故。及法智不攝不相應未知當知根相應",
    "T27n1545_109:0565b11": "法者。謂諸類智及無漏忍俱生聚中。未知",
    "T27n1545_109:0565b12": "當知根相應法。此與未知當知根相應非法",
    "T27n1545_109:0565b13": "智。是他聚故。有法法智相應亦未知當知根。",
    "T27n1545_109:0565b14": "謂未知當知根所攝法智相應法。此法是何。",
    "T27n1545_109:0565b15": "謂餘八根及彼相應。餘非根心所法。有法",
    "T27n1545_109:0565b16": "非法智相應亦非未知當知根。謂未知當知",
    "T27n1545_109:0565b17": "根所不攝法智。及法智未知當知根不攝不",
    "T27n1545_109:0565b18": "相應。諸餘心心所法。色無為心不相應行。此",
    "T27n1545_109:0565b19": "中未知當知根所不攝法智者。謂已知根具",
    "T27n1545_109:0565b20": "知根俱生聚中法智。此非法智相應。自性",
    "T27n1545_109:0565b21": "與自性不相應故。亦非未知當知根相應。",
    "T27n1545_109:0565b22": "是他聚故。及法智未知當知根不攝不相應。",
    "T27n1545_109:0565b23": "諸餘心心所法者。謂法智不攝不相應。已知",
    "T27n1545_109:0565b24": "根具知根俱生聚中心心所法。及一切有漏心",
    "T27n1545_109:0565b25": "心所法。皆非法智相應。亦非未知當知根。",
    "T27n1545_109:0565b26": "是他聚故。色無為心不相應行者。謂一切色",
    "T27n1545_109:0565b27": "無為心不相應行皆俱不相應。無所緣故。對",
    "T27n1545_109:0565b28": "已知具知根亦爾者。如法智對未知當知",
    "T27n1545_109:0565b29": "根有四句。此對已知根具知根亦爾。",
    "T27n1545_109:0565c01": "[0565c01] 諸法法智相應彼法念覺支相應耶。答應作",
    "T27n1545_109:0565c02": "四句義不定故。有法法智相應非念謂法智",
    "T27n1545_109:0565c03": "相應念覺支。此與法智相應非念。自性與",
    "T27n1545_109:0565c04": "自性不相應故。有法念覺支相應非法智。",
    "T27n1545_109:0565c05": "謂法智及法智不相應念覺支相應法。此中",
    "T27n1545_109:0565c06": "法智者。謂念覺支俱生法智。此與念覺支",
    "T27n1545_109:0565c07": "相應非法智。自性與自性不相應故。及法",
    "T27n1545_109:0565c08": "智不相應。念覺支相應法者。謂無漏忍及類",
    "T27n1545_109:0565c09": "智俱生聚中念覺支相應法。此與念覺支相",
    "T27n1545_109:0565c10": "應非法智。是他聚故。有法法智相應亦念。",
    "T27n1545_109:0565c11": "謂二相應法即法智俱生聚中除法智及念。",
    "T27n1545_109:0565c12": "諸餘心心所法與二相應。此復是何。謂二相",
    "T27n1545_109:0565c13": "應八大地法。十大善地法。尋伺及心。有法",
    "T27n1545_109:0565c14": "非法智相應亦非念。謂法智不相應念覺支。",
    "T27n1545_109:0565c15": "及餘心心所法。色無為心不相應行。此中法",
    "T27n1545_109:0565c16": "智不相應念覺支者。謂無漏忍類智俱生聚",
    "T27n1545_109:0565c17": "中念覺支。此非法智相應是他聚故。亦非",
    "T27n1545_109:0565c18": "念相應。自性與自性不相應故。及餘心心",
    "T27n1545_109:0565c19": "所法者。此非無漏心心所法。但是有漏心心",
    "T27n1545_109:0565c20": "所法。色無為心不相應行者。謂一切色無為",
    "T27n1545_109:0565c21": "心不相應行。皆俱不相應無所緣故。對精",
    "T27n1545_109:0565c22": "進輕安定捨覺支正精進正念正定亦爾者。",
    "T27n1545_109:0565c23": "如法智對念覺支有四句。此對精進覺支",
    "T27n1545_109:0565c24": "乃至正定亦爾。諸法法智相應。彼法擇法覺",
    "T27n1545_109:0565c25": "支相應耶。答諸法法智相應。亦擇法覺支法",
    "T27n1545_109:0565c26": "智。皆是擇法覺支攝故。有法擇法覺支相應",
    "T27n1545_109:0565c27": "非法智。謂法智所不攝擇法覺支相應法。",
    "T27n1545_109:0565c28": "此法是何。謂無漏忍類智俱生聚中擇法覺",
    "T27n1545_109:0565c29": "支相應法。此與擇法覺支相應非法智。是他",
    "T27n1545_109:0566a01": "聚故。如法智對後。類智對後亦爾者。如法",
    "T27n1545_109:0566a02": "智對類智。乃至正定類智對他心智乃至正",
    "T27n1545_109:0566a03": "定亦爾。諸法他心智相應。彼法世俗智相應",
    "T27n1545_109:0566a04": "耶。答應作四句義不定故。有法他心智相",
    "T27n1545_109:0566a05": "應非世俗智。謂世俗智所不攝他心智相應",
    "T27n1545_109:0566a06": "法。此法是何。謂無漏他心智相應法。有法世",
    "T27n1545_109:0566a07": "俗智相應非他心智。謂他心智所不攝世俗",
    "T27n1545_109:0566a08": "智相應法。此法是何。謂他心智所不攝。諸",
    "T27n1545_109:0566a09": "善染污無覆無記世俗智相應法。有法他心",
    "T27n1545_109:0566a10": "智相應亦世俗智。謂他心智所攝世俗智相",
    "T27n1545_109:0566a11": "應法。此法是何。謂此相應。九大地法。十大善",
    "T27n1545_109:0566a12": "地法尋伺及心。有法非他心智相應。亦非",
    "T27n1545_109:0566a13": "世俗智。謂他心世俗智及他心世俗智不攝",
    "T27n1545_109:0566a14": "不相應。諸餘心心所法。色無為心不相應行。",
    "T27n1545_109:0566a15": "此中他心世俗智者。自性與自性不相應",
    "T27n1545_109:0566a16": "故。及他心世俗智不攝不相應。諸餘心心所",
    "T27n1545_109:0566a17": "法者。謂無漏忍苦集滅智。及他心智所不攝",
    "T27n1545_109:0566a18": "道智俱生聚心心所法。俱不相應是他聚故。",
    "T27n1545_109:0566a19": "色無為心不相應行者。謂一切色無為心不",
    "T27n1545_109:0566a20": "相應行俱不相應無所緣故。對道智擇法覺",
    "T27n1545_109:0566a21": "支正見亦爾者。如他心智對世俗智有四",
    "T27n1545_109:0566a22": "句。此對道智擇法覺支正見亦爾。諸法他",
    "T27n1545_109:0566a23": "心智相應。彼法苦智相應耶。答不爾。設法苦",
    "T27n1545_109:0566a24": "智相應彼法他心智相應耶。答不爾。對集滅",
    "T27n1545_109:0566a25": "智空無相三摩地未知當知根亦爾者。非一",
    "T27n1545_109:0566a26": "心故。或行相異故。或所緣異故。諸法他心",
    "T27n1545_109:0566a27": "智相應。彼法無願三摩地相應耶。答應作四",
    "T27n1545_109:0566a28": "句義不定故。有法他心智相應非無願。謂",
    "T27n1545_109:0566a29": "他心智相應無願及無願不相應他心智相應",
    "T27n1545_109:0566b01": "法。此中他心智相應無願者。謂他心智俱生",
    "T27n1545_109:0566b02": "無願。此與他心智相應非無願。自性與自",
    "T27n1545_109:0566b03": "性不相應故。及無願不相應他心智相應法",
    "T27n1545_109:0566b04": "者。謂有漏他心智相應法。此與他心智相",
    "T27n1545_109:0566b05": "應非無願是他聚故。有法無願相應非他心",
    "T27n1545_109:0566b06": "智。謂無願相應他心智。及他心智不相應",
    "T27n1545_109:0566b07": "無願相應法。此中無願相應他心智者。謂無",
    "T27n1545_109:0566b08": "願俱生他心智。此與無願相應非他心智。",
    "T27n1545_109:0566b09": "自性與自性不相應故。及他心智不相應",
    "T27n1545_109:0566b10": "無願相應法者。謂苦集無願。及他心智不相",
    "T27n1545_109:0566b11": "應。道無願相應法。此無願相應非他心智",
    "T27n1545_109:0566b12": "是他聚故。有法他心智相應亦無願。謂二相",
    "T27n1545_109:0566b13": "應法。即無漏他心智俱生聚中。除他心智及",
    "T27n1545_109:0566b14": "無願三摩地。諸餘心心所法。此法是何。謂八",
    "T27n1545_109:0566b15": "大地法。十大善地法尋伺及心。有法非他心",
    "T27n1545_109:0566b16": "智相應。亦非無願。謂他心智不相應無願。無",
    "T27n1545_109:0566b17": "願不相應他心智。及諸餘心心所法。色無為",
    "T27n1545_109:0566b18": "心不相應行。此中他心智不相應無願者。謂",
    "T27n1545_109:0566b19": "苦集無願及他心智不相應道無願。此非他",
    "T27n1545_109:0566b20": "心智相應是他聚故。亦非無願相應。自性",
    "T27n1545_109:0566b21": "與自性不相應故。無願不相應他心智者。",
    "T27n1545_109:0566b22": "謂有漏他心智此非無願相應是他聚故。亦",
    "T27n1545_109:0566b23": "非他心智相應。自性與自性不相應故。及",
    "T27n1545_109:0566b24": "諸餘心心所法者。謂空無相俱生聚中。心心",
    "T27n1545_109:0566b25": "所法及他心智不攝不相應有漏心心所法。",
    "T27n1545_109:0566b26": "此俱不相應是他聚故。色無為心不相應行",
    "T27n1545_109:0566b27": "者。謂一切色無為。心不相應行。此俱不相應",
    "T27n1545_109:0566b28": "無所緣故。對念精進喜輕安定捨覺支正思",
    "T27n1545_109:0566b29": "惟正精進正念正定亦爾者。如他心智對無",
    "T27n1545_109:0566c01": "願有四句。此對六覺支四道支亦爾。",
    "T27n1545_109:0566c02": "[0566c02] 諸法他心智相應。彼法已知根相應耶。答應",
    "T27n1545_109:0566c03": "作四句義不定故。有法他心智相應。非已",
    "T27n1545_109:0566c04": "知根。謂已知根所不攝他心智相應法。此",
    "T27n1545_109:0566c05": "法是何。謂具知根所攝他心智相應。及有漏",
    "T27n1545_109:0566c06": "他心智相應心心所法。此法他心智相應非",
    "T27n1545_109:0566c07": "已知根是他聚故。有法已知根相應。非他",
    "T27n1545_109:0566c08": "心智。謂已知根所攝他心智。及他心智不攝",
    "T27n1545_109:0566c09": "不相應已知根相應法。此中已知根所攝他",
    "T27n1545_109:0566c10": "心智者。謂修道中無漏他心智。此與已知根",
    "T27n1545_109:0566c11": "相應非他心智。自性與自性不相應故。及",
    "T27n1545_109:0566c12": "他心智不攝不相應已知根相應法者。謂修",
    "T27n1545_109:0566c13": "道中苦集滅智俱生聚。及他心智所不攝道",
    "T27n1545_109:0566c14": "智。俱生聚中心心所法。此與已知根相應",
    "T27n1545_109:0566c15": "非他心智是他聚故。有法他心智相應亦已",
    "T27n1545_109:0566c16": "知根。謂已知根所攝他心智相應法。此法是",
    "T27n1545_109:0566c17": "何。謂修道中無漏他心智相應法。即此相應",
    "T27n1545_109:0566c18": "八無漏根。及彼相應餘非根心所法。有法",
    "T27n1545_109:0566c19": "非他心智相應。亦非已知根。謂已知根所",
    "T27n1545_109:0566c20": "不攝他心智。及他心智已知根不攝不相應。",
    "T27n1545_109:0566c21": "諸餘心心所法。色無為心不相應行。此中已",
    "T27n1545_109:0566c22": "知根所不攝他心智者。謂具知根所攝他心",
    "T27n1545_109:0566c23": "智。及有漏他心智。此非他心智相應。自性",
    "T27n1545_109:0566c24": "與自性不相應故。亦非已知根相應是他",
    "T27n1545_109:0566c25": "聚故。及他心智已知根不攝不相應。諸餘心",
    "T27n1545_109:0566c26": "心所法者。謂未知當知根俱生聚心心所法。",
    "T27n1545_109:0566c27": "他心智不攝不相應。具知根俱生聚心心所",
    "T27n1545_109:0566c28": "法。他心智不攝不相應。有漏心心所法。此",
    "T27n1545_109:0566c29": "俱不相應是他聚故。色無為心不相應行者。",
    "T27n1545_109:0567a01": "謂一切色無為。心不相應行俱不相應無所",
    "T27n1545_109:0567a02": "緣故。對具知根亦爾者。如他心智對已知",
    "T27n1545_109:0567a03": "根有四句。此對具知根亦爾。諸法世俗智",
    "T27n1545_109:0567a04": "相應彼法苦智乃至正定相應耶。答不爾。設",
    "T27n1545_109:0567a05": "法苦智乃至正定相應。彼法世俗智相應耶。",
    "T27n1545_109:0567a06": "答不爾。所以者何。非一心故。苦智乃至正",
    "T27n1545_109:0567a07": "定皆無漏故。",
    "T27n1545_109:0567a08": "[0567a08] 諸法苦智相應。彼法集智相應耶。答不爾。設",
    "T27n1545_109:0567a09": "法集智相應。彼法苦智相應耶。答不爾。對",
    "T27n1545_109:0567a10": "滅道智無相三摩地亦爾。所以者何。非一",
    "T27n1545_109:0567a11": "心故。行相異故。或所緣異故。諸法苦智相",
    "T27n1545_109:0567a12": "應。彼法空三摩地相應耶。答應作四句義",
    "T27n1545_109:0567a13": "不定故。有法苦智相應非空。謂苦智相應",
    "T27n1545_109:0567a14": "空。及空不相應苦智相應法。此中苦智相應",
    "T27n1545_109:0567a15": "空者。謂苦智相應空三摩地。此與苦智相應",
    "T27n1545_109:0567a16": "非空。自性與自性不相應故。及空不相應",
    "T27n1545_109:0567a17": "苦智相應法者。謂無願俱生苦智相應法。此",
    "T27n1545_109:0567a18": "與苦智相應非空是他聚故。有法空三摩地",
    "T27n1545_109:0567a19": "相應非苦智。謂空相應苦智。及苦智不相應",
    "T27n1545_109:0567a20": "空相應法。此中空相應苦智者。謂空三摩地俱",
    "T27n1545_109:0567a21": "生苦智。此與空相應非苦智。自性與自性",
    "T27n1545_109:0567a22": "不相應故。及苦智不相應空相應法者。謂苦",
    "T27n1545_109:0567a23": "忍俱生空相應法。此與空相應非苦智是他",
    "T27n1545_109:0567a24": "聚故。有法苦智相應亦空。謂二相應法。此法",
    "T27n1545_109:0567a25": "是何。謂苦智相應空。俱生聚中除苦智及空。",
    "T27n1545_109:0567a26": "諸餘心心所法。即八大地法。十大善地法尋",
    "T27n1545_109:0567a27": "伺及心。有法非苦智相應。亦非空。謂苦智",
    "T27n1545_109:0567a28": "不相應空。乃至廣說。此中苦智不相應空者。",
    "T27n1545_109:0567a29": "謂苦忍俱生空。此非苦智相應是他聚故。亦",
    "T27n1545_109:0567b01": "非空相應。自性與自性不相應故。空不相",
    "T27n1545_109:0567b02": "應苦智者。謂無願俱生苦智。此非苦智相",
    "T27n1545_109:0567b03": "應。自性與自性不相應故。亦非空相應是",
    "T27n1545_109:0567b04": "他聚故。及諸餘心心所法者。謂苦智不相應",
    "T27n1545_109:0567b05": "無願俱生聚心心所法。無相俱生聚心心所",
    "T27n1545_109:0567b06": "法。一切有漏心心所法。此俱不相應是他聚",
    "T27n1545_109:0567b07": "故。色無為心不相應行者。謂一切色無為心",
    "T27n1545_109:0567b08": "不相應行。此俱不相應無所緣故。對無",
    "T27n1545_109:0567b09": "願亦爾者。如苦智對空有四句。此對無願",
    "T27n1545_109:0567b10": "亦爾。對三無漏根七覺支八道支如法智",
    "T27n1545_109:0567b11": "說者。如法智對三無漏根等。此苦智對三",
    "T27n1545_109:0567b12": "無漏根等。廣說亦爾。"
}