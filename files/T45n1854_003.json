{
    "T45n1854_003:0104c08": "二諦義卷下",
    "T45n1854_003:0104c10": "胡吉藏撰",
    "T45n1854_003:0104c11": "[0104c11] 次明二諦相即義第三。然此義橫無不多條",
    "T45n1854_003:0104c12": "緒。&#x7AEA;入極自深玄。今且略出三處經文。明二",
    "T45n1854_003:0104c13": "諦相即義。一者即向所引涅槃經。世諦即第",
    "T45n1854_003:0104c14": "一義。二者大品經。空即色色即空離空無色",
    "T45n1854_003:0104c15": "離色無空。三者淨名經。色性自空非色滅空。",
    "T45n1854_003:0104c16": "然此三經文。雖異意同也。問此三經來意若",
    "T45n1854_003:0104c17": "為異耶。解云。此三經來意是同。言不無奢切。",
    "T45n1854_003:0104c18": "何者涅槃經言奢。大品淨名經言切。涅槃經",
    "T45n1854_003:0104c19": "奢者。涅槃云世諦即第一義諦。不云第一義",
    "T45n1854_003:0104c20": "諦即世諦。故涅槃言奢。大品淨名切者。大品",
    "T45n1854_003:0104c21": "色即是空空即是色。淨名亦爾。所以為切也",
    "T45n1854_003:0104c22": "又涅槃經。但明世諦即第一義諦。不明第一",
    "T45n1854_003:0104c23": "義諦即世諦。通皆得。世諦既即第一義諦。第",
    "T45n1854_003:0104c24": "一義諦豈不即世諦。但涅槃隻用故。世諦即",
    "T45n1854_003:0104c25": "第一義諦也。若大品經則平道雙用。空即是",
    "T45n1854_003:0104c26": "色色即空也。問何意涅槃隻說大品雙明耶。",
    "T45n1854_003:0104c27": "解云。通皆例也問經既不例。汝何得輒例耶。",
    "T45n1854_003:0104c28": "今明所以不例者。涅槃正釋諦義。明唯真是",
    "T45n1854_003:0104c29": "實故。唯真是諦。俗即虛妄非實。故俗即非諦。",
    "T45n1854_003:0105a01": "為此義故。但明世諦即第一義。不得言第一",
    "T45n1854_003:0105a02": "義即世諦也。若是大品不為釋諦義。直明空",
    "T45n1854_003:0105a03": "即色色即空平道用也。淨名亦是隻用。唯得",
    "T45n1854_003:0105a04": "言色性自空非色滅空。不得言空性自色非空",
    "T45n1854_003:0105a05": "滅色。通即皆得。而今但言色性自空非色滅",
    "T45n1854_003:0105a06": "空者。正對二乘有所得人義。小乘人折色求",
    "T45n1854_003:0105a07": "空。對此故。明色性自空非滅除此色然後方",
    "T45n1854_003:0105a08": "空。此即開兩觀分二空。明小乘人折色空觀。",
    "T45n1854_003:0105a09": "大乘人即色空觀。小乘人折色空。大乘色本",
    "T45n1854_003:0105a10": "性空。為是故。但明色性自空非色滅空也。雖",
    "T45n1854_003:0105a11": "有三經文。諸師多就大品經。明色即空空即",
    "T45n1854_003:0105a12": "色也。然此義難解。大忍法師云。我三十年。思",
    "T45n1854_003:0105a13": "此義不解。值山中法師得悟。此師既悟始信",
    "T45n1854_003:0105a14": "三論云云。由來釋相即義者。有三大法師。光",
    "T45n1854_003:0105a15": "宅無別釋。此師法華盛行成論永絕也。今出",
    "T45n1854_003:0105a16": "莊嚴開善龍光三人釋二諦相即義。莊嚴云。",
    "T45n1854_003:0105a17": "緣假無可以異空故俗即真。四忘無可以異",
    "T45n1854_003:0105a18": "有故真即俗。雖俗即真。終不可以名相為無",
    "T45n1854_003:0105a19": "名相。雖真即俗。終不可以無名相為名相故。",
    "T45n1854_003:0105a20": "二諦不異為相即也。次開善解云。假無自體。",
    "T45n1854_003:0105a21": "生而非有。故俗即真。真無體可假故真即俗。",
    "T45n1854_003:0105a22": "俗即真。離無無有。真即俗。離有無無故不二",
    "T45n1854_003:0105a23": "而二中道即二諦。二而不二。二諦即中道。問",
    "T45n1854_003:0105a24": "開善明中道莊嚴不明中道。何意爾耶。解云。",
    "T45n1854_003:0105a25": "莊嚴不以中道為二諦體故。不明中道。開善",
    "T45n1854_003:0105a26": "明中道為二諦體故。彼云。二諦是不二一真",
    "T45n1854_003:0105a27": "之極理。是故明中道也。次龍光解二諦相即",
    "T45n1854_003:0105a28": "義。此師是開善大學士。彼云。空色不相離。為",
    "T45n1854_003:0105a29": "空即色色即空。如淨名經云我此土常淨。此",
    "T45n1854_003:0105b01": "明淨土即在穢土處故。言此土淨。非是淨穢",
    "T45n1854_003:0105b02": "混成一土。何者。淨土是淨報。穢土是穢報。淨",
    "T45n1854_003:0105b03": "土淨業感。穢土穢業感。既有淨報穢報淨業",
    "T45n1854_003:0105b04": "穢業故不得一。但不相離為即也。然此三師",
    "T45n1854_003:0105b05": "釋。攝一切人。何者。開善與莊嚴明一體。龍光",
    "T45n1854_003:0105b06": "明異體。釋雖眾多。不出一異。故此三人攝一",
    "T45n1854_003:0105b07": "切人也。龍光明異體。此義自反經。不須更難。",
    "T45n1854_003:0105b08": "今且難莊嚴開善二家。莊嚴云。緣假不異真。",
    "T45n1854_003:0105b09": "四忘不異俗。名相終不為無名相。無名相不",
    "T45n1854_003:0105b10": "為名相。此言自相反。汝既真即俗俗即真。名",
    "T45n1854_003:0105b11": "相為無名相。無名相為名相。那得俗即真。名",
    "T45n1854_003:0105b12": "相不得為無名相耶。彼師云。我名相復有即",
    "T45n1854_003:0105b13": "無名相義也。又責。汝若名相即無名相。可得",
    "T45n1854_003:0105b14": "世諦無名相真諦有名相不。彼云。真諦終無",
    "T45n1854_003:0105b15": "名相。俗諦終有名相。若爾。終是二見。不得相",
    "T45n1854_003:0105b16": "即也。彼云。我體常即。但名義異耳。又責。汝",
    "T45n1854_003:0105b17": "俗體即真。俗名即真不。若名義即真者。真諦",
    "T45n1854_003:0105b18": "既常。名義即常。名義無常。真亦即無常。若名",
    "T45n1854_003:0105b19": "義不即真。名義出真外。出法性外。故不可也。",
    "T45n1854_003:0105b20": "此難如百論難。有一瓶體一名義異。論主難",
    "T45n1854_003:0105b21": "云。汝瓶是有。瓶家之形對及五塵等。亦是有",
    "T45n1854_003:0105b22": "不。若使瓶家之形對五塵等是有者。有既常",
    "T45n1854_003:0105b23": "五塵等即常。五塵既無常有亦無常。總別亦",
    "T45n1854_003:0105b24": "爾也。若言五塵等非大有者。五塵即是空出",
    "T45n1854_003:0105b25": "大有外。大有攝法則不盡。今難彼俗即真義",
    "T45n1854_003:0105b26": "亦爾。此是提婆菩薩難。豈是人之能通。若能",
    "T45n1854_003:0105b27": "通者。提婆難即壞。經義亦壞。提婆難既不可",
    "T45n1854_003:0105b28": "壞。故此難不可通也。次難開善有兩關。非但",
    "T45n1854_003:0105b29": "難開善。遍難眾師。經有二諦相即。總而難之。",
    "T45n1854_003:0105c01": "第一難云。色即空時。為色起之時空與色同",
    "T45n1854_003:0105c02": "起故。云色即空。為當色未起前已有此空故",
    "T45n1854_003:0105c03": "云色即空耶。若使色未起時。已有即色之空",
    "T45n1854_003:0105c04": "者。此則空本有。色即始生。本始為異。云何相",
    "T45n1854_003:0105c05": "即。本有空即常。始有色則無常。常無常異故。",
    "T45n1854_003:0105c06": "不得即也。若言空與色俱起者。則空與色俱",
    "T45n1854_003:0105c07": "是始有。皆是本無今始有。皆無常也。第二難",
    "T45n1854_003:0105c08": "云。汝色即空時。為空色分際。為不分際。若不",
    "T45n1854_003:0105c09": "分際。則混成一。若空色一。皆常皆無常。真俗",
    "T45n1854_003:0105c10": "一言俗無常真常者。即例難真俗一真無常",
    "T45n1854_003:0105c11": "俗常也。若分際。則空色異。雖即終分際終",
    "T45n1854_003:0105c12": "異。如沈檀雖合為案沈檀終分際終異。若異",
    "T45n1854_003:0105c13": "方等之經便壞。覆面之舌不成也。此即彈他",
    "T45n1854_003:0105c14": "竟。次明今釋。要須彈他盡淨乃得出今時解",
    "T45n1854_003:0105c15": "也。大師舊云。假名說有。假名說空。假名說有",
    "T45n1854_003:0105c16": "為世諦。假名說空為真諦。既名假有。即非有",
    "T45n1854_003:0105c17": "為有。既名假空。即非空為空。非有為有。非異",
    "T45n1854_003:0105c18": "空之有。非空為空。非異有之空。非異空之有。",
    "T45n1854_003:0105c19": "有名空有。非異有之空。空名有空。有名空有",
    "T45n1854_003:0105c20": "故。空有即有空。空名有空故。有空即空有也。",
    "T45n1854_003:0105c21": "師釋相即義。方言如此。今作若為解耶。亦得",
    "T45n1854_003:0105c22": "用前難難之。汝因緣空色即不因緣色即空。",
    "T45n1854_003:0105c23": "色壞空壞不。又如長短因緣。有長即有短。無",
    "T45n1854_003:0105c24": "長即無短。若爾。空色因緣。有色即有空。色",
    "T45n1854_003:0105c25": "壞空即壞云云。然此義。應須得其根本識其",
    "T45n1854_003:0105c26": "大意。只為不得意故。所以成失。故中論云。像",
    "T45n1854_003:0105c27": "法中人根轉鈍。雖尋經文。但著文字。此即失",
    "T45n1854_003:0105c28": "因緣有。又云。聞大乘法說畢竟空。不知何因",
    "T45n1854_003:0105c29": "緣故空。此即失空意也。又涅槃經明諸諍論。",
    "T45n1854_003:0106a01": "一一諍論云。是諸弟子不解我意。為不解教",
    "T45n1854_003:0106a02": "意故。所以成失。是故須知其大意識其根本。",
    "T45n1854_003:0106a03": "故法華云。知佛所說經因緣及次第。隨義而",
    "T45n1854_003:0106a04": "解說。然原由來人不解二諦相即者。凡有兩",
    "T45n1854_003:0106a05": "失故不解。一者不識四悉壇故。不解二諦相",
    "T45n1854_003:0106a06": "即。言二諦相即。是何物悉壇耶。四悉壇是通",
    "T45n1854_003:0106a07": "經之要術。解四悉壇。則一切經可通。若不解",
    "T45n1854_003:0106a08": "四悉壇。一切經即不可通。大師約四悉壇明",
    "T45n1854_003:0106a09": "四假義。四假者。因緣假．對緣假．就緣假．隨",
    "T45n1854_003:0106a10": "緣假。彼尚不識四悉壇。豈解四假。以彼不識",
    "T45n1854_003:0106a11": "四悉壇故。不解二諦相即義也。二者謂有真",
    "T45n1854_003:0106a12": "俗色空道理。道理有色。道理有空。若無空色。",
    "T45n1854_003:0106a13": "則無六道眾生三乘賢聖。由有色空二諦。迷",
    "T45n1854_003:0106a14": "之則有六道。悟之則有三乘。為是故。道理有",
    "T45n1854_003:0106a15": "空。道理有空。道理有色。既道理有空色。則是",
    "T45n1854_003:0106a16": "有所得。有所得。豈能通他難。豈能難他通。故",
    "T45n1854_003:0106a17": "中論五陰品末云。不依空問答。問不成問。答",
    "T45n1854_003:0106a18": "不成答。空者只是無得異名。以不依無得故。",
    "T45n1854_003:0106a19": "不能難。不能通也。又只為有空色道理故。得",
    "T45n1854_003:0106a20": "作前諸難。汝既有色即空。為當有色之時空",
    "T45n1854_003:0106a21": "色俱時起言色即空。為當色未起之時已有",
    "T45n1854_003:0106a22": "空言色即空耶。若色起時。空與色俱起為色",
    "T45n1854_003:0106a23": "即空者。此則皆無常失真諦。若色未起時。已",
    "T45n1854_003:0106a24": "有空為色即空者。即空本有色始生。空色兩",
    "T45n1854_003:0106a25": "異不得相即。俱起真墮無常。不俱起則成異",
    "T45n1854_003:0106a26": "體。次難。汝色即空。為分際為不分際。不分",
    "T45n1854_003:0106a27": "際。則混成一體。即皆常皆無常。例難云云。若",
    "T45n1854_003:0106a28": "分際。則異體不得相即。不分際得即失二諦。",
    "T45n1854_003:0106a29": "分際得二諦失相即。進退不可。作若為解耶。",
    "T45n1854_003:0106b01": "此難若可通。提婆龍樹則成漫語。此二人若",
    "T45n1854_003:0106b02": "是漫語。佛則漫語。佛親記二論主。二論主豈",
    "T45n1854_003:0106b03": "當漫語。既非漫語。作若為解耶。龍光難開善。",
    "T45n1854_003:0106b04": "開善云。待我面黃只得解耳。實理如此。若",
    "T45n1854_003:0106b05": "非三論意。終不得解。故叡師云。中百二論文。",
    "T45n1854_003:0106b06": "未及此土。又無通鑒。誰與正之。前匠所以輟",
    "T45n1854_003:0106b07": "章遐慨思。請決於彌勒者。良在此也。中百二",
    "T45n1854_003:0106b08": "論。既至赤縣歎云。此區之赤縣&#x6031;得移靈鷲",
    "T45n1854_003:0106b09": "以作鎮。險陂之邊情。乃蒙流光之餘惠。而今",
    "T45n1854_003:0106b10": "後談道之賢。始可與論實矣。故除三論之外",
    "T45n1854_003:0106b11": "有所得心。終不解此義也。問他解既非。今若",
    "T45n1854_003:0106b12": "為釋耶。師云。只洗淨如此二諦一體異體。畢",
    "T45n1854_003:0106b13": "竟無遺。即是二諦相即義。所以山中師云。今",
    "T45n1854_003:0106b14": "時若更有解。乃是足載耳云云。有開善解莊",
    "T45n1854_003:0106b15": "嚴解龍光解已竟。今攝山復解。即成足載濃。",
    "T45n1854_003:0106b16": "今何處有別解。但須盡淨從來一異等見即",
    "T45n1854_003:0106b17": "是二諦相即也。師云。二諦一體異體。只是百",
    "T45n1854_003:0106b18": "論中兩品。二諦一體。即是僧佉義。二諦異體。",
    "T45n1854_003:0106b19": "即是衛世義也。彼云。汝安處如此耳。我義何",
    "T45n1854_003:0106b20": "時如此耶。今明。此義與外道一種。汝真諦。是",
    "T45n1854_003:0106b21": "常是遍是總。瓶衣世諦法等。是無常是不遍",
    "T45n1854_003:0106b22": "是別。彼亦爾。大有是常是遍是總。瓶衣等無",
    "T45n1854_003:0106b23": "常不遍是別。一類如此。又類。彼常無常總別",
    "T45n1854_003:0106b24": "一體。而義常異。義常異。而總別常無常一體。",
    "T45n1854_003:0106b25": "汝義亦爾。真俗一體。而義常異。俗浮虛義。真",
    "T45n1854_003:0106b26": "貞實義。義常異而體常一。此義一種。但大有",
    "T45n1854_003:0106b27": "與真諦為異耳。雖大有與真諦名異。而常無",
    "T45n1854_003:0106b28": "常義無異。論直破常無常一體。然有預常無",
    "T45n1854_003:0106b29": "常一體者。皆墮此破。言雖屬在外道。意實遍",
    "T45n1854_003:0106c01": "洗眾師。為是故。百論有傍正。言屬外道故為",
    "T45n1854_003:0106c02": "正。意遍破眾師故為傍也。次龍光如衛世。衛",
    "T45n1854_003:0106c03": "世本是僧佉學士。晚椎僧佉一義。明大有常",
    "T45n1854_003:0106c04": "瓶等無常。大有遍瓶等不遍。大有總瓶等別。",
    "T45n1854_003:0106c05": "大有了因瓶等生因。大有不可壞瓶等可壞。",
    "T45n1854_003:0106c06": "若言一者。瓶破大有即破。而有常無常異乃",
    "T45n1854_003:0106c07": "至壞不壞異。那得一體。是故明有與瓶異體。",
    "T45n1854_003:0106c08": "龍光亦爾。本開善學士。廣難開善二諦一體",
    "T45n1854_003:0106c09": "義。二諦若一體。燒俗即燒真。俗生滅真即生",
    "T45n1854_003:0106c10": "滅。既有可燒不可燒異。生滅無生滅常無常",
    "T45n1854_003:0106c11": "異故。二諦不可一體。故彼明異義也。二諦雖",
    "T45n1854_003:0106c12": "異而不相離。衛世亦爾。大有雖與瓶異。而不",
    "T45n1854_003:0106c13": "相離故。彼云。瓶有合故。瓶不離有。而瓶與有",
    "T45n1854_003:0106c14": "常異。龍光亦爾。雖異終不離。不離而異。與衛",
    "T45n1854_003:0106c15": "世義一種也。義既是同。破僧佉衛世。即是破",
    "T45n1854_003:0106c16": "開善龍光。又論主直破一異。即一切一異皆",
    "T45n1854_003:0106c17": "破。一異既破。則橫洗萬法。&#x7AEA;窮五句。以洗淨",
    "T45n1854_003:0106c18": "如此等見。所以最後。始得示如來因緣假名",
    "T45n1854_003:0106c19": "二諦。此二諦無得無礙也。百論既然。中論亦",
    "T45n1854_003:0106c20": "爾。前發趾即洗生滅一異故。云不生不滅不",
    "T45n1854_003:0106c21": "常不斷不一不異。既不一不異。則不一切一",
    "T45n1854_003:0106c22": "異。發初彈於八謬。然中論有兩種八謬。如韋",
    "T45n1854_003:0106c23": "紐天生微塵世性等。此是一種八謬。生滅等",
    "T45n1854_003:0106c24": "復是一種八謬。微塵世性等八謬。佛未出世",
    "T45n1854_003:0106c25": "時起。生滅等八謬。佛滅後起。以龍樹知有如",
    "T45n1854_003:0106c26": "此八謬故。所以出世破之。發初即破一異。破",
    "T45n1854_003:0106c27": "一異者。不但破一種一異。乃遍破一切一異。",
    "T45n1854_003:0106c28": "一異既無。乃至五句畢竟無遺也。故云從因",
    "T45n1854_003:0106c29": "緣品來。有亦無無亦無亦有亦無亦無。如此",
    "T45n1854_003:0107a01": "洗淨。然後明如來無得無礙二諦。故三相品",
    "T45n1854_003:0107a02": "末云。如夢亦如幻。如乾闥婆城。所說生住滅。",
    "T45n1854_003:0107a03": "其相亦如是。三相既然。二諦亦爾。如夢亦如",
    "T45n1854_003:0107a04": "幻。如乾闥婆城。所說真俗諦。其相亦如是也。",
    "T45n1854_003:0107a05": "此略明二諦相即之大意如此。玄悟之賓已",
    "T45n1854_003:0107a06": "足解了。次時更簡二諦相即義。然他家明二",
    "T45n1854_003:0107a07": "諦是兩理兩境。今明約何物義明二諦耶。解",
    "T45n1854_003:0107a08": "云。今明。二諦有二種。一於二諦。二教二諦。",
    "T45n1854_003:0107a09": "道理未曾二不二。於二緣故有二諦。又隨順",
    "T45n1854_003:0107a10": "眾生故說有二諦。既於眾生有二諦。隨順眾",
    "T45n1854_003:0107a11": "生有二諦。道理實無二諦。既無二諦。論何物",
    "T45n1854_003:0107a12": "即與不即。教化眾生故有二諦。亦為教化眾",
    "T45n1854_003:0107a13": "生故。有即不即也。總判如此。別明即。於諦亦",
    "T45n1854_003:0107a14": "有即義。教諦亦有即義。於諦即者。論云。世",
    "T45n1854_003:0107a15": "俗諦者。一切法性空。世間顛倒謂有。於世人",
    "T45n1854_003:0107a16": "為實。諸賢聖。真知諸法性空。於聖人為實。發",
    "T45n1854_003:0107a17": "初開二諦。明唯真是實是諦。俗虛妄顛倒不",
    "T45n1854_003:0107a18": "實非諦。正欲令眾生改凡成聖。捨有入空得",
    "T45n1854_003:0107a19": "一重悟也。次捨有入空。知有是顛倒空是真",
    "T45n1854_003:0107a20": "實。便謂捨有入空拆色入空。是故為說色本",
    "T45n1854_003:0107a21": "性即空。非是破拆方空。此即於諦中第二重",
    "T45n1854_003:0107a22": "明色即空。前發趾開色空二。令捨色入空。便",
    "T45n1854_003:0107a23": "言。色與空異拆色入空。是故為說色即空。色",
    "T45n1854_003:0107a24": "性自空非拆色空。故論云。諸賢聖真知顛倒",
    "T45n1854_003:0107a25": "性空。只顛倒性本空也。問色即空如此。空即",
    "T45n1854_003:0107a26": "色云何耶。解云。聖人知顛倒性空。則於凡夫",
    "T45n1854_003:0107a27": "宛然常有。聖人知顛倒性空色即空。於凡夫",
    "T45n1854_003:0107a28": "宛然有空即色。此即約迷悟凡聖。判色即空",
    "T45n1854_003:0107a29": "空即色。聖悟故色即空。凡迷故空即色。問經",
    "T45n1854_003:0107b01": "中何意多前明色即空。後明空即色耶。解云。",
    "T45n1854_003:0107b02": "如向聖人了色即空。但於凡空即色耳。何以",
    "T45n1854_003:0107b03": "知然。如中論。一切法性空。世間顛倒謂有。此",
    "T45n1854_003:0107b04": "即於凡空即色也。次舉譬顯之。如空華為眼",
    "T45n1854_003:0107b05": "病故見空華。說華空。無華可即空。但眼病故",
    "T45n1854_003:0107b06": "空。空即華。空即華。華不動空。差故華即空。",
    "T45n1854_003:0107b07": "空不動華。色空亦爾。悟故色即空。迷故空即",
    "T45n1854_003:0107b08": "色。悟故如是有無所有。迷故無所有如是有。",
    "T45n1854_003:0107b09": "迷故如是有。不動無所有。悟故無所有。不動",
    "T45n1854_003:0107b10": "如是有。迷故空即色。色不動空。悟故色即空。",
    "T45n1854_003:0107b11": "空不動色。迷故謂空為色。何曾有色可動空。",
    "T45n1854_003:0107b12": "悟故色即空。何曾有色可異空。色空既如此。",
    "T45n1854_003:0107b13": "論何物即與不即。四句皆淨也。如此排。前",
    "T45n1854_003:0107b14": "難&#x9008;去。難不能著。他所以著難者。彼有色有",
    "T45n1854_003:0107b15": "空。以色即空故著前難。今明色畢竟空。將何",
    "T45n1854_003:0107b16": "物即空耶。為眾生見色故。言色即空也。問前",
    "T45n1854_003:0107b17": "云。迷見有色悟即色空。如空華病故見華。差",
    "T45n1854_003:0107b18": "故華空。此乃是夢虛空華義。何得用耶。解云。",
    "T45n1854_003:0107b19": "為彼有故。以空華破彼有。若無彼有。豈復有",
    "T45n1854_003:0107b20": "空。故論云。若使無有有云何當有無。故無有",
    "T45n1854_003:0107b21": "即無空。五句皆淨。故什師云。十喻以悟空。空",
    "T45n1854_003:0107b22": "必待此喻。借言以會意。意盡無會處。既得出",
    "T45n1854_003:0107b23": "長羅。住此無所住也。又有於凡有。空於聖空。",
    "T45n1854_003:0107b24": "非有於凡有。有為有華。非空於聖空。空為空",
    "T45n1854_003:0107b25": "華。有為華無有有。空為華無有空。如是三節",
    "T45n1854_003:0107b26": "二諦。皆是空華。皆無所有也。次依經釋。大品",
    "T45n1854_003:0107b27": "云。色即是空。空不名色。從來不解此言。今明",
    "T45n1854_003:0107b28": "者。此則雙搏一異兩見。何者。色即空。此破凡",
    "T45n1854_003:0107b29": "夫二乘等見。彼謂。色異空拆色方得空。是故",
    "T45n1854_003:0107c01": "破云色即是空也。空不名色者。破即見。向明",
    "T45n1854_003:0107c02": "色即空。便作即解。是故破云空不名色。若有",
    "T45n1854_003:0107c03": "色可言色即空。既無有色。何得言色即空耶。",
    "T45n1854_003:0107c04": "此即借一以出異。借異以出一。借有以破無。",
    "T45n1854_003:0107c05": "借無以破有。此言即不即。&#x7ADD;為眾生。四悉壇",
    "T45n1854_003:0107c06": "中。對治悉壇用也。如此等意。&#x7ADD;是隨順眾生。",
    "T45n1854_003:0107c07": "作如此說耳。若是般若。色即無礙。色即空空",
    "T45n1854_003:0107c08": "即色。常即無常無常即常。空為有用有為空",
    "T45n1854_003:0107c09": "用。常為無常用無常為常用。一念無量劫無",
    "T45n1854_003:0107c10": "量劫一念。三世為一世一世為三世等用。無",
    "T45n1854_003:0107c11": "來無積聚。而現諸劫事。為是故即色即空也。",
    "T45n1854_003:0107c12": "[0107c12] 次明二諦體第四。然二諦體亦為難解。爰",
    "T45n1854_003:0107c13": "古至今凡有十四家解釋。若一一詳其得失。",
    "T45n1854_003:0107c14": "約經論簡其邪正者。則大經時序。今略出當",
    "T45n1854_003:0107c15": "路三家解。試而論之。大師常出三家明二諦",
    "T45n1854_003:0107c16": "體義。第一家明二諦一體。第二家明二諦異",
    "T45n1854_003:0107c17": "體。第三家明二諦以中道為體。就明二諦一",
    "T45n1854_003:0107c18": "體家復有三說。一云真諦為體。二云俗諦為",
    "T45n1854_003:0107c19": "體。三云二諦互指為體。第一真諦為體者。有",
    "T45n1854_003:0107c20": "二義。一者明空為理本。明一切法皆以空為",
    "T45n1854_003:0107c21": "本。有非是本。為是故。以真諦為體也。二者有",
    "T45n1854_003:0107c22": "為俗諦。折俗本為悟真故。真為體也。言俗為",
    "T45n1854_003:0107c23": "體者。要由折俗故得真。若不拆俗則不得真。",
    "T45n1854_003:0107c24": "良由前拆俗故得真。所以俗為體也。第三家",
    "T45n1854_003:0107c25": "說互指為體云。前兩家&#x7ADD;僻今明具二義。明",
    "T45n1854_003:0107c26": "空為有本故。真為俗體。俗為真用。拆俗得真",
    "T45n1854_003:0107c27": "故。俗為真體。真為俗用。二諦互為體。真俗互",
    "T45n1854_003:0107c28": "為用也。此即是開善門宗有此三釋。開善本",
    "T45n1854_003:0107c29": "以真為體。餘兩釋支流也。第二家明二諦異",
    "T45n1854_003:0108a01": "體。三假為俗諦體。四忘為真諦體。名相為俗",
    "T45n1854_003:0108a02": "諦體。無名相為真諦體故。二諦體異也。第三",
    "T45n1854_003:0108a03": "明中道為二諦體者。還是開善法師。用中道",
    "T45n1854_003:0108a04": "為二諦體。彼明二即於不二故。彼序云。二而",
    "T45n1854_003:0108a05": "不二。二諦即中道。不二而二。中道即二諦。故",
    "T45n1854_003:0108a06": "以中道為二諦體。此即總論有三家。別開則",
    "T45n1854_003:0108a07": "有五釋也。然雖有三家解釋。二諦一體二諦",
    "T45n1854_003:0108a08": "異體。此不足可簡。今略論中道為二諦體義。",
    "T45n1854_003:0108a09": "何者。攝嶺興皇。皆以中道為二諦體。彼亦明",
    "T45n1854_003:0108a10": "中道為二諦體。故須簡之。然彼有三種中道。",
    "T45n1854_003:0108a11": "今用何物中道為體耶。三種中道者。一世諦",
    "T45n1854_003:0108a12": "中。二真諦中。三二諦合明中。世諦中道者",
    "T45n1854_003:0108a13": "有三種。一因中有果理故非無。即無果事故",
    "T45n1854_003:0108a14": "非有。非有非無因果中道也。二者實法滅故",
    "T45n1854_003:0108a15": "不常。相續故不斷。不常不斷相續中道也。三",
    "T45n1854_003:0108a16": "者相待中道。後當辨之云云。真諦中道者。非",
    "T45n1854_003:0108a17": "有非無為真諦中道也。二諦合明中道者。非",
    "T45n1854_003:0108a18": "真非俗為二諦合明中道。此異真諦中道。真",
    "T45n1854_003:0108a19": "諦中非有非無。不非真非俗。二諦合明中道。",
    "T45n1854_003:0108a20": "即非真非俗也。次彼明三種中。用何中道為",
    "T45n1854_003:0108a21": "二諦體耶。解云。彼不用俗諦中道為二諦體。",
    "T45n1854_003:0108a22": "亦不用非真非俗中道為二諦體。何者。彼無",
    "T45n1854_003:0108a23": "別非真非俗法。莊嚴明佛果涅槃出二諦外。",
    "T45n1854_003:0108a24": "開善明二諦攝法盡。今言非真非俗者。互望",
    "T45n1854_003:0108a25": "為非。覈論唯是真俗。俗非真真非俗。為非",
    "T45n1854_003:0108a26": "真非俗。非俗只是真。非真只是俗。無別非真",
    "T45n1854_003:0108a27": "非俗。故不用為二諦體也。言中道為體者。真",
    "T45n1854_003:0108a28": "諦中道為體。真諦中道還是真諦。故彼序云。",
    "T45n1854_003:0108a29": "二諦者一真不二之極理從來言彼相違。彼定",
    "T45n1854_003:0108b01": "不相違。中道還是真諦。真諦還是中道故也。",
    "T45n1854_003:0108b02": "問開善何因緣以中道為二諦體耶。解云。此",
    "T45n1854_003:0108b03": "有原由。何者。山中法師之師。本遼東人。從北",
    "T45n1854_003:0108b04": "地學三論。遠習什師之義。來入南吳。住鐘山",
    "T45n1854_003:0108b05": "草堂寺。值隱士周顒。周顒因就受學。周顒晚",
    "T45n1854_003:0108b06": "作三宗論。明二諦以中道為體。晚有智琳法",
    "T45n1854_003:0108b07": "師。請周顒出三宗論。周顒云。弟子若出此論。",
    "T45n1854_003:0108b08": "恐于眾人。琳曰。貧道昔年少時。曾聞此義。玄",
    "T45n1854_003:0108b09": "音中絕四十餘載。檀越若出此論。勝國城妻",
    "T45n1854_003:0108b10": "子頭目布施。於是始出此論也。次梁武大敬",
    "T45n1854_003:0108b11": "信佛法。本學成論。聞法師在山。仍遺僧正",
    "T45n1854_003:0108b12": "智寂等十人往山學。雖得語言。不精究其意。",
    "T45n1854_003:0108b13": "所以梁武晚義。異諸法師。稱為制旨義也。開",
    "T45n1854_003:0108b14": "善爾時雖不入山。亦聞此義故。用中道為二",
    "T45n1854_003:0108b15": "諦體。既不親承音旨故。作義乖僻還以真諦",
    "T45n1854_003:0108b16": "為體也。今明。即以非真非俗為二諦體。真俗",
    "T45n1854_003:0108b17": "為用。亦名理教。亦名中假。中假重名中假。理",
    "T45n1854_003:0108b18": "教重為理教。亦體用重為體用故。不二為體",
    "T45n1854_003:0108b19": "二為用。略標章門如此。若了前二諦大意。則",
    "T45n1854_003:0108b20": "二諦體義。已應可見也。問今明中道為二諦",
    "T45n1854_003:0108b21": "體。有何所以。釋何物經。解何物論。對何物病",
    "T45n1854_003:0108b22": "耶。解云。所以明中道為二諦體者。二諦為表",
    "T45n1854_003:0108b23": "不二之理。如指指月。意不在指。意令得月。二",
    "T45n1854_003:0108b24": "諦教亦爾。二諦為表不二。意不在二。為令得",
    "T45n1854_003:0108b25": "於不二。是故以不二為二諦體。又今明二諦",
    "T45n1854_003:0108b26": "是教門。為通於不二。故山中師云。開真俗門",
    "T45n1854_003:0108b27": "說二諦教故。二諦是教門。教門為通不二之",
    "T45n1854_003:0108b28": "理。故以中道不二為體也。此則明教諦不二",
    "T45n1854_003:0108b29": "為體如此。次辨於諦不二為體者。道無有二。",
    "T45n1854_003:0108c01": "於二緣故二。既知於二。即顯乎不二。故不二",
    "T45n1854_003:0108c02": "為體也。此即於教二諦。皆有所為故。以不二",
    "T45n1854_003:0108c03": "中道為體也。又所以中道為二諦體者。正為",
    "T45n1854_003:0108c04": "對由來埋二見根深。何者。如上所辨。別開即",
    "T45n1854_003:0108c05": "有五家。總論但有三釋。一云真為體。二云俗",
    "T45n1854_003:0108c06": "為體。三云真俗各體。雖有三釋。終不出二諦。",
    "T45n1854_003:0108c07": "真諦為體。則道理有此無為體。俗諦為體。則",
    "T45n1854_003:0108c08": "道理有此有為體。二諦異體者。有為俗體。空",
    "T45n1854_003:0108c09": "為真體。道理有二。則是二見眾生。今對此故。",
    "T45n1854_003:0108c10": "明不二中道為體。對此病即是釋經論。故中",
    "T45n1854_003:0108c11": "論云。淺智見諸法若有若無相。是即不能見",
    "T45n1854_003:0108c12": "滅見安穩法。汝今各見有見無。即是淺智。不",
    "T45n1854_003:0108c13": "能見安穩之法。安穩法者。即是不二之道。安",
    "T45n1854_003:0108c14": "穩法非是有無。汝見有無故不見也。又諸佛",
    "T45n1854_003:0108c15": "唯有一道。故華嚴云。文殊法常爾。法王唯一",
    "T45n1854_003:0108c16": "法。一切無畏人。一道出生死。既唯有一道。無",
    "T45n1854_003:0108c17": "有二道。唯有一理。無有二理也。又若二諦。有",
    "T45n1854_003:0108c18": "二理即成有所得。大品云。有所得見名曰二",
    "T45n1854_003:0108c19": "見。云何二見。謂眼色二。乃至一切皆爾。又",
    "T45n1854_003:0108c20": "云。諸有二者。無道無果。眾生既本有二見之",
    "T45n1854_003:0108c21": "病。諸佛若更說道理有二。便是故病不除。更",
    "T45n1854_003:0108c22": "增新惑。為是故。諸佛隨順眾生。說有二諦。道",
    "T45n1854_003:0108c23": "理無二也。故涅槃經云。無有二諦。善巧方便。",
    "T45n1854_003:0108c24": "隨順眾生。說有二諦也。又說有三諦。作若為",
    "T45n1854_003:0108c25": "解耶。仁王經明三諦義。彼便曲解。如此等經。",
    "T45n1854_003:0108c26": "皆是他妨礙之處。今明無礙。或時為三諦。有",
    "T45n1854_003:0108c27": "諦無諦中道第一義諦。或時非真非俗為理。",
    "T45n1854_003:0108c28": "真俗為教。理教合論故有三諦也。問何處有",
    "T45n1854_003:0108c29": "經文。的明中道為二諦體耶。解云。中論偈即",
    "T45n1854_003:0109a01": "是。彼云。因緣所生法我說即是空。亦是為假",
    "T45n1854_003:0109a02": "名。亦是中道義。此偈是經是論。何者。此是華",
    "T45n1854_003:0109a03": "首經中偈。龍樹引來即是論。既云假名即中",
    "T45n1854_003:0109a04": "道。故中道二諦體也。又華嚴云。一切有無法。",
    "T45n1854_003:0109a05": "了達非有無。達有不有。達無不無。達有無不",
    "T45n1854_003:0109a06": "有無。故不有無為有無體也。又仁王經云。三",
    "T45n1854_003:0109a07": "諦。亦是不二為體。有諦無諦即是教。非有非",
    "T45n1854_003:0109a08": "無中道第一義諦。即是理也。彼云。我亦明非",
    "T45n1854_003:0109a09": "真非俗中道者不然。且問。汝非真非俗是何",
    "T45n1854_003:0109a10": "物耶。非真還是俗。非俗還是真。非有還是無。",
    "T45n1854_003:0109a11": "非無還是有。還是有無二見故。無中道第一",
    "T45n1854_003:0109a12": "義諦也。又中論云。是故知。虛空非有亦非",
    "T45n1854_003:0109a13": "無。非相非可相。餘五同虛空。只六種非有非",
    "T45n1854_003:0109a14": "無非真非俗。何者六種是俗。無六種是真。既",
    "T45n1854_003:0109a15": "非有非無。即非真非俗也。又涅槃云。明與無",
    "T45n1854_003:0109a16": "明。愚者謂二。智者了達其性無二。無二之性。",
    "T45n1854_003:0109a17": "即是實性。黑法白法漏無漏真俗二。皆例爾。",
    "T45n1854_003:0109a18": "又云。前於摩訶般若中。說我無我不二。我即",
    "T45n1854_003:0109a19": "俗。無我即真。我無我不二。即真俗不二也。又",
    "T45n1854_003:0109a20": "法華云。若有若無等。依止此諸見。具足六十",
    "T45n1854_003:0109a21": "二。若見有見無。即具六十二見。若能捨有無",
    "T45n1854_003:0109a22": "二見。即悟中道也。如此處經文無量。故知。無",
    "T45n1854_003:0109a23": "有二理。唯有一理也。問汝既有三諦。應有三",
    "T45n1854_003:0109a24": "體。我有二諦有二體。解云。若得一家意致。不",
    "T45n1854_003:0109a25": "應作此難。前云。假有為世諦。假無為真諦。假",
    "T45n1854_003:0109a26": "有不有有。假無不無無。不有有。有無所有。",
    "T45n1854_003:0109a27": "不無無。無無所無。那忽有三體耶。又問。有",
    "T45n1854_003:0109a28": "無終是二諦。非有非無是中道諦。終是三諦",
    "T45n1854_003:0109a29": "終有三體。既有假三諦有假三體。解云不得。",
    "T45n1854_003:0109b01": "假有假無是教。非有非無是理。中道第一義",
    "T45n1854_003:0109b02": "諦是理諦。真俗是教諦。開理教為三諦則得",
    "T45n1854_003:0109b03": "也。次泯之。一往開理教二不二。再往皆泯。何",
    "T45n1854_003:0109b04": "者。二不二不二二。二不二非不二。不二二非",
    "T45n1854_003:0109b05": "二。斯即非二非不二。乃至五句皆流。一無依",
    "T45n1854_003:0109b06": "倚畢竟清淨。理教亦然。故華嚴云。一切有",
    "T45n1854_003:0109b07": "無法。了達非有無。不著不二法。以無一二故。",
    "T45n1854_003:0109b08": "達有無二不二。既無二即無不二。故云不著",
    "T45n1854_003:0109b09": "不二法以無一二故也。然此語是兩處說。師",
    "T45n1854_003:0109b10": "合為一偈說之耳。前說二為表不二。悟二不",
    "T45n1854_003:0109b11": "二。無二更住不二。則還為縛。故大經云。如",
    "T45n1854_003:0109b12": "擒捕獼猴隨觸隨著。為是故今明。既識二不",
    "T45n1854_003:0109b13": "二。無二即無不二。如是清玄轉悟。一切皆離",
    "T45n1854_003:0109b14": "也。然二諦體義。大格如此。猶有&#x7ADD;觀義。兩句",
    "T45n1854_003:0109b15": "難解。今且論一句義。一句付後釋也。言一句",
    "T45n1854_003:0109b16": "者。他明二諦是有二理。三假為世諦理。四忘",
    "T45n1854_003:0109b17": "為真諦理。以有二理故。有出入觀。有二諦&#x7ADD;",
    "T45n1854_003:0109b18": "觀。汝今明。唯有中道不二一理。云何得有出",
    "T45n1854_003:0109b19": "入觀。有兩物可有出有入。既無有二。若為明",
    "T45n1854_003:0109b20": "出入耶。又無有二理。若為明並觀耶。有二可",
    "T45n1854_003:0109b21": "論並。既無二。何得有並耶。今且論出入觀並",
    "T45n1854_003:0109b22": "觀位處。何位出入觀。何位並觀耶。古有三釋。",
    "T45n1854_003:0109b23": "一者靈味法師明。初地菩薩。二諦並觀。初地",
    "T45n1854_003:0109b24": "得真無生故。得並觀也。二者什肇等諸師明。",
    "T45n1854_003:0109b25": "七地菩薩得並觀故。肇師云。施極於施。而未",
    "T45n1854_003:0109b26": "&#x751E;施。戒極於戒。而未&#x751E;戒。此即施無施並故",
    "T45n1854_003:0109b27": "也。三者即是三大法師於世盛行者。八地並",
    "T45n1854_003:0109b28": "觀。初地至七地出入觀。八地始得並觀。八地",
    "T45n1854_003:0109b29": "菩薩道觀雙行。真俗並照也。然此之三釋。皆",
    "T45n1854_003:0109c01": "出經論。若偏執是則為非。第一家。以初地為",
    "T45n1854_003:0109c02": "是。餘二為非第三家。八地為是。餘二為非。",
    "T45n1854_003:0109c03": "所以成失。今山門釋者。即四節明並觀義。",
    "T45n1854_003:0109c04": "然此之四節。非但是菩薩之要行。亦是二諦",
    "T45n1854_003:0109c05": "之大綱也。四節者。一者山中師云。從初發心",
    "T45n1854_003:0109c06": "已來即並觀。問若為初發心即並觀耶。解云。",
    "T45n1854_003:0109c07": "初發心即學二諦。無有菩薩不學二諦者。凡",
    "T45n1854_003:0109c08": "是菩薩。即學二諦觀。為是故。初發心即學二",
    "T45n1854_003:0109c09": "諦&#x7ADD;觀。乃至後心亦學二諦並觀。而不無明",
    "T45n1854_003:0109c10": "晦為異。晦故為初心。明故為後心。此明晦判",
    "T45n1854_003:0109c11": "前後。非是並不並而判前後也。問何處作此",
    "T45n1854_003:0109c12": "說耶。解云。大經云。發心畢竟二不別。問若為",
    "T45n1854_003:0109c13": "不別耶。解云。今明。初心亦二諦並觀。後心",
    "T45n1854_003:0109c14": "亦是並觀。以皆並故。所以云二心不別也。問",
    "T45n1854_003:0109c15": "若為初心即學並觀耶。解云。有所得無所得。",
    "T45n1854_003:0109c16": "聲聞行菩薩行異。若是聲聞行。即拆有入",
    "T45n1854_003:0109c17": "空。從空出有。是生滅觀。若菩薩即異聲聞。發",
    "T45n1854_003:0109c18": "初即作不生不滅不二之觀。對聲聞故。明是",
    "T45n1854_003:0109c19": "菩薩者從初發心即作不生不滅無所得觀。",
    "T45n1854_003:0109c20": "故大品須菩提問云。菩薩何時學無所得。佛",
    "T45n1854_003:0109c21": "答云。從初發心即學無所得。故初發心即學",
    "T45n1854_003:0109c22": "並觀也。此即有二意。一者釋經初後心不二。",
    "T45n1854_003:0109c23": "二者為對聲聞。明發心即作不二之觀。為此",
    "T45n1854_003:0109c24": "二義故。明初發心即作並觀也。第二節明並",
    "T45n1854_003:0109c25": "觀者。明地前三十心。未得並觀。初地菩薩。始",
    "T45n1854_003:0109c26": "得並觀。地前非不並。將初地格之。明地前淺",
    "T45n1854_003:0109c27": "故云未並。初地深故並。地前是凡夫位。初地",
    "T45n1854_003:0109c28": "是聖位。地前伏道。初地斷道。就此等義判並",
    "T45n1854_003:0109c29": "不並也。然前節。對聲聞明菩薩並觀。今就菩",
    "T45n1854_003:0110a01": "薩中。自論並不並也。然此義。具出經論。大論",
    "T45n1854_003:0110a02": "云。初地得真無生。七地得無生。七地定慧等。",
    "T45n1854_003:0110a03": "初地得無生。初地定慧等也。仁王經瓔珞經。",
    "T45n1854_003:0110a04": "皆明初地二諦並觀。故仁王經云。善覺菩薩",
    "T45n1854_003:0110a05": "四天王。雙照二諦平等道也。第三節明。七地",
    "T45n1854_003:0110a06": "菩薩並觀。大論云。七地菩薩。得無生忍。大品",
    "T45n1854_003:0110a07": "云等定慧地也。所以七地並觀者。攝前六地。",
    "T45n1854_003:0110a08": "並為順忍故未並。七地得無生忍故並也。十",
    "T45n1854_003:0110a09": "地皆無生。前無生淺故為順忍。七地無生深",
    "T45n1854_003:0110a10": "故。為無生忍也。又約行論。初地檀波羅蜜。六",
    "T45n1854_003:0110a11": "地般若波羅蜜。未得方便。七地得方便。慧無",
    "T45n1854_003:0110a12": "方便縛。方便無慧縛。七地得方便。慧有方便",
    "T45n1854_003:0110a13": "解。方便有慧解。具二慧故並觀。前六地非不",
    "T45n1854_003:0110a14": "並觀。但二慧一慧[苟*苟]。如兩輪一輪[苟*苟]故。未得",
    "T45n1854_003:0110a15": "好並。若七地二慧皆勝。二輪並強故並也。第",
    "T45n1854_003:0110a16": "四節者。從初心訖至七地。未得並觀。至八地",
    "T45n1854_003:0110a17": "始並觀。此就功用無功用判之。初心至七地。",
    "T45n1854_003:0110a18": "未得無功用道。八地得無功用道故。七地已",
    "T45n1854_003:0110a19": "前。未得無功用道。未並觀。八地得無功用道",
    "T45n1854_003:0110a20": "故。得並觀。此約功用無功用道。判並觀不並",
    "T45n1854_003:0110a21": "觀也。今明並觀。有此四節。並出經論。若偏執",
    "T45n1854_003:0110a22": "者。則成失也。前問未釋。何者。汝雖明並觀",
    "T45n1854_003:0110a23": "有此四節。若為得並觀耶。汝無有二理。唯有",
    "T45n1854_003:0110a24": "一理。云何得出入觀。復若為得並觀耶。今反",
    "T45n1854_003:0110a25": "難。汝二諦二體二諦一體。亦無並觀。何遑問",
    "T45n1854_003:0110a26": "我耶。汝明有二諦理。理何時有二。一切經論。",
    "T45n1854_003:0110a27": "何處道有二理。諸大乘經。明無有二理。皆云",
    "T45n1854_003:0110a28": "空即色色即空世諦即第一義諦。若言有二",
    "T45n1854_003:0110a29": "理。即乖經。故龍樹呵迦旃延子不讀不誦摩",
    "T45n1854_003:0110b01": "訶衍經。迦旃延子自說耳。今亦爾也。設使得",
    "T45n1854_003:0110b02": "明並觀者。師詺為簫管並伏&#x9F08;出鼻並有兩",
    "T45n1854_003:0110b03": "境。在中而雙照為並觀。是事不然。經明。照",
    "T45n1854_003:0110b04": "有即是空。照空即是有。何時有兩境。凝然在",
    "T45n1854_003:0110b05": "中雙照為並觀耶。又二諦一體。亦不得並觀。",
    "T45n1854_003:0110b06": "汝難我云。一體不得並觀。汝家一體。云何得",
    "T45n1854_003:0110b07": "並觀及出入觀耶。出入觀從此入。彼既無二。",
    "T45n1854_003:0110b08": "云何得並耶。彼云。我有即不即義。常即常",
    "T45n1854_003:0110b09": "不即。不即故有並及出入觀也。難。俗不即真",
    "T45n1854_003:0110b10": "者。為當在真外在真內耶。若在真內。則與真",
    "T45n1854_003:0110b11": "一。還著前難。若不在真內則出真。出真則出",
    "T45n1854_003:0110b12": "法性外。佛說法性外無復有法。故不得出真",
    "T45n1854_003:0110b13": "外也。彼又解云。體即義異。還責。義為即真不",
    "T45n1854_003:0110b14": "即真。即真即一。不即真則出真外。難二諦一",
    "T45n1854_003:0110b15": "體異體。既不成則無二諦。既無二諦。論何物",
    "T45n1854_003:0110b16": "即不即。故彼二諦一體無並觀。汝今明不二",
    "T45n1854_003:0110b17": "中道一體。云何得並及出入耶。今明。有三種",
    "T45n1854_003:0110b18": "並。如涅槃經文殊問無二諦。佛答有十種二",
    "T45n1854_003:0110b19": "諦。今亦爾。汝言無並。我有三種並。且明出入",
    "T45n1854_003:0110b20": "觀。出入觀者。大師云。心常在正觀中行名為",
    "T45n1854_003:0110b21": "入。纔生心動念即名為出。起斷常心為出。在",
    "T45n1854_003:0110b22": "正觀為入也。次明三種並。然此三並。即三出",
    "T45n1854_003:0110b23": "入。言三並者。一者即橫論二諦教並。如前所",
    "T45n1854_003:0110b24": "說。假說有非有為有。假說無非無為無。非有",
    "T45n1854_003:0110b25": "為有。指無為有。非無為無。指有為無。指無為",
    "T45n1854_003:0110b26": "有。照有即照無。指有為無。照無即照有。詺此",
    "T45n1854_003:0110b27": "為並觀也。問他二諦一體不得並。汝今照有",
    "T45n1854_003:0110b28": "即照無。亦是一體。云何得並耶。解云。他義",
    "T45n1854_003:0110b29": "有礙。有即空即失有。空即有即失空。故不得",
    "T45n1854_003:0110c01": "並。今只有即是空。空即是有。有即空。空不壞",
    "T45n1854_003:0110c02": "有。空即有。有不動空。故得並也。二者二不二",
    "T45n1854_003:0110c03": "橫&#x7AEA;並。二不二不二二。只二即不二。只不二",
    "T45n1854_003:0110c04": "即二。無二異不二。無不二異二。故不壞假名。",
    "T45n1854_003:0110c05": "說諸法實相。不動等覺。建立諸法。若二異不",
    "T45n1854_003:0110c06": "二。則壞假名說實相。不壞假名說實相故。二",
    "T45n1854_003:0110c07": "即不二。所以二不二橫&#x7AEA;並也。問此出何處。",
    "T45n1854_003:0110c08": "解云。中論偈即是。因緣所生法。我說即是",
    "T45n1854_003:0110c09": "空。此是空有橫並也。亦為是假名亦是中道",
    "T45n1854_003:0110c10": "義。即二不二&#x7AEA;並也。此之二種並。是諸佛",
    "T45n1854_003:0110c11": "菩薩假名方便並也。第三明得失並。何者。有",
    "T45n1854_003:0110c12": "所得斷常眾生。行有所得法。無所得諸佛菩",
    "T45n1854_003:0110c13": "薩。常行無所得法。此即得無得各路。凡聖兩",
    "T45n1854_003:0110c14": "隔。感應不交。理外云何得成理內。理內云何",
    "T45n1854_003:0110c15": "得化理外耶。今明不然。菩薩常照無得照有",
    "T45n1854_003:0110c16": "得。道未曾得無得。於眾生有得。於諸佛菩薩",
    "T45n1854_003:0110c17": "無得。今還照眾生有所得。照菩薩無得。此二",
    "T45n1854_003:0110c18": "觀常照。無有一念不照時。若使一念不照有",
    "T45n1854_003:0110c19": "得眾生。諸佛即有漏機之失。眾生機發。即便",
    "T45n1854_003:0110c20": "不覺。為是故。所以常照有得眾生。故法華云。",
    "T45n1854_003:0110c21": "我以佛眼觀見六道眾生也。此即常照得無",
    "T45n1854_003:0110c22": "得名並觀也。此義最要。應須知之。略明三種",
    "T45n1854_003:0110c23": "並觀也。次一句難解。何者。前云。有於凡實為",
    "T45n1854_003:0110c24": "諦。空於聖實為諦。發始開凡聖得失二諦。明",
    "T45n1854_003:0110c25": "有於凡實為失。空於聖實為得。從來云。兩於",
    "T45n1854_003:0110c26": "諦皆失。今明。若皆失無有能化。所化眾生。無",
    "T45n1854_003:0110c27": "由得悟改凡成聖捨失從得。今明。發初二於",
    "T45n1854_003:0110c28": "諦。有得有失。有迷有悟。明此是凡諦此是聖",
    "T45n1854_003:0110c29": "諦。此是俗諦此是真諦。俗諦所化。真諦能化。",
    "T45n1854_003:0111a01": "故云一切世諦。若於如來是第一義諦。此是",
    "T45n1854_003:0111a02": "能化於。今隨此於而說。亦是能化。此即能化。",
    "T45n1854_003:0111a03": "隨所化有而說有。能化隨能化所悟空而說",
    "T45n1854_003:0111a04": "空。故此二於諦。是得失迷悟也。問用此語何",
    "T45n1854_003:0111a05": "為。解云。欲判凡聖得失迷悟。何者。眾生迷故",
    "T45n1854_003:0111a06": "見有。聖人悟故不見有。若爾同夢虎空華義。",
    "T45n1854_003:0111a07": "迷故見有。悟故不見有也。又今悟不見眾生。",
    "T45n1854_003:0111a08": "則唯真無俗。感應不交。凡聖兩隔。斯即孤真",
    "T45n1854_003:0111a09": "獨存。&#x9008;聖單立也。解云。聖人知於聖空。知於",
    "T45n1854_003:0111a10": "凡有。以知於凡有故得化也。難。今不問汝知。",
    "T45n1854_003:0111a11": "但問汝為見為不見耶。若不見化道即隔。若",
    "T45n1854_003:0111a12": "見即還是迷。汝親判迷故見有悟不見有。今",
    "T45n1854_003:0111a13": "既見有。即還是迷也。何者。中論偈云。若謂以",
    "T45n1854_003:0111a14": "現見而有生滅者。是則為癡妄而見有生滅。",
    "T45n1854_003:0111a15": "長行釋云。從顛倒無明故有眼。眼故見。今若",
    "T45n1854_003:0111a16": "見還是癡妄也。次解云。迷故見有故有。見柱",
    "T45n1854_003:0111a17": "故柱。今悟則知有是不有有。柱是不柱柱。然",
    "T45n1854_003:0111a18": "此雖能解。而大有失。一者同成論。二同地論。",
    "T45n1854_003:0111a19": "三復著難。言同成論者。成論明有假實兩惑",
    "T45n1854_003:0111a20": "有假實二境。迷假實境故。名假實二惑。如柱",
    "T45n1854_003:0111a21": "是假。四微是實。迷即見有故有柱故柱。悟假",
    "T45n1854_003:0111a22": "實二境即知是假柱。不柱柱不有有。他亦明。",
    "T45n1854_003:0111a23": "迷見有悟知不有有。今亦爾。則與他無異也。",
    "T45n1854_003:0111a24": "同地論者。彼云。只一樹。若作相心取。則有",
    "T45n1854_003:0111a25": "漏樹。若作無相心取。則無漏法林樹。是還是",
    "T45n1854_003:0111a26": "迷悟。迷故有相。悟故無相。迷故樹故樹。悟",
    "T45n1854_003:0111a27": "則不樹樹也。若悟時見不有有。則同成論及",
    "T45n1854_003:0111a28": "地論。若悟不見者。同夢虎空華義。夢故有虎。",
    "T45n1854_003:0111a29": "覺則不見有虎。諸法亦爾。迷故見有。悟故不",
    "T45n1854_003:0111b01": "見也。梁武何故作夢虎空華義。為此故作此",
    "T45n1854_003:0111b02": "義。若悟猶見猶迷。迷故見悟故不見也。又同",
    "T45n1854_003:0111b03": "大頓悟義。此是竺道生所辨。彼云。果報是變",
    "T45n1854_003:0111b04": "謝之場。生死是大夢之境。從生死至至金剛",
    "T45n1854_003:0111b05": "心。皆是夢。金剛後心豁然大悟。無復所見也。",
    "T45n1854_003:0111b06": "又有小頓悟義。明七地悟生死無所有。此出",
    "T45n1854_003:0111b07": "大論。大論云。譬如人夢中度河。作諸[(篠-〡)-木+用]筏。運",
    "T45n1854_003:0111b08": "手動足。而去此覺都無所有。七地菩薩亦爾。",
    "T45n1854_003:0111b09": "生死已來。至六地已還。如夢所見。七地菩薩。",
    "T45n1854_003:0111b10": "豁然而悟也。師為此義故。云迷故有悟則",
    "T45n1854_003:0111b11": "不有有。作此語。正為對夢虎空華義。彼悟時",
    "T45n1854_003:0111b12": "都無所見。今對彼故。云見不有有也。第三難",
    "T45n1854_003:0111b13": "且並。汝前云迷故有悟故空。則迷故見。悟故",
    "T45n1854_003:0111b14": "不見。今遂不有有。則不見見。不迷迷也。然見",
    "T45n1854_003:0111b15": "有不見有。此未悟耳。且問。那得此有。只瓶柱",
    "T45n1854_003:0111b16": "三界果報。那得此果耶。為倒業所起。不倒業",
    "T45n1854_003:0111b17": "所起耶。倒業起。唯迷見悟不見。若言不倒業",
    "T45n1854_003:0111b18": "起則不然。諸佛菩薩。三界之業已盡。豈更得",
    "T45n1854_003:0111b19": "三界之果。故不可也。若言三界眾生倒業所",
    "T45n1854_003:0111b20": "起。諸佛菩薩入三界化眾生者。是亦不然。諸",
    "T45n1854_003:0111b21": "佛入三界化眾生。為見三界故化。為不見故",
    "T45n1854_003:0111b22": "化耶。見則同迷。不見何所化。此義進退不可",
    "T45n1854_003:0111b23": "云云。難今家如此。亦得難他人。汝言三界。何",
    "T45n1854_003:0111b24": "業所起。十二因緣。過去無明與行。感得五果。",
    "T45n1854_003:0111b25": "無明即煩惱。行即業。業煩惱所感。諸佛斷五",
    "T45n1854_003:0111b26": "住惑盡。無復煩惱業。則不應見三界。見則同",
    "T45n1854_003:0111b27": "迷。不迷則不見。彼云。諸佛斷假實上惑。不無",
    "T45n1854_003:0111b28": "假實二境。故雖無煩惱故見也。責只問。所見",
    "T45n1854_003:0111b29": "境何業所起。悟業起迷業起。若迷業起者。悟",
    "T45n1854_003:0111c01": "則不見。悟業起則無此理也。次難。地論相心",
    "T45n1854_003:0111c02": "見樹有漏。無相心取則無漏法林樹。只問。此",
    "T45n1854_003:0111c03": "樹何業所起。為妄業起為真業起。若妄業起",
    "T45n1854_003:0111c04": "者。悟真則不見。若真業起者。何有真業起於",
    "T45n1854_003:0111c05": "妄樹耶。故此義難解也。[0111c05] 次明二諦絕名第",
    "T45n1854_003:0111c06": "五。然此義三大法師無別釋。並云。世諦有名",
    "T45n1854_003:0111c07": "真諦絕名。世諦有名者。世諦諸法。有名有物",
    "T45n1854_003:0111c08": "名。有召物之功。物有應名之實。如喚火名。即",
    "T45n1854_003:0111c09": "得火來。不得水來。故名召得物。物應名也。真",
    "T45n1854_003:0111c10": "諦絕名者。真諦無名。真諦四忘之絕。絕名故",
    "T45n1854_003:0111c11": "彼云。以名詺真。去真逾遠。所以真諦絕名也。",
    "T45n1854_003:0111c12": "問若真諦絕名者。經中何故說有二諦耶。彼",
    "T45n1854_003:0111c13": "解云。經中說有二諦名者。借世諦名詺真。故",
    "T45n1854_003:0111c14": "有二諦也。次難彼義。汝真諦無名。借世諦名",
    "T45n1854_003:0111c15": "詺真諦者。世諦中何處有此名。真只是真如",
    "T45n1854_003:0111c16": "法性。世諦中何處有此名耶。世諦中若有真",
    "T45n1854_003:0111c17": "如法性之名。則可借此名來詺真諦。如詺",
    "T45n1854_003:0111c18": "苟為烏龍白虎。世諦中有烏龍白虎。可借此",
    "T45n1854_003:0111c19": "名詺苟為烏龍白虎。世諦中何處有真如法",
    "T45n1854_003:0111c20": "性名。而云借此名詺真諦耶。此難意。出大論",
    "T45n1854_003:0111c21": "第一卷。人等世界故有。第一義則無。如法性",
    "T45n1854_003:0111c22": "第一義故有。世界故則無。世界既無。何所借",
    "T45n1854_003:0111c23": "耶。而彼通云。聖人為作真諦名故名真諦。脫",
    "T45n1854_003:0111c24": "爾者。借名義壞。聖人為作真諦名。則非借世",
    "T45n1854_003:0111c25": "諦名詺真諦也。又難云。真諦無名。借世諦名",
    "T45n1854_003:0111c26": "詺真。此名為得真為不得真名。若得真則真",
    "T45n1854_003:0111c27": "有名。若名不得真借名何益。然此難可通。何",
    "T45n1854_003:0111c28": "者。彼云。真諦無名。為人不知真無名。借名詺",
    "T45n1854_003:0111c29": "真。令人知真諦無名。故借名詺真也。此難他",
    "T45n1854_003:0112a01": "不著。今更難之。汝云俗諦有名真諦無名。名",
    "T45n1854_003:0112a02": "無名待。不若名待無名。則名無名待。若名無",
    "T45n1854_003:0112a03": "名待。則真俗待。那得從來云三假是世諦。故",
    "T45n1854_003:0112a04": "不可也。若名不待無名。名則無所因。名無所",
    "T45n1854_003:0112a05": "因。自然名也。彼云。名體待。何意無因耶。難。",
    "T45n1854_003:0112a06": "汝世諦名體待。世諦待何物。此已如前難云",
    "T45n1854_003:0112a07": "云。更難云。三有為三無為待不。開善云。三有",
    "T45n1854_003:0112a08": "為三無為。皆世諦故。有為無為相待也。問有",
    "T45n1854_003:0112a09": "為待無為。無為有體。無為有名。無為之名。為",
    "T45n1854_003:0112a10": "是有為為是無為耶。解云。無為之名。是無常",
    "T45n1854_003:0112a11": "是有為。無為常法無名也。難。無為之名。是",
    "T45n1854_003:0112a12": "無常是有為。無為常法無名也。難。無為無名。",
    "T45n1854_003:0112a13": "無為既待。真諦無名。真諦亦待。真諦無名。真",
    "T45n1854_003:0112a14": "諦不待。無為無名。無為不待。此正就俱無名",
    "T45n1854_003:0112a15": "為難也。次明今釋二諦絕名。師從來有四句。",
    "T45n1854_003:0112a16": "俱絕俱不絕。真絕世不絕。世絕真不絕。絕不",
    "T45n1854_003:0112a17": "絕既有四句。說不說亦有四句。世諦不絕真",
    "T45n1854_003:0112a18": "諦絕。此義可知。言二諦俱絕者。真諦絕四",
    "T45n1854_003:0112a19": "句。離百非。世諦亦絕四句離百非。然此義從",
    "T45n1854_003:0112a20": "來所無。唯今家有也。言二諦皆絕四句離百",
    "T45n1854_003:0112a21": "非者。俗不定俗。俗名真俗。真不定真。真名",
    "T45n1854_003:0112a22": "俗真。真俗假俗。俗真假真。假俗則百是不能",
    "T45n1854_003:0112a23": "是。百非不能非。假真亦爾。何者。假俗則是",
    "T45n1854_003:0112a24": "是不能是。百是亦不是。非非不能非。百非亦",
    "T45n1854_003:0112a25": "不非。假真即非是不能是。百是亦不是。是非",
    "T45n1854_003:0112a26": "不能非。百非亦不非。是故皆離四句。絕百",
    "T45n1854_003:0112a27": "非也。雖二諦皆離四句絕百非。然二諦俱絕",
    "T45n1854_003:0112a28": "而大異。何者。俗諦絕則絕實。真諦絕則絕",
    "T45n1854_003:0112a29": "假。俗諦絕實者。是是則是實是。非非則是",
    "T45n1854_003:0112b01": "性非。以俗諦絕實故。是是不能是。百是所不",
    "T45n1854_003:0112b02": "是。非非不能非。百非所不非也。真諦絕假者。",
    "T45n1854_003:0112b03": "非是是假是。是。非是假非。真諦絕假故。非",
    "T45n1854_003:0112b04": "但是是不能是。非是亦不是。非但非非不能",
    "T45n1854_003:0112b05": "非。是非亦不非。是是與非是。一切不能是。非",
    "T45n1854_003:0112b06": "非與是非。一切不能非。真諦雙絕世諦假實。",
    "T45n1854_003:0112b07": "此即漸捨。明二諦皆絕義。俗諦絕實。真諦絕",
    "T45n1854_003:0112b08": "假實。此開八不義。至八不中。當廣解釋也。第",
    "T45n1854_003:0112b09": "二次就平道明二諦俱絕義。俗不定俗。由真",
    "T45n1854_003:0112b10": "故俗。真不定真。由俗故真。由真故俗。俗是",
    "T45n1854_003:0112b11": "假俗。由俗故真。真是假真。既云假俗。即四",
    "T45n1854_003:0112b12": "句皆絕。假俗非俗。假俗非不俗。假俗非亦俗",
    "T45n1854_003:0112b13": "亦不俗。假俗非非俗非不俗。假真亦爾。興皇",
    "T45n1854_003:0112b14": "長干。皆歎此語。直唱假俗。則四彈。假俗那是",
    "T45n1854_003:0112b15": "俗。若是俗則非假俗。既云假俗。故非俗也。",
    "T45n1854_003:0112b16": "假俗既非俗。可是非俗不。親言假俗。那是非",
    "T45n1854_003:0112b17": "俗。若&#x5675;假非俗。可是非俗。既云假俗。那是非",
    "T45n1854_003:0112b18": "俗耶。問若爾應是亦俗亦非俗。既云假俗。那",
    "T45n1854_003:0112b19": "是亦俗亦非俗。既非亦俗亦非俗。應是非俗",
    "T45n1854_003:0112b20": "非非俗。既云假俗。那是非俗非非俗。假俗既",
    "T45n1854_003:0112b21": "然。假真亦爾。故二諦皆離四句。既&#x7AEA;離四句。",
    "T45n1854_003:0112b22": "則橫絕百非也。此則平道用。二諦無異。俗諦",
    "T45n1854_003:0112b23": "絕俗諦四句。真諦絕真諦四句。俗諦絕俗。諦",
    "T45n1854_003:0112b24": "性實四句。真諦絕真諦性實四句故。二諦是",
    "T45n1854_003:0112b25": "齊。平道用也。第三明二諦絕者。二諦絕即絕",
    "T45n1854_003:0112b26": "二諦。明二諦是教門。為表不二之道。諸法非",
    "T45n1854_003:0112b27": "是有非是無。非是有為眾生故強說有。為表",
    "T45n1854_003:0112b28": "不有。非是無為眾生故強說無。為表不無。此",
    "T45n1854_003:0112b29": "即有無表不有不無。故有無絕也。正意者不",
    "T45n1854_003:0112c01": "絕為表絕故。不絕即絕也。第四明二諦絕者。",
    "T45n1854_003:0112c02": "只二諦即絕與前異。前二諦望表道故二諦",
    "T45n1854_003:0112c03": "絕。今明。只二諦即絕。只言說即絕。如淨名經",
    "T45n1854_003:0112c04": "天女與身子論解脫相。關中云。身子雖知解",
    "T45n1854_003:0112c05": "脫無言。不知言即解脫。只言說文字即解脫。",
    "T45n1854_003:0112c06": "解脫不內不外不兩中間。文字亦爾。不內不",
    "T45n1854_003:0112c07": "外不兩中間。故文字即解脫。只文字即絕。略",
    "T45n1854_003:0112c08": "明四種絕義如此。此四種絕。攝一切絕也。涅",
    "T45n1854_003:0112c09": "槃經明絕待樂。對苦明樂。非是好樂。無苦無",
    "T45n1854_003:0112c10": "樂。乃是大樂。大亦有二種。相待大絕待大。此",
    "T45n1854_003:0112c11": "是何物絕耶。解云。此是漸捨絕。前明。相待",
    "T45n1854_003:0112c12": "樂非好樂。非苦非樂樂。乃是好樂。故是漸捨",
    "T45n1854_003:0112c13": "絕也。二諦俱不絕者。然絕有此四種。不絕亦",
    "T45n1854_003:0112c14": "有四種。翻此四種。即是四不絕。第一不絕者。",
    "T45n1854_003:0112c15": "俗諦絕實是非。不絕俗諦。真諦絕假不絕真",
    "T45n1854_003:0112c16": "諦。真諦絕假生滅。不絕真不生滅。故二諦皆",
    "T45n1854_003:0112c17": "不絕也。第二不絕者。既云假俗。何時絕俗假",
    "T45n1854_003:0112c18": "真。何時絕真。假俗名真俗。假真名俗真。真俗",
    "T45n1854_003:0112c19": "俗真。故二諦不絕也。第三不絕。二諦為表絕。",
    "T45n1854_003:0112c20": "何時絕二諦。二諦有二義。為表絕故言絕。而",
    "T45n1854_003:0112c21": "有二諦故不絕也。第四不絕。二諦言說即絕。",
    "T45n1854_003:0112c22": "只絕即不絕。師從來舉。佛影譬。遙望相好宛",
    "T45n1854_003:0112c23": "然。至邊都無所有。二諦亦爾。言說宛然而絕。",
    "T45n1854_003:0112c24": "絕而言說宛然。此亦是世諦絕。世諦不絕。從",
    "T45n1854_003:0112c25": "來所無。從來云。絕即真諦。不絕即世諦。難。",
    "T45n1854_003:0112c26": "若爾遙望。佛相好是世諦。近之無相好。應是",
    "T45n1854_003:0112c27": "真諦。今明。只相好宛然。而無所有。無所有而",
    "T45n1854_003:0112c28": "相好宛然。諸法亦爾。只不絕而絕。絕而不絕",
    "T45n1854_003:0112c29": "也。[0112c29] 次明二諦攝法義第六。然此義。開善莊",
    "T45n1854_003:0113a01": "嚴兩家釋不同。開善云。二諦攝法盡。下至",
    "T45n1854_003:0113a02": "生死上極涅槃。預名相所及者。故皆世諦。只",
    "T45n1854_003:0113a03": "此名相即體不可得為真諦。為是義故。二諦",
    "T45n1854_003:0113a04": "攝法盡也。又彼明。生死涅槃。皆是虛假故是",
    "T45n1854_003:0113a05": "世諦。既是虛假故。可即空為真諦。所以一切",
    "T45n1854_003:0113a06": "法無出二諦也。彼引大品云。佛與弟子。知法",
    "T45n1854_003:0113a07": "性外無更有法。法性還是真諦。法性既攝法",
    "T45n1854_003:0113a08": "盡故。真諦攝法盡也。又引大品幻聽品。須菩",
    "T45n1854_003:0113a09": "提問。生死如幻如夢。涅槃亦如幻如夢耶。佛",
    "T45n1854_003:0113a10": "答云。生死如幻如夢。涅槃亦如幻如夢。設有",
    "T45n1854_003:0113a11": "一法出涅槃者。亦說如幻如夢。涅槃既是幻",
    "T45n1854_003:0113a12": "夢。故涅槃虛假。以虛假故。是世諦。虛假即空",
    "T45n1854_003:0113a13": "故為真諦也。問彼何故明涅槃是世諦耶。解",
    "T45n1854_003:0113a14": "云。彼明。涅槃三假中。是相待相續二假所攝。",
    "T45n1854_003:0113a15": "若是生死則具三假。何者。為異具所成故。是",
    "T45n1854_003:0113a16": "因成假。異具所成者。四微成柱。五陰成人也。",
    "T45n1854_003:0113a17": "前念滅後念續前念。名相續假。長短方圓。名",
    "T45n1854_003:0113a18": "相待假。具三假故為世諦。三假舉體不可得",
    "T45n1854_003:0113a19": "為真諦。生死為二諦攝也。涅槃為續待二假",
    "T45n1854_003:0113a20": "攝者。佛果續金剛心。金剛心滅佛果起。續故",
    "T45n1854_003:0113a21": "是相續假。涅槃復待生死。故涅槃是相待假。",
    "T45n1854_003:0113a22": "佛果不為異具所成故。非因成假也。問萬德",
    "T45n1854_003:0113a23": "成涅槃。何故非因成假耶。解云。萬德無別體。",
    "T45n1854_003:0113a24": "非別法成此人。人即是法。但義論人法。可軌",
    "T45n1854_003:0113a25": "義為法。統御義為人。無別異法成人故。云佛",
    "T45n1854_003:0113a26": "果不為異具所成非因成假也。以涅槃具二",
    "T45n1854_003:0113a27": "假故是世諦。即以此二假空為真諦。故涅槃",
    "T45n1854_003:0113a28": "具二諦攝。彼云。大品權教。雙林實說。二諦",
    "T45n1854_003:0113a29": "往收悉無不盡。故明二諦攝法盡也。莊嚴明",
    "T45n1854_003:0113b01": "二諦攝法不盡。二諦故自不攝涅槃。攝生死",
    "T45n1854_003:0113b02": "中法。亦復不盡。何者。生死中有有法有空",
    "T45n1854_003:0113b03": "法。虛空不為二諦所攝。虛空不為異具所成",
    "T45n1854_003:0113b04": "故。非因成假。無前滅後生。非相續假。亦非相",
    "T45n1854_003:0113b05": "待假。開善明虛空非因成假非相續假是相",
    "T45n1854_003:0113b06": "待假。何者。虛空有名相故。是相待假。莊嚴",
    "T45n1854_003:0113b07": "明。虛空故非因成相續。亦非相待假。何者。虛",
    "T45n1854_003:0113b08": "空是常。無有名相。名相是無常。以虛空常故",
    "T45n1854_003:0113b09": "無名相。無名相故非相待假。故虛空非三假。",
    "T45n1854_003:0113b10": "非三假非世諦。非三假故不可即空。故非真",
    "T45n1854_003:0113b11": "諦。問虛空既然。數滅非數滅云何。解云。小",
    "T45n1854_003:0113b12": "乘數滅非數滅。還是無常。還是世諦。但昔方",
    "T45n1854_003:0113b13": "便說為常。望今大涅槃。皆無常也。若今日數",
    "T45n1854_003:0113b14": "滅。還是大涅槃。復不得為二諦攝。非數滅",
    "T45n1854_003:0113b15": "同虛空。然三無為法。虛空無為常通今昔。餘",
    "T45n1854_003:0113b16": "二無為。昔無常今常。以今常故。皆不為二諦",
    "T45n1854_003:0113b17": "攝。成論明三無為一體。開善莊嚴。皆明三",
    "T45n1854_003:0113b18": "無為一體。此則開善。明三無為皆為二諦攝。",
    "T45n1854_003:0113b19": "莊嚴明三無為不為二諦攝也。然彼明涅槃",
    "T45n1854_003:0113b20": "非續待二假。難解。佛果續金剛心。何故非",
    "T45n1854_003:0113b21": "相續假。涅槃待生死。何故非相待假耶。彼解",
    "T45n1854_003:0113b22": "云。涅槃是續而非假。涅槃是待而非假。三假",
    "T45n1854_003:0113b23": "中因成假。涅槃非因成亦非假。若是相續。則",
    "T45n1854_003:0113b24": "是續非假。若是相待。是待非假。假是虛妄",
    "T45n1854_003:0113b25": "涅槃是實。故涅槃非假。而有相待。虛實待假",
    "T45n1854_003:0113b26": "非假待。佛果實續金剛心。佛果是實。故續",
    "T45n1854_003:0113b27": "而非假。非假故非世諦。既非假不可即空。故",
    "T45n1854_003:0113b28": "非真諦。引涅槃經云。若言解脫譬如幻化。凡",
    "T45n1854_003:0113b29": "夫禍得解脫者即是磨滅。有智之人。應當分",
    "T45n1854_003:0113c01": "別。人中師子。雖有去來。常住無變。故知。涅",
    "T45n1854_003:0113c02": "槃非虛假也。開善將前文難。大品云。涅槃如",
    "T45n1854_003:0113c03": "幻如夢。設有一法出涅槃者。亦如幻夢。云何",
    "T45n1854_003:0113c04": "言非假耶。莊嚴解此懸去。彼云。大品明空蕩",
    "T45n1854_003:0113c05": "相。第二時教。猶帶昔教意故。云如幻化。涅",
    "T45n1854_003:0113c06": "槃極說。明涅槃是妙有。亦名善有。不可空",
    "T45n1854_003:0113c07": "故。經云。空者二十五有。不空者大般涅槃。",
    "T45n1854_003:0113c08": "若爾。莊嚴涅槃亦為二諦攝。亦不為二諦攝。",
    "T45n1854_003:0113c09": "大品至法華。明涅槃為二諦攝。常住教。明",
    "T45n1854_003:0113c10": "涅槃不為二諦攝也。開善更將一經文難懸",
    "T45n1854_003:0113c11": "屈。經云迦毘羅城空大涅槃空。既云大涅槃",
    "T45n1854_003:0113c12": "空。云何非二諦攝耶。彼即曲解言。涅槃空者。",
    "T45n1854_003:0113c13": "涅槃空無諸相故。云涅槃空。難役置不令得",
    "T45n1854_003:0113c14": "去。經親云大涅槃空。何時&#x5675;。空無諸相。空",
    "T45n1854_003:0113c15": "無諸相。別復是一種語。涅槃空無十相。十相",
    "T45n1854_003:0113c16": "者。三界男女相及五塵相。涅槃無此十相故。",
    "T45n1854_003:0113c17": "云涅槃空無諸相。何時明涅槃空耶。莊嚴",
    "T45n1854_003:0113c18": "終明涅槃不可空。明涅槃非磨滅法常住妙",
    "T45n1854_003:0113c19": "有故非假也。然仁王經。的有此文。仁王云。",
    "T45n1854_003:0113c20": "常住薩云若覺。超出世諦第一義諦外。此的",
    "T45n1854_003:0113c21": "是一文。而諸法師。不引為證。不引亦有意。",
    "T45n1854_003:0113c22": "言此經預疑故。不足為證也。兩家互相破如",
    "T45n1854_003:0113c23": "此。今時若為耶。解云。此兩家明涅槃未足。今",
    "T45n1854_003:0113c24": "更將大論及中論足之。中論偈云。一切實非",
    "T45n1854_003:0113c25": "實。亦實亦非實非實非非實。是名諸佛法。是",
    "T45n1854_003:0113c26": "四句束為三句。一切實非實為第一句。亦實",
    "T45n1854_003:0113c27": "亦非實為第二句。非實非非實為第三句。一",
    "T45n1854_003:0113c28": "切者。即是有為無為生死涅槃。故云一切。非",
    "T45n1854_003:0113c29": "實者。明有為無為生死涅槃皆是虛假。故云",
    "T45n1854_003:0114a01": "不實。一切實者。亦為無為一切法。皆入真如",
    "T45n1854_003:0114a02": "法性故。云一切實。如眾川入於大海同一&#x918E;",
    "T45n1854_003:0114a03": "味。此即開善義也。亦實亦非實者。即是莊嚴",
    "T45n1854_003:0114a04": "義。莊嚴明生死非實涅槃是實。故云亦實亦",
    "T45n1854_003:0114a05": "非實也。非實非非實者。非一切實。非一切",
    "T45n1854_003:0114a06": "不實。雙彈兩家故。明非實非非實也。是名諸",
    "T45n1854_003:0114a07": "佛法者。論釋云。若於此三種。並皆得悟。則",
    "T45n1854_003:0114a08": "名佛法。若於此三種各執。則成戲論。不名",
    "T45n1854_003:0114a09": "佛法也。所以明此三種者。欲彈從來定執。論",
    "T45n1854_003:0114a10": "明此三種皆是如來方便。為眾生作如此說。",
    "T45n1854_003:0114a11": "若是實相非三非不三。此三句並是方便。開",
    "T45n1854_003:0114a12": "善莊嚴。不知是方便。於方便中復不盡。何",
    "T45n1854_003:0114a13": "者。兩家所計。方便中一枝義耳。得方便一",
    "T45n1854_003:0114a14": "枝亦好。而復於一枝中各相破射。各執是非。",
    "T45n1854_003:0114a15": "謂是道理實說。開善云二諦道理攝法盡。莊",
    "T45n1854_003:0114a16": "嚴云道理不盡。為是義所以成失也。問今時",
    "T45n1854_003:0114a17": "所明二諦。攝法盡不盡耶。解云。大乘經具",
    "T45n1854_003:0114a18": "有二文。此並是如來方便為緣之說。有時為",
    "T45n1854_003:0114a19": "緣說二諦攝法盡。有時為緣說攝法不盡。具",
    "T45n1854_003:0114a20": "有盡不盡二種法門也。又欲令攝盡則盡。欲",
    "T45n1854_003:0114a21": "令攝不盡則不盡。無所妨礙。何者。一家有",
    "T45n1854_003:0114a22": "單複六種二諦。前後明三種二諦。有時開則",
    "T45n1854_003:0114a23": "有三諦。有諦無諦非有非無中道第一義諦。",
    "T45n1854_003:0114a24": "有時攝三諦為二諦。有無並世諦。非有非無",
    "T45n1854_003:0114a25": "為第一義諦。乃至二不二為世諦。非二非不",
    "T45n1854_003:0114a26": "二為第一義諦。就此而論。則無出二諦。就",
    "T45n1854_003:0114a27": "前節復出義。有如此經文。則作前釋。有如",
    "T45n1854_003:0114a28": "此經文。則作後釋。無相違也。[0114a28] 次明二諦同",
    "T45n1854_003:0114a29": "異義第七。然此義。前諸章中已明。今更略",
    "T45n1854_003:0114b01": "辨。何者。第一約涅槃大品二經。明二諦同",
    "T45n1854_003:0114b02": "異。第二明眾家釋二諦同異。言二經明二諦",
    "T45n1854_003:0114b03": "同異者。大師舊云。大品以空有為世諦。有空",
    "T45n1854_003:0114b04": "為真諦。涅槃明有空為世諦。空有為真諦。何",
    "T45n1854_003:0114b05": "故爾。大品是摩訶衍之初。涅槃是摩訶衍之",
    "T45n1854_003:0114b06": "後。說此二經。各治病不同。大品摩訶衍之",
    "T45n1854_003:0114b07": "初。正對三藏。明諸法是有。多明有所得義故。",
    "T45n1854_003:0114b08": "經云有所得者。聲聞緣覺。以小乘是有所得",
    "T45n1854_003:0114b09": "故。欲淨此有病。明說諸法有者。乃是世諦。",
    "T45n1854_003:0114b10": "諸法畢竟空。為第一義諦。所以爾者。叡師大",
    "T45n1854_003:0114b11": "論序云。見邪思之自起故。阿含為之作。知",
    "T45n1854_003:0114b12": "滯有之為惑故。般若為之照。若涅槃空為世",
    "T45n1854_003:0114b13": "諦有為真諦者。正對破三修斷無涅槃。小乘",
    "T45n1854_003:0114b14": "明灰身滅智得無餘涅槃。以為妙極。故肇師",
    "T45n1854_003:0114b15": "云。智為雜毒。形為桎梏。智以形惓。形以智",
    "T45n1854_003:0114b16": "勞。故滅身以歸無。絕智以淪虛。涅槃對此",
    "T45n1854_003:0114b17": "斷無之病。故明斷無乃是世諦耳。若常住涅",
    "T45n1854_003:0114b18": "槃三點具足。四德圓滿妙有涅槃。是為第一",
    "T45n1854_003:0114b19": "義諦。師云。若約此義而論。得作斯判。若約",
    "T45n1854_003:0114b20": "餘義。則不得也。此是二諦一枝之別義耳。",
    "T45n1854_003:0114b21": "今次通明之。大品涅槃一切摩訶衍經。皆以",
    "T45n1854_003:0114b22": "空有為世諦。有空為第一義諦。此義大品。",
    "T45n1854_003:0114b23": "故自有文。涅槃亦有此釋。故涅槃答文殊問",
    "T45n1854_003:0114b24": "中。開十種二諦。皆以有為世諦。空為第一義",
    "T45n1854_003:0114b25": "諦。又經論中。並明諸佛常依二諦說法。明",
    "T45n1854_003:0114b26": "所依二諦有為世諦。空為第一義諦。今依大",
    "T45n1854_003:0114b27": "品。有為世諦。空為第一義諦。涅槃反此者。",
    "T45n1854_003:0114b28": "唯大品依二諦。涅槃應不依二諦。既云諸佛",
    "T45n1854_003:0114b29": "常依二諦說法。豈釋迦一佛說兩經。便爾相",
    "T45n1854_003:0114c01": "背耶。以此而椎故。知有為世諦。空為第一",
    "T45n1854_003:0114c02": "義諦。此義則通也。又大品云。諸法如幻如",
    "T45n1854_003:0114c03": "化。涅槃如幻如化。涅槃經亦如此。故文云",
    "T45n1854_003:0114c04": "迦毘羅城空大般涅槃亦空。是故空有二諦。",
    "T45n1854_003:0114c05": "通二經也。又大論明四悉壇通十二部經八",
    "T45n1854_003:0114c06": "萬法藏。四悉壇中。前三是有。後一是無。",
    "T45n1854_003:0114c07": "故四悉壇即是二諦。四悉壇既通。二諦即通",
    "T45n1854_003:0114c08": "也。又二諦空有二境。生權實二智。照有是權",
    "T45n1854_003:0114c09": "智照空是實智。然從來人空有二智。是般若",
    "T45n1854_003:0114c10": "二智。動靜二智。是維摩二智。今明不爾。空",
    "T45n1854_003:0114c11": "有權實二智。十方三世諸佛法身父母。故維",
    "T45n1854_003:0114c12": "摩云。智度菩薩母。方便以為父。一切眾導",
    "T45n1854_003:0114c13": "師。無不由是生。既是一切導師。皆由二智而",
    "T45n1854_003:0114c14": "生。豈止在大品。而不通涅槃耶。以二智通故。",
    "T45n1854_003:0114c15": "二諦亦通也。又大論云。若如法觀佛般若及",
    "T45n1854_003:0114c16": "涅槃。是三無異相也。又動靜二智。亦不的",
    "T45n1854_003:0114c17": "在維摩第三時教。何者。內靜照為實。外變",
    "T45n1854_003:0114c18": "動為權。此則自行為實。化他為權。始自發",
    "T45n1854_003:0114c19": "心終於窮覺。皆有此之二智。豈止局在維摩",
    "T45n1854_003:0114c20": "耶。為是義故。空有二諦。通一切經。空有二",
    "T45n1854_003:0114c21": "諦既然。三節二諦亦爾。又約叡師喻疑論意",
    "T45n1854_003:0114c22": "釋之。何故大品明空。涅槃辨有。彼云。大品",
    "T45n1854_003:0114c23": "為除虛妄。涅槃為顯妙有故也。然此兩語相",
    "T45n1854_003:0114c24": "成。要除虛妄妙有得顯。亦妙有得顯虛妄即",
    "T45n1854_003:0114c25": "除。雖復兩經相成。要前洗於虛妄。妙有方顯",
    "T45n1854_003:0114c26": "也。然此即是。今家涅槃有所無無所有義。洗",
    "T45n1854_003:0114c27": "妄即涅槃有所無義。顯有即是涅槃無所有",
    "T45n1854_003:0114c28": "義。故經云。空者二十五有。不空者大般涅槃",
    "T45n1854_003:0114c29": "也。一往如此。再往皆無。故經云。智者見空",
    "T45n1854_003:0115a01": "及與不空。智者既了生死空不空。即知涅槃",
    "T45n1854_003:0115a02": "有不有。斯則顯諸法非空非有非生死非涅",
    "T45n1854_003:0115a03": "槃也。此即有三節義。如前可知。次明二諦",
    "T45n1854_003:0115a04": "同異者。古來有鼠婁栗二諦案&#x82FD;二諦。婁",
    "T45n1854_003:0115a05": "栗二諦。即空性不空。假假為世諦。性空為真",
    "T45n1854_003:0115a06": "諦也。案&#x82FD;二諦。假為世諦。假體即空為真",
    "T45n1854_003:0115a07": "諦。廣如常解云云。次周顒明三宗二諦。三",
    "T45n1854_003:0115a08": "宗者。一不空假。二空假。三假空。野城寺光",
    "T45n1854_003:0115a09": "大法師。用假空義。開善亦用。用中最不得",
    "T45n1854_003:0115a10": "意者。如醜人學西施嚬轉益醜拙。彼知美",
    "T45n1854_003:0115a11": "嚬。不知嚬之所以美。開善用三宗不得意。猶",
    "T45n1854_003:0115a12": "是學嚬之類也。然三宗義。不空假還是鼠婁",
    "T45n1854_003:0115a13": "栗。空假是案&#x82FD;。今家所辨初節二諦。是假空",
    "T45n1854_003:0115a14": "義。假故空。雖空而假宛然空故假。雖假而",
    "T45n1854_003:0115a15": "空宛然。空有無礙。略明二諦義竟。有常別",
    "T45n1854_003:0115a16": "當廣述云云。"
}