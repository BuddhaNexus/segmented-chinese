{
    "T49n2035_029:0290c25": "佛祖統紀卷第二十九",
    "T49n2035_029:0290c27": "宋景定四明東湖沙門志磐撰",
    "T49n2035_029:0290c28": "諸宗立教志第十三",
    "T49n2035_029:0290c29": "達磨禪宗",
    "T49n2035_029:0291a01": "[0291a01] 初祖達磨圓覺禪師 二祖慧可大祖禪",
    "T49n2035_029:0291a02": "師 三祖僧璨鏡智禪師 四祖道信大",
    "T49n2035_029:0291a03": "醫禪師 五祖弘忍大滿禪師 六祖慧",
    "T49n2035_029:0291a04": "能大鑑禪師",
    "T49n2035_029:0291a05": "[0291a05] 直指人心見性成佛。至矣哉。斯吾宗觀心之",
    "T49n2035_029:0291a06": "妙旨也。謂之教外別傳者。豈果外此為教",
    "T49n2035_029:0291a07": "哉。誠由此道以心為宗離言說相故。強為",
    "T49n2035_029:0291a08": "此方便之談耳。不然何以出示楞伽令覽",
    "T49n2035_029:0291a09": "教照心耶。何以言大乘入道藉教悟宗耶。",
    "T49n2035_029:0291a10": "為同此宗撰達磨禪宗志(覽教照心見本志。藉教悟宗見達磨入道",
    "T49n2035_029:0291a11": "四行)。",
    "T49n2035_029:0291a12": "[0291a12] 初祖菩提達磨。南天竺香至王子。出家之後",
    "T49n2035_029:0291a13": "遇二十七祖般若多羅。付以大法。謂曰。吾",
    "T49n2035_029:0291a14": "滅後六十年當往震旦行化。多羅既亡。師",
    "T49n2035_029:0291a15": "演道國中。久之思震旦緣熟。即至海濱寄",
    "T49n2035_029:0291a16": "載商舟。以梁大通元年達南海(舊云。普通八年者誤。南海",
    "T49n2035_029:0291a17": "廣州)刺史蕭昂表聞。詔入見。上問曰。朕造寺寫",
    "T49n2035_029:0291a18": "經度僧有何功德。師曰。人天小果耳。上曰。",
    "T49n2035_029:0291a19": "何謂大乘功德。師曰。淨智妙明體自空寂。如",
    "T49n2035_029:0291a20": "是功德不於世求。上曰。如何是聖諦第一",
    "T49n2035_029:0291a21": "義。師曰。廓然無聖。上曰。對朕者誰。師曰。不",
    "T49n2035_029:0291a22": "識。上不契。師遂渡江。上後以問誌公。公曰。",
    "T49n2035_029:0291a23": "陛下還識此人不。上曰。不識。公曰。此是",
    "T49n2035_029:0291a24": "觀音大士。傳佛心印。上欲遣使召之。公曰。",
    "T49n2035_029:0291a25": "闔國人去他亦不回(圓悟云。誌公已化去。十餘年達磨方至。何云同時。今",
    "T49n2035_029:0291a26": "秖要知大綱而矣)師既入魏。止嵩山少林寺終日壁觀",
    "T49n2035_029:0291a27": "(魏孝明武泰元年也)帝聞師異&#x8FF9;。三詔不至。就賜摩納",
    "T49n2035_029:0291a28": "袈裟金&#x9262;銀水瓶。師面壁九年將示滅。命",
    "T49n2035_029:0291a29": "其徒曰。時將至矣。盍各言所得乎。道副",
    "T49n2035_029:0291b01": "曰。不執文字不離文字而為道用。師曰。",
    "T49n2035_029:0291b02": "汝得吾皮。尼總持曰。我今所解如慶喜見",
    "T49n2035_029:0291b03": "阿&#x95A6;佛國。一見更不再見。師曰。汝得吾肉。",
    "T49n2035_029:0291b04": "道育曰。四大本空五陰非有。無一法可得。",
    "T49n2035_029:0291b05": "師曰。汝得吾骨。慧可禮三拜依位立。師曰。",
    "T49n2035_029:0291b06": "汝得吾髓。復顧謂可曰。世尊以正法眼藏",
    "T49n2035_029:0291b07": "付囑大迦葉。展轉傳授以至於吾。吾今付",
    "T49n2035_029:0291b08": "汝。汝當護持。并授袈裟以為法信。曰後二",
    "T49n2035_029:0291b09": "百年衣止不傳。法周沙界。聽吾偈云。吾本",
    "T49n2035_029:0291b10": "來茲土。傳法救迷情。一華開五葉。結果自",
    "T49n2035_029:0291b11": "然成。又曰。吾有楞伽經。是如來心地要門。",
    "T49n2035_029:0291b12": "可以照心。乃往禹門千聖寺端坐示寂。即",
    "T49n2035_029:0291b13": "大統元年十月五日也。門人奉全身葬熊耳",
    "T49n2035_029:0291b14": "山定林寺。明年使者宋雲西域回。遇師手&#x643A;",
    "T49n2035_029:0291b15": "隻履翩翩獨邁。雲歸為言。門人開壙視之。",
    "T49n2035_029:0291b16": "唯空棺隻履。師每以大乘入道理行二門。以",
    "T49n2035_029:0291b17": "誨學者(二門見傳燈錄)。",
    "T49n2035_029:0291b18": "[0291b18] 唐代宗朝諡圓覺禪師。塔曰空觀(昉師辨祖書云。智炬撰",
    "T49n2035_029:0291b19": "寶林傳。謂隻履西歸立雪斷臂傳法。偈讖候語。皆與僧傳不同。或者謂後人附託之辭)。",
    "T49n2035_029:0291b20": "[0291b20] 二祖慧可(舊名神光)武牢姬氏。事達磨六年。一日",
    "T49n2035_029:0291b21": "問曰。諸佛法印可得聞否。磨曰。諸佛法印",
    "T49n2035_029:0291b22": "匪從人得。師曰。我心未安。乞師安心。磨",
    "T49n2035_029:0291b23": "曰。將心來與汝安。師曰。覓心了不可得。",
    "T49n2035_029:0291b24": "磨曰。與汝安心竟。初達磨以楞伽四卷授",
    "T49n2035_029:0291b25": "之曰。仁者依行自可得度。師告弟子曰。此",
    "T49n2035_029:0291b26": "經四世後轉成名相。一何可悲。師既傳法",
    "T49n2035_029:0291b27": "僧璨。謂曰。吾有宿累今當償之。遂往鄴",
    "T49n2035_029:0291b28": "都行化。隋開皇十二年。於管城正救寺談",
    "T49n2035_029:0291b29": "無上道。有和法師先講涅槃經。學徒稍稍",
    "T49n2035_029:0291c01": "引去聽法。和不勝憤。讒於邑令加以非",
    "T49n2035_029:0291c02": "法。師怡然委順而終。年一百七。塔&#x7920;州汾陽",
    "T49n2035_029:0291c03": "縣。唐德宗朝追諡太祖禪師。",
    "T49n2035_029:0291c04": "[0291c04] 三祖僧璨。初以白衣見二祖。問曰。弟子身",
    "T49n2035_029:0291c05": "纏風疾。請師懺罪。祖曰。將罪來與汝懺。師",
    "T49n2035_029:0291c06": "曰。覓罪了不可得。祖曰。與汝懺罪竟。宜",
    "T49n2035_029:0291c07": "依佛法僧。師曰。今見和上已知是僧。未審",
    "T49n2035_029:0291c08": "何以名佛法。祖曰。是心是佛。是心是法。法",
    "T49n2035_029:0291c09": "佛無二。僧寶亦然。師曰。今日始知罪性不",
    "T49n2035_029:0291c10": "在內外中間。其心亦然。佛法無二。祖大器",
    "T49n2035_029:0291c11": "之。即為&#x9B00;髮具戒已畢。復告之曰。達磨大",
    "T49n2035_029:0291c12": "師以正法眼藏密授於吾。吾今付汝。及以",
    "T49n2035_029:0291c13": "信衣。汝當護持。屬周武廢教。往來司空山",
    "T49n2035_029:0291c14": "積十餘年。隋開皇初居皖公山。傳法道信。",
    "T49n2035_029:0291c15": "優游江國。大業二年復還舊山。為眾說法。",
    "T49n2035_029:0291c16": "合掌儼立而逝。葬於山谷寺。唐玄宗朝。追",
    "T49n2035_029:0291c17": "諡鏡智禪師。",
    "T49n2035_029:0291c18": "[0291c18] 四祖道信。蘄州司馬氏。初為沙彌遇三祖。",
    "T49n2035_029:0291c19": "問曰。願和上與解脫法門。祖曰。是誰縛汝。",
    "T49n2035_029:0291c20": "曰無縛。祖曰。何為更求解脫。師言下大悟。",
    "T49n2035_029:0291c21": "既具戒。三祖授以衣法。武德中居破頭山。",
    "T49n2035_029:0291c22": "正觀中太宗三詔令赴京師。並以疾辭。帝",
    "T49n2035_029:0291c23": "命使者曰。若果不起即取其首。使諭旨師",
    "T49n2035_029:0291c24": "引頸受刃。使回以聞。帝彌加敬重。就賜珍",
    "T49n2035_029:0291c25": "繒以遂其志。師已傳法弘忍永徽二年九",
    "T49n2035_029:0291c26": "月安坐而化。塔於東山黃梅寺。唐代宗朝追",
    "T49n2035_029:0291c27": "諡大醫禪師。",
    "T49n2035_029:0291c28": "[0291c28] 五祖弘忍。蘄州黃梅人。母周氏(栽松道者。託胎周氏女事。已備",
    "T49n2035_029:0291c29": "載通塞志)師為童子。於道上遇四祖。問之曰。子",
    "T49n2035_029:0292a01": "何姓。答曰。姓即有。不是常姓。祖曰。是何姓",
    "T49n2035_029:0292a02": "答曰。是佛姓。祖曰。汝無姓耶。答曰。性空故",
    "T49n2035_029:0292a03": "無。祖默然識之。即詣其母語令出家。既",
    "T49n2035_029:0292a04": "傳法嗣居東山。咸亨中傳衣法與慧能。後",
    "T49n2035_029:0292a05": "四年示寂。塔於東山。代宗朝追諡大滿禪",
    "T49n2035_029:0292a06": "師。",
    "T49n2035_029:0292a07": "[0292a07] 六祖慧能。新州盧氏。采薪養母。常入市",
    "T49n2035_029:0292a08": "聞客誦金剛經。問曰。從誰受。曰黃梅忍大",
    "T49n2035_029:0292a09": "師。云讀此可以見性成佛。能遂辭母至韶",
    "T49n2035_029:0292a10": "州。與劉志略為友。志略姑為尼。常讀涅",
    "T49n2035_029:0292a11": "槃。師暫聽即說。尼因問字。師曰。字即不識。",
    "T49n2035_029:0292a12": "義則任問。尼曰。字尚不識。何能達義。師曰。",
    "T49n2035_029:0292a13": "諸佛解脫非關文字。尼異之。號為行者。居",
    "T49n2035_029:0292a14": "人瞻禮請住寶林。咸亨中至黃梅。祖問何",
    "T49n2035_029:0292a15": "來。答曰。嶺南。祖曰。欲須何事。曰唯求作",
    "T49n2035_029:0292a16": "佛。祖曰。嶺南人無佛性。曰人有南北。佛性",
    "T49n2035_029:0292a17": "豈然。祖異之。謂曰。著槽&#x53B0;去。乃入碓坊",
    "T49n2035_029:0292a18": "抱石而舂。經八月五祖俾眾各述一偈。若",
    "T49n2035_029:0292a19": "語意冥符則傳衣授法。時眾七百。上座神",
    "T49n2035_029:0292a20": "秀。乃於廊壁書偈云。身是菩提樹。心如明",
    "T49n2035_029:0292a21": "鏡臺。時時勤拂拭。莫遣有塵埃。師聞之曰。",
    "T49n2035_029:0292a22": "美則美矣。了則未了。至夜命童子寫偈壁",
    "T49n2035_029:0292a23": "間曰。菩提本無樹。明鏡亦非臺。本來無一",
    "T49n2035_029:0292a24": "物。何假拂塵埃。五祖知之。夜令人召師。",
    "T49n2035_029:0292a25": "告之曰。佛以正法眼藏展轉傳授。吾今授",
    "T49n2035_029:0292a26": "汝并以信衣。昔達磨初至。故傳衣以明得",
    "T49n2035_029:0292a27": "法。今信心已熟。衣乃諍端。止於汝身勿復",
    "T49n2035_029:0292a28": "傳之。師禮足持衣而出。通夕南邁。時道明",
    "T49n2035_029:0292a29": "上座聞之。即率人追至大庾嶺。明先至。師",
    "T49n2035_029:0292b01": "擲衣石上曰。此衣表信。豈當力爭。明舉之",
    "T49n2035_029:0292b02": "不動。乃曰。我來求法非為衣也。師曰。不",
    "T49n2035_029:0292b03": "思善不思惡。正恁麼時阿那。&#x4E2A;是明上座本",
    "T49n2035_029:0292b04": "來面目。明當下大悟。禮拜問曰。上來密語密",
    "T49n2035_029:0292b05": "意外。還更有意旨否。師曰。我今所說即非",
    "T49n2035_029:0292b06": "密。若反照自己密在汝邊。明禮謝而回。儀",
    "T49n2035_029:0292b07": "鳳元年至南海。遇印宗法師於法性寺。暮夜",
    "T49n2035_029:0292b08": "風颺剎旛。二僧對論。一云旛動。一云風動。師",
    "T49n2035_029:0292b09": "云非風旛動。心自動耳。印宗異之。請受禪",
    "T49n2035_029:0292b10": "要。因出信衣令眾瞻禮。印宗即為剃髮。請",
    "T49n2035_029:0292b11": "智光律師於本寺。臨壇授滿分戒。此壇是宋",
    "T49n2035_029:0292b12": "求那跋摩所造。&#x751E;記云。後當有肉身菩薩",
    "T49n2035_029:0292b13": "來此受戒。梁真諦於壇側手植二菩提樹。",
    "T49n2035_029:0292b14": "記云。百二十年後。有大士於此樹下說無",
    "T49n2035_029:0292b15": "上道。師乃坐樹下。大開東山法道。宛如宿",
    "T49n2035_029:0292b16": "契。明年歸韶州寶林(即曹溪也)神龍元年詔師入",
    "T49n2035_029:0292b17": "見。師上表辭疾。先天二年復歸新州國恩",
    "T49n2035_029:0292b18": "寺。既而示寂。弟子奉靈體反葬於曹溪。師",
    "T49n2035_029:0292b19": "化韶陽秀化洛下。南能北秀自此而分。上",
    "T49n2035_029:0292b20": "元元年肅宗遣使請衣&#x9262;入內供養。永泰",
    "T49n2035_029:0292b21": "元年。代宗夢師請衣&#x9262;還山。乃遣劉崇景",
    "T49n2035_029:0292b22": "頂戴而送。憲宗朝諡大鑑禪師。",
    "T49n2035_029:0292b23": "[0292b23] 述曰。六祖之後為二派。一曰青原思。思",
    "T49n2035_029:0292b24": "傳石頭遷。其下為曹洞雲門法眼。一曰",
    "T49n2035_029:0292b25": "南岳讓。讓傳馬祖。其下為臨濟溈仰。是",
    "T49n2035_029:0292b26": "為五家宗派。道一而已。而言五其宗者。",
    "T49n2035_029:0292b27": "由人世心病益多故治法屢為之變。一棒",
    "T49n2035_029:0292b28": "一喝一唱一和機用縱橫。殆不可以一",
    "T49n2035_029:0292b29": "律齊。猶應病與藥之義。汾陽作廣智歌",
    "T49n2035_029:0292c01": "明十五家宗風。是蓋示後人以遍參之",
    "T49n2035_029:0292c02": "意。可不知乎。",
    "T49n2035_029:0292c03": "賢首宗教(附李長者)",
    "T49n2035_029:0292c04": "[0292c04] 初祖終南法順法師 二祖雲華智儼法師",
    "T49n2035_029:0292c05": " 三祖賢首法藏法師 四祖清涼澄觀法師",
    "T49n2035_029:0292c06": " 五祖圭&#x5CEF;宗密法師 長水子濬法師 慧",
    "T49n2035_029:0292c07": "因淨源法師 能仁義和法師",
    "T49n2035_029:0292c08": "[0292c08] 鎧菴之評謂。法界觀別為一緣。謂五教無斷",
    "T49n2035_029:0292c09": "伏分齊。然則若教若觀。徒張虛文。應無修",
    "T49n2035_029:0292c10": "證之道。至若清涼之立頓頓。浪言超勝法",
    "T49n2035_029:0292c11": "華(觀師判華嚴為頓頓。以天台判兼別。失如來意。又謂。華嚴是菩薩請超勝於法華也)。",
    "T49n2035_029:0292c12": "[0292c12] 圭&#x5CEF;之釋修門。未免妄談止觀(密師注法界觀修字云。止觀",
    "T49n2035_029:0292c13": "熏習造詣。鎧菴質之云。不知是何止觀。若次第者。到何位斷何惑顯何理。若一心者。何位圓融而修。何位圓融而證)",
    "T49n2035_029:0292c14": "自餘著述。矛盾尤多(賢首既自立五教。至起信論明觀法。則云。修之次第。如天台",
    "T49n2035_029:0292c15": "摩訶止觀。清涼既宗賢首。及疏華嚴。則引用天台性善性惡三觀三德一念三千之文。然則教之與觀。進退兩失)",
    "T49n2035_029:0292c16": "欲別其源。撰賢首宗教志(賢首華嚴疏。起信鈔。圭&#x5CEF;圓覺疏。長",
    "T49n2035_029:0292c17": "水楞伽疏。所立義門。亦覺不同)。",
    "T49n2035_029:0292c18": "[0292c18] 法師法順。萬年杜氏。十八出家。師因聖僧道",
    "T49n2035_029:0292c19": "珍受學定法。凡世間聾&#x7602;。遇之者必能聞",
    "T49n2035_029:0292c20": "能語。至於驅園圃蟲誡惡性馬。德及異類",
    "T49n2035_029:0292c21": "所不可測。唐太宗詔問。朕苦勞熱。師之神",
    "T49n2035_029:0292c22": "力何以蠲除。師曰。聖德御宇微恙奚憂。但頒",
    "T49n2035_029:0292c23": "大赦聖躬自安。上從之疾遂瘳。因錫號曰",
    "T49n2035_029:0292c24": "帝心。師每遊歷郡國勸念阿彌陀佛。著五",
    "T49n2035_029:0292c25": "悔文讚詠諍土。路逢神樹鬼廟即焚毀之。",
    "T49n2035_029:0292c26": "正觀十四年十一月十五日。坐亡於南郊義",
    "T49n2035_029:0292c27": "善寺。雙烏入房異香留室。塔肉身於樊川",
    "T49n2035_029:0292c28": "北原。有弟子謁五臺。抵山麓見老人。語",
    "T49n2035_029:0293a01": "曰。文殊今往終南山。杜順和上是也。弟子趨",
    "T49n2035_029:0293a02": "歸。師已長往。至今關中以是日作文殊忌",
    "T49n2035_029:0293a03": "齋。師著法界觀門一卷。妄盡還源觀一卷。專",
    "T49n2035_029:0293a04": "弘華嚴。以授雲華智儼。儼授賢首法藏。其",
    "T49n2035_029:0293a05": "教遂行(此中當有智儼法師傳。本紀原文遺失)。",
    "T49n2035_029:0293a06": "[0293a06] 法師法藏。其祖康居國(在&#x8471;嶺銕門北境居音渠)人來居長",
    "T49n2035_029:0293a07": "安。藏年十六。詣四明阿育王舍利塔。鍊一",
    "T49n2035_029:0293a08": "指誓學華嚴。則天朝為沙彌。策名宮禁。通",
    "T49n2035_029:0293a09": "天元年詔於太原寺開華嚴宗旨。感白光",
    "T49n2035_029:0293a10": "昱然自口而出須臾成蓋。萬眾歡呼。都講",
    "T49n2035_029:0293a11": "奏其事。則天有旨命京城十大德為授滿",
    "T49n2035_029:0293a12": "分戒。賜號賢首戒師。詔入大遍空寺。佐實",
    "T49n2035_029:0293a13": "叉難陀譯華嚴經。聖歷二年十月詔講於佛",
    "T49n2035_029:0293a14": "授記寺講堂。京師地皆震動。即日召對長生",
    "T49n2035_029:0293a15": "殿。師乃指殿隅金師子謂大經理深事廣文",
    "T49n2035_029:0293a16": "博義幽。非入理聖人。無以達其奧。是以立",
    "T49n2035_029:0293a17": "見邊之喻。曉無涯之法。以況法界體。師子",
    "T49n2035_029:0293a18": "喻法界用。其中立為五教。一愚法聲聞教。",
    "T49n2035_029:0293a19": "二大乘始教。三大乘終教。四大乘頓教。五一",
    "T49n2035_029:0293a20": "乘圓教。則天豁然領解。乃著其說為金師",
    "T49n2035_029:0293a21": "子章。睿宗受內禪。請師授菩薩大戒。師糞",
    "T49n2035_029:0293a22": "衣糲食。講華嚴三十餘遍。楞伽密嚴梵網經",
    "T49n2035_029:0293a23": "起信論等十部。皆為義疏。先天元年十一月",
    "T49n2035_029:0293a24": "終於大薦福寺。贈鴻臚卿。葬神和原。師既",
    "T49n2035_029:0293a25": "亡。弟子慧苑。悉叛其說。滅後百年而得澄",
    "T49n2035_029:0293a26": "觀。",
    "T49n2035_029:0293a27": "[0293a27] 鎧菴曰。愚法小乘不說轉小成衍。又無",
    "T49n2035_029:0293a28": "別圓被接及法華開顯。則將畢世愚矣。始",
    "T49n2035_029:0293a29": "終圓頓四教。皆無斷伏修證分齊。至說",
    "T49n2035_029:0293b01": "起信論觀法。則云。修之次第如天台摩訶",
    "T49n2035_029:0293b02": "止觀。豈非有教而無觀耶。",
    "T49n2035_029:0293b03": "[0293b03] 法師澄觀會稽人。夏侯氏。出家於應天寺",
    "T49n2035_029:0293b04": "誦法華經。十四得度。乾元中學律於棲霞澧",
    "T49n2035_029:0293b05": "師。受南山行事於曇一。受菩薩戒於常照。",
    "T49n2035_029:0293b06": "傳關河三論於玄璧。江表三論之盛始於此。",
    "T49n2035_029:0293b07": "大歷初於瓦官傳涅槃起信論終南法界觀",
    "T49n2035_029:0293b08": "法藏還源記。復造東京受雜華於大詵。十",
    "T49n2035_029:0293b09": "年從荊溪習止觀法華維摩等疏。謁牛頭",
    "T49n2035_029:0293b10": "忠徑山欽洛陽無名。咨決南宗禪法。謁慧",
    "T49n2035_029:0293b11": "雲明了北宗玄理。此土儒墨。竺乾梵書。諸",
    "T49n2035_029:0293b12": "部異計。四韋五明。顯密儀軌。莫不旁通博",
    "T49n2035_029:0293b13": "綜。十一年巡禮五臺峨眉。俱瞻瑞相。還居",
    "T49n2035_029:0293b14": "京師大華嚴寺。專行方等懺法。仍講華嚴大",
    "T49n2035_029:0293b15": "經。造新疏二十軸。德宗誕節。召講經內殿。",
    "T49n2035_029:0293b16": "以妙法清涼帝心。遂賜號清涼法師。紫納",
    "T49n2035_029:0293b17": "方袍。禮為教授和上。&#x52C5;禮部尚書李詵。備",
    "T49n2035_029:0293b18": "禮奉迎。與罽賓般若三藏。譯烏荼國所進",
    "T49n2035_029:0293b19": "華嚴經。帝親預譯場。一日不至。即差僧如",
    "T49n2035_029:0293b20": "比丘法。說欲云。皇帝國事因緣如法眾事與",
    "T49n2035_029:0293b21": "欲清淨。元和五年憲宗問華嚴法界宗旨。豁",
    "T49n2035_029:0293b22": "然有得。&#x52C5;有司鑄金印。加號大統清涼國",
    "T49n2035_029:0293b23": "師。開成三年三月六日示寂。壽一百二歲。臘",
    "T49n2035_029:0293b24": "八十三。葬終南石室。塔曰妙覺。師身長九",
    "T49n2035_029:0293b25": "尺四寸。手垂過膝。夜目發光晝仍不瞬。才",
    "T49n2035_029:0293b26": "供二筆日記萬言。盡形一食宿不離衣。歷",
    "T49n2035_029:0293b27": "九朝為七帝門師。荊溪與江淮四十僧。禮",
    "T49n2035_029:0293b28": "覲五臺。師領徒萬指。出郊遠迎。美其尊師",
    "T49n2035_029:0293b29": "之有禮。師去賢首百餘年。遙稟其旨。所著",
    "T49n2035_029:0293c01": "疏記四百餘卷。講華嚴至五十遍。建無遮",
    "T49n2035_029:0293c02": "大齋十五會。弘法弟子三十八人。宰相裴休",
    "T49n2035_029:0293c03": "奉&#x52C5;撰碑。",
    "T49n2035_029:0293c04": "[0293c04] 法師宗密。何氏。果州人。初得法於荷澤五世",
    "T49n2035_029:0293c05": "孫道圓。傳圓覺於涪上。得華嚴句義於病",
    "T49n2035_029:0293c06": "僧。即為他講。清涼語之曰。毘盧華藏能隨",
    "T49n2035_029:0293c07": "我游者。其汝乎。又嘗答其書云。子之所解",
    "T49n2035_029:0293c08": "猶吾之心。轉輪真子誠所謂也(師所著圓覺序云。講雖濫泰",
    "T49n2035_029:0293c09": "學。且師安叨沐猶吾之納。謬當真子之印)著圓覺華嚴涅槃金剛起信",
    "T49n2035_029:0293c10": "唯識蘭盆法界觀行願品等疏鈔及修證科",
    "T49n2035_029:0293c11": "儀凡九十餘卷。太和九年。文宗詔問佛法大",
    "T49n2035_029:0293c12": "意。賜紫方服號大德。會昌元年正月六日。",
    "T49n2035_029:0293c13": "坐亡於興福塔院。諡定慧。塔曰青蓮。",
    "T49n2035_029:0293c14": "[0293c14] 義神智曰。華嚴諸師不知眾生因理本具",
    "T49n2035_029:0293c15": "諸法。但說果上諸法相即而已。若不談",
    "T49n2035_029:0293c16": "具。何能相即。故知果上依正融通並由眾",
    "T49n2035_029:0293c17": "生理本者矣。然則一家所談法門。一曰",
    "T49n2035_029:0293c18": "性體。此當正因。二曰性量。此當了因。三",
    "T49n2035_029:0293c19": "曰性具。此當緣因。具即是假假即空中",
    "T49n2035_029:0293c20": "秖一法性有茲三義。會之彌分。派之常",
    "T49n2035_029:0293c21": "合。雖一一遍亦無所在。當知他宗談",
    "T49n2035_029:0293c22": "乎法性。亦同今家性體性量。以彼皆云",
    "T49n2035_029:0293c23": "法性真如與虛空等。但闕第三性具之",
    "T49n2035_029:0293c24": "義。",
    "T49n2035_029:0293c25": "[0293c25] 法師子濬。嘉禾人。初依洪敏師學楞嚴。至",
    "T49n2035_029:0293c26": "動靜二相了然不生有省。聞琅邪慧覺道",
    "T49n2035_029:0293c27": "重當世。趨至其門。值其上堂。即致問曰。清",
    "T49n2035_029:0293c28": "淨本然云何忽生山河大地。覺喝云。清淨本",
    "T49n2035_029:0293c29": "然云何忽生山河大地。師俯伏流汗。豁然大",
    "T49n2035_029:0294a01": "悟。覺謂之曰。汝宗不振久矣。宜厲志扶持",
    "T49n2035_029:0294a02": "以報佛恩。師如教辭去。後住長水。眾幾一",
    "T49n2035_029:0294a03": "千。以賢首宗旨述楞嚴經疏十卷。行於",
    "T49n2035_029:0294a04": "世。",
    "T49n2035_029:0294a05": "[0294a05] 法師淨源。晉江楊氏。受華嚴於五臺承遷(遷師",
    "T49n2035_029:0294a06": "注金師子章)學合論於橫海明覃。還南聽長水楞",
    "T49n2035_029:0294a07": "嚴圓覺起信。時四方宿學推為義龍。因省親",
    "T49n2035_029:0294a08": "於泉。請主清涼。復遊吳住報恩觀音。杭守",
    "T49n2035_029:0294a09": "沈文通。置賢首院於祥符以延之。復主青",
    "T49n2035_029:0294a10": "鎮密印寶閣華亭普照善住。高麗僧統義天。",
    "T49n2035_029:0294a11": "航海問道。申弟子禮。初華嚴一宗疏鈔久",
    "T49n2035_029:0294a12": "矣散墜。因義天持至咨決。逸而復得。左丞蒲",
    "T49n2035_029:0294a13": "宗孟撫杭。愍其苦志。奏以慧因易禪為教。",
    "T49n2035_029:0294a14": "義天還國以金書華嚴三譯本一百八十卷",
    "T49n2035_029:0294a15": "(晉嚴觀二法師。同譯六十卷。唐實叉難陀譯八十卷。唐烏荼進本。澄觀法師譯四十卷)以遺師。",
    "T49n2035_029:0294a16": "為主上祝壽。師乃建大閣以奉安之。時稱",
    "T49n2035_029:0294a17": "師為中興教主(以此寺奉金書經故。俗稱高麗寺)元祐三年十",
    "T49n2035_029:0294a18": "一月示寂。塔舍利於寺西北。",
    "T49n2035_029:0294a19": "[0294a19] 法師義和。錫號圓澄。乾道中住慧因。遷平",
    "T49n2035_029:0294a20": "江能仁。閱淨土傳錄。以華嚴部中未有顯",
    "T49n2035_029:0294a21": "揚念佛法門者。乃著無盡燈。以此經宗旨",
    "T49n2035_029:0294a22": "偏讚西方為念佛往生之法(文見樂邦文類)。",
    "T49n2035_029:0294a23": "[0294a23] 長者李通玄。唐開元七年。用新譯華嚴經",
    "T49n2035_029:0294a24": "造釋論四十卷。其立論以十處十會盛談",
    "T49n2035_029:0294a25": "法界。與藏師疏旨不同。又以教主請主等",
    "T49n2035_029:0294a26": "十別對勝法華。而不知法華是開權顯實",
    "T49n2035_029:0294a27": "之談。不識華嚴是兼別說圓之典。故多為",
    "T49n2035_029:0294a28": "吾宗所斥(長者事&#x8FF9;大略見通塞志六卷)。",
    "T49n2035_029:0294a29": "慈恩宗教",
    "T49n2035_029:0294b01": "[0294b01] 初祖西天戒賢法師 二祖三藏玄奘法師",
    "T49n2035_029:0294b02": " 三祖慈恩窺基法師",
    "T49n2035_029:0294b03": "[0294b03] 賢師三時之教。立義疏闊。豈足以收一代",
    "T49n2035_029:0294b04": "之經。慈恩玄贊之作。觀心虧闕。豈足以通",
    "T49n2035_029:0294b05": "一實之典。恕之者則曰。此別為一機也。當",
    "T49n2035_029:0294b06": "天台之興。南三北七為之掃&#x8FF9;矣。豈容慈恩",
    "T49n2035_029:0294b07": "崛起於四海永清之後。是不得不議也。撰",
    "T49n2035_029:0294b08": "慈恩宗教志。",
    "T49n2035_029:0294b09": "[0294b09] 法師玄奘。洛陽陳氏。年十一誦通維摩法華。",
    "T49n2035_029:0294b10": "時道基法師化行長安。師負笈西遊。從受",
    "T49n2035_029:0294b11": "阿毘曇婆沙雜心論等。基贊之曰予遊講肆",
    "T49n2035_029:0294b12": "多矣。未見少年神悟若此。武德中在京師",
    "T49n2035_029:0294b13": "講雜心論。以不泥文相為世所服。僕射",
    "T49n2035_029:0294b14": "蕭瑀。奏住大莊嚴寺。正觀二年上表遊西",
    "T49n2035_029:0294b15": "竺。上允之。杖策西征。遠逾&#x8471;嶺。毒風切肌。",
    "T49n2035_029:0294b16": "飛沙塞路。遇溪澗懸絕。則以繩為梁。梯空",
    "T49n2035_029:0294b17": "而進。及登雪山。壁立千仞。人持四棧。手足",
    "T49n2035_029:0294b18": "更互著崖孔中。猿臂而過。張騫甘延壽所未",
    "T49n2035_029:0294b19": "至也。過沙河逢惡鬼異類出沒前後。師一",
    "T49n2035_029:0294b20": "心念觀音及般若心經。倏然退散。稜山&#x6C37;雪",
    "T49n2035_029:0294b21": "春夏不解。徒侶凍死者十之四。入銕門&#x5CEF;",
    "T49n2035_029:0294b22": "壁皆銕。即突厥關塞也。所歷百三十國。凡如",
    "T49n2035_029:0294b23": "來所化之地。泥洹堅固之林。降魔菩提之",
    "T49n2035_029:0294b24": "樹。迦路崇高之塔。那揭留影之山。皆申禮",
    "T49n2035_029:0294b25": "敬。獲寶像舍利貝葉七十五部。耆山方等之",
    "T49n2035_029:0294b26": "教。鹿苑半字之文。馬鳴龍樹諸所著述。十八",
    "T49n2035_029:0294b27": "異執之宗。五部殊途之致。收羅研究悉得其",
    "T49n2035_029:0294b28": "文。雖七例八轉之音。三聲六釋之句。無不",
    "T49n2035_029:0294b29": "盡其微妙。既而祗羅國王。賜青象白馬。以",
    "T49n2035_029:0294c01": "助馱載。十九年正月歸長安。留守房元齡。",
    "T49n2035_029:0294c02": "備幢旛鼓吹釋部威儀。道俗數萬眾。以寶",
    "T49n2035_029:0294c03": "輦迎師。二月至洛陽。見上於儀鸞殿(時帝行幸洛京)",
    "T49n2035_029:0294c04": "尉勞勤至。問西域事&#x8FF9;。詔撰西域記。山川",
    "T49n2035_029:0294c05": "風俗前史未聞。詔就弘福寺與沙門道宣",
    "T49n2035_029:0294c06": "靈綱等同翻譯。二十年上新譯菩薩藏經顯",
    "T49n2035_029:0294c07": "揚聖教論。請上製聖教序。二十二年進瑜伽",
    "T49n2035_029:0294c08": "師地論。上親覽。歎曰。佛教廣大。猶瞻天瞰",
    "T49n2035_029:0294c09": "海。莫極高深。九流典籍若汀瀅方溟渤",
    "T49n2035_029:0294c10": "耳。世言三教齊致。此妄談也。詔寫新譯經",
    "T49n2035_029:0294c11": "論。宣賜九道總管(時天下分為九道)展轉流布。詔於京",
    "T49n2035_029:0294c12": "師紫微殿西。別創弘法院。延師居之。選名",
    "T49n2035_029:0294c13": "德七人以自從。對上論道之餘。則與眾隨",
    "T49n2035_029:0294c14": "時翻譯。上令翻老子為梵文以遺西竺。",
    "T49n2035_029:0294c15": "師曰。佛老二教其致大殊。安用佛言以通",
    "T49n2035_029:0294c16": "老義。且老子立義膚淺。五竺聞之適足見",
    "T49n2035_029:0294c17": "薄。遂止。永徽三年。表請創塔於慈恩寺。以",
    "T49n2035_029:0294c18": "奉藏梵本及兩朝御製聖教序。上許之。仍",
    "T49n2035_029:0294c19": "裒七宮亡人衣財以助其費。顯慶元年皇子",
    "T49n2035_029:0294c20": "生(中宗)神光滿室。上賜號佛光王。越月表請",
    "T49n2035_029:0294c21": "佛光王出家。詔落髮授歸戒。進金字心經法",
    "T49n2035_029:0294c22": "衣&#x9262;具。二年帝幸洛陽。詔師陪駕。便道陳",
    "T49n2035_029:0294c23": "留。改葬二親。&#x52C5;供給葬具。四年以玉華宮",
    "T49n2035_029:0294c24": "為寺。追崇先帝。詔師居之。譯大般若經。",
    "T49n2035_029:0294c25": "及四年成六百卷。麟德元年二月四日。告",
    "T49n2035_029:0294c26": "眾曰。幻泡之質何得久停。令眾稱彌勒。願",
    "T49n2035_029:0294c27": "與含識速奉慈顏。遂右&#x8107;累足。以手支",
    "T49n2035_029:0294c28": "頤。凝然不動。帝哭之慟。廢朝五日。五詔褒",
    "T49n2035_029:0294c29": "恤。用佛故事。以金棺銀槨葬於滻東。初臥",
    "T49n2035_029:0295a01": "病。明藏禪師問疾。見二長人捧白蓮至",
    "T49n2035_029:0295a02": "前。曰師從無始損惱有情。因今小疾並",
    "T49n2035_029:0295a03": "得消殄。師顧大眾合掌而聽。得非譯般",
    "T49n2035_029:0295a04": "若力轉重罪為輕受乎。初遊天竺。手摩",
    "T49n2035_029:0295a05": "門逕松曰。吾西求法可枝向西。吾若言歸",
    "T49n2035_029:0295a06": "枝可東指。既往枝果西。一日忽東指。弟子",
    "T49n2035_029:0295a07": "曰。教主歸矣。因號摩頂松。師至天竺。遇龍",
    "T49n2035_029:0295a08": "樹宗。欲從其學。其徒令服藥求長生。方",
    "T49n2035_029:0295a09": "可窮研宗旨。師自念。本欲求經。恐仙術",
    "T49n2035_029:0295a10": "不就。有負宿願。遂學法相於戒賢傳唯識",
    "T49n2035_029:0295a11": "宗。賢時年一百三歲。蒙文殊付託。忍死以",
    "T49n2035_029:0295a12": "遲奘。賢用三時教。一有。二空。三不空不有。",
    "T49n2035_029:0295a13": "起信論雖出馬鳴。久而無傳。師譯唐為梵。",
    "T49n2035_029:0295a14": "俾流布五天。復聞要道。師之功也。",
    "T49n2035_029:0295a15": "[0295a15] 法師窺基。代郡人。金吾衛將軍尉遲敬宗之",
    "T49n2035_029:0295a16": "子。母裴氏。夢吞月而孕。六歲聰慧過人。項",
    "T49n2035_029:0295a17": "有玉枕指文如印。未成童便能著書。初奘",
    "T49n2035_029:0295a18": "三藏得童子於西域。聰悟絕倫。嘗&#x643A;詣敬",
    "T49n2035_029:0295a19": "宗。宗呼基出拜奘。使誦所著兵書數千言。",
    "T49n2035_029:0295a20": "奘數目童子。基誦畢奘曰。此古書也。令童",
    "T49n2035_029:0295a21": "子覆之。不差一字。宗大怒以基罔已將殺",
    "T49n2035_029:0295a22": "之。奘就&#x5303;出家。因念曩在天竺。起歸與之",
    "T49n2035_029:0295a23": "與。卜者謂曰。師可東歸。弟子生矣。讖既冥",
    "T49n2035_029:0295a24": "符。舉以告宗。宗曰。此子悍暴豈堪受訓。奘",
    "T49n2035_029:0295a25": "曰。郎君器度。非將軍不生。非貧道不識。",
    "T49n2035_029:0295a26": "宗竟諾之。基怫然曰。得不斷欲茹葷血過",
    "T49n2035_029:0295a27": "中食聽此三事。乃可爾。奘念先以欲鉤牽。",
    "T49n2035_029:0295a28": "遂矯許之。正觀二十一年。奉&#x52C5;落髮。時年",
    "T49n2035_029:0295a29": "十七住廣福寺。稟受奘師瑜伽師地唯識宗",
    "T49n2035_029:0295b01": "旨。撰述疏鈔及於百部。時號百部論師。東",
    "T49n2035_029:0295b02": "行博陵。或請講法華。造玄贊大疏十卷。永",
    "T49n2035_029:0295b03": "淳元年十一月。示滅於慈恩翻經院。御製像",
    "T49n2035_029:0295b04": "讚。&#x52C5;諸寺圖形以祀。祔葬於奘師之瑩。",
    "T49n2035_029:0295b05": "[0295b05] 義神智曰。慈恩玄贊之釋法華也。都無",
    "T49n2035_029:0295b06": "立行攝法入心成觀等義。專用唯識論定",
    "T49n2035_029:0295b07": "性滅種以通此經。茲乃徒援權文用證",
    "T49n2035_029:0295b08": "實教。然其談八識緣境廣狹。及轉識成",
    "T49n2035_029:0295b09": "智束智成身。與夫造業受報等說。厥功",
    "T49n2035_029:0295b10": "為多。",
    "T49n2035_029:0295b11": "[0295b11] 瑜伽密教",
    "T49n2035_029:0295b12": "[0295b12]  初祖金剛智灌頂國師 二祖不空灌頂國",
    "T49n2035_029:0295b13": "師 三祖慧朗灌頂法師 龍門無畏法師",
    "T49n2035_029:0295b14": " 大慧一行法師",
    "T49n2035_029:0295b15": "[0295b15] 持密語以希顯驗者。非與夫解第一義者",
    "T49n2035_029:0295b16": "妙心一悟當座而決。是以潔齊三業精明軌",
    "T49n2035_029:0295b17": "儀。誦專數言課充億萬。積月累歲而用成",
    "T49n2035_029:0295b18": "無間。重精疊思而始獲一感。維茲瑜伽五",
    "T49n2035_029:0295b19": "部之教。一切行果。廣大悉備。而於護國救世",
    "T49n2035_029:0295b20": "尤為至要。斯蓋佛道顯仁藏用。所以禦外",
    "T49n2035_029:0295b21": "務而回不信也撰瑜伽密教志(梵語瑜伽此云相應謂一切乘",
    "T49n2035_029:0295b22": "境行果所有諸法皆相應也)。",
    "T49n2035_029:0295b23": "[0295b23] 國師金剛智。西土人。親傳龍智阿闍梨法。唐",
    "T49n2035_029:0295b24": "開元七年抵南海廣州以聞。詔入見。館大",
    "T49n2035_029:0295b25": "慈恩寺。夏旱詔禱雨。結壇圖七俱胝像。約",
    "T49n2035_029:0295b26": "像開目即雨。閱三日像目果開。有物自壇",
    "T49n2035_029:0295b27": "布雲彌空。須臾霈雨。詔褒之。明年辭遊雁",
    "T49n2035_029:0295b28": "門。不允。遷居薦福。所至結壇作灌頂道場。",
    "T49n2035_029:0295b29": "二十年八月告其徒曰。白月圓時吾其逝矣。",
    "T49n2035_029:0295c01": "至期右遶毘盧遮那佛像。頂安貝葉趺坐",
    "T49n2035_029:0295c02": "而化。諡灌頂國師。塔於伊川。",
    "T49n2035_029:0295c03": "[0295c03] 國師不空。西域人。幼隨叔父觀光上國。值",
    "T49n2035_029:0295c04": "金剛智從之傳瑜伽義。智授梵本聲明論。",
    "T49n2035_029:0295c05": "旬日成誦。奇之引入金剛道場。驗以擲華。",
    "T49n2035_029:0295c06": "謂為勝己。師初求法。夢京師像皆東行。&#x7AB9;",
    "T49n2035_029:0295c07": "以問智。智曰。汝有受道之資。吾何靳哉。即",
    "T49n2035_029:0295c08": "授五部及蘇悉地儀軌。智沒奉遺教。西遊",
    "T49n2035_029:0295c09": "天竺。至師子國。遇龍智受十八會金剛灌",
    "T49n2035_029:0295c10": "頂及大悲胎藏建壇之法。傳經論至五百餘",
    "T49n2035_029:0295c11": "部。二十九年自師子國歸至廣州。採訪使",
    "T49n2035_029:0295c12": "劉巨濟。請建灌頂壇法。感文殊見身。度人",
    "T49n2035_029:0295c13": "千萬。天寶元年西城大石康居五國。入寇安",
    "T49n2035_029:0295c14": "西。召師入內。上親秉香鑪。師誦仁王護國",
    "T49n2035_029:0295c15": "密語。方二七遍。上忽見神兵可五百人。帶",
    "T49n2035_029:0295c16": "甲荷戈立於殿庭。師曰。此毘沙門天王第",
    "T49n2035_029:0295c17": "二子獨健。副陛下意往救安西。請設食以",
    "T49n2035_029:0295c18": "遣之。至四月安西奏。二月十一日。城東北",
    "T49n2035_029:0295c19": "黑雲中見金甲人丈餘。空中鼓角大鳴聲震",
    "T49n2035_029:0295c20": "天地。寇人帳幕間有金鼠齧斷弓弦。五國",
    "T49n2035_029:0295c21": "即時奔潰。須臾城樓上見天王形。謹圖其",
    "T49n2035_029:0295c22": "像以進驗之。即誦&#x546A;日也。乃&#x52C5;諸道。於城",
    "T49n2035_029:0295c23": "西北隅置天王像(今城樓軍塋立天王堂者即其故事)師每禱必張",
    "T49n2035_029:0295c24": "繡座手持木神。誦&#x546A;擲之。神自立於座。四",
    "T49n2035_029:0295c25": "眾環視。兩目瞬動。感格踵至。肅代兩朝。尊",
    "T49n2035_029:0295c26": "為灌頂國師。每以至理開發君上。加贈鴻",
    "T49n2035_029:0295c27": "臚卿晚年示疾就加開府儀同三司肅國公。",
    "T49n2035_029:0295c28": "食邑三千戶。辭不受。賜號大廣智三藏。大",
    "T49n2035_029:0295c29": "歷九年六月。示寂於大興善寺上廢朝三",
    "T49n2035_029:0296a01": "日。賜祭贈司空。諡大辯正廣智。塔舍利於",
    "T49n2035_029:0296a02": "舊居。師譯經七十七部。諸弟子得誦&#x546A;之",
    "T49n2035_029:0296a03": "法者。慧朗為最。故東夏以金剛智為始祖。",
    "T49n2035_029:0296a04": "不空為二祖。慧朗為三祖云。不空弟子有",
    "T49n2035_029:0296a05": "慧果者。元和中日本空海入中國從果學。",
    "T49n2035_029:0296a06": "歸國盛行其道(慧朗法師傳本紀失)。",
    "T49n2035_029:0296a07": "[0296a07] 鎧菴曰。華嚴頓施別圓。則無俟乎密。鹿",
    "T49n2035_029:0296a08": "苑專說小乘。則未易用密。唯方等般若",
    "T49n2035_029:0296a09": "二時。欲轉小成衍及被接入別圓。則如",
    "T49n2035_029:0296a10": "來始於此時有顯密二輪之用。若夫法",
    "T49n2035_029:0296a11": "華開顯。無小無大俱入一乘。殆猶日輪",
    "T49n2035_029:0296a12": "當午罄無昃影。所謂密者尚何施耶。自金",
    "T49n2035_029:0296a13": "剛智諸師。為末代機緣有宜密教者。故",
    "T49n2035_029:0296a14": "東傳此道以名一家。然嗣其後者。功效",
    "T49n2035_029:0296a15": "寖微。唐末亂離。經疏銷毀。今其法盛行於",
    "T49n2035_029:0296a16": "日本。而吾邦所謂瑜伽者。但存法事耳。",
    "T49n2035_029:0296a17": "[0296a17] 法師無畏者。甘露飯王之後也。遜國遺榮。",
    "T49n2035_029:0296a18": "出家學道。所至說法必有異相。至烏茶國",
    "T49n2035_029:0296a19": "演遮那經。眾見毘盧遮那四金字於空中。其",
    "T49n2035_029:0296a20": "徑尋丈(應是順西土梵書成形也)及過龍河。駝負經竟入水。",
    "T49n2035_029:0296a21": "無畏隨之。龍王請入宮。講法三日。開元四",
    "T49n2035_029:0296a22": "年至長安。帝先夢。梵僧來謁。及寤命工肖",
    "T49n2035_029:0296a23": "形於壁。洎師入對。即夢所見者。館之西明",
    "T49n2035_029:0296a24": "寺。稱為教主。秋旱詔禱雨。師以數定為",
    "T49n2035_029:0296a25": "難曰。必欲致雨恐龍暴物。使諭曰。民苦旱",
    "T49n2035_029:0296a26": "久矣。暴風疾雨適足快意。即持&#x9262;握小刃",
    "T49n2035_029:0296a27": "攪之。誦密言百過。俄有物若蚪。矯首出",
    "T49n2035_029:0296a28": "&#x9262;。白氣盈空。語使人速歸。使回視見密雲",
    "T49n2035_029:0296a29": "如練。自講堂盤空而上。已而震雷風雨飄",
    "T49n2035_029:0296b01": "蕩廬舍。彌日方息。又以積雨不止。即&#x63D1;泥",
    "T49n2035_029:0296b02": "為五媼。作梵語向之。若叱詈者。即刻而",
    "T49n2035_029:0296b03": "霽。譯毘盧遮那蘇悉地揭羅等經十餘部。弟",
    "T49n2035_029:0296b04": "子寶月一行。皆足受道。數求還西。上安慰",
    "T49n2035_029:0296b05": "不許。二十三年示滅。真體不壞。塔於龍門",
    "T49n2035_029:0296b06": "之西山(本朝太祖。乾德九年上幸洛陽龍門山廣化寺。問無畏三藏塔。瞻敬真體)。",
    "T49n2035_029:0296b07": "[0296b07] 法師一行。張公謹之孫也。初從普寂落髮。",
    "T49n2035_029:0296b08": "盧鴻一見奇之。謂寂曰。此子非君所能模",
    "T49n2035_029:0296b09": "範。當從其東請南詢可也。師所至倒屣迎",
    "T49n2035_029:0296b10": "之。凡西竺貝葉陰陽緯讖。靡不窮究。傳密",
    "T49n2035_029:0296b11": "教於金剛無畏。結集毘盧遮那經疏登壇灌",
    "T49n2035_029:0296b12": "頂受瑜伽五部法。至國清學歷於老僧。初",
    "T49n2035_029:0296b13": "至僧布算謂侍者曰。當有弟子求吾算法。",
    "T49n2035_029:0296b14": "除一算曰。門前溪水西流乃至。師突入稽首",
    "T49n2035_029:0296b15": "受訣畢。水復東注。自是算法卓詭。開元三",
    "T49n2035_029:0296b16": "年詔入見。咨出世法及安國撫民之道。時號",
    "T49n2035_029:0296b17": "天師。帝以國祚為問。答曰。鑾輿有萬里行。",
    "T49n2035_029:0296b18": "社稷終吉。以金合進曰。至萬里即開視。乃",
    "T49n2035_029:0296b19": "當歸少許耳。祿山之亂上幸成都。至萬里",
    "T49n2035_029:0296b20": "橋悟當歸之讖洗然忘憂。終吉者。至昭宗",
    "T49n2035_029:0296b21": "而絕。昭曾封吉王也。里媼王氏子坐罪當",
    "T49n2035_029:0296b22": "死。求救於師。令捕七&#x7A49;豚。日藏其一於",
    "T49n2035_029:0296b23": "甕。封以六一泥。&#x546A;之七日北斗盡沒。太史",
    "T49n2035_029:0296b24": "奏有大變。師勸帝大赦。媼子遂得免。乃日",
    "T49n2035_029:0296b25": "出一豚。七日而魁杓盡復。師未解奕。於燕",
    "T49n2035_029:0296b26": "公座。觀王積薪一局遂為敵手。謂燕公曰。",
    "T49n2035_029:0296b27": "此爭先法耳。若誦貧道四句乘除語。則人",
    "T49n2035_029:0296b28": "人為國手。邢和璞謂尹愔曰。洛下閎。造歷",
    "T49n2035_029:0296b29": "時云。八百年差一日。當有聖人定之。大衍",
    "T49n2035_029:0296c01": "歷出。閎言皆驗。十五年陪駕幸新豐。道病。",
    "T49n2035_029:0296c02": "詔京師十大德結壇祈福。十月八日示寂",
    "T49n2035_029:0296c03": "於華嚴寺。停龕三七日顏貌如生。塔銅人",
    "T49n2035_029:0296c04": "原。諡大慧禪師。所著易論大衍歷。其目在",
    "T49n2035_029:0296c05": "唐書藝文志。",
    "T49n2035_029:0296c06": "南山律學",
    "T49n2035_029:0296c07": "[0296c07] 始祖曇無德尊者(法正。&#x6BF1;多尊者弟子。四分律主。南山所宗) 二祖",
    "T49n2035_029:0296c08": "曇摩迦羅尊者(法時。西竺沙門。始依四分十人受戒。遠承法正) 三",
    "T49n2035_029:0296c09": "祖北臺法聰律師(元魏孝文時。本學僧祇。因考受體首傳四分。遠承法時)",
    "T49n2035_029:0296c10": " 四祖雲中道覆律師(聰之弟子。最初撰疏疏科六卷。以釋四分)",
    "T49n2035_029:0296c11": " 五祖大覺慧光律師(初從佛陀禪師出家。陀曰。此子宜先聽律。律是",
    "T49n2035_029:0296c12": "慧基非智不奉。若初從經論。必輕戒網。由是依覆通四分律。撰疏十卷) 六祖高",
    "T49n2035_029:0296c13": "齊道雲律師(從光受學。撰疏鈔九卷。判釋廣文) 七祖河北",
    "T49n2035_029:0296c14": "道洪律師(從雲受學。亦著疏文) 八祖弘福智首律",
    "T49n2035_029:0296c15": "師(稟戒之前。於古佛塔前。預祈顯驗。蒙佛摩頂。身心泰然。方知感戒。及尋律部。多會其文。從",
    "T49n2035_029:0296c16": "洪受學。撰疏二十卷) 九祖南山道宣律師(輕重儀云。先所宗承",
    "T49n2035_029:0296c17": "首律師者)",
    "T49n2035_029:0296c18": "[0296c18] 鹿園初會多士未純。以故漸制諸戒用清",
    "T49n2035_029:0296c19": "三業。既屢被彈訶。復盛聞開顯。則世之為",
    "T49n2035_029:0296c20": "學。將有乘急戒緩之過。故於泥洹之夜。扶",
    "T49n2035_029:0296c21": "律談常。嚴飭來機毋忽學戒。是為以知",
    "T49n2035_029:0296c22": "常之心扶奉律儀。非同十二年中偏弘",
    "T49n2035_029:0296c23": "三藏之學也。維南山師。遠受佛寄。專典毘",
    "T49n2035_029:0296c24": "尼。盛述條章。深明持犯。所以正為末代之",
    "T49n2035_029:0296c25": "機宜也。入道之士。何莫由斯。三學相仍。茲",
    "T49n2035_029:0296c26": "為初步。撰南山律學志。",
    "T49n2035_029:0296c27": "[0296c27] 法師道宣。京兆錢氏。母夢梵僧語之曰。仁",
    "T49n2035_029:0297a01": "者所懷梁僧祐律師也。處胎彌十二月而",
    "T49n2035_029:0297a02": "生。九歲遍覽群書。十二善習文墨。十五師",
    "T49n2035_029:0297a03": "日嚴頵公(於倫反)十六誦法華。兩旬而徹。十七",
    "T49n2035_029:0297a04": "落髮。二十依首師進具戒。三衣唯布。常坐",
    "T49n2035_029:0297a05": "一食。武德四年再依首師學律。性好禪那",
    "T49n2035_029:0297a06": "期修正定。頵曰。戒淨定明慧方有據。始聽",
    "T49n2035_029:0297a07": "未閑。持犯焉識。七年徙居終南紵麻蘭若。始",
    "T49n2035_029:0297a08": "製行事鈔。正觀四年行般若三昧於清宮精",
    "T49n2035_029:0297a09": "舍。經九十日。龍化人形禮覲聽法。沙彌染",
    "T49n2035_029:0297a10": "心顧盻其女。龍怒欲害之。念師教誡頓息",
    "T49n2035_029:0297a11": "惡心。攝毒吐井。白師勿飲此水。及往視",
    "T49n2035_029:0297a12": "之其井涌沸。又於雲際寺行此三昧。前後",
    "T49n2035_029:0297a13": "二十會。常感天童為之給侍。十九年偕奘",
    "T49n2035_029:0297a14": "公翻經弘福。筆受潤文推為上首。永徽元年",
    "T49n2035_029:0297a15": "復居紵麻。心勞疾發。忽毘沙門天王授以補",
    "T49n2035_029:0297a16": "心之方(今和劑局方。有天王補心丹)復告師曰。時當像末。不",
    "T49n2035_029:0297a17": "修禪誦。但起伽藍恐非比丘之正業。後在",
    "T49n2035_029:0297a18": "西明寺深夜行道。足跌前階聖者扶足。師",
    "T49n2035_029:0297a19": "問何人。答曰。北天王子那吒。奉命來衛。師",
    "T49n2035_029:0297a20": "曰。太子威力自在。天竺有可作佛事者。願",
    "T49n2035_029:0297a21": "為致之。太子即以所寶佛牙授之。師夜",
    "T49n2035_029:0297a22": "捧行道晝藏地穴。唯弟子文綱知之。師與",
    "T49n2035_029:0297a23": "天神往來。言此土靈縱西天聖&#x8FF9;。計三千",
    "T49n2035_029:0297a24": "八百事。隨問隨錄。為感通傳。坐夏有功",
    "T49n2035_029:0297a25": "庭生芝草。隱居之地水涌白泉。操觚續傳則",
    "T49n2035_029:0297a26": "鴻儒服膺。封土築壇則梵僧稱贊。捷疾送",
    "T49n2035_029:0297a27": "奇華異果。非人獻甘露名香。若此之事不",
    "T49n2035_029:0297a28": "能畢記。乾封二年春。天人告師曰。師報緣",
    "T49n2035_029:0297a29": "將盡。當生彌勒內宮。十月三日。眾見空中",
    "T49n2035_029:0297b01": "旛華交列。異香天樂。天人同聲請師歸覲彌",
    "T49n2035_029:0297b02": "勒。上聞之。詔天下寺院。圖形奉祀。穆宗製",
    "T49n2035_029:0297b03": "讚曰。代有覺人為如來使。龍鬼歸降天神",
    "T49n2035_029:0297b04": "奉事。聲飛五天辭驚萬里。金烏西沈佛日",
    "T49n2035_029:0297b05": "東舉。稽首歸依肇律宗主。懿宗朝諡澄照。師",
    "T49n2035_029:0297b06": "所撰刪定僧戒本(一卷今所盛行)刪定比丘尼戒本(一卷)",
    "T49n2035_029:0297b07": "注僧戒本(三卷)戒疏(四卷)注羯磨經(二卷)羯磨疏",
    "T49n2035_029:0297b08": "(四卷)行事鈔(三卷)尼戒本(一卷)比丘尼鈔(三卷)拾",
    "T49n2035_029:0297b09": "毘尼義鈔(三卷)亡物輕重儀。章服儀。歸敬儀。",
    "T49n2035_029:0297b10": "正行懺悔儀。新學教誡儀(各一卷)法華義苑(三十卷亡本)",
    "T49n2035_029:0297b11": "釋迦方誌(二卷)佛道論衡(四卷)續高僧傳(三十卷)後",
    "T49n2035_029:0297b12": "續僧傳(十卷)廣弘明集(三十卷)三寶感通記(二卷)天",
    "T49n2035_029:0297b13": "人感通傳(一卷)大唐內典錄(十卷)。",
    "T49n2035_029:0297b14": "[0297b14] 鎧菴曰。澄照婁感天神。揚搉律相。參諸",
    "T49n2035_029:0297b15": "異部。以四分為宗。撰述疏鈔破斥諸",
    "T49n2035_029:0297b16": "家。但據成實論師之說。以五義分通大",
    "T49n2035_029:0297b17": "乘。立為圓宗戒體(日本師為問以難)又立三種懺",
    "T49n2035_029:0297b18": "法。不依方等普賢。乃取唯識別教。以為",
    "T49n2035_029:0297b19": "末世初心懺重觀法。判位太高。不無可",
    "T49n2035_029:0297b20": "議。",
    "T49n2035_029:0297b21": "[0297b21] 律師允堪。錫號智圓。慶歷間主錢唐西湖菩",
    "T49n2035_029:0297b22": "提寺。撰會正記。以釋南山之鈔。厥後照律",
    "T49n2035_029:0297b23": "師出。因爭論遶佛左右衣制短長。遂別撰資",
    "T49n2035_029:0297b24": "持記。於是會正資持。遂分二家。",
    "T49n2035_029:0297b25": "[0297b25] 律師元照。餘杭唐氏。初依祥符鑒律師。十八",
    "T49n2035_029:0297b26": "通誦妙經。試中得度。專學毘尼。後與擇映",
    "T49n2035_029:0297b27": "從神悟謙師。悟曰。近世律學中微。汝當明",
    "T49n2035_029:0297b28": "法華以弘四方。復從廣慈才法師受菩薩",
    "T49n2035_029:0297b29": "戒。戒光發見(詳見才法師傳)乃博究南山一宗頓漸律",
    "T49n2035_029:0297c01": "儀。常布衣持&#x9262;。乞食於市。主靈芝三十年。",
    "T49n2035_029:0297c02": "眾至三百。義天遠來求法。為提大要授菩",
    "T49n2035_029:0297c03": "薩戒。會幾滿萬。增戒度僧。及六十會。施食",
    "T49n2035_029:0297c04": "禳災。應若谷響。所至伽藍必為結界。每曰。",
    "T49n2035_029:0297c05": "生弘律範死歸安養。平生所得唯二法門。政",
    "T49n2035_029:0297c06": "和六年秋九月一日。集眾諷普賢行願品。趺",
    "T49n2035_029:0297c07": "坐而化。湖上漁人皆聞天樂。葬於寺之西",
    "T49n2035_029:0297c08": "北。諡大智。塔曰戒光。常謂其徒曰。化當",
    "T49n2035_029:0297c09": "世無如講說。垂將來莫若著書。乃述資",
    "T49n2035_029:0297c10": "持記(釋事鈔)濟緣記(釋羯磨疏)行宗記(釋戒疏)住法記(釋遺教疏)",
    "T49n2035_029:0297c11": "報恩記(釋蘭盆疏)觀無量壽佛經。小本彌陀。皆有",
    "T49n2035_029:0297c12": "義疏。刪定尼戒本。凡百餘卷。雜著芝園集二",
    "T49n2035_029:0297c13": "十卷。",
    "T49n2035_029:0297c14": "[0297c14] 鎧菴曰。律師以英才偉器。受[怡-台+(由/卜)]悟弘四",
    "T49n2035_029:0297c15": "分之記。斯可矣。而乃別為觀經述新疏。",
    "T49n2035_029:0297c16": "抗分事理。專接鈍機。廢棄格言唯任臆",
    "T49n2035_029:0297c17": "說。此草菴輔正。不得已而條攻之也。至",
    "T49n2035_029:0297c18": "於律家扶新之出。適足以扶不義以抗",
    "T49n2035_029:0297c19": "義戒之哉。"
}