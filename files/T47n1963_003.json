{
    "T47n1963_003:0097a15": "淨土論卷下",
    "T47n1963_003:0097a17": "大唐弘法寺釋迦才撰",
    "T47n1963_003:0097a18": "第六引現得往生人相貌(謂引道俗得往生人示諸學者)",
    "T47n1963_003:0097a19": "道俗得往生淨土者。略有二十人(比丘僧六人。比丘尼四人。",
    "T47n1963_003:0097a20": "優婆塞五人。優婆夷五人)。",
    "T47n1963_003:0097a21": "問曰。上引經論二教。證往生事。實為良驗。但",
    "T47n1963_003:0097a22": "眾生智淺。不達聖旨。未若引現得往生人相",
    "T47n1963_003:0097a23": "貌。勸進其心。今即日取信。欣其聞進也。",
    "T47n1963_003:0097a24": "答曰。其得往生人。依經論咸得光臺異相者。",
    "T47n1963_003:0097a25": "其數無量。今略引四五。示諸學人。令見取信",
    "T47n1963_003:0097a26": "也。",
    "T47n1963_003:0097a27": "比丘僧得往生者六人",
    "T47n1963_003:0097a28": "方啟法師者。花蔭人也。貞觀九年。共玄果",
    "T47n1963_003:0097a29": "法師。於藍田縣悟真寺。一夏念阿彌陀佛。乃",
    "T47n1963_003:0097b01": "取一楊枝。著觀世音菩薩手中。誓云。若我念",
    "T47n1963_003:0097b02": "佛得往生者。願此楊枝七日不萎。依誓。遂即",
    "T47n1963_003:0097b03": "七日不萎也。此僧復為一切眾生請云。如攝",
    "T47n1963_003:0097b04": "論中判。作別時意。觀經中言即生。願於夢中",
    "T47n1963_003:0097b05": "見阿彌陀佛。請決此疑。即於其夜。唯在一處。",
    "T47n1963_003:0097b06": "三度作夢。初夢在一大池。西南有一高樓。此",
    "T47n1963_003:0097b07": "僧從樓而下。至池東北岸上。見一寶帳高二",
    "T47n1963_003:0097b08": "丈餘。面東開門。此僧忽爾飛入帳中。半身得",
    "T47n1963_003:0097b09": "入。還出。下至帳西。有大殿宇。中見一大德告",
    "T47n1963_003:0097b10": "云。但修淨土行。並生此帳中也。遂即睡寤復",
    "T47n1963_003:0097b11": "更作夢。在池北岸。見觀世音菩薩。面向北方。",
    "T47n1963_003:0097b12": "垂脚而坐。此僧遂以手捧菩薩足。頭上載之。",
    "T47n1963_003:0097b13": "見足下有千輻輪相。其菩薩身作閻浮檀金",
    "T47n1963_003:0097b14": "色也。忽然睡覺。更復作夢。於池南面。向西而",
    "T47n1963_003:0097b15": "立。自池已西。總皆是大水。滿中蓮華。忽見阿",
    "T47n1963_003:0097b16": "彌陀佛從西而來。至此僧前。此僧頭面著地",
    "T47n1963_003:0097b17": "禮拜。禮拜訖。即於佛前。胡跪合掌請云。娑婆",
    "T47n1963_003:0097b18": "世界眾生。依經修行。得生世尊國不也。佛即",
    "T47n1963_003:0097b19": "答云。善男子。一切眾生。但修淨土行者。並生",
    "T47n1963_003:0097b20": "我國。勿生疑也。又此僧復於別夜夢見。自身",
    "T47n1963_003:0097b21": "在娑婆世界。迴頭向西而望。見彌陀佛土平",
    "T47n1963_003:0097b22": "坦如鏡。見娑婆世界。唯是山川。東西而別。向",
    "T47n1963_003:0097b23": "南而望。見南坪。川中有十五箇寶帳向西而",
    "T47n1963_003:0097b24": "去。餘者皆是七寶。唯中央一箇。是其白銀帳。",
    "T47n1963_003:0097b25": "帳之下皆有音樂。歌詠讚歎。此僧問云。此是",
    "T47n1963_003:0097b26": "何帳。帳下人答云。此是並往生人也。此僧歡",
    "T47n1963_003:0097b27": "喜。踴身在空。飛向西去。少時還住也。又於別",
    "T47n1963_003:0097b28": "夜夢見。在一佛堂中。正當佛前。有一僧。名",
    "T47n1963_003:0097b29": "曰法藏。御一大車。就佛堂內。迎令上車。載向",
    "T47n1963_003:0097c01": "西而去也。法藏者。即阿彌陀佛也。車者。四十",
    "T47n1963_003:0097c02": "八大願也。又於別夜夢見。自身坐百寶蓮花",
    "T47n1963_003:0097c03": "王座。面向南方。垂脚而坐。成正覺也。又於別",
    "T47n1963_003:0097c04": "夜夢見。釋迦如來。共文殊師利。住此僧前。讚",
    "T47n1963_003:0097c05": "法花經也。又於別夜夢見。有三大道。直向",
    "T47n1963_003:0097c06": "西方。第一道上。唯是僧尼。第二道上。並是俗",
    "T47n1963_003:0097c07": "人。雜有男女。第三道上。唯有一僧。皆向西而",
    "T47n1963_003:0097c08": "去。云皆是往生人也。此僧現在未死也。",
    "T47n1963_003:0097c09": "沙門曇鸞法師者。并洲汶水人也。魏末高齊",
    "T47n1963_003:0097c10": "之初猶在。神智高遠。三國知聞。洞曉眾經。獨",
    "T47n1963_003:0097c11": "步人外。梁國天子蕭王。恒向北禮曇鸞菩薩。",
    "T47n1963_003:0097c12": "注解天親菩薩往生論。裁成兩卷。法師撰集",
    "T47n1963_003:0097c13": "無量壽經。奉讚七言偈百九十五行。并問答",
    "T47n1963_003:0097c14": "一卷。流行於世。勸道俗等。決定往生。得見諸",
    "T47n1963_003:0097c15": "佛。恒請龍樹菩薩。臨終開悟。誠如所願。此方",
    "T47n1963_003:0097c16": "報盡。半霄之內。現聖僧像。忽來入室云。我是",
    "T47n1963_003:0097c17": "龍樹。便為說曰。已落之葉。不可更附枝也。未",
    "T47n1963_003:0097c18": "束之粟。不可倉中求也。白駒過隙。不可暫時",
    "T47n1963_003:0097c19": "留也。已去叵反。未來未可追。現在今何在。",
    "T47n1963_003:0097c20": "白駒難可迴。法師妙達言旨。如是告終。即半",
    "T47n1963_003:0097c21": "夜內。發遣使者。遍告諸村白衣弟子。及寺內",
    "T47n1963_003:0097c22": "出家弟子。可三百餘人。一時雨雲集。法師",
    "T47n1963_003:0097c23": "沐浴著新淨衣。手執香爐。正面西坐。教誡門",
    "T47n1963_003:0097c24": "徒。索西方業。日初出時。大眾齊聲。念彌陀",
    "T47n1963_003:0097c25": "佛。便即壽終。寺西五里之外。有比丘尼寺。並",
    "T47n1963_003:0097c26": "是門徒。明相出後。集堂食粥。舉眾皆聞空內",
    "T47n1963_003:0097c27": "有微妙音樂西來東去。中有智者告大眾言。",
    "T47n1963_003:0097c28": "法師和上。一生教人修淨土業。今此音聲向",
    "T47n1963_003:0097c29": "東去者。必應多是迎法師來。食訖。相命覲法",
    "T47n1963_003:0098a01": "師去。庭前相待。未出寺庭之間。復聞音樂遠",
    "T47n1963_003:0098a02": "在空中向西而去。尼僧等相與至彼。乃見無",
    "T47n1963_003:0098a03": "常。此依經論。定得生西方也。",
    "T47n1963_003:0098a04": "隨世燈法師者。住并洲興國寺。幼而出家。精",
    "T47n1963_003:0098a05": "進練行。道心彌固。講涅槃經一部。道俗來者。",
    "T47n1963_003:0098a06": "若幼若長。乃至沙彌已上。終不許立參。即命",
    "T47n1963_003:0098a07": "令坐。與說妙法。口授來者阿彌陀佛名勸共",
    "T47n1963_003:0098a08": "往生西方淨土。又一生行業。清淨燃香。念誦",
    "T47n1963_003:0098a09": "福多。慈悲特甚。飛鳥鳩鴿等。恒就掌食去。隋",
    "T47n1963_003:0098a10": "開皇十二年內。於本寺壽終。時舉眾聞有異",
    "T47n1963_003:0098a11": "香。上路之日。西方香雲來迎。遍一聚落墎下",
    "T47n1963_003:0098a12": "人聞。莫問老少男女已上。普送林所。既有此",
    "T47n1963_003:0098a13": "相。必得往生淨土也。",
    "T47n1963_003:0098a14": "隋世并洲漢王內道場。主洪法師者。去仁壽",
    "T47n1963_003:0098a15": "四年內人。童子出家。一生精進。手不捉錢。供",
    "T47n1963_003:0098a16": "養三寶。攝化有緣。亦偏注心作見佛業。期見",
    "T47n1963_003:0098a17": "彌陀。臨欲終時。心眼明淨。乃見兜率天上天",
    "T47n1963_003:0098a18": "男天女來迎。遂近法師。執捉袈裟。稱欲上天。",
    "T47n1963_003:0098a19": "法師責曰。我不期彼處。不肯從去。在傍徒眾。",
    "T47n1963_003:0098a20": "念彌陀佛。倏忽之間。即見西方淨土化佛菩",
    "T47n1963_003:0098a21": "薩來迎。還告大眾。所期境界淨土菩薩。今",
    "T47n1963_003:0098a22": "已至來。於即壽終。",
    "T47n1963_003:0098a23": "僧衍法師者。并洲汶水人也。少而出家。勤心",
    "T47n1963_003:0098a24": "聽學。講涅槃攝論十地地持四部經論。普皆",
    "T47n1963_003:0098a25": "精熟。春秋九十六。去貞觀十六年亡。五六年",
    "T47n1963_003:0098a26": "間。專念阿彌陀佛。初迴心後。一日一夜禮彌",
    "T47n1963_003:0098a27": "陀佛。限五百拜。於後漸加。將終時。日夜千",
    "T47n1963_003:0098a28": "拜。念阿彌陀佛名。日夜七八萬遍。未曾懈墮。",
    "T47n1963_003:0098a29": "臨終之日告弟子曰。阿彌陀佛來授我衣香。",
    "T47n1963_003:0098b01": "觀世音菩薩。大勢至菩薩等聖眾。遍滿虛空。",
    "T47n1963_003:0098b02": "自此已西。純是淨土。於即壽終。法師已前全",
    "T47n1963_003:0098b03": "不存向。九十已上。逢綽法師講無量壽觀經。",
    "T47n1963_003:0098b04": "聞已方始迴心。四五年間。臨終境界略如前",
    "T47n1963_003:0098b05": "說。",
    "T47n1963_003:0098b06": "沙門道綽法師者。亦是并洲晉陽人也。乃是",
    "T47n1963_003:0098b07": "前高德大鸞法師。三世已下懸孫弟子。講涅",
    "T47n1963_003:0098b08": "槃經一部。每常讚嘆鸞法師智德高遠。自云",
    "T47n1963_003:0098b09": "相去千里懸殊。尚捨講說。修淨土業。已見往",
    "T47n1963_003:0098b10": "生。況我小子。所知所解。何足為多。將此為",
    "T47n1963_003:0098b11": "德。從大業五年已來。即捨講說。修淨土行。一",
    "T47n1963_003:0098b12": "向專念阿彌陀佛。禮拜供養。相續無間。貞觀",
    "T47n1963_003:0098b13": "已來。為開悟有緣。時時敷演無量壽觀經一",
    "T47n1963_003:0098b14": "卷。示誨并土晉陽太原汶水三縣道俗。七歲",
    "T47n1963_003:0098b15": "已上。並解念彌陀佛。上精進者。用小豆為數。",
    "T47n1963_003:0098b16": "念彌陀佛。得八十石。或九十石。中精進者。念",
    "T47n1963_003:0098b17": "五十石。下精進者。念二十石。教諸有緣。各不",
    "T47n1963_003:0098b18": "向西方涕唾便利。不背西方坐臥。撰安樂集",
    "T47n1963_003:0098b19": "兩卷。見行於世。去貞觀十九年歲次乙巳。四",
    "T47n1963_003:0098b20": "月二十四日。悉與道俗取別。三縣內門徒就",
    "T47n1963_003:0098b21": "別。前後不斷。難可記數。至二十七日。於玄忠",
    "T47n1963_003:0098b22": "寺壽終。時有白雲從西方來。變為三道白光。",
    "T47n1963_003:0098b23": "於自房中徹照通過。終訖乃滅。後燒墳陵時。",
    "T47n1963_003:0098b24": "復有五色光三道。於空中現。映遶日輪。繞訖",
    "T47n1963_003:0098b25": "乃止。復有紫雲。三度於陵上現。遺終弟子同",
    "T47n1963_003:0098b26": "見斯瑞。若准經斷。並是諸佛慈善根力能令",
    "T47n1963_003:0098b27": "眾生見如此事。又准華嚴經偈說。又放光明",
    "T47n1963_003:0098b28": "名見佛。此光覺悟命終者。念佛三昧必見佛。",
    "T47n1963_003:0098b29": "命終之後生佛前。",
    "T47n1963_003:0098c01": "比丘尼得往生者四人",
    "T47n1963_003:0098c02": "尼法盛。本姓聶。清河人也。以元嘉十年。於建",
    "T47n1963_003:0098c03": "福寺出家。道德隆盛。常願生安養。謂同學曇",
    "T47n1963_003:0098c04": "敬曇愛曰。吾立身行道。志在西方。十六年九",
    "T47n1963_003:0098c05": "月二十七日。塔下禮佛。因即遇疾。稍就綿篤。",
    "T47n1963_003:0098c06": "其月晦夕。初宵假寤。見如來乘虛而下。與二",
    "T47n1963_003:0098c07": "大士共論乘。俄與大眾。騰芳蹈藹。臨省盛",
    "T47n1963_003:0098c08": "疾。光明顯燭。一寺咸見。僉來問盛。此何光",
    "T47n1963_003:0098c09": "色。盛具說之。言訖尋絕。年七十二。豫章大守",
    "T47n1963_003:0098c10": "吳郡張辨。素所尊敬。為之傳述。",
    "T47n1963_003:0098c11": "吳縣南寺尼法勝傳云。法勝出家。住寺之後。",
    "T47n1963_003:0098c12": "乃往京師。進修禪律。該通定慧。探素幽隱。訓",
    "T47n1963_003:0098c13": "誘眷屬。不肅而成。於禪寂中念佛為業。終時",
    "T47n1963_003:0098c14": "蒙佛放光來照而卒。",
    "T47n1963_003:0098c15": "廣陵中寺尼光靜傳云。光靜。姓胡。吳興人也。",
    "T47n1963_003:0098c16": "幼而出家。少有高行。恒習禪慧。不食甘肥。從",
    "T47n1963_003:0098c17": "學禪者。一百餘人。恒以念佛清淨為業。臨終",
    "T47n1963_003:0098c18": "盛得殊香異相遍滿空迎而卒。",
    "T47n1963_003:0098c19": "尼大明月者。介洲平遙人也。少出家住度脫",
    "T47n1963_003:0098c20": "寺。年將六十。去貞觀初。逢玄忠寺綽師講無",
    "T47n1963_003:0098c21": "量壽經。教念佛業。彼尼凡念佛時。先著淨衣。",
    "T47n1963_003:0098c22": "口含沈水香。殊燒香淨室念誦。三四年間。相",
    "T47n1963_003:0098c23": "續不斷。終時起居無減。舉眾皆覩光明。於光",
    "T47n1963_003:0098c24": "明內。聞有沈水香氣來迎。於即壽終。妹少",
    "T47n1963_003:0098c25": "明月。時亦同姊。念佛為業。無常時。亦感勝",
    "T47n1963_003:0098c26": "相(云云)難記道俗。聞者皆同念佛。",
    "T47n1963_003:0098c27": "優婆塞得往生者五人",
    "T47n1963_003:0098c28": "阿曇遠者。盧江人也。奉佛精進。持菩薩戒。",
    "T47n1963_003:0098c29": "年十八九。宋元嘉年。便歸心淨土。庶祈感應。",
    "T47n1963_003:0099a01": "請僧數人。師主名僧含。遠恒問懺悔業。恐有",
    "T47n1963_003:0099a02": "罪緣。終無感徹。僧含每獎勵。勸以莫怠。至十",
    "T47n1963_003:0099a03": "年二月十六日夜誦經竟。眾僧已眠。四更中。",
    "T47n1963_003:0099a04": "忽自唱言。歌誦歌誦。僧含驚而問之。遠曰。見",
    "T47n1963_003:0099a05": "佛身黃金色。形狀大小如形像。金光周身幡",
    "T47n1963_003:0099a06": "花翼縱。充滿虛空。自西而來。呼其速去。曇遠",
    "T47n1963_003:0099a07": "常曰羸。喘急有氣息。此夕壯厲。悅樂動容。",
    "T47n1963_003:0099a08": "便起請僧。含布香手中。并取華遙以散佛。母",
    "T47n1963_003:0099a09": "謂遠曰。汝今若去。不念吾耶。遠無所言。俄而",
    "T47n1963_003:0099a10": "頓臥。家既信宿。信聞此靈異。既皆欣肅。不",
    "T47n1963_003:0099a11": "堪悲懼。遠至五更。忽然而終。宅中芬馨數日",
    "T47n1963_003:0099a12": "乃歇。",
    "T47n1963_003:0099a13": "魏世子者。梁郡人也。宣祥記說父子三人",
    "T47n1963_003:0099a14": "往生。奉法精進。兒子遵修。唯婦迷悶。不信佛",
    "T47n1963_003:0099a15": "教。宋元嘉初。女年十四病死。七日而蘇。云可",
    "T47n1963_003:0099a16": "安施高座。并無量壽經。世子即為具設經座。",
    "T47n1963_003:0099a17": "女先雖齋戒禮拜。而未曾看經。即昇座。轉讀",
    "T47n1963_003:0099a18": "聲章句清利。下啟父言。兒死往生無量壽",
    "T47n1963_003:0099a19": "國。見父兄及兒三人。池中已有芙蓉大花。後",
    "T47n1963_003:0099a20": "當化生其中。唯母獨無。不勝忍。故歸啟報。語",
    "T47n1963_003:0099a21": "竟復絕。母於是乃敬信佛法。",
    "T47n1963_003:0099a22": "張元祥者。雍州萬年縣人也。稟性純直。持戒。",
    "T47n1963_003:0099a23": "恒誦無量壽觀經。念彌陀佛。為業去隋開皇",
    "T47n1963_003:0099a24": "二十年五月遇患。至六月三日辰時索食。吾",
    "T47n1963_003:0099a25": "齋持去。急與供給。食竟。素香火正念。於即壽",
    "T47n1963_003:0099a26": "終亡後。停過兩宿。乃至送到林所。儼然與生",
    "T47n1963_003:0099a27": "平顏色不異。眾人莫不嘆善。善力使然也。",
    "T47n1963_003:0099a28": "次有并洲汾陽縣老翁。傳者不顯姓名。去貞",
    "T47n1963_003:0099a29": "觀五年內。聞說往生淨土功德。遂即齎糧食。",
    "T47n1963_003:0099b01": "依法忍山寺。隨僧借一房居。晝夜專念阿彌",
    "T47n1963_003:0099b02": "陀佛。眼不識睡。三五年間。修念佛業。臨命終",
    "T47n1963_003:0099b03": "時。徒眾遣使喚友得兒來共看。報徒眾云。",
    "T47n1963_003:0099b04": "比來日日西方有無量師僧從西而來。並向",
    "T47n1963_003:0099b05": "東去。似赴齋僧。又告兒言。明日有光來照我。",
    "T47n1963_003:0099b06": "勿生怪異。明日至時。果如所言。有光來照。周",
    "T47n1963_003:0099b07": "遍屋內。老翁向西。似欲登物。於即命終。",
    "T47n1963_003:0099b08": "聞有一人。不識姓名。其性庶險。又不信因",
    "T47n1963_003:0099b09": "果。常以殺獵為業。遇疾臨終。備見地獄苦具。",
    "T47n1963_003:0099b10": "及所殺眾生並來債命。其人悔云。我平生不",
    "T47n1963_003:0099b11": "信師僧語。今日所見。果如經說。遂告家中人",
    "T47n1963_003:0099b12": "曰。汝等救我。婦兒等報云。若為相救。其人告",
    "T47n1963_003:0099b13": "曰。汝若不能救我者。急遣一人就寺請一師",
    "T47n1963_003:0099b14": "來救我也。即依其言。請得一僧。其人見僧。悲",
    "T47n1963_003:0099b15": "泣而言。願師慈悲。急救弟子。僧報云。檀越平",
    "T47n1963_003:0099b16": "生不信三寶。今日垂終。卒救難得也。其人云",
    "T47n1963_003:0099b17": "實爾。師讀佛經。如弟子罪人。垂終之時。有救",
    "T47n1963_003:0099b18": "法不。僧答云。觀經有文。其人忽然踊躍歡喜",
    "T47n1963_003:0099b19": "云。佛言有地獄如言即有者。佛言得往生。弟",
    "T47n1963_003:0099b20": "子定得往生也。即告家人曰。可持香火來。家",
    "T47n1963_003:0099b21": "人燃火。香爐授與。其人語曰。我今少時即入",
    "T47n1963_003:0099b22": "地獄。在鑪钁中。何用香爐。可將火來著我",
    "T47n1963_003:0099b23": "手中。遂左手燃火。右手握香。面向西方。至心",
    "T47n1963_003:0099b24": "念佛。未滿十念。即告眾云。佛從西來。大有徒",
    "T47n1963_003:0099b25": "眾。并放光明。授我華坐。言畢即卒(此是十念往生)。",
    "T47n1963_003:0099b26": "優婆夷得往生者五人",
    "T47n1963_003:0099b27": "縣尉溫靜文婦者。不知何姓。并洲晉陽人也。",
    "T47n1963_003:0099b28": "早患半身不隨。恒臥床枕。夫告婦言。終日臥",
    "T47n1963_003:0099b29": "地。何不念佛。婦謂夫曰。念何佛耶。夫曰。念",
    "T47n1963_003:0099c01": "彌陀佛。二年之中。口恒念佛。忽爾罪障消除。",
    "T47n1963_003:0099c02": "現見彌陀佛國。慶謝夫言。長病多時。甚相惱",
    "T47n1963_003:0099c03": "亂。今蒙教念阿般陀佛。後日即去。請告父",
    "T47n1963_003:0099c04": "母兄弟。設一齋取別。夫曰。豈有凡夫得見佛",
    "T47n1963_003:0099c05": "國。非是風邪狂見不。婦曰。決然非是風也。遂",
    "T47n1963_003:0099c06": "告父母眷屬。設齋時到。令於凡僧之上鋪五",
    "T47n1963_003:0099c07": "領[賈*毛]。擬聖眾坐。至時。遙見聖眾在空不下。",
    "T47n1963_003:0099c08": "即言嫌僧雜穢不肯同坐。遂遣將[賈*毛]。於平頭",
    "T47n1963_003:0099c09": "屋上。鋪設令坐。又將食就獻。總僧食竟。催合",
    "T47n1963_003:0099c10": "家集。說法示誨。我今倍從聖後。往生西方。志",
    "T47n1963_003:0099c11": "願耶。孃眷屬等。悉皆念佛。於後生來。西方淨",
    "T47n1963_003:0099c12": "土不可思議。正面向西。合眾念佛。即便壽終。",
    "T47n1963_003:0099c13": "如此之流。實不可攀及。",
    "T47n1963_003:0099c14": "又隋大業內。并洲汶水縣絇山有村。村有老",
    "T47n1963_003:0099c15": "翁老婆兩人。更無男女。家人三五口。恒有兼",
    "T47n1963_003:0099c16": "年糧食。以自存養。識達苦空。每月二十九日。",
    "T47n1963_003:0099c17": "請山僧二人。一宿行道。合村六十許家。並來",
    "T47n1963_003:0099c18": "隨喜聽法受戒。月盡日設齋。尋常如此。凡造",
    "T47n1963_003:0099c19": "齋時者。老母潔淨。自手營作。老父謂老婆曰。",
    "T47n1963_003:0099c20": "身力劣弱。但用口教。何假手為。母對父曰。恐",
    "T47n1963_003:0099c21": "朝夕亡不能更作。若用口教。但是他福。凡所",
    "T47n1963_003:0099c22": "營齋。必恒自作。二三年間。相續不斷。所修功",
    "T47n1963_003:0099c23": "德。念誦業行。迴向淨土。臨終之日。村人普共",
    "T47n1963_003:0099c24": "同者。初夜以去。忽有光入屋。燈火不現。猶如",
    "T47n1963_003:0099c25": "白日。齊聲念佛。尋後即見眾多。菩薩捧一寶",
    "T47n1963_003:0099c26": "蓋。莊嚴微妙。遍覆中庭。婆即捨壽。有此勝",
    "T47n1963_003:0099c27": "相。",
    "T47n1963_003:0099c28": "又大唐貞觀已來。不記年月。洛洲永安縣東",
    "T47n1963_003:0099c29": "八里有村。名曰般龍村。內有盲老母。姓梁。因",
    "T47n1963_003:0100a01": "師勸念阿彌陀佛。其老母宿有善根。一教以",
    "T47n1963_003:0100a02": "後。相續念佛。三年之後。雙眼得開。既得眼",
    "T47n1963_003:0100a03": "已。倍加誦念。更滿四年。閻浮報盡。捨命之",
    "T47n1963_003:0100a04": "時。合村共見諸佛菩薩幢幡寶蓋下來迎之。",
    "T47n1963_003:0100a05": "便即壽終。合村敬仰。將用非凡。遂不許令葬。",
    "T47n1963_003:0100a06": "於村西共為起塔。塔今現在路露。塔前村人",
    "T47n1963_003:0100a07": "往來。莫不致敬。合村大小皆稱誦佛。",
    "T47n1963_003:0100a08": "婦女裴婆者。并洲晉陽人也。去貞觀已來。逢",
    "T47n1963_003:0100a09": "師教用小豆為數。念彌陀佛得十三石小豆。",
    "T47n1963_003:0100a10": "報盡。自知生處。遍辭道俗。告稱大別。後日齋",
    "T47n1963_003:0100a11": "時。語家內人。取火燒香。阿彌陀佛將二蓮花",
    "T47n1963_003:0100a12": "臺來至。與吾一箇花臺。語訖即便壽終。",
    "T47n1963_003:0100a13": "婦女姚婆者。雍洲醴泉縣人也。蒙師教念阿",
    "T47n1963_003:0100a14": "彌陀佛為業。去貞觀二十二年七月二十日",
    "T47n1963_003:0100a15": "無常時。阿彌陀佛與觀世音大勢至無量菩",
    "T47n1963_003:0100a16": "薩來迎。為不得與本善知識范婆取別。請佛",
    "T47n1963_003:0100a17": "暫時相待。佛便許之。須臾范婆到來。向范婆",
    "T47n1963_003:0100a18": "說已。取別而卒。",
    "T47n1963_003:0100a19": "第七將西方兜率。相對挍量優劣",
    "T47n1963_003:0100a20": "問曰。兜率天宮。彌陀淨土。此之二處。俱是佛",
    "T47n1963_003:0100a21": "所讚經。未知此二何優何劣。",
    "T47n1963_003:0100a22": "答曰。此之二處。各有三義。未知問何。三義",
    "T47n1963_003:0100a23": "者。一是化主。謂佛。二是處所。謂世界。三是",
    "T47n1963_003:0100a24": "所化眾生。謂往生者。若於化主。乃齊是法王。",
    "T47n1963_003:0100a25": "俱稱善逝。身充萬德。土盈眾美。俱為化眾生。",
    "T47n1963_003:0100a26": "或居穢土。則丘墟滿野。或處淨剎。則奇寶盈",
    "T47n1963_003:0100a27": "邦。如欲挍其佛德。則無優劣也。若論其處則",
    "T47n1963_003:0100a28": "互有優劣。且如兜率天宮。則搆空而立。極樂",
    "T47n1963_003:0100a29": "世界。則就地而安。此則空實異居。人天趣別。",
    "T47n1963_003:0100b01": "若據此土。一往論。則天優人劣也。若論其淨",
    "T47n1963_003:0100b02": "穢者。兜率雖是天宮。由有女人。故名之為穢。",
    "T47n1963_003:0100b03": "極樂雖是地界。由無女人。故號之為淨。然此",
    "T47n1963_003:0100b04": "之淨穢。有十種異。一有女人無女人異。兜率",
    "T47n1963_003:0100b05": "男女雜居。極樂唯男無女。二有欲無欲異。兜",
    "T47n1963_003:0100b06": "率有上心欲。染著境界。極樂無上心欲故常",
    "T47n1963_003:0100b07": "發菩提心。三退不退異。兜率處所是退。極樂",
    "T47n1963_003:0100b08": "處所是不退。四者壽命異。兜率壽命四千歲。",
    "T47n1963_003:0100b09": "仍有中夭。極樂壽命無量阿僧祇劫。無中夭",
    "T47n1963_003:0100b10": "壽命者。五三性心異。兜率則有三性心間起。",
    "T47n1963_003:0100b11": "故惡心墮地獄。極樂唯有善心生。故永離惡",
    "T47n1963_003:0100b12": "道。六三受心異。兜率三受互起。極樂但有樂",
    "T47n1963_003:0100b13": "受。七六塵境界異。兜率六塵。令人放逸。極樂",
    "T47n1963_003:0100b14": "六塵。令人發菩提心。八受生異。兜率受生。男",
    "T47n1963_003:0100b15": "在父膝上。女在母膝上極。樂受生七寶池內",
    "T47n1963_003:0100b16": "蓮花中生。九說法異。兜率唯佛菩薩說法。極",
    "T47n1963_003:0100b17": "樂水鳥樹木皆能說法。十得果異。兜率生者。",
    "T47n1963_003:0100b18": "或得聖果。或不得極樂生者。定得無上菩提。",
    "T47n1963_003:0100b19": "若就此義。西方大優。兜率極劣也。若論往生",
    "T47n1963_003:0100b20": "之人。往西方者易。上兜率者難。此之難易亦",
    "T47n1963_003:0100b21": "有七種差別。一處別。極樂是人。兜率是天。此",
    "T47n1963_003:0100b22": "則天難人易。二因別。極樂但持五戒。亦得往",
    "T47n1963_003:0100b23": "生。兜率具修十善。方得上生。三行別。極樂乃",
    "T47n1963_003:0100b24": "至十念成就。即得往生。出觀經。兜率具施",
    "T47n1963_003:0100b25": "戒修三種。始得上生(出彌勒經)四自力他力別。極樂",
    "T47n1963_003:0100b26": "憑阿彌陀佛四十八大願他力往生。兜率無",
    "T47n1963_003:0100b27": "願可憑。唯自力上生。五有善知識無善知識",
    "T47n1963_003:0100b28": "別。極樂有觀世音大勢至。常來此土。勸進往",
    "T47n1963_003:0100b29": "生臨命終時。擎金剛臺。來迎行者。種種讚歎。",
    "T47n1963_003:0100c01": "勸進其心。即得往生。兜率無此二菩薩故。但",
    "T47n1963_003:0100c02": "自進上生。六經論勸生處多少別。極樂說處。",
    "T47n1963_003:0100c03": "經經中讚。論論中勸。兜率說處。何但經讚處",
    "T47n1963_003:0100c04": "稀。亦論勸處少。七觀古來大德。趣向者多少",
    "T47n1963_003:0100c05": "別。極樂上古已來大智名僧趣向者。多兜率",
    "T47n1963_003:0100c06": "上古已來大德願樂者少。由此義故。往生西",
    "T47n1963_003:0100c07": "方則易。上生兜率稍難也。",
    "T47n1963_003:0100c08": "第八明教興時節(謂今正是懺悔念佛時也)",
    "T47n1963_003:0100c09": "問曰。佛道冲虛。要由慧剋。涅槃幽簡。必藉定",
    "T47n1963_003:0100c10": "生。此則定慧為萬行之基。萬行是大道之本。",
    "T47n1963_003:0100c11": "今乃專崇念佛。注想西方。於此躊躇。願為解",
    "T47n1963_003:0100c12": "釋。",
    "T47n1963_003:0100c13": "答曰。佛教綸披。端緒匪一。眾生不等。根性萬",
    "T47n1963_003:0100c14": "差。何但法遂人分。則教有淺深之異。亦乃",
    "T47n1963_003:0100c15": "人隨時別。則根有利鈍之殊。是以教開八萬",
    "T47n1963_003:0100c16": "四千。時分五種差別。若作此說。行者修道。要",
    "T47n1963_003:0100c17": "須觀時。若時教符契。則佛道易證。若時教乖",
    "T47n1963_003:0100c18": "錯。則菩薩叵證。故正法念經云。行者一心求",
    "T47n1963_003:0100c19": "道時。常當觀察時方便。若不得時無方便。是",
    "T47n1963_003:0100c20": "名為失。不名利。五時者。如大集月藏分云。佛",
    "T47n1963_003:0100c21": "滅度後第一五百年。我諸弟子學慧得堅固。",
    "T47n1963_003:0100c22": "兼修餘行。第二五百年。學定得堅固。兼修餘",
    "T47n1963_003:0100c23": "行。第三五百年。學多聞讀誦得堅固。兼修餘",
    "T47n1963_003:0100c24": "行。第四五百年。造立塔寺。修福懺悔得堅固。",
    "T47n1963_003:0100c25": "兼修餘行。第五五百年。白法隱滯多有諍訟。",
    "T47n1963_003:0100c26": "微有善法。得堅固也。若據此經。今是第四五",
    "T47n1963_003:0100c27": "百年餘。既無定慧之分。唯須修福懺悔。修福",
    "T47n1963_003:0100c28": "懺悔最為要者。觀諸經論。禮佛念佛。觀佛相",
    "T47n1963_003:0100c29": "好。此最為勝也。故觀經云。若能至心念阿彌",
    "T47n1963_003:0101a01": "陀佛。一一念中。滅八十億劫生死重罪。今既",
    "T47n1963_003:0101a02": "約時約根。行者無定慧分者。唯須專念阿彌",
    "T47n1963_003:0101a03": "陀佛。求生淨土。此為要路也。若自知有定慧",
    "T47n1963_003:0101a04": "分者則於此方修道。求無上菩提。若自知無",
    "T47n1963_003:0101a05": "定慧分者。則須修淨土行。就淨土中求無上",
    "T47n1963_003:0101a06": "菩提。故智度論云。行者求阿毘跋致有二種",
    "T47n1963_003:0101a07": "道。一者難行道。二者易行道。如水陸兩路。此",
    "T47n1963_003:0101a08": "方修道則難。猶如陸路。生淨土修道則易。猶",
    "T47n1963_003:0101a09": "如水路也。又佛度眾生。自有四種。如正法念",
    "T47n1963_003:0101a10": "經說。一以說法度眾生。二以光明相好度眾",
    "T47n1963_003:0101a11": "生。三以神通道力度眾生。四以名號度眾生。",
    "T47n1963_003:0101a12": "此四之中。相好名號。正當今時。觀察阿彌陀",
    "T47n1963_003:0101a13": "佛相好。及稱佛名號也。如無量壽經說。為未",
    "T47n1963_003:0101a14": "來眾生受五苦五痛五燒故。欲令眾生修淨",
    "T47n1963_003:0101a15": "土行。又如觀經說。我為未來一切凡夫。為煩",
    "T47n1963_003:0101a16": "惱賊之所惱者。說淨土行。如小彌陀經說。為",
    "T47n1963_003:0101a17": "五濁眾生。說淨土行。清淨覺經。鼓音聲王經。",
    "T47n1963_003:0101a18": "大集經。皆作此說。據此等經。皆為未來。故",
    "T47n1963_003:0101a19": "知。今時正是念佛。修淨土行時也。若生淨土。",
    "T47n1963_003:0101a20": "何但永離惡道。亦疾得無上菩提(此是經論大意)。",
    "T47n1963_003:0101a21": "第九教人欣厭勸進其心(謂令厭穢欣淨)",
    "T47n1963_003:0101a22": "問曰。今既是第四五百年。眾生無定慧分。唯",
    "T47n1963_003:0101a23": "懺悔念佛。得堅固者。云何教人欣厭。勸進",
    "T47n1963_003:0101a24": "其心。普令一切眾生悉厭惡娑婆。得往生淨",
    "T47n1963_003:0101a25": "土。",
    "T47n1963_003:0101a26": "答曰。今引經論及道理。教其欣厭。若眾生受",
    "T47n1963_003:0101a27": "佛勸者。於娑婆世界極厭。於極樂世界生欣。",
    "T47n1963_003:0101a28": "故能發菩提心。專念阿彌陀佛者。普得往生",
    "T47n1963_003:0101a29": "淨土。若眾生於此法門。不生信樂。難教難悟。",
    "T47n1963_003:0101b01": "難濟難脫者。則不可救也。故無量清淨覺經",
    "T47n1963_003:0101b02": "云。若善男子善女人。聞說淨土法門。心生悲",
    "T47n1963_003:0101b03": "喜。身毛為竪。如拔出者。當知。此人此過去宿",
    "T47n1963_003:0101b04": "命已作佛道來也。若人聞開淨土法門。都不",
    "T47n1963_003:0101b05": "生信樂者。當知。此人始從三惡道來。殃咎未",
    "T47n1963_003:0101b06": "盡。我說此人未可得解脫也。今依涅槃經等。",
    "T47n1963_003:0101b07": "勸進後學。智者於靜夜中。結加趺坐應自思",
    "T47n1963_003:0101b08": "惟。我今此身危脆如泡。念念不停。復居在火",
    "T47n1963_003:0101b09": "宅不安隱處。寧得安然。不自覺察。不驚不懼。",
    "T47n1963_003:0101b10": "都無怖心。又復思惟。我今此身在何位地。身",
    "T47n1963_003:0101b11": "口意業。恒作何事。無常忽至。生何道中。無始",
    "T47n1963_003:0101b12": "惡業。爭受生處。朝暮即是地獄中人。得幾時",
    "T47n1963_003:0101b13": "安隱。在床上眠。過去無量無邊諸佛菩薩。出",
    "T47n1963_003:0101b14": "現於世。度脫眾生。我何處去來。不蒙佛化。都",
    "T47n1963_003:0101b15": "由我無始已來。不敬三寶。不近善人。不用善",
    "T47n1963_003:0101b16": "知識語。常在三惡道中。恒與諸佛。不相值遇。",
    "T47n1963_003:0101b17": "十方淨土無苦無惱。我何為不生。常在此穢",
    "T47n1963_003:0101b18": "土多苦惱處。我今此身難得易失。如涅槃說。",
    "T47n1963_003:0101b19": "人身難得如爪上土。三惡道身如大地土。無",
    "T47n1963_003:0101b20": "始已來受身。劫不可數。於一一劫中。身不可",
    "T47n1963_003:0101b21": "數。於一一身。造業如塵。業不可數。一一惡業",
    "T47n1963_003:0101b22": "感報。報不可數。一一報中受苦萬端。則苦不",
    "T47n1963_003:0101b23": "可數。如此等若。皆由無智不用善知識語。",
    "T47n1963_003:0101b24": "常處地獄。過去已受。現在今受。未來當受。未",
    "T47n1963_003:0101b25": "有息時。又今此身從受生已來。為求衣食。若",
    "T47n1963_003:0101b26": "是俗人。養婦活兒。若是出家。求名覓利。恒造",
    "T47n1963_003:0101b27": "種種惡業。如此諸業輕微之者。猶感五百生。",
    "T47n1963_003:0101b28": "重者數劫。如此惡業。若不發菩提心慚愧懺",
    "T47n1963_003:0101b29": "悔。一入惡道。無有出期。朝暮之間。即入爐鑊",
    "T47n1963_003:0101c01": "鋒林劒樹。百劫千劫。受於一切深苦重苦長",
    "T47n1963_003:0101c02": "遠等苦。過去已受身心等苦。未來所可苦。亦",
    "T47n1963_003:0101c03": "無分齊。難捨難離。而不覺知。凡夫如此。甚為",
    "T47n1963_003:0101c04": "可愍。智者作此思惟。應可碎心。寧得安然。故",
    "T47n1963_003:0101c05": "縱身心。不自覺察。又更思惟。我今此身薄福",
    "T47n1963_003:0101c06": "鈍根。生在釋迦後。復在彌勒前。豈不由我過",
    "T47n1963_003:0101c07": "去憍慢懈怠。不敬三寶輕慢善人。不受善知",
    "T47n1963_003:0101c08": "識教悔。恒在三惡八難中。生愚癡無智。於此",
    "T47n1963_003:0101c09": "身上。復更輕慢三寶。欺蔑善人。不受善知識",
    "T47n1963_003:0101c10": "語。於未來世。云何更得值遇三寶。得生善處。",
    "T47n1963_003:0101c11": "又復此身縱欲修道。亦不得安隱。以住於此",
    "T47n1963_003:0101c12": "娑婆世界。人命短促。多惡知識。終故孜孜。或",
    "T47n1963_003:0101c13": "衣食不足。或王臣所迫。或為他所欺。或為他",
    "T47n1963_003:0101c14": "所謗。恒被惱亂。不得安隱。始起善心。尋即退",
    "T47n1963_003:0101c15": "失。又復此身。唯是三十六物不淨所成。九孔",
    "T47n1963_003:0101c16": "之中。不淨恒流。猶如行廁。不可愛樂。復有生",
    "T47n1963_003:0101c17": "苦老苦病苦死苦愛別離苦怨憎會苦求不得",
    "T47n1963_003:0101c18": "苦五陰盛苦。之所隨逐。智者應當觀察此身。",
    "T47n1963_003:0101c19": "作怨家想。作糞聚想。於舍宅臥具。作塚墓想。",
    "T47n1963_003:0101c20": "作人皮想。於飲食中。作虫蛆想。作下汁想。",
    "T47n1963_003:0101c21": "於婦兒眷屬。作羅剎想。作惡鬼想。若心能如",
    "T47n1963_003:0101c22": "是觀察思惟。應於此身極大生厭。願生生世",
    "T47n1963_003:0101c23": "世。永不受此身。更莫與此身同住。此身是我",
    "T47n1963_003:0101c24": "怨家。常將我向三惡道中。何有智者樂著此",
    "T47n1963_003:0101c25": "身。如遺教經說。此是應捨。罪惡之物。假名為",
    "T47n1963_003:0101c26": "身。沒在老病生死大海。何有智者得除滅之",
    "T47n1963_003:0101c27": "而不歡喜(厭門竟)。",
    "T47n1963_003:0101c28": "次明欣門智者。復作此念。我今此身生在第",
    "T47n1963_003:0101c29": "四五百年中。一切聖人隱不現時。雖欲修道。",
    "T47n1963_003:0102a01": "無定慧分。正是懺悔念佛之時。如經中說。阿",
    "T47n1963_003:0102a02": "彌陀佛。舉慈悲棹。乘大願船。運度一切苦惱",
    "T47n1963_003:0102a03": "眾生。若人至心念阿彌陀佛。於一一念中。滅",
    "T47n1963_003:0102a04": "八十億劫生死之罪。命終定得生於淨土中。",
    "T47n1963_003:0102a05": "受諸快樂。獲得五通。位階不退。花林寶剎隨",
    "T47n1963_003:0102a06": "意遨遊。實相圓音任情聽受。蓮花臺內。輝紫",
    "T47n1963_003:0102a07": "磨金色之身。金剛坐上。敞三十二大丈夫相。",
    "T47n1963_003:0102a08": "七寶階側。長跪問不二之言。八德池中。洗浴",
    "T47n1963_003:0102a09": "蕩無明之垢。衣則綺羅稱體。食則百味盈盂。",
    "T47n1963_003:0102a10": "行則足踏青蓮。坐即寶花承體。樹動瑠璃之",
    "T47n1963_003:0102a11": "葉。林搖瑪瑙之花。素薰郁氛氳之香。實散輕",
    "T47n1963_003:0102a12": "覆之彩。欄雕四寶。地瑩七珍。管發千聲。樓含",
    "T47n1963_003:0102a13": "萬色。白鵠孔雀。常演五根。鸚鵡舍利。恒宣",
    "T47n1963_003:0102a14": "八正。阿彌陀佛則相相分明。觀音菩薩則好",
    "T47n1963_003:0102a15": "好具足。如斯等事。不可思議。孰聞此說而",
    "T47n1963_003:0102a16": "不不生欣(欣門竟)。",
    "T47n1963_003:0102a17": "問曰。既教其欣厭。智者已悟。其鈍根之儔。執",
    "T47n1963_003:0102a18": "迷未返。若為勸進其心。亦令得往生淨土。",
    "T47n1963_003:0102a19": "答曰。如下阿彌陀經說。十方諸佛各出廣長",
    "T47n1963_003:0102a20": "舌相。遍覆三千大千世界。皆勸一切眾生。往",
    "T47n1963_003:0102a21": "生淨土。然有眾生不受佛勸。難教難悟。難濟",
    "T47n1963_003:0102a22": "難脫。知復奈何。此等眾生。依無量清淨覺經",
    "T47n1963_003:0102a23": "說。始從地獄中來。殃咎未盡。故彼經云。若善",
    "T47n1963_003:0102a24": "男子若女人。聞說淨土法門。心生悲喜。身毛",
    "T47n1963_003:0102a25": "為竪。如拔出者。當知。此人過去已作佛道來。",
    "T47n1963_003:0102a26": "若復有人。聞說淨土法門。都不生信樂。當知。",
    "T47n1963_003:0102a27": "此人始從三惡中來。殃咎未盡。為此無信向",
    "T47n1963_003:0102a28": "耳。我說此人未可得解脫也。故無量壽經云。",
    "T47n1963_003:0102a29": "憍慢弊懈怠。難以信此法也。又無量清淨覺",
    "T47n1963_003:0102b01": "經。及無量壽經。二處皆云。無極之勝道。易往",
    "T47n1963_003:0102b02": "而無人也。西方是無極勝道。若人能於七日。",
    "T47n1963_003:0102b03": "專心念佛。所作善根。並皆迴向。即得往生。永",
    "T47n1963_003:0102b04": "離三塗。入不退位。此是易往也。然有眾生。不",
    "T47n1963_003:0102b05": "肯信受。昏諸五欲。樂入惡道。如廁中虫。此是",
    "T47n1963_003:0102b06": "無人也。又阿彌陀佛。與觀世音大勢至。乘大",
    "T47n1963_003:0102b07": "願船。浮生死海。就此娑婆世界。呼喚眾生。令",
    "T47n1963_003:0102b08": "上大願船。送著西方。若眾生有上大願船者。",
    "T47n1963_003:0102b09": "並皆得去。此是易往也。釋迦如來。及十方諸",
    "T47n1963_003:0102b10": "佛。普賢文殊天親龍樹或出廣長舌相。或放",
    "T47n1963_003:0102b11": "白毫光明。或說五念玄門。或教十二讚禮。慇",
    "T47n1963_003:0102b12": "懃敦勵。令生淨土。而眾生不生信樂。而不肯",
    "T47n1963_003:0102b13": "去。此是無人也。又眾生無始已來。造諸惡業。",
    "T47n1963_003:0102b14": "過於恒沙。一一惡業。感於苦報。亦過恒沙。若",
    "T47n1963_003:0102b15": "人能七日。或十日。專心念佛。於一一念中。滅",
    "T47n1963_003:0102b16": "却八十億劫生死重罪。橫截苦流。直生淨土。",
    "T47n1963_003:0102b17": "此是易往。然眾生追逐財色。貪著名利。不早",
    "T47n1963_003:0102b18": "發心。無常忽至。墮落三途。百千萬劫。無有出",
    "T47n1963_003:0102b19": "期。此是無人也。又眾生信佛語諸菩薩語善",
    "T47n1963_003:0102b20": "知識語。不隨惡知識語。乃至信十惡五逆眾",
    "T47n1963_003:0102b21": "生。臨命終時。十念成就即得往生。此是易往。",
    "T47n1963_003:0102b22": "若有眾生。不信佛語諸菩薩語善知識語。隨",
    "T47n1963_003:0102b23": "須不學問僧無智俗人。詐解大乘。猥引經論。",
    "T47n1963_003:0102b24": "殆亂佛法。誑惑眾生。癡念佛行。退失善根。墮",
    "T47n1963_003:0102b25": "落三塗。不得往生。此是無人也。若人聞說專",
    "T47n1963_003:0102b26": "念阿彌陀佛。得生淨土。即須懺悔惡業。修習",
    "T47n1963_003:0102b27": "善根。持戒清淨。專念佛名。一心不亂。至百萬",
    "T47n1963_003:0102b28": "遍者。臨命終時。正念現前。佛即來迎。此是即",
    "T47n1963_003:0102b29": "易往。若有眾生。聞說阿彌陀佛。仍故造罪。雖",
    "T47n1963_003:0102c01": "念佛名。心緣五欲。此是雜結使念。臨命終時。",
    "T47n1963_003:0102c02": "心即顛倒。佛不來迎。此是無人也。",
    "T47n1963_003:0102c03": "問曰。經雖說七日念佛即得往生。未知念幾",
    "T47n1963_003:0102c04": "許佛名。得往生也。",
    "T47n1963_003:0102c05": "答曰。如綽禪師。撿得經文。但能念佛一心不",
    "T47n1963_003:0102c06": "亂。得百萬遍已去者。定得往生。又綽禪師。依",
    "T47n1963_003:0102c07": "小阿彌陀經七日念佛。撿得百萬遍也。是故",
    "T47n1963_003:0102c08": "大集經。藥師經。小阿彌陀經。皆勸七日念佛",
    "T47n1963_003:0102c09": "者。此意明矣。",
    "T47n1963_003:0102c10": "問曰。眾生罪業甚久積山。云何十念。得滅爾",
    "T47n1963_003:0102c11": "所許惡業。縱令至百萬遍。終是太少。若不滅",
    "T47n1963_003:0102c12": "盡。云何惡業不滅。而得生淨土。",
    "T47n1963_003:0102c13": "答曰。此有三義。一者不須滅爾許惡業。但臨",
    "T47n1963_003:0102c14": "命終時。淨土受生者。若臨命終時。正念現前",
    "T47n1963_003:0102c15": "者。此心能引無始已來及一生已來所作善",
    "T47n1963_003:0102c16": "業。共相資助。即得往生也。二者諸佛名號總",
    "T47n1963_003:0102c17": "萬德成。但能一念念佛者。即一念之中。總念",
    "T47n1963_003:0102c18": "萬德。故維摩經云。此三句義。三千世界眾生。",
    "T47n1963_003:0102c19": "皆如阿難。多聞第一。以劫之壽。亦不能受也。",
    "T47n1963_003:0102c20": "三者無始惡業從忘心生。念佛功德從真心",
    "T47n1963_003:0102c21": "生。真心如日。忘心如闇。真心暫起。忘心即",
    "T47n1963_003:0102c22": "除。如日始出。眾闇悉除。由此三義。乃至臨終",
    "T47n1963_003:0102c23": "十念成就者。定得往生。",
    "T47n1963_003:0102c24": "問曰。淨土殊妙。是法王所居。蓮華臺藏。非凡",
    "T47n1963_003:0102c25": "夫行處。理須凡行凡地。聖踐聖場。寧得底下",
    "T47n1963_003:0102c26": "凡夫。生斯妙處。",
    "T47n1963_003:0102c27": "答曰。據四十八大願。淨土雖妙。本擬成就凡",
    "T47n1963_003:0102c28": "夫。蓮花臺藏。元是託生之處。若是凡夫即不",
    "T47n1963_003:0102c29": "得遊於淨土。既是法王。何得踐於五濁。雖是",
    "T47n1963_003:0103a01": "法王。為化眾生。故來遊於五濁。亦雖是凡夫。",
    "T47n1963_003:0103a02": "為供養佛故。生於淨土。此理明矣。又彼淨土。",
    "T47n1963_003:0103a03": "只是諸佛慈悲方便。別料理一方處。所除却",
    "T47n1963_003:0103a04": "女人及五欲境界。令眾生於中修道。於四生",
    "T47n1963_003:0103a05": "中是化生之處。非極妙也。猶如於城邑之中。",
    "T47n1963_003:0103a06": "別斷理一所。用作伽藍。除去俗事。令僧修",
    "T47n1963_003:0103a07": "道。但有眾生入伽藍者。悉發善心。彼亦如是。",
    "T47n1963_003:0103a08": "縱就此方。如六天宮殿。四禪妙宅。依報並是",
    "T47n1963_003:0103a09": "異寶奇珍。正報即是殊光妙相。衣裳輕殊之",
    "T47n1963_003:0103a10": "服。食飡百味餚。坐臥即俱華寶宮。遨遊即",
    "T47n1963_003:0103a11": "起趣綺苑。如斯之處。豈是法王所居。皆是凡",
    "T47n1963_003:0103a12": "夫善因所感。此類顯矣。",
    "T47n1963_003:0103a13": "問曰。如大乘經論。皆說無相無生。何故此經",
    "T47n1963_003:0103a14": "勸令眾生。觀於相生求乎淨土。",
    "T47n1963_003:0103a15": "答曰。此問並是不順理問。應用置答。若欲答",
    "T47n1963_003:0103a16": "者。應反問云。諸佛有八萬四千法門。汝問何",
    "T47n1963_003:0103a17": "者。西方淨土是何收。無相無生是何門攝。彼",
    "T47n1963_003:0103a18": "若答云。但是一門。此即是愚癡人。不可與語",
    "T47n1963_003:0103a19": "也。彼答云。無相無生是理。有相有生是事者。",
    "T47n1963_003:0103a20": "即應答我。汝自解竟。何須問我。故欲令我答",
    "T47n1963_003:0103a21": "者。應云。諸佛有八萬四千法門。各各差別。不",
    "T47n1963_003:0103a22": "相雜亂。若總攝之。即為真俗二諦。此之二諦。",
    "T47n1963_003:0103a23": "有佛無佛性相常住。非人造也。故中論云。諸",
    "T47n1963_003:0103a24": "佛說法。常依二諦。又云若人不能知。分別於",
    "T47n1963_003:0103a25": "二諦。即於深佛法。不得真實義。今西方淨土",
    "T47n1963_003:0103a26": "者。通有三種。一是法身淨土。此即無相無生。",
    "T47n1963_003:0103a27": "二是報身淨土。據實亦無相無生。就事即有",
    "T47n1963_003:0103a28": "相有生。三是化身淨土。亦是有相有生。故攝",
    "T47n1963_003:0103a29": "論云。化身新新出世。數數涅槃。即王宮生。雙",
    "T47n1963_003:0103b01": "林滅也。而今勸眾生生者。謂生化身土中。若",
    "T47n1963_003:0103b02": "眾生欲往生者。唯須作相生觀。就相生觀中。",
    "T47n1963_003:0103b03": "有假有實。先須作假想觀。使了了分明。然後",
    "T47n1963_003:0103b04": "始得作實觀。如十六觀中。日水二觀。是其假",
    "T47n1963_003:0103b05": "想。地觀已去依三昧成。名為實觀。所以然者。",
    "T47n1963_003:0103b06": "此是眾生受生處故。是事法故。是俗諦故。是",
    "T47n1963_003:0103b07": "行法故。是受處故。是分段身故。是此死彼生",
    "T47n1963_003:0103b08": "故。是有漏法故。是有為法故。是三界攝故。有",
    "T47n1963_003:0103b09": "往來故。於四生中是化生攝故。若作無相無",
    "T47n1963_003:0103b10": "生觀者。即不得往生。以理法身無生也。若欲",
    "T47n1963_003:0103b11": "為教者說。亦為說有生。亦說無生。若理事兼",
    "T47n1963_003:0103b12": "修。即得上品上生。",
    "T47n1963_003:0103b13": "問曰。如金剛般若經云。若以色見我。以音聲",
    "T47n1963_003:0103b14": "求我。是人行邪道。不能見如來。又佛藏經云。",
    "T47n1963_003:0103b15": "見佛者是大邪見。今云何教人觀阿彌陀佛。",
    "T47n1963_003:0103b16": "有八萬四千相耶。",
    "T47n1963_003:0103b17": "答曰。此事前已答竟。此等諸經。皆就法身理",
    "T47n1963_003:0103b18": "說。故金剛般若經云。彼如來妙體。即法身諸",
    "T47n1963_003:0103b19": "佛。法體不可見。彼識不能知也。今觀八萬四",
    "T47n1963_003:0103b20": "千相好者。此是應化色身觀也。若作此觀者。",
    "T47n1963_003:0103b21": "即須相相分明。好好別異。不得混為一也。若",
    "T47n1963_003:0103b22": "有人言萬法皆空。有何理事者。此是大邪見",
    "T47n1963_003:0103b23": "人。是愚癡人。是不學問人。是誑惑世間人。莫",
    "T47n1963_003:0103b24": "共語也。故中論云。若見有如來。是輕邪見人。",
    "T47n1963_003:0103b25": "若言無如來是。麁重邪見人。是有二種過失。",
    "T47n1963_003:0103b26": "一破世間樂。二破涅槃道。此論並就理說。若",
    "T47n1963_003:0103b27": "就事說者。見有如來。是正見。定得往生也又",
    "T47n1963_003:0103b28": "地持論云。寧起有見如須彌山。不起空見如",
    "T47n1963_003:0103b29": "芥子許也。",
    "T47n1963_003:0103c01": "問曰。前云念佛橫截苦流。得生淨土。出何經",
    "T47n1963_003:0103c02": "文。",
    "T47n1963_003:0103c03": "答出無量壽經云。橫截五惡趣。惡趣自然閉。",
    "T47n1963_003:0103c04": "昇道無窮極。易往而無人也。",
    "T47n1963_003:0103c05": "問曰。前云念佛不入三惡道。出何經文。",
    "T47n1963_003:0103c06": "答曰。如度諸佛境界經說。若諸眾生。緣於如",
    "T47n1963_003:0103c07": "來。生諸行者。斷無數劫地獄畜生餓鬼。若有",
    "T47n1963_003:0103c08": "眾生。一念作意。緣如來者。所得功德不可稱",
    "T47n1963_003:0103c09": "量。百千萬億那由他。諸大菩薩。不能計挍知",
    "T47n1963_003:0103c10": "其邊際。",
    "T47n1963_003:0103c11": "問曰。前云念佛滅罪。出何經文。",
    "T47n1963_003:0103c12": "答如觀佛三昧經說。若我弟子捨離憒鬧。晝",
    "T47n1963_003:0103c13": "夜六時。於一時中。分為少分。小分之中。能須",
    "T47n1963_003:0103c14": "臾間。念佛白毫相。令心了了。無謬亂相。正住",
    "T47n1963_003:0103c15": "注意。若見相好。若不得見。此人除却九十六",
    "T47n1963_003:0103c16": "億那由他恒河沙微塵數劫生死之罪。又如",
    "T47n1963_003:0103c17": "大悲經說。阿難若三千大千世界。滿中須陀",
    "T47n1963_003:0103c18": "洹斯陀含阿那含阿羅漢。若有善男子善女",
    "T47n1963_003:0103c19": "人。若一劫。若減一劫。以諸稱意一切樂具。恭",
    "T47n1963_003:0103c20": "敬尊重。謙下供養。於意云何。是善男子善女",
    "T47n1963_003:0103c21": "人。得福多不。阿難言甚多。世尊。佛告阿難。",
    "T47n1963_003:0103c22": "若復有人。於諸佛所。但一合掌。一稱名。如是",
    "T47n1963_003:0103c23": "福德。比前福德。百分不及一。千分不及一。百",
    "T47n1963_003:0103c24": "千億分不及一。迦羅分不及一。何以故。以諸",
    "T47n1963_003:0103c25": "佛如來諸福田中為最無上。又如地藏菩薩",
    "T47n1963_003:0103c26": "經說。若人欲生他方現在淨土。應隨世界佛",
    "T47n1963_003:0103c27": "之名字。專意誦念一心不亂。決定得生彼佛",
    "T47n1963_003:0103c28": "淨土。善根增長速成不退。",
    "T47n1963_003:0103c29": "問曰。淨土者。乃是法藏巧誘之要歸。釋迦懷",
    "T47n1963_003:0104a01": "中之妙術。六道賴之蘇息。四生託以栖神。",
    "T47n1963_003:0104a02": "居淨剎而永安。望娑婆而長揖。寧止修三福。",
    "T47n1963_003:0104a03": "蹬乎上品。亦乃發十念而得下生。此則庶類",
    "T47n1963_003:0104a04": "同歸不遺一人矣。而今論者。悟我以要術。救",
    "T47n1963_003:0104a05": "我以焚灼。自今以後奉而行之。為頌讚曰。",
    "T47n1963_003:0104a06": "　渾渾三界　　浩浩四生　　俱稱火宅",
    "T47n1963_003:0104a07": "　齊號群盲　　昏茲永夜　　長寐未驚",
    "T47n1963_003:0104a08": "　聊裁短付　　燭此幽明　　法藏大願",
    "T47n1963_003:0104a09": "　志存弘誘　　孤標淨剎　　號無量壽",
    "T47n1963_003:0104a10": "　觀開二八　　生歸一九　　影響長弘",
    "T47n1963_003:0104a11": "　千齡不朽",
    "T47n1963_003:0104a12": "淨土論卷下(終)"
}