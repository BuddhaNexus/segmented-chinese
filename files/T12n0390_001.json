{
    "T12n0390_001:1112b25": "No. 390",
    "T12n0390_001:1112b26": "佛臨涅槃記法住經",
    "T12n0390_001:1112b28": "大唐三藏法師玄奘奉 詔譯",
    "T12n0390_001:1112b29": "[1112b29] 如是我聞：[1112b29] 一時薄伽梵，在拘尸城力士生地",
    "T12n0390_001:1112c01": "娑羅雙林，與無量無數聲聞、菩薩摩訶薩俱，",
    "T12n0390_001:1112c02": "并諸天、人、阿素洛等，一切大眾前後圍繞。",
    "T12n0390_001:1112c03": "時薄伽梵臨般涅槃，愍眾生故，以慈軟音告",
    "T12n0390_001:1112c04": "阿難曰：「吾今不久當般涅槃，一切有為無不",
    "T12n0390_001:1112c05": "悉捨，一切佛事皆已究竟；我已宣說離窟宅",
    "T12n0390_001:1112c06": "法、妙甘露法、最自在法、極安樂法，是法深妙",
    "T12n0390_001:1112c07": "難解難知，不可尋思超尋思境，諸大聖者自",
    "T12n0390_001:1112c08": "內所證。我又三轉無上法輪，其輪威猛具十",
    "T12n0390_001:1112c09": "二相，諸餘沙門或婆羅門、天魔梵等，皆無有",
    "T12n0390_001:1112c10": "能如實轉者。我已為諸天人吹大法蠡，擊大",
    "T12n0390_001:1112c11": "法鼓，覺悟長夜無明睡眠。我已為諸天人建",
    "T12n0390_001:1112c12": "大法幢，然大法炬，普照一切除滅暗冥。我已",
    "T12n0390_001:1112c13": "為諸有情作大法橋，為大法船，濟渡一切暴",
    "T12n0390_001:1112c14": "流所溺。我已為諸有情注大法流，降大法雨，",
    "T12n0390_001:1112c15": "一切枯槁皆令潤洽。我已開顯解脫正路，引",
    "T12n0390_001:1112c16": "諸世間迷失道者，若諸有情我應度者皆已",
    "T12n0390_001:1112c17": "度訖，諸未度者皆亦為作得度因緣。我已降",
    "T12n0390_001:1112c18": "伏一切外道；我已摧滅一切邪論；我已傾覆",
    "T12n0390_001:1112c19": "諸魔宮殿；我已破壞一切魔軍，正師子吼作",
    "T12n0390_001:1112c20": "大佛事，圓滿丈夫本所誓願，護持法眼令無",
    "T12n0390_001:1112c21": "毀缺，化諸聲聞，授菩薩記，為未來世無上佛",
    "T12n0390_001:1112c22": "眼，開照世間常無斷絕。阿難！汝等當於如是",
    "T12n0390_001:1112c23": "無上正法勤加護持令不滅沒。阿難！我今更",
    "T12n0390_001:1112c24": "無所作，唯大涅槃是所歸趣。」",
    "T12n0390_001:1112c25": "[1112c25] 爾時阿難聞佛語已悲慕感絕，良久而言：「未",
    "T12n0390_001:1112c26": "審如來為諸有情，三無數劫勤苦所得無上",
    "T12n0390_001:1112c27": "正法，於佛滅後住世幾時，饒益天人阿素洛",
    "T12n0390_001:1112c28": "等，當漸隱沒？」",
    "T12n0390_001:1112c29": "[1112c29] 爾時世尊重以慈音告阿難曰：「諸佛化&#x8FF9;，法",
    "T12n0390_001:1113a01": "皆如是，勿復憂悲。無上正法於我滅後，住世",
    "T12n0390_001:1113a02": "千年饒益天、人、阿素洛等，從是已後漸當隱",
    "T12n0390_001:1113a03": "沒。",
    "T12n0390_001:1113a04": "[1113a04] 「阿難當知！我涅槃後第一百年，吾聖教中聖",
    "T12n0390_001:1113a05": "法堅固，我諸弟子聰慧多聞，無畏辯才能伏",
    "T12n0390_001:1113a06": "邪論，具大神力，於諸有情多所饒益；由是義",
    "T12n0390_001:1113a07": "故，天龍歡喜勤加守護，國王大臣長者居士",
    "T12n0390_001:1113a08": "亦復如是，善識福田，於佛法僧深生淨信，供",
    "T12n0390_001:1113a09": "養恭敬尊重讚歎。一百年末有大國王，名阿",
    "T12n0390_001:1113a10": "輸迦，出現於世，具大威力王贍部洲，建窣堵",
    "T12n0390_001:1113a11": "波高廣嚴飾，其數滿足八萬四千，供養吾身",
    "T12n0390_001:1113a12": "所留舍利，令無量眾見聞歡喜，皆樹生天解",
    "T12n0390_001:1113a13": "脫之業。",
    "T12n0390_001:1113a14": "[1113a14] 「我涅槃後第二百年，吾聖教中寂靜堅固，我",
    "T12n0390_001:1113a15": "諸弟子聰慧多聞，如天人師，具大威德多所",
    "T12n0390_001:1113a16": "饒益；以是義故，天龍歡喜常加守護，國王大",
    "T12n0390_001:1113a17": "臣長者居士亦復如是，善識福田，於佛法僧",
    "T12n0390_001:1113a18": "深生淨信，供養恭敬尊重讚歎。",
    "T12n0390_001:1113a19": "[1113a19] 「我涅槃後第三百年，吾聖教中正行堅固，我",
    "T12n0390_001:1113a20": "諸弟子證慧解脫俱分解脫，身證見至無量",
    "T12n0390_001:1113a21": "百千，由是多人得聖果故，天龍歡喜常加守",
    "T12n0390_001:1113a22": "護，國王大臣長者居士亦復如是，善識福田，",
    "T12n0390_001:1113a23": "於佛法僧深生淨信，供養恭敬尊重讚歎。",
    "T12n0390_001:1113a24": "[1113a24] 「我涅槃後第四百年，吾聖教中遠離堅固，我",
    "T12n0390_001:1113a25": "諸弟子樂住空閑勤修寂定；以是義故，天龍",
    "T12n0390_001:1113a26": "歡喜常隨守護，國王大臣長者居士亦復如",
    "T12n0390_001:1113a27": "是，善識福田，於佛法僧深生淨信，供養恭敬",
    "T12n0390_001:1113a28": "尊重讚歎。",
    "T12n0390_001:1113a29": "[1113a29] 「我涅槃後第五百年，吾聖教中法義堅固，我",
    "T12n0390_001:1113b01": "諸弟子愛樂正法，精勤修學論議決擇；由是",
    "T12n0390_001:1113b02": "義故，天龍歡喜常勤守護，國王大臣長者居",
    "T12n0390_001:1113b03": "士亦復如是，善識福田，於佛法僧深生淨信，",
    "T12n0390_001:1113b04": "供養恭敬尊重讚歎。",
    "T12n0390_001:1113b05": "[1113b05] 「我涅槃後第六百年，吾聖教中法教堅固，我",
    "T12n0390_001:1113b06": "諸弟子多於教法精勤誦習心無厭倦，能多",
    "T12n0390_001:1113b07": "饒益無量有情；以是義故，天龍歡喜勤加守",
    "T12n0390_001:1113b08": "護，國王大臣長者居士亦復如是，善識福田，",
    "T12n0390_001:1113b09": "於佛法僧深生淨信，供養恭敬尊重讚歎，然",
    "T12n0390_001:1113b10": "於義趣多有懷疑。",
    "T12n0390_001:1113b11": "[1113b11] 「我涅槃後第七百年，吾聖教中利養堅固，天、",
    "T12n0390_001:1113b12": "龍、藥叉、阿素洛等，於佛法僧供養恭敬尊重",
    "T12n0390_001:1113b13": "讚歎，我諸弟子多著利養恭敬名譽，於增上",
    "T12n0390_001:1113b14": "學戒定慧等不勤修習。",
    "T12n0390_001:1113b15": "[1113b15] 「我涅槃後第八百年，吾聖教中乖爭堅固，我",
    "T12n0390_001:1113b16": "諸弟子多相嫌嫉結搆惡人，塵坌訕謗輕訶",
    "T12n0390_001:1113b17": "持戒，鄙賤多聞不念六和，專思乖爭見不善",
    "T12n0390_001:1113b18": "巧，不敬師長不正知住，欺誑諂曲言詞&#x9E81;獷",
    "T12n0390_001:1113b19": "如栴茶羅，依附國王大臣長者，方便損費三",
    "T12n0390_001:1113b20": "寶財物，結惡朋黨折挫善人。",
    "T12n0390_001:1113b21": "[1113b21] 「我涅槃後第九百年，吾聖教中事業堅固，我",
    "T12n0390_001:1113b22": "諸弟子多營俗業耕種商估，通致使命以自",
    "T12n0390_001:1113b23": "存活，於諸如來所制學處，慢緩毀犯。",
    "T12n0390_001:1113b24": "[1113b24] 「我涅槃後第十百年，吾聖教中戲論堅固，我",
    "T12n0390_001:1113b25": "諸弟子多勤習學種種戲論，捨出世間諸佛",
    "T12n0390_001:1113b26": "正教，所謂契經、應頌、記別、諷誦、自說、緣起、譬",
    "T12n0390_001:1113b27": "喻、本事、本生、方廣、希法及與論義，精勤習誦",
    "T12n0390_001:1113b28": "世間戲論，所謂王論、賊論、戰論、食論、飲論、衣",
    "T12n0390_001:1113b29": "論、乘論、我論、婬論、男論、女論、諸國土論、諸河海",
    "T12n0390_001:1113c01": "論、諸外道論；由樂此等種種戲論，令諸沙門",
    "T12n0390_001:1113c02": "婆羅門等輕毀退失我之聖教。於我正法毘",
    "T12n0390_001:1113c03": "奈耶中，當有如斯諸惡苾芻、苾芻尼等，不善",
    "T12n0390_001:1113c04": "修習身戒心慧，更相忿爭謀毀誹謗，耽著妙",
    "T12n0390_001:1113c05": "好種種衣&#x9262;房舍敷具，由與諸惡徒黨集會，",
    "T12n0390_001:1113c06": "雖經多年守護淨戒，於須臾頃悉皆毀犯，雖",
    "T12n0390_001:1113c07": "經多年集諸善本，由多憂恚悉皆退失。以是",
    "T12n0390_001:1113c08": "因緣天龍等眾，悲傷懊惱捨不守護，國王大",
    "T12n0390_001:1113c09": "臣長者居士，於三寶所不生淨信誹謗輕毀，",
    "T12n0390_001:1113c10": "由是因緣令正法滅。",
    "T12n0390_001:1113c11": "[1113c11] 「從是已後諸苾芻等造惡轉深，國王大臣長",
    "T12n0390_001:1113c12": "者居士益不恭敬，三寶餘勢猶未全滅，故於",
    "T12n0390_001:1113c13": "彼時復有苾芻苾芻尼等，少欲知足護持禁",
    "T12n0390_001:1113c14": "戒，修行靜慮愛樂多聞，受持如來三藏教法，",
    "T12n0390_001:1113c15": "廣為四眾分別演說，利益安樂無量有情；復",
    "T12n0390_001:1113c16": "有國王大臣長者及居士等，愛惜正法，於三",
    "T12n0390_001:1113c17": "寶所供養恭敬尊重讚歎，護持建立無所顧",
    "T12n0390_001:1113c18": "戀。當知皆是不可思議諸菩薩等，以本願力",
    "T12n0390_001:1113c19": "生於此時，護持如來無上正法，與諸有情作",
    "T12n0390_001:1113c20": "大饒益。」[1113c20] 爾時阿難、聲聞、菩薩、天、龍、藥叉、人非",
    "T12n0390_001:1113c21": "人等一切大眾，聞薄伽梵懸記當來法住時",
    "T12n0390_001:1113c22": "分、諸苾芻等行業差別，皆增悲歎，信受奉行。"
}