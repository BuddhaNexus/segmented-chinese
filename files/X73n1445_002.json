{
    "X73n1445_002:0009c11": "福州玄沙宗一大師廣錄中",
    "X73n1445_002:0009c13": "德彥伸五問。請師答。兼頌(凡一句各具三句)。",
    "X73n1445_002:0009c14": "第一問。如何作麼生說三句為人底佛。",
    "X73n1445_002:0009c15": "師云。若是第一句。末頭是德彥。若是第二句。你問什",
    "X73n1445_002:0009c16": "麼事。且作麼生會。若是第三句。還是出世少人知。且",
    "X73n1445_002:0009c17": "作何理論。",
    "X73n1445_002:0009c18": "頌第一句。",
    "X73n1445_002:0009c19": "　心法甚分明　　人人自信生　　萬法全體是",
    "X73n1445_002:0009c20": "　一理證我平",
    "X73n1445_002:0009c21": "頌第二句殺活機。",
    "X73n1445_002:0009c22": "　一句二理更　　妙用得縱橫　　轉得機鋒後",
    "X73n1445_002:0009c23": "　廣利於羣生",
    "X73n1445_002:0009c24": "頌第三句迴悲智見慈定。",
    "X73n1445_002:0010a01": "　大道虗空絕纖塵　　重重世界性海身",
    "X73n1445_002:0010a02": "　十方三世無別佛　　萬般神用只我真",
    "X73n1445_002:0010a03": "第二問。如何是作何說。還肯也無。還是文殊智收",
    "X73n1445_002:0010a04": "也無。",
    "X73n1445_002:0010a05": "師云。你若要知第一句麼。你也解與麼問人。要知二",
    "X73n1445_002:0010a06": "句麼。汝通我智。把將文殊來。要知三句麼。你祖我翁。",
    "X73n1445_002:0010a07": "大智自然同。還肯是也無。",
    "X73n1445_002:0010a08": "頌第一句。",
    "X73n1445_002:0010a09": "　一句自性生　　見事無不平　　虗空全體是",
    "X73n1445_002:0010a10": "　十方佛弟兄",
    "X73n1445_002:0010a11": "頌第二句。",
    "X73n1445_002:0010a12": "　悲智顯真常　　二句你我彰　　法法得自在",
    "X73n1445_002:0010a13": "　機鋒印青黃",
    "X73n1445_002:0010a14": "頌第三句。",
    "X73n1445_002:0010a15": "　你我祖翁智悲宗　　慈定因果自然同",
    "X73n1445_002:0010a16": "　華藏世界塵剎海　　重重顯現無別容",
    "X73n1445_002:0010a17": "第三問。如何說普賢作麼生是行門。還且作麼生",
    "X73n1445_002:0010a18": "說本行。",
    "X73n1445_002:0010a19": "師云。若第一句。汝名什麼。第二句。汝行他立。普賢在",
    "X73n1445_002:0010a20": "什麼處。第三句。賓主總不與麼。還且作麼生道。",
    "X73n1445_002:0010a21": "頌第一句。",
    "X73n1445_002:0010a22": "　行立本來平　　自己本無生　　法法皆如是",
    "X73n1445_002:0010a23": "　一句也相更",
    "X73n1445_002:0010a24": "頌第二句轉換。",
    "X73n1445_002:0010b01": "　二理二義收　　應用得自由　　奪下生機後",
    "X73n1445_002:0010b02": "　放光心色幽",
    "X73n1445_002:0010b03": "頌第三句慈定。",
    "X73n1445_002:0010b04": "　十重萬行周　　海印皆自由　　古今全生滅",
    "X73n1445_002:0010b05": "　毛端一時收",
    "X73n1445_002:0010b06": "第四問。作何契理三句觀音行。善應諸方所。",
    "X73n1445_002:0010b07": "師云。一位聞中收。汝道什麼。二位聞思知。汝諸人盡",
    "X73n1445_002:0010b08": "見者箇師僧與麼問。且作麼生道將來。三句應真常。",
    "X73n1445_002:0010b09": "大眾引毫光。還且作何理契。",
    "X73n1445_002:0010b10": "頌第一句。",
    "X73n1445_002:0010b11": "　一理本常行　　道你一分更　　信志依智用",
    "X73n1445_002:0010b12": "　死句兩平平",
    "X73n1445_002:0010b13": "頌第二轉換句。",
    "X73n1445_002:0010b14": "　換句耀古今　　生機最幽深　　人我皆無著",
    "X73n1445_002:0010b15": "　同道盡知音",
    "X73n1445_002:0010b16": "頌第三句慈定。",
    "X73n1445_002:0010b17": "　隱顯放毫光　　纖塵應真常　　萬般同剎佛",
    "X73n1445_002:0010b18": "　海會實堂堂",
    "X73n1445_002:0010b19": "第五問。作麼生契會一分流注。二分轉側。三分同",
    "X73n1445_002:0010b20": "詮海會。乞和尚慈悲。逐句答出三分法性。",
    "X73n1445_002:0010b21": "師云。若是一分。且信本來具足。不生不滅。無去無來。",
    "X73n1445_002:0010b22": "一日相應。一日佛性。若是二分。知其自由自在。機鋒",
    "X73n1445_002:0010b23": "並無阻滯。應用隨方。喚作二分佛性。若是三分佛性。",
    "X73n1445_002:0010b24": "具足色相。名無得物之功。行絕離塵之用。應現自在。",
    "X73n1445_002:0010c01": "舒卷無妨。如此理論。且略而言之。若盡說。未有了期。",
    "X73n1445_002:0010c02": "德彥咨和尚。更乞為某子細說。要知深淺。惟願和",
    "X73n1445_002:0010c03": "尚不倦慈悲。",
    "X73n1445_002:0010c04": "師云。若與麼。諸佛菩薩．祖師皆行此法門。廣大自在。",
    "X73n1445_002:0010c05": "所以道。父名知汝字。父名天洪。母名彭質。皇帝生汝。",
    "X73n1445_002:0010c06": "令知有三分。具如是聞知見覺。若與麼道。更為汝說",
    "X73n1445_002:0010c07": "破。若是第一句綱宗。且自承當。成現具足。盡什方",
    "X73n1445_002:0010c08": "世界。更無他故。只是仁者。更教誰見。教誰聞。都只是",
    "X73n1445_002:0010c09": "你心王心所與全成不動佛。只欠自承當。喚作開方",
    "X73n1445_002:0010c10": "便門。且要你諸人信有一分真常流注。亘古亘今。未",
    "X73n1445_002:0010c11": "有不是者。未有不非者。如此一句。成平等法門。何以",
    "X73n1445_002:0010c12": "故。以言逐言。以理逐理。平常性相。接物利生。說法度",
    "X73n1445_002:0010c13": "人。所以道。一切羣生類。皆承此恩力。且要自信作佛。",
    "X73n1445_002:0010c14": "若解與麼。方喚作一句真常流注。與鐵輪齊位。十信",
    "X73n1445_002:0010c15": "初心。不作儱侗之見。不作斷常之解。若得如是。唯自",
    "X73n1445_002:0010c16": "己真如不生不滅。且知其宗旨。由是明前不明後。一",
    "X73n1445_002:0010c17": "箇平實。分證法身之量。未有出格之句。死在一句之",
    "X73n1445_002:0010c18": "下。未有自由分。如今若知出格之量。莫被心魔所使。",
    "X73n1445_002:0010c19": "莫執我性。入手中便須轉換。落落地。言通大道。不生",
    "X73n1445_002:0010c20": "平懷之見。此是第一句綱宗也。若是第二句。迴因",
    "X73n1445_002:0010c21": "就果。不著平等一如之理。方便喚作轉其投機。生殺",
    "X73n1445_002:0010c22": "自在。奪換隨機。出生入死。廣利三天下。度現在之眾。",
    "X73n1445_002:0010c23": "諸佛道同。除色欲見愛現前諸煩惱。你今喚什麼作",
    "X73n1445_002:0010c24": "煩惱。若欲知得。我為你諸人說破。汝今眼見好之與",
    "X73n1445_002:0011a01": "惡。被色之所使。為身之拘繫。喚作色愛。住他色愛煩",
    "X73n1445_002:0011a02": "惱。有色便有欲。起於妄心。以貪欲堅固。名為欲愛。住",
    "X73n1445_002:0011a03": "他欲愛煩惱。因貪欲故。便起種種見愛。虗妄分別。貪",
    "X73n1445_002:0011a04": "其父精母血。係著我人。能所攀緣。名為見愛。住他見",
    "X73n1445_002:0011a05": "愛煩惱。生滅現前。於一切處。執有滯無。起一切顛倒。",
    "X73n1445_002:0011a06": "所以四住煩惱和合一念無明。共成三界苦樂之因。",
    "X73n1445_002:0011a07": "日夜纏縳。不得自由。從此迷其道眼。常困輪迴。不得",
    "X73n1445_002:0011a08": "解脫。你今諸人欲得會麼。但識此無明虗妄元由。自",
    "X73n1445_002:0011a09": "然不被色欲見愛四住所拘。方喚作頓超三界之佛",
    "X73n1445_002:0011a10": "性。三天下銅銀二輪齊位。十信．十住．十迴向．十地．五",
    "X73n1445_002:0011a11": "位．六位。同證生殺之機。互換自在自由。處處通透。若",
    "X73n1445_002:0011a12": "如此理論。方始喚作出格之詞。應用通方。悲智隱顯。",
    "X73n1445_002:0011a13": "耀古騰今。無者不有。無者不無。若與麼。方可二理雙",
    "X73n1445_002:0011a14": "明。二義齊照。不被二邊之所動。妙用現前。廣利二分",
    "X73n1445_002:0011a15": "之佛性。若是第三句。知有本智性相之本然。通其",
    "X73n1445_002:0011a16": "越量之知見。明陰洞陽。廓周沙界。一真性相元常。大",
    "X73n1445_002:0011a17": "用現前。應化無方。全用全不用。全生全不生。不著平",
    "X73n1445_002:0011a18": "常之量。不著汝我之能。出生入死。應用自在。顯古德",
    "X73n1445_002:0011a19": "之性相。明祖父通量之情塵。本性真常。無其生滅法",
    "X73n1445_002:0011a20": "門。廣利四天下。與三世諸佛為其說法之師。海印三",
    "X73n1445_002:0011a21": "昧一時現前。於羣生一念之中。具足十種華藏世界",
    "X73n1445_002:0011a22": "海會。同四輪之應用。喚作元常不動之智。佛性大海",
    "X73n1445_002:0011a23": "之本心。廣照圓明。性相自在。若與麼。喚作五位六位。",
    "X73n1445_002:0011a24": "迴因見果。舉果全因。入慈定門。未有不是。未有不非。",
    "X73n1445_002:0011b01": "性相如然。與金輪齊位。收四天下。上至諸天。下至地",
    "X73n1445_002:0011b02": "獄。皆得自由。已伏無明見思塵沙無知之煩惱。所作",
    "X73n1445_002:0011b03": "運為。以虗空為座。號曰法身大士。具足印漩三昧。見",
    "X73n1445_002:0011b04": "報化身。把定乾坤。更無他故。此之三句。師各頌之。",
    "X73n1445_002:0011b05": "一句頌。",
    "X73n1445_002:0011b06": "　具足現成是本身　　心心色色只我真",
    "X73n1445_002:0011b07": "　法法無生本不滅　　流注一如鎮目前",
    "X73n1445_002:0011b08": "二句頌。",
    "X73n1445_002:0011b09": "　二句銅銀得自由　　輪中轉側未甞休",
    "X73n1445_002:0011b10": "　奪得平等真常性　　大用現前實是幽",
    "X73n1445_002:0011b11": "三句頌。",
    "X73n1445_002:0011b12": "　應用重重華藏界　　十方三世性海在",
    "X73n1445_002:0011b13": "　明明法界絕纖塵　　大智圓明印心海",
    "X73n1445_002:0011b14": "師云。若得與麼。方始喚作三句一時運用。皆得自在",
    "X73n1445_002:0011b15": "自由。已後也須得自看。莫當等閑。珍重。",
    "X73n1445_002:0011b16": "師一日與雪峯．招慶遊山次。師云。看見者箇象骨峯",
    "X73n1445_002:0011b17": "頭還有佛法也無。若道有。作麼生說有。若道無。且作",
    "X73n1445_002:0011b18": "麼生道無。峯云。你道什麼。慶云。是有是無。師云。若與",
    "X73n1445_002:0011b19": "麼。和尚與招慶總只明前不明後。峯云。你且作麼生。",
    "X73n1445_002:0011b20": "師云。佛法還曾有麼。作麼生說有無。試道看。還是也",
    "X73n1445_002:0011b21": "無。師又問招慶。作麼生說有無底句。慶云。是者箇。作",
    "X73n1445_002:0011b22": "麼生說有無。師云。招慶也作麼生說有無。慶云。和尚",
    "X73n1445_002:0011b23": "是什麼心行。師云。不是者箇道理。峯云。你作麼生說",
    "X73n1445_002:0011b24": "有無。師云。即今是有是無。峯云。你也作麼生。師云。不",
    "X73n1445_002:0011c01": "是外物。和尚。雪峯舉。神楚闍棃問我。亡僧遷化向什",
    "X73n1445_002:0011c02": "麼處去。我向伊道。如冰歸水。師云。是即是。某不與麼",
    "X73n1445_002:0011c03": "道。峯云。你作麼生。師云。如水歸水。峯又向師道。我時",
    "X73n1445_002:0011c04": "時全機提持。把三箇木毬一時拋。要他全提去。師云。",
    "X73n1445_002:0011c05": "和尚拋後。忽被箇師僧出來道。和尚看毬。作麼生。峯",
    "X73n1445_002:0011c06": "云。道什麼。師云。某不與麼。峯云。你作麼生。師云。也未",
    "X73n1445_002:0011c07": "是分外。雪峯云。此事如一片田地相似。一任眾人耕",
    "X73n1445_002:0011c08": "種。無有不承此恩力者。師云。且作麼生是一片田地。",
    "X73n1445_002:0011c09": "峯云。看。師云。是即是。某不與麼。峯云。是你作麼生。師",
    "X73n1445_002:0011c10": "云。只是人人底。師問雪峯云。某如今大用去。和尚且",
    "X73n1445_002:0011c11": "作麼生。峯遂將三箇木毬一時拋。師遂作斫牌勢祗",
    "X73n1445_002:0011c12": "對。峯云。你親在靈山。方得如此。師云。也只是自家事。",
    "X73n1445_002:0011c13": "師問道怤云。你作麼生說是什麼。怤云。只是從來事。",
    "X73n1445_002:0011c14": "師云。不是者箇道理。怤云。乞和尚道。師云。具足怤闍",
    "X73n1445_002:0011c15": "棃。怤云。若與麼。不從外得。師云。不是者箇道理。因什",
    "X73n1445_002:0011c16": "麼不覓箇入路。問勁長老。你作麼生說性海。勁云。性",
    "X73n1445_002:0011c17": "海自家事。師云。不是者箇道理。勁云。不知和尚作麼",
    "X73n1445_002:0011c18": "生說性海。師云。你性我海。還且是說也無。問[啗口+王]長老。",
    "X73n1445_002:0011c19": "作麼生說平常佛性。瑫云。平常更說什麼。師云。不是。",
    "X73n1445_002:0011c20": "瑫云。未審和尚作麼生說平常佛性。師云。遇茶喫茶。",
    "X73n1445_002:0011c21": "且作麼生說平常佛性在什麼處。問光默云。你作麼",
    "X73n1445_002:0011c22": "說見色便見心。默云。是光默。師云。你儱侗不分緇素",
    "X73n1445_002:0011c23": "漢。默云。乞和尚道。師云。未是分外。雪峯向師道。我者",
    "X73n1445_002:0011c24": "裏近日有箇把斷乾坤漢。汝須著精彩。同學兄弟也",
    "X73n1445_002:0012a01": "難得。師云。是即是。且作麼生把斷。峯云。豈不是自作",
    "X73n1445_002:0012a02": "用正是把斷。師云。和尚用甚得。某不與麼。峯云。你作",
    "X73n1445_002:0012a03": "麼生道。師云。和尚是乾。某是坤。且作麼生說兄弟難",
    "X73n1445_002:0012a04": "得。峯云。你得與麼自由自在。要用便用。要收便收。師",
    "X73n1445_002:0012a05": "云。未是分外。只是自家底。峯云。你是出格之見。他時",
    "X73n1445_002:0012a06": "後日子孫大興你此理去。如今且與麼。師云。如此。如",
    "X73n1445_002:0012a07": "此。兄弟共知。且與麼三二之後。方始應用。峯云。我也",
    "X73n1445_002:0012a08": "知汝同學一理之見。師云。根門無功。和尚若得與麼。",
    "X73n1445_002:0012a09": "方始得自在。",
    "X73n1445_002:0012a10": "上堂云。大地虗空。皆因心成體。諸人且作麼生說因",
    "X73n1445_002:0012a11": "心成體道理。又且作麼生說心法無形。通貫十方。未",
    "X73n1445_002:0012a12": "有一分不從悲起智。未有一分不從智興悲。未有一",
    "X73n1445_002:0012a13": "分不從悲智齊明於性海。廓周沙界。圓融自在。知其",
    "X73n1445_002:0012a14": "明暗色空。悲智齊歸慈定之門。報應化法。自由自在。",
    "X73n1445_002:0012a15": "廣利四天下。大地虗空皆是慈定之門顯現。所以道。",
    "X73n1445_002:0012a16": "心法無形。通貫十方。諸上座。若與麼會得。也知和尚",
    "X73n1445_002:0012a17": "用三箇木毬一時拋下。要你諸人同詮性海。見性成",
    "X73n1445_002:0012a18": "佛。無事。珍重。",
    "X73n1445_002:0012a19": "師因出大溈塔。赴忌齋。問義通上座云。我只禮塔。你",
    "X73n1445_002:0012a20": "作麼生。通云。放某過。有箇道處。師云。我放汝過。作麼",
    "X73n1445_002:0012a21": "生道。通云。某若禮拜。即不見有和尚。師云。吽。吽。不是",
    "X73n1445_002:0012a22": "者箇道理。又舉問諸禪客云。我只禮拜塔。你作麼生。",
    "X73n1445_002:0012a23": "中塔云。只是箇塔。地藏云。和尚也不識塔。志超云。志",
    "X73n1445_002:0012a24": "超不識。元昌云。只是元昌。作麼生禮。師自云。塔也不",
    "X73n1445_002:0012b01": "識。神祿云。和尚去大溈禮塔因緣。乞和尚慈悲。師云。",
    "X73n1445_002:0012b02": "是汝作麼生。祿云。某不會。師云。我向汝道。是汝不會。",
    "X73n1445_002:0012b03": "至來日。却問。昨日禮塔因緣。神祿未會。乞和尚慈悲",
    "X73n1445_002:0012b04": "提持。師云。我比來時時長向汝道。綿綿地。無一法從",
    "X73n1445_002:0012b05": "外而來。從內而出。都來只是你箇去處。亘古亘今。更",
    "X73n1445_002:0012b06": "問我覓箇什麼。祿云。雖然蒙和尚與麼道。實無領會。",
    "X73n1445_002:0012b07": "師云。若實無會處。你去問地藏。必向你說。祿乃去地",
    "X73n1445_002:0012b08": "藏處。舉前因緣。和尚有語云。塔也不識。不知作麼生。",
    "X73n1445_002:0012b09": "乞師兄慈悲相為。藏云。自家豈不是祿兄。祿云。不會。",
    "X73n1445_002:0012b10": "師兄莫只與麼抵神祿。藏云。若實與麼。贈兄一頌。禮",
    "X73n1445_002:0012b11": "塔圓成是你宗。問來問取塔中通。你體你道元是你。",
    "X73n1445_002:0012b12": "只說南北與西東。",
    "X73n1445_002:0012b13": "師因入府齋。於路上望見大中塔。遂問參隨師僧云。",
    "X73n1445_002:0012b14": "你隨我手看。那箇是什麼。眾皆無對。師自云。不是見",
    "X73n1445_002:0012b15": "聞覺知。了然云。見聞覺知不是。師云。佛法不是者箇",
    "X73n1445_002:0012b16": "道理。然云。與麼既不得。乞和尚慈悲。師云。我向你道。",
    "X73n1445_002:0012b17": "不是見聞覺知。然云。如何即是見聞覺知。師云。佛法",
    "X73n1445_002:0012b18": "不與麼。然云。某不會。乞和尚慈悲說破。師云。我尋常",
    "X73n1445_002:0012b19": "向你道。離却見聞覺知。還我恒常不變異體。佛法不",
    "X73n1445_002:0012b20": "是見聞覺知境界。應須是自徹去始得。然不會。却舉",
    "X73n1445_002:0012b21": "向地藏和尚云。不是見聞覺知。作麼生。藏遂示頌",
    "X73n1445_002:0012b22": "二首。不是見聞滿道場。識性覺知海中光。本體元",
    "X73n1445_002:0012b23": "成不動佛。了然自在法中王。你是了然非了然。恒",
    "X73n1445_002:0012b24": "明了然恒不然。堂堂顯現非他物。是你聲前聲不前。",
    "X73n1445_002:0012c01": "上堂云。我今問你諸人。我時時向你道。盡十方世界",
    "X73n1445_002:0012c02": "是箇真實人體。更莫外求。何以故。只此四大五蘊。身",
    "X73n1445_002:0012c03": "田根識。用處無功。所以你眼有不見色。耳有不聞聲。",
    "X73n1445_002:0012c04": "意有不分別。會麼。眼．耳．意用處無別故。且作麼生。諸",
    "X73n1445_002:0012c05": "仁者。會麼。行滿云。五蘊本性空。師云。佛法不是者道",
    "X73n1445_002:0012c06": "理。道昇云。只是箇本來四大性。師云。不是者箇道理。",
    "X73n1445_002:0012c07": "匡穆云。聾瘂盲。更說箇什麼即得。遂作頌上師。廓",
    "X73n1445_002:0012c08": "然大道瘂盲聾。十方三世色真空。念念法法無生滅。",
    "X73n1445_002:0012c09": "只此明明釋迦宗。",
    "X73n1445_002:0012c10": "上堂云。我比來向你道眼有不見色。耳有不聞聲。意",
    "X73n1445_002:0012c11": "有不分別。良由用處無功。你便道聾瘂盲。且作麼生",
    "X73n1445_002:0012c12": "會。你每日還見色麼。還聞聲麼。還語言分別。若見青",
    "X73n1445_002:0012c13": "黃赤白。或拈箇拂子起。是你又眼盲也。或擊鐘鼓。或",
    "X73n1445_002:0012c14": "敲禪牀。又耳聾也。始教你下一言半句。或說箇道理。",
    "X73n1445_002:0012c15": "又口瘂不能分別。你若只向者裏與麼會。又成箇儱",
    "X73n1445_002:0012c16": "侗。認得箇生死根本。向識陰中作活計。若別有道理。",
    "X73n1445_002:0012c17": "又只成得箇斷常知見。你且作麼生會。諸仁者。若於",
    "X73n1445_002:0012c18": "此不能明徹得。便是三界狂人。被見聞覺知繫縛。不",
    "X73n1445_002:0012c19": "得自由。何時便得箇安樂去。諸仁者。應須是通徹始",
    "X73n1445_002:0012c20": "得。不取你口頭辨。我今明明向你道。更有諸方達道",
    "X73n1445_002:0012c21": "者。忽有人具此盲聾瘖瘂三種病人。於佛法中又作",
    "X73n1445_002:0012c22": "麼生方便接得伊。若道接得。聾瘂盲人來。作麼生接。",
    "X73n1445_002:0012c23": "若道接不得。佛法斷滅。無有靈驗。且作麼生商量。若",
    "X73n1445_002:0012c24": "有會處。便請出來。大家理論看。也要知你深之與淺。",
    "X73n1445_002:0013a01": "有麼。出來。",
    "X73n1445_002:0013a02": "師因僧寫真圓月相。自書真贊云。圓月性相瑩真",
    "X73n1445_002:0013a03": "容。真相圓光海相中。我今是真無真相。元本圓光釋",
    "X73n1445_002:0013a04": "迦翁。",
    "X73n1445_002:0013a05": "因志超上座往建州教化茶。問。乞和尚慈悲。提撕心",
    "X73n1445_002:0013a06": "地法門。師云。是你。不可教我更提撕也。超云。乞和尚",
    "X73n1445_002:0013a07": "直道。志超不是愚癡人。實不會。師云。且去建州。迴來",
    "X73n1445_002:0013a08": "向你道。超云。時不待人。乞和尚道。師云。我今直向你",
    "X73n1445_002:0013a09": "道。我者裏三棒打汝愚癡。還會麼。超云。不會。師云。是",
    "X73n1445_002:0013a10": "你。且去。師乃說向眾僧云。超闍棃去建州乞茶。問我",
    "X73n1445_002:0013a11": "示入心地法門。我向伊道。者裏有三棒打愚癡。你諸",
    "X73n1445_002:0013a12": "人且作麼生會。道本云。喚什麼作愚癡。師云。不是者",
    "X73n1445_002:0013a13": "箇道理。中塔云。自愚癡。師云。不是此箇道理。地藏云。",
    "X73n1445_002:0013a14": "和尚愚癡教什麼人打。遂有頌呈和尚。三棒愚癡",
    "X73n1445_002:0013a15": "不思議。浩浩溶溶自打之。行來目前明明道。七顛八",
    "X73n1445_002:0013a16": "倒是你機。問。四威儀外。如何奉王。云。你是王法中罪",
    "X73n1445_002:0013a17": "人。爭合問事。頌曰。隱顯行來四威儀。罪人是你也",
    "X73n1445_002:0013a18": "要知。圓通法法皆如是。應聲應色不思議。",
    "X73n1445_002:0013a19": "王令公送茘枝上師。師拈起云。者箇茘枝得與麼紅。",
    "X73n1445_002:0013a20": "得與麼赤。你諸人且作麼生。若道一色。又是儱侗。若",
    "X73n1445_002:0013a21": "道是眾色。只成箇斷常。你諸人且作麼生。彥瑫云。也",
    "X73n1445_002:0013a22": "只是和尚自分別。師云。者儱侗愚癡。有什麼交涉。沖",
    "X73n1445_002:0013a23": "機云。都來只是一色。師云。總與麼儱侗。有什麼了時。",
    "X73n1445_002:0013a24": "師問皎然。你作麼生道。然云。不可不識茘枝。師自云。",
    "X73n1445_002:0013b01": "只是茘枝。師云。你諸人如許多時在我者裏。總與麼",
    "X73n1445_002:0013b02": "說話。不辯緇素。不識吉凶。我比來向汝道。用處不換",
    "X73n1445_002:0013b03": "機。因什麼只管對話。有什麼交涉。諸上座。應須是附",
    "X73n1445_002:0013b04": "近人始得去却見聞覺知。識辯得機鋒。明得好惡。了",
    "X73n1445_002:0013b05": "其是非。在處便得落落地。免作儱侗。若一向只與麼",
    "X73n1445_002:0013b06": "去。說道見色便見心。更無他物。並無可得作其見解。",
    "X73n1445_002:0013b07": "諸上座。如此言語。有什麼堪為出家人。堪為說法之",
    "X73n1445_002:0013b08": "器。莫只與麼三箇五箇相聚。說人間名利好之與惡。",
    "X73n1445_002:0013b09": "思衣念食。有什麼了期。他時後日忽然著熱病煑著。",
    "X73n1445_002:0013b10": "三日五日便見神見鬼。眼目[目*壽]張地。悔之不及。大不",
    "X73n1445_002:0013b11": "容易。和尚子喫他國王水乳。履他田地。不知脩禪入",
    "X73n1445_002:0013b12": "定。又不附近人。只管打箇肉團子作麼。好墨褐細襵",
    "X73n1445_002:0013b13": "裙子。紬絹貼相子有什麼。三五乳竹麻草鞋。三箇七",
    "X73n1445_002:0013b14": "箇。大作羣隊。者邊那邊。恰似箇一隊趂人狗相似。有",
    "X73n1445_002:0013b15": "什麼救處。諸仁者。你今賴遇我不惜口業。向你與麼",
    "X73n1445_002:0013b16": "道。他時後日更勿可得人身。便見輕重報應。地獄畜",
    "X73n1445_002:0013b17": "生。輪迴諸趣。未有出期。仁者。須是著忖始得。莫當等",
    "X73n1445_002:0013b18": "閑。無事。不用上來。珍重。",
    "X73n1445_002:0013b19": "韋監軍看師。師乃問。作麼生是本體。監軍對云。亘古",
    "X73n1445_002:0013b20": "亘今。師云。不是者箇道理。代云。也只如此。一日。監軍",
    "X73n1445_002:0013b21": "請師去宅內供養。處分客司安排一床菓子。把單子",
    "X73n1445_002:0013b22": "蓋却。教兩人舁向和尚面前。却揖師喫果子。師云。佛",
    "X73n1445_002:0013b23": "法不是者箇道理。又差客司送一封白紙上師。師向",
    "X73n1445_002:0013b24": "客司云。傳語司徒。謝狀見到。且作麼生。監軍無對。師",
    "X73n1445_002:0013c01": "自代云。人人各自底。一日。拈起盞托云。具足盞托子。",
    "X73n1445_002:0013c02": "司徒作麼生。云。謝師指示。師云。不是者箇道理。代云。",
    "X73n1445_002:0013c03": "也只是自家底。",
    "X73n1445_002:0013c04": "因王令公差人送葛衫與眾僧。師拈問僧。者葛衫都",
    "X73n1445_002:0013c05": "有幾領。懷歸云。九百領。一人一領。師云。看汝何曾有",
    "X73n1445_002:0013c06": "佛性。師代云。只是箇葛衫。",
    "X73n1445_002:0013c07": "王令公送橄欖。師拈問僧。者箇橄欖因什麼與麼大",
    "X73n1445_002:0013c08": "小。行普云。隨他各自見。師云。也是五穀袋。代云。好橄",
    "X73n1445_002:0013c09": "欖。",
    "X73n1445_002:0013c10": "一日。見燒亡僧。問云。適來幾人舁亡僧。對云。四人。師",
    "X73n1445_002:0013c11": "云。看如許大漢。只袋飯得。師代云。四箇死人舁箇活",
    "X73n1445_002:0013c12": "人。",
    "X73n1445_002:0013c13": "師拈竹尺子問宗靜云。你喚者箇作什麼。靜云。只喚",
    "X73n1445_002:0013c14": "作竹尺子。師云。不是。道怤云。尺子不是。師云。不是者",
    "X73n1445_002:0013c15": "箇道理。師代云。一尺二尺。",
    "X73n1445_002:0013c16": "師拈拄杖問僧。喚作什麼。諸人對者。並不契師意。師",
    "X73n1445_002:0013c17": "代云。也只是自家底。",
    "X73n1445_002:0013c18": "師將篾拈問僧。者箇竹是我栽種。是我斫劈篾。如今",
    "X73n1445_002:0013c19": "將與地藏。汝且作麼生。元安云。好篾。師云。不是者箇",
    "X73n1445_002:0013c20": "道理。師代云。也要東使西使。地藏云。箍桶得。師遂頌",
    "X73n1445_002:0013c21": "云。大道虗曠不思議。隨機對答總得之。言下無言",
    "X73n1445_002:0013c22": "一時了。元成不動帝公希。",
    "X73n1445_002:0013c23": "師拈茶盞子云。只者茶盞。具足成現。你諸人會也無。",
    "X73n1445_002:0013c24": "且作麼生。代云。也自知得。",
    "X73n1445_002:0014a01": "師問法源。闍棃。你見那箇香爐也無。源云。不要者箇。",
    "X73n1445_002:0014a02": "師云。五穀袋是你家物。便道要。師代云。只如此。",
    "X73n1445_002:0014a03": "上堂云。諸上座。法體本自無生。本自無滅。法法如然。",
    "X73n1445_002:0014a04": "亘古亘今。因什麼便得不會去。若不會。也只是上座。",
    "X73n1445_002:0014a05": "若會。也只是上座。會與不會且作麼生。諸仁者。其道",
    "X73n1445_002:0014a06": "本體。若出若沒。卷舒自在。妙用恒沙。只據目前。千般",
    "X73n1445_002:0014a07": "神用。也只如然。萬般變化。也只如然。何以故。本自具",
    "X73n1445_002:0014a08": "足。本自圓成。性相常住。不動智佛。因底便得不知不",
    "X73n1445_002:0014a09": "會去。具足仁者。仁者不知。真常無變。只為具足。所以",
    "X73n1445_002:0014a10": "仁者便道不知不覺。知之覺之。切忌量之。諸上座。只",
    "X73n1445_002:0014a11": "如今現定身心。且作麼生說有具足底道理。若說得。",
    "X73n1445_002:0014a12": "便請出來。大家理論。若說不得。仁者便有一分現定",
    "X73n1445_002:0014a13": "肉團身。具其五蘊性。便有一分法身。無其形相。只是",
    "X73n1445_002:0014a14": "自家體解取便是也。若如此說話。便成斷常外道見",
    "X73n1445_002:0014a15": "解。有什麼救處。有什麼堪在清眾受他應供。如今欲",
    "X73n1445_002:0014a16": "得會麼。我今為你說破。法身．報身．化身。如今現成。諸",
    "X73n1445_002:0014a17": "人還會麼。還省麼。若與麼去。在處自由自在。諸仁者。",
    "X73n1445_002:0014a18": "若也不知不覺。莫向人前亂統。便說道達磨大師只",
    "X73n1445_002:0014a19": "是傳心印法門。要人知有法身。若如此言論。未夢見",
    "X73n1445_002:0014a20": "在也。只道吾本來茲土。傳法救迷情。一花開五葉。結",
    "X73n1445_002:0014a21": "果自然成。達磨大師與麼說話。且作麼生。莫是傳法",
    "X73n1445_002:0014a22": "身麼。莫是傳報身麼。且作麼生理論。作何領覽。莫道",
    "X73n1445_002:0014a23": "祖師只說此五蘊身便是不生不滅。無去無來。若與",
    "X73n1445_002:0014a24": "麼。還夢見佛法未。更有一般人。擔我能我解。不辯是",
    "X73n1445_002:0014b01": "非。便向人說我識性是一花。五蘊是五葉。著他後生。",
    "X73n1445_002:0014b02": "見其脚手被輕弄著。便面青面赤。不奈伊何。若如此。",
    "X73n1445_002:0014b03": "還且是也無。只為不附近人。致得如此。你今欲得會",
    "X73n1445_002:0014b04": "麼。便說向你諸人。現成不用外覓。法．報．化具足。人人",
    "X73n1445_002:0014b05": "具足。人人現成。應處無方。通古通今。未有不是者。未",
    "X73n1445_002:0014b06": "有不非者。諸仁者。若有一法。一法即不成。若有二法。",
    "X73n1445_002:0014b07": "二法亦不成。何以故。念念全生。念念全滅。念念不生。",
    "X73n1445_002:0014b08": "念念不滅。若如此理論。即是自智不生自智。自智不",
    "X73n1445_002:0014b09": "滅自智。大道通於十方。鎮斷乾坤。皆是本智圓明。心",
    "X73n1445_002:0014b10": "印法門。更無他故。所以道。三際求心心不有。若與麼。",
    "X73n1445_002:0014b11": "便是諸惡莫作也。問。如何是三際求底心。師云。你得",
    "X73n1445_002:0014b12": "與麼妄語。云。如何體悉。師云。不用體悉。問。如何是三",
    "X73n1445_002:0014b13": "世佛身。師云。你是行脚僧。問。如何是一花開五葉。師",
    "X73n1445_002:0014b14": "云。你道看。如何是結果自然成。師云。猶故寐語在。云。",
    "X73n1445_002:0014b15": "還有行履處也無。師云。有。云。如何即是。師云。不用即",
    "X73n1445_002:0014b16": "是。師乃頌祖師意。一花本無生。菩提亦只寧。諸法",
    "X73n1445_002:0014b17": "常隱顯。心地應真乘。",
    "X73n1445_002:0014b18": "一日。王大王差使送紫菜上和尚及眾僧。師拈問僧。",
    "X73n1445_002:0014b19": "者箇是何處紫菜。法燈云。者箇什麼好紫菜。師云。不",
    "X73n1445_002:0014b20": "應機。師代云。與眾僧。僧問訊次。師指香爐云。汝喚作",
    "X73n1445_002:0014b21": "什麼。僧云。不可喚作香爐也。云。不是者箇道理。師代",
    "X73n1445_002:0014b22": "云。粧香。一日。拈衣袖問僧。你喚者箇作什麼。僧云。也",
    "X73n1445_002:0014b23": "只是衫袖。師云。不如此。代云。也只是和尚底。問。如何",
    "X73n1445_002:0014b24": "是三世諸佛一時現前。師云。我是釣魚船上謝三郎。",
    "X73n1445_002:0014c01": "學人不會。師云。我又爭得會。問。作何行履即得不著",
    "X73n1445_002:0014c02": "見聞。師云。汝喚什麼作見聞。僧云。見聞見聞。師云。者",
    "X73n1445_002:0014c03": "箇瞌睡漢。問。言不中時如何。師云。汝喚作什麼。問。作",
    "X73n1445_002:0014c04": "箇什麼即得不被生死所拘。師云。作箇漆桶。云。為什",
    "X73n1445_002:0014c05": "麼如此。師云。只要如此。問。如何是安國家風。云。是你",
    "X73n1445_002:0014c06": "家風。問。如何是體本無生。師云。你名什麼。云。作何即",
    "X73n1445_002:0014c07": "是。師云。作何不是。師拈拂子問僧。汝喚者箇作什麼。",
    "X73n1445_002:0014c08": "云。喚作拂子。師云。不是者箇道理。代云。也只是東拂",
    "X73n1445_002:0014c09": "西拂得。又問僧。你是何處人。云。西川人。師云。千鄉萬",
    "X73n1445_002:0014c10": "里來。何不學禪。師代云。和尚尊體萬福。",
    "X73n1445_002:0014c11": "上堂云。大道虗曠。常隱於自受用中。常顯於自受用",
    "X73n1445_002:0014c12": "中。絲毫不有。絲毫不無。應古應今。全生全不生。全滅",
    "X73n1445_002:0014c13": "全不滅。還且作麼生會。還見麼。自還是生。自還是不",
    "X73n1445_002:0014c14": "生。自還是滅。自還是不滅也無。且作何理論。作何領",
    "X73n1445_002:0014c15": "覽。若與麼見。與麼知。與麼說。與麼道。也只如然。無得",
    "X73n1445_002:0014c16": "而得。不行而行。應須與麼始得。遂成頌云。言來言",
    "X73n1445_002:0014c17": "去鎮毫光。現前施設只如常。大用卷舒皆自在。塵塵",
    "X73n1445_002:0014c18": "剎剎顯芬芳。",
    "X73n1445_002:0014c19": "勁頭陀問。只如雪峯和尚道。我者一片田地。一切眾",
    "X73n1445_002:0014c20": "生皆承此恩力。不知雪峯意作麼生。師云。我向汝道。",
    "X73n1445_002:0014c21": "如一片田地相似。將賣與人作契書。東西四至交關",
    "X73n1445_002:0014c22": "約定了也。只有中心樹子猶不賣。你且作麼生。勁便",
    "X73n1445_002:0014c23": "問。如何是一株樹。師云。你不知我。我不知你。云。如何",
    "X73n1445_002:0014c24": "即是。師云。分明向汝道。各自不相知。云。未審不知。不",
    "X73n1445_002:0015a01": "知什麼。師云。不知。不知什麼。勁問。只如和尚在雪峯",
    "X73n1445_002:0015a02": "道。如水歸水。意作麼生。師云。你還知水也未。勁問。只",
    "X73n1445_002:0015a03": "如從諾問靈雲。如何是佛未出世前事。靈雲竪起拂",
    "X73n1445_002:0015a04": "子。如何是出後事。雲亦竪起拂子。未審還分不分。師",
    "X73n1445_002:0015a05": "云。作麼生不分。云。如何是分。師云。東西南北。云。如何",
    "X73n1445_002:0015a06": "是不分。師云。南北。云。作何體會。師云。不要體會。云。方",
    "X73n1445_002:0015a07": "便乞師道。師云。你適來問什麼。",
    "X73n1445_002:0015a08": "上堂云。佛道閑曠。無有程途。無門解脫之門。無意為",
    "X73n1445_002:0015a09": "人之意。不在三際。故不可昇沈。建立乖真。非屬造化。",
    "X73n1445_002:0015a10": "動則起生死之本。靜則醉昏沈之鄉。動靜雙泯。即落",
    "X73n1445_002:0015a11": "空亡。動靜雙収。顢頇佛性。必須對塵對境如枯木寒",
    "X73n1445_002:0015a12": "灰。臨時應用。不失其宜。鏡照諸像。不亂光輝。鳥飛空",
    "X73n1445_002:0015a13": "中。不雜空色。所以什方無影像。三界絕行蹤。不墮往",
    "X73n1445_002:0015a14": "來機。不住中間意。鍾中無鼓響。鼓中無鍾聲。鍾鼓不",
    "X73n1445_002:0015a15": "相交。句句無前後。如壯士展臂。不藉人工。師子遊行。",
    "X73n1445_002:0015a16": "豈求伴侶。九霄絕翳。何在穿通。一段光明。未曾昏昧。",
    "X73n1445_002:0015a17": "若到者裏。體寂寂。常的的。日赫焰。無邊表。圓覺空中",
    "X73n1445_002:0015a18": "不動搖。吞爍乾坤迥然照。夫佛出世者。元無出入。名",
    "X73n1445_002:0015a19": "相無體。道本如如。法爾天真。不同修證。只要虗閑。不",
    "X73n1445_002:0015a20": "昧作用。不涉塵泥。箇中纖毫道不盡。即為魔王眷屬。",
    "X73n1445_002:0015a21": "句前句後。是學人難處。所以一句當天。八萬門永絕",
    "X73n1445_002:0015a22": "生死。直饒得似秋潭月影。靜夜鍾聲。隨扣擊而無虧。",
    "X73n1445_002:0015a23": "觸波瀾而不散。猶是生死岸頭事。道人行履處。如火",
    "X73n1445_002:0015a24": "消冰。終不却成冰。箭既離絃。無返迴勢。所以牢籠不",
    "X73n1445_002:0015b01": "肯住。呼喚不迴頭。古聖不安排。至今無處所。若到者",
    "X73n1445_002:0015b02": "裏。步步登玄。不屬邪正。識不能識。知不能知。動便失",
    "X73n1445_002:0015b03": "宗。覺即迷旨。二乘膽戰。十地魂驚。語路處絕。心行處",
    "X73n1445_002:0015b04": "滅。直得釋迦掩室於摩竭。淨名杜口於毗耶。須菩提",
    "X73n1445_002:0015b05": "唱無說而顯道。釋梵絕聽而雨花。若與麼。見前無疑",
    "X73n1445_002:0015b06": "何事。沒拪泊處。離去來今。限約不得。心思絕路。不因",
    "X73n1445_002:0015b07": "莊嚴。本來真靜。動用語笑。隨處明了。更無欠少。今時",
    "X73n1445_002:0015b08": "人不悟箇中道理。妄自涉事涉塵。處處染著。頭頭繫",
    "X73n1445_002:0015b09": "絆。縱悟。則塵境紛紜。名相不實。便擬凝心斂念。攝事",
    "X73n1445_002:0015b10": "歸空。閉目藏睛。終有念起。旋旋破除。細相纔生。即便",
    "X73n1445_002:0015b11": "遏捺。如此見解。即是落空亡底外道。魂不散底死人。",
    "X73n1445_002:0015b12": "溟溟漠漠。無覺無知。塞耳偷鈴。徒自欺誑。者裏分別。",
    "X73n1445_002:0015b13": "則不然也。不是隈門傍戶。句句見前。不得商量。不涉",
    "X73n1445_002:0015b14": "文墨。本絕塵境。本無位次。權名箇出家兒。畢竟無蹤",
    "X73n1445_002:0015b15": "跡。真如凡聖。地獄人天。只是療子之方。虗空尚無改",
    "X73n1445_002:0015b16": "變。大道豈有昇沈。悟則縱橫不離本際。若到者裏。凡",
    "X73n1445_002:0015b17": "聖也無立處。若向句中作意。則沒溺殺學人。若向外",
    "X73n1445_002:0015b18": "馳求。又落魔界。如如向上。沒可安排。恰似焰爐不藏",
    "X73n1445_002:0015b19": "蚊蚋。此理本來平坦。何用剗除。動轉揚眉。是真解脫",
    "X73n1445_002:0015b20": "道。不彊為意度。建立乖真。若到者裏。纖毫不受。措意",
    "X73n1445_002:0015b21": "則差。便是千聖出頭來。也安一字不得。久立。珍重。",
    "X73n1445_002:0015b22": "師上堂。眾集定。遂將拄杖一時趂下。却向侍者道。我",
    "X73n1445_002:0015b23": "今日作一解。嶮入地獄如箭射。侍者云。喜和尚再復",
    "X73n1445_002:0015b24": "人身。",
    "X73n1445_002:0015c01": "上堂云。一切森羅萬象從鏡中現。乃提起拄杖云。者",
    "X73n1445_002:0015c02": "箇是象。那箇是鏡。長生云。若不與麼。爭獲圓通。",
    "X73n1445_002:0015c03": "上堂。提起拄杖云。汝諸人第二頭。便下座。",
    "X73n1445_002:0015c04": "開平元年丁卯歲九月。大師遊清源招慶法要。師纔",
    "X73n1445_002:0015c05": "到。便云。也什麼好招慶院。慶云。也只是自家底。師云。",
    "X73n1445_002:0015c06": "還且如何。慶云。只如此。師云。是。是。慶云。喏。喏。又語話",
    "X73n1445_002:0015c07": "次。師問云。者箇法堂有幾間。慶云。三二即不是。只椽",
    "X73n1445_002:0015c08": "木作。師云。在什麼處。慶云。也只在。師云。還且如何。慶",
    "X73n1445_002:0015c09": "云。和尚道途不易。師云。招慶你因什麼。慶云。奉天之",
    "X73n1445_002:0015c10": "下和尚。師云。是。是。慶云。喏。喏。師問招慶云。我如今去",
    "X73n1445_002:0015c11": "看王太傅。慶云。是也只是。師云。作麼生。慶云。某也去。",
    "X73n1445_002:0015c12": "師云。還是也無。慶云。作麼生。作麼生。師云。我且去。慶",
    "X73n1445_002:0015c13": "云。也且善為。師云。得。得。慶云。知。知。師去到州內相看",
    "X73n1445_002:0015c14": "次。便問。太尉什麼好。郡城太尉云。不敢。師云。久響太",
    "X73n1445_002:0015c15": "尉。也只如常。佛法不如是。何不覓箇入處。太尉無語。",
    "X73n1445_002:0015c16": "師代云。故非外物。師却歸招慶。云。久響王太尉。何曾",
    "X73n1445_002:0015c17": "有佛性。慶云。又何曾不有佛性。師云。又與王太尉分",
    "X73n1445_002:0015c18": "疎作什麼。慶云。明明也非他故。師云。還我歸也未。慶",
    "X73n1445_002:0015c19": "云。者裏只是招慶法堂。師云。且作麼生即得。慶云。未",
    "X73n1445_002:0015c20": "是分外。和尚。師云。知得。知得。慶云。也未是分外。師云。",
    "X73n1445_002:0015c21": "還的當也無。慶云。亘古亘今。師云。也須與麼始得。慶",
    "X73n1445_002:0015c22": "云。不敢。不敢。師云。是。是。慶云。喏。喏。來日。太尉出招慶",
    "X73n1445_002:0015c23": "復禮。師云。太尉主領郡城不易。太尉云。啟大師。不敢。",
    "X73n1445_002:0015c24": "師云。吽。吽。佛法不是者箇道理。師代云。也只是桑梓。",
    "X73n1445_002:0016a01": "又招慶與師對座。太尉起禮拜。便問。二聖對談何事。",
    "X73n1445_002:0016a02": "師云。也知是清源。尉云。莫只者便是也無。師云。佛法",
    "X73n1445_002:0016a03": "不是者道理。師代云。也知無別故。師問保福云。適來",
    "X73n1445_002:0016a04": "何處來。福云。只在此。師云。還且作麼生。福云。也只如",
    "X73n1445_002:0016a05": "然。師云。誰與麼道。福云。知得。更不別有。師云。也且如",
    "X73n1445_002:0016a06": "何。福云。人人也只如然。師云。還得與麼也無。福云。也",
    "X73n1445_002:0016a07": "不分外。師云。是。是。福云。喏。喏。問明真。你在何處。云。和",
    "X73n1445_002:0016a08": "尚。近到不知如何。師云。你又與麼多知作什麼。真云。",
    "X73n1445_002:0016a09": "又何曾不在。師云。是你如今作麼生。云。也無他故。師",
    "X73n1445_002:0016a10": "云。還且作麼生。云。是桑梓。無他故。師云。我與你且如",
    "X73n1445_002:0016a11": "何。真云。也定和尚。師云。我知不是你底。云。正是不是",
    "X73n1445_002:0016a12": "某底。師云。若實即得。真云。作麼生。作麼生。師云。是。是。",
    "X73n1445_002:0016a13": "云。不敢。不敢。問弇長老云。你在者裏得幾夏。弇云。也",
    "X73n1445_002:0016a14": "不是別故。師云。即今作麼生。弇云。也自知得。師云。還",
    "X73n1445_002:0016a15": "向人也無。云。未是分外。師云。好。好。弇云。喏。喏。問麟上",
    "X73n1445_002:0016a16": "座。什麼生一院有幾寮舍。麟云。前六後六。師云。不是",
    "X73n1445_002:0016a17": "者箇道理。師代云。也只是尋常屋。問匡上座云。者裏",
    "X73n1445_002:0016a18": "即日有幾人。匡云。據現定。師云。不應機。師代云。是桑",
    "X73n1445_002:0016a19": "梓。師與招慶語話次。以手打法堂柱云。也是什麼好",
    "X73n1445_002:0016a20": "法堂。什麼好柱。慶云。只是些子破屋舍。師云。你得與",
    "X73n1445_002:0016a21": "麼不知足。什麼生好屋舍。慶云。也是人人桑梓。師云。",
    "X73n1445_002:0016a22": "我知得。慶云。不敢。不敢。一日。王太尉差人送書請師",
    "X73n1445_002:0016a23": "與招慶茶筵。師向送狀人說。傳語太尉云。便是喫茶",
    "X73n1445_002:0016a24": "了也。太尉却差人傳語。謝大師到來。師云。吽。吽。不是",
    "X73n1445_002:0016b01": "者道理。代云。比來辨茶。如今却不辨。師向招慶道。屈",
    "X73n1445_002:0016b02": "來日喫茶。招慶你可去否。慶云。和尚適來不是喫茶",
    "X73n1445_002:0016b03": "了也。師云。你還喫茶了也未。慶却喚侍者取一椀熟",
    "X73n1445_002:0016b04": "水來與和尚。師云。也須與麼始得。慶云。了底是了底。",
    "X73n1445_002:0016b05": "師云。得與麼靈利招慶。慶云。無別故。來日。與招慶去",
    "X73n1445_002:0016b06": "到府內。師云。太尉昨日謝茶。尉云。昨日無可得喫。師",
    "X73n1445_002:0016b07": "云。山僧昨日何曾喫太尉茶。尉云。也因大師所致。師",
    "X73n1445_002:0016b08": "云。佛法不如此。代云。把湯水與大師漱口。師問太尉。",
    "X73n1445_002:0016b09": "當郡有多少戶口。尉云。請大師鑒。師云。不是者箇道",
    "X73n1445_002:0016b10": "理。師代云。也是小小州郡。太尉問。如何是宗門中不",
    "X73n1445_002:0016b11": "見底道。師云。見底宗門不是道。尉云。宗門又作麼生。",
    "X73n1445_002:0016b12": "師云。得與麼顛倒。尉云。因何如此。師云。只為顛倒。師",
    "X73n1445_002:0016b13": "與招慶遊南宅。師云。招慶也什麼一所宅。慶云。也是",
    "X73n1445_002:0016b14": "太尉宅。師云。你與太尉分析作什麼。慶云。比來向道",
    "X73n1445_002:0016b15": "只是桑梓。師云。是。是。慶云。知。知。太尉請師於南宅上",
    "X73n1445_002:0016b16": "堂。云。諸上座。看者一片田地。得與麼把定三千大千",
    "X73n1445_002:0016b17": "世界．色欲諸天。乃至非想非非想天。皆得自由自在。",
    "X73n1445_002:0016b18": "更無一物與你作眼見耳聞。如今且作麼生體解。諸",
    "X73n1445_002:0016b19": "人若體得。便請出來對眾理論看。若體不得。便有一",
    "X73n1445_002:0016b20": "分是一分非。若與麼。還曾夢見自家日用三昧也未。",
    "X73n1445_002:0016b21": "更有一般人不識好惡。不辨綱宗。便說道。我能我會。",
    "X73n1445_002:0016b22": "只是箇事。與麼說話。未夢見。何以故。只為如今現定",
    "X73n1445_002:0016b23": "應用底。並不知當向。有什麼救處。仁者。如今欲得易",
    "X73n1445_002:0016b24": "會麼。山僧為你說破。法法恒然。法法如是。無有生滅",
    "X73n1445_002:0016c01": "去來。亘古亘今。且喚作什麼即得。如今現成地會麼。",
    "X73n1445_002:0016c02": "諸仁者。莫只者箇便是你諸人去處也無。莫是心外",
    "X73n1445_002:0016c03": "無法。心心自在也無。莫不都來只是一箇去處也無。",
    "X73n1445_002:0016c04": "諸上座。今日太尉與麼敬重佛法。盡是受佛付囑去",
    "X73n1445_002:0016c05": "來。方始如此樹立精舍供養師僧。蓋是來生因果也。",
    "X73n1445_002:0016c06": "諸上座。若有事。便請出來為眾決疑。明真大師問。作",
    "X73n1445_002:0016c07": "麼生是不落三鋒底事。師云。得與麼瞌睡。云。作何即",
    "X73n1445_002:0016c08": "得。師云。作何不得。保福問。去却目前。如何舉揚。師云。",
    "X73n1445_002:0016c09": "目前也不識。太尉問。諸聖不出世。請師不談。師云。得",
    "X73n1445_002:0016c10": "與麼顛倒。尉云。正是某顛倒。師云。佛法不如此。代云。",
    "X73n1445_002:0016c11": "正是和尚不顛倒。師云。太尉從今至古。只與麼。還會",
    "X73n1445_002:0016c12": "麼。還省麼。還知麼。還覺麼。太尉知覺省現成。因什麼",
    "X73n1445_002:0016c13": "便得不會。會與不會。也只如然。久立。珍重。師問招慶。",
    "X73n1445_002:0016c14": "前日去到何處。慶云。只在。師云。知得。慶云。不敢。師云。",
    "X73n1445_002:0016c15": "且作麼生。慶云。恒然。和尚。師云。帝公作麼生。慶云。如",
    "X73n1445_002:0016c16": "然。如然。師云。如何即是。慶云。有不是者。師云。是。是。慶",
    "X73n1445_002:0016c17": "云。知得。知得。太尉差客司送疏請大師於招慶上堂。",
    "X73n1445_002:0016c18": "師向客司云。傳語太尉。未甞不說法。太尉却差客司",
    "X73n1445_002:0016c19": "傳語大師。合郡有望。師云。道也甚道。只是不如此。代",
    "X73n1445_002:0016c20": "云。只是帝公。",
    "X73n1445_002:0016c21": "上堂云。太尉及諸官僚．大師．大德。且作麼生。還會麼。",
    "X73n1445_002:0016c22": "若不會。如今聽取山僧說葛藤去也。太尉。人人如是。",
    "X73n1445_002:0016c23": "人人如然。未甞不有。未甞不無。通古通今。廣大自在。",
    "X73n1445_002:0016c24": "三世諸佛溶溶浩浩轉於法輪。或隱或顯。無處不通。",
    "X73n1445_002:0017a01": "無處不透。是什麼人境界。與麼說。莫不是法華經麼。",
    "X73n1445_002:0017a02": "莫不是維摩．涅槃．楞伽．思益麼。為甚麼如此。太尉。只",
    "X73n1445_002:0017a03": "為祖師特地與麼來親傳心印法門。只要上至諸天。",
    "X73n1445_002:0017a04": "下及一切羣生。皆以佛之知見。一音演說。俱承解脫。",
    "X73n1445_002:0017a05": "如今太尉并諸官僚．大師．大德總皆在靈山。同為法",
    "X73n1445_002:0017a06": "友去來。如今方得相遇也。與麼興建伽藍。崇重佛法。",
    "X73n1445_002:0017a07": "又與麼生供養心。太尉。欲知昔時道友言句麼。便請",
    "X73n1445_002:0017a08": "諦聽諦聽。太尉。日用常如此。還會麼。明明密密地。無",
    "X73n1445_002:0017a09": "一法不是現太尉形相。為太尉說法。更道箇什麼即",
    "X73n1445_002:0017a10": "得。所以大道沖融。性相齊照。顯現毫光。或現人王。於",
    "X73n1445_002:0017a11": "人王中得自在。或現法王。於法王中得自在。如今太",
    "X73n1445_002:0017a12": "尉與麼自由自在。還且作麼生知。又作麼生不知。莫",
    "X73n1445_002:0017a13": "只與麼。便是同為法友。應用有領解處始得。頓契心",
    "X73n1445_002:0017a14": "地法源始得。太尉。人人具足。亘古亘今。也無一法不",
    "X73n1445_002:0017a15": "是。也無一法不非。會與不會。出來大家理論看。定取",
    "X73n1445_002:0017a16": "金剛眼睛。只在如今。有麼。出來。出來。太尉問。如何是",
    "X73n1445_002:0017a17": "日用底事。師云。適來問什麼。尉云。現問次。師云。什麼",
    "X73n1445_002:0017a18": "處去來。明真大師問。至尊至貴。莫若法王與國王。談",
    "X73n1445_002:0017a19": "玄明者作麼生。師云。也是自家底。云。還理論談玄也",
    "X73n1445_002:0017a20": "無。師云。什麼處去來。問。大道體真時如何。師云。你問",
    "X73n1445_002:0017a21": "什麼。問。真不立。妄不生時如何。師云。是真是妄。問。如",
    "X73n1445_002:0017a22": "何得不犯目前。師云。目前在那裏。云。不可拈出也。師",
    "X73n1445_002:0017a23": "云。還知得也未。云。分付也無。師云。是亂統在。問。道不",
    "X73n1445_002:0017a24": "得處。請師道。師云。得與麼顛倒。僧正大師禮拜。問。太",
    "X73n1445_002:0017b01": "尉崇重佛法。請師為眾決疑。師云。適來豈不是道。云。",
    "X73n1445_002:0017b02": "更請道。師云。自問取。招慶大師問。理契無方。言中諦",
    "X73n1445_002:0017b03": "當。且作麼生。師云。言中也不曾諦當。云。若與麼。則亘",
    "X73n1445_002:0017b04": "古亘今也。師云。也未是分外。云。是何世界。師云。招慶",
    "X73n1445_002:0017b05": "世界。問。目前尊者談玄何事。師云。你豈不是妄語。問。",
    "X73n1445_002:0017b06": "作何行履便得與麼作家。師云。行履也道不識。百法",
    "X73n1445_002:0017b07": "座主問。如何是宗門中事。師云。是大德事。云。作何體",
    "X73n1445_002:0017b08": "悉。師云。不用體悉。問。如何是玄沙出格外底句。云。看",
    "X73n1445_002:0017b09": "者顛倒漢。問。二聖一王。當說什麼法救度眾生。師云。",
    "X73n1445_002:0017b10": "太尉。者箇師僧却是作家。云。為什麼却如此。師云。只",
    "X73n1445_002:0017b11": "要如此。問。如何是安國出格外為人底道理。師云。你",
    "X73n1445_002:0017b12": "祖父名什麼。問。如何是大用現前底人。師云。大用也",
    "X73n1445_002:0017b13": "道不識。問。親傳底事。請師道。師云。我是謝翁兒。問。作",
    "X73n1445_002:0017b14": "麼生得出者裏去。師云。出去什麼處。云。學人不會。師",
    "X73n1445_002:0017b15": "云。我也不會。問。把定乾坤底人來。師如何接。師云。是",
    "X73n1445_002:0017b16": "乾是坤。問。眾聖雲臻。太尉瞻仰。請師再道。師云。你豈",
    "X73n1445_002:0017b17": "不是北客。問。作何日用便得與道相應去。師云。你在",
    "X73n1445_002:0017b18": "那裏。問。如何是不應聲色底佛法。師云。聲色作麼生",
    "X73n1445_002:0017b19": "道不應。問。如何是自受用底事。師云。你是行脚僧。問。",
    "X73n1445_002:0017b20": "如何是色真性。師云。你名什麼。問。如何是學人心。師",
    "X73n1445_002:0017b21": "云。太尉心。問。如何是正當肯重底人。師云。你還肯我",
    "X73n1445_002:0017b22": "也無。云。不肯重和尚。師云。你猶亂統。問。如何是明星",
    "X73n1445_002:0017b23": "現時事。師云。你問什麼。云。還當也無。師云。作麼生說",
    "X73n1445_002:0017b24": "當不當。問。直得不思時如何。師云。也是箇漆桶。問。三",
    "X73n1445_002:0017c01": "乘教旨盡為指南。請師直道。師云。你豈不是東報國",
    "X73n1445_002:0017c02": "僧。惟勁問。作何受用即得自行三昧。師云。你豈不是",
    "X73n1445_002:0017c03": "惟勁。云。是惟勁不會。僧問。承教中有言。我觀如來。前",
    "X73n1445_002:0017c04": "際不來。後際不去。今即無住。如何是如來。師云。大德",
    "X73n1445_002:0017c05": "也不識如來。云。為什麼却如此。師云。只要如此。問。太",
    "X73n1445_002:0017c06": "尉敬重佛法。明古洞今事作麼生。師云。你什麼處去",
    "X73n1445_002:0017c07": "來。問。道人相見。無理不宣。請師不相為。師云。你還知",
    "X73n1445_002:0017c08": "自家脚手現也未。問。如何是三世諸佛現前道場。師",
    "X73n1445_002:0017c09": "云。你不可不識道場。問。如何是現成底道場。師云。你",
    "X73n1445_002:0017c10": "不是從襲。問。如何是一切法空相。師云。香爐。問。末後",
    "X73n1445_002:0017c11": "一句。請師道。師云。是前是後。遂成頌云。末後一句最",
    "X73n1445_002:0017c12": "分明。談玄話理證無生。十方三世一時說。任運逍遙",
    "X73n1445_002:0017c13": "實暢情。師云。今日謝太尉尊重久立。然則如此過去",
    "X73n1445_002:0017c14": "未來現在總皆如是。深愧太尉台斾遠出。洎諸大師",
    "X73n1445_002:0017c15": "等久立多時。山僧輒成頌曰。　招慶法堂此日昇。大",
    "X73n1445_002:0017c16": "地虗空絕纖塵。自此登其真覺會。十方國土契緣因。",
    "X73n1445_002:0017c17": "上堂云。諸上座。還見也未。還知也未。千般妙用。其體",
    "X73n1445_002:0017c18": "無異。且作麼生會。作麼生領覧。言無不實。理無不周。",
    "X73n1445_002:0017c19": "大地虗空。更無他故。諸上座。十方世界悉皆如是。若",
    "X73n1445_002:0017c20": "要易會。我今向你道。上座。上座具足。因什麼得不會",
    "X73n1445_002:0017c21": "去。會與不會是何境界。無事莫久立。珍重。",
    "X73n1445_002:0017c22": "招慶辦茶筵送路。師云。招慶今日謝狀。慶云。些些子。",
    "X73n1445_002:0017c23": "每日喫底也未是分外。師云。若與麼。來日只管喫茶",
    "X73n1445_002:0017c24": "也。慶云。阿誰與麼道。師云。且作麼生。慶云。還且不是",
    "X73n1445_002:0018a01": "與麼。師云。的當也無。云。教招慶道箇什麼即得。師云。",
    "X73n1445_002:0018a02": "是。是。慶云。不敢。太尉辦茶送路。令客司送狀屈師。師",
    "X73n1445_002:0018a03": "向客司云。傳語太尉。有功者得且如何。太尉傳語大",
    "X73n1445_002:0018a04": "師。未有者不功。師云。你向太尉道。未在。還且如何。太",
    "X73n1445_002:0018a05": "尉來日纔見。便云。昨日謝大師全機提持。師云。是有",
    "X73n1445_002:0018a06": "者還且如何。尉云。還得也未。師云。是教什麼人知。尉",
    "X73n1445_002:0018a07": "云。同道者。師云。作麼生是同道者。尉云。請大師鑒。師",
    "X73n1445_002:0018a08": "云。吽。吽。佛法不是者箇道理。尉云。某只與麼。不知大",
    "X73n1445_002:0018a09": "師作麼生是同道者。師云。道什麼。道什麼。太尉請遊",
    "X73n1445_002:0018a10": "龍船。師纔上船。師以拄杖打船云。太尉作麼生得出",
    "X73n1445_002:0018a11": "者裏去。尉云。大師在裏許多少時也。師云。久響太尉。",
    "X73n1445_002:0018a12": "只解與麼亂統。尉云。若與麼。却請大師代道。師云。未",
    "X73n1445_002:0018a13": "是分外。太尉出招慶。相送次。師問。太尉。還見招慶大",
    "X73n1445_002:0018a14": "師未。尉云。已相見了也。師云。佛法不如此。師代云。和",
    "X73n1445_002:0018a15": "尚尊體萬福。因語話次。師云。太尉。人人具足。尉云。啟",
    "X73n1445_002:0018a16": "大師。不敢。師云。不是者箇道理。師又云。太尉具足。某",
    "X73n1445_002:0018a17": "具足。還且作麼生。太尉無對。此時。忽有一沙彌揭簾",
    "X73n1445_002:0018a18": "入來。師云。者箇沙彌。好喫二十棒。太尉云。某有箇會",
    "X73n1445_002:0018a19": "處。師云。作麼生。尉云。謝師指示。師云。佛法不是者箇",
    "X73n1445_002:0018a20": "道理。尉云。某只與麼。不知大師意旨如何。師云。未是",
    "X73n1445_002:0018a21": "分外。師云。太尉。法法恒然。未有者不是。未有者不非。",
    "X73n1445_002:0018a22": "全機體性如是。言無不實。行無不通。一法如然。萬法",
    "X73n1445_002:0018a23": "悉皆具足。(某)與太尉什麼處不如是。大地虗空咸是",
    "X73n1445_002:0018a24": "妙明真心所現。應用自在。廣利十方法界眾生。大作",
    "X73n1445_002:0018b01": "佛事。所以人人具足道。人人具足佛。萬里山川。性性",
    "X73n1445_002:0018b02": "如是。重重無盡。出生入死。應聲應色。無者不是。更無",
    "X73n1445_002:0018b03": "他故。招慶問。和尚時時還且作麼生說具足底道理。",
    "X73n1445_002:0018b04": "師云。還且作麼生說不具足底道理。慶云。還是具足",
    "X73n1445_002:0018b05": "也未。師云。作麼生。作麼生。還是不具足也無。慶云。若",
    "X73n1445_002:0018b06": "與麼。肯也無。師云。道什麼。說什麼。慶云。還是說具足",
    "X73n1445_002:0018b07": "也無。師云。還是不說也無。招慶。招慶又問。和尚時時",
    "X73n1445_002:0018b08": "作麼生說人人具足道。人人具足佛。更請和尚子細",
    "X73n1445_002:0018b09": "說。也要知凶之與吉。師云。招慶。你者裏豈不是一千",
    "X73n1445_002:0018b10": "徒眾。慶曰。還是具足道。具足佛。師云。作麼生且論人",
    "X73n1445_002:0018b11": "人具足道。人人具足佛。慶云。若與麼。和尚亦是八百",
    "X73n1445_002:0018b12": "人。師云。招慶。汝由是說具足道也。慶云。比來是和尚",
    "X73n1445_002:0018b13": "具足。更說什麼即得。師云。若與麼。即有我之能也。慶",
    "X73n1445_002:0018b14": "云。和尚。不見一法為大過失。師云。是失箇什麼。慶云。",
    "X73n1445_002:0018b15": "不得不道著。師云。教什麼人知。慶云。是和尚道什麼。",
    "X73n1445_002:0018b16": "師云。你還提持也無。慶云。更道什麼看看。師云。汝若",
    "X73n1445_002:0018b17": "與麼。全機具足佛去也。慶云。雖然如此。亦未是分外。",
    "X73n1445_002:0018b18": "師云。汝為復通前。為復明後。慶云。是即是。不知和尚",
    "X73n1445_002:0018b19": "作麼生說通前明後。師云。若是一分具足真常流注。",
    "X73n1445_002:0018b20": "亘古亘今。直下是什麼。盡什方世界。只是當人自己",
    "X73n1445_002:0018b21": "本體。恒然如是。更無他故。喚作本智之佛性。或隱或",
    "X73n1445_002:0018b22": "顯。應用自在。一日相應。一日佛性。一時相應。一時佛",
    "X73n1445_002:0018b23": "性。諸法所生。唯心所現。凡所見境。唯是見心。元成不",
    "X73n1445_002:0018b24": "動之性相。出生入死。本自平等。一分法身。一分理量",
    "X73n1445_002:0018c01": "齊明。猶如王印。無一法從外而來。無一法從內而出。",
    "X73n1445_002:0018c02": "人人如是。人人自信作佛。人人自信具足。是我一真",
    "X73n1445_002:0018c03": "法界。更無別法。如此理論。喚作一分真如流注。平常",
    "X73n1445_002:0018c04": "自通自解。此猶是因中之因。明前不明後。未有生機。",
    "X73n1445_002:0018c05": "喚作死中句。若子細商量。未有了期。如是理論。一分",
    "X73n1445_002:0018c06": "真如。入十信初門之行相。且依此脩。因中一分具足。",
    "X73n1445_002:0018c07": "招慶。且作麼生。還是也無。慶又問。未有一分性相不",
    "X73n1445_002:0018c08": "是真常流注佛性。喚作自己本智如然。未甞轉側。機",
    "X73n1445_002:0018c09": "鋒不到。奪換明後底句。作何理論。更乞和尚慈悲。子",
    "X73n1445_002:0018c10": "細為說。也要招慶作事業兄弟知得佛法。細大綱宗。",
    "X73n1445_002:0018c11": "師云。若是轉側明後底句。機鋒不到。二分法性。元常",
    "X73n1445_002:0018c12": "不有不無。應用自在。奪下真如平常之見。光應之量。",
    "X73n1445_002:0018c13": "一槩心法總皆奪下。生機轉側。不座唯心平實一真",
    "X73n1445_002:0018c14": "法界。因中之因。死中之句。就緣中知有因果性相。常",
    "X73n1445_002:0018c15": "生不滅。總皆如是。方始喚作生機作用。不作如是之",
    "X73n1445_002:0018c16": "量。明因知果。出格之詞。未有一法不從悲起智。未有",
    "X73n1445_002:0018c17": "一法不從智興悲。更無一法不是二分性相。不座平",
    "X73n1445_002:0018c18": "實一槩心法。今日與招慶作此理論。不知合聖人也",
    "X73n1445_002:0018c19": "無。你且作麼生。慶又問。如此理論。方始喚作明前明",
    "X73n1445_002:0018c20": "後。二分生機。出格之量。二分轉側。生殺機鋒。應用自",
    "X73n1445_002:0018c21": "在。不存賓主。通於有無。不生不滅。二分法性。更無一",
    "X73n1445_002:0018c22": "法與麼不是悲智齊明。不座悲智之量。入慈定門。廣",
    "X73n1445_002:0018c23": "利羣品。未審作何理論即合於古德語句聯環。更乞",
    "X73n1445_002:0018c24": "和尚一一分明為說。冀一眾師僧知得山中和尚。齊",
    "X73n1445_002:0019a01": "時大用木毬三箇一時拋底道理。兼後來參學兄弟",
    "X73n1445_002:0019a02": "知得綱宗去處。更乞慈悲。師云。若是三分具足性相。",
    "X73n1445_002:0019a03": "未有一法不是。未有一法不非。元常未曾生滅。出沒",
    "X73n1445_002:0019a04": "自在。廣利一切眾生。三分具足。通古通今。隱顯光明。",
    "X73n1445_002:0019a05": "不見有一法不是。不見有一法不非。法報化應。悉皆",
    "X73n1445_002:0019a06": "如是。輔於明聖之量。佐於一乘之道。然而真如法界。",
    "X73n1445_002:0019a07": "無自無他。所以喚作一如性相。不座智悲之量。通明",
    "X73n1445_002:0019a08": "慈定之門。現行三昧。華藏海會。十方重重之家風也。",
    "X73n1445_002:0019a09": "還得也無。還合於古聖也無。招慶。且作麼生。更說什",
    "X73n1445_002:0019a10": "麼即得。更道什麼即是。(某)如今少分說之。更無他故。",
    "X73n1445_002:0019a11": "師又謂招慶云。你時時直須一時說。慶云。更教(某)說",
    "X73n1445_002:0019a12": "什麼即得。師云。你與麼便是一時說也。慶云。不敢。不",
    "X73n1445_002:0019a13": "敢。慶又問。諸法寂滅相。不可以言宣。更作麼生說。師",
    "X73n1445_002:0019a14": "云。言宣諸法。作麼生寂滅。慶云。與麼則和尚是言宣",
    "X73n1445_002:0019a15": "諸法也。師云。是諸法。是言宣。慶云。還可履踐也無。師",
    "X73n1445_002:0019a16": "云。履踐即不無。還且作麼生說。慶云。諸法寂滅相。不",
    "X73n1445_002:0019a17": "可以言宣。師云。是。是。慶云。喏。喏。師去時問。我拄杖在",
    "X73n1445_002:0019a18": "什麼處。瑫長老云。在(某)手中。師云。我拄杖爭得在你",
    "X73n1445_002:0019a19": "手中。瑫云。把取拄杖。師云。不是者箇道理。展長老云。",
    "X73n1445_002:0019a20": "執捉又何妨。師云。吽。吽。佛法不是者箇道理。行怤云。",
    "X73n1445_002:0019a21": "應處無方。又作麼生。師云。不是者箇道理。靈照云。和",
    "X73n1445_002:0019a22": "尚莫要拄杖麼。師云。不是者箇道理。瑫長老云。許多",
    "X73n1445_002:0019a23": "人總不契師意。不知和尚作麼生道。師云。我要擔衣",
    "X73n1445_002:0019a24": "鉢行脚。瑫云。去什麼處。師云。歸府去。又云。諸仁者。直",
    "X73n1445_002:0019b01": "須一片去始得。莫只與麼會事。無有了期。各自善為。",
    "X73n1445_002:0019b02": "珍重。因舉。祖師道。圓同太虗。無欠無餘。師却云。大小",
    "X73n1445_002:0019b03": "祖師只道得一半。僧問。國師三喚侍者。意旨如何。師",
    "X73n1445_002:0019b04": "云。却是侍者會。師座次。中塔．地藏侍立。便打中塔一",
    "X73n1445_002:0019b05": "棒。云。就名就體。塔無對。師又問地藏。你又作麼生。藏",
    "X73n1445_002:0019b06": "云。者僧著棒。不知來處。",
    "X73n1445_002:0019b08": "福州玄沙宗弌大師廣錄中"
}