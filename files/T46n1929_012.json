{
    "T46n1929_012:0764a23": "四教義卷第十二",
    "T46n1929_012:0764a25": "天台山修禪寺智顗禪師撰",
    "T46n1929_012:0764a26": "[0764a26] ◎第三引眾經論證誠明圓教位者。大涅",
    "T46n1929_012:0764a27": "槃經明月愛三昧。從初一日至十五日。光",
    "T46n1929_012:0764a28": "明漸漸增長。又從十六日至三十日。光明漸",
    "T46n1929_012:0764a29": "漸滅盡。月光漸漸增長。譬智德十五摩訶般",
    "T46n1929_012:0764b01": "若光明。漸漸滅盡。譬十五斷德。無累解脫",
    "T46n1929_012:0764b02": "無明漸漸滅盡也。十五種智斷者。三十心",
    "T46n1929_012:0764b03": "為三智斷。十地為十智斷。等覺為一智斷。",
    "T46n1929_012:0764b04": "合為十五智斷。故從初一日至十五日。故以",
    "T46n1929_012:0764b05": "月為譬也。月體即譬法身。法身是一光明漸",
    "T46n1929_012:0764b06": "增譬般若智德不生而生。光明漸減譬解脫",
    "T46n1929_012:0764b07": "斷德不滅而滅。故涅槃經明。從初實安置",
    "T46n1929_012:0764b08": "諸子祕密之藏三德涅槃。然後我亦當於此",
    "T46n1929_012:0764b09": "祕藏藏而般涅槃。此最後究竟涅槃。名為不",
    "T46n1929_012:0764b10": "生不生。般若畢竟不生不滅。更無惑可滅",
    "T46n1929_012:0764b11": "也。問曰若是圓位頓悟一證即便應究竟。",
    "T46n1929_012:0764b12": "何得引月愛三昧十五日月喻。答曰一向無",
    "T46n1929_012:0764b13": "淺深已如前破。但證位是諸佛境界。凡夫未",
    "T46n1929_012:0764b14": "識豈可定執。今借十五日月喻者。此約不可",
    "T46n1929_012:0764b15": "喻中而論喻耳。故涅槃經云。又解脫者。名",
    "T46n1929_012:0764b16": "無譬喻。無譬喻者即真解脫。譬如面譬如滿",
    "T46n1929_012:0764b17": "月。實非無有五根相同彼月也。問曰何得知",
    "T46n1929_012:0764b18": "月喻譬地位。答曰勝天王般若具出此義。",
    "T46n1929_012:0764b19": "問曰若約佛性中道明無明所覆。何得定有",
    "T46n1929_012:0764b20": "四十二品。答曰此義前已略明。無明雖無所",
    "T46n1929_012:0764b21": "有。不有而有。不無淺深階品。一往大分為",
    "T46n1929_012:0764b22": "四十二品。然論品數。實自無量無邊不可說",
    "T46n1929_012:0764b23": "示。故大智論云。無明品類其數甚多。是故",
    "T46n1929_012:0764b24": "處處說破無明三昧。又云。法愛難盡。處處",
    "T46n1929_012:0764b25": "重說般若也。法華經云。諸佛為一大事因",
    "T46n1929_012:0764b26": "緣故。出現於世。為令眾生開佛知見。示佛知",
    "T46n1929_012:0764b27": "見。悟佛知見。入佛知見道故。此之四義。南嶽",
    "T46n1929_012:0764b28": "師解云。開佛知見即是十住。示佛知見即是",
    "T46n1929_012:0764b29": "十行。悟佛知見即是十迴向。入佛知見即是",
    "T46n1929_012:0764c01": "十地。及等覺地。皆言佛知見者。悉得一切",
    "T46n1929_012:0764c02": "種智也。皆言佛知見者。悉得佛眼也。又",
    "T46n1929_012:0764c03": "法句云。是為諸佛一大事因緣者。同入一乘",
    "T46n1929_012:0764c04": "諸佛實相也。又云。唯佛與佛乃能究盡諸法",
    "T46n1929_012:0764c05": "實相。又火宅品。諸子門外索車。長者各賜諸",
    "T46n1929_012:0764c06": "子等一大車。是時諸子。乘此寶車遊於四",
    "T46n1929_012:0764c07": "方嬉戲。快樂自在無礙直至道場。言四方者。",
    "T46n1929_012:0764c08": "即譬開示悟入之四位也。直至道場。即究",
    "T46n1929_012:0764c09": "竟盡諸法實相妙覺極位。如此皆是明圓位",
    "T46n1929_012:0764c10": "之異名也。大品經。明阿字等四十二字門。",
    "T46n1929_012:0764c11": "南嶽師解云。此是諸佛之密語。表四十二心",
    "T46n1929_012:0764c12": "之位。若學問人多疑此語。謂大智論無此釋。",
    "T46n1929_012:0764c13": "然龍樹釋大品經。論有千卷什師並略。何必",
    "T46n1929_012:0764c14": "無此釋也。今謂此解深應冥會。所以然者。",
    "T46n1929_012:0764c15": "經說初阿後荼。中有四十二字。初阿字門亦",
    "T46n1929_012:0764c16": "具四十二字。後荼字門亦具四十二字。華嚴",
    "T46n1929_012:0764c17": "經云。從初一地具足一切諸地功德。詳此義",
    "T46n1929_012:0764c18": "意。極似相關。又大品經云。若聞初阿字門。",
    "T46n1929_012:0764c19": "則解一切義。所謂一切法初不生故。此豈非",
    "T46n1929_012:0764c20": "圓教菩薩。初得無生法忍之位也。過荼無",
    "T46n1929_012:0764c21": "字可說。此豈非是妙覺極地無上無上無",
    "T46n1929_012:0764c22": "過。不可過此字有法而可說也。又大品經",
    "T46n1929_012:0764c23": "廣乘品。說一切法門竟。即說四十二字。豈非",
    "T46n1929_012:0764c24": "是圓教菩薩。從初發心得諸法實相。具一切",
    "T46n1929_012:0764c25": "佛法。故名阿字。至妙覺地窮一切諸法源底。",
    "T46n1929_012:0764c26": "故名荼字。作此解釋圓教之位極似分明。又",
    "T46n1929_012:0764c27": "四十二字門。後即說十地。此即是顯別教方",
    "T46n1929_012:0764c28": "便之次位也。又次十地說三乘共十地。即是",
    "T46n1929_012:0764c29": "顯通教方便之位也。經文三處宛然。比決",
    "T46n1929_012:0765a01": "圓別通三教。顯在大品經文也。故大品經",
    "T46n1929_012:0765a02": "云。是乘從三界。出到薩婆若中住。又三慧",
    "T46n1929_012:0765a03": "品云。菩薩從初發心修習三慧。至坐道場。仁",
    "T46n1929_012:0765a04": "王般若經云。三賢十聖忍中行。唯佛一人能",
    "T46n1929_012:0765a05": "盡源。前所引思益楞伽等經。明寂滅真如有",
    "T46n1929_012:0765a06": "何次位。即是無次位之次位也。又瓔珞經云。",
    "T46n1929_012:0765a07": "三賢菩薩心心寂滅。自然流入薩婆若海。華",
    "T46n1929_012:0765a08": "嚴經明四十一位。既是圓頓之教。明圓位之",
    "T46n1929_012:0765a09": "意甚自分明。但有時開別教方便之說。事相",
    "T46n1929_012:0765a10": "隔別似如淺近。故十地論師。作教道證道二",
    "T46n1929_012:0765a11": "道明義。或作地相地實二種明義。正是為修",
    "T46n1929_012:0765a12": "行別教方便事相之文也。又云。一切無礙",
    "T46n1929_012:0765a13": "人一切道出生死也。智度論云。菩薩從初",
    "T46n1929_012:0765a14": "發心。觀涅槃行道。乃至坐道場。又云。菩薩",
    "T46n1929_012:0765a15": "從初發心。觀諸法實相慧。名為般若波羅蜜。",
    "T46n1929_012:0765a16": "至佛心中變名一切種智。譬如入海有始入",
    "T46n1929_012:0765a17": "者。有後入者有至半者。有到彼岸者。皆名",
    "T46n1929_012:0765a18": "入海。菩薩亦爾。從初發心觀諸法實相。實",
    "T46n1929_012:0765a19": "相雖一。而觀智不無淺深之殊也。第四料簡。",
    "T46n1929_012:0765a20": "問曰何不依大乘經論對諸法門明位。答曰。",
    "T46n1929_012:0765a21": "今引此等經論。釋成圓教次位者。此約不思",
    "T46n1929_012:0765a22": "議平等法界。辨不思議非次位之次位也。若",
    "T46n1929_012:0765a23": "別對法門。尋者若不得意。多別解別執。則失",
    "T46n1929_012:0765a24": "圓通中道之正意。不思議諸佛菩薩之次位",
    "T46n1929_012:0765a25": "也。是事非凡夫所知。正可仰信而已。故華",
    "T46n1929_012:0765a26": "嚴經云。諸地不可說。何況以示人。所以然",
    "T46n1929_012:0765a27": "者。且置大乘。懺悔發初隨喜。一信心獲一",
    "T46n1929_012:0765a28": "施陀羅尼門。已不可向一切人說。雖復種",
    "T46n1929_012:0765a29": "種分別。亦不可解。何況圓教四十二心法",
    "T46n1929_012:0765b01": "門。二乘尚不聞其名。豈有凡夫而能說也。",
    "T46n1929_012:0765b02": "且置是事。如聲聞法中學四念處。發煖法時。",
    "T46n1929_012:0765b03": "亦不可向一切外凡未證者說。設種種因緣",
    "T46n1929_012:0765b04": "而解說者。終不可能解。豈況圓教諸佛菩薩",
    "T46n1929_012:0765b05": "位行。而可知可說也。且置是事。如世凡人",
    "T46n1929_012:0765b06": "坐禪。發禪五支功德。尚不可為未證者說。",
    "T46n1929_012:0765b07": "設方便巧說。未證之者亦不能解。豈況諸佛",
    "T46n1929_012:0765b08": "菩薩地位法門而可分別也。末代法師。多取",
    "T46n1929_012:0765b09": "經論方便所明斷伏。對諸法門。釋大乘賢聖",
    "T46n1929_012:0765b10": "地位(云云)。今意不爾。所以者何。如水性冷",
    "T46n1929_012:0765b11": "飲者方知。心無實行何用問為。是以今辨四",
    "T46n1929_012:0765b12": "教四位者。出諸經論。此乃諸佛權實法門。於",
    "T46n1929_012:0765b13": "四不可說中。用四悉檀而說。此是諸佛大菩",
    "T46n1929_012:0765b14": "薩境界。非諸小菩薩聲聞緣覺所知。豈況末",
    "T46n1929_012:0765b15": "代凡夫所能解也。深屬一家學道說法之者。",
    "T46n1929_012:0765b16": "自非得證分明。慎勿偏執諸經論諸佛菩薩",
    "T46n1929_012:0765b17": "方便赴緣之言。空諍不思議不可測量之行",
    "T46n1929_012:0765b18": "位也。普願法界眾生。歸僧息諍論。入大和",
    "T46n1929_012:0765b19": "合海也。第五約圓教位釋淨無垢稱義者。維",
    "T46n1929_012:0765b20": "摩大士。若是位在法身補處。即是等覺金剛",
    "T46n1929_012:0765b21": "無垢之位。智慧將圓。如十四日月。無明將",
    "T46n1929_012:0765b22": "盡。如二十九日月。故智度論云。普賢文殊。亦",
    "T46n1929_012:0765b23": "有十力四無所畏。如十四日月。佛亦具足十",
    "T46n1929_012:0765b24": "力四無所畏。如十五日月也。法性理顯。故名",
    "T46n1929_012:0765b25": "為淨。無明惑垢將盡。故稱無垢。等覺智慧",
    "T46n1929_012:0765b26": "稱理圓明。稱機而照。故言淨無垢稱也。是則",
    "T46n1929_012:0765b27": "位&#x96A3;妙覺。若論圓應。乃至十方佛土現十法",
    "T46n1929_012:0765b28": "界身八相成道。此土應宜現補處之形。故居",
    "T46n1929_012:0765b29": "無動佛所。為補處菩薩。來遊忍界。呵諸菩",
    "T46n1929_012:0765c01": "薩。皆稱不任問疾者。正以圓破偏也。又說入",
    "T46n1929_012:0765c02": "不二法門而獨默然者。表圓教內證法門。不",
    "T46n1929_012:0765c03": "可說示也。第五約五味譬。明四教位者。大",
    "T46n1929_012:0765c04": "涅槃經明五味譬不同。以成四教辨位不同",
    "T46n1929_012:0765c05": "之相也。經云。凡夫如乳。須陀洹如酪。斯陀",
    "T46n1929_012:0765c06": "含如生蘇。阿那含如熟蘇。阿羅漢辟支佛如",
    "T46n1929_012:0765c07": "醍醐。此譬意。恐是顯三藏教明位也。經又",
    "T46n1929_012:0765c08": "云。凡夫如乳聲聞如酪。辟支佛如生蘇。菩",
    "T46n1929_012:0765c09": "薩如熟蘇。佛如醍醐。此譬意恐是顯通教明",
    "T46n1929_012:0765c10": "位也。經又云。凡夫如雜血乳。羅漢如清淨",
    "T46n1929_012:0765c11": "乳。辟支佛如酪。菩薩如生熟蘇。佛如醍醐。",
    "T46n1929_012:0765c12": "此譬意恐顯別教明位也。經又云。雪山有草",
    "T46n1929_012:0765c13": "名曰忍辱。牛若食者即得醍醐。忍辱草者喻",
    "T46n1929_012:0765c14": "八聖道。乳喻十二部經。隨有能修八聖道者。",
    "T46n1929_012:0765c15": "即見佛性住大涅槃。此即譬於圓教菩薩。從",
    "T46n1929_012:0765c16": "初發心即開佛知見。見佛性住大涅槃也。涅",
    "T46n1929_012:0765c17": "槃經明此之四譬。譬四教明位其義宛然。若",
    "T46n1929_012:0765c18": "不信四教明位不同者。云何消釋此五味",
    "T46n1929_012:0765c19": "四種譬也。今明前四教明位合此四譬。一",
    "T46n1929_012:0765c20": "往似如目&#x89A9;。只自聖人密意難知。何可定",
    "T46n1929_012:0765c21": "執。又涅槃經云。譬如有人置毒於乳。乃至",
    "T46n1929_012:0765c22": "醍醐。亦能殺人。此譬應得兩用。若對經教五",
    "T46n1929_012:0765c23": "味明義。處處皆得見佛性。入涅槃也。此即是",
    "T46n1929_012:0765c24": "不定教門事在下釋。若是約位明殺人義。四",
    "T46n1929_012:0765c25": "位五味根緣不定。隨其大乘機發。即皆以如",
    "T46n1929_012:0765c26": "來滅度而滅度之故同殺人之義也。第六辨",
    "T46n1929_012:0765c27": "眾經明四教位多少不同者。華嚴頓教。但明",
    "T46n1929_012:0765c28": "別圓二教位。漸教之初。聲聞經但明三藏",
    "T46n1929_012:0765c29": "教三乘之位。若方等大乘具用四教明位。摩",
    "T46n1929_012:0766a01": "訶般若但明通別圓三教之位。若法華經但",
    "T46n1929_012:0766a02": "明圓教一佛乘。開示悟入之位。俱通大乘。",
    "T46n1929_012:0766a03": "明二乘如前。但通教菩薩位。用別接通。明",
    "T46n1929_012:0766a04": "佛性四德涅槃。三藏二乘如前。廢三藏大乘",
    "T46n1929_012:0766a05": "之位。三阿僧祇劫伏結之因。三十四心斷結",
    "T46n1929_012:0766a06": "之果入二涅槃也。又通教三藏教明二乘位",
    "T46n1929_012:0766a07": "至大涅槃。俱引入別圓二位也。問曰若廢三",
    "T46n1929_012:0766a08": "藏佛位。何得言羅漢辟支佛。佛如醍醐。答",
    "T46n1929_012:0766a09": "曰三位但界內結盡。此結成往昔之義。非",
    "T46n1929_012:0766a10": "今涅槃之所用也。大門第五明權實者。就",
    "T46n1929_012:0766a11": "此即為三意。一略明權實。二明格位。三明興",
    "T46n1929_012:0766a12": "廢。一明權實者。權是暫用之名。實以永施為",
    "T46n1929_012:0766a13": "義。方便波羅蜜隨情近益。故名為權。智慧",
    "T46n1929_012:0766a14": "波羅蜜稱理究竟。故名為實也。是則三教暫",
    "T46n1929_012:0766a15": "赴物情。故名為權。圓教究竟利物。故名為",
    "T46n1929_012:0766a16": "實。分別權實應須四義。一明一切非權非實。",
    "T46n1929_012:0766a17": "二明一切皆權。三明一切皆實。四明一切佛",
    "T46n1929_012:0766a18": "法非權非實而權而實。一明一切非權非實",
    "T46n1929_012:0766a19": "者。若論四不可說。無說則無四教可分無三",
    "T46n1929_012:0766a20": "教。即非權。無圓教則非實。是則一切佛法",
    "T46n1929_012:0766a21": "皆非權非實。二明一切皆權者。若論四不可",
    "T46n1929_012:0766a22": "說有因緣而說。是則四教皆是權巧化物也。",
    "T46n1929_012:0766a23": "故佛言。我坐道場時。不得一法實。空拳誑小",
    "T46n1929_012:0766a24": "兒。以度於一切也。三明一切皆實者。無說而",
    "T46n1929_012:0766a25": "說之。必應機赴緣之益。其義皆實。故四教",
    "T46n1929_012:0766a26": "皆名實也。故智度論云。有世界對治為人故",
    "T46n1929_012:0766a27": "實。有第一義故實。此即皆實不虛之義也。四",
    "T46n1929_012:0766a28": "明一切佛法非權非實而權實者。若四不可",
    "T46n1929_012:0766a29": "說則無權實之可分。故言非權非實。不說而",
    "T46n1929_012:0766b01": "說三教即是權也。而說圓教即是實也。但一",
    "T46n1929_012:0766b02": "家明權實義有三種。一化他權實。二自行化",
    "T46n1929_012:0766b03": "他權實。三自行權實。若是化他權實。前三",
    "T46n1929_012:0766b04": "教非但是權。就此權中。亦各說權實也。若",
    "T46n1929_012:0766b05": "明自行化他權實。即是前三教並是權用。圓",
    "T46n1929_012:0766b06": "教所明一向是實。若論自行權實。即就圓教",
    "T46n1929_012:0766b07": "之位辨。照中道為實。雙照二諦為權也。第",
    "T46n1929_012:0766b08": "二明格位者即為三意。一約三藏教位格後",
    "T46n1929_012:0766b09": "三教。二約通教位格後二教。三約別教格後",
    "T46n1929_012:0766b10": "圓教。一約三藏教位格後三教者。即為三意。",
    "T46n1929_012:0766b11": "一明三藏教位格通教。二格別教。三格圓教。",
    "T46n1929_012:0766b12": "一格通教者。若論聲聞緣覺。與通教明二乘",
    "T46n1929_012:0766b13": "不殊。若約大乘明位。此則大為殊別。所以",
    "T46n1929_012:0766b14": "者何。三藏教明三阿僧祇劫修行乃至補處",
    "T46n1929_012:0766b15": "即是無垢位。正得齊於通教柔順忍信地忍",
    "T46n1929_012:0766b16": "法中忍也。若三藏之佛則得齊於通教佛地",
    "T46n1929_012:0766b17": "正習俱盡八相齊也。傍論。三藏佛是折法智",
    "T46n1929_012:0766b18": "力拙。通教佛是體法。故為巧。問曰。智度論",
    "T46n1929_012:0766b19": "云。阿羅漢地於聲聞經中名之為佛。但得二",
    "T46n1929_012:0766b20": "種涅槃。答曰。今謂皆除正使。已辦地齊。若",
    "T46n1929_012:0766b21": "取二諦滿正習盡。二佛齊也。二明用三藏教",
    "T46n1929_012:0766b22": "位格別教位者。三藏教明一生補處淨無垢",
    "T46n1929_012:0766b23": "稱位。格別教。與鐵輪位十信第十願心齊。佛",
    "T46n1929_012:0766b24": "地但與別教第十迴向齊。或可與初地齊也。",
    "T46n1929_012:0766b25": "此乃正意。傍論類通教可知。三明三藏教格",
    "T46n1929_012:0766b26": "圓教位者。三藏補處淨無垢稱位。但與圓教",
    "T46n1929_012:0766b27": "五品弟子第五品齊。佛地但與鐵輪位十信",
    "T46n1929_012:0766b28": "後願心齊。正義如此。傍論亦有優劣。三藏",
    "T46n1929_012:0766b29": "佛正習俱盡。以此為勝。不明六根清淨不思",
    "T46n1929_012:0766c01": "議之妙用。此為劣也。故華嚴經歎初發心住",
    "T46n1929_012:0766c02": "菩薩云。初發心以過於牟尼也。二明用通教",
    "T46n1929_012:0766c03": "位格後二教位即為二。一格別教。二格圓教。",
    "T46n1929_012:0766c04": "一明格別教位者。通教明補處淨無垢稱位。",
    "T46n1929_012:0766c05": "別教第十法界無量迴向齊。通教佛果但與",
    "T46n1929_012:0766c06": "十地初歡喜地齊。正義如此。傍論有劣者。無",
    "T46n1929_012:0766c07": "相似中道智伏無明也。二明格圓教者。若通",
    "T46n1929_012:0766c08": "教明補處淨無垢稱位。但與圓教鐵輪位十",
    "T46n1929_012:0766c09": "信第十願心齊。通教明佛果。但與初發心住",
    "T46n1929_012:0766c10": "齊。此是一往格之。正論則劣。初發心住。以",
    "T46n1929_012:0766c11": "初發心住即能顯中道法身。斷無明一品為",
    "T46n1929_012:0766c12": "勝也。三明別教格圓教位者。若別教明法身",
    "T46n1929_012:0766c13": "法雲一生補處淨無垢稱位。但與圓教十位",
    "T46n1929_012:0766c14": "第十灌頂住齊。佛地斷十一品無明。但與十",
    "T46n1929_012:0766c15": "行初歡喜行齊。若依仁王經。開十地為三十",
    "T46n1929_012:0766c16": "生。是則無垢與法界無量迴向位齊。佛地與",
    "T46n1929_012:0766c17": "十地初歡喜地齊。是則別教明一生補處望",
    "T46n1929_012:0766c18": "圓教。若依前釋。以義往推。猶有三十一品",
    "T46n1929_012:0766c19": "無明。若依引仁王經。即有十一品無明。是",
    "T46n1929_012:0766c20": "則別圓法身補處。雖通約位。無垢稱義懸殊。",
    "T46n1929_012:0766c21": "豈得一概而釋維摩詰之名也。問曰。尋至道",
    "T46n1929_012:0766c22": "即是一。若格前方便三教。所明補處佛果遂",
    "T46n1929_012:0766c23": "傳爾懸殊。此意難解。答曰。二義往釋。一有教",
    "T46n1929_012:0766c24": "有人。二有教無人。若是三教方便之說。因",
    "T46n1929_012:0766c25": "中稟教之者。即並有教有人。佛果補處及上",
    "T46n1929_012:0766c26": "位菩薩能說三教。此並有教無人。所以者何。",
    "T46n1929_012:0766c27": "所稟三教行人因教各獲利。故有教有人也。",
    "T46n1929_012:0766c28": "能說之教主示現為三教之佛菩薩。令物慕",
    "T46n1929_012:0766c29": "果行因。因行既成則無復化主。如斯乃緣感",
    "T46n1929_012:0767a01": "便應。緣謝便息。空拳誑小兒。引將還家。手中",
    "T46n1929_012:0767a02": "實無物也。三教化主亦皆如是。若是圓教有",
    "T46n1929_012:0767a03": "教有人者。因中稟教。乃至法雲有教有人。斷",
    "T46n1929_012:0767a04": "四十一品無明。法身補處此實非虛。妙覺法",
    "T46n1929_012:0767a05": "身無說之說。即是果上有教有人也。有教無",
    "T46n1929_012:0767a06": "人因之為權。有教有人。名之為實。問曰。若",
    "T46n1929_012:0767a07": "爾四教明果可分權實。四教因地皆有教有",
    "T46n1929_012:0767a08": "人。何得分其權實。答曰。今明。三教之人名為",
    "T46n1929_012:0767a09": "權人。稟圓教之人。則人教俱實。故約四教明",
    "T46n1929_012:0767a10": "因分權實也。問曰。三教之因。既立權人。三教",
    "T46n1929_012:0767a11": "之果何意不得辨權人也。答曰。三教行人可",
    "T46n1929_012:0767a12": "成圓人。無有三教之佛修因作圓佛。故非類",
    "T46n1929_012:0767a13": "也。第三明興廢者即為二意。一權教有興有",
    "T46n1929_012:0767a14": "廢。二實教興而不廢。一明權教有興有廢者。",
    "T46n1929_012:0767a15": "即為三意。一三藏教機起即興。機謝則廢。所",
    "T46n1929_012:0767a16": "言機興者。可發之義名之為機。前緣有小樂",
    "T46n1929_012:0767a17": "欲可起。小善可生。小惡可治。偏真之解可",
    "T46n1929_012:0767a18": "發。故須用四悉檀。於聲聞經中。說因緣生滅",
    "T46n1929_012:0767a19": "四諦十二因緣六度之教。開三乘之道。聞則",
    "T46n1929_012:0767a20": "稱機。樂欲心起。生善斷惡。若是二乘發真無",
    "T46n1929_012:0767a21": "漏。證有餘涅槃。若是菩薩六度調心。得伏",
    "T46n1929_012:0767a22": "忍柔順忍也。法華經云。小智樂小法。不自",
    "T46n1929_012:0767a23": "信作佛。是故以方便分別說諸果。為此機緣。",
    "T46n1929_012:0767a24": "雖無三藏伏結。補處菩薩。淨無垢稱義。三",
    "T46n1929_012:0767a25": "十四心佛果。住有餘涅槃之佛。為欲以四悉",
    "T46n1929_012:0767a26": "檀教赴此故。示現此教形聲。赴機度物。故",
    "T46n1929_012:0767a27": "法華經明。長者即脫瓔珞。著弊垢衣。執持",
    "T46n1929_012:0767a28": "糞器。狀有所畏。語諸作人。即是三藏教興之",
    "T46n1929_012:0767a29": "義。廢者。此小欲將歇。小善已成。事惡已除。",
    "T46n1929_012:0767b01": "真解已發。是則四緣俱息。則三藏所說之教",
    "T46n1929_012:0767b02": "能說之人俱廢也。二明通教興廢者。興則機",
    "T46n1929_012:0767b03": "興。廢則機廢。機興而教興者。無生四諦樂",
    "T46n1929_012:0767b04": "欲將起。體假入空之善可生。迷理見思可斷。",
    "T46n1929_012:0767b05": "即真之解可發。故須用四悉檀說無生四諦",
    "T46n1929_012:0767b06": "通教。三乘聞則樂欲心起。生善斷惡。三乘同",
    "T46n1929_012:0767b07": "發即真無漏之慧。見第一義。二乘住有餘涅",
    "T46n1929_012:0767b08": "槃菩薩則不滯空。慈悲入假化物。誓求佛果。",
    "T46n1929_012:0767b09": "為赴此之機緣。雖無通教斷結侵習。上地補",
    "T46n1929_012:0767b10": "處菩薩淨無垢稱位。一念相應慧斷習。佛果",
    "T46n1929_012:0767b11": "住有餘涅槃。為赴通教赴此三乘根緣。示",
    "T46n1929_012:0767b12": "現此教形聲。悉檀赴緣逗物。故名為興。廢者。",
    "T46n1929_012:0767b13": "四機既息緣謝。所說通教能說之人俱廢也。",
    "T46n1929_012:0767b14": "三明別教興廢者。興則機興教興。無量四諦",
    "T46n1929_012:0767b15": "樂欲將起。從空入假善根可生。無量恒沙煩",
    "T46n1929_012:0767b16": "惱別惑見思可治。中道第一義諦真解可發。",
    "T46n1929_012:0767b17": "故須用四悉檀說無量四諦起別教。菩薩聞",
    "T46n1929_012:0767b18": "則樂欲心起。生界外之善。斷界外之惡。發",
    "T46n1929_012:0767b19": "中道相似無漏及真無漏。求常住佛果大般",
    "T46n1929_012:0767b20": "涅槃。為赴此之機緣。雖無別教斷十品無明。",
    "T46n1929_012:0767b21": "法身補處菩薩斷十一品無明。究竟佛果。而",
    "T46n1929_012:0767b22": "示現此教形聲。用四悉檀赴物機緣。說無量",
    "T46n1929_012:0767b23": "四聖諦。故名別教興也。廢者。四十二品補處",
    "T46n1929_012:0767b24": "菩薩。此教佛果俱廢也。二明圓教俱興而",
    "T46n1929_012:0767b25": "不廢者。若於華嚴方等法華涅槃。所說圓教",
    "T46n1929_012:0767b26": "赴圓機樂欲生善斷惑見中第一義諦。是則",
    "T46n1929_012:0767b27": "從初發心至無垢地。赴四根緣。常說此教。至",
    "T46n1929_012:0767b28": "等覺佛。故名為興。故三十二菩薩文殊師利",
    "T46n1929_012:0767b29": "等。皆說入不二法門。即是教興之意也。若",
    "T46n1929_012:0767c01": "證妙覺。無師自悟。無法可歎。無善可生。無",
    "T46n1929_012:0767c02": "惡可斷。更無深理可見。言詞相寂滅。本自無",
    "T46n1929_012:0767c03": "興。故無廢也。無廢亦得論廢者。四悉檀機盡",
    "T46n1929_012:0767c04": "則教息。故名廢也。故大品經云。過荼無字",
    "T46n1929_012:0767c05": "可說。涅槃經云。不生不生不可說也。故淨",
    "T46n1929_012:0767c06": "名默然杜口。不須復以言言於無言之理。文",
    "T46n1929_012:0767c07": "殊稱歎表絕言也。是則在因有人有教。至果",
    "T46n1929_012:0767c08": "則教廢人存。三德涅槃湛然清淨。豈同前三",
    "T46n1929_012:0767c09": "教補處菩薩菩提佛果皆有教無人。教廢人",
    "T46n1929_012:0767c10": "亦隨廢。權實之意顯在於此也。第六約觀心",
    "T46n1929_012:0767c11": "明四教者。從三觀起四教。已如前辨。今但",
    "T46n1929_012:0767c12": "論即心行用。識一切教門皆從初心觀行而",
    "T46n1929_012:0767c13": "起。四教既攝一切經教。若一念觀心分明。能",
    "T46n1929_012:0767c14": "分別一念無明因緣所生之心。四辨歷然。則",
    "T46n1929_012:0767c15": "一切經教大意皆約觀心通達。就此即為四",
    "T46n1929_012:0767c16": "意。一約觀心明三藏教相。二約觀心明通教",
    "T46n1929_012:0767c17": "相。三約觀心明別教相。四約觀心明圓教相。",
    "T46n1929_012:0767c18": "第一約觀心明三藏教相者。即是觀一念因",
    "T46n1929_012:0767c19": "緣所生之心生滅相。折假入空。約此觀門。起",
    "T46n1929_012:0767c20": "一切三藏教也。若觀生滅四諦入道。即是修",
    "T46n1929_012:0767c21": "多羅藏。故增一阿含云。佛告諸比丘。謂一",
    "T46n1929_012:0767c22": "切法者只是一法。何等為一法。心是一法出",
    "T46n1929_012:0767c23": "一切法也。智度論云。從初轉法輪至大涅槃。",
    "T46n1929_012:0767c24": "結修多羅藏。此只是約心生滅說四聖諦。即",
    "T46n1929_012:0767c25": "是法歸法本之義也。觀心出一切毘尼藏者。",
    "T46n1929_012:0767c26": "佛制戒時。問諸比丘。汝法何心作。若有心",
    "T46n1929_012:0767c27": "作。即是犯戒。有犯故有持也。若無心作。則",
    "T46n1929_012:0767c28": "不名犯。犯義不說持也。故重心發戒。無心",
    "T46n1929_012:0767c29": "則不發戒也。所言從心出阿毘曇藏者。四卷",
    "T46n1929_012:0768a01": "略說名毘曇心。達磨波羅處中而說名為雜",
    "T46n1929_012:0768a02": "心。如此皆是約心辨毘曇。無比法者。分別",
    "T46n1929_012:0768a03": "諸心心數法。一切法不可比也。二約觀心明",
    "T46n1929_012:0768a04": "通教者。觀心因緣所生一切法。心空則一切",
    "T46n1929_012:0768a05": "法空。是為體假入空。一切通教所明行位因",
    "T46n1929_012:0768a06": "果皆從此起。三約觀心明別教者。觀心因緣",
    "T46n1929_012:0768a07": "所生。即假名。具足一切恒沙佛法。依無明",
    "T46n1929_012:0768a08": "阿梨耶識。分別無量四諦。一切別教所明行",
    "T46n1929_012:0768a09": "位因果皆從此起。四約觀心明圓教者。觀心",
    "T46n1929_012:0768a10": "因緣所生。具足一切十法界。無所積聚。不",
    "T46n1929_012:0768a11": "縱不橫。不思議中道二諦之理。一切圓教所",
    "T46n1929_012:0768a12": "明行位因果皆從此起。如輪王頂上明珠。是",
    "T46n1929_012:0768a13": "則四教皆從一念無明心起。即是破微塵出",
    "T46n1929_012:0768a14": "三千大千世界經卷之義也。第七通諸經論",
    "T46n1929_012:0768a15": "為二。一明對諸經論。二通釋此經文義。就",
    "T46n1929_012:0768a16": "初四教對經論者。佛用四教成一切頓漸諸",
    "T46n1929_012:0768a17": "經。論釋經豈越四教也。即為二意。一對經",
    "T46n1929_012:0768a18": "二對論。一對經者。若華嚴經但具二教所成。",
    "T46n1929_012:0768a19": "一別教。二圓教。所以者何。別教則諸菩薩",
    "T46n1929_012:0768a20": "宣說歷劫修行四十二心斷結行位階差。圓",
    "T46n1929_012:0768a21": "教明一心具足一切諸行。從初一地具足一",
    "T46n1929_012:0768a22": "切諸地功德。次明漸教之初聲聞經。但具足",
    "T46n1929_012:0768a23": "三藏教。方等大乘及以此經具足四教。摩訶",
    "T46n1929_012:0768a24": "般若具足三教。除三藏教。法華經開權顯實。",
    "T46n1929_012:0768a25": "正直捨方便。但一圓教。涅槃經具足四教。成",
    "T46n1929_012:0768a26": "五味義也。問曰。方等大乘亦具四教。何故",
    "T46n1929_012:0768a27": "不成五味義。答曰。不明聲聞作佛。五味之義",
    "T46n1929_012:0768a28": "不成。約不定中。得論四教也。釋迦出世所",
    "T46n1929_012:0768a29": "有經教更不過此四教。攝此諸經。罄無不盡。",
    "T46n1929_012:0768b01": "二對論者。論有二種。一者通申經論。二者",
    "T46n1929_012:0768b02": "別申經論。一通申經論者。即為二意。一通",
    "T46n1929_012:0768b03": "申小乘經。二通申大乘經。一通申小乘經者。",
    "T46n1929_012:0768b04": "如毘曇成實昆勒等論。並是通申小乘經論",
    "T46n1929_012:0768b05": "故成實論主云。我今正欲論三藏中實義。二",
    "T46n1929_012:0768b06": "通申大乘經論者。如地持論．攝大乘論．唯識",
    "T46n1929_012:0768b07": "論．中論．十二門論等。並是通申諸大乘經所",
    "T46n1929_012:0768b08": "明別圓兩經也。二別申經論者。即為二意。一",
    "T46n1929_012:0768b09": "別申小乘經。二別申大乘經。一別申小乘經",
    "T46n1929_012:0768b10": "者。如俱舍論別申修多羅。明了論別申毘尼。",
    "T46n1929_012:0768b11": "毘婆娑論．阿毘曇論別申佛在世說毘曇也。",
    "T46n1929_012:0768b12": "二明別申大乘經論者。如十地論別申華嚴",
    "T46n1929_012:0768b13": "經別圓兩教。大智度論別申摩訶般若經通",
    "T46n1929_012:0768b14": "別圓三教。應有別申大集方等及此經論。不",
    "T46n1929_012:0768b15": "來此土。金剛般若論別申金剛般若經。法華",
    "T46n1929_012:0768b16": "論別申法華經一圓教。涅槃論別申涅槃經",
    "T46n1929_012:0768b17": "四教五味。論度此土不盡。如是等論申經。即",
    "T46n1929_012:0768b18": "是申觀心。此等諸經今分明也。是則精修觀",
    "T46n1929_012:0768b19": "心。洞解一切經論。若經論不從心出者。觀",
    "T46n1929_012:0768b20": "行之人。既不聽不讀。何得內心通達耶。此",
    "T46n1929_012:0768b21": "乃有所言說。冥與經論相應。意在此也。第二",
    "T46n1929_012:0768b22": "正明用四教通釋此經云文義者。即為二意。",
    "T46n1929_012:0768b23": "一釋經五義。二通經文。一釋此經五義者。即",
    "T46n1929_012:0768b24": "如前約四教位釋淨無垢稱之名。名一而義",
    "T46n1929_012:0768b25": "異。次辨體者。三教所詮即是思議解脫之體。",
    "T46n1929_012:0768b26": "圓教所明即是不思議解脫也。次明宗者。是",
    "T46n1929_012:0768b27": "即四教明四種四諦因果感佛國不同也。次",
    "T46n1929_012:0768b28": "顯用者。即是四教從淺至深。次第以深呵淺",
    "T46n1929_012:0768b29": "也。次判教相者。此經具明四教。與諸經有同",
    "T46n1929_012:0768c01": "有異。如前分別。二用四教釋此經文者。即",
    "T46n1929_012:0768c02": "為三意。一通室外四品。二通室內六品。三通",
    "T46n1929_012:0768c03": "出室四品。一通室外四品者。用四教明因果",
    "T46n1929_012:0768c04": "不同。故釋迦現佛國有異。如身子梵王所見",
    "T46n1929_012:0768c05": "不同。諸天共寶器。食隨其果報。飯色有異",
    "T46n1929_012:0768c06": "故。以稟四教不同故。見佛國有異也。釋方",
    "T46n1929_012:0768c07": "便品。正用三藏教通教。所以者何。說折法入",
    "T46n1929_012:0768c08": "空因緣生滅無常。復說如夢幻體假入空之",
    "T46n1929_012:0768c09": "意。是則因中用拙巧二度。破其界內愛見著",
    "T46n1929_012:0768c10": "心。勤修二教之法身也。弟子品用通教別教",
    "T46n1929_012:0768c11": "圓教。彈呵十大弟子及五百羅漢。用通教彈",
    "T46n1929_012:0768c12": "者。如呵迦旃延說三藏教拙度五義。用別教",
    "T46n1929_012:0768c13": "折呵者。此如呵富樓那穢食置寶器也。用圓",
    "T46n1929_012:0768c14": "教者。如彈身子善吉云。不起滅定。現諸威儀。",
    "T46n1929_012:0768c15": "不斷廢愛。起於明脫。亦不縛不解。並是用",
    "T46n1929_012:0768c16": "圓教意彈也。四教釋菩薩品。正是用圓教。呵",
    "T46n1929_012:0768c17": "四大菩薩用三藏通教別教自行化他偏僻法",
    "T46n1929_012:0768c18": "華不思議圓頓之道。二明室內用四教釋六",
    "T46n1929_012:0768c19": "品經文者。大士無三教之疾。以方便現同三",
    "T46n1929_012:0768c20": "疾。約此辨問疾也。不思議品正明住圓教不",
    "T46n1929_012:0768c21": "思議示現四教之事也。觀眾生品即是辨不",
    "T46n1929_012:0768c22": "思議別圓兩教從假入空也。佛道品即是辨",
    "T46n1929_012:0768c23": "不思議圓教從空入假行於非道通達佛道",
    "T46n1929_012:0768c24": "也。不二法門品正明圓教不思議中道正觀",
    "T46n1929_012:0768c25": "入不二法門也。香積品即是不思議圓教所",
    "T46n1929_012:0768c26": "明雙照二諦法界圓融也。三明四教通出室",
    "T46n1929_012:0768c27": "四品經文者。通菩薩行品。令菩薩遍行四教",
    "T46n1929_012:0768c28": "之行。四土化眾生也。四教通見阿&#x95A6;品者。明",
    "T46n1929_012:0768c29": "若依四教修四行。發菩提心。始得生阿&#x95A6;佛",
    "T46n1929_012:0769a01": "國也。亦用此成無動如來佛國之行。得成佛",
    "T46n1929_012:0769a02": "時。所有佛國如妙喜世界也。用四教通法供",
    "T46n1929_012:0769a03": "養屬累二品者。付屬天帝彌勒。令於佛去世",
    "T46n1929_012:0769a04": "後流通此經。四教利益未來弟子令不絕也。"
}