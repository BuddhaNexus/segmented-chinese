{
    "T10n0293_039:0840a02": "大方廣佛華嚴經卷第三十九",
    "T10n0293_039:0840a04": "罽賓國三藏般若奉 詔譯",
    "T10n0293_039:0840a05": "入不思議解脫境界普賢行願品",
    "T10n0293_039:0840a06": "[0840a06] 爾時，善財童子見普賢菩薩如是自在神通",
    "T10n0293_039:0840a07": "境界，歡喜踊躍，普遍身心。重復觀察，見普賢",
    "T10n0293_039:0840a08": "菩薩一一身分、一一肢節、一一毛孔，悉有",
    "T10n0293_039:0840a09": "三千大千世界；其中一切地、水、火、風大海四",
    "T10n0293_039:0840a10": "洲，須彌鐵圍及眾寶山國土、城邑、宮殿、園",
    "T10n0293_039:0840a11": "苑，乃至地獄、餓鬼、畜生、閻羅王界，天龍八",
    "T10n0293_039:0840a12": "部，人與非人，欲界、色界、無色界處所有形",
    "T10n0293_039:0840a13": "色，日月星宿，風、雲、雷、電，晝夜、月時及以年",
    "T10n0293_039:0840a14": "劫，諸佛出世，菩薩眾會，道場莊嚴，如是等",
    "T10n0293_039:0840a15": "事，悉皆明見。如見此世界盡於東方，種種世",
    "T10n0293_039:0840a16": "界亦復如是。如東方，南、西、北方，四維，上、下，亦",
    "T10n0293_039:0840a17": "復如是。如見現在十方世界，盡過去際，盡未",
    "T10n0293_039:0840a18": "來際，種種世界相續不斷，亦如是見。各各差",
    "T10n0293_039:0840a19": "別，互相涉入，不相雜亂。如於此毘盧遮那如",
    "T10n0293_039:0840a20": "來寶蓮華藏師子座上，顯示如是遊戲神通；",
    "T10n0293_039:0840a21": "於東方蓮華吉祥世界賢吉祥如來所，顯示",
    "T10n0293_039:0840a22": "一切遊戲神通，亦復如是。如賢吉祥如來所，",
    "T10n0293_039:0840a23": "如是盡於東方，南、西、北方，四維，上、下，一切世",
    "T10n0293_039:0840a24": "界亦復如是。如是十方一切佛剎一一塵中，",
    "T10n0293_039:0840a25": "皆有法界諸佛眾會，一一佛所皆有普賢坐",
    "T10n0293_039:0840a26": "寶蓮華師子之座，顯示一切遊戲神通，悉亦",
    "T10n0293_039:0840a27": "如是。又於彼一一普賢身中皆見三世一切",
    "T10n0293_039:0840a28": "境界，猶如明鏡現其影像；所謂：一切佛剎、",
    "T10n0293_039:0840a29": "一切資具、一切眾生、一切佛出興、一切菩",
    "T10n0293_039:0840b01": "薩道場眾會；又聞一切眾生種種音聲、一切",
    "T10n0293_039:0840b02": "佛聲、一切如來轉法輪聲、一切如來遊戲神",
    "T10n0293_039:0840b03": "通聲、一切菩薩善誘誨聲；一切菩薩神通境",
    "T10n0293_039:0840b04": "界、菩薩智通、菩薩普集、菩薩說法、菩薩遊",
    "T10n0293_039:0840b05": "戲如是等聲。",
    "T10n0293_039:0840b06": "[0840b06] 爾時，善財童子見聞普賢菩薩如是無量不",
    "T10n0293_039:0840b07": "可思議遊戲神通，即得十種智波羅蜜；何等",
    "T10n0293_039:0840b08": "為十？一者、於念念中令身遍滿一切佛剎智",
    "T10n0293_039:0840b09": "波羅蜜；二者、於念念中悉能往詣一切佛所",
    "T10n0293_039:0840b10": "智波羅蜜；三者、於念念中悉能供養一切如",
    "T10n0293_039:0840b11": "來智波羅蜜；四者、於念念中普於一切諸如",
    "T10n0293_039:0840b12": "來所聞法受持智波羅蜜；五者、於念念中微",
    "T10n0293_039:0840b13": "細觀察一切如來所有法輪智波羅蜜；六者、",
    "T10n0293_039:0840b14": "於念念中知一切佛不可思議大神通事智",
    "T10n0293_039:0840b15": "波羅蜜；七者、於念念中說一句法盡未來際",
    "T10n0293_039:0840b16": "辯才無盡智波羅蜜；八者、於念念中智海現",
    "T10n0293_039:0840b17": "前觀一切法智波羅蜜；九者、於念念中得一",
    "T10n0293_039:0840b18": "切法界教海智波羅蜜；十者、於念念中得知",
    "T10n0293_039:0840b19": "一切眾生離眾生想智波羅蜜；十一、於念念",
    "T10n0293_039:0840b20": "中普賢慧行皆現在前智波羅蜜。[0840b20] 善財童子",
    "T10n0293_039:0840b21": "既得是已，普賢菩薩即伸右手摩善財頂，善",
    "T10n0293_039:0840b22": "財即得深入一切佛剎極微塵數諸大三昧。",
    "T10n0293_039:0840b23": "各以一切佛剎極微塵數三昧而為眷屬；一",
    "T10n0293_039:0840b24": "一三昧悉得一切昔所未見、昔所未聞一切",
    "T10n0293_039:0840b25": "佛剎極微塵數種種世界海諸佛大會，增長",
    "T10n0293_039:0840b26": "一切佛剎極微塵數一切智助道具，出現一",
    "T10n0293_039:0840b27": "切佛剎極微塵數一切智法門，成就一切佛",
    "T10n0293_039:0840b28": "剎極微塵數初發一切智心，深入一切佛剎",
    "T10n0293_039:0840b29": "極微塵數一切智大願海，出生一切佛剎極",
    "T10n0293_039:0840c01": "微塵數一切智出要道，修習一切佛剎極微",
    "T10n0293_039:0840c02": "塵數一切智菩薩行，圓滿一切佛剎極微塵",
    "T10n0293_039:0840c03": "數一切智速疾力，得一切佛剎極微塵數一",
    "T10n0293_039:0840c04": "切智普光照；如此娑婆世界毘盧遮那佛所，",
    "T10n0293_039:0840c05": "普賢菩薩摩善財頂所獲法門，如是十方所",
    "T10n0293_039:0840c06": "有世界，及彼世界一一塵中、一切世界、一切",
    "T10n0293_039:0840c07": "佛所，普賢菩薩悉亦如是摩善財頂所得法",
    "T10n0293_039:0840c08": "門，亦皆同等。",
    "T10n0293_039:0840c09": "[0840c09] 爾時，普賢菩薩摩訶薩告善財言：「善男子！汝",
    "T10n0293_039:0840c10": "見我此神通力不？」[0840c10] 善財白言：「聖者！唯然已見。",
    "T10n0293_039:0840c11": "此不思議大神通事，得佛智慧方能知之。」[0840c11] 普",
    "T10n0293_039:0840c12": "賢菩薩告善財言：「善男子！我於不可說不可",
    "T10n0293_039:0840c13": "說劫行菩薩行，求一切智；一一劫中為欲清",
    "T10n0293_039:0840c14": "淨菩提心故，承事不可說不可說如來；一一",
    "T10n0293_039:0840c15": "劫中為集一切智福德具故，設不可說不",
    "T10n0293_039:0840c16": "可說佛剎極微塵數廣大施會，一切世間最",
    "T10n0293_039:0840c17": "勝無比，悉皆迴向一切眾生；一一劫中為求",
    "T10n0293_039:0840c18": "一切智法故，以不可說不可說佛剎極微塵",
    "T10n0293_039:0840c19": "數財物而為大捨；一一劫中為求佛智故，以",
    "T10n0293_039:0840c20": "不可說不可說佛剎極微塵數國土、王位、村",
    "T10n0293_039:0840c21": "營、城邑、聚落、宮殿、妻子、眷屬，身分肢節、眼、",
    "T10n0293_039:0840c22": "耳、鼻、舌，乃至身命而為布施；一一劫中為求",
    "T10n0293_039:0840c23": "一切智首故，以不可說不可說佛剎極微塵",
    "T10n0293_039:0840c24": "數頭而為布施；一一劫中為求一切智故，於",
    "T10n0293_039:0840c25": "不可說不可說佛剎極微塵數諸如來所，恭",
    "T10n0293_039:0840c26": "敬尊重，承事供養上妙衣服、臥具、醫藥，一切",
    "T10n0293_039:0840c27": "所須悉皆奉施，於其法中出家學道，受持法",
    "T10n0293_039:0840c28": "教，隨順修行。[0840c28] 「善男子！我於爾所大劫海中，自",
    "T10n0293_039:0840c29": "憶未曾於一念間不順佛教；爾所劫中，未曾",
    "T10n0293_039:0841a01": "一念生瞋害心，我、我所心，自他差別心，未曾",
    "T10n0293_039:0841a02": "一念離菩提心，於生死中起疲厭心，生下劣",
    "T10n0293_039:0841a03": "心，懷嬾惰心，有障礙心，起迷惑心；唯住無",
    "T10n0293_039:0841a04": "上不可沮壞一切智性大菩提心。善男子！我",
    "T10n0293_039:0841a05": "普嚴淨一切佛土，我以大悲救護眾生，教化",
    "T10n0293_039:0841a06": "成熟令其清淨；我供養承事一切諸佛、諸善",
    "T10n0293_039:0841a07": "知識，於彼諸佛、善知識所，為求正法，弘宣護",
    "T10n0293_039:0841a08": "持，一切內外悉皆能捨，乃至身命亦無所",
    "T10n0293_039:0841a09": "吝；如是無量相應圓滿所行之行，一切劫海",
    "T10n0293_039:0841a10": "說其因緣，劫海可盡，此不可盡。善男子！我法",
    "T10n0293_039:0841a11": "海中無有一文一句非是捨施轉輪王位而",
    "T10n0293_039:0841a12": "求得者，非是悉捨一切所有而求得者。善男",
    "T10n0293_039:0841a13": "子！我所求法，皆為救護一切眾生，念念相續，",
    "T10n0293_039:0841a14": "微細觀察，令最勝法速得現前；願以智光照",
    "T10n0293_039:0841a15": "明開示一切世間，願為顯示出世間智，願",
    "T10n0293_039:0841a16": "令眾生悉得安樂，願普稱讚一切如來所有功",
    "T10n0293_039:0841a17": "德；我如是等往昔圓滿相應行門，於不可說",
    "T10n0293_039:0841a18": "不可說佛剎極微塵數劫海說不可盡。是故，",
    "T10n0293_039:0841a19": "善男子！我以如是積集助道法力、增長諸善",
    "T10n0293_039:0841a20": "根力、廣大極深信力、修行諸功德力、如實觀",
    "T10n0293_039:0841a21": "察一切法力、成就一切智慧眼力、為諸如來",
    "T10n0293_039:0841a22": "所加持力、種種大願所引起力、無邊大悲不",
    "T10n0293_039:0841a23": "可動力、悉能清淨妙智通力、種種善友所攝",
    "T10n0293_039:0841a24": "受力；由此等故，得此究竟三世平等清淨法",
    "T10n0293_039:0841a25": "身，及得無上清淨色身，超諸世間，而隨眾",
    "T10n0293_039:0841a26": "生種種心樂，普為現形；入一切剎、遍一切處，",
    "T10n0293_039:0841a27": "普能隨順示現神通，令諸眾生靡不欣樂。[0841a27] 「善",
    "T10n0293_039:0841a28": "男子！汝見我此圓滿廣大威德身不？汝應微",
    "T10n0293_039:0841a29": "細思惟觀察。善男子！我此妙身無邊劫海之",
    "T10n0293_039:0841b01": "所成就，無量百千億那由他劫難得出現、",
    "T10n0293_039:0841b02": "難得&#x89A9;見。善男子！若有眾生未種善根及少",
    "T10n0293_039:0841b03": "善根，猶尚不得聞我名字，況見我身？善男子！",
    "T10n0293_039:0841b04": "若有眾生得聞我名，皆於阿耨多羅三藐三",
    "T10n0293_039:0841b05": "菩提得不退轉；若見、若念，若迎、若送，若暫隨",
    "T10n0293_039:0841b06": "逐，乃至夢中，皆亦如是。或有眾生一日一夜",
    "T10n0293_039:0841b07": "憶念於我，隨順修行而得成熟；或七日、七夜、",
    "T10n0293_039:0841b08": "半月、一月、半年、一年、百年、千年、一劫、百劫，乃",
    "T10n0293_039:0841b09": "至不可說不可說佛剎極微塵數劫，憶念於",
    "T10n0293_039:0841b10": "我而成熟者；或一生、或百生、乃至不可說不",
    "T10n0293_039:0841b11": "可說佛剎極微塵數生，憶念於我而成熟者；",
    "T10n0293_039:0841b12": "或見我圓光、或見放光、或見色身、或見神通",
    "T10n0293_039:0841b13": "震動佛剎、或生恐怖、或生歡喜，皆得成熟。善",
    "T10n0293_039:0841b14": "男子！我以如是等佛剎極微塵數諸方便門，",
    "T10n0293_039:0841b15": "令諸眾生於阿耨多羅三藐三菩提得不退",
    "T10n0293_039:0841b16": "轉。[0841b16] 「復次，善男子！若有眾生見聞於我清淨剎",
    "T10n0293_039:0841b17": "者，必得生我清淨剎中；若有眾生見聞於我",
    "T10n0293_039:0841b18": "清淨身者，必得生我清淨身中。善男子！汝應",
    "T10n0293_039:0841b19": "觀我此大威德清淨之身。」",
    "T10n0293_039:0841b20": "[0841b20] 爾時，善財童子微細觀察普賢之身，見一一",
    "T10n0293_039:0841b21": "毛孔中有不可說不可說諸佛剎海；一一剎",
    "T10n0293_039:0841b22": "海皆有諸佛出興於世，遍滿其中，大菩薩眾",
    "T10n0293_039:0841b23": "海會圍遶；彼諸剎海種種建立、種種形狀、種",
    "T10n0293_039:0841b24": "種莊嚴、種種大山周匝圍遶、種種色雲彌覆",
    "T10n0293_039:0841b25": "其上、種種佛出興、種種演說法，如是等事各",
    "T10n0293_039:0841b26": "各不同。如一毛孔，一切毛孔中、一一相中、一",
    "T10n0293_039:0841b27": "一好中、一一肢節中，皆亦如是。又見普賢",
    "T10n0293_039:0841b28": "菩薩於一一世界海中出一切佛剎極微塵",
    "T10n0293_039:0841b29": "數佛變化身雲，周遍十方一切世界，教化眾",
    "T10n0293_039:0841c01": "生，令於阿耨多羅三藐三菩提而得成熟。時，",
    "T10n0293_039:0841c02": "善財童子隨順普賢善誘誨故，入普賢身及",
    "T10n0293_039:0841c03": "毛孔內十方一切諸世界中，教化眾生。復",
    "T10n0293_039:0841c04": "次，善財童子所見佛剎極微塵數諸善知識，",
    "T10n0293_039:0841c05": "往詣親近，承事供養，積集增長一切善根，智",
    "T10n0293_039:0841c06": "慧光明，比此暫見普賢菩薩所得善根，百分",
    "T10n0293_039:0841c07": "不及一，千分不及一，百千分不及一，百千億",
    "T10n0293_039:0841c08": "分、數分、算分、諭分、優波尼沙陀分，亦不及",
    "T10n0293_039:0841c09": "一。善財童子從初發心乃至得見普賢菩薩，",
    "T10n0293_039:0841c10": "於其中間所入剎海，相續不斷；今於普賢菩",
    "T10n0293_039:0841c11": "薩一毛孔中，一念所入諸佛剎海相續不斷，",
    "T10n0293_039:0841c12": "過前不可說不可說倍，如一毛孔，一切毛孔，",
    "T10n0293_039:0841c13": "悉亦如是。善財童子於普賢菩薩毛孔剎中",
    "T10n0293_039:0841c14": "行一步，過不可說不可說佛剎極微塵數世",
    "T10n0293_039:0841c15": "界，如是而行，盡未來際劫猶不能知一毛孔",
    "T10n0293_039:0841c16": "中種種剎海相續、剎海藏、剎海差別、剎海",
    "T10n0293_039:0841c17": "出生門、剎海成、剎海壞、剎海莊嚴所有邊際；",
    "T10n0293_039:0841c18": "亦不能知佛海出現相續、佛海出現藏、佛海",
    "T10n0293_039:0841c19": "差別、佛海出生門、佛海生、佛海滅所有邊際；",
    "T10n0293_039:0841c20": "亦不能知菩薩眾會道場海相續、菩薩眾海",
    "T10n0293_039:0841c21": "藏、菩薩眾海差別、菩薩眾海出生門、菩薩眾",
    "T10n0293_039:0841c22": "海集、菩薩眾海散所有邊際；亦不能知入眾",
    "T10n0293_039:0841c23": "生界，知眾生根，教化調伏諸眾生界，覺悟成",
    "T10n0293_039:0841c24": "熟諸眾生智，菩薩所住自在神通、菩薩所入",
    "T10n0293_039:0841c25": "諸地諸道；如是等海，皆悉不知究竟邊際。善",
    "T10n0293_039:0841c26": "財童子於普賢毛孔剎中，或有剎中一日而",
    "T10n0293_039:0841c27": "行，或有剎中一年而行，乃至不可說不可說",
    "T10n0293_039:0841c28": "佛剎極微塵數劫，如是而行；不動不出，念念",
    "T10n0293_039:0841c29": "周遍無邊剎海，教化調伏一切眾生，令向阿",
    "T10n0293_039:0842a01": "耨多羅三藐三菩提。當是之時，善財童子則",
    "T10n0293_039:0842a02": "次第得普賢菩薩諸行願海，皆悉平等；與普",
    "T10n0293_039:0842a03": "賢等、與諸佛等、一身充滿一切世界等、諸行",
    "T10n0293_039:0842a04": "圓滿等、正覺現前等、神通大用等、種種法輪",
    "T10n0293_039:0842a05": "等、清淨辯才等、出生言辭等、種種音聲等、",
    "T10n0293_039:0842a06": "諸力無畏等、種種佛住等、大慈大悲等；如是",
    "T10n0293_039:0842a07": "乃至不可思議解脫自在悉皆同等。[0842a07] 爾時，普",
    "T10n0293_039:0842a08": "賢菩薩摩訶薩觀察一切菩薩眾會及善財",
    "T10n0293_039:0842a09": "童子，而說偈言：",
    "T10n0293_039:0842a10": "「汝等應離諸疑垢，  一心不亂而諦聽，",
    "T10n0293_039:0842a11": " 我說如來滿諸度，  一切解脫真實道。",
    "T10n0293_039:0842a12": " 出世調柔勝丈夫，  其心清淨如虛空，",
    "T10n0293_039:0842a13": " 常放智日大光明，  普照世間除惑暗。",
    "T10n0293_039:0842a14": " 如來難可得見聞，  無量億劫今乃遇，",
    "T10n0293_039:0842a15": " 如優曇華時一現，  是故應聽佛功德。",
    "T10n0293_039:0842a16": " 隨順世間諸所作，  譬如幻士現眾業，",
    "T10n0293_039:0842a17": " 但為悅可眾生心，  未曾一念生分別。」",
    "T10n0293_039:0842a18": "[0842a18] 爾時，一切菩薩聞此說已，一心渴仰發大誓",
    "T10n0293_039:0842a19": "願，欲聞如來真實義諦所有功德，咸作是念：",
    "T10n0293_039:0842a20": "「普賢菩薩諸行已圓，體性清淨，如說能行，如",
    "T10n0293_039:0842a21": "行而說，一切如來共所稱讚。」作是念已，深生",
    "T10n0293_039:0842a22": "渴仰。[0842a22] 爾時，普賢菩薩圓滿種種功德，智慧莊",
    "T10n0293_039:0842a23": "嚴，身心猶如蓮華，不著三界一切塵垢，告諸",
    "T10n0293_039:0842a24": "菩薩言：「汝等皆當一心諦聽，我今欲說佛功",
    "T10n0293_039:0842a25": "德海一滴之相。」即說偈言：",
    "T10n0293_039:0842a26": "「佛智廣大同虛空，  普遍一切眾生心，",
    "T10n0293_039:0842a27": " 了世妄想皆非有，  不起種種異分別。",
    "T10n0293_039:0842a28": " 一念悉知三世法，  亦了一切眾生根，",
    "T10n0293_039:0842a29": " 譬如善巧大幻師，  念念示現無邊量。",
    "T10n0293_039:0842b01": " 隨諸眾生心行異，  往昔諸業願樂力，",
    "T10n0293_039:0842b02": " 令其所見各不同，  而佛寂然無動念。",
    "T10n0293_039:0842b03": " 或有處處見佛坐，  充滿十方諸世界，",
    "T10n0293_039:0842b04": " 或有其心不清淨，  無量劫中不見佛，",
    "T10n0293_039:0842b05": " 或有信解心無我，  一念發意見如來，",
    "T10n0293_039:0842b06": " 或有諂誑不淨心，  億劫專求莫能遇，",
    "T10n0293_039:0842b07": " 或一切處聞佛音，  其音美妙令心悅，",
    "T10n0293_039:0842b08": " 或有百千萬億劫，  心不淨故不得聞，",
    "T10n0293_039:0842b09": " 或見清淨大菩薩，  充滿三千大千界，",
    "T10n0293_039:0842b10": " 皆已具足普賢行，  如來於中儼然坐。",
    "T10n0293_039:0842b11": " 或見此界妙無比，  佛無量劫所嚴淨，",
    "T10n0293_039:0842b12": " 毘盧遮那最勝尊，  於中覺悟成菩提。",
    "T10n0293_039:0842b13": " 或見蓮華勝妙剎，  賢首如來住在中，",
    "T10n0293_039:0842b14": " 無量菩薩眾圍遶，  皆悉勤修普賢行。",
    "T10n0293_039:0842b15": " 或有見佛無量壽，  觀自在等共圍遶，",
    "T10n0293_039:0842b16": " 悉已住於灌頂地，  遍滿十方無量土。",
    "T10n0293_039:0842b17": " 或有見此三千界，  猶如妙喜具莊嚴，",
    "T10n0293_039:0842b18": " 阿&#x95A6;如來住在中，  及如香象諸菩薩。",
    "T10n0293_039:0842b19": " 或見月覺大名稱，  金剛幢等菩薩俱，",
    "T10n0293_039:0842b20": " 住如圓鏡妙莊嚴，  普遍十方清淨剎。",
    "T10n0293_039:0842b21": " 或見日藏世所尊，  住普光明清淨土，",
    "T10n0293_039:0842b22": " 與得灌頂諸菩薩，  充滿十方而說法。",
    "T10n0293_039:0842b23": " 或見金剛大焰佛，  與智幢等菩薩俱，",
    "T10n0293_039:0842b24": " 周行一切廣大剎，  說法除滅眾生闇。",
    "T10n0293_039:0842b25": " 一一毛端不可說，  諸佛具相三十二，",
    "T10n0293_039:0842b26": " 菩薩眾會共圍遶，  種種說法度眾生。",
    "T10n0293_039:0842b27": " 或見一一佛毛孔，  具足莊嚴廣大剎，",
    "T10n0293_039:0842b28": " 無量諸佛住其中，  清淨佛子皆充滿。",
    "T10n0293_039:0842b29": " 或見十方平等剎，  而全在一極微中，",
    "T10n0293_039:0842c01": " 無量菩薩悉充滿，  不可說劫修諸行。",
    "T10n0293_039:0842c02": " 或有見一毛端處，  無量極微塵剎海，",
    "T10n0293_039:0842c03": " 種種業起各差別，  毘盧遮那轉法輪。",
    "T10n0293_039:0842c04": " 或有世界不清淨，  或清淨剎眾寶成，",
    "T10n0293_039:0842c05": " 如來住壽無量時，  乃至涅槃諸所現。",
    "T10n0293_039:0842c06": " 普盡十方諸世界，  種種示現不思議，",
    "T10n0293_039:0842c07": " 隨諸眾生心智殊，  靡不化度令清淨。",
    "T10n0293_039:0842c08": " 如是無上大調御，  充滿十方國土中，",
    "T10n0293_039:0842c09": " 示現種種神通力，  我說少分汝當聽。",
    "T10n0293_039:0842c10": " 或見釋迦成佛道，  已經不可思議劫，",
    "T10n0293_039:0842c11": " 或見今始為菩薩，  十方利益諸群生，",
    "T10n0293_039:0842c12": " 或有見此釋師子，  供養諸佛修行道，",
    "T10n0293_039:0842c13": " 或見人中最勝尊，  顯示種種神通事，",
    "T10n0293_039:0842c14": " 或見布施或持戒，  或忍或進或諸禪，",
    "T10n0293_039:0842c15": " 般若方便願力智，  隨眾生心皆示現。",
    "T10n0293_039:0842c16": " 或見究竟波羅蜜，  或見安住於諸地，",
    "T10n0293_039:0842c17": " 總持三昧神通智，  如是悉現盡無餘。",
    "T10n0293_039:0842c18": " 或現修行無量劫，  住於菩薩堪忍位，",
    "T10n0293_039:0842c19": " 或見住於不退地，  或現法水灌其頂，",
    "T10n0293_039:0842c20": " 或現梵釋護世身，  或現剎利婆羅門，",
    "T10n0293_039:0842c21": " 種種色相所莊嚴，  猶如幻師現眾像。",
    "T10n0293_039:0842c22": " 或現兜率始降神，  或見宮中受嬪御，",
    "T10n0293_039:0842c23": " 或見棄捨諸榮樂，  出離王宮行學道，",
    "T10n0293_039:0842c24": " 或見始生或見滅，  或示出家學異行，",
    "T10n0293_039:0842c25": " 或見坐於菩提樹，  摧伏魔軍成正覺，",
    "T10n0293_039:0842c26": " 或有見佛始涅槃，  或見起塔遍世間，",
    "T10n0293_039:0842c27": " 或見塔中立影像，  或隨眾生現身色，",
    "T10n0293_039:0842c28": " 或見如來無量壽，  與諸菩薩授尊記，",
    "T10n0293_039:0842c29": " 而成真實大導師，  次補住於安樂剎。",
    "T10n0293_039:0843a01": " 或見無量億千劫，  作佛事已入涅槃，",
    "T10n0293_039:0843a02": " 或見今始成菩提，  或見正修諸妙行，",
    "T10n0293_039:0843a03": " 或見如來清淨月，  在於梵世及魔宮，",
    "T10n0293_039:0843a04": " 自在天宮化樂宮，  示現種種諸神變。",
    "T10n0293_039:0843a05": " 或見在於兜率宮，  無量諸天共圍遶，",
    "T10n0293_039:0843a06": " 為彼說法令歡喜，  一切淨心供養佛。",
    "T10n0293_039:0843a07": " 或見住在夜摩天，  忉利護世龍神處，",
    "T10n0293_039:0843a08": " 如是一切諸宮殿，  莫不於中現其像。",
    "T10n0293_039:0843a09": " 或於然燈世尊所，  散華布髮為供養，",
    "T10n0293_039:0843a10": " 從是了知深妙法，  恒以此道化群生。",
    "T10n0293_039:0843a11": " 或見久遠已涅槃，  或見初始成菩提，",
    "T10n0293_039:0843a12": " 或見住於無量劫，  或見須臾即滅度，",
    "T10n0293_039:0843a13": " 身相光明與壽命，  智慧菩提及涅槃，",
    "T10n0293_039:0843a14": " 眾會所化威儀聲，  如是一一皆無量。",
    "T10n0293_039:0843a15": " 或現其身極廣大，  譬如須彌大寶山，",
    "T10n0293_039:0843a16": " 或見跏趺不動搖，  充滿無邊諸世界，",
    "T10n0293_039:0843a17": " 或見圓光一尋量，  或見千萬億由旬，",
    "T10n0293_039:0843a18": " 或照無量國土中，  或見充滿一切剎，",
    "T10n0293_039:0843a19": " 或見佛壽八十年，  或壽百千萬億歲，",
    "T10n0293_039:0843a20": " 或住不可思議劫，  如是展轉倍過是。",
    "T10n0293_039:0843a21": " 佛智通達淨無礙，  剎那普了三世法，",
    "T10n0293_039:0843a22": " 皆從心識因緣現，  生滅無常無自性。",
    "T10n0293_039:0843a23": " 於一剎中成正覺，  一切剎處悉亦然，",
    "T10n0293_039:0843a24": " 一切入一一亦爾，  隨眾生心而示現。",
    "T10n0293_039:0843a25": " 如來安住無上道，  成就十力四無畏，",
    "T10n0293_039:0843a26": " 圓滿智慧無障礙，  轉於十二行法輪。",
    "T10n0293_039:0843a27": " 普知苦集及滅道，  微細分別緣起法，",
    "T10n0293_039:0843a28": " 法義樂說辭無礙，  因此無畏廣宣揚。",
    "T10n0293_039:0843a29": " 諸法無我無有相，  業性不起亦不失，",
    "T10n0293_039:0843b01": " 一切遠離如虛空，  佛以方便能分別。",
    "T10n0293_039:0843b02": " 如來如是轉法輪，  普震十方諸國土，",
    "T10n0293_039:0843b03": " 宮殿山河悉搖動，  不使眾生有驚怖。",
    "T10n0293_039:0843b04": " 如來普演廣大音，  隨其根欲皆令解，",
    "T10n0293_039:0843b05": " 悉使發心除惑垢，  而佛未始生心念。",
    "T10n0293_039:0843b06": " 或聞施戒忍精進，  禪定般若方便智，",
    "T10n0293_039:0843b07": " 或聞慈悲及喜捨，  種種言辭差別聲，",
    "T10n0293_039:0843b08": " 或聞四念四正勤，  神足根力覺支道，",
    "T10n0293_039:0843b09": " 諸念神通止觀等，  無量方便諸法門。",
    "T10n0293_039:0843b10": " 龍神八部人非人，  梵釋護世諸天眾，",
    "T10n0293_039:0843b11": " 佛以一音為說法，  隨其品類皆令解。",
    "T10n0293_039:0843b12": " 或有貪欲瞋恚癡，  忿覆慳嫉及憍諂，",
    "T10n0293_039:0843b13": " 八萬四千煩惱異，  令其聞說對治門。",
    "T10n0293_039:0843b14": " 若白淨法未修治，  令其聞說十學處，",
    "T10n0293_039:0843b15": " 已能布施調伏者，  令聞寂滅涅槃音。",
    "T10n0293_039:0843b16": " 若人志劣無慈愍，  厭惡生死自求離，",
    "T10n0293_039:0843b17": " 令其聞說三脫門，  使得出苦涅槃樂。",
    "T10n0293_039:0843b18": " 若有自性少諸欲，  厭背三有求寂靜，",
    "T10n0293_039:0843b19": " 令其聞說諸緣起，  依獨覺乘而出離。",
    "T10n0293_039:0843b20": " 若有清淨廣大心，  圓滿施戒諸功德，",
    "T10n0293_039:0843b21": " 親近如來具慈愍，  令其聞說大乘音。",
    "T10n0293_039:0843b22": " 或有國土聞一乘，  或二或三或四五，",
    "T10n0293_039:0843b23": " 如是乃至無有量，  悉是如來方便力。",
    "T10n0293_039:0843b24": " 涅槃寂靜無差別，  智行勝劣有殊異，",
    "T10n0293_039:0843b25": " 譬如虛空體性一，  鳥飛遠近各不同。",
    "T10n0293_039:0843b26": " 佛體音聲亦如是，  普遍一切虛空界，",
    "T10n0293_039:0843b27": " 隨諸眾生心智殊，  所聞所見各差別。",
    "T10n0293_039:0843b28": " 佛以過去修諸行，  能隨所樂演妙音，",
    "T10n0293_039:0843b29": " 無心計念此與彼，  我為誰說誰不說。",
    "T10n0293_039:0843c01": " 如來面門放大光，  具足八萬四千數，",
    "T10n0293_039:0843c02": " 所說法門亦如是，  普照於世除煩惱。",
    "T10n0293_039:0843c03": " 圓滿清淨功德智，  而常隨順三世間，",
    "T10n0293_039:0843c04": " 猶如虛空無染著，  為眾生故而顯示。",
    "T10n0293_039:0843c05": " 示有生老病死苦，  亦示住壽處於世，",
    "T10n0293_039:0843c06": " 雖順世間如是現，  體性清淨如虛空。",
    "T10n0293_039:0843c07": " 一切國土無有邊，  眾生根樂亦無量，",
    "T10n0293_039:0843c08": " 如來智眼皆明見，  隨所應化示佛道。",
    "T10n0293_039:0843c09": " 究竟十方虛空界，  所有人天大眾中，",
    "T10n0293_039:0843c10": " 隨其形相各不同，  佛現其身亦如是。",
    "T10n0293_039:0843c11": " 若在沙門大眾會，  &#x9B00;除鬚髮服袈裟，",
    "T10n0293_039:0843c12": " 執持衣&#x9262;護諸根，  令其歡喜息煩惱。",
    "T10n0293_039:0843c13": " 若時親近婆羅門，  則為示現羸瘦身，",
    "T10n0293_039:0843c14": " 執杖持瓶恒潔淨，  具足智慧巧談說。",
    "T10n0293_039:0843c15": " 吐故納新自充飽，  吸風飲露無異食，",
    "T10n0293_039:0843c16": " 或坐或立不動搖，  現諸苦行摧異道。",
    "T10n0293_039:0843c17": " 或持彼戒為世師，  善達醫方等諸論，",
    "T10n0293_039:0843c18": " 書數天文地眾相，  及身休咎無不了。",
    "T10n0293_039:0843c19": " 深入諸禪及解脫，  三昧神通智慧行，",
    "T10n0293_039:0843c20": " 言談諷詠共嬉戲，  方便皆令住佛道。",
    "T10n0293_039:0843c21": " 或現上服以嚴身，  首戴華冠蔭高蓋，",
    "T10n0293_039:0843c22": " 四兵前後共圍遶，  誓眾宣威伏小王。",
    "T10n0293_039:0843c23": " 或為聽訟斷獄官，  懲惡勸善多方便，",
    "T10n0293_039:0843c24": " 所有與奪皆明審，  令其欣敬盡欽承。",
    "T10n0293_039:0843c25": " 或作輔弼諸大臣，  善用諸王治政法，",
    "T10n0293_039:0843c26": " 十方利益皆周遍，  了達世間無有餘。",
    "T10n0293_039:0843c27": " 或為粟散諸小王，  或作飛行轉輪帝，",
    "T10n0293_039:0843c28": " 令諸王子采女眾，  悉皆授化奉修行。",
    "T10n0293_039:0843c29": " 或作護世四天王，  或作夜叉龍等主，",
    "T10n0293_039:0844a01": " 各為其眾而說法，  一切皆令大欣慶。",
    "T10n0293_039:0844a02": " 或作忉利大天王，  住善法堂歡喜園，",
    "T10n0293_039:0844a03": " 首戴華冠說妙法，  諸天覲仰無能測。",
    "T10n0293_039:0844a04": " 或住夜摩兜率天，  化樂自在魔王所，",
    "T10n0293_039:0844a05": " 居處摩尼寶宮殿，  說真實行令調伏。",
    "T10n0293_039:0844a06": " 或至梵天眾會中，  說四無量諸禪道，",
    "T10n0293_039:0844a07": " 普令歡喜便捨去，  而莫知其往來相。",
    "T10n0293_039:0844a08": " 或至阿迦尼吒天，  為說覺分諸寶華，",
    "T10n0293_039:0844a09": " 及餘無量聖功德，  然後捨去無知者。",
    "T10n0293_039:0844a10": " 如來無礙智所見，  其中一切諸眾生，",
    "T10n0293_039:0844a11": " 悉以無邊方便門，  種種教化令成熟。",
    "T10n0293_039:0844a12": " 譬如幻師善幻術，  現作種種諸幻事，",
    "T10n0293_039:0844a13": " 佛化眾生亦如是，  為其示現種種身。",
    "T10n0293_039:0844a14": " 如淨月輪在虛空，  令世眾生見盈缺，",
    "T10n0293_039:0844a15": " 一切河池現影像，  所有星宿奪光色。",
    "T10n0293_039:0844a16": " 如來智月出世間，  亦以方便示增減，",
    "T10n0293_039:0844a17": " 菩薩心水現影像，  二乘星宿無光色。",
    "T10n0293_039:0844a18": " 譬如大海寶充滿，  清淨無濁無有邊，",
    "T10n0293_039:0844a19": " 四洲所有諸眾生，  一切於中現其像。",
    "T10n0293_039:0844a20": " 佛身功德海亦爾，  無垢無濁量無邊，",
    "T10n0293_039:0844a21": " 乃至法界諸眾生，  靡不於中現其像。",
    "T10n0293_039:0844a22": " 譬如淨日放千光，  不動本處遍十方，",
    "T10n0293_039:0844a23": " 佛日光明亦如是，  無去無來除世闇。",
    "T10n0293_039:0844a24": " 譬如龍王降大雨，  不從身出及心出，",
    "T10n0293_039:0844a25": " 而能霑洽悉周遍，  滌除炎熱使清涼。",
    "T10n0293_039:0844a26": " 如來法雨亦復然，  不從於佛身心出，",
    "T10n0293_039:0844a27": " 而能開悟諸含識，  盡能滅除三毒火。",
    "T10n0293_039:0844a28": " 如來清淨妙法身，  一切三界無倫匹，",
    "T10n0293_039:0844a29": " 超出世間言語道，  本性非有亦非無。",
    "T10n0293_039:0844b01": " 雖無所依無不依，  如是無來亦無去，",
    "T10n0293_039:0844b02": " 如空如日亦如夢，  當於佛體如是觀。",
    "T10n0293_039:0844b03": " 三界有無一切法，  不能與佛為譬諭，",
    "T10n0293_039:0844b04": " 譬如山林鳥獸等，  無有依空而住者。",
    "T10n0293_039:0844b05": " 大海摩尼無量色，  佛身差別亦復然，",
    "T10n0293_039:0844b06": " 如來非色非非色，  隨應而現無所住。",
    "T10n0293_039:0844b07": " 虛空真如及實際，  涅槃法性寂滅等，",
    "T10n0293_039:0844b08": " 唯有如是真實法，  可以顯示於如來。",
    "T10n0293_039:0844b09": " 剎塵心念可數知，  大海中水可飲盡，",
    "T10n0293_039:0844b10": " 虛空可量風可繫，  無人能說佛功德。",
    "T10n0293_039:0844b11": " 若有聞斯功德海，  能生歡喜信樂心，",
    "T10n0293_039:0844b12": " 如所稱揚悉當得，  慎勿於此生疑念。」"
}