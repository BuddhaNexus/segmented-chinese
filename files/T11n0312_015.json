{
    "T11n0312_015:0737c12": "佛說如來不思議祕密大乘經卷",
    "T11n0312_015:0737c13": "第十五",
    "T11n0312_015:0737c15": "西天譯經三藏朝散大夫",
    "T11n0312_015:0737c16": "試光祿卿傳梵大師賜紫",
    "T11n0312_015:0737c17": "沙門臣法護等奉　詔譯",
    "T11n0312_015:0737c18": "入曠野大城受食品第十八之餘",
    "T11n0312_015:0737c19": "◎爾時，金剛手菩薩大祕密主又過夜分，即",
    "T11n0312_015:0737c20": "告四大天王言：「諸仁者！汝等當知，我今請佛",
    "T11n0312_015:0737c21": "并大菩薩、諸聲聞眾，降我所止祕密宮中，期",
    "T11n0312_015:0737c22": "滿七日微伸供養；以佛世尊悲愍我故而受",
    "T11n0312_015:0737c23": "我請。汝等各有力能廣多眷屬，於七晝夜中",
    "T11n0312_015:0737c24": "勿生放逸，勿起亂心，亦復且止諸餘作事，專",
    "T11n0312_015:0737c25": "一精勤供養於佛。乃至此曠野大城所止一",
    "T11n0312_015:0737c26": "切夜叉、羅剎、必隷多、鳩盤茶、必舍左、乾闥婆、摩",
    "T11n0312_015:0737c27": "睺羅伽等，并餘所住諸眾生類，以我教勅悉",
    "T11n0312_015:0737c28": "告語之：『眾等應知。金剛手菩薩請佛世尊來",
    "T11n0312_015:0737c29": "降於此曠野大城，期滿七日作供養事。汝等",
    "T11n0312_015:0738a01": "宜應攝諸恚惡、發清淨心，復起廣大歡喜之",
    "T11n0312_015:0738a02": "意，嚴供世尊聽受正法。』」",
    "T11n0312_015:0738a03": "爾時金剛手菩薩大祕密主即告長子金剛軍",
    "T11n0312_015:0738a04": "言：「賢者！汝今宜應以自神力往彼梵界，自梵",
    "T11n0312_015:0738a05": "眾天至色究竟天，於彼諸天各告語云：『金剛",
    "T11n0312_015:0738a06": "手菩薩大祕密主請佛世尊來降曠野大城",
    "T11n0312_015:0738a07": "祕密宮中，期滿七日作供養事。汝等諸天欲",
    "T11n0312_015:0738a08": "見佛者，宜速來此。』」",
    "T11n0312_015:0738a09": "是時祕密主長子金剛軍受父教令，即如其",
    "T11n0312_015:0738a10": "命。",
    "T11n0312_015:0738a11": "爾時金剛手菩薩大祕密主復告次子妙臂",
    "T11n0312_015:0738a12": "言：「賢者！汝今宜應以自神力往地居天至空",
    "T11n0312_015:0738a13": "居天，謂四大王天、忉利天、夜摩天、兜率天、化",
    "T11n0312_015:0738a14": "樂天、他化自在天，於彼諸天各告語云：『金剛",
    "T11n0312_015:0738a15": "手菩薩大祕密主請佛世尊來降曠野大城",
    "T11n0312_015:0738a16": "祕密宮中，期滿七日作供養事。汝等諸天欲",
    "T11n0312_015:0738a17": "見佛者，宜速來此。』」",
    "T11n0312_015:0738a18": "是時次子妙臂受父教令，即如其命。爾時於",
    "T11n0312_015:0738a19": "剎那間即有廣多無數百千欲界天子、色界",
    "T11n0312_015:0738a20": "天子，周匝充滿百千由旬之量，填塞空中。",
    "T11n0312_015:0738a21": "爾時金剛手菩薩大祕密主又過夜分，即為",
    "T11n0312_015:0738a22": "世尊敷設臥具妙嚴飾已，右膝著地，合掌諦",
    "T11n0312_015:0738a23": "誠向佛世尊，說妙伽陀而伸勤請：",
    "T11n0312_015:0738a24": "「善來最勝人中尊，　　善來人中無上士，",
    "T11n0312_015:0738a25": "　人中增勝願降臨，　　佛大牟尼時已至。",
    "T11n0312_015:0738a26": "　善來最勝二足尊，　　善來二足尊最上，",
    "T11n0312_015:0738a27": "　二足增勝願降臨，　　佛大牟尼時已至。",
    "T11n0312_015:0738a28": "　佛大蓮華淨戒生，　　精進定水常增長，",
    "T11n0312_015:0738a29": "　如蜂採華眾所歸，　　寂靜蓮華願來降。",
    "T11n0312_015:0738b01": "　最初安立四聖諦，　　以慈悲眼遍觀察，",
    "T11n0312_015:0738b02": "　常能震吼無我音，　　佛大師子願來降。",
    "T11n0312_015:0738b03": "　戒為根本念為莖，　　覺支華秀常茂盛，",
    "T11n0312_015:0738b04": "　解脫智果已周圓，　　佛大樹王願來降。",
    "T11n0312_015:0738b05": "　妙慧甚深復廣博，　　湛然定水遍清涼，",
    "T11n0312_015:0738b06": "　眾行圓明大導師，　　佛功德海願來降。",
    "T11n0312_015:0738b07": "　大悲所成吉祥體，　　大慧光明廣莊嚴，",
    "T11n0312_015:0738b08": "　蓮華開覺眾所歸，　　佛日光明願來降。",
    "T11n0312_015:0738b09": "　正語震伏諸邪論，　　解脫藥樹救沈痾，",
    "T11n0312_015:0738b10": "　小根群鹿悉開明，　　佛大山王願來降。」",
    "T11n0312_015:0738b11": "爾時世尊受金剛手菩薩大祕密主至誠勤",
    "T11n0312_015:0738b12": "請，知時已至，即告苾芻眾言：「汝等宜應著衣",
    "T11n0312_015:0738b13": "持鉢往赴金剛手請，期滿七日作供養事。善",
    "T11n0312_015:0738b14": "哉行矣，今正是時。」付囑守護僧坊之者：「今此",
    "T11n0312_015:0738b15": "眾中，諸有已得神通之者菩薩、聲聞，各各隨",
    "T11n0312_015:0738b16": "應以自神力游空而往。若復未具神力之者，",
    "T11n0312_015:0738b17": "應當隨入如來清淨大圓光中游空而往。」",
    "T11n0312_015:0738b18": "爾時世尊即於王舍大城鷲峯山中隱身不",
    "T11n0312_015:0738b19": "現，菩薩、聲聞恭敬圍繞，放大光明普遍照",
    "T11n0312_015:0738b20": "曜，天人天女導前從後歌詠稱讚，奏百千種",
    "T11n0312_015:0738b21": "俱胝那庾多鼓吹音樂震動大地，天雨種種",
    "T11n0312_015:0738b22": "殊妙寶華。於佛剎中廣現種種佛大威力、佛",
    "T11n0312_015:0738b23": "大神通、佛大施作、佛大變化、佛大吉祥、佛大",
    "T11n0312_015:0738b24": "勝光、佛大威儀、佛大游戲等相，游空自在，往",
    "T11n0312_015:0738b25": "詣於彼曠野大城。",
    "T11n0312_015:0738b26": "是時世尊處虛空中猶如鵝王，進止安詳自",
    "T11n0312_015:0738b27": "在而行。彼欲色界諸天子眾，遙見世尊高",
    "T11n0312_015:0738b28": "處空中猶如鵝王宛轉自在，咸生歡喜適悅",
    "T11n0312_015:0738b29": "慶快；又如日輪初出清淨可愛，如圓滿月瑩",
    "T11n0312_015:0738c01": "潔光明眾星圍繞，如帝釋天主天眾圍繞，如",
    "T11n0312_015:0738c02": "大梵王梵眾圍繞，天眾見已即起清淨希有",
    "T11n0312_015:0738c03": "之心，各持種種天妙香華供養於佛。所謂",
    "T11n0312_015:0738c04": "天優鉢羅華、俱母陀華、奔拏利迦華、曼陀羅",
    "T11n0312_015:0738c05": "華、摩訶曼陀羅華、波利質多羅華、摩訶波利",
    "T11n0312_015:0738c06": "質多羅華、曼殊沙華、摩訶曼殊沙華、可愛華、",
    "T11n0312_015:0738c07": "大可愛華、輪大輪華、陸生諸華，及餘殊妙最",
    "T11n0312_015:0738c08": "勝香華具有百葉或千葉者，及焰光華、光味",
    "T11n0312_015:0738c09": "華、遍香華、常香華、常開華、悅目華，此如是",
    "T11n0312_015:0738c10": "等并餘無量勝妙香華，遍散佛上。又復安立",
    "T11n0312_015:0738c11": "殊妙幡幢，奏以百千殊妙音樂。",
    "T11n0312_015:0738c12": "爾時世尊現如是等殊妙勝相香華幢蓋、鼓",
    "T11n0312_015:0738c13": "奏音樂眾莊嚴事，於須臾頃即至曠野大城，",
    "T11n0312_015:0738c14": "而先暫適毘沙門天王宮。佛及菩薩、聲聞大",
    "T11n0312_015:0738c15": "眾，從空而下入彼宮中。",
    "T11n0312_015:0738c16": "爾時大地普遍震動，而復柔軟殊妙可愛，亦",
    "T11n0312_015:0738c17": "不嬈惱一切眾生。",
    "T11n0312_015:0738c18": "爾時四大天王知佛世尊已至曠野大城之",
    "T11n0312_015:0738c19": "中，各從所守方分與諸眷屬，持以種種殊妙",
    "T11n0312_015:0738c20": "香華速來佛所。時四天王到已，頭面頂禮佛",
    "T11n0312_015:0738c21": "足，即以所持殊妙香華散於佛上而伸供",
    "T11n0312_015:0738c22": "養，合掌諦誠退住一面；彼諸眷屬亦各至誠",
    "T11n0312_015:0738c23": "頂禮佛足合掌而住。佛即略為四天王等眷",
    "T11n0312_015:0738c24": "屬眾會宣說法要。",
    "T11n0312_015:0738c25": "是時會中即有十千夜叉、羅剎、龍、乾闥婆、鳩盤",
    "T11n0312_015:0738c26": "茶等，覩佛勝相，悉發阿耨多羅三藐三菩提",
    "T11n0312_015:0738c27": "心。彼四大天王宮嬪眷屬中有十千天女，發",
    "T11n0312_015:0738c28": "阿耨多羅三藐三菩提心。",
    "T11n0312_015:0738c29": "爾時金剛手菩薩大祕密主與自眷屬，各各",
    "T11n0312_015:0739a01": "持以如無邊功德莊嚴世界之中殊妙香華、",
    "T11n0312_015:0739a02": "塗香末香、寶幢幡蓋，鼓吹歌音作諸伎樂，速",
    "T11n0312_015:0739a03": "詣毘沙門天王宮中佛世尊所。到已頭面頂",
    "T11n0312_015:0739a04": "禮佛足右繞七匝，即以所持妙香華等諸供",
    "T11n0312_015:0739a05": "養具，嚴潔諦誠供養世尊。諸眷屬等奏妙音",
    "T11n0312_015:0739a06": "樂，嚴奉肅恭歸命頂禮，迎導世尊并諸菩薩、",
    "T11n0312_015:0739a07": "聲聞大眾，入自宮中。到已如次請各就座。",
    "T11n0312_015:0739a08": "爾時世尊處彼殊妙種種莊嚴師子之座，并",
    "T11n0312_015:0739a09": "諸菩薩、聲聞大眾亦各就座。",
    "T11n0312_015:0739a10": "爾時金剛手菩薩大祕密主即告帝釋、梵王、護",
    "T11n0312_015:0739a11": "世天等并餘一切諸天子言：「汝等宜應各務",
    "T11n0312_015:0739a12": "精勤，隨喜成辦嚴供世尊，當令汝等增長施",
    "T11n0312_015:0739a13": "福。」",
    "T11n0312_015:0739a14": "爾時諸天子眾見是最勝境界殊妙莊嚴師",
    "T11n0312_015:0739a15": "子座已，生希有心，咸作是言：「此之勝相何力",
    "T11n0312_015:0739a16": "致邪？為佛世尊威神力邪？為金剛手大祕密",
    "T11n0312_015:0739a17": "主威神力邪？」即聞空中有聲告言：「諸仁者！此",
    "T11n0312_015:0739a18": "是大祕密主威神所致。東方去此過殑伽沙",
    "T11n0312_015:0739a19": "數等佛土已，有世界名無邊功德寶莊嚴，佛",
    "T11n0312_015:0739a20": "號莊嚴王。金剛手菩薩大祕密主見彼世界",
    "T11n0312_015:0739a21": "種種殊勝妙莊嚴事，以祕密主威神力故，令",
    "T11n0312_015:0739a22": "此宮中同彼世界勝莊嚴相。」",
    "T11n0312_015:0739a23": "爾時世尊安處勝妙師子座已，即時曠野大",
    "T11n0312_015:0739a24": "城所居一切夜叉、羅剎、必舍左、鳩盤茶、乾闥婆、",
    "T11n0312_015:0739a25": "摩睺羅伽等眾，皆悉來詣佛世尊所，頭面著",
    "T11n0312_015:0739a26": "地頂禮佛足，合掌虔恭退住一面。",
    "T11n0312_015:0739a27": "爾時金剛手菩薩大祕密主即告四大天王",
    "T11n0312_015:0739a28": "并餘一切諸眾會言：「汝等宜應咸來助我同",
    "T11n0312_015:0739a29": "發至誠，嚴以清淨殊妙飲食奉上世尊，使令",
    "T11n0312_015:0739b01": "汝等獲大利益。」",
    "T11n0312_015:0739b02": "爾時金剛手菩薩大祕密主即與眷屬眾會，",
    "T11n0312_015:0739b03": "自手清潔嚴辦最上百味精珍，菩薩深心清",
    "T11n0312_015:0739b04": "淨如來所應供養，發最勝心，奉上世尊并諸",
    "T11n0312_015:0739b05": "菩薩、聲聞大眾，悉令充足。飯食事訖，而復奉",
    "T11n0312_015:0739b06": "上清淨香水盥手滌器，乃於佛前退坐聽法。",
    "T11n0312_015:0739b07": "是時曠野大城所居一切夜叉、羅剎、必舍左",
    "T11n0312_015:0739b08": "等，各各諦誠瞻仰世尊，合掌虔恭歸命頂禮。",
    "T11n0312_015:0739b09": "佛說如來不思議祕密大乘經卷第十五"
}