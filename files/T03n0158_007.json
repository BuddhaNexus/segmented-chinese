{
    "T03n0158_007:0278a09": "大乘悲分陀利經卷第七",
    "T03n0158_007:0278a11": "失三藏名今附秦錄",
    "T03n0158_007:0278a12": "莊嚴品第二十二",
    "T03n0158_007:0278a13": "[0278a13] 「善男子！爾時大悲菩薩摩訶薩，五體禮寶藏",
    "T03n0158_007:0278a14": "如來足已，還坐如來前，問寶藏如來言：『世",
    "T03n0158_007:0278a15": "尊說菩薩道決定三昧門，淨資用法門。世尊！",
    "T03n0158_007:0278a16": "云何得滿三昧門，淨資用法門？世尊！善男子、",
    "T03n0158_007:0278a17": "善女人，具何資用得住堅固？以何決定三昧",
    "T03n0158_007:0278a18": "門而自莊嚴？』[0278a18] 「善男子！彼時寶藏如來、應供、正",
    "T03n0158_007:0278a19": "遍知，告大悲菩薩言：『善哉，善哉！大悲！所問",
    "T03n0158_007:0278a20": "甚善，辯才極妙。又汝大悲！能為饒益多無量",
    "T03n0158_007:0278a21": "阿僧祇菩薩摩訶薩故出現。又汝大悲！乃能",
    "T03n0158_007:0278a22": "問於如來如斯之義。是故，汝大悲！善聽！吾當",
    "T03n0158_007:0278a23": "為汝分別說之。大悲！求大乘善男子，有三昧",
    "T03n0158_007:0278a24": "名首楞嚴，菩薩住是三昧者能入諸三昧；有",
    "T03n0158_007:0278a25": "三昧名寶印，能印諸三昧；有三昧名師子遊",
    "T03n0158_007:0278a26": "戲，能遊戲諸三昧；妙月三昧，能照諸三昧；如",
    "T03n0158_007:0278a27": "淨月幢勝三昧，能持諸三昧幢；諸法勇出三",
    "T03n0158_007:0278a28": "昧，能踊出諸三昧；觀頂三昧，能觀諸三昧",
    "T03n0158_007:0278a29": "頂；菩薩住畢法性三昧，能決定諸法性畢；幢",
    "T03n0158_007:0278b01": "勝三昧，能持諸三昧；幢金剛三昧，能破諸三",
    "T03n0158_007:0278b02": "昧；入法印三昧，能印諸法三昧；王善住三昧，",
    "T03n0158_007:0278b03": "能住諸三昧如王住；放光三昧，能放諸三昧",
    "T03n0158_007:0278b04": "光；力進諸三昧，能進諸三昧力；踊出三昧，能",
    "T03n0158_007:0278b05": "踊出諸三昧；必入言辭三昧，能辯說諸三昧；",
    "T03n0158_007:0278b06": "釋名字三昧，能辯諸三昧名號；觀方三昧，能",
    "T03n0158_007:0278b07": "觀諸三昧方；破諸法三昧，能破諸法；持印三",
    "T03n0158_007:0278b08": "昧，能持諸三昧印諸法；閑靜三昧，得入諸三",
    "T03n0158_007:0278b09": "昧閑靜；不忘失三昧，能不忘失諸三昧法；不",
    "T03n0158_007:0278b10": "動三昧，能住諸三昧不動，諸法等說；海印三",
    "T03n0158_007:0278b11": "昧，能攝諸三昧如大海水；不輕諸法三昧，能",
    "T03n0158_007:0278b12": "至諸三昧不輕生滅，遍覆諸三昧如虛空；諸",
    "T03n0158_007:0278b13": "法無斷三昧，能持諸三昧無斷；金剛輪三昧，",
    "T03n0158_007:0278b14": "能持諸三昧輪；諸法一味三昧，能持諸三昧",
    "T03n0158_007:0278b15": "一味；捨寶三昧，能捨諸三昧煩惱垢；諸法無",
    "T03n0158_007:0278b16": "生三昧，能現諸法無生滅；顯明三昧，能以光",
    "T03n0158_007:0278b17": "明顯照諸三昧；諸法無滅三昧，能破諸三昧；",
    "T03n0158_007:0278b18": "無是非三昧，能終不是非諸三昧法；無住相",
    "T03n0158_007:0278b19": "三昧，能見諸三昧法中無住相；虛空相三昧，",
    "T03n0158_007:0278b20": "能見諸三昧如虛空無堅實；無心三昧，能捨",
    "T03n0158_007:0278b21": "諸三昧中心心數法；色無邊三昧，能照諸三",
    "T03n0158_007:0278b22": "昧中色；無垢燈三昧，能諸三昧中作燈；諸法",
    "T03n0158_007:0278b23": "無邊三昧，能諸三昧中現無邊；智無邊明三",
    "T03n0158_007:0278b24": "昧，能明現諸三昧中無邊智；作諸光三昧，能",
    "T03n0158_007:0278b25": "現諸三昧門光；性無邊三昧，能現諸三昧無",
    "T03n0158_007:0278b26": "邊通三昧；淨堅三昧，能逮空三昧；佉彌樓",
    "T03n0158_007:0278b27": "雜三昧，能現諸法空；無垢光三昧，能除諸三",
    "T03n0158_007:0278b28": "昧中垢；諸法無畏三昧，能於諸三昧現無著；",
    "T03n0158_007:0278b29": "作樂三昧，能得諸三昧中樂諸法實；遊戲三",
    "T03n0158_007:0278c01": "昧，能得現諸三昧中色；散明三昧，能現諸三",
    "T03n0158_007:0278c02": "昧中難諸法；無垢著三昧，能現諸三昧垢智",
    "T03n0158_007:0278c03": "光；盡相三昧，能現諸三昧中無盡不盡諸法；",
    "T03n0158_007:0278c04": "不可思議淨三昧，能現諸法如影；火相三昧，",
    "T03n0158_007:0278c05": "能然諸三昧中智；無盡相三昧，能現諸三昧",
    "T03n0158_007:0278c06": "中無盡相；無想三昧，能於諸法中無想、無受、",
    "T03n0158_007:0278c07": "無掉；增長三昧，能見諸三昧中增長；日燈三",
    "T03n0158_007:0278c08": "昧，能於諸三昧門放光；月無垢三昧，能於諸",
    "T03n0158_007:0278c09": "三昧作明；淨影三昧，能於諸三昧得四正解；",
    "T03n0158_007:0278c10": "作不作三昧，能於諸法見作不作智相；如金",
    "T03n0158_007:0278c11": "剛三昧，能於諸法作厭亦不見厭者；心住三",
    "T03n0158_007:0278c12": "昧，能於諸法心不動、不覺、不照、不惱、不生，是",
    "T03n0158_007:0278c13": "念此是心也；普明三昧，能普見諸三昧明；安",
    "T03n0158_007:0278c14": "住三昧，能諸三昧中得安住不動；寶聚三昧，",
    "T03n0158_007:0278c15": "能見諸三昧中如寶聚；妙法印三昧，能印諸",
    "T03n0158_007:0278c16": "三昧法；等三昧，能見諸法無離等者；捨喜",
    "T03n0158_007:0278c17": "樂三昧，能捨諸法中喜樂；法炬三昧，能除諸",
    "T03n0158_007:0278c18": "法中闇冥；散相三昧，能散諸法破諸法中著；",
    "T03n0158_007:0278c19": "字相三昧，能諸法中得字相；無字相三昧，能",
    "T03n0158_007:0278c20": "諸法中不得一字；斷作三昧，能斷諸法中作；",
    "T03n0158_007:0278c21": "無作三昧，能諸法中得無作；性淨三昧，能諸",
    "T03n0158_007:0278c22": "法中得無思；無相行三昧，能諸法中不得相",
    "T03n0158_007:0278c23": "行；無曚昧三昧，能不見諸三昧行，過等不等；",
    "T03n0158_007:0278c24": "除集諸功德三昧，能捨諸法中集住；無心三",
    "T03n0158_007:0278c25": "昧，能諸法中不得心；覺分三昧，能覺諸法；無",
    "T03n0158_007:0278c26": "量辯三昧，能諸法中得阿僧祇辯；智淨相三",
    "T03n0158_007:0278c27": "昧，能得諸法中無等等；智勝三昧，能度一切",
    "T03n0158_007:0278c28": "三界；斷智三昧，能見諸法斷；分別諸法三昧，",
    "T03n0158_007:0278c29": "能建分別諸法；無住三昧，能見諸法無所依；",
    "T03n0158_007:0279a01": "一莊嚴三昧，能不見二法；作相三昧，能諸法",
    "T03n0158_007:0279a02": "中不見作相；一切作一切處散三昧，能入一",
    "T03n0158_007:0279a03": "切法作相智，所可入無所受；等相辭入三昧，",
    "T03n0158_007:0279a04": "能入諸辭等相中音聲；字解脫三昧，能見諸",
    "T03n0158_007:0279a05": "法中字解脫；智炬相三昧，能以光明照諸三",
    "T03n0158_007:0279a06": "昧；妙智相奮迅三昧，能現諸法淨相；破相三",
    "T03n0158_007:0279a07": "昧，能見諸法破相；諸作妙相三昧，能得諸法三",
    "T03n0158_007:0279a08": "昧中諸妙作相；捨諸苦樂三昧，能見諸法無",
    "T03n0158_007:0279a09": "所依；無盡相三昧，能不見諸法中盡；陀羅尼",
    "T03n0158_007:0279a10": "句三昧，能持諸三昧諸法不見邪正；除逆順",
    "T03n0158_007:0279a11": "三昧，能諸法中不見逆順；無垢光三昧，能諸",
    "T03n0158_007:0279a12": "三昧中不見有為垢；必堅三昧，能諸法中得",
    "T03n0158_007:0279a13": "無不堅；滿月淨三昧，能滿諸三昧功德；大莊",
    "T03n0158_007:0279a14": "嚴三昧，能於諸三昧具大莊嚴；一切世光三",
    "T03n0158_007:0279a15": "昧，能以智照諸法三昧；等明三昧，能諸三昧",
    "T03n0158_007:0279a16": "中得第一淨；無諍三昧，能諸法中得無諍；無",
    "T03n0158_007:0279a17": "住處樂三昧，能諸法中不得住處；如住無心",
    "T03n0158_007:0279a18": "三昧，能諸法中如住不退；除身穢三昧，能諸",
    "T03n0158_007:0279a19": "法中不得身；菩薩得除語穢虛空相三昧，能",
    "T03n0158_007:0279a20": "諸法中不得語業；菩薩住虛空無染著三昧，",
    "T03n0158_007:0279a21": "能逮諸法虛空無數。是名求大乘菩薩決定",
    "T03n0158_007:0279a22": "三昧門。[0279a22] 「『何謂菩薩摩訶薩資用法門？善男子！",
    "T03n0158_007:0279a23": "菩薩摩訶薩有施資用得勸進；菩薩戒資用",
    "T03n0158_007:0279a24": "得滿願；菩薩忍資用得調心；菩薩慧資用得",
    "T03n0158_007:0279a25": "知諸結使；菩薩聞資用得阿僧祇辯；菩薩福",
    "T03n0158_007:0279a26": "資用得饒益眾生；菩薩智資用得阿僧祇智；",
    "T03n0158_007:0279a27": "菩薩止資用得成作心；菩薩觀資用得無是",
    "T03n0158_007:0279a28": "非；菩薩慈資用得無礙心；菩薩悲資用得化",
    "T03n0158_007:0279a29": "眾生無厭；菩薩喜資用得樂法喜；菩薩捨資",
    "T03n0158_007:0279b01": "用得捨愛憎；菩薩聽法資用得捨蓋障；菩薩",
    "T03n0158_007:0279b02": "出家資用得捨一切有為；菩薩閑居資用得",
    "T03n0158_007:0279b03": "不失作業；菩薩念資用得陀羅尼；菩薩意資",
    "T03n0158_007:0279b04": "用以得意解；菩薩至資用得覺至議；菩薩念",
    "T03n0158_007:0279b05": "處資用得覺身、受、心、法；菩薩正捨資用得捨",
    "T03n0158_007:0279b06": "諸不善法修諸善法；菩薩神足資用得輕身",
    "T03n0158_007:0279b07": "心；菩薩根資用得滿一切眾生根；菩薩力資",
    "T03n0158_007:0279b08": "用得伏一切結使；菩薩覺分資用得覺法寶，",
    "T03n0158_007:0279b09": "菩薩得生天上；菩薩正解資用得釋一切眾",
    "T03n0158_007:0279b10": "生疑；菩薩無依資用得自然智；菩薩善知識",
    "T03n0158_007:0279b11": "資用得一切功德門；菩薩志資用得不離一",
    "T03n0158_007:0279b12": "切世；菩薩作資用得辯諸作；菩薩至志資",
    "T03n0158_007:0279b13": "用得至殊勝；菩薩思惟資用得具修如所聞",
    "T03n0158_007:0279b14": "法；菩薩攝物資用得勸進眾生；菩薩攝正法",
    "T03n0158_007:0279b15": "資用得不斷三寶種；菩薩解方便迴向資用",
    "T03n0158_007:0279b16": "得佛土淨；菩薩方便資用得滿薩婆若智。善",
    "T03n0158_007:0279b17": "男子！是名菩薩摩訶薩淨資用法門。』[0279b17] 「復次，善",
    "T03n0158_007:0279b18": "男子！時寶藏如來又觀菩薩大眾已，告大悲",
    "T03n0158_007:0279b19": "菩薩摩訶薩言：『大悲！於中以何無畏莊嚴？菩",
    "T03n0158_007:0279b20": "薩摩訶薩得莊嚴滿忍觀第一義，菩薩摩訶",
    "T03n0158_007:0279b21": "薩得無礙作，一切三界無為心，於諸眾生心",
    "T03n0158_007:0279b22": "亦無為，是無畏三昧沙門法。其有一切法中",
    "T03n0158_007:0279b23": "心如虛空平如掌者，大悲！是名菩薩摩訶薩",
    "T03n0158_007:0279b24": "無畏莊嚴。又何謂滿忍？彼如是者，於中不見",
    "T03n0158_007:0279b25": "得法可覺可知，解無報法，所謂：說慈無我；悲",
    "T03n0158_007:0279b26": "無眾生；喜無命；捨無人；施謂調心；戒靜心；忍",
    "T03n0158_007:0279b27": "善心；進勤心；禪滅心；慧無行心；念處無念思",
    "T03n0158_007:0279b28": "惟心；正捨無生滅心；神足無量心；信無數",
    "T03n0158_007:0279b29": "心；念自然心；三昧無三昧心；慧根無根心；力",
    "T03n0158_007:0279c01": "無伏心；覺分破意心；道無修心；止滅心；觀",
    "T03n0158_007:0279c02": "無失心；修聖諦永斷修心；思念佛無量相",
    "T03n0158_007:0279c03": "心；思念法法性等心；思念僧無住心；化眾",
    "T03n0158_007:0279c04": "生極淨心；攝正法法性無破心；淨佛土等虛",
    "T03n0158_007:0279c05": "空心；滿相無相心；得忍無得心；無退轉地",
    "T03n0158_007:0279c06": "無退不退心；莊嚴道場心；三界場心；於一切",
    "T03n0158_007:0279c07": "眾生降魔心；攝一切眾生心；菩提一切法等",
    "T03n0158_007:0279c08": "無覺心；轉法輪一切法無轉心；現大般涅槃",
    "T03n0158_007:0279c09": "生死實等心。』」[0279c09] 說是法時，六十四百千菩薩，於",
    "T03n0158_007:0279c10": "十方來詣耆闍崛山釋迦牟尼如來所，為聽",
    "T03n0158_007:0279c11": "本事決定三昧門淨資用法門故，彼皆得無",
    "T03n0158_007:0279c12": "生法忍。[0279c12] 時釋迦牟尼如來告大眾言：「諸善男",
    "T03n0158_007:0279c13": "子！寶藏如來、應供、正遍知，說是法時，四十",
    "T03n0158_007:0279c14": "八恒河沙數菩薩摩訶薩，得無生法忍；四天",
    "T03n0158_007:0279c15": "下微塵數菩薩摩訶薩，得不退轉地；恒河沙",
    "T03n0158_007:0279c16": "數菩薩摩訶薩，得具滿足決定三昧門，淨資",
    "T03n0158_007:0279c17": "用法門清淨智慧。善男子！時大悲菩薩摩訶",
    "T03n0158_007:0279c18": "薩，以彼歡喜變成童子如年二十，從寶藏如",
    "T03n0158_007:0279c19": "來後如影隨形。[0279c19] 「善男子！彼時無量淨王，與其",
    "T03n0158_007:0279c20": "千子八萬四千諸小國王，及餘九十億眾生",
    "T03n0158_007:0279c21": "俱，出家為道，奉持禁戒學問修禪。[0279c21] 「善男子！爾",
    "T03n0158_007:0279c22": "時大悲菩薩摩訶薩，漸漸從寶藏如來所，誦",
    "T03n0158_007:0279c23": "八萬四千部說聲聞乘法；誦九萬部說辟支",
    "T03n0158_007:0279c24": "佛乘法；誦百千部說無上大乘；百千身念處；",
    "T03n0158_007:0279c25": "百千受念處；百千心念處；百千法念處；百千",
    "T03n0158_007:0279c26": "部界；百千部入；百千部捨貪欲使；百千部捨",
    "T03n0158_007:0279c27": "瞋恚使；百千部捨愚癡因緣生；百千部三昧",
    "T03n0158_007:0279c28": "解脫；百千部力無畏佛不共法；乃至寶藏如",
    "T03n0158_007:0279c29": "來所受百萬部法而誦讀之；乃至異時，彼寶",
    "T03n0158_007:0280a01": "藏如來、應供、正遍知入無餘涅槃。[0280a01] 「善男子！",
    "T03n0158_007:0280a02": "彼時大悲菩薩摩訶薩，以種種若干無量阿",
    "T03n0158_007:0280a03": "僧祇音樂、華鬘、末香、塗香、幢蓋、幡麾及餘雜",
    "T03n0158_007:0280a04": "寶而供養之。以種種闍維訖，以舍利起七寶",
    "T03n0158_007:0280a05": "塔，高五由旬縱廣半由旬。於七日中以無量",
    "T03n0158_007:0280a06": "阿僧祇音樂、華鬘、末香、塗香、幢蓋、幡麾及",
    "T03n0158_007:0280a07": "餘雜寶供養已，又即於彼化無量阿僧祇眾",
    "T03n0158_007:0280a08": "生令住三乘。彼竟七日後，與八萬四千人俱",
    "T03n0158_007:0280a09": "共出家，剃除鬚髮而被法服，正法堅固皆如",
    "T03n0158_007:0280a10": "法已。寶藏如來般涅槃後，護持正法興顯道",
    "T03n0158_007:0280a11": "化滿十千歲。其中勸化無量阿僧祇眾生令",
    "T03n0158_007:0280a12": "住三乘，有住三歸依，有住優婆塞戒，有住沙",
    "T03n0158_007:0280a13": "彌戒，有具修比丘梵行令住其中。彼令多億",
    "T03n0158_007:0280a14": "那由他百千眾生得善神通修住梵行，令知",
    "T03n0158_007:0280a15": "陰如怨，入如空聚，又令得知因緣生諸有為",
    "T03n0158_007:0280a16": "知見，現一切法無我，如影野馬，如水中月，",
    "T03n0158_007:0280a17": "現無生無滅，無續永滅靜寂惔怕，極妙滅盡",
    "T03n0158_007:0280a18": "真實涅槃。令其知之住八聖道已，時彼大悲",
    "T03n0158_007:0280a19": "大沙門即便命終已，眾生雲集如是供養舍",
    "T03n0158_007:0280a20": "利，猶如供養轉輪聖王舍利也。爾時如是供",
    "T03n0158_007:0280a21": "養大悲大沙門舍利已，其命終日寶藏如來",
    "T03n0158_007:0280a22": "正法亦滅，彼諸菩薩摩訶薩，各隨本願生他",
    "T03n0158_007:0280a23": "方界，有隨願生兜率陀天，有生人中，有生龍",
    "T03n0158_007:0280a24": "中，有生夜叉中，有生阿修羅中，有隨願受種",
    "T03n0158_007:0280a25": "種畜生。",
    "T03n0158_007:0280a26": "大乘悲分陀利經眼施品第二十三",
    "T03n0158_007:0280a27": "[0280a27] 「善男子！時大悲大沙門命終已，以本願故生",
    "T03n0158_007:0280a28": "於南方，去此佛土過十千佛剎，有世界名集",
    "T03n0158_007:0280a29": "穢。其中世人壽八十歲，集不善根凶害手血",
    "T03n0158_007:0280b01": "樂作眾惡，於諸眾生無有憐愍，無父無母乃",
    "T03n0158_007:0280b02": "至不畏後世。其大沙門以本願故，生集穢剎",
    "T03n0158_007:0280b03": "旃陀羅家，巨身甚長，有極大力，所為迅速，念",
    "T03n0158_007:0280b04": "力極大，才辯難折，眾行悉備。彼以強力疾攝",
    "T03n0158_007:0280b05": "眾生，而告之言：『咄！汝眾生！能斷竊盜邪婬，乃",
    "T03n0158_007:0280b06": "至能斷邪見者，我當賜汝等命及養身具。若",
    "T03n0158_007:0280b07": "不止者，我當斷汝等命，斷已更至餘處。』彼時",
    "T03n0158_007:0280b08": "眾生叉手合掌，同聲白言：『若濟我命當隨汝",
    "T03n0158_007:0280b09": "教，盡斷殺盜乃至邪見。』彼時強力旃陀羅，",
    "T03n0158_007:0280b10": "往語王及王子群臣百官言：『我須養命之具，",
    "T03n0158_007:0280b11": "若飲、若食，若佉闍、蒱闍，若薜夜梨舍、衣服、",
    "T03n0158_007:0280b12": "臥具、種種塗香，金、銀、摩尼、真珠、琉璃、車璩、",
    "T03n0158_007:0280b13": "馬瑙、珊瑚、琥珀具及玫瑰，我用與此眾生。』時",
    "T03n0158_007:0280b14": "王群臣多與養命之具。彼時強力旃陀羅，又",
    "T03n0158_007:0280b15": "令王及眷屬盡形壽住九善業已，人壽轉增",
    "T03n0158_007:0280b16": "至五百歲。時彼國王忽然崩亡，群臣百官拜",
    "T03n0158_007:0280b17": "彼強力旃陀羅為王；拜已即為立號，號曰福",
    "T03n0158_007:0280b18": "力。[0280b18] 「善男子！爾時福力王未久教化一國已，",
    "T03n0158_007:0280b19": "如是堅進，復化二國。福力王不久，乃至作一",
    "T03n0158_007:0280b20": "切閻浮提強力轉輪王。時福力王自知攝一",
    "T03n0158_007:0280b21": "切閻浮提為大王已，然後勸人不奪他命住",
    "T03n0158_007:0280b22": "不殺生，如是調施乃至斷邪見教化眾生",
    "T03n0158_007:0280b23": "令住正見，隨眾生意勸以三乘令住其中。時",
    "T03n0158_007:0280b24": "福力王普勸閻浮提眾生修十善業，得住三",
    "T03n0158_007:0280b25": "乘已，遍令閻浮提言：『其有求索飲食乃至",
    "T03n0158_007:0280b26": "雜寶，彼一切來詣我所，我悉與之。』於餘時",
    "T03n0158_007:0280b27": "閻浮提諸求索者皆來詣，福力王隨其所求",
    "T03n0158_007:0280b28": "種種給與。時有邪命名曰土鳴，來立王前白",
    "T03n0158_007:0280b29": "言：『汝大王！能種種極大施與，為求阿耨多",
    "T03n0158_007:0280c01": "羅三藐三菩提故。大王！汝能滿我意者，必",
    "T03n0158_007:0280c02": "當於世為燈明尊。』王曰：『欲求何等？』土鳴邪",
    "T03n0158_007:0280c03": "命言：『大王！我是&#x546A;師，欲成降伏天&#x546A;故來白",
    "T03n0158_007:0280c04": "汝，我今欲得生人肉眼。』[0280c04] 「善男子！時福力王",
    "T03n0158_007:0280c05": "思惟念言：『吾已得為強力轉輪王，又復勸化",
    "T03n0158_007:0280c06": "過數眾生，住十善業隨住三乘，無量施已。",
    "T03n0158_007:0280c07": "此是我善知識，能勸我危脆身令為堅固。』王",
    "T03n0158_007:0280c08": "曰：『汝且歡喜，我當與汝此凡肉眼，令我得",
    "T03n0158_007:0280c09": "無上慧眼。以歡喜心與汝身皮，令我得佛無",
    "T03n0158_007:0280c10": "上菩提。』善男子！時福力王以右手自挑兩眼",
    "T03n0158_007:0280c11": "以與邪命，血遍流面而作是言：",
    "T03n0158_007:0280c12": "「『聽我此多天夜叉，  緊那修羅諸善神，",
    "T03n0158_007:0280c13": "  若於虛空住地人，  明我是施為菩薩；",
    "T03n0158_007:0280c14": "  願逮最勝妙寂道，  於四暴流度眾生，",
    "T03n0158_007:0280c15": "  遷置涅槃到彼岸。』",
    "T03n0158_007:0280c16": "[0280c16] 「復作是言：『若我得逮阿耨多羅三藐三菩提，",
    "T03n0158_007:0280c17": "令我命根於爾所日不絕，意念不亂，不生悔",
    "T03n0158_007:0280c18": "心，盡彼邪命&#x546A;術得成。』告言：『善男子！可取",
    "T03n0158_007:0280c19": "我皮。』時土鳴邪命手執利刀剝取王皮，於七",
    "T03n0158_007:0280c20": "日中得成&#x546A;已。時王福力亦於七日命根不",
    "T03n0158_007:0280c21": "絕，意念不動，受如是苦，無一念頃而生悔心。",
    "T03n0158_007:0280c22": "[0280c22] 「善男子！彼時大悲寶藏如來父豈異人乎？",
    "T03n0158_007:0280c23": "莫造斯觀，我身是也。是我先初發阿耨多羅",
    "T03n0158_007:0280c24": "三藐三菩提，我於初發心，勸過數眾生於阿",
    "T03n0158_007:0280c25": "耨多羅三藐三菩提，是我初勇健行；我隨",
    "T03n0158_007:0280c26": "願故從彼終已，生集穢佛土旃陀羅家，是我",
    "T03n0158_007:0280c27": "二勇健行；能於旃陀羅種中，勸眾生住善",
    "T03n0158_007:0280c28": "已，以自進力乃至得為強力轉輪王，滅除",
    "T03n0158_007:0280c29": "一切閻浮提&#x9B2A;諍怨嫉及諸穢濁，又壽命轉",
    "T03n0158_007:0281a01": "增是我初自施眼及皮。從彼命終，還生集",
    "T03n0158_007:0281a02": "穢剎二天下中，以本願故，復生旃陀羅家。",
    "T03n0158_007:0281a03": "略說，於中用是堅進，以善法勸眾生，乃至",
    "T03n0158_007:0281a04": "得為強力轉輪王，滅除其中&#x9B2A;諍怨嫉種種",
    "T03n0158_007:0281a05": "穢濁，增其壽命。於中亦自施舌及耳，乃至一",
    "T03n0158_007:0281a06": "切三千大千集穢佛土，一一方中作如是丈",
    "T03n0158_007:0281a07": "夫行，以本願堅進勇猛相續。以本願故，於",
    "T03n0158_007:0281a08": "恒河沙數五濁佛剎中，作如是大丈夫行，勸",
    "T03n0158_007:0281a09": "眾生令住善業於三乘中，又復滅除&#x9B2A;諍怨",
    "T03n0158_007:0281a10": "嫉種種穢惡。善男子！是故餘諸佛世尊佛土",
    "T03n0158_007:0281a11": "清淨，以彼諸佛世尊先行無上菩提行時，不",
    "T03n0158_007:0281a12": "說他非，不麤言加人，不現恐怖，不以聲聞、辟",
    "T03n0158_007:0281a13": "支佛乘化眾生，是故彼諸佛世尊隨意盡滿",
    "T03n0158_007:0281a14": "得淨佛土。其佛土中無受戒犯名，又不聞麤",
    "T03n0158_007:0281a15": "言不善之聲，無諸惡音，唯以法聲充滿佛",
    "T03n0158_007:0281a16": "土，其中眾生隨意所欲，無聲聞、辟支佛名。",
    "T03n0158_007:0281a17": "不如我於恒河沙數大劫，在恒河沙數五濁",
    "T03n0158_007:0281a18": "空佛剎中，以恐逼麤言勸眾行善，隨眾生意",
    "T03n0158_007:0281a19": "令住三乘。以彼殘業令我今此佛土穢濁，多",
    "T03n0158_007:0281a20": "諸不善，惡聲充塞，集不善根眾生遍滿；我以",
    "T03n0158_007:0281a21": "三乘說法，如我先所立願而取佛土，隨所化",
    "T03n0158_007:0281a22": "眾生，如是以勤修進力行菩提行，如本所種",
    "T03n0158_007:0281a23": "得如是佛土，如我先所立願。[0281a23] 「善男子！我今",
    "T03n0158_007:0281a24": "略說所行檀波羅蜜。如我行菩提行時極盡",
    "T03n0158_007:0281a25": "施與，先無有菩薩能如是行施者，後亦無有",
    "T03n0158_007:0281a26": "菩薩行菩提行時能行如是施者。如我行菩",
    "T03n0158_007:0281a27": "提行時施與，除八大丈夫。名持與菩薩，於南",
    "T03n0158_007:0281a28": "方一切護世界中成阿耨多羅三藐三菩提，",
    "T03n0158_007:0281a29": "號除穢明如來，百歲世人中說法，彼&#x5374;後七",
    "T03n0158_007:0281b01": "日當入涅槃。如是菩薩名進覺，於東方阿闍",
    "T03n0158_007:0281b02": "跋提世界成阿耨多羅三藐三菩提，二千",
    "T03n0158_007:0281b03": "歲世人中作佛事，彼舍提如來以無上般涅",
    "T03n0158_007:0281b04": "槃而般涅槃已，過恒河沙數大劫，彼大悲",
    "T03n0158_007:0281b05": "舍利今猶在五濁空佛剎中作佛事。道是",
    "T03n0158_007:0281b06": "堅華菩薩，以進誓力施行菩薩行，彼&#x5374;後於",
    "T03n0158_007:0281b07": "來世過十恒河沙數大劫後，於北方有五濁",
    "T03n0158_007:0281b08": "佛剎當名因耨，彼大丈夫於中當成阿耨多",
    "T03n0158_007:0281b09": "羅三藐三菩提，號因除愛王如來、應供、正遍",
    "T03n0158_007:0281b10": "知乃至佛、世尊。菩薩名慧明無畏喜，彼善丈",
    "T03n0158_007:0281b11": "夫過一大劫，當於西方五濁世界名三毘羅",
    "T03n0158_007:0281b12": "婆帝，百歲世人中當成阿耨多羅三藐三菩",
    "T03n0158_007:0281b13": "提，號名日藏明無后主王如來、應供、正遍",
    "T03n0158_007:0281b14": "知乃至佛、世尊。又今是二等樂、喜臂，當竟",
    "T03n0158_007:0281b15": "過數大劫後，於上方有世界名灰集曲，五濁",
    "T03n0158_007:0281b16": "極惡，劫名大亂，彼等樂以本願故，於灰集曲",
    "T03n0158_007:0281b17": "世界五十歲世人中，當成阿耨多羅三藐三",
    "T03n0158_007:0281b18": "菩提，號不可思議樂如來乃至佛、世尊。彼以",
    "T03n0158_007:0281b19": "本願當十年中具作佛事已而般涅槃，即於",
    "T03n0158_007:0281b20": "是日正法亦滅。時彼佛土當十年空，又彼喜",
    "T03n0158_007:0281b21": "臂菩薩以本願故，於灰集曲佛土三十歲世",
    "T03n0158_007:0281b22": "人中，當成阿耨多羅三藐三菩提，號照明伏",
    "T03n0158_007:0281b23": "如來乃至佛、世尊。於十年中具作佛事已，當",
    "T03n0158_007:0281b24": "入無餘涅槃界，以本願故，般涅槃後正法住",
    "T03n0158_007:0281b25": "世滿七十歲。彼二丈夫得前授記得善哉，",
    "T03n0158_007:0281b26": "得受阿耨多羅三藐三菩提記。」[0281b26] 彼二丈夫頭",
    "T03n0158_007:0281b27": "面禮世尊足已，以是歡喜，上昇虛空去地七",
    "T03n0158_007:0281b28": "仞，叉手合掌同聲以此偈讚世尊：",
    "T03n0158_007:0281b29": "「佛照世間譬如日，  上智勇出於此時；",
    "T03n0158_007:0281c01": " 目淨無塵世導師，  明能降伏諸異學。",
    "T03n0158_007:0281c02": " 於多劫中修無相，  為求微妙上菩提；",
    "T03n0158_007:0281c03": " 供養諸佛如恒沙，  過去導師未記我。",
    "T03n0158_007:0281c04": " 心善解脫無貪欲，  能使盲世修善行；",
    "T03n0158_007:0281c05": " 為失道者說妙法，  於生死河度眾生。",
    "T03n0158_007:0281c06": " 我於自然法出家，  世尊所說解脫戒；",
    "T03n0158_007:0281c07": " 我等已學及三昧，  隨從世尊猶如影。",
    "T03n0158_007:0281c08": " 樂法自活無所依，  聞法生心如尊想；",
    "T03n0158_007:0281c09": " 我今現前得職地，  佛授我等菩提記。」",
    "T03n0158_007:0281c10": "[0281c10] 佛言：「其二未發菩提心。善男子！此等樂、喜",
    "T03n0158_007:0281c11": "臂，彼四：持與、進覺、道是堅華、慧明無畏喜，此",
    "T03n0158_007:0281c12": "六丈夫我初化於菩提者。汝等善聽，我今當",
    "T03n0158_007:0281c13": "說。",
    "T03n0158_007:0281c14": "大乘悲分陀利經身施品第二十四",
    "T03n0158_007:0281c15": "[0281c15] 「善男子！往昔古世過無量阿僧祇大劫，爾時",
    "T03n0158_007:0281c16": "此土名無塵彌樓厭，彼大劫百歲世人蓮華",
    "T03n0158_007:0281c17": "香如來像法中。善男子！我時為閻浮提強力",
    "T03n0158_007:0281c18": "轉輪王名無勝，有千子，我皆勸於阿耨多羅",
    "T03n0158_007:0281c19": "三藐三菩提。彼亦於餘時出家，於蓮花香如",
    "T03n0158_007:0281c20": "來法中具修梵行，彼亦與顯蓮花香如來法。",
    "T03n0158_007:0281c21": "唯我六子不欲出家，不欲發菩提心。我數教",
    "T03n0158_007:0281c22": "語：『汝等何求？不發菩提心不肯出家耶？』彼言：",
    "T03n0158_007:0281c23": "『我不能出家。所以者何？於像法弊惡時有",
    "T03n0158_007:0281c24": "出家者，不能具持戒身，彼當乏七財，恒處",
    "T03n0158_007:0281c25": "生死淵，彼當復失人天功德，有不具持佛禁",
    "T03n0158_007:0281c26": "戒者，長在三塗。是故我等不能出家。』我復",
    "T03n0158_007:0281c27": "問言：『汝等何故不發菩提心？』彼言：『若能以",
    "T03n0158_007:0281c28": "一切閻浮提與我等者，當發阿耨多羅三藐",
    "T03n0158_007:0281c29": "三菩提心。』[0281c29] 「善男子！我聞語已，甚大歡喜而",
    "T03n0158_007:0282a01": "自思惟：『我已令一切閻浮提人，住三歸依，勸",
    "T03n0158_007:0282a02": "八聖分齋，又勸三乘。我今應分此閻浮提為",
    "T03n0158_007:0282a03": "六分，持與六子勸以菩提。我宜出家具修梵",
    "T03n0158_007:0282a04": "行。』尋如所思，分一切閻浮提而作六分與諸",
    "T03n0158_007:0282a05": "子等，我即出家具修梵行。彼閻浮提六王不",
    "T03n0158_007:0282a06": "相和順，&#x9B2A;諍怨嫉，疫氣流行，興兵交戰，各不",
    "T03n0158_007:0282a07": "自寧，普令閻浮提極大飢饉，天不降雨五穀",
    "T03n0158_007:0282a08": "不成，樹木不生華葉果實，及諸草藥亦復不",
    "T03n0158_007:0282a09": "生，人民鳥獸飢渴身然苦逼難堪。我即思惟：",
    "T03n0158_007:0282a10": "『今正是時，應以身施自身血肉充足眾生。』捨",
    "T03n0158_007:0282a11": "床而去往詣中國上障水山上，立誓願言：",
    "T03n0158_007:0282a12": "「『如我今者捨身命，  但因悲念不為天；",
    "T03n0158_007:0282a13": "  為利世人及諸天，  令成肉山給眾生。",
    "T03n0158_007:0282a14": "  如我捨身受妙色，  不求釋梵及魔王；",
    "T03n0158_007:0282a15": "  為益世人及諸天，  令我肉血成彌樓。",
    "T03n0158_007:0282a16": "  聽我人天龍夜叉，  有在於此山樹神；",
    "T03n0158_007:0282a17": "  我因眾生起憐愍，  以身血肉濟群臣。』",
    "T03n0158_007:0282a18": "[0282a18] 「我立願時，阿須羅宮皆悉大動，地極肅震，彌",
    "T03n0158_007:0282a19": "樓傾搖，海水波踊，天及諸神皆悉悲泣。我",
    "T03n0158_007:0282a20": "時即從障水山上便自投下，以本願故即成",
    "T03n0158_007:0282a21": "肉山，高一由旬，縱廣正等亦一由旬。人民",
    "T03n0158_007:0282a22": "鳥獸來食血肉，以本願故晝夜生長，漸漸乃",
    "T03n0158_007:0282a23": "至高千由旬，縱廣正等亦千由旬，周匝四邊",
    "T03n0158_007:0282a24": "皆有人頭，悉具髮、爪、眼、耳、鼻、舌、口、齒悉備。",
    "T03n0158_007:0282a25": "彼諸人頭高聲唱言：『咄！汝眾生！各隨所欲，恣",
    "T03n0158_007:0282a26": "意取之食肉飲血，若眼、耳、鼻、舌、口、齒、髮隨汝",
    "T03n0158_007:0282a27": "所欲，身得充滿，從意所求。若發阿耨多羅",
    "T03n0158_007:0282a28": "三藐三菩提心，若聲聞乘、若辟支佛乘，此是",
    "T03n0158_007:0282a29": "汝等養身之具，卒未便盡不與汝等作信",
    "T03n0158_007:0282b01": "施罪，又令汝等命不速盡。』其解脫慧眾生，",
    "T03n0158_007:0282b02": "有發聲聞乘心，有發辟支佛乘，有發阿耨多",
    "T03n0158_007:0282b03": "羅三藐三菩提心，有求人天福心。食肉飲血，",
    "T03n0158_007:0282b04": "有取眼者，有取耳，有取鼻，有取脣，有取齒，有",
    "T03n0158_007:0282b05": "取舌者。以本願故尋即還復，不盡不減乃至",
    "T03n0158_007:0282b06": "十千年，以身肉血充滿一切閻浮提人、夜叉",
    "T03n0158_007:0282b07": "及諸鳥獸。於十千年中施眼如恒河沙，施",
    "T03n0158_007:0282b08": "血猶四大海，施己身肉若千須彌，以舌施",
    "T03n0158_007:0282b09": "人如鐵圍山，以身施與中彌樓等；施鼻猶",
    "T03n0158_007:0282b10": "若大彌樓山，我以齒施如耆闍崛山，我身",
    "T03n0158_007:0282b11": "肉施遍娑訶剎。[0282b11] 「善男子！觀我於十千年中以",
    "T03n0158_007:0282b12": "一身命如是無量無邊阿僧祇施，以是充滿",
    "T03n0158_007:0282b13": "無量無邊阿僧祇眾生，無一念頃而生悔心。",
    "T03n0158_007:0282b14": "我即於彼立如是願：『若我得成阿耨多羅三",
    "T03n0158_007:0282b15": "藐三菩提意如是滿者，如我於此一天下中",
    "T03n0158_007:0282b16": "自身血肉充足一切。令我如是於恒河沙數",
    "T03n0158_007:0282b17": "千年中，於此無塵彌樓厭佛剎一切方中，我",
    "T03n0158_007:0282b18": "以如是身，於一一方滿十千年，以身、血肉、皮",
    "T03n0158_007:0282b19": "膚、眼、耳、鼻、舌、脣、齒及髮，充滿眾生勸以三乘。",
    "T03n0158_007:0282b20": "若人、夜叉、羅剎及諸畜生有四大者，噉肉、飲",
    "T03n0158_007:0282b21": "血，乃至餓鬼，我當充足於彼一切，如我一",
    "T03n0158_007:0282b22": "佛剎中以身血肉濟諸眾生。如是普於十方",
    "T03n0158_007:0282b23": "恒河沙數五濁佛土中，以身、血、肉、眼乃至舌",
    "T03n0158_007:0282b24": "充彼眾生。以如是身恒河沙數大劫之中，以",
    "T03n0158_007:0282b25": "己身命充足於彼諸佛土中一切眾生。若我",
    "T03n0158_007:0282b26": "是願意不滿者，令我永已不見十方餘世界",
    "T03n0158_007:0282b27": "中已轉法輪現在住世說法諸佛世尊，我不",
    "T03n0158_007:0282b28": "成阿耨多羅三藐三菩提。使我於生死中不",
    "T03n0158_007:0282b29": "聞佛聲、法聲、僧聲、波羅蜜聲、力聲、無畏聲，使",
    "T03n0158_007:0282c01": "我於生死中乃至不聞善聲。若我自身施與",
    "T03n0158_007:0282c02": "充足一切眾生，如是願不滿者，使我常處阿",
    "T03n0158_007:0282c03": "鼻地獄。若我求願如是得滿，如我於此一",
    "T03n0158_007:0282c04": "佛剎土，一一方中以己肉血如是充足一切",
    "T03n0158_007:0282c05": "眾生，亦於十方恒河沙數餘佛土中，以身",
    "T03n0158_007:0282c06": "肉血充足眾生。』[0282c06] 「善男子！觀如來所行身施檀",
    "T03n0158_007:0282c07": "波羅蜜相續眼施，積滿閻浮提至三十三天",
    "T03n0158_007:0282c08": "際。善男子！此如來略說身施檀波羅蜜。",
    "T03n0158_007:0282c09": "大乘悲分陀利經寶施品第二十五",
    "T03n0158_007:0282c10": "[0282c10] 「復次，善男子！從彼已後億無量劫時，此佛剎",
    "T03n0158_007:0282c11": "名月明，亦復五濁。我於此閻浮提為強力",
    "T03n0158_007:0282c12": "轉輪王名燈明，以如是善勸化閻浮提一切",
    "T03n0158_007:0282c13": "眾生，如前所說。我時出遊觀園，見有一人反",
    "T03n0158_007:0282c14": "縛兩臂極為急切。即問諸臣：『此人何罪？』諸",
    "T03n0158_007:0282c15": "臣答言：『此犯王法敢是天民，歲由常課六",
    "T03n0158_007:0282c16": "分稅一，此人違命，又居王境種殖自濟，",
    "T03n0158_007:0282c17": "賦稅不順，是以繫身。』即告諸臣：『速放斯人，",
    "T03n0158_007:0282c18": "儲&#x7CAE;蘇油勿苦索之。』臣答王言：『終無有人",
    "T03n0158_007:0282c19": "能以善心輸王諸物，所可日日給王夫人及",
    "T03n0158_007:0282c20": "諸眷屬，&#x53A8;供所須皆從民出，自非王力終不",
    "T03n0158_007:0282c21": "可得，未有一人好心與者。』我時愁憂&#x5374;自思",
    "T03n0158_007:0282c22": "惟：『此一切閻浮提王位今當付誰？』時我有子",
    "T03n0158_007:0282c23": "五百人皆勸以菩提，我即分此閻浮提為五",
    "T03n0158_007:0282c24": "百分用與諸子，即捨詣林求仙梵行，南近大",
    "T03n0158_007:0282c25": "海憂曇波羅林中坐禪，食果草根用濟身命，",
    "T03n0158_007:0282c26": "漸漸不久得具五通。[0282c26] 「爾時閻浮提有五百商",
    "T03n0158_007:0282c27": "人，入海採寶獲眾寶聚，其中商主名宿王，",
    "T03n0158_007:0282c28": "以福力故得如意摩尼，從彼寶洲多取眾珍",
    "T03n0158_007:0282c29": "寶及與摩尼。始發引時海水波涌，諸龍惱",
    "T03n0158_007:0283a01": "亂海神啼泣，中有龍仙名馬藏實是菩薩，",
    "T03n0158_007:0283a02": "以本願故生於其中。彼摩訶薩擁護商客，安",
    "T03n0158_007:0283a03": "隱度海自還所住。隨彼商客有惡羅剎，恒逐",
    "T03n0158_007:0283a04": "於後伺求其便，彼於晝日放暴風雨，使諸商",
    "T03n0158_007:0283a05": "人迷失逕路不知所趣極甚恐怖，發大音聲",
    "T03n0158_007:0283a06": "啼[口*睪]悲泣，求諸天神、風神、水神，乃至稱喚",
    "T03n0158_007:0283a07": "父母所愛兒息。爾時我以天耳聞彼音聲，即",
    "T03n0158_007:0283a08": "往慰喻：『汝等商人勿得恐怖，我當示導汝等",
    "T03n0158_007:0283a09": "逕路，令汝安隱至閻浮提。』我即以繒而自",
    "T03n0158_007:0283a10": "纏手，內著油中以火然之，發至誠言：『我於林",
    "T03n0158_007:0283a11": "中三十六年遊四梵處，為益眾生故食眾果",
    "T03n0158_007:0283a12": "實及諸草根，既化八萬四千龍夜叉，令住不",
    "T03n0158_007:0283a13": "退轉阿耨多羅三藐三菩提。以是善根業報",
    "T03n0158_007:0283a14": "令我手然，使此商人得道安隱至閻浮提。』如",
    "T03n0158_007:0283a15": "是手然經七日七夜，彼諸商人安隱還到於",
    "T03n0158_007:0283a16": "閻浮提。我於彼時即自立願：『如此閻浮提乏",
    "T03n0158_007:0283a17": "諸珍寶，若我得成阿耨多羅三藐三菩提是",
    "T03n0158_007:0283a18": "意滿者，令我得為商主採如意珠，於一一方",
    "T03n0158_007:0283a19": "七返雨種種眾寶之雨於此佛土一切方中。』",
    "T03n0158_007:0283a20": "如是於十方恒河沙數五濁空佛土中，如前",
    "T03n0158_007:0283a21": "所說。我如是意皆已得滿，於恒河沙數大",
    "T03n0158_007:0283a22": "劫中為無上商主，於恒河沙數五濁空佛土",
    "T03n0158_007:0283a23": "中雨於眾寶，一一方中七返雨種種眾寶之",
    "T03n0158_007:0283a24": "雨。以如是隨意充足無量阿僧祇眾生令住",
    "T03n0158_007:0283a25": "三乘。善男子！汝觀如來寶施善根相好果報。",
    "T03n0158_007:0283a26": "大乘悲分陀利經醫方施品第二十六",
    "T03n0158_007:0283a27": "[0283a27] 「復次，善男子！竟無量劫時此佛土名日曚昧，",
    "T03n0158_007:0283a28": "劫名喜悅，亦復五濁。五萬歲世人中，我以",
    "T03n0158_007:0283a29": "本願故，於此閻浮提為婆羅門，名曰鬘香，通",
    "T03n0158_007:0283b01": "四鞞陀。爾時眾生常見極重，樂怨嫉好&#x9B2A;諍，",
    "T03n0158_007:0283b02": "我以勇猛力為眾生說法，示陰如怨，入如空",
    "T03n0158_007:0283b03": "聚，因緣相續生滅，現阿那波那念思惟，勸發",
    "T03n0158_007:0283b04": "阿耨多羅三藐三菩提心，善根迴向皆悉住",
    "T03n0158_007:0283b05": "中，我自得五通。爾時無量阿僧祇眾生，以",
    "T03n0158_007:0283b06": "我教授亦得五通。如是無量阿僧祇眾生，捨",
    "T03n0158_007:0283b07": "諸怨嫉種種&#x9B2A;諍，往詣園林食眾果實及諸",
    "T03n0158_007:0283b08": "草根坐禪思惟，遊四梵處日夜無諍。劫欲盡",
    "T03n0158_007:0283b09": "時堪受供人滿閻浮提，以是滅除&#x9B2A;諍怨嫉",
    "T03n0158_007:0283b10": "非時風雨，地生五穀皆悉香美食增氣力，以",
    "T03n0158_007:0283b11": "劫惡故眾生種種諸病所困。我即思惟：『若",
    "T03n0158_007:0283b12": "我不能除此眾生諸疾病者，令我不逮阿耨",
    "T03n0158_007:0283b13": "多羅三藐三菩提。不能得除眾生結病，我當",
    "T03n0158_007:0283b14": "以何方便除眾生病？』復生是念：『我宜集釋梵",
    "T03n0158_007:0283b15": "護世，諸餘天仙、龍仙、夜叉仙、人仙，為饒益眾",
    "T03n0158_007:0283b16": "生故造現方藥。』我即以神足往告釋梵護世，",
    "T03n0158_007:0283b17": "天仙、龍仙、夜叉仙、人仙。有山名億迦毘羅&#x9262;",
    "T03n0158_007:0283b18": "帝，來集其上頂石鞞陀遮羅迦大醫之處，",
    "T03n0158_007:0283b19": "於中造說治風水火諸大病方，令無量阿僧",
    "T03n0158_007:0283b20": "祇眾生病盡除滅。我於其中立願如是：『我今",
    "T03n0158_007:0283b21": "以此慧照明無量阿僧祇眾生，令住三乘閉",
    "T03n0158_007:0283b22": "惡趣門，置天道中滅除眾病，如是為無量阿",
    "T03n0158_007:0283b23": "僧祇眾生，而作慧明置安隱樂。以是善根業",
    "T03n0158_007:0283b24": "報願我是意得滿。』如此一方閉無量阿僧祇",
    "T03n0158_007:0283b25": "眾生惡趣門置天道中，為疾病故，集諸天",
    "T03n0158_007:0283b26": "眾、仙眾、夜叉眾、龍眾，為眾生故集鞞陀遮羅",
    "T03n0158_007:0283b27": "迦山頂眾醫集處，說除眾病平健方藥。如是",
    "T03n0158_007:0283b28": "曚昧佛土一切方中，作如是丈夫行，安置",
    "T03n0158_007:0283b29": "眾生於天道中。如是集天、龍、夜叉、人仙，為",
    "T03n0158_007:0283c01": "眾生故造說種種&#x546A;術，如此曚昧佛土當於",
    "T03n0158_007:0283c02": "十方恒河沙數五濁空佛土中，作如是丈夫",
    "T03n0158_007:0283c03": "行，令眾生得住三乘安置天道，現諸種種&#x546A;",
    "T03n0158_007:0283c04": "術，於世除眾疾病。[0283c04] 「善男子！我以如是滿無",
    "T03n0158_007:0283c05": "上意，又復於此曚昧佛土一切方中，作如",
    "T03n0158_007:0283c06": "是丈夫行。如所立願亦以無上，於十方恒河",
    "T03n0158_007:0283c07": "沙數五濁空佛土，一一佛剎一切方中，作如",
    "T03n0158_007:0283c08": "是丈夫行，如我本所立願。善男子！觀如來",
    "T03n0158_007:0283c09": "勝慧行菩提行，是如來三善護持善根種。◎",
    "T03n0158_007:0283c10": "◎大乘悲分陀利經現伏藏施品第二十七",
    "T03n0158_007:0283c11": "[0283c11] 「又，於好時過阿僧祇劫，時此佛土名曰除穢，",
    "T03n0158_007:0283c12": "於饒益大劫，亦復五濁。於東方第五十四天",
    "T03n0158_007:0283c13": "下閻浮提名曰啼例，我為度眾生故於其中",
    "T03n0158_007:0283c14": "生，為四天下轉輪聖王，名曰虛空。我於彼",
    "T03n0158_007:0283c15": "中以十善業教化眾生，勸以三乘令住其中。",
    "T03n0158_007:0283c16": "又一切施一切處施，有來求索種種珍寶，金、",
    "T03n0158_007:0283c17": "銀、琉璃、玉紺、大紺、明月、水精，隨其施與珍",
    "T03n0158_007:0283c18": "寶轉增。我問諸臣：『從何所因得此眾寶？』諸",
    "T03n0158_007:0283c19": "臣答言：『諸大龍王開示伏藏，伏藏現故世饒",
    "T03n0158_007:0283c20": "珍寶。彼雖現伏藏不及從王求寶者多。』我",
    "T03n0158_007:0283c21": "即立願：『若我於彼五濁惡世結使極重百歲",
    "T03n0158_007:0283c22": "人中，得成阿耨多羅三藐三菩提是意滿者，",
    "T03n0158_007:0283c23": "令我於此佛土得為龍王名現伏藏。於除穢",
    "T03n0158_007:0283c24": "佛土一切方中，各七返受龍身，於一一身",
    "T03n0158_007:0283c25": "示現億那由他百千伏藏，滿中眾寶金、銀乃",
    "T03n0158_007:0283c26": "至玉紺、大紺、明月、水精持用施與。一一伏藏",
    "T03n0158_007:0283c27": "縱廣千由旬，如是眾寶充滿其中，開發施與",
    "T03n0158_007:0283c28": "一切眾生。』如此佛土立勇健事，如是十方恒",
    "T03n0158_007:0283c29": "河沙數五濁空世界中，於諸剎土一切方中，",
    "T03n0158_007:0284a01": "各七返受身，如前所說。[0284a01] 「善男子！如我立是",
    "T03n0158_007:0284a02": "願，應時億那由他百千諸天，於虛空中雨眾",
    "T03n0158_007:0284a03": "妙華，讚言：『善哉，善哉！一切施如前立願，意",
    "T03n0158_007:0284a04": "必得滿。』時諸大眾普聞是聲，天於空中為王",
    "T03n0158_007:0284a05": "改號，名一切施。諸人聞已即生是念：『我等應",
    "T03n0158_007:0284a06": "從求其難捨，彼若與者名一切施，若不與",
    "T03n0158_007:0284a07": "者非一切施。』彼諸眾生即來從王，乞宮人正",
    "T03n0158_007:0284a08": "后男子時，虛空王以歡喜心皆悉施與。彼",
    "T03n0158_007:0284a09": "諸人等復生是念：『妻子施與猶未為難，我",
    "T03n0158_007:0284a10": "等今應從乞王位及以支節，若能與者名一",
    "T03n0158_007:0284a11": "切施，若不與者非一切施。』時有人敬持雞戒，",
    "T03n0158_007:0284a12": "名為月光，至虛空王前白言：『大王！若一切",
    "T03n0158_007:0284a13": "施者，此一切閻浮提可以施我。』王聞語已欣",
    "T03n0158_007:0284a14": "然大悅，即浴以香湯，著王者之服，立為一切",
    "T03n0158_007:0284a15": "閻浮提王。尋即立願：『如我今日捨此閻浮",
    "T03n0158_007:0284a16": "提王位，為滿阿耨多羅三藐三菩提意故，今",
    "T03n0158_007:0284a17": "立王，願令一切悉皆伏從增壽無窮，究竟得",
    "T03n0158_007:0284a18": "為大轉輪王。如我今日王位與之，願成阿耨",
    "T03n0158_007:0284a19": "多羅三藐三菩提時，受其次後阿耨多羅三",
    "T03n0158_007:0284a20": "藐三菩提補處職記。』[0284a20] 「復有婆羅門名曰虛",
    "T03n0158_007:0284a21": "遮，來乞兩足。我以好心手執利刀，自截兩足",
    "T03n0158_007:0284a22": "持用施之，尋立大願：『令我得成無上戒足。』",
    "T03n0158_007:0284a23": "復有婆羅門名陀吒披，來乞兩眼。自挑與",
    "T03n0158_007:0284a24": "之，尋即立願：『今以是施令我得無上五眼。』復",
    "T03n0158_007:0284a25": "有婆羅門名曰堅紅，來乞兩耳。自割與之，",
    "T03n0158_007:0284a26": "即便立願：『我以是施得無上智耳。』復有一",
    "T03n0158_007:0284a27": "邪命名曰逸林，來乞男形。自截與之，我尋",
    "T03n0158_007:0284a28": "即立願：『今以是施令得無上陰藏之相。』復有",
    "T03n0158_007:0284a29": "來乞肉血。我即與之，尋即立願：『以是施報",
    "T03n0158_007:0284b01": "得金色相。』復有波利婆羅闍迦名曰日味，來",
    "T03n0158_007:0284b02": "乞兩手。我自截左手，令人截右手而與之，尋",
    "T03n0158_007:0284b03": "即立願：『願得果成無上信手。』如我截身支",
    "T03n0158_007:0284b04": "節流血塗體，即復立願：『我以是施得滿阿耨",
    "T03n0158_007:0284b05": "多羅三藐三菩提意者，令我必得付此身處。』",
    "T03n0158_007:0284b06": "[0284b06] 「時彼無有聖智，群臣諸小國王不識重恩，眾",
    "T03n0158_007:0284b07": "共議言：『王甚愚癡無小慧分，傷損支節，不",
    "T03n0158_007:0284b08": "顧王位，譬如肉聚，何用斯為？今應放棄。』即",
    "T03n0158_007:0284b09": "便攝我擲置城外丘壙之處，捨已還歸。我於",
    "T03n0158_007:0284b10": "彼中，虻蠅、蚊蚋、狐狼、烏鷲來食者，我以好心",
    "T03n0158_007:0284b11": "尋即立願：『如今捨此一切王位支節施與，一",
    "T03n0158_007:0284b12": "心念頃不生恨想，亦無悔心令是意滿。願",
    "T03n0158_007:0284b13": "我此身變成肉山，其有眾生食肉血者，令彼",
    "T03n0158_007:0284b14": "盡來服吾血肉。彼既來食，以本願故令吾",
    "T03n0158_007:0284b15": "此身日得生長，漸漸轉增高千由旬，縱廣正",
    "T03n0158_007:0284b16": "等五百由旬，於千年中以身血肉充足眾生。』",
    "T03n0158_007:0284b17": "於中施舌，禽獸來食，以本願故尋即還復，",
    "T03n0158_007:0284b18": "但舌施與如耆闍崛山，即立願言：『令我常",
    "T03n0158_007:0284b19": "得無上廣長舌相。』於中命終，以本願故還生",
    "T03n0158_007:0284b20": "啼例閻浮提龍中，名現伏藏。龍王所可生夜，",
    "T03n0158_007:0284b21": "即現億那由他百千伏藏，現眾寶積滿，所",
    "T03n0158_007:0284b22": "謂金銀乃至水精。『咄！汝眾生！應修十善業，發",
    "T03n0158_007:0284b23": "阿耨多羅三藐三菩提心，若聲聞、若發辟",
    "T03n0158_007:0284b24": "支佛乘心，隨意所欲可往取寶。』於彼啼例閻",
    "T03n0158_007:0284b25": "浮提七返為龍，經七十七億那由他百千歲",
    "T03n0158_007:0284b26": "中，現無量阿僧祇伏藏施與眾生。其中如是",
    "T03n0158_007:0284b27": "勸無量阿僧祇眾生，令住三乘修十善業，以",
    "T03n0158_007:0284b28": "種種眾寶充足眾生。尋即立願，令得無上",
    "T03n0158_007:0284b29": "三十二相。如是於二天下七返為龍，立是",
    "T03n0158_007:0284c01": "丈夫行。如是三天下乃至遍餘穢世界一切",
    "T03n0158_007:0284c02": "方中，立是丈夫行。如是於十方恒河沙數",
    "T03n0158_007:0284c03": "五濁空佛剎中，於此諸剎一切方中，皆各如",
    "T03n0158_007:0284c04": "是七返為龍。經七十七億那由他百千歲中，",
    "T03n0158_007:0284c05": "以無量阿僧祇伏藏施與眾生，如前所說。[0284c05] 「善",
    "T03n0158_007:0284c06": "男子！觀如來極精進力為具三十二相行菩",
    "T03n0158_007:0284c07": "提行，非先菩薩能如此極力行菩提行，今亦",
    "T03n0158_007:0284c08": "無有，後來亦無菩薩能如斯極力行阿耨多羅",
    "T03n0158_007:0284c09": "三藐三菩提行，除彼八人我先說者。過阿",
    "T03n0158_007:0284c10": "僧祇劫於餘好時，此佛土名珊瑚井，示空",
    "T03n0158_007:0284c11": "五濁，蓮花大劫中，時我為是四天下釋，名曰",
    "T03n0158_007:0284c12": "等照。我見斯閻浮提眾生不求戒行，見已即",
    "T03n0158_007:0284c13": "自變形為惡夜叉甚可怖畏，下此閻浮提人",
    "T03n0158_007:0284c14": "前住。彼見我已甚大怖畏，而問我言：『欲求",
    "T03n0158_007:0284c15": "何等？』我言：『須食，不用餘物便速辦之。』彼言：",
    "T03n0158_007:0284c16": "『欲得何食？』我言：『唯食人肉不用異物，若盡形",
    "T03n0158_007:0284c17": "壽能斷殺生乃至邪見，發阿耨多羅三藐三",
    "T03n0158_007:0284c18": "菩提心，若辟支佛乘、若聲聞乘心，能作是",
    "T03n0158_007:0284c19": "行者吾不食也。』現作化人而取食之。彼眾",
    "T03n0158_007:0284c20": "生見已極生恐怖。彼盡形壽斷殺、偷盜乃",
    "T03n0158_007:0284c21": "至邪見，有發阿耨多羅三藐三菩提心，有",
    "T03n0158_007:0284c22": "發辟支佛乘心，有發聲聞乘心，令此一切四",
    "T03n0158_007:0284c23": "天下眾生修十善業修住三乘。我於中立願：",
    "T03n0158_007:0284c24": "『若我阿耨多羅三藐三菩提意得滿，是願得",
    "T03n0158_007:0284c25": "滿者，如使此四天下眾生得住善道。』如是",
    "T03n0158_007:0284c26": "於此佛剎一切四天下現如是恐怖，令修十善",
    "T03n0158_007:0284c27": "道業安置三乘，復於十方五濁空佛土中，乃",
    "T03n0158_007:0284c28": "至令修十善業安置三乘。[0284c28] 「善男子！我如是意",
    "T03n0158_007:0284c29": "願盡滿，如此遍珊瑚井世界中，以夜叉形",
    "T03n0158_007:0285a01": "調伏世人置善法中。如是十方恒河沙數五",
    "T03n0158_007:0285a02": "濁空佛剎中，以夜叉形調伏世人置善道行。",
    "T03n0158_007:0285a03": "以我恐逼眾生住善行故，以是殘業令我欲",
    "T03n0158_007:0285a04": "成菩提，坐金剛座菩提樹下，魔王波旬將",
    "T03n0158_007:0285a05": "大兵眾，來恐怖我作菩薩礙。善男子！此是",
    "T03n0158_007:0285a06": "我略說檀波羅蜜行菩提行。未得深忍、深陀",
    "T03n0158_007:0285a07": "羅尼、深三昧，除先二身得世五通，如是立大",
    "T03n0158_007:0285a08": "丈夫行，如是勸化無量阿僧祇眾生，令住",
    "T03n0158_007:0285a09": "阿耨多羅三藐三菩提；勸化無量阿僧祇眾",
    "T03n0158_007:0285a10": "生，得住辟支佛乘；勸化無量阿僧祇眾生，",
    "T03n0158_007:0285a11": "得住聲聞乘。除我行菩提行時，親近佛剎微",
    "T03n0158_007:0285a12": "塵數諸佛，一一佛所得如海水渧功德，我",
    "T03n0158_007:0285a13": "供養過數辟支佛，供養過數如來、聲聞，如是",
    "T03n0158_007:0285a14": "供養父母、五通仙人。如我先行菩薩行憐愍",
    "T03n0158_007:0285a15": "眾生，以身肉血而充足之。彼時憐愍，今阿羅",
    "T03n0158_007:0285a16": "漢所無有也。"
}