{
    "T22n1421_029:0185b02": "五分律卷第二十九(彌沙塞)",
    "T22n1421_029:0185b04": "宋罽賓三藏佛陀什",
    "T22n1421_029:0185b05": "共竺道生等譯",
    "T22n1421_029:0185b06": "第五分之八比丘尼法",
    "T22n1421_029:0185b07": "爾時世尊還歸舍夷，未至迦維羅衛城，",
    "T22n1421_029:0185b08": "止尼拘類樹下。淨飯王出迎，遙見世尊容",
    "T22n1421_029:0185b09": "顏殊特，猶若金山，前禮佛足，而說偈言：",
    "T22n1421_029:0185b10": "「生時相師記，　　我聞致初敬，",
    "T22n1421_029:0185b11": "　樹傾時稽首，　　道成今三禮。」",
    "T22n1421_029:0185b12": "說此偈已，却坐一面。佛為說種種妙法，乃至",
    "T22n1421_029:0185b13": "見法得果。從坐起，偏袒右肩，[跍*月]跪合掌，白",
    "T22n1421_029:0185b14": "佛言：「世尊！願與我出家受具足戒。」佛即觀之，",
    "T22n1421_029:0185b15": "見王出家更無所得，便白王言：「莫放逸！次第",
    "T22n1421_029:0185b16": "自當得此妙法。」於是求受三歸五戒。受五戒",
    "T22n1421_029:0185b17": "已，佛更為說種種妙法，示教利喜，還歸所住。",
    "T22n1421_029:0185b18": "王歸宮已，庭中三唱：「若欲於如來正法律中",
    "T22n1421_029:0185b19": "出家者聽。」時摩訶波闍波提瞿曇彌聞王",
    "T22n1421_029:0185b20": "此唱，即與五百釋女前後圍繞，持二新衣出",
    "T22n1421_029:0185b21": "到佛所，頭面禮足，白佛言：「世尊！我自織此衣，",
    "T22n1421_029:0185b22": "今以奉上，願垂納受！」佛言：「可以施僧，得大",
    "T22n1421_029:0185b23": "果報！」復如上白，佛言：「可以施僧，我在僧數。」復",
    "T22n1421_029:0185b24": "如上白，佛言：「我受一，以一施僧。」然後受教，",
    "T22n1421_029:0185b25": "施佛及僧。瞿曇彌復白佛言：「願聽女人於佛",
    "T22n1421_029:0185b26": "正法出家受具足戒！」佛言：「止，止，莫作是語！所",
    "T22n1421_029:0185b27": "以者何？往古諸佛皆不聽女人出家。諸女人",
    "T22n1421_029:0185b28": "輩自依於佛，在家剃頭著袈裟衣，勤行精進，",
    "T22n1421_029:0185b29": "得獲道果。未來諸佛，亦復如是。我今聽汝以",
    "T22n1421_029:0185c01": "此為法！」瞿曇彌如上三請，佛亦如上三不應",
    "T22n1421_029:0185c02": "許。於是瞿曇彌便大啼哭，禮足而退。",
    "T22n1421_029:0185c03": "佛從迦維羅衛與大比丘眾千二百五十人",
    "T22n1421_029:0185c04": "俱，遊行人間。瞿曇彌與五百釋女自共剃頭，",
    "T22n1421_029:0185c05": "著袈裟衣，啼泣隨後，恒於世尊宿處而宿。",
    "T22n1421_029:0185c06": "佛漸遊行到舍衛城，住於祇洹，瞿曇彌及五",
    "T22n1421_029:0185c07": "百釋女泣涕在門。阿難晨出見其如此，即問",
    "T22n1421_029:0185c08": "其故，答言：「大德！世尊不聽女人出家受具足",
    "T22n1421_029:0185c09": "戒，我等是以自悲悼耳！願為啟白，令得從志！」",
    "T22n1421_029:0185c10": "阿難即還，頭面禮足，具以白佛。佛止阿難亦",
    "T22n1421_029:0185c11": "如上說。阿難復白佛言：「佛生少日，母便命終。",
    "T22n1421_029:0185c12": "瞿曇彌乳養世尊，至于長大，有此大恩如何",
    "T22n1421_029:0185c13": "不報？」佛言：「我於瞿曇彌亦有大恩，其依我",
    "T22n1421_029:0185c14": "故，識佛法僧，而生敬信。若人依善知識，識佛",
    "T22n1421_029:0185c15": "法僧生信敬者，於彼人所，若以衣食醫藥",
    "T22n1421_029:0185c16": "盡壽供養，所不能報！」阿難復白佛言：「若女人",
    "T22n1421_029:0185c17": "出家受具足戒，能得沙門四道果不？」佛言：「能",
    "T22n1421_029:0185c18": "得！」阿難言：「若得四道，世尊！何為不聽出家受",
    "T22n1421_029:0185c19": "具足戒？」佛言：「今聽瞿曇彌受八不可越法，",
    "T22n1421_029:0185c20": "便是出家得具足戒。何謂八？比丘尼半月應",
    "T22n1421_029:0185c21": "從比丘眾乞教誡人；比丘尼不應於無比丘",
    "T22n1421_029:0185c22": "處夏安居；比丘尼自恣時，應從比丘眾請三",
    "T22n1421_029:0185c23": "事見聞疑罪；式叉摩那學二歲戒已，應在二部",
    "T22n1421_029:0185c24": "僧中受具足戒；比丘尼不得罵比丘，不得於",
    "T22n1421_029:0185c25": "白衣家說比丘破戒、破威儀、破見；比丘尼不",
    "T22n1421_029:0185c26": "得舉比丘罪，而比丘得呵比丘尼；比丘尼犯",
    "T22n1421_029:0185c27": "麁惡罪，應在二部僧中半月行摩那埵，半",
    "T22n1421_029:0185c28": "月行摩那埵已，應各二十僧中求出罪；比丘",
    "T22n1421_029:0185c29": "尼雖受戒百歲，故應禮拜、起迎新受戒比丘。」",
    "T22n1421_029:0186a01": "阿難受教，即出語瞿曇彌：「汝諦聽！我說佛所",
    "T22n1421_029:0186a02": "教。」瞿曇彌更整衣服，遙禮佛足，長跪合掌，一",
    "T22n1421_029:0186a03": "心而聽，阿難具說如上，瞿曇彌言：「猶如年少",
    "T22n1421_029:0186a04": "男女淨潔，自喜沐浴身體，著新淨衣。有人惠",
    "T22n1421_029:0186a05": "與瞻婆花鬘、婆師華鬘、優鉢羅華鬘、阿提",
    "T22n1421_029:0186a06": "目多伽花鬘，其人歡喜，兩手棒取舉著頭上。",
    "T22n1421_029:0186a07": "我今頂受世尊法教，亦復如是。」復白阿難：「願",
    "T22n1421_029:0186a08": "更為我入白世尊云，我已頂受八法！於八法",
    "T22n1421_029:0186a09": "中，欲乞一願，願聽比丘尼隨大小禮比丘！如",
    "T22n1421_029:0186a10": "何百歲比丘尼禮新受戒比丘？」阿難復為白",
    "T22n1421_029:0186a11": "佛，佛告阿難：「若我聽比丘尼隨大小禮比丘",
    "T22n1421_029:0186a12": "者，無有是處。女人有五礙：不得作天帝釋、",
    "T22n1421_029:0186a13": "魔天王、梵天王、轉輪聖王、三界法王。若不聽",
    "T22n1421_029:0186a14": "女人出家受具足戒，佛之正法住世千歲；今",
    "T22n1421_029:0186a15": "聽出家，則減五百年。猶如人家多女少男，當",
    "T22n1421_029:0186a16": "知其家衰滅不久。」又告阿難：「若女人不於我",
    "T22n1421_029:0186a17": "法出家受具足戒，我般泥洹後諸優婆塞、優",
    "T22n1421_029:0186a18": "婆夷，當持四供，隨比丘後，白言：『大德！憐愍我",
    "T22n1421_029:0186a19": "故，受我供養。』若出門見，便當牽臂言：『大德",
    "T22n1421_029:0186a20": "於我有恩，乞暫過坐，使我獲安！』若道路相逢，",
    "T22n1421_029:0186a21": "皆當解髮，拂比丘足，布令蹈上。今聽出家，此事",
    "T22n1421_029:0186a22": "殆盡！」阿難聞已，悲恨流淚，白佛言：「世尊！我先",
    "T22n1421_029:0186a23": "不聞，不知此法，求聽女人出家受具足戒。若",
    "T22n1421_029:0186a24": "我先知，豈當三請？」佛告阿難：「勿復啼泣！魔蔽",
    "T22n1421_029:0186a25": "汝心，是故爾耳！今聽女人出家受具足戒，當",
    "T22n1421_029:0186a26": "應隨順我之所制，不得有違；我所不制，不得",
    "T22n1421_029:0186a27": "妄制！」阿難即出，具以佛教語瞿曇彌。瞿曇彌",
    "T22n1421_029:0186a28": "歡喜奉行，即成出家受具足戒。復白阿難：「此",
    "T22n1421_029:0186a29": "五百釋女，今當云何受具足戒？願更為白！」阿",
    "T22n1421_029:0186b01": "難即以白佛，佛言：「即聽波闍波提比丘尼為",
    "T22n1421_029:0186b02": "作和尚，在比丘十眾中，白四羯磨受具足戒。",
    "T22n1421_029:0186b03": "聽一時羯磨三人，不得至四。」既受戒已，摩訶",
    "T22n1421_029:0186b04": "波闍波提比丘尼，與五百比丘尼俱到佛所，",
    "T22n1421_029:0186b05": "頭面禮足，白佛言：「世尊！我等云何著衣？」佛言：",
    "T22n1421_029:0186b06": "「如比丘法。」又白：「云何食？」答言：「聽乞食。」又白：",
    "T22n1421_029:0186b07": "「云何布薩？」答言：「聽別布薩，半月從比丘僧乞",
    "T22n1421_029:0186b08": "教誡人。」又白：「云何結安居？」答言：「聽於屋下結",
    "T22n1421_029:0186b09": "三月安居。」又白：「云何自恣？」答言：「聽別自恣。往",
    "T22n1421_029:0186b10": "比丘僧中，請見聞疑罪。」又白：「云何受迦絺那",
    "T22n1421_029:0186b11": "衣？」答言：「聽白二羯磨四月日受。」又白：「云何",
    "T22n1421_029:0186b12": "畜皮革？」答言：「聽作行來革屣。」又白：「云何滅",
    "T22n1421_029:0186b13": "諍？」佛言：「聽以七滅諍法，滅四事諍。」",
    "T22n1421_029:0186b14": "爾時諸比丘尼不先授弟子二歲戒，便授大",
    "T22n1421_029:0186b15": "戒，愚癡無知，不能學戒。以是白佛，佛言：「不應",
    "T22n1421_029:0186b16": "爾，犯者突吉羅！應如是：先授二歲不得殺生、",
    "T22n1421_029:0186b17": "二歲不得偷盜、二歲不得婬、二歲不得妄語、二",
    "T22n1421_029:0186b18": "歲不得飲酒、二歲不得非時食。」時有一比丘",
    "T22n1421_029:0186b19": "尼媒嫁，犯僧伽婆尸沙。不知云何？以是白佛，",
    "T22n1421_029:0186b20": "佛以是事集二部僧，告諸比丘：「聽二部僧白",
    "T22n1421_029:0186b21": "四羯磨與彼比丘尼半月摩那埵。」彼比丘尼",
    "T22n1421_029:0186b22": "應到僧中，偏袒右肩，脫革屣，禮二部僧足，白",
    "T22n1421_029:0186b23": "言：「大德僧聽！我某甲比丘尼媒嫁，犯僧伽婆",
    "T22n1421_029:0186b24": "尸沙罪，今從僧乞半月摩那埵。願僧與我半",
    "T22n1421_029:0186b25": "月摩那埵！」如是三乞。應一比丘唱言：「大德僧",
    "T22n1421_029:0186b26": "聽！此某甲比丘尼媒嫁，犯僧伽婆尸沙罪，從",
    "T22n1421_029:0186b27": "僧乞半月摩那埵。僧今與半月摩那埵。若僧",
    "T22n1421_029:0186b28": "時到僧忍聽。白如是。」「大德僧聽！此某甲比丘",
    "T22n1421_029:0186b29": "尼媒嫁，犯僧伽婆尸沙罪，從僧乞半月摩那",
    "T22n1421_029:0186c01": "埵。僧今與半月摩那埵。誰諸長老忍，默然；不",
    "T22n1421_029:0186c02": "忍者，說。」如是三說。「僧已與某甲比丘尼半月",
    "T22n1421_029:0186c03": "摩那埵竟；僧忍，默然故。是事如是持。」僧既與",
    "T22n1421_029:0186c04": "行摩那埵，應晨起掃灑比丘尼住處諸房，泥",
    "T22n1421_029:0186c05": "治壁地，應有水處皆取令滿，諸有可作皆應",
    "T22n1421_029:0186c06": "作之；若客比丘尼來、比丘尼去，亦皆應白。又",
    "T22n1421_029:0186c07": "應將一比丘尼為伴至比丘住處，若有可作，",
    "T22n1421_029:0186c08": "皆應如上作之；若客比丘來、若比丘去，亦皆",
    "T22n1421_029:0186c09": "應白；日欲暮，還比丘尼住處。如是半月行已，",
    "T22n1421_029:0186c10": "於二部僧各二十人中，求出罪羯磨，如比丘",
    "T22n1421_029:0186c11": "法。",
    "T22n1421_029:0186c12": "時諸比丘尼不禮比丘，無人教誡，愚癡無知，",
    "T22n1421_029:0186c13": "不能學戒。以是白佛，佛呵責言：「我先說八不",
    "T22n1421_029:0186c14": "可越法，百歲比丘尼禮新受戒比丘。云何於",
    "T22n1421_029:0186c15": "今而不禮敬？」呵已，告諸比丘：「從今聽諸比",
    "T22n1421_029:0186c16": "丘隨次禮上座；諸比丘尼禮一切比丘，亦隨",
    "T22n1421_029:0186c17": "次自相禮；式叉摩那禮一切比丘、比丘尼，亦",
    "T22n1421_029:0186c18": "隨次自相禮；沙彌亦如是；沙彌尼禮一切比",
    "T22n1421_029:0186c19": "丘、比丘尼、式叉摩那、沙彌，亦隨次自相禮。」有",
    "T22n1421_029:0186c20": "比丘尼在高處禮下處比丘、或在比丘後、或",
    "T22n1421_029:0186c21": "於傍邊禮、或手捉足、或膝著地禮。以是白",
    "T22n1421_029:0186c22": "佛，佛言：「皆不應爾！聽比丘尼去比丘不近",
    "T22n1421_029:0186c23": "不遠，合掌低頭，作是言：『和南。』」",
    "T22n1421_029:0186c24": "時諸比丘尼髮長，佛言：「應求女人剃之。若無",
    "T22n1421_029:0186c25": "女人，聽使男子；但不得獨、不得令捉，有餘比",
    "T22n1421_029:0186c26": "丘尼伴為捉，然後使剃。」時諸比丘尼，從比",
    "T22n1421_029:0186c27": "丘尼受經，誦不能得。復有一比丘尼，從比丘",
    "T22n1421_029:0186c28": "尼受一波羅提木叉，多日不能得。後從比丘",
    "T22n1421_029:0186c29": "受即得。以是白佛，佛言：「聽比丘尼從比丘",
    "T22n1421_029:0187a01": "受經。若經中有麁惡語，聽書授；若不知書，聽",
    "T22n1421_029:0187a02": "隔障授；若無障隔，聽相背授。」有諸比丘尼與",
    "T22n1421_029:0187a03": "比丘共布薩，見比丘犯罪，便欲舉之。以是白",
    "T22n1421_029:0187a04": "佛，佛言：「比丘尼不得共比丘布薩。應半月請",
    "T22n1421_029:0187a05": "一比丘，令從比丘僧乞教誡人。」諸比丘不肯",
    "T22n1421_029:0187a06": "為乞，佛言：「聽比丘尼為作供養，鉢囊、漉水囊、",
    "T22n1421_029:0187a07": "腰繩、香油、前食、後食。」或未布薩為白、或已布",
    "T22n1421_029:0187a08": "薩乃白，佛言：「不應爾！應於唱說不來諸比",
    "T22n1421_029:0187a09": "丘欲清淨時，從坐起，在僧前立，白言：『大德僧",
    "T22n1421_029:0187a10": "聽！某精舍和合比丘尼僧，頂禮和合比丘僧",
    "T22n1421_029:0187a11": "足，乞教誡人。』」若僧先已差教誡人，上座應答：",
    "T22n1421_029:0187a12": "「從某甲比丘受。」若僧無所差人，有能說法者，",
    "T22n1421_029:0187a13": "應答：「往某甲比丘邊受。」若復無者，應答：「此無",
    "T22n1421_029:0187a14": "差教誡人，又無能說法者。汝等莫放逸！」諸比",
    "T22n1421_029:0187a15": "丘尼明日應來問：「乞教誡比丘竟，為白僧不？」",
    "T22n1421_029:0187a16": "此比丘應傳上座語，語之。",
    "T22n1421_029:0187a17": "有諸比丘尼，共比丘自恣。比丘尼欲往阿練",
    "T22n1421_029:0187a18": "若處就比丘自恣，道中遇賊、水、火，有命難、梵",
    "T22n1421_029:0187a19": "行難、衣鉢難；又更相待，稽留自恣。以是白佛，",
    "T22n1421_029:0187a20": "佛言：「比丘尼不得共比丘自恣，應別自恣，從",
    "T22n1421_029:0187a21": "比丘僧請見聞疑罪。」時聚落中無比丘，諸比",
    "T22n1421_029:0187a22": "丘尼往阿練若處請見聞疑罪，或道遠不達、",
    "T22n1421_029:0187a23": "或彼比丘不為和合，遂不得請。以是白佛，佛",
    "T22n1421_029:0187a24": "言：「聽阿練若處比丘為比丘尼來聚落自恣、",
    "T22n1421_029:0187a25": "為其和合。諸比丘尼應先集眾自恣，然後差",
    "T22n1421_029:0187a26": "比丘尼，就比丘僧請見聞疑罪。」至已，偏袒右",
    "T22n1421_029:0187a27": "肩，脫革屣，遙禮僧足。然後入僧中，合掌曲身，",
    "T22n1421_029:0187a28": "白言：「某精舍和合，比丘尼僧頂禮和合比丘",
    "T22n1421_029:0187a29": "僧足。我等比丘尼僧和合，請大德僧自恣說",
    "T22n1421_029:0187b01": "見聞疑罪。」如是三請。",
    "T22n1421_029:0187b02": "時諸比丘語波闍波提比丘尼言：「汝無和尚，",
    "T22n1421_029:0187b03": "不成出家受具足戒。」彼便生疑，以是白佛，佛",
    "T22n1421_029:0187b04": "言：「汝受八不可越法時，已是出家受具足戒。」",
    "T22n1421_029:0187b05": "有比丘尼誘弄比丘言：「我是族姓，禮儀備舉，",
    "T22n1421_029:0187b06": "女工具足。」意欲給侍彼比丘，便生染著心，",
    "T22n1421_029:0187b07": "不復樂道，遂致反俗。諸比丘以是白佛。佛言：",
    "T22n1421_029:0187b08": "「比丘尼不應誘弄比丘，犯者突吉羅！」有諸",
    "T22n1421_029:0187b09": "比丘尼來比丘住處，或露胸脇、或露髀膞，",
    "T22n1421_029:0187b10": "諸比丘見生染著心，不復樂道，遂致反俗。諸",
    "T22n1421_029:0187b11": "比丘以是白佛，佛言：「不應爾！從今不聽比丘",
    "T22n1421_029:0187b12": "尼入比丘住處！」既不得入，便無教誡，愚闇無",
    "T22n1421_029:0187b13": "知，不能學戒。以是白佛，佛言：「若如法比丘",
    "T22n1421_029:0187b14": "尼聽入，亦應喚來。」既喚不來，佛言：「喚不來，突",
    "T22n1421_029:0187b15": "吉羅！」時諸比丘尼不共比丘語，無人教誡，愚",
    "T22n1421_029:0187b16": "闇無知，不能學戒。諸比丘尼以是白佛，佛言：",
    "T22n1421_029:0187b17": "「不應爾，犯者突吉羅！」",
    "T22n1421_029:0187b18": "時優蹉比丘尼數數犯罪，比丘尼僧與作不",
    "T22n1421_029:0187b19": "見罪羯磨，便啼哭言：「我愚癡，僧與我作不見",
    "T22n1421_029:0187b20": "罪羯磨，我或於中更犯麁罪！願僧為我解此",
    "T22n1421_029:0187b21": "羯磨！」諸比丘尼以是白佛，佛言：「不應為解羯",
    "T22n1421_029:0187b22": "磨，應白二羯磨差一比丘尼伴之，共語、共同",
    "T22n1421_029:0187b23": "行止。」一比丘尼唱言：「阿姨僧聽！今差某甲",
    "T22n1421_029:0187b24": "比丘尼，伴優蹉比丘尼共語、共同行止。若僧",
    "T22n1421_029:0187b25": "時到僧忍聽。白如是。」「阿姨僧聽！今差某甲比",
    "T22n1421_029:0187b26": "丘尼，伴優蹉比丘尼共語、共同行止。誰諸阿姨",
    "T22n1421_029:0187b27": "忍，默然；不忍者，說。僧已差某甲比丘尼，伴優",
    "T22n1421_029:0187b28": "蹉比丘尼竟；僧忍，默然故。是事如是持。」有比",
    "T22n1421_029:0187b29": "丘尼月水出，污脚及衣；入聚落乞食，諸白衣",
    "T22n1421_029:0187c01": "見譏呵。佛言：「若比丘尼月水出時，不聽入聚",
    "T22n1421_029:0187c02": "落乞食。聽聚糧，亦聽弟子并為乞；若無弟子，",
    "T22n1421_029:0187c03": "聽著月水衣乞食。」有諸貴姓女出家不著覆肩",
    "T22n1421_029:0187c04": "衣，諸白衣見其肩臂，共調弄之，皆懷慚恥。諸",
    "T22n1421_029:0187c05": "比丘尼以是白佛，佛言：「聽著覆肩衣！」時諸比",
    "T22n1421_029:0187c06": "丘尼弟子學二歲戒不合意，便與受具足戒。",
    "T22n1421_029:0187c07": "佛言：「不應爾，犯者突吉羅！從今聽合和尚、",
    "T22n1421_029:0187c08": "阿闍梨意，乃為集十眾。」至受戒處，將欲受戒",
    "T22n1421_029:0187c09": "人著眼見，耳不聞處，和尚應為求羯磨師",
    "T22n1421_029:0187c10": "及教誡師。得已，羯磨師應羯磨教誡師，令出",
    "T22n1421_029:0187c11": "外教，唱言：「阿姨僧聽！某甲求某甲受具足戒，",
    "T22n1421_029:0187c12": "某甲作教誡師。若僧時到僧忍聽。白如是。」彼",
    "T22n1421_029:0187c13": "教誡師應行初法，先問和尚：「此欲受具足戒",
    "T22n1421_029:0187c14": "人，學二歲戒日滿不？衣鉢具不？」若言不具，應",
    "T22n1421_029:0187c15": "語令具；若言具，復應問：「為是己有？為是借？」若",
    "T22n1421_029:0187c16": "言借，應語借主捨與；然後乃往欲受戒人所，",
    "T22n1421_029:0187c17": "語言：「汝莫恐怖，須臾當著汝於高勝處！」若",
    "T22n1421_029:0187c18": "先不諳悉，應小披衣觀看，無遮受戒法不？",
    "T22n1421_029:0187c19": "問言：「何者是汝僧伽梨、憂多羅僧、安陀會、",
    "T22n1421_029:0187c20": "覆肩衣、水浴衣？」彼若不識，應語令識。次與",
    "T22n1421_029:0187c21": "受衣鉢，如比丘中說。復應語言：「汝某甲聽！今",
    "T22n1421_029:0187c22": "是實語時，我今問汝，若有當言有，若無當言",
    "T22n1421_029:0187c23": "無。女人有如是病：癩病、白癩病、乾痟病、癲",
    "T22n1421_029:0187c24": "狂病、癰疽、漏病、脂出病，如是等重病，汝有不？",
    "T22n1421_029:0187c25": "不負債不？非他婦不？夫主聽不？不屬官不？",
    "T22n1421_029:0187c26": "非婢不？是人不？是女人不？女根具足不？汝",
    "T22n1421_029:0187c27": "非黃門不？非石女不？非二道合不？月水出不？",
    "T22n1421_029:0187c28": "不常出不？學二歲戒日滿不？已求和尚未？",
    "T22n1421_029:0187c29": "父母聽不？欲受具足戒不？如我今問，後僧",
    "T22n1421_029:0188a01": "中亦當如是問汝，汝亦當如是答彼。」教誡師",
    "T22n1421_029:0188a02": "應還僧中立，白言：「我已問竟！」羯磨師應白僧",
    "T22n1421_029:0188a03": "言：「阿姨僧聽！某甲求某甲受具足戒，某甲",
    "T22n1421_029:0188a04": "已問竟，今聽將來。若僧時到僧忍聽。白如是。」",
    "T22n1421_029:0188a05": "教師應往將來，教禮僧足。禮已，將至羯磨師",
    "T22n1421_029:0188a06": "前，教[跍*月]跪合掌向羯磨師，從僧乞受具足戒。",
    "T22n1421_029:0188a07": "教言：「我某甲，求某甲和尚受具足戒；今從僧",
    "T22n1421_029:0188a08": "乞受具足戒，和尚某甲。僧濟拔我，憐愍故！」如",
    "T22n1421_029:0188a09": "是三乞。教師然後還復坐，羯磨師應白僧：",
    "T22n1421_029:0188a10": "「阿姨僧聽！此某甲，求某甲受具足戒；彼從",
    "T22n1421_029:0188a11": "僧乞受具足戒，和尚某甲。我今於僧中問諸",
    "T22n1421_029:0188a12": "難事。若僧時到僧忍聽。白如是。」應語言：「汝",
    "T22n1421_029:0188a13": "聽！今是實語時，我今問汝，若有便言有，若",
    "T22n1421_029:0188a14": "無便言無。」乃至「欲受戒不？」皆如上問。如上問",
    "T22n1421_029:0188a15": "已，羯磨師復應唱言：「阿姨僧聽！此某甲，求",
    "T22n1421_029:0188a16": "某甲受具足戒；彼從僧乞受具足戒，自說無",
    "T22n1421_029:0188a17": "諸難事、學二歲戒滿、五衣鉢具、已求和尚、父",
    "T22n1421_029:0188a18": "母已聽，欲受具足戒。僧今與某甲受具足",
    "T22n1421_029:0188a19": "戒，和尚某甲。若僧時到僧忍聽。白如是。」「阿",
    "T22n1421_029:0188a20": "姨僧聽！某甲，求某甲受具足戒。」乃至「和尚",
    "T22n1421_029:0188a21": "某甲。誰諸阿姨忍，默然；不忍者，說。」如是第二、",
    "T22n1421_029:0188a22": "第三說。「僧已與某甲受具足戒，和尚某甲竟；",
    "T22n1421_029:0188a23": "僧忍，默然故。是事如是持。」彼和尚、阿闍梨，",
    "T22n1421_029:0188a24": "復應集十比丘尼僧，將受戒人往比丘僧中。",
    "T22n1421_029:0188a25": "在比丘羯磨師前小遠，兩膝著地，乞受具足",
    "T22n1421_029:0188a26": "戒。羯磨師應教言：「我某甲，求某甲和尚受具",
    "T22n1421_029:0188a27": "足戒，已於一眾中受具足戒竟，清淨無諸難",
    "T22n1421_029:0188a28": "事、已學二歲戒滿、衣鉢具足、已求和尚、父",
    "T22n1421_029:0188a29": "母已聽、不犯麁惡罪，欲受具足戒；今從僧",
    "T22n1421_029:0188b01": "乞受具足戒，和尚某甲。僧濟拔我，憐愍故！」如",
    "T22n1421_029:0188b02": "是三乞。",
    "T22n1421_029:0188b03": "三乞已，羯磨師應白：「大德僧聽！此某甲，求某",
    "T22n1421_029:0188b04": "甲受具足戒，已於一眾中受具足戒竟，清淨",
    "T22n1421_029:0188b05": "無諸難事、已學二歲戒滿、先所應作已作、衣",
    "T22n1421_029:0188b06": "鉢具足、已求和尚、父母已聽、不犯麁惡罪，",
    "T22n1421_029:0188b07": "欲受具足戒；今從僧乞受具足戒，和尚某",
    "T22n1421_029:0188b08": "甲。僧今與某甲受具足戒，和尚某甲。若僧時",
    "T22n1421_029:0188b09": "到僧忍聽。白如是。」「大德僧聽！此某甲，求某甲",
    "T22n1421_029:0188b10": "受具足戒。」乃至「僧今與某甲受具足戒，和",
    "T22n1421_029:0188b11": "尚某甲。誰諸長老忍，默然；不忍者，說。」如是第",
    "T22n1421_029:0188b12": "二、第三說。「僧已與某甲受具足戒，和尚某甲",
    "T22n1421_029:0188b13": "竟；僧忍，默然故。是事如是持。」",
    "T22n1421_029:0188b14": "復應語言：「某甲聽！如來、應供、等正覺說八波",
    "T22n1421_029:0188b15": "羅夷法，若比丘尼犯此一一法，非比丘尼、非",
    "T22n1421_029:0188b16": "釋種女。一切不得婬，乃至以染著心看他男",
    "T22n1421_029:0188b17": "子。若比丘尼，行婬法乃至畜生，非比丘尼、非",
    "T22n1421_029:0188b18": "釋種女。是中盡形壽不應犯！」若能持，當言：",
    "T22n1421_029:0188b19": "「能！」「一切不得偷盜，乃至草葉。若比丘尼，若聚",
    "T22n1421_029:0188b20": "落、若空地，他所守護物，盜五錢、若過五錢，非",
    "T22n1421_029:0188b21": "比丘尼、非釋種女。是中盡形壽不得犯！」若",
    "T22n1421_029:0188b22": "能持，當言：「能！」「一切不得殺生，乃至蟻子。若比",
    "T22n1421_029:0188b23": "丘尼，若人、若似人，自手斷命、持刀授與、教人",
    "T22n1421_029:0188b24": "殺、教死、讚死，非比丘尼、非釋種女。是中盡形",
    "T22n1421_029:0188b25": "壽不應犯！」若能持，當言：「能！」「一切不得妄語，乃",
    "T22n1421_029:0188b26": "至戲笑。若比丘尼，自無過人法，若言有諸禪",
    "T22n1421_029:0188b27": "解脫、三昧、正受、若道、若果，非比丘尼、非釋種",
    "T22n1421_029:0188b28": "女。是中盡形壽不應犯！」若能持，當言：「能！」「一",
    "T22n1421_029:0188b29": "切不得親近男子。若比丘尼，欲盛變心摩觸",
    "T22n1421_029:0188c01": "男子身，髮已下，膝已上；若男子作如此摩觸，",
    "T22n1421_029:0188c02": "亦不得受，若按、若掐、若舉、若下、若捉、若牽，非",
    "T22n1421_029:0188c03": "比丘尼、非釋種女。是中盡形壽不應犯！」若能",
    "T22n1421_029:0188c04": "持，當言：「能！」",
    "T22n1421_029:0188c05": "「一切不得與男子共住、共語。若比丘尼，欲盛",
    "T22n1421_029:0188c06": "變心受男子，若捉手、若捉衣、若期行、若獨共",
    "T22n1421_029:0188c07": "行、若獨共住、若獨共語、若獨共坐、若以身相近，",
    "T22n1421_029:0188c08": "具是八事，非比丘尼、非釋種女。是中盡形壽",
    "T22n1421_029:0188c09": "不應犯！」若能持，當言：「能！」",
    "T22n1421_029:0188c10": "「一切不得隨順非法比丘語。若比丘尼，知和",
    "T22n1421_029:0188c11": "合比丘僧，如法舉比丘；而隨順此比丘。諸比",
    "T22n1421_029:0188c12": "丘尼語言：『姊妹！此比丘，為和合比丘僧如法",
    "T22n1421_029:0188c13": "舉。汝莫隨順！』如是諫，堅持不捨；應第二、第三",
    "T22n1421_029:0188c14": "諫。第二、第三諫，捨是事善；不捨者，非比丘尼、",
    "T22n1421_029:0188c15": "非釋種女。是中盡形壽不應犯！」若能持當",
    "T22n1421_029:0188c16": "言：「能！」「一切不應覆藏他麁惡罪。若比丘尼，知",
    "T22n1421_029:0188c17": "他比丘尼犯波羅夷罪。彼後時，若罷道、若死、",
    "T22n1421_029:0188c18": "若遠行、若被舉、若根變，語諸比丘尼，作如是",
    "T22n1421_029:0188c19": "語：『我先知是比丘尼犯波羅夷罪。』不白僧、不",
    "T22n1421_029:0188c20": "向人說，非比丘尼、非釋種女。是中盡形壽不",
    "T22n1421_029:0188c21": "應犯！」若能持，當言：「能！」",
    "T22n1421_029:0188c22": "「諸佛世尊善能說喻，示現現事：猶如針鼻",
    "T22n1421_029:0188c23": "缺，不復任針用；猶如人死，終不能以此身更",
    "T22n1421_029:0188c24": "生；猶如多羅樹心斷，不生不長；猶如石破，不",
    "T22n1421_029:0188c25": "可還合。若比丘尼，於此八法犯一一法，還得",
    "T22n1421_029:0188c26": "比丘尼，無有是處。」",
    "T22n1421_029:0188c27": "復應語言：「汝某甲聽！如來、應供、等正覺說是",
    "T22n1421_029:0188c28": "八不可越法，汝盡形壽不應越。比丘尼半月",
    "T22n1421_029:0188c29": "應從比丘眾乞教誡人；比丘尼不應於無比",
    "T22n1421_029:0189a01": "丘處夏安居；比丘尼自恣時，應從比丘眾請",
    "T22n1421_029:0189a02": "三事見聞疑罪；式叉摩那學二歲戒已，應在",
    "T22n1421_029:0189a03": "二部僧中受具足戒；比丘尼不得罵比丘，不",
    "T22n1421_029:0189a04": "得於白衣家說比丘破威儀、破戒、破見；比丘",
    "T22n1421_029:0189a05": "尼不應舉比丘罪，比丘得呵比丘尼；比丘尼",
    "T22n1421_029:0189a06": "犯麁惡罪，應在二部僧中半月行摩那埵，半",
    "T22n1421_029:0189a07": "月行摩那埵已，應各二十僧中求出罪；比丘",
    "T22n1421_029:0189a08": "尼雖先受戒百歲，故應禮拜、起迎新受戒比",
    "T22n1421_029:0189a09": "丘。」復應語言：「汝某甲聽！如來、應供、等正覺",
    "T22n1421_029:0189a10": "說是四依法，盡形壽依是出家受具足戒。依",
    "T22n1421_029:0189a11": "糞掃衣，出家受具足戒。」若能，當言：「能！」「若得長",
    "T22n1421_029:0189a12": "衣，劫貝衣、欽婆羅衣、俱捨耶衣、芻摩衣、芻彌衣、",
    "T22n1421_029:0189a13": "婆舍那衣、阿呵那衣、瞿茶伽衣、麻衣應受。」「依",
    "T22n1421_029:0189a14": "乞食法，出家受具足戒。」若能，當言：「能！」「若得",
    "T22n1421_029:0189a15": "長食，僧食、前食後食、請食應受。」",
    "T22n1421_029:0189a16": "「依麁弊臥具，出家受具足戒。」若能，當言：「能！」「若",
    "T22n1421_029:0189a17": "長得庵屋、重屋、大小房、方圓屋應受。」「依下",
    "T22n1421_029:0189a18": "賤藥，出家受具足戒。」若能，當言：「能！」「若長得酥、",
    "T22n1421_029:0189a19": "油、蜜、石蜜應受。」復應語言：「某甲聽！汝已白",
    "T22n1421_029:0189a20": "四羯磨受具足戒竟，羯磨如法。諸天、龍、鬼神、",
    "T22n1421_029:0189a21": "乾闥婆常作是願：『我等何時當得人身，出家",
    "T22n1421_029:0189a22": "受具足戒？』汝今已得，如人得受王位，汝今受",
    "T22n1421_029:0189a23": "比丘尼法亦如是。汝當忍易共語、易受教誡！",
    "T22n1421_029:0189a24": "當學三戒，滅三毒，出三界成阿羅漢果。餘所",
    "T22n1421_029:0189a25": "不知者，和尚、阿闍梨當為汝說。」",
    "T22n1421_029:0189a26": "時有一婬女名半迦尸，於正法律出家，欲往",
    "T22n1421_029:0189a27": "阿練若住處受具足戒。諸賊聞之欲逆道伺",
    "T22n1421_029:0189a28": "取，彼女人亦聞不敢去。諸比丘尼以是白佛，",
    "T22n1421_029:0189a29": "佛言：「聽白四羯磨遙為受具足戒。」彼和尚、阿",
    "T22n1421_029:0189b01": "闍梨先為集十比丘尼僧，與受戒竟，置受戒",
    "T22n1421_029:0189b02": "人著一處；將十比丘尼僧往阿練若處，皆禮",
    "T22n1421_029:0189b03": "比丘僧足。羯磨師為從僧乞戒言：「大德僧聽！",
    "T22n1421_029:0189b04": "某甲，求某甲受具足戒；已於一眾中受具足",
    "T22n1421_029:0189b05": "戒竟，清淨無諸難事、已學二歲戒滿、先所",
    "T22n1421_029:0189b06": "應作已作、衣鉢具足、已求和尚、父母聽許、",
    "T22n1421_029:0189b07": "不犯麁惡罪，欲受具足戒；今從僧乞受具足",
    "T22n1421_029:0189b08": "戒，和尚某甲。願僧濟拔之，憐愍故！」如是三乞。",
    "T22n1421_029:0189b09": "比丘羯磨師應以其乞辭如上白四羯磨。羯",
    "T22n1421_029:0189b10": "磨已，和尚、阿闍梨，將十比丘尼僧還至本",
    "T22n1421_029:0189b11": "受戒處，呼受戒人，令禮僧足，在羯磨師前",
    "T22n1421_029:0189b12": "[跍*月]跪合掌。羯磨師為說僧所作白四羯磨，令",
    "T22n1421_029:0189b13": "聽已，然後如上具說八墮法、四譬喻法、八不",
    "T22n1421_029:0189b14": "可越法、四依法，乃至「餘所不知者，和尚、阿闍",
    "T22n1421_029:0189b15": "梨當為汝說。」有諸比丘尼著光色衣，以為飾",
    "T22n1421_029:0189b16": "好。諸白衣譏呵言：「此比丘尼似婬女，欲求男",
    "T22n1421_029:0189b17": "子！」諸比丘尼以是白佛，佛言：「不應爾，犯者突",
    "T22n1421_029:0189b18": "吉羅！」有諸比丘尼畫眼，佛言：「不應爾，犯者",
    "T22n1421_029:0189b19": "突吉羅！」有諸比丘尼患眼須畫，佛言：「病者",
    "T22n1421_029:0189b20": "聽畫。」有諸比丘尼在比丘前行，佛言：「不應",
    "T22n1421_029:0189b21": "爾，犯者突吉羅！」有諸比丘尼遙見比丘來，便",
    "T22n1421_029:0189b22": "住不敢前去，妨乞食。佛言：「若去遠者，聽在前",
    "T22n1421_029:0189b23": "行。」有諸比丘尼在比丘前嗅氣唾地，佛言：「不",
    "T22n1421_029:0189b24": "應爾，犯者突吉羅！」有諸比丘尼加趺坐，月水",
    "T22n1421_029:0189b25": "出污脚跟，人見譏呵；又有一比丘尼加趺",
    "T22n1421_029:0189b26": "坐，蜣蜋虫入女根中，以此致病。白佛，佛言：「一",
    "T22n1421_029:0189b27": "切比丘尼皆應累趺坐，若加趺坐應互伸一",
    "T22n1421_029:0189b28": "脚，犯者突吉羅！」有居士欲與比丘尼貿易住",
    "T22n1421_029:0189b29": "處，諸比丘尼不敢。佛言：「聽與貿易。」有諸比丘",
    "T22n1421_029:0189c01": "尼如刺靴法，張衣刺。佛言：「不應爾！若衣捲縮，",
    "T22n1421_029:0189c02": "聽安綦。」有諸比丘尼於住處，處處大小便，",
    "T22n1421_029:0189c03": "臭穢。佛言：「不應爾，犯者突吉羅！應作廁。」諸",
    "T22n1421_029:0189c04": "比丘尼深作廁坑，落胎著中，除糞人見，譏呵",
    "T22n1421_029:0189c05": "言：「此輩常讚歎離欲、欲想、欲熱；而行其事，恐",
    "T22n1421_029:0189c06": "人知之，落胎廁中。何不罷道，受五欲樂？」諸比",
    "T22n1421_029:0189c07": "丘尼以是白佛，佛言：「不應深作廁坑；極深聽",
    "T22n1421_029:0189c08": "捲手一肘，小作口。」有諸比丘尼以鉢及囊盛",
    "T22n1421_029:0189c09": "胎，晨朝棄之。時波斯匿王邊境有事，遣軍征",
    "T22n1421_029:0189c10": "之，有信樂佛法者，作是念：「我今當先與出家",
    "T22n1421_029:0189c11": "人食，然後乃行。」即遣信覓，遇見彼比丘尼，請",
    "T22n1421_029:0189c12": "還施食。比丘尼言：「汝並前去，我隨後往。」便",
    "T22n1421_029:0189c13": "苦請之，強將俱還；出鉢下食，見小兒胎，便種",
    "T22n1421_029:0189c14": "種譏呵言：「此等常說慈愍護念眾生，而今親",
    "T22n1421_029:0189c15": "自殺兒。無沙門行，破沙門法！」諸比丘尼以是",
    "T22n1421_029:0189c16": "白諸比丘，諸比丘以是白佛，佛言：「若比丘尼",
    "T22n1421_029:0189c17": "乞食時見比丘，應出鉢示。」諸比丘尼便都出",
    "T22n1421_029:0189c18": "鉢傾側示之，以妨乞食。佛言：「但粗示，令知其",
    "T22n1421_029:0189c19": "空。」有比丘尼產一男兒，不知云何？以是白佛，",
    "T22n1421_029:0189c20": "佛言：「聽白二羯磨差一比丘尼伴之！」應一比",
    "T22n1421_029:0189c21": "丘尼僧中唱言：「阿姨僧聽！此某甲比丘尼生",
    "T22n1421_029:0189c22": "男兒，今差某甲比丘尼伴之。若僧時到僧忍",
    "T22n1421_029:0189c23": "聽。白如是。」「阿姨僧聽！此某甲比丘尼生男兒，",
    "T22n1421_029:0189c24": "今差某甲比丘尼伴之。誰諸阿姨忍，默然；不",
    "T22n1421_029:0189c25": "忍者，說。僧已差某甲比丘尼，伴某甲比丘尼",
    "T22n1421_029:0189c26": "竟；僧忍，默然故。是事如是持。」二比丘尼捉兒",
    "T22n1421_029:0189c27": "生疑，佛言：「無犯！」二比丘尼共兒眠生疑，佛",
    "T22n1421_029:0189c28": "言：「亦無犯！」莊嚴兒，共鳴。佛言：「不應爾！聽洗浴，",
    "T22n1421_029:0189c29": "與乳哺。若離懷抱，應與比丘令出家；若不欲",
    "T22n1421_029:0190a01": "令出家，應與親，親養令長成。」有諸比丘尼，比",
    "T22n1421_029:0190a02": "丘僧請不次第往。佛言：「不應爾！應次第差",
    "T22n1421_029:0190a03": "往。」有諸比丘尼入聚落，不繫下衣，墮地露形。",
    "T22n1421_029:0190a04": "佛言：「應以腰繩繫之。」作腰繩大長，佛言：「聽",
    "T22n1421_029:0190a05": "繞腰一匝。」作腰繩大廣，佛言：「極廣聽廣一",
    "T22n1421_029:0190a06": "指。」作雜色腰繩，佛言：「不應爾！聽純一色。」有",
    "T22n1421_029:0190a07": "諸比丘尼著輕衣入聚落，風吹露形。佛言：「聽",
    "T22n1421_029:0190a08": "上下安鉤紐、帶繫之。」有諸貴姓女出家擎鉢",
    "T22n1421_029:0190a09": "乞食，手寄。佛言：「聽作絡囊盛鉢乞食。」掛腋",
    "T22n1421_029:0190a10": "下，汗污、塵入。佛言：「聽作覆鉢巾。」有諸比丘尼",
    "T22n1421_029:0190a11": "作蠱道，欲殺眾生。佛言：「若作蠱道，欲殺眾生，",
    "T22n1421_029:0190a12": "偷羅遮；作呪術起死人，欲殺眾生，亦如是。」有",
    "T22n1421_029:0190a13": "諸比丘尼畜種種雜色衣，諸白衣譏呵言：「此",
    "T22n1421_029:0190a14": "諸比丘尼正似婬女！」佛言：「不應爾，犯者突吉",
    "T22n1421_029:0190a15": "羅！」諸比丘有宿食，諸比丘尼無食，不敢與。",
    "T22n1421_029:0190a16": "佛言：「聽與無犯。比丘尼宿食與比丘，亦如是。」",
    "T22n1421_029:0190a17": "有諸比丘至比丘尼住處，無淨人授食。佛言：",
    "T22n1421_029:0190a18": "「無淨人時，聽比丘尼授食與比丘，無犯。比丘",
    "T22n1421_029:0190a19": "授食與比丘尼，亦如是。」有諸比丘尼作酒沽，",
    "T22n1421_029:0190a20": "多人譏呵。佛言：「不應爾，犯者偷羅遮！」有諸比",
    "T22n1421_029:0190a21": "丘尼畜田、犁牛、奴，自看耕種。諸白衣譏呵：「此",
    "T22n1421_029:0190a22": "諸比丘尼亦自看耕田，與我何異？」佛言：「不應",
    "T22n1421_029:0190a23": "自看，應使淨人知。犯者突吉羅！」有諸比丘",
    "T22n1421_029:0190a24": "尼出息，多人譏呵。佛言：「不應爾，犯者偷羅",
    "T22n1421_029:0190a25": "遮！」有諸比丘尼畜婬女，坐肆賃之；多人譏呵。",
    "T22n1421_029:0190a26": "佛言：「不應爾，犯者偷羅遮！」有諸比丘尼壓",
    "T22n1421_029:0190a27": "油賣，多人譏呵。佛言：「不應爾，犯者偷羅遮！」",
    "T22n1421_029:0190a28": "有諸比丘尼躂脚戲，多人譏呵。佛言：「不應爾，",
    "T22n1421_029:0190a29": "犯者突吉羅！懸繩自掛戲，亦如是。」有諸比丘",
    "T22n1421_029:0190b01": "尼住處失火，佛言：「應打揵搥，若唱令集，皆共",
    "T22n1421_029:0190b02": "救火，土坋、水澆、以水漬衣撲滅。」時有眾多居",
    "T22n1421_029:0190b03": "士請比丘尼僧食。諸比丘尼晨朝著衣持鉢，",
    "T22n1421_029:0190b04": "到請家方相問大小，日時遂過，居士譏呵：",
    "T22n1421_029:0190b05": "「此諸比丘尼正似婆羅門女！相問知經多少，",
    "T22n1421_029:0190b06": "多者為大。我今設供，日時已過，當如之何？」以",
    "T22n1421_029:0190b07": "是白佛，佛言：「若大眾會時，聽上座八人相",
    "T22n1421_029:0190b08": "問大小，以次坐，餘人得座便坐。」",
    "T22n1421_029:0190b09": "五分律卷第二十九"
}