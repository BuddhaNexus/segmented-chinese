{
    "T13n0397_009:0052c02": "大方等大集經卷第九",
    "T13n0397_009:0052c04": "北涼天竺三藏曇無讖於姑臧譯",
    "T13n0397_009:0052c05": "海慧菩薩品第五之二",
    "T13n0397_009:0052c06": "[0052c06] 「善男子！菩薩摩訶薩若欲獲得淨印三昧，應",
    "T13n0397_009:0052c07": "當修集淨於菩提，遠離一切滓濁之心。[0052c07] 「善男",
    "T13n0397_009:0052c08": "子！若不能見諸法性淨，則為渴愛煩惱所污。",
    "T13n0397_009:0052c09": "一切諸法不可思惟，不作不行清淨寂靜，無",
    "T13n0397_009:0052c10": "有塵垢亦無過失，畢竟清淨如解脫性，法界",
    "T13n0397_009:0052c11": "不壞無有分別，實性法性無有差別。一切諸",
    "T13n0397_009:0052c12": "法空無相願，如解脫性無礙平等，一切諸法",
    "T13n0397_009:0052c13": "亦復如是。若能如是正觀察者，是名無濁。[0052c13] 「善",
    "T13n0397_009:0052c14": "男子！菩薩若能為諸眾生，說如是法是名無",
    "T13n0397_009:0052c15": "滓。善男子！若有菩薩心無滓濁，是人則得",
    "T13n0397_009:0052c16": "淨印三昧。」[0052c16] 海慧菩薩言：「世尊！如是三昧其",
    "T13n0397_009:0052c17": "義甚深，不可說故；不可&#x89A9;見，斷數法故；難可",
    "T13n0397_009:0052c18": "解了，不可見故；是大智慧，攝諸法故。一切菩",
    "T13n0397_009:0052c19": "薩皆悉平等，無垢無滓、無諸障礙、無有住處，",
    "T13n0397_009:0052c20": "微妙難明不可喻說。其性堅固猶如金剛；不",
    "T13n0397_009:0052c21": "生不滅、不破不壞、不繫不縛，是大光明遠離",
    "T13n0397_009:0052c22": "闇故；不可思議無垢清淨，遠離貪故；無有諍",
    "T13n0397_009:0052c23": "訟，修集慈故；不覺不觀，離去來故；一切平等，",
    "T13n0397_009:0052c24": "如虛空故。」[0052c24] 「世尊！觀何因緣得是三昧？」[0052c24] 佛言：",
    "T13n0397_009:0052c25": "「善男子！譬如有人欲遊虛空，大自莊嚴菩薩",
    "T13n0397_009:0052c26": "亦爾，欲得是定當大莊嚴，平等莊嚴一切諸",
    "T13n0397_009:0052c27": "法。何以故？世間之法從子得果。[0052c27] 「善男子！一",
    "T13n0397_009:0052c28": "切有為識為種子，此三昧者無有種子。何以",
    "T13n0397_009:0052c29": "故？而此三昧非眼識識乃至非意識識，非",
    "T13n0397_009:0053a01": "作非色，非受非想非行非識，觀一切法普皆",
    "T13n0397_009:0053a02": "平等，是名三藐三佛陀。[0053a02] 「善男子！非異相故名",
    "T13n0397_009:0053a03": "為生死，非異相故名為涅槃。善男子！隨生",
    "T13n0397_009:0053a04": "死相即涅槃相。何以故？一切諸法本性淨故，",
    "T13n0397_009:0053a05": "本性性者名為無性，夫無性者名無性相。若",
    "T13n0397_009:0053a06": "無相性即是無作，如是無作即是法性無有",
    "T13n0397_009:0053a07": "文字，若無文字即名為如。如前，中後亦爾是",
    "T13n0397_009:0053a08": "名三世，夫三世者即名為空，空即無作，如是",
    "T13n0397_009:0053a09": "無作何有作者？是故無作名之為空。若無作",
    "T13n0397_009:0053a10": "作者當知無法，若無法者無求無願，若無願",
    "T13n0397_009:0053a11": "求則無身口意業，無身口意業即名無礙，無",
    "T13n0397_009:0053a12": "礙者名為不出，不出不滅不住，不滅不住",
    "T13n0397_009:0053a13": "即無為相，無為相者是名不住。不住者謂無",
    "T13n0397_009:0053a14": "一切所作之業，意不住色乃至意不住行，若",
    "T13n0397_009:0053a15": "是四處意無住者是名無住。若無住者則不",
    "T13n0397_009:0053a16": "生於相似我慢，若無如是相似我慢則無增",
    "T13n0397_009:0053a17": "長，若無增長則無有因，若無有因則無覺",
    "T13n0397_009:0053a18": "觀，若無覺觀是名默然。[0053a18] 「善男子！如是等法",
    "T13n0397_009:0053a19": "其義甚深，若能信者即得解脫，永離顛倒煩",
    "T13n0397_009:0053a20": "惱障礙，即能受持過去未來現在諸佛所有",
    "T13n0397_009:0053a21": "法藏，是大船師、導師、商主、&#x546A;師、醫師，則能供",
    "T13n0397_009:0053a22": "養三世諸佛，是名佛子。過於魔業破諸魔眾，",
    "T13n0397_009:0053a23": "不久當得淨印三昧，能大莊嚴堅牢船舫，濟",
    "T13n0397_009:0053a24": "渡眾生於生死海。」[0053a24] 「世尊！云何菩薩能壞一切",
    "T13n0397_009:0053a25": "諸魔伴黨？」[0053a25] 佛言：「菩薩若能不求諸法，爾時則",
    "T13n0397_009:0053a26": "能壞破魔眾、不求一切境界因緣。善男子！有",
    "T13n0397_009:0053a27": "四種魔：一者、陰魔；二者、煩惱魔；三者、死魔；",
    "T13n0397_009:0053a28": "四者、天魔。善男子！若能觀法如幻相者，是",
    "T13n0397_009:0053a29": "人則能破壞陰魔。若見諸法悉是空相，是人",
    "T13n0397_009:0053b01": "則能壞煩惱魔。若見諸法不生不滅，是人則",
    "T13n0397_009:0053b02": "能破壞死魔。若除憍慢，則壞天魔。[0053b02] 「復次，善男",
    "T13n0397_009:0053b03": "子！若知苦者能壞陰魔，若遠離集破煩惱魔，",
    "T13n0397_009:0053b04": "若證滅者則壞死魔，若修道者則壞天魔。[0053b04] 「復",
    "T13n0397_009:0053b05": "次，善男子！若見一切有為法苦則壞陰魔，若",
    "T13n0397_009:0053b06": "見諸法真實無常壞煩惱魔，若見諸法真實",
    "T13n0397_009:0053b07": "無我能壞死魔，若見諸法寂靜涅槃能壞天",
    "T13n0397_009:0053b08": "魔。[0053b08] 「復次，善男子！菩薩若能於身無貪，捨身施",
    "T13n0397_009:0053b09": "時迴向菩提，能壞陰魔；施時遠離慳貪之心，",
    "T13n0397_009:0053b10": "壞煩惱魔；若觀財物一切無常，能壞死魔；為",
    "T13n0397_009:0053b11": "眾生故修悲布施，能壞天魔。[0053b11] 「復次，善男子！若",
    "T13n0397_009:0053b12": "有菩薩不為我見受持淨戒能壞陰魔，不為",
    "T13n0397_009:0053b13": "有貪受持淨戒壞煩惱魔，若為遠離生死過",
    "T13n0397_009:0053b14": "失受持淨戒能壞死魔，若能生心令毀禁者",
    "T13n0397_009:0053b15": "悉持淨戒受持淨戒則壞天魔。[0053b15] 「復次，善男子！",
    "T13n0397_009:0053b16": "若有菩薩不見我忍我修於忍則壞陰魔，不",
    "T13n0397_009:0053b17": "見眾生有修忍者壞煩惱魔，不見生死則壞",
    "T13n0397_009:0053b18": "死魔，不見菩提則壞天魔。[0053b18] 「復次，善男子！若有",
    "T13n0397_009:0053b19": "菩薩勤修精進其身寂靜則壞陰魔，勤行",
    "T13n0397_009:0053b20": "精進其心寂靜壞煩惱魔，勤行精進觀法無",
    "T13n0397_009:0053b21": "生能壞死魔，勤行精進為調眾生令轉生死",
    "T13n0397_009:0053b22": "則壞天魔。[0053b22] 「復次，善男子！若有菩薩不為五陰",
    "T13n0397_009:0053b23": "修集禪定能壞陰魔，不著界處修集禪定壞",
    "T13n0397_009:0053b24": "煩惱魔，不著入處修集禪定能壞死魔，所有",
    "T13n0397_009:0053b25": "諸善迴向菩提能壞天魔。[0053b25] 「復次，善男子！若有",
    "T13n0397_009:0053b26": "菩薩知陰方便能壞陰魔，知界方便壞煩惱",
    "T13n0397_009:0053b27": "魔，知入方便能壞死魔，以如是等種種方便",
    "T13n0397_009:0053b28": "迴向菩提能壞天魔。[0053b28] 「復次，善男子！若有菩薩",
    "T13n0397_009:0053b29": "觀一切法皆是空相能壞陰魔，觀一切法悉",
    "T13n0397_009:0053c01": "是無相壞煩惱魔，觀一切法悉是無願能壞",
    "T13n0397_009:0053c02": "死魔，具是三法迴向菩提能壞天魔。[0053c02] 「復次，善",
    "T13n0397_009:0053c03": "男子！若有菩薩觀身身處不覺不著能壞陰",
    "T13n0397_009:0053c04": "魔，觀受受處不覺不著壞煩惱魔，觀心心處",
    "T13n0397_009:0053c05": "不覺不著能壞死魔，觀法法處不覺不著能",
    "T13n0397_009:0053c06": "壞天魔；作如是觀終不失於菩提之心，是人",
    "T13n0397_009:0053c07": "則能壞破四魔。[0053c07] 「善男子！若著我者則增魔事，",
    "T13n0397_009:0053c08": "菩薩摩訶薩亦知有我亦知無我。若有法非",
    "T13n0397_009:0053c09": "有我非無我，如是則無一法增減，一切眾生",
    "T13n0397_009:0053c10": "無明所覆。是故菩薩為欲莊嚴無上大乘，非",
    "T13n0397_009:0053c11": "為我故而發莊嚴，發莊嚴已作是思惟：『誰莊",
    "T13n0397_009:0053c12": "嚴法堅固不壞？我當莊嚴。我亦不為壞我眾",
    "T13n0397_009:0053c13": "生壽命士夫而行莊嚴，為破眾生著我邪惑",
    "T13n0397_009:0053c14": "眾生壽命士夫等見而行莊嚴。眾生顛倒見",
    "T13n0397_009:0053c15": "是五陰常樂我淨，我當為說如是無常、苦、空、",
    "T13n0397_009:0053c16": "無我，為令眾生得真實智。若有眾生心有願",
    "T13n0397_009:0053c17": "求，當知是人即名為著。若不願求則無有著，",
    "T13n0397_009:0053c18": "若不著者是人不誑，若不誑者得真實智，知",
    "T13n0397_009:0053c19": "於過去未來現在，不著過去未來現在。何以",
    "T13n0397_009:0053c20": "故？過去已盡、未來未至、現在不住。』若於三世",
    "T13n0397_009:0053c21": "不作著想，名不顛倒、名菩薩行，了知一切眾",
    "T13n0397_009:0053c22": "生諸行，知已了了說業及果，亦知貪行瞋行",
    "T13n0397_009:0053c23": "癡行。知有眾生行於貪欲莊嚴於瞋，行於瞋",
    "T13n0397_009:0053c24": "恚莊嚴於貪，行於愚癡莊嚴於貪，行於貪欲",
    "T13n0397_009:0053c25": "莊嚴於癡，行於瞋恚莊嚴於癡，行於愚癡",
    "T13n0397_009:0053c26": "莊嚴於瞋。[0053c26] 「善男子！有諸眾生於色生貪、於",
    "T13n0397_009:0053c27": "聲生瞋，復有眾生於聲生貪、於色生恚，復",
    "T13n0397_009:0053c28": "有眾生於香生貪、於味生恚，復有眾生於味",
    "T13n0397_009:0053c29": "生貪、於香生恚，復有眾生於觸生貪、於法生",
    "T13n0397_009:0054a01": "恚，復有眾生於法生貪、於觸生恚，復有眾生",
    "T13n0397_009:0054a02": "貪欲羸劣、瞋恚猛健，復有眾生貪欲猛健、瞋",
    "T13n0397_009:0054a03": "恚羸劣，復有貪羸癡健、癡羸貪健、瞋羸癡健、",
    "T13n0397_009:0054a04": "癡羸瞋健。或有眾生為色調伏，非為聲香味",
    "T13n0397_009:0054a05": "觸法等；有為聲調伏，非為色香味觸法等；有",
    "T13n0397_009:0054a06": "為香調伏，非為色聲味觸法等；有為味調伏，",
    "T13n0397_009:0054a07": "非為色聲香觸法等；有為觸調伏，非為色聲",
    "T13n0397_009:0054a08": "香味法等；有為法調伏，非為色聲香味觸故。",
    "T13n0397_009:0054a09": "[0054a09] 「復有眾生心寂靜故而得調伏，非身寂靜而",
    "T13n0397_009:0054a10": "得調伏。或有眾生身寂靜故而得調伏，非心",
    "T13n0397_009:0054a11": "寂靜而得調伏。或有眾生聞說無常而得調",
    "T13n0397_009:0054a12": "伏，非因於苦、不淨、無我而得調伏。或有眾生",
    "T13n0397_009:0054a13": "聞說苦故而得調伏，非因無常、不淨、無我而",
    "T13n0397_009:0054a14": "得調伏。或有眾生聞說不淨而得調伏，非因",
    "T13n0397_009:0054a15": "無常、苦、無我等而得調伏。或有眾生聞說無",
    "T13n0397_009:0054a16": "我而得調伏，非因無常、苦、不淨等而得調伏。",
    "T13n0397_009:0054a17": "[0054a17] 「復有眾生見身神通而得調伏，非他心智而",
    "T13n0397_009:0054a18": "得調伏。或有眾生因他心智而得調伏，非因",
    "T13n0397_009:0054a19": "神通而得調伏。[0054a19] 「善男子！有諸眾生勤修精進",
    "T13n0397_009:0054a20": "遲得解脫，有少精進速得解脫，有勤精進速",
    "T13n0397_009:0054a21": "得解脫，有少精進遲得解脫。有因解脫非緣",
    "T13n0397_009:0054a22": "解脫，有緣解脫非因解脫，有因緣解脫非因",
    "T13n0397_009:0054a23": "緣解脫。有諸眾生觀於內法而得解脫，非觀",
    "T13n0397_009:0054a24": "於外；有觀於外而得解脫，非觀於內；有觀內",
    "T13n0397_009:0054a25": "外而得解脫，有不觀內外而得解脫。有諸眾",
    "T13n0397_009:0054a26": "生因樂行故而得解脫，非因苦行；有因苦行",
    "T13n0397_009:0054a27": "而得解脫，非因樂行；或因苦樂而得解脫；或",
    "T13n0397_009:0054a28": "有不因苦行樂行而得解脫。有諸眾生因讚",
    "T13n0397_009:0054a29": "美故而得調伏，非因呵責；或因呵責而得調",
    "T13n0397_009:0054b01": "伏，非因讚美；或因讚毀而得調伏；或有不因",
    "T13n0397_009:0054b02": "而得調伏。有諸眾生因逆說法而得調伏，不",
    "T13n0397_009:0054b03": "因順說；或有因順而得調伏，不因於逆；或因",
    "T13n0397_009:0054b04": "逆順而得調伏；或有非因逆順說法而得調",
    "T13n0397_009:0054b05": "伏。有諸眾生因聞略說而得調伏，非因於廣；",
    "T13n0397_009:0054b06": "或有因廣而得調伏，非因於略；有因廣略而",
    "T13n0397_009:0054b07": "得調伏；或有不因廣略說法而得調伏。有諸",
    "T13n0397_009:0054b08": "眾生因四真諦而得調伏，有因念處而得調",
    "T13n0397_009:0054b09": "伏，有因正勤而得調伏，或因如意而得調伏，",
    "T13n0397_009:0054b10": "或因五根而得調伏，或因五力而得調伏，或",
    "T13n0397_009:0054b11": "因七覺而得調伏，或因八道而得調伏。[0054b11] 「善男",
    "T13n0397_009:0054b12": "子！眾生之行不可思議，眾生之心亦不可思",
    "T13n0397_009:0054b13": "議，眾生調伏不可思議，所入法門不可思議，",
    "T13n0397_009:0054b14": "眾生境界不可思議。菩薩摩訶薩獲得如是",
    "T13n0397_009:0054b15": "不可思議智，然後乃知一切眾生所行之行",
    "T13n0397_009:0054b16": "不可思議。[0054b16] 「善男子！譬如羅網多有諸結，有人",
    "T13n0397_009:0054b17": "在中以&#x546A;術力，破網得出隨意而去。菩薩摩",
    "T13n0397_009:0054b18": "訶薩亦復如是，入眾生中以智&#x546A;力，壞煩惱",
    "T13n0397_009:0054b19": "網隨意自在，雖未證得阿耨多羅三藐三菩",
    "T13n0397_009:0054b20": "提，而能通達眾生所行。」",
    "T13n0397_009:0054b21": "[0054b21] 爾時，舍利弗白佛言：「世尊！菩薩摩訶薩初發",
    "T13n0397_009:0054b22": "無上菩提心時，聞諸眾生有如是行，不驚不",
    "T13n0397_009:0054b23": "怖，是事實難，不可思議。」[0054b23] 佛言：「舍利弗！於意云",
    "T13n0397_009:0054b24": "何？如師子子，雖復初產，聞師子吼，有怖畏不？」",
    "T13n0397_009:0054b25": "[0054b25] 「不也。世尊！」[0054b25] 「菩薩摩訶薩初發無上菩提心時，",
    "T13n0397_009:0054b26": "聞眾生行亦復如是。舍利弗！於意云何？火勢",
    "T13n0397_009:0054b27": "雖小，畏乾薪不？」[0054b27] 「不也。世尊！」[0054b27] 「菩薩摩訶薩初發",
    "T13n0397_009:0054b28": "無上菩提心已，得智慧火亦復如是。舍利弗！",
    "T13n0397_009:0054b29": "如來今以非喻為喻。舍利弗！譬如猛火與諸",
    "T13n0397_009:0054c01": "乾薪，結期七日當大戰&#x9B2A;。爾時，一切乾樹草",
    "T13n0397_009:0054c02": "木種種枝葉悉共聚合如須彌山；爾時，猛火",
    "T13n0397_009:0054c03": "有一親友而語之言：『汝今何故，不自莊嚴",
    "T13n0397_009:0054c04": "多求援助？彼薪眾多，汝唯一己，何能當之？』",
    "T13n0397_009:0054c05": "時火答言：『彼怨雖多，我力能敵，不須伴黨。』舍",
    "T13n0397_009:0054c06": "利弗！菩薩摩訶薩亦復如是。雖諸煩惱悉共",
    "T13n0397_009:0054c07": "和合其勢熾盛，菩薩智慧力能消伏。舍利弗！",
    "T13n0397_009:0054c08": "菩薩摩訶薩有二種力：一、煩惱力；二、智慧力。",
    "T13n0397_009:0054c09": "菩薩若無煩惱力者，則不能共諸眾生行，亦",
    "T13n0397_009:0054c10": "不能知眾生行處，亦當證於聲聞緣覺，是故",
    "T13n0397_009:0054c11": "菩薩以煩惱力遍遊諸有不生怖畏，是名菩",
    "T13n0397_009:0054c12": "薩行於方便。[0054c12] 「舍利弗！如小毒蛇不須伴侶，初",
    "T13n0397_009:0054c13": "發心者亦復如是。舍利弗！譬如螢火雖有無",
    "T13n0397_009:0054c14": "量千萬億數，不能障蔽日之光明；菩薩摩訶",
    "T13n0397_009:0054c15": "薩亦復如是，雖有煩惱無量無數，不能障蔽",
    "T13n0397_009:0054c16": "菩薩智光。[0054c16] 「舍利弗！如阿伽陀一丸之藥能破",
    "T13n0397_009:0054c17": "大毒；菩薩智慧亦復如是，小智慧藥能壞無",
    "T13n0397_009:0054c18": "量大煩惱毒。[0054c18] 「舍利弗！譬如天降一味之水，隨",
    "T13n0397_009:0054c19": "地差別得種種味；菩薩摩訶薩一解脫智亦",
    "T13n0397_009:0054c20": "復如是，隨眾生根說種種異。[0054c20] 「舍利弗！如閻浮",
    "T13n0397_009:0054c21": "樹下有金泥，是金泥中有種種寶；菩薩摩訶",
    "T13n0397_009:0054c22": "薩初發菩提金泥心中，亦復有聲聞、辟支佛",
    "T13n0397_009:0054c23": "寶。[0054c23] 「舍利弗！如餘小王一切悉屬轉輪聖王；一",
    "T13n0397_009:0054c24": "切人天亦復如是，悉來歸屬初心菩薩。[0054c24] 「舍利",
    "T13n0397_009:0054c25": "弗！如薄福人不遇寶雨；若不能於無量佛所",
    "T13n0397_009:0054c26": "種諸善根，則不能發菩提之心。[0054c26] 「舍利弗！無甘",
    "T13n0397_009:0054c27": "蔗子則無種種石蜜諸味；若無菩提心者，亦",
    "T13n0397_009:0054c28": "無種種三寶諸味。[0054c28] 「舍利弗！如耆婆醫王常作",
    "T13n0397_009:0054c29": "是言：『天下所有無非是藥。』菩薩亦爾，說一切",
    "T13n0397_009:0055a01": "法無非菩提。[0055a01] 「舍利弗！如阿修羅王盡其勢",
    "T13n0397_009:0055a02": "力，不能遮障日月之道；一切魔眾亦復如是，",
    "T13n0397_009:0055a03": "盡其勢力不能遮障勤行菩薩修菩提道。[0055a03] 「舍",
    "T13n0397_009:0055a04": "利弗！如色界天宮殿屋宅依空而住；勤行菩",
    "T13n0397_009:0055a05": "薩所得菩提，亦復如是依空而住。[0055a05] 「舍利弗！譬",
    "T13n0397_009:0055a06": "如虛空悉能容受一切萬物，而是虛空初無",
    "T13n0397_009:0055a07": "增減；無量佛法亦復如是，雖有菩薩發心推",
    "T13n0397_009:0055a08": "求，而是佛法亦無增減。[0055a08] 「舍利弗！譬如有人任",
    "T13n0397_009:0055a09": "力遊空，而虛空性無增無減；菩薩亦爾，住",
    "T13n0397_009:0055a10": "其信力行於佛智，而是佛智亦無增減。[0055a10] 「舍利",
    "T13n0397_009:0055a11": "弗！譬如陶師未成器時不得器名；菩薩善法",
    "T13n0397_009:0055a12": "亦復如是，未發心時亦不得名。[0055a12] 「舍利弗！如人",
    "T13n0397_009:0055a13": "已見轉輪聖王，則不求見諸餘小王；菩薩亦",
    "T13n0397_009:0055a14": "爾，若已發起菩提之心，則不更發聲聞、緣覺",
    "T13n0397_009:0055a15": "心。[0055a15] 「舍利弗！如餘處中不出眾寶，眾寶要出於",
    "T13n0397_009:0055a16": "大海中。舍利弗！聲聞寶中不出三寶，三寶要",
    "T13n0397_009:0055a17": "從菩薩寶出。[0055a17] 「舍利弗！譬如太子不名為王非",
    "T13n0397_009:0055a18": "不名王；菩薩摩訶薩亦復如是，非名為佛非",
    "T13n0397_009:0055a19": "不名佛。[0055a19] 「舍利弗！譬如小寶亦不可輕。何以故？",
    "T13n0397_009:0055a20": "如是小寶能作大事多所利益。菩薩亦爾，初",
    "T13n0397_009:0055a21": "發心時亦不可輕。[0055a21] 「舍利弗！我今為諸菩薩摩",
    "T13n0397_009:0055a22": "訶薩說如是喻，若有菩薩聞是諸喻即得安",
    "T13n0397_009:0055a23": "樂。」[0055a23] 爾時，世尊即說頌曰：",
    "T13n0397_009:0055a24": "「若欲證得於佛道，  應當除滅疑網心，",
    "T13n0397_009:0055a25": " 勤修無上信心者，  即能獲得於菩提。",
    "T13n0397_009:0055a26": " 若修淨印三昧者，  宣說諸法皆如夢，",
    "T13n0397_009:0055a27": " 無量世中淨其心，  即能得證正覺道。",
    "T13n0397_009:0055a28": " 佛所得道非身業，  亦非口意二業等，",
    "T13n0397_009:0055a29": " 無為真實性亦爾，  是故不可以喻說。",
    "T13n0397_009:0055b01": " 佛道無對不可見，  非眼識界如虛空，",
    "T13n0397_009:0055b02": " 非是一切諸情根，  又非諸根之境界，",
    "T13n0397_009:0055b03": " 非相非陰非入界，  非是心意受想識，",
    "T13n0397_009:0055b04": " 非知非知之境界，  是故佛境不可知。",
    "T13n0397_009:0055b05": " 諸佛大悲難思議，  無量無邊無障礙，",
    "T13n0397_009:0055b06": " 無字無聲不可說，  是故無能知佛界。",
    "T13n0397_009:0055b07": " 若有眾生無量世，  親近善友聽正法，",
    "T13n0397_009:0055b08": " 聞已即得大福德，  常受妙樂如先佛，",
    "T13n0397_009:0055b09": " 一切諸魔不得短，  諸根調伏行樂處，",
    "T13n0397_009:0055b10": " 能以方便壞四魔，  如法而住行佛界。",
    "T13n0397_009:0055b11": " 若行如是菩提道，  即得菩提為人說，",
    "T13n0397_009:0055b12": " 能渡眾生生死海，  能破一切大邪見，",
    "T13n0397_009:0055b13": " 即得無上相好等，  成就十力四無畏，",
    "T13n0397_009:0055b14": " 能知眾生煩惱行，  能壞一切諸有道。",
    "T13n0397_009:0055b15": " 若有菩薩勤精進，  即能破壞諸煩惱，",
    "T13n0397_009:0055b16": " 如火能焚乾草木，  菩提心能燒煩惱。」◎",
    "T13n0397_009:0055b17": "[0055b17] 爾時，世尊復告海慧菩薩言：「善男子！菩薩摩",
    "T13n0397_009:0055b18": "訶薩勤行精進，易得阿耨多羅三藐三菩提。",
    "T13n0397_009:0055b19": "誰有修行勤精進者，當知是人即有菩提。誰",
    "T13n0397_009:0055b20": "有精進是人，即具檀波羅蜜、尸波羅蜜、羼提",
    "T13n0397_009:0055b21": "波羅蜜、毘梨耶波羅蜜、禪波羅蜜、般若波",
    "T13n0397_009:0055b22": "羅蜜，能自利益亦利於他。[0055b22] 「善男子！過去無",
    "T13n0397_009:0055b23": "量劫有佛世尊，號勤精進如來、應、正遍知、明",
    "T13n0397_009:0055b24": "行足、善逝、世間解、無上士、調御丈夫、天人師、佛、",
    "T13n0397_009:0055b25": "世尊，國名善見，劫名華聚。爾時，世界大水彌",
    "T13n0397_009:0055b26": "滿，其水出生八萬四千上妙蓮華，一一縱廣",
    "T13n0397_009:0055b27": "滿十由旬，有無量億金色光明。其香微妙，",
    "T13n0397_009:0055b28": "阿迦膩吒諸天見已多受安樂，作如是言：『是",
    "T13n0397_009:0055b29": "世間中多有蓮華，當知亦當多有佛出。』是故",
    "T13n0397_009:0055c01": "此劫名曰華聚。[0055c01] 「是時，彼國寂靜無聲，以寂靜",
    "T13n0397_009:0055c02": "故，無量世界諸菩薩等常樂觀察，以觀察故",
    "T13n0397_009:0055c03": "各各皆得喜行三昧，是故彼世名曰善見。[0055c03] 「其",
    "T13n0397_009:0055c04": "國多有七寶林樹、樓閣殿舍，眾生安樂如兜",
    "T13n0397_009:0055c05": "率天，多饒飲食易獲神通，無有女身一切化",
    "T13n0397_009:0055c06": "生，亦無二道皆修大乘。[0055c06] 「爾時，彼佛有三萬六",
    "T13n0397_009:0055c07": "千出家菩薩，皆悉獲得不退轉心，無量人天",
    "T13n0397_009:0055c08": "初發菩提堅固不退，彼佛世尊常樂宣說勤",
    "T13n0397_009:0055c09": "精進行。時大眾中有一菩薩，名堅固莊嚴，從",
    "T13n0397_009:0055c10": "座而起前禮佛足，長跪合掌，作如是言：『世尊！",
    "T13n0397_009:0055c11": "云何菩薩勤行精進？』[0055c11] 「佛言：『善男子！勤行精",
    "T13n0397_009:0055c12": "進凡有四法。何等為四？一者、發心；二者、作",
    "T13n0397_009:0055c13": "心；三者、觀心；四者、如法住。如是四法，即是具",
    "T13n0397_009:0055c14": "足佛法因緣。何以故？善男子！發者即是生",
    "T13n0397_009:0055c15": "善法因，作者名為增善法因，觀者名為利眾",
    "T13n0397_009:0055c16": "生因，如法住者名入一切佛法因緣。又復，發",
    "T13n0397_009:0055c17": "者求聞正法，作者聞已能說，觀者善思惟義，",
    "T13n0397_009:0055c18": "如法住者如說而住。又復，發者調伏慳心，作",
    "T13n0397_009:0055c19": "者能一切施，觀者為眾生施迴向菩提，如法",
    "T13n0397_009:0055c20": "住者不求施果。又復，發者求覓受人，作者見",
    "T13n0397_009:0055c21": "來求者生慈愍心，觀者觀財無常，如法住者",
    "T13n0397_009:0055c22": "不求果報。又復，發者如法求財，作者求於淨",
    "T13n0397_009:0055c23": "命，觀者於不堅物修於堅法，如法住者一切",
    "T13n0397_009:0055c24": "捨時不生憍慢。又復，發者離諸惡戒，作者至",
    "T13n0397_009:0055c25": "心受持諸淨禁戒，觀者至心調伏毀禁之人，",
    "T13n0397_009:0055c26": "如法住者淨持禁戒不生憍慢。又復，發者淨",
    "T13n0397_009:0055c27": "於口業，作者淨於身業，觀者淨於意業，如法",
    "T13n0397_009:0055c28": "住者修集善法。[0055c28] 「『又復，發者遠離瞋心，作者修",
    "T13n0397_009:0055c29": "集忍辱，觀者將護自他，如法住者修忍辱已",
    "T13n0397_009:0056a01": "不生憍慢。又復，發者常樂教化邪見眾生，作",
    "T13n0397_009:0056a02": "者能壞眾生瞋恚之心，觀者不見內外，如法",
    "T13n0397_009:0056a03": "住者遠離一切煩惱諸結。又復，發者遠離懈",
    "T13n0397_009:0056a04": "怠，作者勤修精進，觀者調伏一切懈怠眾生，",
    "T13n0397_009:0056a05": "如法住者勸諸眾生令修精進。又復，發者名",
    "T13n0397_009:0056a06": "為善慈，作者所作已竟，觀者不求餘乘，如法",
    "T13n0397_009:0056a07": "住者不失無上菩提之心。又復，發者莊嚴禪",
    "T13n0397_009:0056a08": "支，作者莊嚴三昧，觀者終不生於相似我",
    "T13n0397_009:0056a09": "慢，如法住者破壞眾生行惡之心。又復，發者",
    "T13n0397_009:0056a10": "莊嚴念心，作者莊嚴諸有，觀者其意堅固，如",
    "T13n0397_009:0056a11": "法住者勇健無怯。又復，發者名如法因，作者",
    "T13n0397_009:0056a12": "名如方便，觀者名為門戶，如法住者名為解",
    "T13n0397_009:0056a13": "脫。又復，發者謂求名字，作者持於文字，觀",
    "T13n0397_009:0056a14": "者字不可說，如法住者遠離文字。[0056a14] 「『又復，發者",
    "T13n0397_009:0056a15": "離惡知識，作者親近善友，觀者於善友所至",
    "T13n0397_009:0056a16": "心聽法，如法住者不謬解義。又復，發者樂於",
    "T13n0397_009:0056a17": "捨家，作者遠離怨親，觀者求於善法，如法住",
    "T13n0397_009:0056a18": "者不隨他意。又復，發者所謂少欲，作者所謂",
    "T13n0397_009:0056a19": "知足，觀者易養易滿，如法住者善知時宜。又",
    "T13n0397_009:0056a20": "復，發者如戒而學，作者於戒不漏，觀者如意",
    "T13n0397_009:0056a21": "學戒，如法住者如慧學戒。又復，發者檀波羅",
    "T13n0397_009:0056a22": "蜜、尸波羅蜜，作者羼提波羅蜜、毘梨耶波羅",
    "T13n0397_009:0056a23": "蜜，觀者禪波羅蜜、般若波羅蜜，如法住者智",
    "T13n0397_009:0056a24": "波羅蜜、方便波羅蜜。又復，發者行施攝取，作",
    "T13n0397_009:0056a25": "者軟語攝取，觀者利他攝取，如法住者同利",
    "T13n0397_009:0056a26": "攝取。又復，發者所謂大慈，作者所謂大悲，觀",
    "T13n0397_009:0056a27": "者所謂大喜，如法住者所謂大捨。又復，發者",
    "T13n0397_009:0056a28": "護持正法，作者淨於福田，觀者莊嚴相好，如",
    "T13n0397_009:0056a29": "法住者調伏眾生。[0056a29] 「『又復，發者實知陰魔，作者",
    "T13n0397_009:0056b01": "離煩惱魔，觀者壞於死魔，如法住者摧伏天",
    "T13n0397_009:0056b02": "魔。又復，發者謂身念處，作者謂受念處，觀者",
    "T13n0397_009:0056b03": "謂心念處，如法住者謂法念處。又復，發者了",
    "T13n0397_009:0056b04": "了知苦，作者遠離於集，觀者證真實滅，如法",
    "T13n0397_009:0056b05": "住者謂修於道。又復，發者所謂信根，作者謂",
    "T13n0397_009:0056b06": "精進根，觀者所謂念根，如法住者所謂慧根。",
    "T13n0397_009:0056b07": "又復，發者謂七覺分，作者謂八正道，觀者謂",
    "T13n0397_009:0056b08": "舍摩他，如法住者毘婆舍那。[0056b08] 「『善男子！如一切",
    "T13n0397_009:0056b09": "行皆名為發，修一切善悉名為作，一切淨心名",
    "T13n0397_009:0056b10": "之為觀，知一切業名如法住。』[0056b10] 「善男子！彼佛復",
    "T13n0397_009:0056b11": "告堅固莊嚴：『善男子！勤精進者寂靜其心，心",
    "T13n0397_009:0056b12": "若寂靜即是精進。若壞貪身，即是精進；若知",
    "T13n0397_009:0056b13": "身意，即是精進；斷我我所，即是精進；斷諸繫",
    "T13n0397_009:0056b14": "縛，即是精進；障煩惱盡，即是精進。若能遠離",
    "T13n0397_009:0056b15": "一切障礙，即是精進；若能除&#x5374;十種憍慢，即",
    "T13n0397_009:0056b16": "是精進；能壞貪恚，即是精進。若能遠離無明",
    "T13n0397_009:0056b17": "有愛，即是精進。若不放逸者修於善法，即是",
    "T13n0397_009:0056b18": "精進。若能真實觀內外入，即是精進。若真實",
    "T13n0397_009:0056b19": "知陰界諸入，即是精進；心寂靜者即是精進；",
    "T13n0397_009:0056b20": "破壞疑心即是精進。若於三世不分別者，即",
    "T13n0397_009:0056b21": "是精進；若觀法界不動轉者，即是精進；若不",
    "T13n0397_009:0056b22": "漏者，即是精進；若不害者，即是精進；若不生",
    "T13n0397_009:0056b23": "悔，即是精進；若不求者，即是精進；若不滅者，",
    "T13n0397_009:0056b24": "即是精進；若不作者，即是精進。若無增減，即",
    "T13n0397_009:0056b25": "是精進；無上無下，即是精進；不捨不著，即是",
    "T13n0397_009:0056b26": "精進；不縛不解，即是精進；不去不來，即是精",
    "T13n0397_009:0056b27": "進；不生不滅，即是精進；非有放逸非不放逸，",
    "T13n0397_009:0056b28": "即是精進；無作作者，即是精進；無闇無明，即",
    "T13n0397_009:0056b29": "是精進；非見非不見，即是精進。』[0056b29] 「善男子！彼佛",
    "T13n0397_009:0056c01": "說是精進法時，無量菩薩得無生忍。善男子。",
    "T13n0397_009:0056c02": "今此會中五千菩薩亦得如是無生忍法。七",
    "T13n0397_009:0056c03": "千天人發阿耨多羅三藐三菩提心。善男子！",
    "T13n0397_009:0056c04": "爾時堅固莊嚴菩薩聞是法已，為得如是無",
    "T13n0397_009:0056c05": "量法故，勤修精進獲得下忍，為求法故不坐",
    "T13n0397_009:0056c06": "不臥乃至命終。既捨身已得生梵世受梵天",
    "T13n0397_009:0056c07": "身，於無量世供養於佛聽受正法，於彼劫中，",
    "T13n0397_009:0056c08": "周遍供養八萬四千諸佛如來，聽受正法勤",
    "T13n0397_009:0056c09": "行精進。[0056c09] 「善男子！汝知爾時堅固莊嚴豈異人",
    "T13n0397_009:0056c10": "乎？即我身是。善男子！我久具足是精進故，超",
    "T13n0397_009:0056c11": "彌勒等諸大菩薩先成正覺。是故我言：誰有",
    "T13n0397_009:0056c12": "精進，當知是人即有菩提。[0056c12] 「善男子！我勤精進",
    "T13n0397_009:0056c13": "猶尚難得阿耨多羅三藐三菩提，況懈怠耶！",
    "T13n0397_009:0056c14": "若有菩薩能精進者，是人則能自利利他。」[0056c14] 爾",
    "T13n0397_009:0056c15": "時，世尊即說頌曰：",
    "T13n0397_009:0056c16": "「我念過去無量世，  花聚劫中精進佛，",
    "T13n0397_009:0056c17": " 善見世界水彌滿，  出生八萬四千花。",
    "T13n0397_009:0056c18": " 其國猶如兜率天，  豐饒飲食無女身，",
    "T13n0397_009:0056c19": " 不由父母悉化生，  亦無二道純一乘。",
    "T13n0397_009:0056c20": " 十方世界諸菩薩，  觀善見國受安樂，",
    "T13n0397_009:0056c21": " 三萬二千出家眾，  無量人天發菩提。",
    "T13n0397_009:0056c22": " 爾時彼佛讚精進，  唯為堅固菩薩說，",
    "T13n0397_009:0056c23": " 若能發心勤修善，  繫心思惟如法住。",
    "T13n0397_009:0056c24": " 爾時世尊為我故，  分別廣說是四句，",
    "T13n0397_009:0056c25": " 發菩提心如法行，  思惟得忍如法住。",
    "T13n0397_009:0056c26": " 若求正法名初發，  如法而說名為作，",
    "T13n0397_009:0056c27": " 受義不謬善思惟，  修集於忍如法住。",
    "T13n0397_009:0056c28": " 若勤行施是初發，  求覓受者名為作，",
    "T13n0397_009:0056c29": " 明見無常善思惟，  不觀二相如法住。",
    "T13n0397_009:0057a01": " 如法求財是初發，  清淨活命是名作，",
    "T13n0397_009:0057a02": " 破壞慳心善思惟，  不求憍慢如法住。",
    "T13n0397_009:0057a03": " 遠離惡戒是初發，  不漏護戒是名作，",
    "T13n0397_009:0057a04": " 調伏毀戒善思惟，  戒淨無慢如法住。",
    "T13n0397_009:0057a05": " 遠離惡口是初發，  其心寂靜是名作，",
    "T13n0397_009:0057a06": " 其心寂靜善思惟，  諸法寂靜如法住。",
    "T13n0397_009:0057a07": " 遠離害心是初發，  修集忍辱是名作，",
    "T13n0397_009:0057a08": " 將護自他善思惟，  忍不生慢如法住。",
    "T13n0397_009:0057a09": " 誘喻瞋者是初發，  遠離惡人是名作，",
    "T13n0397_009:0057a10": " 內外寂靜善思惟，  不著我心如法住。",
    "T13n0397_009:0057a11": " 遠離懈怠是初發，  勤修精進是名作，",
    "T13n0397_009:0057a12": " 知於真實善思惟，  修集於道如法住。",
    "T13n0397_009:0057a13": " 始求善法是初發，  求已畢竟是名作，",
    "T13n0397_009:0057a14": " 念心受持善思惟，  不失於法如法住。",
    "T13n0397_009:0057a15": " 求於禪支是初發，  修集三昧是名作，",
    "T13n0397_009:0057a16": " 無相似慢善思惟，  無有過失如法住。",
    "T13n0397_009:0057a17": " 念慧之心是初發，  獲得法門是名作，",
    "T13n0397_009:0057a18": " 擁護正法善思惟，  勇健精進如法住。",
    "T13n0397_009:0057a19": " 正念因緣是初發，  修善方便是名作，",
    "T13n0397_009:0057a20": " 觀於內法善思惟，  得解脫已如法住。",
    "T13n0397_009:0057a21": " 始求文字是初發，  通達解了是名作，",
    "T13n0397_009:0057a22": " 知不可說善思惟，  了無文字如法住。",
    "T13n0397_009:0057a23": " 遠離惡友是初發，  親善知識是名作，",
    "T13n0397_009:0057a24": " 聞已如聞善思惟，  不遠離法如法住。",
    "T13n0397_009:0057a25": " 佛法出家是初發，  除捨怨親是名作，",
    "T13n0397_009:0057a26": " 修集善法善思惟，  不隨他意如法住。",
    "T13n0397_009:0057a27": " 少欲知足名發作，  樂於寂靜善思惟，",
    "T13n0397_009:0057a28": " 住寂靜已說無諍，  亦自修集如法住。",
    "T13n0397_009:0057a29": " 從戒而學是初發，  不行漏戒是名作，",
    "T13n0397_009:0057b01": " 無戒之戒善思惟，  從智慧戒如法住。",
    "T13n0397_009:0057b02": " 不說世事是初發，  常樂寂靜是名作，",
    "T13n0397_009:0057b03": " 易養易滿善思惟，  觀察無常如法住。",
    "T13n0397_009:0057b04": " 樂修施戒是初發，  忍辱精進是名作，",
    "T13n0397_009:0057b05": " 修禪智慧善思惟，  修智方便如法住。",
    "T13n0397_009:0057b06": " 行施攝取是初發，  軟語攝取是名作，",
    "T13n0397_009:0057b07": " 利益眾生善思惟，  自利利他如法住。",
    "T13n0397_009:0057b08": " 修集慈悲名發作，  不別三世善思惟，",
    "T13n0397_009:0057b09": " 為諸眾生淨身心，  修集喜捨如法住。",
    "T13n0397_009:0057b10": " 獲得正法是初發，  清淨福田是名作，",
    "T13n0397_009:0057b11": " 莊嚴自身善思惟，  調伏眾生如法住。",
    "T13n0397_009:0057b12": " 破壞陰魔是初發，  離煩惱魔是名作，",
    "T13n0397_009:0057b13": " 能壞死魔善思惟，  摧魔怨敵如法住。",
    "T13n0397_009:0057b14": " 修集身念是初發，  修集受念是名作，",
    "T13n0397_009:0057b15": " 修集念心善思惟，  修集法念如法住。",
    "T13n0397_009:0057b16": " 了了知苦是初發，  遠離於集是名作，",
    "T13n0397_009:0057b17": " 證滅真實善思惟，  修於正道如法住。",
    "T13n0397_009:0057b18": " 修於信根是初發，  修集諸力是名作，",
    "T13n0397_009:0057b19": " 修念三昧善思惟，  修於智慧如法住。",
    "T13n0397_009:0057b20": " 身心寂靜是初發，  遠離邪見是名作，",
    "T13n0397_009:0057b21": " 觀於名色善思惟，  精進不悔如法住。",
    "T13n0397_009:0057b22": " 無我我所是名發，  無縛無解是名作，",
    "T13n0397_009:0057b23": " 無去無來善思惟，  法性不動如法住。",
    "T13n0397_009:0057b24": " 遠離憍慢是初發，  除去貪恚是名作，",
    "T13n0397_009:0057b25": " 觀十二緣善思惟，  離癡有愛如法住。",
    "T13n0397_009:0057b26": " 若能遠離一切相，  破壞所有諸障礙，",
    "T13n0397_009:0057b27": " 具足十力四無畏，  能說功德勤精進。",
    "T13n0397_009:0057b28": " 如來說是精進法，  十千眾生悟無生，",
    "T13n0397_009:0057b29": " 五千菩薩得法忍，  無量人天發菩提。",
    "T13n0397_009:0057c01": " 堅固莊嚴我身是，  精進超過諸菩薩，",
    "T13n0397_009:0057c02": " 若欲獲得上真道，  當修精進如先佛。」",
    "T13n0397_009:0057c03": "[0057c03] 爾時，修悲梵天語海慧菩薩言：「所言佛法，佛",
    "T13n0397_009:0057c04": "法者云何名佛法？」[0057c04] 海慧菩薩言：「梵天！佛法",
    "T13n0397_009:0057c05": "者名一切法，一切法者名為佛法。如佛法性",
    "T13n0397_009:0057c06": "即一切法性，如一切法性即佛法性。佛法",
    "T13n0397_009:0057c07": "性、一切法性無有差別，一切法寂靜佛法亦",
    "T13n0397_009:0057c08": "寂靜，一切法空佛法亦空。梵天！一切法即",
    "T13n0397_009:0057c09": "十二因緣，菩提者亦十二因緣。」[0057c09] 梵天言：「善男",
    "T13n0397_009:0057c10": "子！夫佛法者將不過於三界法耶！」[0057c10] 「梵天！三界、",
    "T13n0397_009:0057c11": "佛法性無差別，三界平等、佛法平等，無有二",
    "T13n0397_009:0057c12": "相。」[0057c12] 「善男子！譬如虛空無有增減，佛法亦爾，",
    "T13n0397_009:0057c13": "無增無減，性是空故無上無下。」[0057c13] 「梵天！若善男",
    "T13n0397_009:0057c14": "子欲見佛法當作是觀。[0057c14] 「復次，梵天！夫佛法者",
    "T13n0397_009:0057c15": "非處非非處，非生非滅，非青黃赤白班駁琉",
    "T13n0397_009:0057c16": "璃虛空界色、雜色無色。非有形質方圓脩",
    "T13n0397_009:0057c17": "短，無相無相相，無縛無解，無如是相名為",
    "T13n0397_009:0057c18": "佛法。無相無句無有文字，清淨寂靜，空義、",
    "T13n0397_009:0057c19": "無相義、無聚義、畢竟無出義、覺知義。不可",
    "T13n0397_009:0057c20": "宣說、不可&#x89A9;、不可見者名寂靜義。寂靜義者",
    "T13n0397_009:0057c21": "即是空義，空義者即無聚義，無聚義者即真",
    "T13n0397_009:0057c22": "實義，真實義者即是畢竟不出之義，畢竟不",
    "T13n0397_009:0057c23": "出義者即不滅義。不滅義者即無處義，無處",
    "T13n0397_009:0057c24": "義者即是法性。法性者即是佛法，是名學法、",
    "T13n0397_009:0057c25": "名阿羅漢法、名緣覺法、名為佛法。[0057c25] 「如是佛法",
    "T13n0397_009:0057c26": "及餘諸法，亦無住處不出不滅，無色形質方",
    "T13n0397_009:0057c27": "圓脩短，無智相貌無明無闇，一切諸法等",
    "T13n0397_009:0057c28": "無差別。求佛法者，謂佛佛法及一切法。菩薩",
    "T13n0397_009:0057c29": "摩訶薩坐於道場菩提樹下，乃能了了真實",
    "T13n0397_009:0058a01": "知見。何以故？諸佛正法無住處故，一切諸法",
    "T13n0397_009:0058a02": "亦無住處，佛法不可得，一切諸法亦不可得。",
    "T13n0397_009:0058a03": "佛法平等，一切諸法亦復平等。[0058a03] 「若無因緣即",
    "T13n0397_009:0058a04": "無種性，若無種性即無出滅，若無出滅即名",
    "T13n0397_009:0058a05": "真實，真實知者即是實性，過去未來現在",
    "T13n0397_009:0058a06": "諸法即是佛法。何以故？通達三世無障礙故。",
    "T13n0397_009:0058a07": "無障礙者即是佛智，佛智者即是十八不共之",
    "T13n0397_009:0058a08": "法，不共之法者攝一切法，是故諸法即是佛",
    "T13n0397_009:0058a09": "法，諸法、佛法無二無別。」[0058a09] 梵天言：「善男子！汝",
    "T13n0397_009:0058a10": "今了了見佛法不？」[0058a10] 「梵天！佛法非色不可&#x89A9;見，",
    "T13n0397_009:0058a11": "汝云何言了了見耶？一切諸法悉不可見，夫",
    "T13n0397_009:0058a12": "了了者即是佛法，無有二相。」[0058a12] 梵天言：「善男子！",
    "T13n0397_009:0058a13": "如來何故說佛知見一切諸法？」[0058a13] 「梵天！如來佛",
    "T13n0397_009:0058a14": "法若有定相，可得說言了了知見。」[0058a14] 「善男子！佛",
    "T13n0397_009:0058a15": "法無耶？」[0058a15] 「梵天！法若無定，不可說有、不可說",
    "T13n0397_009:0058a16": "無。若不可說有無相者，云何得言了了知",
    "T13n0397_009:0058a17": "見？」[0058a17] 「善男子！如來云何說於佛法？」[0058a17] 「梵天！如",
    "T13n0397_009:0058a18": "說虛空，虛空之性實無定相，佛法亦爾。」[0058a18] 「善",
    "T13n0397_009:0058a19": "男子！佛法如是不可思議，菩薩初發菩提心",
    "T13n0397_009:0058a20": "時，聞如是法不驚不怖不可思議，正覺之性",
    "T13n0397_009:0058a21": "亦不可思議。」[0058a21] 「梵天！佛所說者，乃能發是菩",
    "T13n0397_009:0058a22": "提之心，是故聞之不生怖畏。梵天！若有著者",
    "T13n0397_009:0058a23": "則生怖畏；若不著者不生怖畏；惜身命者則",
    "T13n0397_009:0058a24": "生怖畏，不惜身命無所怖畏；有障礙者則生",
    "T13n0397_009:0058a25": "怖畏，無障礙者無所怖畏；著我我所則生怖",
    "T13n0397_009:0058a26": "畏，斷我我所無所怖畏。」[0058a26] 「善男子！菩薩摩訶",
    "T13n0397_009:0058a27": "薩有何力故聞深佛法不生怖畏？」[0058a27] 「梵天！有八",
    "T13n0397_009:0058a28": "種力，聞深佛法不生怖畏。何等為八？一者、",
    "T13n0397_009:0058a29": "信力；二者、善友力；三者、多聞力；四者、善根",
    "T13n0397_009:0058b01": "力；五者、善思惟力；六者、破憍慢力；七者、大慈",
    "T13n0397_009:0058b02": "悲力；八者、如法住力。梵天！菩薩具足如是八",
    "T13n0397_009:0058b03": "力，聞說深法不生怖畏。」[0058b03] 爾時，世尊讚海慧菩",
    "T13n0397_009:0058b04": "薩言：「善哉，善哉！善男子！善能宣說菩薩諸力。",
    "T13n0397_009:0058b05": "實如汝言，菩薩具足如是諸力，聞深佛法不",
    "T13n0397_009:0058b06": "生怖畏。[0058b06] 「善男子！一切言說名之為聲，菩提之",
    "T13n0397_009:0058b07": "性亦不可說亦不可見，不可說見名第一義，",
    "T13n0397_009:0058b08": "如來了了知見如是不可宣說，愍眾生故而",
    "T13n0397_009:0058b09": "為宣說。菩提非心亦非心數，何況聲字！[0058b09] 「善",
    "T13n0397_009:0058b10": "男子！如來憐愍諸眾生故覺甚深法，覺甚深",
    "T13n0397_009:0058b11": "法已，無知無覺無心心數，無聲無字不可宣",
    "T13n0397_009:0058b12": "說，為眾生故說有文字音聲次第。[0058b12] 「善男子！譬",
    "T13n0397_009:0058b13": "如虛空非是色法，不可&#x89A9;見非對非作。善男",
    "T13n0397_009:0058b14": "子！有人善畫畫空作像，若男、若女、若象、若馬，",
    "T13n0397_009:0058b15": "如是之人可思議不？」[0058b15] 「不也。世尊！」[0058b15] 「善男子！是猶",
    "T13n0397_009:0058b16": "可信；如來、世尊知不可說而能演說，是事甚",
    "T13n0397_009:0058b17": "難。雖復說此不可說法，然真實知性不可說。",
    "T13n0397_009:0058b18": "善男子！若聞是法不驚不怖，當知是人久於",
    "T13n0397_009:0058b19": "無量諸如來所種諸善根。善男子！如是經典",
    "T13n0397_009:0058b20": "不可思議，若有人能受持讀誦書寫解說，是",
    "T13n0397_009:0058b21": "人則能受持一切諸佛法藏，攝取一切眾生",
    "T13n0397_009:0058b22": "解脫。[0058b22] 「善男子！若有菩薩了了得見無量世界",
    "T13n0397_009:0058b23": "所有諸佛，見已即以上妙七寶滿是世界，持",
    "T13n0397_009:0058b24": "用奉獻諸佛世尊，是人福德寧為多不？」[0058b24] 「甚多！",
    "T13n0397_009:0058b25": "世尊！如是功德難以喻說。」[0058b25] 「善男子！不如有人",
    "T13n0397_009:0058b26": "擁護正法為憐愍故，受持讀誦解說是經。何",
    "T13n0397_009:0058b27": "以故？法施之施勝於食施。夫食施者即是世",
    "T13n0397_009:0058b28": "施，法施之施是出世施。[0058b28] 「善男子！若人能護佛",
    "T13n0397_009:0058b29": "正法者，即為四攝。何等為四？一、為佛攝；二、為",
    "T13n0397_009:0058c01": "天攝；三、為福攝；四、為智攝。[0058c01] 「佛攝眾生，復有",
    "T13n0397_009:0058c02": "四事：一者、常得親近諸佛；二者、諸魔不得其",
    "T13n0397_009:0058c03": "便；三者、獲得無盡陀羅尼；四者、得住不退轉",
    "T13n0397_009:0058c04": "地。[0058c04] 「天攝眾生，亦有四事：一者、說法之處諸天",
    "T13n0397_009:0058c05": "清淨；二者、說法之時眾樂受聽；三者、終不",
    "T13n0397_009:0058c06": "為他因緣所害；四者、不信者信。[0058c06] 「福攝眾生亦",
    "T13n0397_009:0058c07": "有四事：一者、莊嚴於身，三十二相八十種好；",
    "T13n0397_009:0058c08": "二者、莊嚴於口，凡所演說眾生樂聞；三者、莊",
    "T13n0397_009:0058c09": "嚴佛土；四者、莊嚴種姓，所謂釋梵轉輪聖王。",
    "T13n0397_009:0058c10": "[0058c10] 「智攝眾生亦有四事：一者、知眾生根如意說",
    "T13n0397_009:0058c11": "法；二者、知眾生病苦隨病施藥；三者、得大神",
    "T13n0397_009:0058c12": "通遊諸佛土；四者、了了通達法界。[0058c12] 「善男子！若",
    "T13n0397_009:0058c13": "欲獲得如是功德，應當勤心護持正法。」[0058c13] 爾時，",
    "T13n0397_009:0058c14": "世尊即說頌曰：",
    "T13n0397_009:0058c15": "「若能護法生憐愍，  受持是經及廣說，",
    "T13n0397_009:0058c16": " 我說千分中一分，  猶如大海取一渧。",
    "T13n0397_009:0058c17": " 知恩念恩念如來，  是人可信付法藏，",
    "T13n0397_009:0058c18": " 供養無量十方佛，  如是則能護佛法。",
    "T13n0397_009:0058c19": " 雖施無量國珍寶，  不如至心誦一偈，",
    "T13n0397_009:0058c20": " 法施最妙勝食施，  是故智者應護法。",
    "T13n0397_009:0058c21": " 十方諸佛天龍神，  功德智慧所攝取，",
    "T13n0397_009:0058c22": " 莊嚴修行諸相好，  是人皆由護正法。",
    "T13n0397_009:0058c23": " 常遇諸佛善知識，  常聞無上真實道，",
    "T13n0397_009:0058c24": " 速得無量陀羅尼，  是人皆由護正法。",
    "T13n0397_009:0058c25": " 身口意戒得清淨，  具大神通遊諸國，",
    "T13n0397_009:0058c26": " 不退菩提具六度，  是人皆由護正法。",
    "T13n0397_009:0058c27": " 世界微塵可說盡，  護法功德不可量，",
    "T13n0397_009:0058c28": " 欲得不可宣說知，  應當堅心護正法。」",
    "T13n0397_009:0058c29": "[0058c29] 爾時，眾中有一菩薩，名功德寶光，即從坐起，",
    "T13n0397_009:0059a01": "頭面敬禮，長跪合掌，前白佛言：「世尊！如來於",
    "T13n0397_009:0059a02": "是大經典中，說言佛法不可宣說。若不可說，",
    "T13n0397_009:0059a03": "云何可護？」[0059a03] 佛言：「善哉，善哉！善男子！如是，如",
    "T13n0397_009:0059a04": "是。如來正法實不可說，如來覺知不可說法，",
    "T13n0397_009:0059a05": "如是正法雖不可說而有字句，以字句故可",
    "T13n0397_009:0059a06": "得宣示。如是字句受持讀誦書寫解說，是名",
    "T13n0397_009:0059a07": "護法。[0059a07] 「善男子！復有護法，見有受持、讀誦、書寫、",
    "T13n0397_009:0059a08": "解說之者，恭敬供養、親近禮拜、尊重讚歎，生",
    "T13n0397_009:0059a09": "於師想擁護，供給衣服、飲食、臥具、湯藥、房舍、燈",
    "T13n0397_009:0059a10": "燭，聞其所說稱讚善哉，護其種姓所住宅舍，",
    "T13n0397_009:0059a11": "亦復護其侍使之等，聞惡隱蔽聞善稱揚。善",
    "T13n0397_009:0059a12": "男子！若能擁護是持法者，是人即能護佛",
    "T13n0397_009:0059a13": "法僧。[0059a13] 「復次，善男子！若有能修空無相願，是人",
    "T13n0397_009:0059a14": "即是護持正法。[0059a14] 「復次，善男子！見有誹謗方等",
    "T13n0397_009:0059a15": "經者不與同止，言語談論調伏其罪，是人即",
    "T13n0397_009:0059a16": "是護持正法。[0059a16] 「復次，善男子！若有人能修集悲",
    "T13n0397_009:0059a17": "心、無飲食想，憐愍眾生宣說正法，是名護法。",
    "T13n0397_009:0059a18": "[0059a18] 「復次，善男子！不惜身命受持讀誦書寫解說",
    "T13n0397_009:0059a19": "如是等經，是名護法。[0059a19] 「復次，善男子！若有聽法",
    "T13n0397_009:0059a20": "一字一句，往一由旬乃至七步入出息頃，是",
    "T13n0397_009:0059a21": "名護法。[0059a21] 「善男子！過去無量阿僧祇劫，有佛",
    "T13n0397_009:0059a22": "號曰大知聲力如來、應、正遍知、明行足、善逝、",
    "T13n0397_009:0059a23": "世間解、無上士、調御丈夫、天人師、佛、世尊。國",
    "T13n0397_009:0059a24": "名淨光，劫名高顯。其土純是青琉璃寶。諸菩",
    "T13n0397_009:0059a25": "薩眾一切成就無量勢力，具足神通智慧無",
    "T13n0397_009:0059a26": "礙，一切菩薩悉受天身至心聽法，無有出家",
    "T13n0397_009:0059a27": "在家差別。爾時，世尊為護法故，與諸大眾頒",
    "T13n0397_009:0059a28": "宣正法。彼時會中有一菩薩名曰法慧，白佛",
    "T13n0397_009:0059a29": "言：『世尊！何等是法而言擁護？』[0059a29] 「佛言：『善男子！",
    "T13n0397_009:0059b01": "夫六入者樂求境界，若能遮止是名護法。善",
    "T13n0397_009:0059b02": "男子！眼識於色是名非法，若能遠離是名護",
    "T13n0397_009:0059b03": "法；乃至意識於法亦復如是。善男子！若見眼",
    "T13n0397_009:0059b04": "空，見已不觀於色、不著於識，是名為法。若能",
    "T13n0397_009:0059b05": "真實知如是法，是名護法；乃至若見意空，見",
    "T13n0397_009:0059b06": "已不觀於法、不著於識，是名為法。若能真實",
    "T13n0397_009:0059b07": "知如是法，是名護法。[0059b07] 「『善男子！若法能生法，",
    "T13n0397_009:0059b08": "於是法中不求不取，心不貪著，是名護法。若",
    "T13n0397_009:0059b09": "有見法能生邪見，於是見中不求不取心不",
    "T13n0397_009:0059b10": "貪著，是名護法。若有無明不能淨心，於是垢",
    "T13n0397_009:0059b11": "中不求不取心不貪著，是名護法。[0059b11] 「『善男子！若",
    "T13n0397_009:0059b12": "有一法，求取之後不能施人，此法非法亦非",
    "T13n0397_009:0059b13": "比尼。若能施者即是正法、即是比尼。若有無",
    "T13n0397_009:0059b14": "取無求無施，即是正法、即是比尼。夫取求者",
    "T13n0397_009:0059b15": "即是非道。若不施，即是非法、即非比尼；若能",
    "T13n0397_009:0059b16": "施者，即是正法、即是比尼。不取不求不施，即",
    "T13n0397_009:0059b17": "是不出不生不滅。若非出生滅，云何可施？不",
    "T13n0397_009:0059b18": "可施者乃名為法，乃名比尼。何以故？未生煩",
    "T13n0397_009:0059b19": "惱作障因緣故，是故無盡。無盡者無出，無出",
    "T13n0397_009:0059b20": "者名為法，名為比尼；於如是法不求不取，",
    "T13n0397_009:0059b21": "是名護法。』[0059b21] 「善男子！爾時彼佛說是法時，三萬",
    "T13n0397_009:0059b22": "二千菩薩，得無生法忍。」[0059b22] 「海慧菩薩言：『世尊！如",
    "T13n0397_009:0059b23": "我解佛所說義者，法及非法是名為法。何以",
    "T13n0397_009:0059b24": "故？若有分別法非法者，是人不名護持正法，",
    "T13n0397_009:0059b25": "若作法相是名非法。世尊！若能了達見一切法",
    "T13n0397_009:0059b26": "是無法者，是名第一真實之義。世尊！若無法無",
    "T13n0397_009:0059b27": "非法即是無數，若無數者即是實性，實性者",
    "T13n0397_009:0059b28": "名為虛空。虛空之性無邊無節，法性亦爾，",
    "T13n0397_009:0059b29": "法性實性無有差別。何以故？無邊無節故。若",
    "T13n0397_009:0059c01": "有菩薩見如是等，即真實見。世尊！我不見一",
    "T13n0397_009:0059c02": "法，以不見故不見有增不見有減。世尊！我如",
    "T13n0397_009:0059c03": "是見，將不誹謗如來說耶？是實見不？』[0059c03] 「『善男子！",
    "T13n0397_009:0059c04": "如是見者不謗如來，是真實見。』說是法時，",
    "T13n0397_009:0059c05": "法慧菩薩及萬天人得無生忍。[0059c05] 「善男子！汝知",
    "T13n0397_009:0059c06": "爾時法慧菩薩豈異人乎？即我身是。是故",
    "T13n0397_009:0059c07": "我於無量世中，所求正法今以付汝。」[0059c07] 爾時，眾",
    "T13n0397_009:0059c08": "中有六萬億諸菩薩等，同共發聲白佛言：「世",
    "T13n0397_009:0059c09": "尊！我等當共擁護正法受持廣說。」[0059c09] 佛言：「善男",
    "T13n0397_009:0059c10": "子！汝今云何如法而住護持正法？」[0059c10] 山王菩薩",
    "T13n0397_009:0059c11": "即作是言：「世尊！惜身命者不能護法，我不惜",
    "T13n0397_009:0059c12": "命如法而住，故能護法。」[0059c12] 功德山王菩薩言：「世",
    "T13n0397_009:0059c13": "尊！有貪利者不能護法，我無貪利故能護法。」",
    "T13n0397_009:0059c14": "[0059c14] 寶幢菩薩言：「世尊！若見有法非法二相不能",
    "T13n0397_009:0059c15": "護法，我無二相故能護法。」[0059c15] 福德藏菩薩言：「世",
    "T13n0397_009:0059c16": "尊！具煩惱者不能護法，我有智力已遠離之",
    "T13n0397_009:0059c17": "故能護法。」[0059c17] 持炬菩薩言：「世尊！不破闇者不能",
    "T13n0397_009:0059c18": "護法，我今破闇故能護法。」[0059c18] 電光菩薩言：「世尊！",
    "T13n0397_009:0059c19": "若隨他心不能護法，我隨自意故能護法。」[0059c19] 遍",
    "T13n0397_009:0059c20": "藏菩薩言：「世尊！不調諸根不能護法，我今調",
    "T13n0397_009:0059c21": "伏故能護法。」[0059c21] 淨光菩薩言：「世尊！若作種種",
    "T13n0397_009:0059c22": "諸法相者不能護法，我今於法無種種相故",
    "T13n0397_009:0059c23": "能護法。」[0059c23] 增行菩薩言：「世尊！心狂亂者不能護",
    "T13n0397_009:0059c24": "法，我修三昧故能護法。」[0059c24] 商主菩薩言：「世尊！不",
    "T13n0397_009:0059c25": "知道者不能護法，我今了知故能護法。」[0059c25] 善念",
    "T13n0397_009:0059c26": "菩薩言：「世尊！有疑心者不能護法，我已斷疑",
    "T13n0397_009:0059c27": "故能護法。」[0059c27] 善見菩薩言：「世尊！不如法住不能",
    "T13n0397_009:0059c28": "護法，我如法住故能護法。」[0059c28] 慧光菩薩言：「世尊！",
    "T13n0397_009:0059c29": "愚癡之人不能護法，我今修智故能護法。」[0059c29] 平",
    "T13n0397_009:0060a01": "等菩薩言：「世尊！取怨親相不能護法，我今平",
    "T13n0397_009:0060a02": "等故能護法。」[0060a02] 法行菩薩言：「世尊！不知眾生",
    "T13n0397_009:0060a03": "諸根境界不能護法，我今知之故能護法。」[0060a03] 神",
    "T13n0397_009:0060a04": "通王菩薩言：「世尊！見我我所不能護法，我今",
    "T13n0397_009:0060a05": "不見故能護法。」[0060a05] 師子吼菩薩言：「世尊！不知佛",
    "T13n0397_009:0060a06": "性不能護法，我今知之故能護法。」[0060a06] 彌勒菩薩",
    "T13n0397_009:0060a07": "言：「世尊！若遠菩提不能護法，我今已近故能",
    "T13n0397_009:0060a08": "護法。」[0060a08] 功德聚菩薩言：「世尊！若無無量功德",
    "T13n0397_009:0060a09": "聚者不能護法，我今已有故能護法。」[0060a09] 文殊師",
    "T13n0397_009:0060a10": "利言：「世尊！如是等語悉是謬語。何以故？如來、",
    "T13n0397_009:0060a11": "世尊坐於道場菩提樹下不得一法，汝云何",
    "T13n0397_009:0060a12": "言我當護法？世尊！我於諸法不取不捨，為眾",
    "T13n0397_009:0060a13": "生故修集悲心不護不捨。」",
    "T13n0397_009:0060a14": "[0060a14] 爾時，佛讚文殊師利言：「善哉，善哉！善男子！如",
    "T13n0397_009:0060a15": "來昔坐菩提樹下實無所得，無所得故便從",
    "T13n0397_009:0060a16": "中起。」[0060a16] 文殊師利言：「如來真實坐於道場菩提",
    "T13n0397_009:0060a17": "樹耶？何故而言從坐而起？世尊！如來若坐菩",
    "T13n0397_009:0060a18": "提樹下，如來、世尊則有二相：一者、如來；二者、",
    "T13n0397_009:0060a19": "菩提。如來、世尊已離二相。」[0060a19] 佛言：「善男子！菩",
    "T13n0397_009:0060a20": "提、眾生、一切法性，等無差別一味一性，如來坐",
    "T13n0397_009:0060a21": "於菩提樹下見如是法，是故名為逮得菩提。",
    "T13n0397_009:0060a22": "我都不見離菩提外別有一法，見一切法皆",
    "T13n0397_009:0060a23": "悉平等，而是平等不入於數，是故平等名為",
    "T13n0397_009:0060a24": "無礙，以是因緣如來名為一切無礙。善男子！",
    "T13n0397_009:0060a25": "若能如是見如來者，是人即得如來解脫，得",
    "T13n0397_009:0060a26": "解脫已則能如是真實知見。」[0060a26] 說是法時，海慧",
    "T13n0397_009:0060a27": "菩薩所將眷屬諸菩薩等，歡喜踊躍，各作是",
    "T13n0397_009:0060a28": "言：「我等今者得大利益，現見釋迦牟尼如來，",
    "T13n0397_009:0060a29": "及見文殊師利菩薩。世尊！隨是經典所住世",
    "T13n0397_009:0060b01": "界，當知其土得大利益。若有供養是經典者，",
    "T13n0397_009:0060b02": "及有受持讀誦書寫廣說其義，亦得利益。」[0060b02] 爾",
    "T13n0397_009:0060b03": "時，世尊告諸菩薩言：「汝今知得何等利益？」[0060b03] 諸",
    "T13n0397_009:0060b04": "菩薩言：「世尊！我等當以如是之義諮問文殊。」",
    "T13n0397_009:0060b05": "[0060b05] 諸菩薩言：「文殊師利！云何名為得大利益？」",
    "T13n0397_009:0060b06": "[0060b06] 文殊師利言：「有十利益。何等為十？佛出",
    "T13n0397_009:0060b07": "於世見已生信、既生信已聽受正法、聞正法",
    "T13n0397_009:0060b08": "已永壞疑心、壞疑心已得清淨命、得清淨命",
    "T13n0397_009:0060b09": "已不為利說法、彼聞法已發菩提心、既發心",
    "T13n0397_009:0060b10": "已堅固不退、心不退已如法而住、如法住已",
    "T13n0397_009:0060b11": "得無生忍。諸善男子！是名十利不可思議。」[0060b11] 說",
    "T13n0397_009:0060b12": "是法時，三萬六千眾生，發阿耨多羅三藐三",
    "T13n0397_009:0060b13": "菩提心。三千大千世界大地，六種震動，出金",
    "T13n0397_009:0060b14": "色光。◎"
}