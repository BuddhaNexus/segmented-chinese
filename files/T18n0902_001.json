{
    "T18n0902_001:0898a03": "總釋陀羅尼義讚",
    "T18n0902_001:0898a05": "三藏沙門大廣智不空奉　詔解釋",
    "T18n0902_001:0898a06": "如來於百千俱胝阿　僧祇劫。積集菩提資糧",
    "T18n0902_001:0898a07": "加持陀羅尼真言文字。令頓悟菩薩與此相",
    "T18n0902_001:0898a08": "應。頓集福德智慧資糧。於大乘修菩薩道二",
    "T18n0902_001:0898a09": "種修行。證無上菩提道。所謂依諸波羅蜜修",
    "T18n0902_001:0898a10": "行成佛。依真言陀羅尼三密門修行成佛。陀",
    "T18n0902_001:0898a11": "羅尼者梵語。唐翻名為總持義。有四種持。法",
    "T18n0902_001:0898a12": "持義持三摩地持文持。此四種持。多依顯教",
    "T18n0902_001:0898a13": "大乘教中所說也。法持者由得此持。摧滅一",
    "T18n0902_001:0898a14": "切雜染之法。證得清淨法界等流教法。義持",
    "T18n0902_001:0898a15": "者由得此持。於一字義中悟百千無量修多",
    "T18n0902_001:0898a16": "羅行。演說逆順自在。三摩地持者由此持",
    "T18n0902_001:0898a17": "故。必不散動三昧現前。悟無量百千三摩",
    "T18n0902_001:0898a18": "地門。悲增菩薩。故於六趣以願受生。不被煩",
    "T18n0902_001:0898a19": "惱隨煩惱壞其三昧。由此三摩地證五神通。",
    "T18n0902_001:0898a20": "成就利樂無邊有情。文持者由此受持陀羅",
    "T18n0902_001:0898a21": "尼成就所聞。所謂一切契經。於一切如來諸",
    "T18n0902_001:0898a22": "菩薩所。聞百千無量修多羅永不忘失。其真",
    "T18n0902_001:0898a23": "言亦具四義。真者真如相應。言者真詮義。四",
    "T18n0902_001:0898a24": "義者。法真言。清淨法界以為真言。義真言",
    "T18n0902_001:0898a25": "者勝義相應。一一字中有實相義。三摩地真",
    "T18n0902_001:0898a26": "言者。由瑜伽者用此真言。於心鏡智月輪上",
    "T18n0902_001:0898a27": "布列真言文字。專注心不散動。速疾證三摩",
    "T18n0902_001:0898a28": "地故名三摩地真言。文持真言者從唵字至",
    "T18n0902_001:0898a29": "娑嚩賀。於其中間所有文字。一一字皆名為",
    "T18n0902_001:0898b01": "真言。亦云密言。亦具有四義。法密言者。非",
    "T18n0902_001:0898b02": "法外道及二乘境界。唯修真言行菩薩。所聞",
    "T18n0902_001:0898b03": "所持軌則印契曼荼羅。修行所求悉地名法",
    "T18n0902_001:0898b04": "密言。義密言者。真言中一一字。唯佛與佛大",
    "T18n0902_001:0898b05": "威德菩薩乃能究盡。三摩地密言者。由此中",
    "T18n0902_001:0898b06": "真言文字三摩地相應威力。遍布真言者身",
    "T18n0902_001:0898b07": "支分。變麁重身易得微妙色身。獲得五神通",
    "T18n0902_001:0898b08": "威德自在壽量無盡。聞持密言者。從師密受",
    "T18n0902_001:0898b09": "三密軌則。唯師及弟子自知。非令餘人之所",
    "T18n0902_001:0898b10": "知也。乃至本尊形像印契觀門。皆密受持。獲",
    "T18n0902_001:0898b11": "得心所悕望三摩地聞持不忘天眼天耳他心",
    "T18n0902_001:0898b12": "上中下悉地亦名為明。具四義。法明者。修行",
    "T18n0902_001:0898b13": "者稱誦一一字中光明。遍照十方世界。一切",
    "T18n0902_001:0898b14": "有情沈溺生死苦海。皆破無明煩惱。悉得",
    "T18n0902_001:0898b15": "離苦解脫故名法明。義明者。由瑜伽者與真",
    "T18n0902_001:0898b16": "言義相應故。通達明了般若波羅蜜。遠離無",
    "T18n0902_001:0898b17": "義道理。三摩地明者。由真言種子想於心月",
    "T18n0902_001:0898b18": "輪中。獲得大光明作自他照明三摩地成就。",
    "T18n0902_001:0898b19": "聞持明者。證得聞持法。能破廢忘之惑。證得",
    "T18n0902_001:0898b20": "菩提心成就。",
    "T18n0902_001:0898b21": "如上陀羅尼真言密言明義依梵文。復於顯",
    "T18n0902_001:0898b22": "教修多羅中稱說。或於真言密教中說如是",
    "T18n0902_001:0898b23": "四稱。或有一字真言乃至二字三字乃至百",
    "T18n0902_001:0898b24": "字千字萬字。復過此數乃至無量無邊。皆名",
    "T18n0902_001:0898b25": "陀羅尼真言密言明若與三密門相應。不暇",
    "T18n0902_001:0898b26": "多劫難行苦行。能轉定業速疾易成安樂成",
    "T18n0902_001:0898b27": "佛速疾之道。",
    "T18n0902_001:0898b28": "總釋陀羅尼義讚"
}