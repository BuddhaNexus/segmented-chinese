{
    "T14n0552_001:0895c18": "佛說摩登女解形中六事經",
    "T14n0552_001:0895c20": "失譯附東晉錄",
    "T14n0552_001:0895c21": "佛在舍衛祇阿難邠坻阿藍。時阿難持鉢行",
    "T14n0552_001:0895c22": "乞食，以隨水行，見一女人在水邊持水去，",
    "T14n0552_001:0895c23": "阿難從乞水，女則與之。女便隨阿難，至居",
    "T14n0552_001:0895c24": "所處。女歸告其母，母名摩登。女於家委臥",
    "T14n0552_001:0895c25": "而啼，母問女何為啼？女言：「母欲嫁我者，莫",
    "T14n0552_001:0895c26": "與他人。我於水邊，見一沙門，從我乞水，我",
    "T14n0552_001:0895c27": "隨問，名為阿難；我得阿難者乃嫁，不得阿難",
    "T14n0552_001:0895c28": "不嫁。」母即行問阿難，阿難者承事佛。母即",
    "T14n0552_001:0895c29": "知之，還告女言：「阿難事佛道，不肯為汝作",
    "T14n0552_001:0896a01": "夫。」女即啼不飯食：「母知蠱道，何不導之？」母",
    "T14n0552_001:0896a02": "出請阿難歸飯，女大喜。母語阿難：「我女欲",
    "T14n0552_001:0896a03": "為卿作妻。」阿難言：「我持佛戒，不得畜妻。」母",
    "T14n0552_001:0896a04": "復言：「我女不得卿作夫者，便自殺。」阿難言：",
    "T14n0552_001:0896a05": "「我師事佛，不得與女人交通。」母即入，語女言：",
    "T14n0552_001:0896a06": "「阿難不肯為汝作夫，其有經道者，不得畜婦。」",
    "T14n0552_001:0896a07": "女對母啼言：「母道所在。」母言：「天下道，無能過",
    "T14n0552_001:0896a08": "佛道及阿羅漢。」女復言：「但為我閉門戶，無令",
    "T14n0552_001:0896a09": "出，暮自為我作夫。」母即閉門，以蠱道縛阿",
    "T14n0552_001:0896a10": "難。至日晡時，母為布席臥處，女大喜，便莊",
    "T14n0552_001:0896a11": "飾，阿難不肯就臥處，母便然火，前牽阿難衣，",
    "T14n0552_001:0896a12": "語阿難言：「汝不為我女作夫者，我便擲汝火",
    "T14n0552_001:0896a13": "中。」阿難自鄙作沙門，今日反在中，不能得",
    "T14n0552_001:0896a14": "出，即叉手呼佛。佛即知之，使神脫阿難。阿",
    "T14n0552_001:0896a15": "難至佛所言：「昨日行乞食，於水邊見一女人，",
    "T14n0552_001:0896a16": "我從乞水。明日有人名摩登，請我歸飯，我出",
    "T14n0552_001:0896a17": "便牽我，欲持女與我為婦；我持佛戒，不得畜",
    "T14n0552_001:0896a18": "妻。」女見阿難得脫去，於家啼哭，母言：「其有",
    "T14n0552_001:0896a19": "事佛者，我道不能勝，我本不語汝耶！」女啼",
    "T14n0552_001:0896a20": "不止，續念阿難。女明日自行來索阿難，復",
    "T14n0552_001:0896a21": "見阿難行乞食，隨阿難背後，視阿難足，視",
    "T14n0552_001:0896a22": "阿難面。阿難羞慚，低頭不視而避之，女復",
    "T14n0552_001:0896a23": "隨不止。阿難還歸佛所，女復守門，阿難不",
    "T14n0552_001:0896a24": "出，女啼去歸。阿難前白佛言：「摩登女今日",
    "T14n0552_001:0896a25": "復隨，明日復來。」佛即呼女見之。佛言：「汝追",
    "T14n0552_001:0896a26": "阿難，何等索？」女言：「我聞阿難無婦，我亦無",
    "T14n0552_001:0896a27": "夫，我欲為阿難作妻。」佛言：「阿難沙門無髮，",
    "T14n0552_001:0896a28": "汝寧剃頭髮？我使阿難為汝作夫。」女言：「敢剃",
    "T14n0552_001:0896a29": "頭髮。」佛言：「汝歸報母剃頭來。」女歸到母所，",
    "T14n0552_001:0896b01": "言：「母不能致阿難，我自行消息問佛。佛言：",
    "T14n0552_001:0896b02": "『剃頭髮來，我使阿難為汝作夫。』」母言：「我生",
    "T14n0552_001:0896b03": "護汝頭髮，汝何為與沙門作婦？國中有大富",
    "T14n0552_001:0896b04": "豪，我自能嫁汝與之。」女言：「我死生當與阿",
    "T14n0552_001:0896b05": "難作婦。」母言：「汝何為辱汝種？」女言：「母愛",
    "T14n0552_001:0896b06": "我者，當隨我心所喜。」母即垂淚下刀，剃女頭",
    "T14n0552_001:0896b07": "髮。女還到佛所言：「我已剃頭髮。」佛言：「汝愛",
    "T14n0552_001:0896b08": "阿難何等？」女言：「我愛阿難眼、愛阿難鼻、愛",
    "T14n0552_001:0896b09": "阿難口、愛阿難聲、愛阿難行步。」佛言：「眼中",
    "T14n0552_001:0896b10": "有淚，鼻中有涕，口中有唾，耳中有垢，身",
    "T14n0552_001:0896b11": "中有屎尿皆臭處。其作夫妻者，便有惡處",
    "T14n0552_001:0896b12": "中便生子，有子便有死亡，死亡有哭淚，此",
    "T14n0552_001:0896b13": "於身有何等益？」女即自思惟，惡露形中，所",
    "T14n0552_001:0896b14": "有正心，則得阿羅漢道，以得阿羅漢。佛語",
    "T14n0552_001:0896b15": "女：「起至阿難所。」女慚愧低頭，長跪於佛前言：",
    "T14n0552_001:0896b16": "「實愚癡故逐阿難，今我心已開，如冥中有燈",
    "T14n0552_001:0896b17": "火；如乘船船壞得岸；如盲人得扶；老人得",
    "T14n0552_001:0896b18": "持杖行，今佛與我道，我心中開如是。」諸沙",
    "T14n0552_001:0896b19": "門俱問佛言：「是女母為蠱道，何緣得阿羅漢",
    "T14n0552_001:0896b20": "道？」佛言：「諸沙門欲聞知是女不？」諸沙門言：",
    "T14n0552_001:0896b21": "「我曹當受教。」佛言：「是摩登女，先時已五百",
    "T14n0552_001:0896b22": "世，為阿難作婦。五百世中，相敬重，相貪愛，",
    "T14n0552_001:0896b23": "於今同於經戒道中得道，於今夫妻相見如",
    "T14n0552_001:0896b24": "兄弟狀，是經令諸沙門知女意如是。」諸沙",
    "T14n0552_001:0896b25": "門則起前，為佛作禮。",
    "T14n0552_001:0896b26": "佛說摩登女解形中六事經"
}