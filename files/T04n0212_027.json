{
    "T04n0212_027:0753a06": "出曜經卷第二十七",
    "T04n0212_027:0753a08": "姚秦涼州沙門竺佛念譯",
    "T04n0212_027:0753a09": "◎樂品第三十一",
    "T04n0212_027:0753a10": "　勝則怨滅，　　負則自鄙，　　息則快樂，",
    "T04n0212_027:0753a11": "　無勝負心。",
    "T04n0212_027:0753a12": "勝則怨滅，負則自鄙者，如彼怨家晝夜伺察",
    "T04n0212_027:0753a13": "彼人，於彼有大怨嫌，從世至世不捨罪怨，",
    "T04n0212_027:0753a14": "如是經歷數百千身，報怨乃息負者自鄙，",
    "T04n0212_027:0753a15": "是故說曰，勝則怨滅，負者自鄙也。息則快樂，",
    "T04n0212_027:0753a16": "無勝負心，一切結使永盡無餘，更不復起想",
    "T04n0212_027:0753a17": "著之念，亦復無勝負之心，我勝彼不如、彼勝",
    "T04n0212_027:0753a18": "我不如，都無彼此之心，是故說曰，息則快樂，",
    "T04n0212_027:0753a19": "無勝負心也。",
    "T04n0212_027:0753a20": "　若人嬈亂彼，　　自求安樂世，",
    "T04n0212_027:0753a21": "　遂成其怨憎，　　終不脫苦患。",
    "T04n0212_027:0753a22": "若人嬈亂彼，自求安樂世者，世多有人執",
    "T04n0212_027:0753a23": "迷惑意，怨讎心深觸嬈於，人自望快樂宗族",
    "T04n0212_027:0753a24": "蒙慶，如種苦栽冀望甘菓，唐喪功夫無益於",
    "T04n0212_027:0753a25": "時。是故說曰，若人嬈亂彼，自求安樂世也。",
    "T04n0212_027:0753a26": "遂成其怨憎，終不脫苦患者，卒鬪殺人猶尚",
    "T04n0212_027:0753a27": "可恕，懷毒陰謀乃不可親，如斯之類必趣惡",
    "T04n0212_027:0753a28": "道，所以然者，由其執愚不捨故也。是故說曰，",
    "T04n0212_027:0753a29": "遂成其怨憎，終不脫苦患也。",
    "T04n0212_027:0753b01": "　善樂於愛欲，　　以杖加群生，",
    "T04n0212_027:0753b02": "　於中自求安，　　後世不得樂。",
    "T04n0212_027:0753b03": "善樂於愛欲者，一切眾生皆貪樂樂不樂苦",
    "T04n0212_027:0753b04": "惱，見苦則群心不願樂，己自行殺教人殺生，",
    "T04n0212_027:0753b05": "己自婬泆教人婬泆，己自妄言綺語復教",
    "T04n0212_027:0753b06": "人妄言綺語，己自不與取復教他人竊盜他",
    "T04n0212_027:0753b07": "物，是故說曰，善樂於愛欲也。以杖加群生者，",
    "T04n0212_027:0753b08": "所行非法濫抂百姓，意之所存以傷為本，",
    "T04n0212_027:0753b09": "是故說曰，以杖加群生也。於中自求安，後世",
    "T04n0212_027:0753b10": "不得樂，人作惡行皆自為己，捨身受形遭諸",
    "T04n0212_027:0753b11": "苦惱，經歷生死沈漂五道，所生之處罪苦自",
    "T04n0212_027:0753b12": "隨，是故說曰，於中自求安，後世不得樂也。",
    "T04n0212_027:0753b13": "　人欲得歡樂，　　杖不加群生，",
    "T04n0212_027:0753b14": "　於中自求樂，　　後世亦得樂。",
    "T04n0212_027:0753b15": "人欲得歡樂，杖不加群生者，一切眾生皆貪",
    "T04n0212_027:0753b16": "於樂不樂於苦，見彼苦者興慈愍心，四等平",
    "T04n0212_027:0753b17": "均視彼如赤子，初不起怨捶打眾生，處世皆",
    "T04n0212_027:0753b18": "求安身。「設我今日觸嬈彼者，後世之中受",
    "T04n0212_027:0753b19": "對無數。」是故說曰，人欲得歡樂，杖不加群生，",
    "T04n0212_027:0753b20": "於中自求樂，後世亦得樂也。",
    "T04n0212_027:0753b21": "　樂法樂學行，　　慎莫行惡法，",
    "T04n0212_027:0753b22": "　能善行法者，　　今世後世樂。",
    "T04n0212_027:0753b23": "夫人在世務行於法，選擇善法去其惡者，周",
    "T04n0212_027:0753b24": "旋往來追善知識採取善教，所至到處興有",
    "T04n0212_027:0753b25": "法事，是故說曰，樂法樂學行，慎莫行惡法，能",
    "T04n0212_027:0753b26": "善行法者，今世後世樂也。",
    "T04n0212_027:0753b27": "　護法行法者，　　行法獲善報，",
    "T04n0212_027:0753b28": "　此應法律教，　　行法不趣惡。",
    "T04n0212_027:0753b29": "護法行法者，行法獲善報者，能自擁護法不",
    "T04n0212_027:0753c01": "使漏失，後獲其福，是故說曰，護法行法者，行",
    "T04n0212_027:0753c02": "法獲善報也。此應法律教，行法不趣惡者，彼",
    "T04n0212_027:0753c03": "執行人以法自護，所生之中不遇惡災，從小",
    "T04n0212_027:0753c04": "至大悉受其對，天受福盡下生人間復重",
    "T04n0212_027:0753c05": "受福，是故說曰，此應法律教，行法不趣惡也。",
    "T04n0212_027:0753c06": "　護法行法者，　　如蓋覆其形，",
    "T04n0212_027:0753c07": "　此應法律教，　　行法不趣惡。",
    "T04n0212_027:0753c08": "彼修行人擁護深法微妙之教，去諸陰蓋，如",
    "T04n0212_027:0753c09": "猛赫熱而獲好蓋得蒙濟度，是故說曰，護法行",
    "T04n0212_027:0753c10": "法者，如蓋覆其形，此應法律教，行法不趣惡也。",
    "T04n0212_027:0753c11": "　惡行入地獄，　　所至墮惡道，",
    "T04n0212_027:0753c12": "　非法自陷溺，　　如手把蛇蚖。",
    "T04n0212_027:0753c13": "惡行入地獄，所至墮惡道者，人為惡行，非父",
    "T04n0212_027:0753c14": "母兄弟宗親所為，皆由己身為罪所致，作罪",
    "T04n0212_027:0753c15": "自受其殃無能代者；外道異學所見不同，外",
    "T04n0212_027:0753c16": "道所見己身作罪他人受報。是故說曰，惡行",
    "T04n0212_027:0753c17": "入地獄，所至墮惡道也。非法自陷溺，如手把",
    "T04n0212_027:0753c18": "蛇蚖者，猶如彼人手把蛇蚖，或以呪術而取",
    "T04n0212_027:0753c19": "者，或以藥草而取者，或被師教而手翫弄惡",
    "T04n0212_027:0753c20": "蛇，呪罷之後為蛇所嚙，死入地獄餓鬼畜生，",
    "T04n0212_027:0753c21": "經歷生死無有休已。是故說曰，非法自陷溺，",
    "T04n0212_027:0753c22": "如手把蛇蚖也。",
    "T04n0212_027:0753c23": "　不以法非法，　　二事俱同報，",
    "T04n0212_027:0753c24": "　非法入地獄，　　正法生於天。",
    "T04n0212_027:0753c25": "不以法非法，二事俱同報，此眾生類造善惡",
    "T04n0212_027:0753c26": "行，不自覺知殃福之報，為善者不知善之有",
    "T04n0212_027:0753c27": "報，為惡者不知惡之有報。如彼有人得雜毒",
    "T04n0212_027:0753c28": "之食，得而享之，不知食中有毒，毒氣流熾",
    "T04n0212_027:0753c29": "不便其身。行惡之人亦復如是，當時甘口後",
    "T04n0212_027:0754a01": "受其殃，遂喪其命不至善處。有目之士觀食",
    "T04n0212_027:0754a02": "知之，斯是清淨其中無毒，便取食之後無苦",
    "T04n0212_027:0754a03": "患。是故說曰，不以法非法，二事俱同報，非法",
    "T04n0212_027:0754a04": "入地獄，正法生於天也。",
    "T04n0212_027:0754a05": "　施與戰同處，　　此德智不譽，",
    "T04n0212_027:0754a06": "　施時亦戰時，　　此事二俱等。",
    "T04n0212_027:0754a07": "昔舍衛城內有一長者，名曰最勝，更有長者",
    "T04n0212_027:0754a08": "名曰難降，二人慳貪國中第一，饒財多寶七",
    "T04n0212_027:0754a09": "珍具足，象馬車乘僕從奴婢，穀食田業不可",
    "T04n0212_027:0754a10": "稱計。二人門戶各有七重，勅守門者，無令乞",
    "T04n0212_027:0754a11": "兒入我門戶中庭之中，鐵籠覆上恐有飛鳥",
    "T04n0212_027:0754a12": "啄拾穀食，屋舍四壁鑄鐵垣牆，恐鼠穿鑿嚙",
    "T04n0212_027:0754a13": "壞器物也。是時，五大聲聞各以次第詣彼教",
    "T04n0212_027:0754a14": "化，從地踊出教以法施，長者二人聞之各",
    "T04n0212_027:0754a15": "不受化。後佛自往，坐臥虛空放大光明，佛與",
    "T04n0212_027:0754a16": "長者說微妙法，長者雖聞心猶不達，內自思",
    "T04n0212_027:0754a17": "惟：「佛來至舍，不可虛爾使還精舍，宜入藏裏",
    "T04n0212_027:0754a18": "取一白[疊*毛]布施如來。」即起入藏選一惡者反",
    "T04n0212_027:0754a19": "更得好，捨而更取倍得好者，心意共諍不能",
    "T04n0212_027:0754a20": "自決。當於其日，阿須倫與忉利天共鬪，或天",
    "T04n0212_027:0754a21": "得勝、阿須倫不如，或阿須倫得勝、諸天不",
    "T04n0212_027:0754a22": "如。爾時世尊以天眼觀見長者心，或時慳心",
    "T04n0212_027:0754a23": "得勝、施心不如，或時施心得勝、慳心不如。爾",
    "T04n0212_027:0754a24": "時世尊便說斯偈：",
    "T04n0212_027:0754a25": "「施與戰同處，　　此德智不譽，",
    "T04n0212_027:0754a26": "　施時亦戰時，　　此事二俱等。」",
    "T04n0212_027:0754a27": "長者遙聞內懷慚愧：「如來所說正謂我身。」即",
    "T04n0212_027:0754a28": "出好[疊*毛]持用為施，難降長者出五百兩金持",
    "T04n0212_027:0754a29": "用惠施，心開意解各見道跡也。",
    "T04n0212_027:0754b01": "　人遭百千變，　　等除憍慢怨，",
    "T04n0212_027:0754b02": "　時施清淨心，　　健夫最為勝。",
    "T04n0212_027:0754b03": "人遭百千變，等除憍慢怨者，學人在家戀著",
    "T04n0212_027:0754b04": "財業，眾事憒亂心不一定，人欲脩道當離家",
    "T04n0212_027:0754b05": "業，除去憍慢不興想著，乃得惠施不望其報，",
    "T04n0212_027:0754b06": "謙恭卑下脩德之本，輕人貴己殃禍之災，是",
    "T04n0212_027:0754b07": "以教人閑靜之處，然後乃得脩於道真。是故",
    "T04n0212_027:0754b08": "說曰，人遭百千變，等除憍慢怨也。時施清淨",
    "T04n0212_027:0754b09": "心，健夫最為勝者，施有五時獲五功德，除",
    "T04n0212_027:0754b10": "去憍慢自大之心，意常清淨不懷穢濁，是故",
    "T04n0212_027:0754b11": "說曰，時施清淨心，健夫最為勝也。",
    "T04n0212_027:0754b12": "　忍少得勝多，　　戒勝懈怠多，",
    "T04n0212_027:0754b13": "　有信惠施者，　　後身受善報。",
    "T04n0212_027:0754b14": "忍少得勝多，戒勝懈怠多者，多有眾生信心",
    "T04n0212_027:0754b15": "極少，瞋恚隆熾，持戒忍辱亦復少少耳，以能",
    "T04n0212_027:0754b16": "行忍則勝怨讎，持戒之人勝懈怠者，猶如阿",
    "T04n0212_027:0754b17": "那律一有施德與辟支佛，九十劫中未曾趣",
    "T04n0212_027:0754b18": "惡道，後生釋種家，佛並父弟，出家學道成",
    "T04n0212_027:0754b19": "其道果。是故說曰，忍少得勝多，戒勝懈怠多，",
    "T04n0212_027:0754b20": "有信惠施者，後身受善報也。",
    "T04n0212_027:0754b21": "　快哉大福報，　　所願皆全成，",
    "T04n0212_027:0754b22": "　速得第一滅，　　漸入無為際。",
    "T04n0212_027:0754b23": "快哉大福報，所願皆全成者，人之修福皆由",
    "T04n0212_027:0754b24": "前身立行所致，值良福田種子雖少獲報無",
    "T04n0212_027:0754b25": "量，若復前身觸嬈賢聖，施心不純無平等",
    "T04n0212_027:0754b26": "意，設受人形形狀醜陋為人所輕，作惡受惡",
    "T04n0212_027:0754b27": "作福受福，是故說曰，快哉大福報，所願皆全",
    "T04n0212_027:0754b28": "成也。速得第一滅，漸入無為際者，眾結除盡",
    "T04n0212_027:0754b29": "諸德普具，淨如光明內外清徹，意欲所求第",
    "T04n0212_027:0754c01": "一義者尋時即獲，欲得永入虛無之處，尋時",
    "T04n0212_027:0754c02": "即得無有疑滯；正使外邪弊魔之徒，欲來",
    "T04n0212_027:0754c03": "毀壞為福之人，尋時自壞，無奈之何。猶昔",
    "T04n0212_027:0754c04": "魔王將十八億眾，百頭一身，形像可畏，虎狼",
    "T04n0212_027:0754c05": "師子毒蛇惡蚖來恐如來，如來福力使魔斷",
    "T04n0212_027:0754c06": "壞。魔王退後，爾時世尊便說斯偈：",
    "T04n0212_027:0754c07": "「快哉大福報，　　所願皆全成，",
    "T04n0212_027:0754c08": "　速得第一滅，　　漸入無為際。」",
    "T04n0212_027:0754c09": "　若彼求方便，　　賢聖智慧施，",
    "T04n0212_027:0754c10": "　盡其苦原本，　　當知獲大幸。",
    "T04n0212_027:0754c11": "若彼求方便，賢聖智慧施者，學人欲習賢聖",
    "T04n0212_027:0754c12": "法者，勇猛精進意不分散，然後乃應賢聖之",
    "T04n0212_027:0754c13": "法，是故說曰，若彼求方便，賢聖智慧施也。盡",
    "T04n0212_027:0754c14": "其苦原本，當知獲大幸者，所謂苦者五盛",
    "T04n0212_027:0754c15": "陰是，能滅此者乃應道教，是故說曰，盡其苦",
    "T04n0212_027:0754c16": "原本，當知獲大幸也。",
    "T04n0212_027:0754c17": "　愛法善眠寤，　　心意潔清淨，",
    "T04n0212_027:0754c18": "　賢聖所說法，　　智者所娛樂。",
    "T04n0212_027:0754c19": "學人習行達了深法，曉了分別義句所趣，心",
    "T04n0212_027:0754c20": "意澹然無餘異想，入定一意，不為眾邪之所",
    "T04n0212_027:0754c21": "傾動，賢聖所言教，翫而習之不能捨離，智",
    "T04n0212_027:0754c22": "者所習非愚所論，是故說曰，愛法善眠寤，心",
    "T04n0212_027:0754c23": "意潔清淨，賢聖所說法，智者所娛樂也。",
    "T04n0212_027:0754c24": "　若人心樂禪，　　亦復樂不起，",
    "T04n0212_027:0754c25": "　亦樂四意止，　　并及七覺意，",
    "T04n0212_027:0754c26": "　及彼四神足，　　賢聖八品道。",
    "T04n0212_027:0754c27": "若人心樂禪，亦復樂不起者，彼脩行人所以",
    "T04n0212_027:0754c28": "樂禪者，欲於無餘泥洹界而取滅度，不起不",
    "T04n0212_027:0754c29": "滅，是故說曰，若人心樂禪，亦復樂不起也。亦",
    "T04n0212_027:0755a01": "樂四意止，并及七覺意者，止結不起謂之意",
    "T04n0212_027:0755a02": "止，有所覺寤故謂覺意，是故說曰，亦樂四",
    "T04n0212_027:0755a03": "意止，并及七覺意也。及彼四神足，賢聖八品",
    "T04n0212_027:0755a04": "道者，夫神足法亦斷結使，於現法中快樂",
    "T04n0212_027:0755a05": "無為，賢聖八品道於現法中亦斷結使，快樂",
    "T04n0212_027:0755a06": "善利，是故說曰，及彼四神足，賢聖八品道也。",
    "T04n0212_027:0755a07": "　善樂於揣食，　　善樂攝法服，",
    "T04n0212_027:0755a08": "　善樂於經行，　　樂處於山藪。",
    "T04n0212_027:0755a09": "善樂於揣食，善樂攝法服者，如彼行人以",
    "T04n0212_027:0755a10": "獲斷一切之智，分別食想意不染著起於食",
    "T04n0212_027:0755a11": "想，食若好若醜意無是非，法服齊整不違先",
    "T04n0212_027:0755a12": "聖所制服飾，是故說曰，善樂於揣食，善樂攝",
    "T04n0212_027:0755a13": "法服也。善樂於經行，樂處於山藪，如佛契經",
    "T04n0212_027:0755a14": "所說，夫經行之人獲五功德。云何為五？一",
    "T04n0212_027:0755a15": "者堪任遠行，二者多力，三者所可食噉自然",
    "T04n0212_027:0755a16": "消化，四者無病，五者經行之人速得禪定。",
    "T04n0212_027:0755a17": "習道之人得真如四諦微妙之法，聞法意寤，",
    "T04n0212_027:0755a18": "即入深山無人之處禪定習道，即於無餘泥",
    "T04n0212_027:0755a19": "洹界而般泥洹。是故說曰，善樂於經行，善樂",
    "T04n0212_027:0755a20": "於山藪也。",
    "T04n0212_027:0755a21": "　以逮安樂處，　　現法而無為，",
    "T04n0212_027:0755a22": "　以越諸恐懼，　　超世諸染著。",
    "T04n0212_027:0755a23": "以逮安樂處，現法而無為者，如彼修行之人，",
    "T04n0212_027:0755a24": "於有餘泥洹界真法自娛樂，漸漸乃至滅盡",
    "T04n0212_027:0755a25": "泥洹界，是故說曰，以逮安樂處，現法而無為",
    "T04n0212_027:0755a26": "也。以越諸恐懼，超世諸染著者，以見道跡",
    "T04n0212_027:0755a27": "越諸苦難，超世諸染著行過三界，為眾祐福",
    "T04n0212_027:0755a28": "田，是故說曰，以越諸恐懼，超世諸染著也。",
    "T04n0212_027:0755a29": "　善樂於念待，　　善觀於諸法，",
    "T04n0212_027:0755b01": "　善哉世無害，　　育養眾生類。",
    "T04n0212_027:0755b02": "　世無欲愛樂，　　越諸染著意，",
    "T04n0212_027:0755b03": "　能滅己憍慢，　　此名第一樂。",
    "T04n0212_027:0755b04": "如來降神來適王家，觀世非常万物如幻，捨",
    "T04n0212_027:0755b05": "世王位深山學道積年苦行，坐樹王下成等",
    "T04n0212_027:0755b06": "正覺，七日七夜觀樹不眴。如來爾時即從坐",
    "T04n0212_027:0755b07": "起，詣文鱗龍王所，至彼宮殿而說斯偈。龍",
    "T04n0212_027:0755b08": "聞此偈心開意解，眼目得開覩如來形，愴然",
    "T04n0212_027:0755b09": "揮淚自鄙宿舋。是故說曰：",
    "T04n0212_027:0755b10": "　善樂於念待，　　善觀於諸法，",
    "T04n0212_027:0755b11": "　善哉世無害，　　育養眾生類。",
    "T04n0212_027:0755b12": "　世無愛欲樂，　　越諸染著意，",
    "T04n0212_027:0755b13": "　能滅己憍慢，　　此名第一樂。",
    "T04n0212_027:0755b14": "　耆老持戒樂，　　有信成就樂，",
    "T04n0212_027:0755b15": "　分別義趣樂，　　不造眾惡樂。",
    "T04n0212_027:0755b16": "耆老持戒樂者，夫學道之人年雖耆艾，不辭",
    "T04n0212_027:0755b17": "勞苦中有退心，雖復年盛目覩世榮而復懈",
    "T04n0212_027:0755b18": "怠，道之在心不問老少，唯在剛烈乃至於",
    "T04n0212_027:0755b19": "道耳，信心以存何往不剋。是故說曰，耆老持",
    "T04n0212_027:0755b20": "戒樂也。有信成就樂者，人有信心四事難動，",
    "T04n0212_027:0755b21": "正使化作佛形現諸光相，欲來詭調者，不能",
    "T04n0212_027:0755b22": "使心移轉，是故說曰，有信成就樂者也。分別",
    "T04n0212_027:0755b23": "義趣樂者，人之辯才皆由宿行，億千万劫乃",
    "T04n0212_027:0755b24": "獲其辯，雖出言教分別諸義，一一所趣不失",
    "T04n0212_027:0755b25": "次緒，從一句義演至百千，終不吐出麤獷之",
    "T04n0212_027:0755b26": "言，是故說曰，分別義趣樂也。不造眾惡樂者，",
    "T04n0212_027:0755b27": "夫人無惡則生天上人中受福，是故說曰，不",
    "T04n0212_027:0755b28": "造眾惡樂也。",
    "T04n0212_027:0755b29": "　世有父母樂，　　眾聚和亦樂，",
    "T04n0212_027:0755c01": "　世有沙門樂，　　靜志樂亦然。",
    "T04n0212_027:0755c02": "世有父母樂，眾聚和亦樂者，如佛契經所說，",
    "T04n0212_027:0755c03": "父母恩重不可得記，若使孝子欲報其恩，右",
    "T04n0212_027:0755c04": "肩負父左肩負母，從生至長周行天地經百",
    "T04n0212_027:0755c05": "千劫，亦不能報父母一日之恩。何以故？皆",
    "T04n0212_027:0755c06": "由父母長養五陰敷張六情使覩光明，推燥",
    "T04n0212_027:0755c07": "居濕隨時扶侍。是以孝子雖欲報恩，百千分",
    "T04n0212_027:0755c08": "未獲其一。是故說曰，世有父母樂，眾聚和亦",
    "T04n0212_027:0755c09": "樂也。世有沙門樂，靜志樂亦然者，出家學道",
    "T04n0212_027:0755c10": "斷諸恩愛離棄家業，恒行三業不失其操，復",
    "T04n0212_027:0755c11": "為百千群生所見愛念，隨時供養供給所須，",
    "T04n0212_027:0755c12": "出家梵志懃身苦體求斷縛著，所行清淨不",
    "T04n0212_027:0755c13": "造惡本，是故說曰，世有沙門樂，靜志樂亦然也。",
    "T04n0212_027:0755c14": "　諸佛興出樂，　　說法堪受樂，",
    "T04n0212_027:0755c15": "　眾僧和亦樂，　　和則常有安。",
    "T04n0212_027:0755c16": "諸佛興出樂者，如來出現甚不可遇，猶若優",
    "T04n0212_027:0755c17": "曇鉢花數千万劫時時乃出。爾時群生見優",
    "T04n0212_027:0755c18": "鉢花，各各歡喜自相謂言：「如來降世將在不",
    "T04n0212_027:0755c19": "久，瑞應以現豈有虛乎？古昔經籍自有成",
    "T04n0212_027:0755c20": "文，若有此花出現世者，如來出世亦復不久。」",
    "T04n0212_027:0755c21": "諸天世人共相慶賀，皆設供養之具，遲覩如",
    "T04n0212_027:0755c22": "來光相形容。是故說曰，諸佛興出樂也。說法",
    "T04n0212_027:0755c23": "堪受樂者，佛初得道眾相具足，七七四十九",
    "T04n0212_027:0755c24": "日寂然入定，不與眾生敷演法味，後為梵天",
    "T04n0212_027:0755c25": "所請，便與四部之眾，比丘比丘尼優婆塞優",
    "T04n0212_027:0755c26": "婆夷，諸天龍神、揵沓和、阿須倫、旃陀羅、摩休",
    "T04n0212_027:0755c27": "勒、人與非人，暢演善法，群生蒙恩靡不濟度。",
    "T04n0212_027:0755c28": "是故說曰，說法堪受樂也。眾僧和亦樂，和則",
    "T04n0212_027:0755c29": "常有安者，眾者其事非一，或四或八或生",
    "T04n0212_027:0756a01": "無數，如來眾者為最第一；如來眾中，有四",
    "T04n0212_027:0756a02": "雙八輩十二賢士，諸有眾生之徒競來供養，",
    "T04n0212_027:0756a03": "修敬聖眾者獲福無量；如斯福田出生道果，",
    "T04n0212_027:0756a04": "為良為美為無旱霜，隨意所願靡不剋獲，聖",
    "T04n0212_027:0756a05": "眾所貴唯和為上，是故說曰，眾僧和亦樂，和",
    "T04n0212_027:0756a06": "則常有安也。",
    "T04n0212_027:0756a07": "　持戒完具樂，　　多聞廣知樂，",
    "T04n0212_027:0756a08": "　覩見真人樂，　　解脫行跡樂。",
    "T04n0212_027:0756a09": "持戒完具樂者，其有眾生遇持戒者承事供",
    "T04n0212_027:0756a10": "養，隨時瞻視後獲其報，安處無為快樂自由，",
    "T04n0212_027:0756a11": "是故說曰，持戒完具樂也。多聞廣知樂者，復",
    "T04n0212_027:0756a12": "有眾生遭遇多聞之人承受其教，一一不失",
    "T04n0212_027:0756a13": "名身句身味身，義理通達尋究暢義，聞便即",
    "T04n0212_027:0756a14": "寤不復重受，是故說曰，多聞廣知樂也。覩見",
    "T04n0212_027:0756a15": "真人樂，解脫行跡樂者，設有眾生宿殖德",
    "T04n0212_027:0756a16": "本，遭遇賢聖值彼羅漢，得滅盡定及空寂定。",
    "T04n0212_027:0756a17": "其有眾生施真人者現身獲報，錢財集聚所",
    "T04n0212_027:0756a18": "願從意無願不果，於諸結使永無所染。是故",
    "T04n0212_027:0756a19": "說曰，覩見真人樂，解脫行跡樂也。",
    "T04n0212_027:0756a20": "　駃水清涼樂，　　法財自集快，",
    "T04n0212_027:0756a21": "　得智明慧快，　　滅慢無邪快。",
    "T04n0212_027:0756a22": "駛水清涼樂者，猶若駛河澄靜清涼，聲響微",
    "T04n0212_027:0756a23": "細不傷害物甘甜極美，學者所貪多所成就，",
    "T04n0212_027:0756a24": "是故說曰，駛水清涼樂也。法財自集快者，所",
    "T04n0212_027:0756a25": "謂法財者，以法合集不抂物理，不為縣官盜",
    "T04n0212_027:0756a26": "賊水火災變所見侵欺。何以故？皆由正法獲",
    "T04n0212_027:0756a27": "其財利，不抂人物故使其然。是故說曰，法財",
    "T04n0212_027:0756a28": "自集快也。得智明慧快者，如彼學人得世間",
    "T04n0212_027:0756a29": "第一智，盡能分別一切眾法，普放光明有",
    "T04n0212_027:0756b01": "所接寤，是故說曰，得智明慧快也。滅慢無邪",
    "T04n0212_027:0756b02": "快者，人懷憍慢必[夌*欠]蔑人，從永劫以來懷",
    "T04n0212_027:0756b03": "善德不究竟皆由興怒，是故說曰，滅慢無邪",
    "T04n0212_027:0756b04": "快也。",
    "T04n0212_027:0756b05": "　得覩諸賢樂，　　同會亦復樂，",
    "T04n0212_027:0756b06": "　不與愚從事，　　畢故永以樂。",
    "T04n0212_027:0756b07": "得覩諸賢樂，同會亦復樂者，賢聖之人道果",
    "T04n0212_027:0756b08": "以具眾德悉備，曩所修學積行乃致，其有恭",
    "T04n0212_027:0756b09": "敬承事賢者，後受其樂財業無數，家人和穆",
    "T04n0212_027:0756b10": "宗族日熾，是故說曰，得覩諸賢樂，同會亦復",
    "T04n0212_027:0756b11": "樂也。不與愚從事，畢故永以樂者，善人修德",
    "T04n0212_027:0756b12": "慕求良伴，見惡知識終以遠離，所以然者，惡",
    "T04n0212_027:0756b13": "人所稟終無善行，墮人在冥不覩大明，是故",
    "T04n0212_027:0756b14": "說曰，不與愚從事，畢故永以樂也。",
    "T04n0212_027:0756b15": "　如與愚從事，　　經歷無數日，",
    "T04n0212_027:0756b16": "　與愚同居難，　　如與怨憎會，",
    "T04n0212_027:0756b17": "　與智同處易，　　如共親親會。",
    "T04n0212_027:0756b18": "如與愚從事，經歷無數日者，若彼行人與愚",
    "T04n0212_027:0756b19": "從事，晝夜墮落墜在生死，億佛過去不蒙濟",
    "T04n0212_027:0756b20": "度，是故說曰，如與愚從事，經歷無數日也。與",
    "T04n0212_027:0756b21": "愚同居難，如與怨憎會者，怨憎會苦難，皆由",
    "T04n0212_027:0756b22": "無明故，不逐良師不與善知識從事，是故說",
    "T04n0212_027:0756b23": "曰，與愚同居難，如與怨憎會也。與智同處易，",
    "T04n0212_027:0756b24": "如共親親會者，智人所學必當上及相見同",
    "T04n0212_027:0756b25": "歡，先笑後語和顏悅色，內外清泰無有諍訟，",
    "T04n0212_027:0756b26": "是故說曰，與智同處易，如共親親會也。",
    "T04n0212_027:0756b27": "　人尊甚難遇，　　終不虛託生，",
    "T04n0212_027:0756b28": "　設當託生處，　　彼家必蒙慶。",
    "T04n0212_027:0756b29": "人尊甚難遇，終不虛託生者，億千万劫不可遭",
    "T04n0212_027:0756c01": "遇，所謂人尊者，諸佛世尊是，所謂生之處，其",
    "T04n0212_027:0756c02": "種清淨父母真正，其家饒財多寶七珍具足，",
    "T04n0212_027:0756c03": "金銀珍寶、車璩馬瑙、真珠虎珀、象馬車乘無所",
    "T04n0212_027:0756c04": "渴乏，所生國土上下和穆共相順從。是故說",
    "T04n0212_027:0756c05": "曰，人尊甚難遇，終不虛託生也。設當託生處，",
    "T04n0212_027:0756c06": "彼家必蒙慶者，眷屬成就處在中國不在邪",
    "T04n0212_027:0756c07": "僻，是故說曰，設當託生處，彼家必蒙慶也。",
    "T04n0212_027:0756c08": "　一切得善眠，　　梵志取滅度，",
    "T04n0212_027:0756c09": "　不為欲所染，　　盡脫於諸處。",
    "T04n0212_027:0756c10": "　盡斷不祥結，　　降伏內煩熱，",
    "T04n0212_027:0756c11": "　永息得睡眠，　　心識悉清徹。",
    "T04n0212_027:0756c12": "昔佛成道未久，初度五人，次後五人、江村十",
    "T04n0212_027:0756c13": "三人、賢士眾中三十七人，通佛六十一人。爾",
    "T04n0212_027:0756c14": "時世尊告諸弟子：「汝等各各四面教化，度閻",
    "T04n0212_027:0756c15": "浮利地人。吾欲獨往詣江水側。」度三迦葉師",
    "T04n0212_027:0756c16": "徒千人，次度舍利弗、目揵連，次度洴沙王，在",
    "T04n0212_027:0756c17": "羅閱城迦蘭陀竹園所。爾時阿那邠低長者，",
    "T04n0212_027:0756c18": "有少俗緣來至羅閱城中，造大長者欲得寄",
    "T04n0212_027:0756c19": "住，正值彼家男女僕從各各作役，或破薪然",
    "T04n0212_027:0756c20": "火，或吹生熟食，或有布置坐具氍毹毾[登*毛]。",
    "T04n0212_027:0756c21": "是時，長者躬敷高座懸繒幡蓋香汁灑地。是",
    "T04n0212_027:0756c22": "時，阿那邠低長者問彼長者：「貴家今日辦具",
    "T04n0212_027:0756c23": "待賓之調亦非小節，為欲請國王過舍？為是",
    "T04n0212_027:0756c24": "貴家男欲娶婦？女欲嫁乎？願聞其意。」其主報",
    "T04n0212_027:0756c25": "曰：「我今所辦餚饌之具，亦非天及世人所能",
    "T04n0212_027:0756c26": "測度，亦非國王群臣百僚，男不娶婦女不出",
    "T04n0212_027:0756c27": "門。我所以辦具甘饌飲食者，清旦請佛及比",
    "T04n0212_027:0756c28": "丘僧在家供養。」阿那邠低聞佛名號及比丘",
    "T04n0212_027:0756c29": "僧，衣毛悚竪悲而且喜，尋往佛所頭面禮足",
    "T04n0212_027:0757a01": "在一面坐，斯須退坐前白佛言：「伏惟天尊興",
    "T04n0212_027:0757a02": "居輕利遊步康彊，聞僑在此得善眠乎？」爾",
    "T04n0212_027:0757a03": "時世尊與阿那邠低而說斯偈，是故說曰：",
    "T04n0212_027:0757a04": "「一切得善眠，　　梵志取滅度，",
    "T04n0212_027:0757a05": "　不為欲所染，　　盡脫於諸處。",
    "T04n0212_027:0757a06": "　盡斷不祥結，　　降伏內煩熱，",
    "T04n0212_027:0757a07": "　永息得睡眠，　　心識悉清徹。」",
    "T04n0212_027:0757a08": "　慎莫著於樂，　　當就護來行，",
    "T04n0212_027:0757a09": "　當念捨於世，　　觀於快樂事。",
    "T04n0212_027:0757a10": "慎莫著於樂，當就護來行者，夫人學道不苦",
    "T04n0212_027:0757a11": "不成，要當須苦然後乃成，捨世俗禪及俗解",
    "T04n0212_027:0757a12": "脫，修無漏禪無漏解脫，是故說曰，慎莫著於",
    "T04n0212_027:0757a13": "樂，當就護來行。當念捨於世，觀於快樂事者，",
    "T04n0212_027:0757a14": "人遇小樂當更求索增其樂本，是故說曰，當",
    "T04n0212_027:0757a15": "念捨於世，觀於快樂事也。",
    "T04n0212_027:0757a16": "　如世俗歡樂，　　及彼天上樂，",
    "T04n0212_027:0757a17": "　此名為愛盡，　　十六未獲一。",
    "T04n0212_027:0757a18": "如世俗歡樂，及彼天上樂者，世俗樂者欲界",
    "T04n0212_027:0757a19": "之樂，及彼天樂者色界之樂，眾生之類長夜",
    "T04n0212_027:0757a20": "之中，迷惑五趣不知稟真，貪著世俗禪福之",
    "T04n0212_027:0757a21": "報，流轉五趣周而復始，謂為得道永滅不起，",
    "T04n0212_027:0757a22": "是故說曰，如世俗歡樂，及彼天上樂也。此名",
    "T04n0212_027:0757a23": "為愛盡，十六不獲一者，其有行人先斷愛根",
    "T04n0212_027:0757a24": "永去枝葉，執意懷懼防惡未然，後得無漏之",
    "T04n0212_027:0757a25": "樂遊心自然，於十六分中未得其一。是故說",
    "T04n0212_027:0757a26": "曰，此名為愛盡，十六不獲一也。",
    "T04n0212_027:0757a27": "　能捨於重擔，　　更不造重擔，",
    "T04n0212_027:0757a28": "　重擔世之苦，　　能捨最快樂。",
    "T04n0212_027:0757a29": "能捨於重擔，更不造重擔等者，如人負重",
    "T04n0212_027:0757b01": "擔經過嶮難處，所負既不要世俗不急貨，亦",
    "T04n0212_027:0757b02": "非金銀珍寶、車璩馬瑙、真珠琥珀，乃是世俗",
    "T04n0212_027:0757b03": "不要之貨，傍人諫語：「觀君所負，非是真寶，何",
    "T04n0212_027:0757b04": "不捨之，更求真者？」其人即捨，更求真者。",
    "T04n0212_027:0757b05": "觀此眾生亦復如是，負五陰身遊處欲界，宛",
    "T04n0212_027:0757b06": "轉生死不能得出。聖人告曰：「汝今所負五陰",
    "T04n0212_027:0757b07": "之形，穢漏臭處荷負是為？宜可速捨更求",
    "T04n0212_027:0757b08": "輕者。」爾時眾生即設方便，捨欲界形受色",
    "T04n0212_027:0757b09": "界身。已受色界之形，聖人復往就彼教化，",
    "T04n0212_027:0757b10": "使令捨身就無漏智五分法性。是故說曰，能",
    "T04n0212_027:0757b11": "捨於重擔，更不造重擔，重擔世之苦，能捨最快",
    "T04n0212_027:0757b12": "樂也。",
    "T04n0212_027:0757b13": "　盡斷諸愛欲，　　及滅一切行，",
    "T04n0212_027:0757b14": "　并滅五陰本，　　更不受三有。",
    "T04n0212_027:0757b15": "如彼行人以無漏慧觀，滅欲愛色愛無色愛，",
    "T04n0212_027:0757b16": "身行口行意行，除身三口四意三永盡無餘，",
    "T04n0212_027:0757b17": "解知五陰興起本末，更不復著三有之行。是",
    "T04n0212_027:0757b18": "故說曰，盡斷諸愛欲，及滅一切行，并滅五陰本，",
    "T04n0212_027:0757b19": "更不受三有也。",
    "T04n0212_027:0757b20": "　義興則有樂，　　朋友食福樂，",
    "T04n0212_027:0757b21": "　彼滅寂然樂，　　展轉普及人，",
    "T04n0212_027:0757b22": "　苦為樂為本。",
    "T04n0212_027:0757b23": "義興則有樂，朋友食福樂等者，猶若商賈之",
    "T04n0212_027:0757b24": "人勞形苦體，冒涉危嶮採致重寶，安隱還家",
    "T04n0212_027:0757b25": "宗族慶賀，男女大小靡不歡喜，朋友同伴",
    "T04n0212_027:0757b26": "悉皆蒙恩；若使開意惠施普及一切，無復",
    "T04n0212_027:0757b27": "眾苦以樂為本，宗族娛樂不能捨離。是故說",
    "T04n0212_027:0757b28": "曰，義興則有樂，朋友食福樂，彼滅寂然樂，展",
    "T04n0212_027:0757b29": "轉普及人，苦為樂為本也。",
    "T04n0212_027:0757c01": "　猶彼火爐，　　赫焰熾然，　　漸漸還滅，",
    "T04n0212_027:0757c02": "　不知所湊。",
    "T04n0212_027:0757c03": "　如是等見人，　　免於愛欲泥，",
    "T04n0212_027:0757c04": "　去亦無處所，　　以獲無動樂。",
    "T04n0212_027:0757c05": "猶彼火爐，赫焰熾然者，猶若彼匠火燒鐵",
    "T04n0212_027:0757c06": "丸，極自熾然甚難可近，是以聖人觀眾生類",
    "T04n0212_027:0757c07": "婬怒癡火，而自燒炙不自覺知。是故說曰，猶",
    "T04n0212_027:0757c08": "彼火爐，赫焰熾然也。漸漸還滅，不知所湊者，",
    "T04n0212_027:0757c09": "如彼熱鐵丸漸漸至冷，不知熱之所湊，亦復",
    "T04n0212_027:0757c10": "不知冷之所在，是故說曰，漸漸還滅，不知所湊",
    "T04n0212_027:0757c11": "也。如是等見人，免於愛欲泥者，彼脩行人得",
    "T04n0212_027:0757c12": "等解脫無復罣礙，免於愛欲之深泥，便得離",
    "T04n0212_027:0757c13": "於生死之岸，是故說曰，如是等見人，免於愛",
    "T04n0212_027:0757c14": "欲泥也。去亦無處所，以獲無動樂者，如是之",
    "T04n0212_027:0757c15": "類神與冥合識與空體，亦復不知東西南北",
    "T04n0212_027:0757c16": "四維上下，來亦不知所從來，去亦不知所從",
    "T04n0212_027:0757c17": "去，猶如熱鐵丸漸漸欲冷，不知熱之所湊，亦",
    "T04n0212_027:0757c18": "復不知冷之所在，是故說曰，去亦無處所，以",
    "T04n0212_027:0757c19": "獲無動樂也。",
    "T04n0212_027:0757c20": "　中間無有恚，　　有變易不停，",
    "T04n0212_027:0757c21": "　除憂無有愁，　　寂然觀世有。",
    "T04n0212_027:0757c22": "中間無有恚者，所謂恚者，染污人心不至于",
    "T04n0212_027:0757c23": "道，唯有無垢之人，乃能免此恚怒之心，是",
    "T04n0212_027:0757c24": "故說曰，中間無有恚也。有變易不停者，世多",
    "T04n0212_027:0757c25": "有行，行有輕重舉操不同，或有冥契運至不",
    "T04n0212_027:0757c26": "造結使，或有知而故犯以興塵勞。是以聖人",
    "T04n0212_027:0757c27": "布誡後生，欲令執行之人改既往之失、絕將",
    "T04n0212_027:0757c28": "來之禍，貪學之人翫之寶之，未墜于心便能",
    "T04n0212_027:0757c29": "進適賢聖之室，然後方知聖法之可崇，穢法",
    "T04n0212_027:0758a01": "之叵近。是故說曰，有變易不停也。除憂無有",
    "T04n0212_027:0758a02": "愁者，如彼脩行人，永拔愁憂之本，與樂根",
    "T04n0212_027:0758a03": "共相應，寂然觀世變，如彼幻野馬也。是故",
    "T04n0212_027:0758a04": "說曰，除憂無有愁，寂然觀世有也。",
    "T04n0212_027:0758a05": "　有樂無有惱，　　正法而多聞，",
    "T04n0212_027:0758a06": "　設見有所損，　　人人貪於色。",
    "T04n0212_027:0758a07": "有樂無有惱，正法而多聞者，如彼入定人，晝",
    "T04n0212_027:0758a08": "夜禪寂不離定意，空無相願以為遊觀，當時",
    "T04n0212_027:0758a09": "雖復身遭苦行，神寂無為無所傷損，如彼行",
    "T04n0212_027:0758a10": "人無瞋怒心，慈愍群萌與己無異，是故說曰，",
    "T04n0212_027:0758a11": "有樂無有惱，正法而多聞也。設見有所損，人",
    "T04n0212_027:0758a12": "人貪於色者，如彼學者觀彼根原，婬怒癡病",
    "T04n0212_027:0758a13": "眾禍之首，皆起欲怒心意，共相染污以成大",
    "T04n0212_027:0758a14": "患，便不能脫生老病死愁憂苦惱眾患之原。",
    "T04n0212_027:0758a15": "是故說曰，設見有所損，人人貪於色。",
    "T04n0212_027:0758a16": "　無結世善壽，　　大法知結原，",
    "T04n0212_027:0758a17": "　人當明結瑕，　　人人心縛著，",
    "T04n0212_027:0758a18": "　亦縛於色本。",
    "T04n0212_027:0758a19": "無結之人婬怒癡盡，不復樂俗眾結之本，怨",
    "T04n0212_027:0758a20": "讎恚心亦復不興，明人所鑒能斷斯病，既自",
    "T04n0212_027:0758a21": "去病復治他人使無有病，亦復不念著於眾",
    "T04n0212_027:0758a22": "色，利衰毀譽其心不動，是故說曰，無結世善",
    "T04n0212_027:0758a23": "壽，大法知結原，人當明結瑕，人人貪縛著，亦",
    "T04n0212_027:0758a24": "縛於色本。",
    "T04n0212_027:0758a25": "　一切受辱苦，　　一切任己樂，",
    "T04n0212_027:0758a26": "　勝負自然興，　　竟不有所獲。",
    "T04n0212_027:0758a27": "一切受辱苦，一切任己樂者，人遭困厄意不",
    "T04n0212_027:0758a28": "得舒，瞻人顏色恒恐失意，自恣之人隨意所",
    "T04n0212_027:0758a29": "欲，如念即至如響應聲，是故說曰，一切",
    "T04n0212_027:0758b01": "受辱苦，一切任己樂也。勝負自然興，竟不有",
    "T04n0212_027:0758b02": "所獲者，如人處世貴賤無常，或為轉輪聖王，",
    "T04n0212_027:0758b03": "後便為粟散諸王，一尊一卑或高或下，唯有",
    "T04n0212_027:0758b04": "賢聖之道無有尊卑高下，是故說曰，勝負自",
    "T04n0212_027:0758b05": "然興，竟不有所獲也。",
    "T04n0212_027:0758b06": "　諸欲得樂壽，　　能忍彼輕報，",
    "T04n0212_027:0758b07": "　忍者忍於人，　　不忍處諸有。",
    "T04n0212_027:0758b08": "取要言之略說其義，無害而生害，無惱而生",
    "T04n0212_027:0758b09": "惱，無恚而生恚，無怨而生怨，如上無異。",
    "T04n0212_027:0758b10": "　諸欲得樂壽，　　於惑而無惑，",
    "T04n0212_027:0758b11": "　惑者惑於人，　　我斯無有惑。",
    "T04n0212_027:0758b12": "　諸欲得樂壽，　　終己無結著，",
    "T04n0212_027:0758b13": "　當食於念食，　　如彼光音天，",
    "T04n0212_027:0758b14": "　恒以念為食，　　意身無所猗。",
    "T04n0212_027:0758b15": "　村野見苦樂，　　彼此無所燒，",
    "T04n0212_027:0758b16": "　雖值更樂跡，　　無跡焉有更？",
    "T04n0212_027:0758b17": "村野見苦樂，彼此無所燒者，人之脩道或在",
    "T04n0212_027:0758b18": "城傍依村而住，或在曠野無人之處，或時遇",
    "T04n0212_027:0758b19": "苦眾人痛心，時復遭樂不以為歡，不興更樂",
    "T04n0212_027:0758b20": "起十二種病。彼者彼六塵，此者此六情。是",
    "T04n0212_027:0758b21": "故說曰，村野見苦樂，彼此無所燒也。雖值更",
    "T04n0212_027:0758b22": "樂跡，無跡焉有更者，人之處世心恒放逸，先",
    "T04n0212_027:0758b23": "更後樂遂增罪根，或時生彼地獄更樂，無更",
    "T04n0212_027:0758b24": "則無跡，亦復無有地獄更樂，是故說曰，雖值",
    "T04n0212_027:0758b25": "更樂跡，無跡焉有更也。",
    "T04n0212_027:0758b26": "　所在有賢人，　　不著欲垢穢，",
    "T04n0212_027:0758b27": "　正使遭苦樂，　　不興於害心。",
    "T04n0212_027:0758b28": "所在有賢人，不著欲穢垢者，聖人處世多自",
    "T04n0212_027:0758b29": "隱遁，不著欲想不興欲垢，所謂賢人，阿那含、",
    "T04n0212_027:0758c01": "阿羅漢是。故說曰，所在有賢人，不著欲穢垢",
    "T04n0212_027:0758c02": "也。正使遭苦樂，不興於害意者，雖遭苦樂不",
    "T04n0212_027:0758c03": "興想著，是故說曰，正使遭苦樂，不興於害意",
    "T04n0212_027:0758c04": "也。",
    "T04n0212_027:0758c05": "出曜經卷第二十七"
}