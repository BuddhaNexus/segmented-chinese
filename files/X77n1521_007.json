{
    "X77n1521_007:0060c04": "(古今圖書集成)釋教部&#x5F5A;考卷第七",
    "X77n1521_007:0060c06": "佛國記",
    "X77n1521_007:0060c07": "鄯善國",
    "X77n1521_007:0060c08": "[0060c08] 其國王奉法。可有四千餘僧。悉小乘學。諸國俗人及",
    "X77n1521_007:0060c09": "沙門盡行天竺法。但有精粗。從此西諸國。類皆如是。",
    "X77n1521_007:0060c10": "惟國國胡語不同。然出家人。皆習天竺書天竺語。",
    "X77n1521_007:0060c11": "[仁-二+烏]夷國",
    "X77n1521_007:0060c12": "[0060c12] 其國僧有四千餘人。皆小乘學。法則齊整。秦土沙門。",
    "X77n1521_007:0060c13": "至彼都不預其僧例。",
    "X77n1521_007:0060c14": "于闐國",
    "X77n1521_007:0060c15": "[0060c15] 其國人民盡皆奉法。以法樂相娛。眾僧乃數萬人。多",
    "X77n1521_007:0060c16": "大乘學。皆有眾食。彼國人民星居家家門前。皆起小",
    "X77n1521_007:0060c17": "塔。最小者可高二丈許。作四方僧房。供給客僧。其國",
    "X77n1521_007:0060c18": "僧伽藍名瞿摩帝。是大乘學。國中十四大僧伽藍。不",
    "X77n1521_007:0060c19": "數小者。從四月一日。城裏便灑掃道路。莊嚴巷陌。其",
    "X77n1521_007:0060c20": "城門上張大幃幕事事嚴&#x991D;。王及夫人采女。皆住其",
    "X77n1521_007:0060c21": "中。瞿摩帝僧是大乘學。王所敬重。最先行像。離城三",
    "X77n1521_007:0060c22": "四里。作四輪像車。高三丈餘。狀如行。殿七寶莊校懸",
    "X77n1521_007:0060c23": "繒幡蓋。像立車中。二菩薩侍。作諸天侍從。皆金銀雕",
    "X77n1521_007:0060c24": "瑩。懸於&#x8657;空。像去門百步。王脫天冠。易著新衣。徒跣",
    "X77n1521_007:0061a01": "持華香。翼從出城迎像。頭面禮足。散華燒香。像入城",
    "X77n1521_007:0061a02": "時。門樓上夫人采女。搖散眾華。紛紛而下。如是莊嚴",
    "X77n1521_007:0061a03": "供具。車車各異。一僧伽藍則一日行像。四月一日為",
    "X77n1521_007:0061a04": "始。至十四日行像乃訖。行像訖。王及夫人。乃還宮耳。",
    "X77n1521_007:0061a05": "其城西七八里。有僧伽藍。名王新寺。作來八十年。經",
    "X77n1521_007:0061a06": "三王方成。可高二十五丈。雕文刻鏤。金銀覆上。眾寶",
    "X77n1521_007:0061a07": "合成。塔後作佛堂。莊嚴妙好。梁柱戶扇窗牖。皆以金",
    "X77n1521_007:0061a08": "薄。別作僧房。亦嚴麗整&#x991D;。非言可盡。嶺東六國諸王",
    "X77n1521_007:0061a09": "所有上價寶物。多作供養。",
    "X77n1521_007:0061a10": "子合國",
    "X77n1521_007:0061a11": "[0061a11] 其國王精進。有千餘僧。多大乘學。",
    "X77n1521_007:0061a12": "竭叉國",
    "X77n1521_007:0061a13": "[0061a13] 其國王作般遮越師。般遮越師。漢言五年大會也。會",
    "X77n1521_007:0061a14": "時請四方沙門皆來雲集。莊嚴眾僧坐處。懸繒旛蓋。",
    "X77n1521_007:0061a15": "作金銀蓮華著繒座後。鋪淨坐具。王及&#x7FA3;臣。如法供",
    "X77n1521_007:0061a16": "養。或一月二月或三月。多在春時。王作會已。復勸諸",
    "X77n1521_007:0061a17": "&#x7FA3;臣設供供養。或一日二日三日五日。供養都畢。王",
    "X77n1521_007:0061a18": "以所乘馬鞍勒自副使國中貴重臣騎之。并諸白[疊*毛]",
    "X77n1521_007:0061a19": "種種珍寶。沙門所須之物。共諸&#x7FA3;臣。發願布施。布施",
    "X77n1521_007:0061a20": "已還從僧贖。其地山寒不生餘穀。唯熟麥耳。眾僧受",
    "X77n1521_007:0061a21": "歲已。其晨&#x8F19;霜故。其王每讚眾僧令麥熟然後受歲。",
    "X77n1521_007:0061a22": "其國中有佛唾壺。以石作。色似佛&#x9262;。又有佛一齒。國",
    "X77n1521_007:0061a23": "人為佛齒起塔。有千餘僧。盡小乘學。",
    "X77n1521_007:0061a24": "陀歷國",
    "X77n1521_007:0061b01": "[0061b01] 其國有眾僧。皆小乘學。",
    "X77n1521_007:0061b02": "烏萇國",
    "X77n1521_007:0061b03": "[0061b03] 其國佛法甚盛。名眾僧住止處為僧伽藍。凡有五百",
    "X77n1521_007:0061b04": "僧伽藍。皆小乘學。若有客比丘到。悉供養三日。三日",
    "X77n1521_007:0061b05": "過已。乃令自求所安。",
    "X77n1521_007:0061b06": "弗樓沙國",
    "X77n1521_007:0061b07": "[0061b07] 其國佛昔將諸弟子遊行。佛&#x9262;即在此。月氏王。大興",
    "X77n1521_007:0061b08": "兵眾。來伐此國。欲取佛&#x9262;。既伏此國已。月氏王篤信",
    "X77n1521_007:0061b09": "佛法。欲持&#x9262;去。故興供養。供養三寶畢。乃校飾大象。",
    "X77n1521_007:0061b10": "置&#x9262;其上。象便伏地。不能得前。更作四輪車載&#x9262;。八",
    "X77n1521_007:0061b11": "象共牽。復不能進。王知與&#x9262;緣未至。深自愧歎。即於",
    "X77n1521_007:0061b12": "此處起塔。及僧伽藍。并留鎮守種種供養。可有七百",
    "X77n1521_007:0061b13": "餘僧。日將中。眾僧則出&#x9262;。與白衣等種種供養。然後",
    "X77n1521_007:0061b14": "中食。至暮燒香時復爾。可容二斗許。雜色而黑多。四",
    "X77n1521_007:0061b15": "際分明。厚可二分。瑩徹光澤。貧人以少華投中便滿。",
    "X77n1521_007:0061b16": "有大富者。欲以多華而供養。正復百千萬斛終不能",
    "X77n1521_007:0061b17": "滿。",
    "X77n1521_007:0061b18": "那竭國",
    "X77n1521_007:0061b19": "[0061b19] 其國醯羅城中。有佛頂骨精舍。盡以金薄七寶校飾。",
    "X77n1521_007:0061b20": "國王敬重頂骨。慮人抄奪。乃取國中豪姓八人。人持",
    "X77n1521_007:0061b21": "一印。印封守護。清晨八人俱到。各視其印然後開戶。",
    "X77n1521_007:0061b22": "開戶已以香汁洗手。出佛頂骨置精舍外高座上。以",
    "X77n1521_007:0061b23": "七寶圓碪。碪下琉璃鐘覆上。皆珠璣校飾。骨黃白色。",
    "X77n1521_007:0061b24": "方圓四寸。其上隆起。每日出後。精舍人則登高樓。擊",
    "X77n1521_007:0061c01": "大鼓。吹螺。敲銅鈸。王聞已則詣精舍。以華香供養。供",
    "X77n1521_007:0061c02": "養已次第頂戴而去。從東門入。西門出。王朝朝如是。",
    "X77n1521_007:0061c03": "供養禮拜。然後聽國政。居士長者。亦先供養乃修家",
    "X77n1521_007:0061c04": "事。日日如是。初無懈倦。供養都訖。乃還頂骨於精舍。",
    "X77n1521_007:0061c05": "中有七寶解脫塔。或開或閉。高五尺許。以盛之。精舍",
    "X77n1521_007:0061c06": "門前朝朝恒有賣華香人。凡欲供養者。種種買焉。諸",
    "X77n1521_007:0061c07": "國王亦恒遣使供養精舍處方四十步。雖復天震地",
    "X77n1521_007:0061c08": "裂。此處不動。",
    "X77n1521_007:0061c09": "羅夷國",
    "X77n1521_007:0061c10": "[0061c10] 其國近有三千僧。兼大小乘學。",
    "X77n1521_007:0061c11": "跋那國",
    "X77n1521_007:0061c12": "[0061c12] 其國亦有三千許僧。皆小乘學。",
    "X77n1521_007:0061c13": "毗茶國",
    "X77n1521_007:0061c14": "[0061c14] 其國佛法興盛。兼大小乘學。見秦道人往。乃大憐憫。",
    "X77n1521_007:0061c15": "作是言。如何邊地人。能知出家為道。遠求佛法。悉供",
    "X77n1521_007:0061c16": "給所須。待之如法。東南諸寺甚多。僧眾萬數。",
    "X77n1521_007:0061c17": "摩頭羅國",
    "X77n1521_007:0061c18": "[0061c18] 其國捕那河邊左右。有二十僧伽藍。可有三千僧。佛",
    "X77n1521_007:0061c19": "法轉盛。凡沙河以西天竺諸國國王。皆篤信佛法。供",
    "X77n1521_007:0061c20": "養眾僧。時則脫天冠。共諸宗親&#x7FA3;臣。手自行食。行食",
    "X77n1521_007:0061c21": "已鋪氈於地。對上座前坐。於眾僧前。不敢坐&#x7240;。佛在",
    "X77n1521_007:0061c22": "世時。諸王供養法式相傳。至今。從是以南名為中國。",
    "X77n1521_007:0061c23": "中國寒暑調和。無霜雪。人民殷樂。無戶籍官法。唯耕",
    "X77n1521_007:0061c24": "王地者。乃輸地利。欲去便去。欲住便住。王治不用刑",
    "X77n1521_007:0062a01": "罔。有罪者但罰錢。隨事輕重。雖復謀為惡逆。不過截",
    "X77n1521_007:0062a02": "右手而已。王之侍衛左右。皆有供祿。舉國人民。悉不",
    "X77n1521_007:0062a03": "殺生。不飲酒。不食&#x8471;蒜。唯除旃荼羅旃荼羅。名為惡",
    "X77n1521_007:0062a04": "人。與人別居。若入城市。則擊木以自異。人則識而避",
    "X77n1521_007:0062a05": "之。不相搪&#x63EC;。國中不養豬&#x9DC4;。不賣生口。市無屠行及",
    "X77n1521_007:0062a06": "酤酒者。貨易則用貝齒。唯旃荼羅獵師賣肉耳。自佛",
    "X77n1521_007:0062a07": "般泥洹後。諸國王長者居士。為眾僧起精舍供養。供",
    "X77n1521_007:0062a08": "給田宅園圃民戶牛犢鐵券書錄。後王王相傳無廢。",
    "X77n1521_007:0062a09": "至今不絕。眾僧住止房舍。&#x7240;縟飲食衣服。都無缺乏。",
    "X77n1521_007:0062a10": "處處皆爾。眾僧常以作功德無業。及誦經坐禪。客僧",
    "X77n1521_007:0062a11": "往到。舊僧迎逆。代擔衣&#x9262;。給洗足水塗足油。與非時",
    "X77n1521_007:0062a12": "漿。須臾息已。復問其臘數次第。得房舍臥具種種如",
    "X77n1521_007:0062a13": "法。眾僧住處。作舍利佛塔。目蓮阿難塔并阿毗曇律",
    "X77n1521_007:0062a14": "經塔。安居後一月。諸希福之家。勸化供養。僧作非時",
    "X77n1521_007:0062a15": "漿。眾僧大會說法。說法已供養舍利佛塔。種種香華。",
    "X77n1521_007:0062a16": "通夜然燈。使彼人作舍利弗本婆羅門時。詣佛求出",
    "X77n1521_007:0062a17": "家。大目蓮大迦葉亦如是。諸比丘尼。多供養阿難塔。",
    "X77n1521_007:0062a18": "以阿難請世尊聽女人出家故。諸沙彌多供養羅云。",
    "X77n1521_007:0062a19": "阿毗曇師者供養阿毗曇。律師者供養律。年年一供",
    "X77n1521_007:0062a20": "養。各自有日。摩訶衍人則供養般若波羅蜜。文殊師",
    "X77n1521_007:0062a21": "利。觀世音等。眾僧受歲竟。長者居士婆羅門等。各持",
    "X77n1521_007:0062a22": "種種衣物沙門所須。以布施僧眾。僧亦自各布施。佛",
    "X77n1521_007:0062a23": "泥洹已來。聖眾所行威儀法則。相承不絕。",
    "X77n1521_007:0062a24": "拘薩羅國",
    "X77n1521_007:0062b01": "[0062b01] 其國城南門。千二百步。道西長者須達起祗洹精舍。",
    "X77n1521_007:0062b02": "佛上忉利天。為母說法。波斯匿王思見佛。即刻牛頭",
    "X77n1521_007:0062b03": "栴檀。作佛像。置佛坐處。祗洹精舍。木有七層。諸國王",
    "X77n1521_007:0062b04": "人民。競興供養。懸繒旛蓋。散華燒香然燈續明。日日",
    "X77n1521_007:0062b05": "不絕。鼠銜燈炷。燒花旛蓋。遂及精舍。七重都盡。諸國",
    "X77n1521_007:0062b06": "王人民。皆大悲惱。謂栴檀像已燒。&#x5374;後四五日。開東",
    "X77n1521_007:0062b07": "小精舍戶。忽見本像。皆大歡喜。共治精舍。得作兩重。",
    "X77n1521_007:0062b08": "遂移像本處。",
    "X77n1521_007:0062b09": "摩竭提國",
    "X77n1521_007:0062b10": "[0062b10] 其國昔阿育王作小兒時。當道戲遇釋迦佛行乞食。",
    "X77n1521_007:0062b11": "小兒歡喜。即以一掬土施佛。佛持還泥經行地。因此",
    "X77n1521_007:0062b12": "果報。作鐵輪王。王閻浮提。乘鐵輪案行閻浮提。見鐵",
    "X77n1521_007:0062b13": "圍兩山間地獄治罪人。即問&#x7FA3;臣此是何等。答言是",
    "X77n1521_007:0062b14": "鬼王閻羅治罪人。王自念言。鬼王尚能作地獄治罪",
    "X77n1521_007:0062b15": "人。我是人主。何不作地獄治罪人耶。即問臣等。誰能",
    "X77n1521_007:0062b16": "為我作地獄主治罪人者。臣答言。唯有極惡人能作",
    "X77n1521_007:0062b17": "耳。王即遣臣遍求惡人。見泄水邊。有一長壯黑色髮",
    "X77n1521_007:0062b18": "黃眼青。以&#x811A;鉤兼魚口&#x54F9;禽獸。禽獸來便射殺。無得",
    "X77n1521_007:0062b19": "脫者。得此人已將來與王。王密&#x52C5;之。汝作四方高牆。",
    "X77n1521_007:0062b20": "內植種種華果。并好谷池。莊嚴校飾令人渴仰。牢作",
    "X77n1521_007:0062b21": "門戶。有人入者輒捉種種治罪莫使得出。設使我入",
    "X77n1521_007:0062b22": "亦治罪莫放。今拜汝作地獄主。有比丘。次第乞食入",
    "X77n1521_007:0062b23": "其門。獄卒見之。便欲治罪。比丘惶怖。求請須臾聽我",
    "X77n1521_007:0062b24": "中食。俄頃得有人入。獄卒內置碓臼中擣之赤沫出。",
    "X77n1521_007:0062c01": "比丘見已。思惟此身無常苦空如泡如沫。即得阿羅",
    "X77n1521_007:0062c02": "漢。既而獄卒捉內鑊湯中。比丘心顏欣悅。火滅湯冷。",
    "X77n1521_007:0062c03": "中生蓮華。比丘坐上。獄卒即往白王。獄中奇怪。願王",
    "X77n1521_007:0062c04": "往看。王言我前有要。今不敢往。獄卒言此非小事。王",
    "X77n1521_007:0062c05": "宜疾往。更改先要。王即隨入。比丘為說法。王得信解。",
    "X77n1521_007:0062c06": "即壞地獄。悔前所作眾惡。由是信重三寶。常至貝多",
    "X77n1521_007:0062c07": "樹下。悔過自責。受八齋。王夫人問王常遊何處。&#x7FA3;臣",
    "X77n1521_007:0062c08": "答言。恒在貝多樹下。夫人伺王不在時。遣人伐其樹",
    "X77n1521_007:0062c09": "倒。王來見之。迷悶&#x8E83;地。諸臣以水灑面。良久乃蘇。王",
    "X77n1521_007:0062c10": "即以塼累四邊。以百甖牛乳灌樹根。身四布地作是",
    "X77n1521_007:0062c11": "誓言。若樹不生。我終不起。誓已樹便即根上而生。以",
    "X77n1521_007:0062c12": "至於今。今高減十文。",
    "X77n1521_007:0062c13": "師子國",
    "X77n1521_007:0062c14": "[0062c14] 其國王遣使中國。取貝多樹子於佛殿旁種之。高可",
    "X77n1521_007:0062c15": "二十丈。其樹東南傾。王恐倒故。以八九圍柱柱樹。樹",
    "X77n1521_007:0062c16": "當拄處心生。遂穿柱而下。入地成根。大可四圍許。柱",
    "X77n1521_007:0062c17": "雖中裂。猶裏在其外。人亦不去。樹下起精舍。中有坐",
    "X77n1521_007:0062c18": "像。道俗敬仰無倦。城中又起佛齒精舍。皆七寶作。王",
    "X77n1521_007:0062c19": "淨修梵行。城內人信敬之情亦篤。其國立治以來。無",
    "X77n1521_007:0062c20": "有饑荒喪亂。眾僧庫藏多有珍寶無價摩尼。其王入",
    "X77n1521_007:0062c21": "僧庫遊觀。見摩尼珠。即生貪心欲奪取之。三日乃悟。",
    "X77n1521_007:0062c22": "即詣僧中稽首悔前罪心。告白僧言。願僧立制。自今",
    "X77n1521_007:0062c23": "已後勿聽王入其庫看。比丘滿四十臘。然後得入。其",
    "X77n1521_007:0062c24": "城中多居士長者。薩薄商人。屋宇嚴麗。巷陌平整。四",
    "X77n1521_007:0063a01": "衢道頭。皆作說法堂。月八日十四日十五日。鋪施高",
    "X77n1521_007:0063a02": "座。道俗四眾。皆集聽法。其國人云。都可五六萬僧。悉",
    "X77n1521_007:0063a03": "有眾食。王別於城內。供五六千人。眾須食者。則持本",
    "X77n1521_007:0063a04": "&#x9262;往取。隨器所容。皆滿而還。佛齒常以三月中出之。",
    "X77n1521_007:0063a05": "未出十日。王莊校大象。使一辯說人。著王衣服。騎象",
    "X77n1521_007:0063a06": "上。擊鼓唱言。菩薩從三阿僧祇劫。苦行不惜身命。以",
    "X77n1521_007:0063a07": "國妻子。及挑眼與人。割肉貿鴿。截頭布施。投身餓虎。",
    "X77n1521_007:0063a08": "不&#x6061;髓腦。如是種種苦行。為眾生故。成佛在世。四十",
    "X77n1521_007:0063a09": "九年說法教化。令不安者安。不度者度。眾生緣盡乃",
    "X77n1521_007:0063a10": "般泥洹。泥洹已來一千四百九十七年。世間眾生長",
    "X77n1521_007:0063a11": "悲。&#x5374;後十日佛齒當出。至無畏山精舍。國內道俗。欲",
    "X77n1521_007:0063a12": "植福者。各各平治道路。嚴飾巷陌。辦眾華香供養之",
    "X77n1521_007:0063a13": "具。如是唱已。王便夾道兩邊。作菩薩五百身。種種變",
    "X77n1521_007:0063a14": "現。或作須大拿。或作睒變。或作象王。或作鹿馬。如是",
    "X77n1521_007:0063a15": "形像。皆彩畫莊校。狀若生人。然後佛齒乃出。中道而",
    "X77n1521_007:0063a16": "行。隨路供養。到無畏精舍佛堂上。道俗雲集。燒香然",
    "X77n1521_007:0063a17": "燈。種種法事。晝夜不息。滿九十日乃還城內精舍。城",
    "X77n1521_007:0063a18": "內精舍至齋日。則開門戶。禮敬如法。無畏精舍東四",
    "X77n1521_007:0063a19": "十里。有一山。山中有精舍。名跋提。可有二千僧。僧中",
    "X77n1521_007:0063a20": "有一大德沙門。名達摩瞿諦。其國人民。皆共宗仰。住",
    "X77n1521_007:0063a21": "一石室中。四十許年。常行慈心。能感蛇鼠。使同止一",
    "X77n1521_007:0063a22": "室。而不相害。城南七里。有一精舍。名摩訶毗訶羅。有",
    "X77n1521_007:0063a23": "三千僧住。有一高德沙門。戒行清潔。國人咸疑是羅",
    "X77n1521_007:0063a24": "漢。臨終之時。王來省視。依法集僧而問。比丘得道耶。",
    "X77n1521_007:0063b01": "便以實答言。是羅漢。既終。王即案經律以羅漢法葬",
    "X77n1521_007:0063b02": "之於精舍東四五里。積好大薪。縱廣可三丈餘。高亦",
    "X77n1521_007:0063b03": "爾。近上著栴檀沈水諸香木。四邊作階。上持淨好白",
    "X77n1521_007:0063b04": "[疊*毛]。周&#x5E00;蒙[卄/積]。上作大轝&#x7240;。似此間輲車。但無龍魚耳。",
    "X77n1521_007:0063b05": "當闍維時。王及國人。四眾咸集。以華香供養。從轝至",
    "X77n1521_007:0063b06": "墓所。王自華香供養。供養訖。轝著[卄/積]上。蘇油遍灌。然",
    "X77n1521_007:0063b07": "後燒之。火然之時。人人敬心。各脫上服及羽儀傘蓋。",
    "X77n1521_007:0063b08": "遙擲火中。以助闍維。闍維已。即檢取骨。以起塔。王篤",
    "X77n1521_007:0063b09": "信佛法。欲為眾僧作新精舍。先設大會飯食僧供養",
    "X77n1521_007:0063b10": "已。乃選好上牛一雙。金銀寶物莊校角上。作好金犁。",
    "X77n1521_007:0063b11": "王自耕四邊。然後割給民戶田宅。書以鐵券。自是已",
    "X77n1521_007:0063b12": "後。代代相承。無敢廢易。",
    "X77n1521_007:0063b13": "續博物志",
    "X77n1521_007:0063b14": "釋氏之源",
    "X77n1521_007:0063b15": "[0063b15] 秦二十一年。鑄金狄十二。釋氏之源。本霍去病討休",
    "X77n1521_007:0063b16": "屠王。獲其祭天金人。武帝以為神。列於甘泉宮。魏黃",
    "X77n1521_007:0063b17": "初元年。徙長安銅狄。重不可致。或言金狄泣。因留&#x8987;",
    "X77n1521_007:0063b18": "城南。人有見薊子訓與父老。共摩銅狄曰。正見鑄此",
    "X77n1521_007:0063b19": "時計爾日已近五百年矣。董卓毀其九為錢。苻堅毀",
    "X77n1521_007:0063b20": "其二為錢。其一。百姓推置陝北河中。或云翁仲頭髻",
    "X77n1521_007:0063b21": "常出。晉軍至。髻不復出。",
    "X77n1521_007:0063b22": "野客叢談",
    "X77n1521_007:0063b23": "佛入中國",
    "X77n1521_007:0063b24": "[0063b24] 傅奕韓退之皆言。佛自後漢明帝時。始入中國。此蓋",
    "X77n1521_007:0063c01": "論其顯然者。不知佛法之入中國。其來久矣。觀魏略",
    "X77n1521_007:0063c02": "西戎傳曰。昔漢哀元壽元年。博士景慮。受大月氏王",
    "X77n1521_007:0063c03": "使伊存口傳浮屠經。又觀劉向列僊序曰。得仙者百",
    "X77n1521_007:0063c04": "四十六人。其七十四人。已在佛經。則知漢成哀間。已",
    "X77n1521_007:0063c05": "有佛經矣。觀漢武故事。昆邪王殺休屠王。以其眾降。",
    "X77n1521_007:0063c06": "得金人之神。上置之甘泉宮。金人皆長丈餘。其祭不",
    "X77n1521_007:0063c07": "用牛羊。惟燒香禮拜。上使依其國俗。又元狩三年。穿",
    "X77n1521_007:0063c08": "昆明池。底得黑&#x7070;。帝問東方朔。朔曰。可問西域道人。",
    "X77n1521_007:0063c09": "知是劫&#x7070;。又知佛法自武帝時已入中國矣。今人惟",
    "X77n1521_007:0063c10": "知佛法入中國。自明帝始。不知自武帝始也。薛正已",
    "X77n1521_007:0063c11": "記。仲尼師老聃。老聃師竺乾。審是則佛入中國。又不",
    "X77n1521_007:0063c12": "止於武帝。",
    "X77n1521_007:0063c13": "墨池浪語",
    "X77n1521_007:0063c14": "佛法入中國",
    "X77n1521_007:0063c15": "[0063c15] 佛法入中國。不始於漢明帝。列子西方有聖人。老子",
    "X77n1521_007:0063c16": "師竺乾可證。蓋周穆王時。文殊目連來化穆王。即列",
    "X77n1521_007:0063c17": "子所謂化人也。化人示穆王云。高四臺是迦葉佛說",
    "X77n1521_007:0063c18": "法處。因造三會道場。至秦穆公時。扶風獲一石佛。穆",
    "X77n1521_007:0063c19": "公不識。棄馬坊中。公疾令由余往視之。曰此真佛神",
    "X77n1521_007:0063c20": "也。公取像澡浴。安清淨處。像遂放光。公宰牲祭之。神",
    "X77n1521_007:0063c21": "擎棄遠處。由余又曰。臣聞佛清淨。所有供養。燒香而",
    "X77n1521_007:0063c22": "已。公遂欲造佛像。由余於高四臺南村。得一老人姓",
    "X77n1521_007:0063c23": "王名安。年百八十。自云曾於三會道場。見人造之。臣",
    "X77n1521_007:0063c24": "老無力。村北有兄弟四人。曾於道場內。為諸匠執作。",
    "X77n1521_007:0064a01": "今請共造成一銅像。相好圓備。公悅大賞賚之。彼人",
    "X77n1521_007:0064a02": "於土臺上。造重閣。高三百尺。時人號為高四臺。其人",
    "X77n1521_007:0064a03": "姓高。兄弟四人同立故也。故名高四。然則秦穆公時。",
    "X77n1521_007:0064a04": "佛法已入中國矣。"
}