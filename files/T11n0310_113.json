{
    "T11n0310_113:0638c07": "大寶積經卷第一百一十三",
    "T11n0310_113:0638c09": "北梁沙門釋道龔譯",
    "T11n0310_113:0638c10": "寶梁聚會第四十四沙門品第一",
    "T11n0310_113:0638c11": "[0638c11] 如是我聞：[0638c11] 一時佛在王舍城耆闍崛山中，與",
    "T11n0310_113:0638c12": "大比丘眾八千人俱。菩薩摩訶薩萬六千人，",
    "T11n0310_113:0638c13": "皆不退轉於阿耨多羅三藐三菩提，盡是一",
    "T11n0310_113:0638c14": "生補處，悉從十方諸佛世界而來集會。爾時",
    "T11n0310_113:0638c15": "摩訶迦葉白佛言：「世尊！所言沙門，云何為沙",
    "T11n0310_113:0638c16": "門？」[0638c16] 佛告迦葉：「所謂沙門者，寂滅故，調伏故，",
    "T11n0310_113:0638c17": "受教故，戒身淨故，入禪定故，得智慧故，解",
    "T11n0310_113:0638c18": "如實義得解脫故，於三脫門無所疑故，安住",
    "T11n0310_113:0638c19": "聖人所行法故，善修四念處故，離一切不善",
    "T11n0310_113:0638c20": "法故，安住四正勤故，善修四如意足故，成就",
    "T11n0310_113:0638c21": "信根故，信佛法僧故，成就堅信於佛法僧故，",
    "T11n0310_113:0638c22": "不信餘道法故，勤行離一切煩惱故，善修七",
    "T11n0310_113:0638c23": "菩提分離一切不善，如實修一切善法故，善",
    "T11n0310_113:0638c24": "知正念正智方便故，專念一切諸善法故，善",
    "T11n0310_113:0638c25": "知定慧方便故，成就五力故，不為一切煩惱",
    "T11n0310_113:0638c26": "之所亂故，善修七菩提分故，善知一切法中",
    "T11n0310_113:0638c27": "因緣方便故，善知聖道方便故，善知正見正",
    "T11n0310_113:0638c28": "定方便故，得四辯力不信外道故，依義不依",
    "T11n0310_113:0638c29": "語、依智不依識、依了義經不依不了義經、依",
    "T11n0310_113:0639a01": "法不依人故，離四魔故，善知五陰故，斷一切",
    "T11n0310_113:0639a02": "煩惱故，得最後身故，離生死道故，離一切愛",
    "T11n0310_113:0639a03": "故，勤行知苦斷集證滅修道故，善見四聖諦",
    "T11n0310_113:0639a04": "故，於佛法中不信餘道故，所作已辦故，斷一",
    "T11n0310_113:0639a05": "切漏故，修八背捨故，釋梵天王之所讚故，從",
    "T11n0310_113:0639a06": "本已來專心行道故，樂阿蘭若處故，安住聖",
    "T11n0310_113:0639a07": "法中故，樂佛法儀式故，心不傾動故，不親近",
    "T11n0310_113:0639a08": "出家在家眾故，心樂獨行如犀角故，畏於人",
    "T11n0310_113:0639a09": "眾多惱亂故，樂住獨處故，常怖畏三界故，",
    "T11n0310_113:0639a10": "得實沙門果故，離一切悕望故，離世八法",
    "T11n0310_113:0639a11": "故所謂利衰毀譽稱譏苦樂，堅心不動如地",
    "T11n0310_113:0639a12": "故，護彼我意無所犯故，不濁故，正行故，心行",
    "T11n0310_113:0639a13": "成就如虛空故，於諸形相心無染著如虛空",
    "T11n0310_113:0639a14": "中動手無所礙故。迦葉！若能成就如是行法，",
    "T11n0310_113:0639a15": "是名沙門。」[0639a15] 爾時摩訶迦葉白佛言：「世尊！未曾",
    "T11n0310_113:0639a16": "有也。如來善說沙門德行。世尊！若未來世有",
    "T11n0310_113:0639a17": "諸沙門，非實沙門自言我是沙門、非梵行人",
    "T11n0310_113:0639a18": "自言我有梵行。如是之人，即已侵損如來無",
    "T11n0310_113:0639a19": "量阿僧祇劫所修集阿耨多羅三藐三菩提。」",
    "T11n0310_113:0639a20": "[0639a20] 佛告迦葉：「如是侵損如來菩提之罪，說不可",
    "T11n0310_113:0639a21": "盡。迦葉！我滅度後，汝及餘大弟子等亦皆",
    "T11n0310_113:0639a22": "滅度，又此世界諸大菩薩皆至他方諸佛世",
    "T11n0310_113:0639a23": "界。爾時於我法中，當有比丘於諸所行心多",
    "T11n0310_113:0639a24": "諂曲。迦葉！我今當說沙門之垢、沙門過罪。迦",
    "T11n0310_113:0639a25": "葉！後末法中當有比丘，不修身、不修戒、不修",
    "T11n0310_113:0639a26": "心、不修慧，癡如小兒，向於闇冥而無所知，心",
    "T11n0310_113:0639a27": "不調伏成沙門垢。迦葉！云何沙門垢？迦葉！沙",
    "T11n0310_113:0639a28": "門垢有三十二，出家之人所應遠離。何等三",
    "T11n0310_113:0639a29": "十二？欲覺是沙門垢，瞋覺是沙門垢，惱覺是",
    "T11n0310_113:0639b01": "沙門垢，自讚是沙門垢，毀他是沙門垢，邪求",
    "T11n0310_113:0639b02": "利養是沙門垢，因利求利是沙門垢，損他施",
    "T11n0310_113:0639b03": "福是沙門垢，覆藏罪過是沙門垢，親近在家",
    "T11n0310_113:0639b04": "人是沙門垢，親近出家人是沙門垢，樂於眾",
    "T11n0310_113:0639b05": "&#x9599;是沙門垢，未得利養作方便求是沙門垢，",
    "T11n0310_113:0639b06": "於他利養心生悕望是沙門垢，自於利養心",
    "T11n0310_113:0639b07": "不知足是沙門垢，於他利養中心生嫉&#x59AC;是",
    "T11n0310_113:0639b08": "沙門垢，常求他過是沙門垢，不見己過是沙",
    "T11n0310_113:0639b09": "門垢，於解脫戒而不堅持是沙門垢，不知慚",
    "T11n0310_113:0639b10": "愧是沙門垢，無恭恪意心慢掉動無有羞恥",
    "T11n0310_113:0639b11": "是沙門垢，起諸結使是沙門垢，逆十二因緣",
    "T11n0310_113:0639b12": "是沙門垢，攝取邊見是沙門垢，不寂滅不離",
    "T11n0310_113:0639b13": "欲是沙門垢，樂於生死不樂涅槃是沙門垢，",
    "T11n0310_113:0639b14": "好樂外典是沙門垢，五蓋覆心起諸煩惱是",
    "T11n0310_113:0639b15": "沙門垢，不信業報是沙門垢，畏三脫門是沙",
    "T11n0310_113:0639b16": "門垢，謗深妙法不寂滅行是沙門垢，於三寶",
    "T11n0310_113:0639b17": "中心不尊敬是沙門垢。迦葉！是名沙門三十",
    "T11n0310_113:0639b18": "二垢。若能離此諸垢，是名沙門。[0639b18] 「迦葉！又有八",
    "T11n0310_113:0639b19": "法覆沙門行。何等八？一者不敬順師長；二不",
    "T11n0310_113:0639b20": "尊敬法；三不善思惟；四所未聞法聞已誹謗；",
    "T11n0310_113:0639b21": "五聞無眾生無我無命無人法已心生驚畏；",
    "T11n0310_113:0639b22": "六聞一切行本來無生已，而解有為法不解",
    "T11n0310_113:0639b23": "無為法；七聞說次第法已墮大深處；八聞一",
    "T11n0310_113:0639b24": "切法無生無性無出已而心迷沒。迦葉！是名",
    "T11n0310_113:0639b25": "八法覆於沙門行。如是八法，出家沙門應當",
    "T11n0310_113:0639b26": "遠離。迦葉！我不說剃頭法服名為沙門，所謂",
    "T11n0310_113:0639b27": "有功德儀式具足者乃名為沙門。[0639b27] 「迦葉！沙門",
    "T11n0310_113:0639b28": "身服袈裟，心應遠離貪恚癡行。何以故？心",
    "T11n0310_113:0639b29": "無貪恚癡行，我乃聽著袈裟。迦葉！若心有",
    "T11n0310_113:0639c01": "貪恚癡法而身著袈裟，除專心持戒，餘不持",
    "T11n0310_113:0639c02": "戒人則為燒滅袈裟。何以故？聖人表式，隨順",
    "T11n0310_113:0639c03": "寂滅行慈悲心離欲滅者之所應服。迦葉！",
    "T11n0310_113:0639c04": "汝今聽我說，聖人表式有十二事。何等十二？",
    "T11n0310_113:0639c05": "迦葉！持戒是聖人表式，禪定是聖人表式，智",
    "T11n0310_113:0639c06": "慧是聖人表式，解脫是聖人表式，解脫知見",
    "T11n0310_113:0639c07": "是聖人表式，入四聖諦是聖人表式，能解十",
    "T11n0310_113:0639c08": "二因緣是聖人表式，行四無量心是聖人表",
    "T11n0310_113:0639c09": "式，行於四禪是聖人表式，行四無色定是聖",
    "T11n0310_113:0639c10": "人表式，入四向正定是聖人表式，斷一切漏",
    "T11n0310_113:0639c11": "是聖人表式。迦葉！是名聖人十二表式迦",
    "T11n0310_113:0639c12": "葉。若有比丘不具足聖人十二表式身服袈",
    "T11n0310_113:0639c13": "裟者，我說此比丘是邪法行、非寂滅行、離佛",
    "T11n0310_113:0639c14": "法行，不近涅槃順生死行，為魔所&#x920E;不度生",
    "T11n0310_113:0639c15": "死，於正法退而行邪法。[0639c15] 「迦葉！是故出家比丘",
    "T11n0310_113:0639c16": "身服袈裟時，若未得沙門果者，應以八法敬",
    "T11n0310_113:0639c17": "重袈裟。何等八？於身袈裟，應起塔想、世尊",
    "T11n0310_113:0639c18": "想、寂滅想、慈想、敬如佛想、慚想、愧想、令我",
    "T11n0310_113:0639c19": "來世離貪恚癡具沙門法想。迦葉！是名八法",
    "T11n0310_113:0639c20": "敬重袈裟。迦葉！若有於四聖種不行知足離",
    "T11n0310_113:0639c21": "沙門法，亦不以此八法敬重袈裟者，而彼別",
    "T11n0310_113:0639c22": "有似沙門數墮小地獄。迦葉！彼地獄中似沙",
    "T11n0310_113:0639c23": "門者於中受罪，衣&#x9262;支體皆悉熾然。坐臥之",
    "T11n0310_113:0639c24": "處凡有所用物，亦皆熾然如大火聚。似沙門",
    "T11n0310_113:0639c25": "者受如是罪。何以故？成就不淨身口意業故",
    "T11n0310_113:0639c26": "墮是罪處。[0639c26] 「迦葉！若非沙門自言我是沙門非",
    "T11n0310_113:0639c27": "梵行者、自言我有梵行，若有持戒功德具足",
    "T11n0310_113:0639c28": "人所右遶恭敬尊重者，若破戒比丘受其禮",
    "T11n0310_113:0639c29": "敬供養而不自知惡，彼惡比丘以是不善根",
    "T11n0310_113:0640a01": "故得八輕法。何等八？一作愚癡，二口瘖&#x7602;，",
    "T11n0310_113:0640a02": "三受身矬陋，四顏貌醜惡，其面側戾見者蚩",
    "T11n0310_113:0640a03": "笑，五轉受女人身作貧窮婢使，六其形羸瘦",
    "T11n0310_113:0640a04": "夭損壽命，七人所不敬常有惡名，八不值佛",
    "T11n0310_113:0640a05": "世。迦葉！是破戒比丘受持戒者禮敬供養，得",
    "T11n0310_113:0640a06": "如是八種法。迦葉！破戒比丘聞如是法已，",
    "T11n0310_113:0640a07": "應當不受持戒比丘禮敬供養。迦葉！若有非",
    "T11n0310_113:0640a08": "沙門自言我是沙門、非梵行自言我有梵行，",
    "T11n0310_113:0640a09": "於此大地乃至無有涕唾分處，況舉足下足去",
    "T11n0310_113:0640a10": "來屈伸。何以故？過去大王持此大地施與持",
    "T11n0310_113:0640a11": "戒有行德者，令於中行道。迦葉！是破戒比丘",
    "T11n0310_113:0640a12": "舉足下足處，一切信施不及此人，況僧坊及",
    "T11n0310_113:0640a13": "招提僧舍經行之處。若有房舍床敷園林，所",
    "T11n0310_113:0640a14": "有衣&#x9262;臥具醫藥一切信施，所不應受。迦葉！",
    "T11n0310_113:0640a15": "我今當說。若有非沙門自言我是沙門、非梵",
    "T11n0310_113:0640a16": "行自言我有梵行，不能必報信施如一毛端。",
    "T11n0310_113:0640a17": "何以故？聖眾福田猶如大海最妙最勝，於中",
    "T11n0310_113:0640a18": "若有施主淨心信故，以施種子種福田中，如",
    "T11n0310_113:0640a19": "此施主起無量施想。迦葉！若有破戒比丘，如",
    "T11n0310_113:0640a20": "分一毛以為百分，若惡比丘受信施如一毛",
    "T11n0310_113:0640a21": "分，隨所受毛分即損失施主爾所大海福報",
    "T11n0310_113:0640a22": "之分，不能畢報。迦葉！是故應淨其心受他信",
    "T11n0310_113:0640a23": "施。迦葉！應如是學。」[0640a23] 爾時眾中有淨行少欲",
    "T11n0310_113:0640a24": "離扼比丘二百人，聞說是已捫淚而白世",
    "T11n0310_113:0640a25": "尊：「我今當死，不欲以不得沙門果受他信施",
    "T11n0310_113:0640a26": "乃至一食。」[0640a26] 佛言：「善哉善哉。善男子！汝如是",
    "T11n0310_113:0640a27": "慚愧畏於後世，喻如金剛，即是現世瓔珞。善",
    "T11n0310_113:0640a28": "男子！我今當說。世有二人應受信施。何等",
    "T11n0310_113:0640a29": "二？一者勤行精進，二者得解脫者。」[0640a29] 佛告比丘：",
    "T11n0310_113:0640b01": "「若有比丘得解脫者、行善法者，如我所說堅",
    "T11n0310_113:0640b02": "持戒者，觀一切行無常苦一切法無我者，觀",
    "T11n0310_113:0640b03": "涅槃寂滅願求欲得，如是比丘受他信施摶",
    "T11n0310_113:0640b04": "如須彌，必能報是信施之福。若有比丘受信",
    "T11n0310_113:0640b05": "施主施，令此施主得大利益得大果報。何以",
    "T11n0310_113:0640b06": "故？常生福德。有三種福：一常施食，二僧坊",
    "T11n0310_113:0640b07": "舍，三行慈心。此三福中慈心最勝。」[0640b07] 佛告比丘：",
    "T11n0310_113:0640b08": "「若有比丘從施主受施，若衣&#x9262;臥具飲食湯",
    "T11n0310_113:0640b09": "藥受已，若入無量定，令彼施主得無量福得",
    "T11n0310_113:0640b10": "無量報。迦葉！譬如三千大千世界所有大海",
    "T11n0310_113:0640b11": "尚可竭盡，而此施主所得福報不可得盡。迦",
    "T11n0310_113:0640b12": "葉當知，破戒比丘損於施主爾所福德。若受",
    "T11n0310_113:0640b13": "施主施已，行於惡法損他信施。迦葉！如是說",
    "T11n0310_113:0640b14": "沙門垢、沙門過罪、沙門諂曲、沙門中賊。迦",
    "T11n0310_113:0640b15": "葉！持戒比丘應當專念，遠離如是一切惡法。",
    "T11n0310_113:0640b16": "[0640b16] 「迦葉！所謂沙門者，眼不流色中，耳鼻舌身意",
    "T11n0310_113:0640b17": "不流法中，是故謂之沙門。選擇六入、了達六",
    "T11n0310_113:0640b18": "通、專念六念、安住六敬法、行六重法，是謂沙",
    "T11n0310_113:0640b19": "門。」",
    "T11n0310_113:0640b20": "比丘品第二",
    "T11n0310_113:0640b21": "[0640b21] 爾時佛告迦葉：「所言比丘，比丘者能破煩惱，",
    "T11n0310_113:0640b22": "故名比丘。破我想、眾生想、人想、男想、女想，是",
    "T11n0310_113:0640b23": "謂比丘。復次迦葉！有修戒修慧，是名比丘。復",
    "T11n0310_113:0640b24": "次迦葉！離恐畏故、度三有四流故、見有及流",
    "T11n0310_113:0640b25": "諸過患故、離一切有及流故、安處無畏道故，",
    "T11n0310_113:0640b26": "是名比丘。迦葉！若有比丘自知不成就如是",
    "T11n0310_113:0640b27": "之法及餘善法，又離是法行於餘道，迦葉！",
    "T11n0310_113:0640b28": "彼比丘非我弟子、我非彼師。迦葉！多有惡比",
    "T11n0310_113:0640b29": "丘壞我佛法。迦葉！非九十五種外道能壞我",
    "T11n0310_113:0640c01": "法，亦非諸餘外道能壞我法，除我法中所有",
    "T11n0310_113:0640c02": "癡人。此癡人輩能壞我法。迦葉！譬如師子",
    "T11n0310_113:0640c03": "獸中之王，若其死已，虎狼鳥獸無有能得",
    "T11n0310_113:0640c04": "食其肉者。迦葉！師子身中自生諸蟲，還食其",
    "T11n0310_113:0640c05": "肉。迦葉！於我法中出如是等諸惡比丘，貪惜",
    "T11n0310_113:0640c06": "利養為貪利所覆，不滅惡法、不修善法、不離",
    "T11n0310_113:0640c07": "妄語。迦葉！如是比丘能壞我法。[0640c07] 「迦葉！有四",
    "T11n0310_113:0640c08": "法成就，當知是惡比丘。何等四？貪恚癡及我",
    "T11n0310_113:0640c09": "慢者，是名惡比丘。復有四法成就，當知是",
    "T11n0310_113:0640c10": "惡比丘。何等四？傲慢自大、無慚、無愧、不慎口",
    "T11n0310_113:0640c11": "過，是名惡比丘。復有四法成就，當知是惡比",
    "T11n0310_113:0640c12": "丘。何等四？掉動、輕他、貪求利養、多行非法，",
    "T11n0310_113:0640c13": "是名惡比丘。復有四法成就，當知是惡比丘。",
    "T11n0310_113:0640c14": "何等四？多有姦偽、幻惑於人、多行邪命、多說",
    "T11n0310_113:0640c15": "惡言，是名惡比丘。復有四法成就，當知是惡",
    "T11n0310_113:0640c16": "比丘。何等四？現受他恩不知報之、小恩於他",
    "T11n0310_113:0640c17": "責望大報、先受他恩而不憶念、侵損親友，是",
    "T11n0310_113:0640c18": "名惡比丘。復有四法成就，當知是惡比丘。何",
    "T11n0310_113:0640c19": "等四？受人信施失他福報、不善護戒、輕所受",
    "T11n0310_113:0640c20": "戒、不堅持律，是名惡比丘。復有四法成就，",
    "T11n0310_113:0640c21": "當知是惡比丘。何等四？有我論、有眾生論、",
    "T11n0310_113:0640c22": "有命論、有人論，是名惡比丘。復有四法成",
    "T11n0310_113:0640c23": "就，當知是惡比丘。何等四，不敬佛、不敬法、",
    "T11n0310_113:0640c24": "不敬僧、不敬戒，是名惡比丘。復有四法成就，",
    "T11n0310_113:0640c25": "當知是惡比丘。何等四？若僧和合而心不悅、",
    "T11n0310_113:0640c26": "不樂獨處、樂於眾中、常論世俗所有言說，是",
    "T11n0310_113:0640c27": "名惡比丘。復有四法成就，當知是惡比丘。何",
    "T11n0310_113:0640c28": "等四？求於利養、求大名稱、求多知識、不住聖",
    "T11n0310_113:0640c29": "種，是名惡比丘。復有四法成就，當知是惡比",
    "T11n0310_113:0641a01": "丘。何等四？繫屬於魔、為魔所害、多於睡眠、",
    "T11n0310_113:0641a02": "作善不喜，是名惡比丘。復有四法成就，當知",
    "T11n0310_113:0641a03": "是惡比丘。何等四？於佛法中朽敗、心懷諛",
    "T11n0310_113:0641a04": "諂、為煩惱所害、離沙門果，是名惡比丘。復有",
    "T11n0310_113:0641a05": "四法成就，當知是惡比丘。何等四？為婬欲所",
    "T11n0310_113:0641a06": "燒、瞋恚所燒、愚癡所燒、亦為一切煩惱所燒，",
    "T11n0310_113:0641a07": "是名惡比丘。復有四法成就，當知是惡比丘。",
    "T11n0310_113:0641a08": "何等四？多遊婬里不知過惡、不知知足、雖多",
    "T11n0310_113:0641a09": "學問不知知足、於所須物常懷嫉心不能施",
    "T11n0310_113:0641a10": "他，是名惡比丘。復有四法成就，當知是惡比",
    "T11n0310_113:0641a11": "丘。何等四？從闇入闇從癡入癡、不見聖諦多",
    "T11n0310_113:0641a12": "生疑惑、常為生死之所繫縛、閉涅槃門，是名",
    "T11n0310_113:0641a13": "惡比丘。復有四法成就，當知是惡比丘。何等",
    "T11n0310_113:0641a14": "四？身多姦行、口多姦行、意多姦行、儀式多",
    "T11n0310_113:0641a15": "姦行。云何身多姦行？安詳而行是身姦行，不",
    "T11n0310_113:0641a16": "左右視是身姦行，若左右視不過一尋是身",
    "T11n0310_113:0641a17": "姦行，邪命著衣是身姦行。諛諂行於空閑之",
    "T11n0310_113:0641a18": "處，不求空閑所行之法；諛諂乞食不觀乞食",
    "T11n0310_113:0641a19": "相；諛諂著糞掃衣，不知為慚愧故；諛諂行於",
    "T11n0310_113:0641a20": "山窟樹下，不知分別十二緣行；諛諂服於陳",
    "T11n0310_113:0641a21": "故棄藥，不求甘露法藥。迦葉！是名身多姦",
    "T11n0310_113:0641a22": "行。迦葉！云何口多姦行？他識我他請我，如所",
    "T11n0310_113:0641a23": "求我已得，我不求利養而他送與我，細妙供",
    "T11n0310_113:0641a24": "養我皆得，多利養我亦得，我常行善法應受",
    "T11n0310_113:0641a25": "供養，我善問答，我能順法相，我能逆法相，",
    "T11n0310_113:0641a26": "我於一切法解義非義；他若如是問我，我能",
    "T11n0310_113:0641a27": "如是答，答已伏彼令其默然；我說是已能令",
    "T11n0310_113:0641a28": "大眾一切喜悅，亦令一切歎言善哉。令彼眾",
    "T11n0310_113:0641a29": "人請我供養，得供養已復令施主請言數來。",
    "T11n0310_113:0641b01": "迦葉！若有不調伏口而有所說，一切所言皆",
    "T11n0310_113:0641b02": "非正言，是口多姦行。迦葉！是名口多姦行。",
    "T11n0310_113:0641b03": "迦葉！云何意多姦行！心所牽連貪求利養、衣",
    "T11n0310_113:0641b04": "&#x9262;臥具飲食醫藥，而口說言一切利養我所",
    "T11n0310_113:0641b05": "不須，心實多求而詐言知足，是名意多姦行。」",
    "T11n0310_113:0641b06": "[0641b06] 爾時世尊而說偈言。",
    "T11n0310_113:0641b07": "「心求利養，  口言知足，  邪命求利，",
    "T11n0310_113:0641b08": " 常無快樂。  其心多姦，  欺誑一切，",
    "T11n0310_113:0641b09": " 如此之心，  都不清淨。  諸天龍神，",
    "T11n0310_113:0641b10": " 有天眼者，  諸佛世尊，  咸共知見。",
    "T11n0310_113:0641b11": "[0641b11] 「迦葉！如是惡比丘，離善法儀式、作邪命行，墮",
    "T11n0310_113:0641b12": "三惡道。」",
    "T11n0310_113:0641b13": "旃陀羅品第三",
    "T11n0310_113:0641b14": "[0641b14] 佛告迦葉：「云何旃陀羅沙門？迦葉！譬如旃陀",
    "T11n0310_113:0641b15": "羅，常於塚間行求死尸，無慈悲心視於眾生，",
    "T11n0310_113:0641b16": "得見死尸心大喜悅。迦葉！如是沙門，旃陀羅",
    "T11n0310_113:0641b17": "常無慈心，至施主家行不善心，所求得已生",
    "T11n0310_113:0641b18": "貴重心。從施主家受利養已，不教施主佛法",
    "T11n0310_113:0641b19": "毘尼，為利養故親近在家，不為法故亦無慈",
    "T11n0310_113:0641b20": "心常求利養。迦葉！是名沙門旃陀羅。迦葉！如",
    "T11n0310_113:0641b21": "旃陀羅為一切人之所捨離，所謂大臣長者",
    "T11n0310_113:0641b22": "及諸小王、剎利婆羅門并餘庶民，乃至下賤",
    "T11n0310_113:0641b23": "之所遠離，不欲共作知識。迦葉！如是沙門旃",
    "T11n0310_113:0641b24": "陀羅，亦為一切之所遠離。所謂持戒有德人",
    "T11n0310_113:0641b25": "所敬者，比丘、比丘尼、優婆塞、優婆夷，天、龍、",
    "T11n0310_113:0641b26": "鬼神及乾闥婆，知其破戒行惡法故。迦葉！是",
    "T11n0310_113:0641b27": "名沙門旃陀羅。迦葉！如旃陀羅，所有衣服飲",
    "T11n0310_113:0641b28": "食諸所用物，盡非好人之所愛樂亦不受用。",
    "T11n0310_113:0641b29": "迦葉！如是沙門旃陀羅，若有衣&#x9262;所用之物，",
    "T11n0310_113:0641c01": "皆是破戒非法身口意業諛諂所得。持戒沙",
    "T11n0310_113:0641c02": "門婆羅門捨不愛樂亦不受用，於此人所生",
    "T11n0310_113:0641c03": "哀愍心。迦葉！是名沙門旃陀羅。迦葉！如旃",
    "T11n0310_113:0641c04": "陀羅，以愧恥心持所用器從他乞食。迦葉！如",
    "T11n0310_113:0641c05": "是沙門旃陀羅，以愧恥心入於房舍，及至他",
    "T11n0310_113:0641c06": "家或到眾中，亦以愧心至於佛所，亦以愧",
    "T11n0310_113:0641c07": "心禮如來塔，亦以愧心去來屈伸，亦以愧心",
    "T11n0310_113:0641c08": "行住坐臥。一切所行皆有愧心，覆藏惡法故。",
    "T11n0310_113:0641c09": "迦葉！我今當說，旃陀羅人所至之處不到善",
    "T11n0310_113:0641c10": "處。何以故？自行惡法故。迦葉！如是沙門旃陀",
    "T11n0310_113:0641c11": "羅所至之處亦不到善道，多作惡業無遮惡",
    "T11n0310_113:0641c12": "道法故。迦葉！是名沙門旃陀羅。[0641c12] 「迦葉！云何",
    "T11n0310_113:0641c13": "沙門敗壞？迦葉！譬如好酒香味具者，是酒",
    "T11n0310_113:0641c14": "之醍醐接取已盡下有糟滓，人所惡賤無所",
    "T11n0310_113:0641c15": "施用。迦葉！如是敗壞沙門，離於法味取煩惱",
    "T11n0310_113:0641c16": "滓，人所惡賤無所施用。離持戒香嗅諸煩",
    "T11n0310_113:0641c17": "惱，若有至處不能自利亦不益他。迦葉！是名",
    "T11n0310_113:0641c18": "敗壞沙門。迦葉！敗壞者如有所食變為糞穢，",
    "T11n0310_113:0641c19": "臭惡不淨人所厭離。迦葉！如是敗壞沙門猶",
    "T11n0310_113:0641c20": "如糞穢，以身口意業不清淨故。迦葉！是名敗",
    "T11n0310_113:0641c21": "壞沙門。迦葉！譬如敗種種大地中終不生牙",
    "T11n0310_113:0641c22": "實。迦葉！如是敗壞沙門，雖在佛法不生善",
    "T11n0310_113:0641c23": "根，不得沙門果。迦葉！是名敗壞沙門。[0641c23] 「迦葉！",
    "T11n0310_113:0641c24": "云何沙門篋？迦葉！譬如畫篋巧工所成，中盛",
    "T11n0310_113:0641c25": "臭穢種種不淨。迦葉！如是沙門篋，外現成",
    "T11n0310_113:0641c26": "就似沙門行，內有種種垢穢行諸惡業。迦葉！",
    "T11n0310_113:0641c27": "是名沙門篋。[0641c27] 「迦葉！云何沙門构欄荼？迦葉！",
    "T11n0310_113:0641c28": "譬如构欄荼華色貌鮮好，其體堅&#x9795;猶如木",
    "T11n0310_113:0641c29": "石，其氣臭穢猶如糞塗。有智之人若見此",
    "T11n0310_113:0642a01": "華，不近不觸遠避而去。愚人若見，不知過患",
    "T11n0310_113:0642a02": "近而嗅之。迦葉！如是沙門构欄荼，現似沙",
    "T11n0310_113:0642a03": "門行而有&#x9E81;獷，傲慢自高臭穢不淨，又作破",
    "T11n0310_113:0642a04": "戒無儀式行破於正見。迦葉！如是沙門构欄",
    "T11n0310_113:0642a05": "荼，智者不親近不禮敬右遶，以惡人故而遠",
    "T11n0310_113:0642a06": "離之。迦葉！若有癡如小兒，彼諸癡人之所",
    "T11n0310_113:0642a07": "親近，禮敬右遶信受其語，如构欄荼華為癡",
    "T11n0310_113:0642a08": "人所捉。迦葉！是名沙門构欄荼。[0642a08] 「迦葉！云何",
    "T11n0310_113:0642a09": "沙門求利？迦葉！譬如諛諂之人，心常慳惜為",
    "T11n0310_113:0642a10": "貪所覆，若見他財物悕望欲得，畜利刀杖無",
    "T11n0310_113:0642a11": "慚愧心，無哀愍心常有害心。若行空澤山林",
    "T11n0310_113:0642a12": "聚落發如是心，於他財物希求欲得，常自藏",
    "T11n0310_113:0642a13": "身不令他見。迦葉！如是沙門求利，心常慳惜",
    "T11n0310_113:0642a14": "為貪所覆，於所得利心無知足，於他財物悕",
    "T11n0310_113:0642a15": "望欲得。有所至處聚落城邑，常為利養不為",
    "T11n0310_113:0642a16": "善法。覆藏諸惡，謂善比丘知我破戒，知已若",
    "T11n0310_113:0642a17": "說戒時或驅我出。於善比丘但生恐畏，心常",
    "T11n0310_113:0642a18": "諛諂現行儀式。一切天龍鬼神有天眼者知",
    "T11n0310_113:0642a19": "此比丘，來時賊來、去時賊去、行時賊行、坐",
    "T11n0310_113:0642a20": "時賊坐、臥時賊臥、取衣時賊取衣、著衣時",
    "T11n0310_113:0642a21": "賊著衣、入聚落時賊入聚落、出聚落時賊出",
    "T11n0310_113:0642a22": "聚落、食時賊食、飲時賊飲、剃髮時賊剃髮。迦",
    "T11n0310_113:0642a23": "葉！如是癡人去來儀式，皆為天龍鬼神之所",
    "T11n0310_113:0642a24": "知見，見已訶罵：『如此惡人即為壞滅釋迦牟",
    "T11n0310_113:0642a25": "尼佛法。』作是訶責諸惡比丘。又彼諸天龍鬼",
    "T11n0310_113:0642a26": "神見持戒梵行沙門婆羅門，增益信心禮敬",
    "T11n0310_113:0642a27": "尊重，此人於佛法中應受利養者。迦葉！此沙",
    "T11n0310_113:0642a28": "門求利，於佛法中出家，不能生一念寂滅離",
    "T11n0310_113:0642a29": "欲之心，況得沙門果。若有得者，無有是處。迦",
    "T11n0310_113:0642b01": "葉！是名沙門求利。[0642b01] 「迦葉！云何稗沙門？迦葉！",
    "T11n0310_113:0642b02": "譬如麥田中生稗麥，其形似麥不可分別。爾",
    "T11n0310_113:0642b03": "時田夫作如是念，謂此稗麥盡是好麥。後見",
    "T11n0310_113:0642b04": "穟生爾乃知非，不得名言一切是麥。迦葉！",
    "T11n0310_113:0642b05": "如是稗沙門在於眾中，似是持戒有德行者，",
    "T11n0310_113:0642b06": "施主見時謂盡是沙門。而彼癡人實非沙門",
    "T11n0310_113:0642b07": "言是沙門、非梵行人自言梵行，先來敗壞離",
    "T11n0310_113:0642b08": "於持戒亦不入眾數，於佛法中無智慧命，當",
    "T11n0310_113:0642b09": "墮惡道。猶如稗麥在好麥中。爾時天龍鬼神",
    "T11n0310_113:0642b10": "有天眼者，見彼癡人墮於地獄，見已各相謂",
    "T11n0310_113:0642b11": "言：『此是癡人，先似沙門行不善法，今當墮於",
    "T11n0310_113:0642b12": "大地獄中，從今已後終不能得沙門德行及",
    "T11n0310_113:0642b13": "沙門果。猶如稗麥在好麥中。』迦葉！是名稗",
    "T11n0310_113:0642b14": "沙門。[0642b14] 「迦葉！云何逋生沙門？迦葉！譬如逋生",
    "T11n0310_113:0642b15": "稻苗，以不熟故名為逋生。以無實故風所吹",
    "T11n0310_113:0642b16": "去，無堅重力似稻非稻。迦葉！如是逋生沙門，",
    "T11n0310_113:0642b17": "形似沙門無人教呵，無有德力為魔風所吹，",
    "T11n0310_113:0642b18": "亦無血氣持戒之力，離於多聞損失定力亦",
    "T11n0310_113:0642b19": "遠於智，不能破壞諸煩惱賊，名如是人輕劣",
    "T11n0310_113:0642b20": "無力，繫屬於魔為魔所鉤，沒在一切煩惱之",
    "T11n0310_113:0642b21": "中，為魔風所吹如逋生稻。迦葉！逋生之稻不",
    "T11n0310_113:0642b22": "中為種亦不生牙。迦葉！如是逋生沙門，於",
    "T11n0310_113:0642b23": "佛法中無道種子，於賢聖法中不得解脫。迦",
    "T11n0310_113:0642b24": "葉！逋生沙門者，所謂破戒行惡，是名逋生沙",
    "T11n0310_113:0642b25": "門。[0642b25] 「迦葉！云何似沙門？迦葉！譬如巧工以金",
    "T11n0310_113:0642b26": "塗銅，其色似金價不同金，若揩磨時乃知非",
    "T11n0310_113:0642b27": "金。迦葉！如是似沙門者好自嚴飾，常澡浴",
    "T11n0310_113:0642b28": "身齊整著衣，沙門儀式一切具足，去來屈伸",
    "T11n0310_113:0642b29": "常正儀式。而彼常為貪恚癡所害，亦為利養",
    "T11n0310_113:0642c01": "禮敬讚歎所害，亦為我慢增上慢一切煩惱",
    "T11n0310_113:0642c02": "所害。雖為人所貴無貴重法，常勤嚴身悕望",
    "T11n0310_113:0642c03": "飲食，不求聖法不畏後世，現見尊重非將來",
    "T11n0310_113:0642c04": "尊重，但長肌肥依於利養非依於法。種種繫",
    "T11n0310_113:0642c05": "縛勤作家業，順在家心亦隨受，苦時受苦、",
    "T11n0310_113:0642c06": "樂時受樂，為愛憎所害。於沙門法無心欲行",
    "T11n0310_113:0642c07": "離諸儀式，必當墮於地獄、餓鬼、畜生。彼人無",
    "T11n0310_113:0642c08": "沙門實、無沙門稱，不與沙門等。迦葉！是名",
    "T11n0310_113:0642c09": "似沙門。[0642c09] 「迦葉！云何失沙門血氣？迦葉！譬如",
    "T11n0310_113:0642c10": "男子若女人，若童男若童女，非人飲其血",
    "T11n0310_113:0642c11": "氣，彼人羸瘦無有色力，由失血氣故。迦葉！",
    "T11n0310_113:0642c12": "如是之人失血氣故，諸藥&#x546A;術及諸刀杖所",
    "T11n0310_113:0642c13": "不能治，必至於死。迦葉！如是沙門無有持戒、",
    "T11n0310_113:0642c14": "定、慧、解脫、解脫知見血氣，及慈悲喜捨血氣，",
    "T11n0310_113:0642c15": "亦無行施調伏護身口意業血氣，亦無安住",
    "T11n0310_113:0642c16": "四聖種血氣，無有儀式血氣，亦無淨身口意",
    "T11n0310_113:0642c17": "血氣。迦葉！是名沙門失於血氣。迦葉！如失血",
    "T11n0310_113:0642c18": "氣沙門，雖受如來法藥不以自度。法藥者，",
    "T11n0310_113:0642c19": "所謂若起婬欲應觀不淨，若起瞋恚應行慈",
    "T11n0310_113:0642c20": "心，若起愚癡應觀十二因緣，於諸煩惱應正",
    "T11n0310_113:0642c21": "思惟，離於樂眾捨我所有。出家三事應當愛",
    "T11n0310_113:0642c22": "護。三事者，所謂持戒清淨、其心調伏、入定不",
    "T11n0310_113:0642c23": "亂。迦葉！如是法藥我之所說、我所聽服，雖受",
    "T11n0310_113:0642c24": "此藥不以自度。迦葉！又有出世法，所謂空",
    "T11n0310_113:0642c25": "觀無相無作觀、陰界入知、四聖諦及十二因",
    "T11n0310_113:0642c26": "緣。迦葉！如是法藥，彼人亦復不以自度。迦",
    "T11n0310_113:0642c27": "葉！如是沙門臭穢不淨，以破戒故、薄福德",
    "T11n0310_113:0642c28": "故。生極下處，以憍慢故。於此命終不生餘處，",
    "T11n0310_113:0642c29": "必當墮在大地獄中。如人失於血氣必定至",
    "T11n0310_113:0643a01": "死，如是沙門於此命終必墮地獄。迦葉！是名",
    "T11n0310_113:0643a02": "失血氣沙門。」[0643a02] 如是說已，五百比丘捨戒還俗。",
    "T11n0310_113:0643a03": "爾時有諸比丘呵彼比丘言：「若大德於佛法",
    "T11n0310_113:0643a04": "中退還家者，如是非善、如是非法。」[0643a04] 佛告諸比",
    "T11n0310_113:0643a05": "丘：「莫作是語。何以故？若如是者名為順法。若",
    "T11n0310_113:0643a06": "比丘不欲受人信施退還家者，是名順法。彼",
    "T11n0310_113:0643a07": "諸比丘信解心多故生悔心。」[0643a07] 說此語時，彼得",
    "T11n0310_113:0643a08": "聞已作如是念：「我等或能行不淨行受他信",
    "T11n0310_113:0643a09": "施，應生悔心退而還家。」[0643a09] 「迦葉！我今說此諸比",
    "T11n0310_113:0643a10": "丘等，於此命終生兜率天彌勒菩薩所。彌勒",
    "T11n0310_113:0643a11": "如來出於世時，彼諸比丘在初會數中。」",
    "T11n0310_113:0643a12": "營事比丘品第四",
    "T11n0310_113:0643a13": "[0643a13] 爾時摩訶迦葉白佛言：「世尊！云何比丘能營",
    "T11n0310_113:0643a14": "眾事？」[0643a14] 佛告迦葉：「我聽二種比丘得營眾事。何",
    "T11n0310_113:0643a15": "等二？一者能淨持戒，二者畏於後世喻如金",
    "T11n0310_113:0643a16": "剛。復有二種。何等二？一者識知業報，二者",
    "T11n0310_113:0643a17": "有諸慚愧及以悔心。復有二種。何等二？一者",
    "T11n0310_113:0643a18": "阿羅漢，二者能修八背捨者。迦葉！如是二種",
    "T11n0310_113:0643a19": "比丘，我聽營事自無瘡疣。何以故？迦葉！護",
    "T11n0310_113:0643a20": "他人意此事難故。迦葉！於佛法中種種出家、",
    "T11n0310_113:0643a21": "種種性、種種心、種種解脫、種種斷結，或有阿",
    "T11n0310_113:0643a22": "蘭若、或有乞食、或有樂住山林、或有樂近聚",
    "T11n0310_113:0643a23": "落清淨持戒。或有能離四扼、或有勤修多",
    "T11n0310_113:0643a24": "聞、或有辯說諸法、或有善持戒律、或有善持",
    "T11n0310_113:0643a25": "毘尼儀式、或有遊諸城邑聚落為人說法。有",
    "T11n0310_113:0643a26": "如是等諸比丘僧，營事比丘善取如是諸人",
    "T11n0310_113:0643a27": "心相。迦葉！若阿蘭若比丘樂空閑處，營事比",
    "T11n0310_113:0643a28": "丘一切役使不應令作。有時阿蘭若比丘在",
    "T11n0310_113:0643a29": "比丘僧次役使，而營事比丘應當代作。若自",
    "T11n0310_113:0643b01": "不作，應倩他人令代為之。不應役使阿蘭若",
    "T11n0310_113:0643b02": "比丘，若非行道時可少令作。迦葉！若有乞食",
    "T11n0310_113:0643b03": "比丘，彼營事比丘於乞食比丘應與好食。",
    "T11n0310_113:0643b04": "若有比丘能離四扼，營事比丘隨所須物應",
    "T11n0310_113:0643b05": "當供給，所謂衣服飲食臥具醫藥。若離扼比",
    "T11n0310_113:0643b06": "丘所住之處，營事比丘於其住處不應高聲",
    "T11n0310_113:0643b07": "大喚，亦不令他高聲大喚，欲防護離扼比丘",
    "T11n0310_113:0643b08": "故。營事比丘於離扼比丘應生尊敬如世尊",
    "T11n0310_113:0643b09": "想，生如是念：『如是比丘於佛法中能作法柱，",
    "T11n0310_113:0643b10": "當隨所須而供給之。』迦葉！若有勤修多聞比",
    "T11n0310_113:0643b11": "丘，營事比丘應當勸喻，作如是言：『大德勤修",
    "T11n0310_113:0643b12": "多聞讀誦令利，我當為諸大德供給使令。若",
    "T11n0310_113:0643b13": "諸大德勤修多聞，於比丘僧中是好瓔珞，能",
    "T11n0310_113:0643b14": "昇高座廣說正法，亦自生智慧。』營事比丘不",
    "T11n0310_113:0643b15": "應非時役使，應當擁護令修多聞。迦葉！若",
    "T11n0310_113:0643b16": "有說法比丘，營事比丘應事事供給，應將說",
    "T11n0310_113:0643b17": "法比丘至城邑聚落，勸喻諸人令就聽法，說",
    "T11n0310_113:0643b18": "法之處亦應供給，為說法人敷好高座。若有",
    "T11n0310_113:0643b19": "比丘強自以力欲壞說法者，營事比丘應往",
    "T11n0310_113:0643b20": "和解，亦應數往說法人所稱言善哉。迦葉！若",
    "T11n0310_113:0643b21": "有比丘善持戒律、善持毘尼義，營事比丘應",
    "T11n0310_113:0643b22": "往其所數數問義：『我云何營事令不得罪，自",
    "T11n0310_113:0643b23": "無所損不害於他。』持毘尼義比丘應觀營事",
    "T11n0310_113:0643b24": "者心，隨所營事而為說法，所謂是應作、是不",
    "T11n0310_113:0643b25": "應作。營事比丘於持律人所，一心生信禮敬",
    "T11n0310_113:0643b26": "供養。若比丘僧所有分物，應當隨時供給於",
    "T11n0310_113:0643b27": "僧不應藏舉，隨僧所須，應當分與應與時與，",
    "T11n0310_113:0643b28": "不惡心與、不以非法與、非欲心與、非瞋心",
    "T11n0310_113:0643b29": "與、非癡心與、非畏心與，隨僧法行非隨在家",
    "T11n0310_113:0643c01": "行，隨僧制行非自隨制行。不於僧物生自在",
    "T11n0310_113:0643c02": "想，乃至小事與僧共斷非自在斷。若所用",
    "T11n0310_113:0643c03": "物，所謂常住僧物及與佛物、若招提僧物，彼",
    "T11n0310_113:0643c04": "營事比丘應當分別，常住僧物不應與招提",
    "T11n0310_113:0643c05": "僧，招提僧物不應與常住僧，常住僧物不應",
    "T11n0310_113:0643c06": "與招提僧物共雜，招提僧物不與常住僧物",
    "T11n0310_113:0643c07": "共雜。常住僧物、招提僧物不與佛物共雜，",
    "T11n0310_113:0643c08": "佛物不與常住僧物、招提僧物共雜。若常住",
    "T11n0310_113:0643c09": "僧物多而招提僧有所須者，營事比丘應集",
    "T11n0310_113:0643c10": "僧行籌索欲，若僧和合應以常住僧物分與",
    "T11n0310_113:0643c11": "招提僧。迦葉！若如來塔或有所須、若欲敗壞",
    "T11n0310_113:0643c12": "者，若常住僧物、若招提僧物多，營事比丘應",
    "T11n0310_113:0643c13": "集僧行籌索欲，作如是言：『是佛塔壞，今有所",
    "T11n0310_113:0643c14": "須。此常住僧物招提僧物多，大德僧聽，若",
    "T11n0310_113:0643c15": "僧時到僧忍聽，若僧不惜所得施物，若常住",
    "T11n0310_113:0643c16": "僧物、若招提僧物，我今持用修治佛塔。』若僧",
    "T11n0310_113:0643c17": "和合，營事比丘應以僧物修治佛塔。若僧不",
    "T11n0310_113:0643c18": "和合，營事比丘應餘勸化在家人輩，求索財",
    "T11n0310_113:0643c19": "物修治佛塔。迦葉！若佛物多者，營事比丘不",
    "T11n0310_113:0643c20": "得以佛物分與常住僧及招提僧。何以故？於",
    "T11n0310_113:0643c21": "此物中應生世尊想。佛所有物乃至一線，皆",
    "T11n0310_113:0643c22": "是施主信心施佛，是故諸天世人於此物中",
    "T11n0310_113:0643c23": "生佛塔想，而況寶物。若於佛塔先以衣施，此",
    "T11n0310_113:0643c24": "衣於佛塔中寧令風吹雨爛破盡，不應以此",
    "T11n0310_113:0643c25": "衣貿易寶物。何以故？如來塔物無人能與作",
    "T11n0310_113:0643c26": "價者，又佛無所須故。迦葉！有如是善淨營",
    "T11n0310_113:0643c27": "事人者，三寶之物不應令雜。又於自利養心",
    "T11n0310_113:0643c28": "常知足，三寶物中不生我所有想。迦葉！營事",
    "T11n0310_113:0643c29": "比丘若生瞋心，而於持戒大德人所右遶禮",
    "T11n0310_113:0644a01": "敬之者，以自在故驅令役使。是故營事比丘",
    "T11n0310_113:0644a02": "以瞋心緣故，墮大地獄。若得為人，作他奴僕，",
    "T11n0310_113:0644a03": "常為其主苦驅役使人所鞭打。[0644a03] 「復次迦葉！若",
    "T11n0310_113:0644a04": "營事比丘以自在故更作重制，過僧常限&#x8B81;",
    "T11n0310_113:0644a05": "罰比丘非時令作。是營事比丘以此不善根",
    "T11n0310_113:0644a06": "故，墮於多釘小地獄中。生此中已，以百千釘",
    "T11n0310_113:0644a07": "釘挓其身，其身熾然出大火焰如大火聚。若",
    "T11n0310_113:0644a08": "於持戒有大德者以重事怖之，以瞋心語故，",
    "T11n0310_113:0644a09": "彼營事比丘生地獄中，其所得舌長五百由",
    "T11n0310_113:0644a10": "旬，以百千釘而釘其舌，一一釘中出大火焰。",
    "T11n0310_113:0644a11": "迦葉！若營事比丘數得僧物慳惜藏舉，或非",
    "T11n0310_113:0644a12": "時與僧、或復難與、或困苦與、或少與或不",
    "T11n0310_113:0644a13": "與、或有與者或不與者。營事比丘以此不善",
    "T11n0310_113:0644a14": "根故，墮穢惡餓鬼常食糞丸。此人命終當生",
    "T11n0310_113:0644a15": "是中，爾時更有餓鬼以食示之而復不與。此",
    "T11n0310_113:0644a16": "鬼爾時悕望欲得，諦視此食目不曾眴，受飢",
    "T11n0310_113:0644a17": "渴苦於百千歲中常不得食，或時得食變為",
    "T11n0310_113:0644a18": "糞屎、或作膿血。何以故？有持戒人人所敬",
    "T11n0310_113:0644a19": "禮，僧所有物以自在故而難與之。迦葉！若營",
    "T11n0310_113:0644a20": "事比丘以常住僧物、若招提僧物及以佛物",
    "T11n0310_113:0644a21": "輒自雜用，得大苦報，若受一劫若過一劫。何",
    "T11n0310_113:0644a22": "以故？以侵三寶物故。迦葉！若營事比丘聞如",
    "T11n0310_113:0644a23": "是罪、知如是罪，而故生瞋心於持戒者。我今",
    "T11n0310_113:0644a24": "說此，諸佛世尊所不能治。迦葉！是故營事比",
    "T11n0310_113:0644a25": "丘聞如是非法罪已，應當善護身口意業，自",
    "T11n0310_113:0644a26": "護亦護他。迦葉！營事比丘寧自噉身肉，終不",
    "T11n0310_113:0644a27": "雜用三寶之物作衣&#x9262;飲食。」[0644a27] 爾時摩訶迦葉",
    "T11n0310_113:0644a28": "白佛言：「世尊！未曾有也。如來自以慈心說如",
    "T11n0310_113:0644a29": "是法，為無慚愧者說無慚愧法，有慚愧者說",
    "T11n0310_113:0644b01": "慚愧法。」"
}