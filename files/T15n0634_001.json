{
    "T15n0634_001:0474c12": "No. 634 [Nos. 632, 633]",
    "T15n0634_001:0474c13": "佛說大乘智印經卷第一",
    "T15n0634_001:0474c15": "西天三藏寶法大師賜紫沙門",
    "T15n0634_001:0474c16": "智吉祥等奉 詔譯",
    "T15n0634_001:0474c17": "[0474c17] 如是我聞：[0474c17] 一時世尊入王舍大城，次第乞食，",
    "T15n0634_001:0474c18": "受施充足，還迦蘭陀林。食時食已，結跏趺坐，",
    "T15n0634_001:0474c19": "與大比丘眾及諸菩薩百萬人俱，歡喜圍繞。",
    "T15n0634_001:0474c20": "是諸大眾皆得陀羅尼平等無礙，心悟總持，",
    "T15n0634_001:0474c21": "得三摩地，安住空性、無相、無願、解脫法門，具",
    "T15n0634_001:0474c22": "足無量殊勝功德，言議、思惟皆不可及。為眾",
    "T15n0634_001:0474c23": "所知、為眾所識，寂靜安住如是法門，於諸分",
    "T15n0634_001:0474c24": "別悉皆平等，不隨世間眾所好樂，了知眾生",
    "T15n0634_001:0474c25": "差別識性，於一切時所知善惡，離諸憎愛，一",
    "T15n0634_001:0474c26": "味平等。[0474c26] 爾時世尊忽於眉間放大光明，是諸",
    "T15n0634_001:0474c27": "眾會咸皆悚慄，肅恭合掌，瞻仰如來，目不暫",
    "T15n0634_001:0474c28": "捨。[0474c28] 世尊告言：「汝等應當繫心思惟，安住如來",
    "T15n0634_001:0474c29": "所知境界，於我、我所，好惡、分別，悉皆遠離。若",
    "T15n0634_001:0475a01": "於自身毀譽等觀苦樂一切，審知眾生由染",
    "T15n0634_001:0475a02": "污緣受差別相，遊處好樂，晝夜不捨，以方便",
    "T15n0634_001:0475a03": "力悉使斷除。觀諸眾生種種造作諸不善業，",
    "T15n0634_001:0475a04": "隨順他教，競共馳逐，與諸同分安處動作無",
    "T15n0634_001:0475a05": "義利業。斯由有情識心愚昧，於真實境無所",
    "T15n0634_001:0475a06": "了知；失勝善心；逐惡朋友；不解、思惟深遠勝",
    "T15n0634_001:0475a07": "法；真實義諦起諸分別謂為真實；無揀擇慧；",
    "T15n0634_001:0475a08": "闕定信心；於佛言教及眾妙行不生好樂；設",
    "T15n0634_001:0475a09": "復修善，無應正理；著有、著空互為究竟。我以",
    "T15n0634_001:0475a10": "如來智印三摩地力悉能了知。汝等應當於",
    "T15n0634_001:0475a11": "是有情深心憐愍。」[0475a11] 是諸大眾聞如是說，讚歎",
    "T15n0634_001:0475a12": "如來勝定功力，悉能了知如是差別。[0475a12] 爾時世",
    "T15n0634_001:0475a13": "尊作是語已，乃入如來智印三摩地。是諸大",
    "T15n0634_001:0475a14": "眾&#x89A9;佛如來入是勝定，於佛身相及種種相，",
    "T15n0634_001:0475a15": "一切眾會忽皆不見，不能了知；如來所著法",
    "T15n0634_001:0475a16": "衣及近身衣亦復不見，不能了知；如來所有",
    "T15n0634_001:0475a17": "四威儀相乃至一切動轉之相，皆不可見，不",
    "T15n0634_001:0475a18": "能了知；如來所有音聲差別不能聽聞，不能",
    "T15n0634_001:0475a19": "了知。所以者何？以是安住如是智印三摩地",
    "T15n0634_001:0475a20": "勝功德力，心無動轉，不可測量故。[0475a20] 復次如來",
    "T15n0634_001:0475a21": "由勝定力，於諸外境種種莊嚴，一切眾會皆",
    "T15n0634_001:0475a22": "不可見，不能了知；於諸所住清淨國土，皆不",
    "T15n0634_001:0475a23": "得見，不能了知。所以者何？以是安住如來智",
    "T15n0634_001:0475a24": "印三摩地勝功德力，心無動轉，不可測量故。",
    "T15n0634_001:0475a25": "[0475a25] 爾時大眾於佛形相既無所見，各各稱讚勝",
    "T15n0634_001:0475a26": "定功德。承佛威力，深心所求離諸怖畏。[0475a26] 爾時",
    "T15n0634_001:0475a27": "如來復於定中放大光明，遍照三千大千世",
    "T15n0634_001:0475a28": "界。其間所有日月、星辰、電火、藥珠種種光明",
    "T15n0634_001:0475a29": "悉皆掩蔽。復於定中發生異香。其香微妙，不",
    "T15n0634_001:0475b01": "與世間栴檀、沈水諸香為比。是時色、無色天、",
    "T15n0634_001:0475b02": "梵王帝釋，及諸天人、四眾、八部、大鐵圍山、小",
    "T15n0634_001:0475b03": "鐵圍山及須彌山眾山之王、水陸空界幽暗",
    "T15n0634_001:0475b04": "之處，一切有情咸&#x89A9;光明，歎未曾有。各尋是",
    "T15n0634_001:0475b05": "光至迦蘭陀林。各隨所有，香、華、衣服、寶冠、瓔",
    "T15n0634_001:0475b06": "珞以為供養。見是會中諸大菩薩及聲聞眾，",
    "T15n0634_001:0475b07": "如大池中蓮華開敷，異香芬馥集在眾會。時",
    "T15n0634_001:0475b08": "諸人天聞是香已，各各皆得智慧明了。復於",
    "T15n0634_001:0475b09": "空中有寶瓔珞、上妙衣服，處處垂下，嚴飾供",
    "T15n0634_001:0475b10": "養。時諸大眾咸皆歡喜，恭敬禮拜，退坐一面。",
    "T15n0634_001:0475b11": "[0475b11] 爾時東方如一酤胝殑伽沙數，一一沙數為",
    "T15n0634_001:0475b12": "一酤胝，爾所國土一切如來皆是釋迦分身",
    "T15n0634_001:0475b13": "化利。如是如來各集眾會，菩薩摩訶薩阿僧",
    "T15n0634_001:0475b14": "祇數不可稱量。是諸菩薩悟證平等，當得阿",
    "T15n0634_001:0475b15": "耨多羅三藐三菩提，諸身色相微妙具足，人",
    "T15n0634_001:0475b16": "天眾會皆無與等。爾時一切分身如來各各",
    "T15n0634_001:0475b17": "告語諸菩薩言：「善男子！娑婆世界有佛世尊，",
    "T15n0634_001:0475b18": "號釋迦牟尼，應、正等覺，出現於世，化諸有情",
    "T15n0634_001:0475b19": "離眾罪垢。經無量時演說正法，示佛知見，甚",
    "T15n0634_001:0475b20": "深難解。有陀羅尼門，名如來智印三摩地三",
    "T15n0634_001:0475b21": "摩&#x9262;提，我今為汝略而讚說。諸善男子！汝等",
    "T15n0634_001:0475b22": "諦聽！諸菩薩摩訶薩於百千劫具足修行六",
    "T15n0634_001:0475b23": "到彼岸，具大智慧，福德無量，悟證修習常無",
    "T15n0634_001:0475b24": "懈廢，永離罪垢，捨眾惡緣，住三摩地，得佛智",
    "T15n0634_001:0475b25": "慧，心無動轉，以無動心了悟諸法。若諸有情",
    "T15n0634_001:0475b26": "親近如來及大菩薩，熏修智慧，三業恭敬，以",
    "T15n0634_001:0475b27": "勝法財修諸供養經無量時，不如於此一剎",
    "T15n0634_001:0475b28": "那頃安住如是勝三摩地，所獲功德不可較",
    "T15n0634_001:0475b29": "量，常生勝處諸佛國土。」[0475b29] 爾時諸佛作是語已，",
    "T15n0634_001:0475c01": "安住禪定，以神通力攝諸菩薩，詣娑婆世界，",
    "T15n0634_001:0475c02": "示同一身入王舍城，次第乞食，受施充足，至",
    "T15n0634_001:0475c03": "迦蘭陀林，乃與眾會分食妙供。是諸眾會無",
    "T15n0634_001:0475c04": "不霑足。飯食已，訖攝斂衣&#x9262;，跏趺而坐。一切",
    "T15n0634_001:0475c05": "國土所來諸佛及諸菩薩亦復如是，無二無",
    "T15n0634_001:0475c06": "別。[0475c06] 復次南方如一酤胝殑伽沙數，一一沙數",
    "T15n0634_001:0475c07": "為一酤胝，爾所國土一切諸佛，攝諸菩薩從",
    "T15n0634_001:0475c08": "彼國來集會亦爾。如東方、南方，西方、北方、四維、",
    "T15n0634_001:0475c09": "上下，一切諸佛諸大菩薩皆來集會亦復如",
    "T15n0634_001:0475c10": "是。[0475c10] 爾時釋迦牟尼應、正等覺，見所分身一切",
    "T15n0634_001:0475c11": "諸佛皆來集會，心相怡悅，唯佛與佛乃得相",
    "T15n0634_001:0475c12": "見。時諸如來同入如是智印三摩地三摩&#x9262;",
    "T15n0634_001:0475c13": "提，靜意廓如，動亂止息，以不動心明照諸法，",
    "T15n0634_001:0475c14": "無二無別，諸佛身相亦復不現。[0475c14] 爾時此會人",
    "T15n0634_001:0475c15": "天大眾見是十方無數諸佛皆來集會，以勝",
    "T15n0634_001:0475c16": "定力身相不現，咸皆驚喜，整衣，合掌，右繞三",
    "T15n0634_001:0475c17": "匝，以寶蓮華及眾妙華諸色具足，持以供養。",
    "T15n0634_001:0475c18": "是時集會無量世界諸大菩薩，得清淨心，具",
    "T15n0634_001:0475c19": "正法眼，於一切時心相澄寂，各各當得阿耨",
    "T15n0634_001:0475c20": "多羅三藐三菩提者，見釋迦牟尼如來、應、正",
    "T15n0634_001:0475c21": "等覺與諸如來，安住如是智印三摩地三摩&#x9262;",
    "T15n0634_001:0475c22": "提，由勝定力隱諸色相，志願希求，深心歡喜，",
    "T15n0634_001:0475c23": "以精意力不起於坐，覺智現前，入佛境界，得",
    "T15n0634_001:0475c24": "陀羅尼門。[0475c24] 時諸菩薩告此娑婆世界諸大眾",
    "T15n0634_001:0475c25": "言：「善男子！汝等應當於佛功德眷戀希求；於",
    "T15n0634_001:0475c26": "諸有情繫心憐愍；知諸菩薩摩訶薩於百千",
    "T15n0634_001:0475c27": "劫行六波羅蜜，具大智慧，福德無量；於一切",
    "T15n0634_001:0475c28": "法悉皆了知；離諸戲論，處深禪定；不忘，不愚，",
    "T15n0634_001:0475c29": "達諸性相；於是勝法應當願求。」[0475c29] 爾時三千大",
    "T15n0634_001:0476a01": "千世界聲聞、緣覺具大智慧，得大神通，捨生",
    "T15n0634_001:0476a02": "死岸，離煩惱縛，於自涅槃修證圓滿。大苾芻",
    "T15n0634_001:0476a03": "眾及諸宰官、婆羅門、鄔婆索迦、鄔婆斯迦，如",
    "T15n0634_001:0476a04": "是等眾咸來至此王舍大城迦蘭陀林釋迦",
    "T15n0634_001:0476a05": "如來、應、正等覺及分身佛會，繞百千匝，恭敬",
    "T15n0634_001:0476a06": "禮拜，各以上妙雜色蓮華，其華千葉，七寶間",
    "T15n0634_001:0476a07": "錯，過無量數以為供養。[0476a07] 復有八十酤胝那庾",
    "T15n0634_001:0476a08": "多數諸大菩薩摩訶薩眾，是諸菩薩皆是他",
    "T15n0634_001:0476a09": "方國土中諸佛如來之所遣使，有大勇猛不",
    "T15n0634_001:0476a10": "怖生死，有大慈悲不樂涅槃，各以神力入大",
    "T15n0634_001:0476a11": "禪定，現諸威儀。從彼彼土如彈指頃到王舍",
    "T15n0634_001:0476a12": "城迦蘭陀林釋迦牟尼應、正等覺及分身佛",
    "T15n0634_001:0476a13": "會，三業恭敬，以清淨妙音尊重讚歎。見諸佛",
    "T15n0634_001:0476a14": "身隱晦不現，渴仰世尊，圍繞眾會，頭面作禮，",
    "T15n0634_001:0476a15": "退處一面，各各皆於寶蓮華上結跏趺坐。[0476a15] 復",
    "T15n0634_001:0476a16": "有三億諸比丘眾樂修己利、求解脫者，承於",
    "T15n0634_001:0476a17": "如來智印三摩地力而來集會。是時他方三",
    "T15n0634_001:0476a18": "千大千世界帝釋梵王、大自在天、淨居天子、",
    "T15n0634_001:0476a19": "日月星辰，及諸一切天、龍、樂叉、乾闥婆、阿蘇",
    "T15n0634_001:0476a20": "囉、緊那囉、摩虎囉伽，及比丘、比丘尼、優婆塞、",
    "T15n0634_001:0476a21": "優婆夷、人、非人等，各并眷屬，&#x89A9;佛光明，皆來",
    "T15n0634_001:0476a22": "集會。如是等眾，譬如有人髮密修長，將一一",
    "T15n0634_001:0476a23": "髮剪如微塵，如一人髮至千萬人髮亦復如",
    "T15n0634_001:0476a24": "是，以一髮塵為一眾生，是赴會眾復過是數。",
    "T15n0634_001:0476a25": "[0476a25] 爾時尊者大目乾連、摩訶俱絺羅、摩訶迦栴",
    "T15n0634_001:0476a26": "延、摩訶迦葉波、摩訶富樓那彌多羅尼子、摩",
    "T15n0634_001:0476a27": "訶須菩提等，知諸大眾雖在會中，而不&#x89A9;見",
    "T15n0634_001:0476a28": "如來身色及與住處。于時尊者舍利弗從座",
    "T15n0634_001:0476a29": "而起，至妙吉祥童真菩薩前，白言：「仁者！今此",
    "T15n0634_001:0476b01": "世尊入是如來智印三摩地，而我等輩云何",
    "T15n0634_001:0476b02": "不能見如來身及與住處？」[0476b02] 時妙吉祥童真菩",
    "T15n0634_001:0476b03": "薩告舍利弗言：「汝諸聲聞具大智慧，得諸解",
    "T15n0634_001:0476b04": "脫，常修梵行，離諸怖畏，一切人天悉皆恭敬。",
    "T15n0634_001:0476b05": "汝等應當各各依自所得三摩地門，以智慧",
    "T15n0634_001:0476b06": "力觀察如來身色住處。」[0476b06] 時舍利弗等即時各",
    "T15n0634_001:0476b07": "各入自所得三摩地門，以智慧力觀察推求",
    "T15n0634_001:0476b08": "如來色身及與住處，遍於三千大千世界微",
    "T15n0634_001:0476b09": "塵剎土，窮盡神力皆不能見。[0476b09] 時舍利弗白妙",
    "T15n0634_001:0476b10": "吉祥童真菩薩言：「我等依自所得三摩地門，",
    "T15n0634_001:0476b11": "以智慧力觀察推求如來色身及與住處，了",
    "T15n0634_001:0476b12": "不可見。惟願仁者為我等輩分別指示，咸令",
    "T15n0634_001:0476b13": "得見！」[0476b13] 時妙吉祥童真菩薩告舍利弗言：「汝諸",
    "T15n0634_001:0476b14": "聲聞雖具智慧及與神通，而於如來智印三",
    "T15n0634_001:0476b15": "摩地門不能思惟，故於佛身及所住處不能",
    "T15n0634_001:0476b16": "得見。所以者何？汝諸聲聞以差別心，觀視如",
    "T15n0634_001:0476b17": "來色身住處，由此分別自為障礙。是如來身",
    "T15n0634_001:0476b18": "非分別心所能觀見，若以汝身即如來身，汝",
    "T15n0634_001:0476b19": "等所住即如來住，乃至一切有情之身即如",
    "T15n0634_001:0476b20": "來身，一切有情之所住處即如來住，空有一",
    "T15n0634_001:0476b21": "相自他無二，不舍有為而證無為，不離無為",
    "T15n0634_001:0476b22": "而悟有為，以如是心觀如來身及與住處，爾",
    "T15n0634_001:0476b23": "乃可見。汝等既用有分別心，欲見如來無相",
    "T15n0634_001:0476b24": "境界，設經無量塵沙劫數莫復能得。」[0476b24] 於是眾",
    "T15n0634_001:0476b25": "會悲感懊惱，離分別心，安住正念，身心內外",
    "T15n0634_001:0476b26": "猶如虛空寂靜而住。[0476b26] 爾時世尊從禪定起，其",
    "T15n0634_001:0476b27": "心廣大如海汪洋，澄清映徹如淨&#x7460;璃，普觀",
    "T15n0634_001:0476b28": "眾生若身、若土，與諸如來平等不二。身相廓",
    "T15n0634_001:0476b29": "然，眾會皆&#x89A9;。是時三千大千世界皆大振動。",
    "T15n0634_001:0476c01": "一切諸天心大歡喜，離諸怖畏，於虛空中雨",
    "T15n0634_001:0476c02": "天寶華，其華微妙繽紛而下。又於空中作天",
    "T15n0634_001:0476c03": "妓樂，種種歌詠、上妙音聲、琴瑟、箜篌、琵琶、笙",
    "T15n0634_001:0476c04": "簫，是諸樂器不鼓自鳴，於是會中以為供養。",
    "T15n0634_001:0476c05": "[0476c05] 于時舍利弗從座而起，至世尊前曲躬合掌，",
    "T15n0634_001:0476c06": "而白佛言：「大悲世尊！如來所入智印三昧，而",
    "T15n0634_001:0476c07": "我等輩無所覺知。各以神通入自所得三摩",
    "T15n0634_001:0476c08": "地門，以智慧力周遍推求如來身色及與住",
    "T15n0634_001:0476c09": "處，杳不可得，不能了知。是我等輩先自所得",
    "T15n0634_001:0476c10": "三摩地門及智慧力狹劣短促，未得如來無",
    "T15n0634_001:0476c11": "相正智自在法門。惟願世尊大慈悲力深加",
    "T15n0634_001:0476c12": "憐愍，與我等輩而為開導，於佛知見定慧法",
    "T15n0634_001:0476c13": "門使令悟入，於無相境任運現前。」[0476c13] 爾時佛告",
    "T15n0634_001:0476c14": "舍利弗：「我入如是智印三摩地，非汝聲聞及",
    "T15n0634_001:0476c15": "諸緣覺所得智慧之所了解及能推求，唯佛",
    "T15n0634_001:0476c16": "與佛乃能知之。何以故？如來色身由無動心，",
    "T15n0634_001:0476c17": "離諸希求，捨分別緣，絕自他相，凝然湛寂，勝",
    "T15n0634_001:0476c18": "智功力之所任持，大定如如為一體相。若汝",
    "T15n0634_001:0476c19": "聲聞及諸緣覺唯求自利，不樂利他，所證法",
    "T15n0634_001:0476c20": "門及智慧境未解融通，自他隔閡，空有互違，",
    "T15n0634_001:0476c21": "於佛、如來法空無相智印三昧難解難入。是",
    "T15n0634_001:0476c22": "故汝等於佛身相及與住處不可得見，亦不",
    "T15n0634_001:0476c23": "了知。」"
}