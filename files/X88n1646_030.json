{
    "X88n1646_030:0237a05": "居士傳三十",
    "X88n1646_030:0237a07": "宗汝霖張德遠傳",
    "X88n1646_030:0237a08": "宗汝霖名澤。婺州義烏人也。母夢大雷電有光下燭。",
    "X88n1646_030:0237a09": "寤而生汝霖。元祐六年登進士第。歷官州縣。為人磊",
    "X88n1646_030:0237a10": "磊有節概忠勇。出於至誠深信一乘。樂宣說正法。宣",
    "X88n1646_030:0237a11": "和六年義烏滿心寺鑄大鐘成。為之記曰。如來以大",
    "X88n1646_030:0237a12": "悲心。欲令眾生於十二時中因耳所聞生利益見。不",
    "X88n1646_030:0237a13": "為欲所沉迷。不為邪所障蔽。斷除惡念。滋種善根。於",
    "X88n1646_030:0237a14": "是建置洪鐘。以時撞擊。俾有識無識虗懷聽受。隨所",
    "X88n1646_030:0237a15": "聞聲因緣入道。譬如雷霆蟄驚。牙甲昆蟲悉皆感悟。",
    "X88n1646_030:0237a16": "所以者何。日將旦。羣動咸作奔趨爭逐。擾擾競前。於",
    "X88n1646_030:0237a17": "是警之。廣令眾生起戒懼心。暨至食時。飢火煎迫。噉",
    "X88n1646_030:0237a18": "涎貪噬腥羶無厭。於是警之。廣令眾生起齊潔心。日",
    "X88n1646_030:0237a19": "之方中。交易為市。矜智嚇愚籠絡利己。於是警之。廣",
    "X88n1646_030:0237a20": "令眾生起方便心。昧谷斂昏。陰邪氣盛。一念差誤。為",
    "X88n1646_030:0237a21": "盜為淫。於是警之。廣令眾生起畏懼心。至夜未央。神",
    "X88n1646_030:0237a22": "識俱晦。夢想顛倒。莫覺莫知。於是警之。廣令眾生起",
    "X88n1646_030:0237a23": "脩省心。人之云亡。氣魄隨去。倀倀冥行。莫知所趨。於",
    "X88n1646_030:0237a24": "是警之。廣令眾生起依歸心。如是等心。悉由中起。念",
    "X88n1646_030:0237b01": "念勿絕。證無上道。滿心古剎也。舊雖有鐘。形度小瑣。",
    "X88n1646_030:0237b02": "發響焦急。無從容韻。寺僧有宗徧募檀越。弋陽主簿",
    "X88n1646_030:0237b03": "葉天將捐財唱之。和者沓至。於是大體鈞模。采鳧氏",
    "X88n1646_030:0237b04": "法。規天地以為爐。翕陰陽以鼓氣。回祿騰焰。飛廉助",
    "X88n1646_030:0237b05": "威。神施鬼設。一瀉而就。徽以金索。懸而擊之。隱隱闐",
    "X88n1646_030:0237b06": "闐。滿虗空界。四生六道。濡滯幽冥。聽此法聲。悉皆解",
    "X88n1646_030:0237b07": "脫。茲勝事也。樂為頌云。人得是身不自愛重。貪殘暴",
    "X88n1646_030:0237b08": "忍長惡弗悛。劫劫輪廻歷盡苦報。如來悲憫以鐘代",
    "X88n1646_030:0237b09": "言。俾眾生聞警覺省悟。隨聲懺悔滋益善心。予適宰",
    "X88n1646_030:0237b10": "官代佛宣說。願咸諦聽無量無邊。靖康初知磁州。康",
    "X88n1646_030:0237b11": "王再使金過磁。汝霖力止之。金人破真定。詔以汝霖",
    "X88n1646_030:0237b12": "為副元帥。從康王起兵入援。與金人大小十數戰。輙",
    "X88n1646_030:0237b13": "以少勝眾。金人憚之。呼曰宗爺。康王即位南京。汝霖",
    "X88n1646_030:0237b14": "入見。上疏陳恢復大計。其言洞達心法。識治體。其一",
    "X88n1646_030:0237b15": "事云。臣聞情生於愛。愛生於見。見生於目之所遇。與",
    "X88n1646_030:0237b16": "左右之所接所遇。所接果順於己則喜。喜則賞之。賞",
    "X88n1646_030:0237b17": "之者非懋其功也。賞其順己而已耳。所遇所接果逆",
    "X88n1646_030:0237b18": "於己則怒。怒則罰之。罰之者非罰其罪也。罰其逆己",
    "X88n1646_030:0237b19": "而已耳。如是則賞罰出於喜怒。喜怒出於逆順。可謂",
    "X88n1646_030:0237b20": "之公而無私乎。賞罰徇私。其何以礪世磨鈍。大有為",
    "X88n1646_030:0237b21": "於天下乎。聖人無我故忘情。忘情故忘逆順。忘逆順",
    "X88n1646_030:0237b22": "故忘喜怒。故賞一善而天下之為善者勸。知其非私",
    "X88n1646_030:0237b23": "善也。罰一惡而天下之為惡者沮。亦知其非私惡也。",
    "X88n1646_030:0237b24": "一賞一罰。歸之至公。而我無容心焉。人其不心悅而",
    "X88n1646_030:0237c01": "誠服者乎。陛下所以號令天下。使人知所趨知所避。",
    "X88n1646_030:0237c02": "知所行知所止者。賞罰而已。昔文王一怒而安天下",
    "X88n1646_030:0237c03": "之民。武王亦一怒而安天下之民。是怒也。豈發於目",
    "X88n1646_030:0237c04": "之所遇與左右之所接哉。彼仇方橫肆兇慕。侵侮王",
    "X88n1646_030:0237c05": "室。臣願陛下如文王武王。亦一怒而安天下之民。有",
    "X88n1646_030:0237c06": "賞有罰。惟平惟一。至於應酬萬幾。進退取予之際。斷",
    "X88n1646_030:0237c07": "之至公。以慰天下之望。尋以李伯紀薦知開封府兼",
    "X88n1646_030:0237c08": "留守事。遂修復京城。招降巨宼王善．楊進等百萬眾。",
    "X88n1646_030:0237c09": "河北諸山寨皆受節制。金人來攻輙敗去。疏請回鑾",
    "X88n1646_030:0237c10": "凡二十四上。高宗不從。建炎二年汝霖糾合諸將尅",
    "X88n1646_030:0237c11": "日大舉。會疽發於背。諸將入問疾。語之曰。吾以二帝",
    "X88n1646_030:0237c12": "蒙塵。積憤至此。汝等能殲敵則我死無恨。眾皆流涕。",
    "X88n1646_030:0237c13": "翼日風雨晝晦。汝霖連呼渡河者三。遂卒。贈觀文殿",
    "X88n1646_030:0237c14": "學士。諡忠簡。汝霖既卒。數日間將士散去者十五六。",
    "X88n1646_030:0237c15": "已而盡散去而中原不守矣。汝霖甞作覧鏡偈曰。覧",
    "X88n1646_030:0237c16": "鏡影還在。掩鏡影還去。試問鏡中人。却歸什麼處。又",
    "X88n1646_030:0237c17": "作休牧軒頌曰。空餘短笠與輕蓑。道作休時事更多。",
    "X88n1646_030:0237c18": "更向中間問消息。夜深無奈月明何。同縣人陳允昌。",
    "X88n1646_030:0237c19": "字得全。汝霖父執也。亦好佛法。屏居小室。宴坐湛然。",
    "X88n1646_030:0237c20": "離諸染著。年八十八將卒。飲沉水香湯三日恬然而",
    "X88n1646_030:0237c21": "逝。汝霖志其事而銘之曰。公坐一室。心自內觀。了知",
    "X88n1646_030:0237c22": "六塵。皆是幻妄。故於財色。盡欲遠離。方寸泊然。清淨",
    "X88n1646_030:0237c23": "圓滿。公無所住。子復何言(宋史．宗忠簡集)。",
    "X88n1646_030:0237c24": "張德遠名浚。漢州綿竹人也。政和八年登進士第。高",
    "X88n1646_030:0238a01": "孝兩朝再登政府。封魏國公。以恢復為己任。遭讒被",
    "X88n1646_030:0238a02": "斥。志不少挫。士大夫視其進退以為憂喜。其用兵雖",
    "X88n1646_030:0238a03": "屢衂。人咸諒其忠不以為罪也。初居京師。遇處士譙",
    "X88n1646_030:0238a04": "定。教以熟讀論語。始有志於道。已而問法於圓悟禪",
    "X88n1646_030:0238a05": "師。師曰。巖頭云。却物為上。逐物為下。若能於物上轉",
    "X88n1646_030:0238a06": "得疾。一切立在下風。德遠有省。呈偈曰。教外單傳佛",
    "X88n1646_030:0238a07": "祖機。本來無悟亦無迷。浮雲散盡青天在。日出東方",
    "X88n1646_030:0238a08": "夜落西。師囑之曰。公他日無忘護教。甞作虎邱轉輪",
    "X88n1646_030:0238a09": "大藏記曰。虎邱號吳郡勝處。晉王珣與弟珉宅石澗",
    "X88n1646_030:0238a10": "之東西。已而捨為佛剎。本朝至道中革律為禪。紹與",
    "X88n1646_030:0238a11": "八年予謫居零陵。住持宗達以書抵予曰。我與紹隆",
    "X88n1646_030:0238a12": "同嗣法於圓悟禪師。隆甞建立轉輪大藏。效彌勒示",
    "X88n1646_030:0238a13": "現體製。施軸於中。負戴其上。規模甚偉。方議卜築。隆",
    "X88n1646_030:0238a14": "適告寂。我夙夜究力。益勵精誠。再閱寒暑。功績甫就。",
    "X88n1646_030:0238a15": "平高益下。棟宇翼然。琅函貝葉。輝燦焜燿。信士鄒珉",
    "X88n1646_030:0238a16": "目規口歎。盡損所有獨力莊嚴。於我法中為大緣事。",
    "X88n1646_030:0238a17": "敢以請記。夫世變之興。其來有自。因欲生愛。因愛生",
    "X88n1646_030:0238a18": "貪。因貪生忿。欲愛貪忿是謂無明。展轉交攻激為鬬",
    "X88n1646_030:0238a19": "亂。怨深禍結殆不偶然。我佛以清淨立教。使人回心",
    "X88n1646_030:0238a20": "歸善。一念倘正。和氣自生。其於教化似非小補。是以",
    "X88n1646_030:0238a21": "有請而無媿。余聞佛為一大事因緣故出現於世。種",
    "X88n1646_030:0238a22": "種警喻發明空理。丁寧反覆務息塵勞。現大光明。饒",
    "X88n1646_030:0238a23": "益照耀。妙用神通不可思議。將見斯藏之成。覩相增",
    "X88n1646_030:0238a24": "信。由信趨善。宿習退轉。直證圓通。孝弟和睦之心油",
    "X88n1646_030:0238b01": "然而起。宜勤守護。用永其傳。大慧禪師居泉州。應德",
    "X88n1646_030:0238b02": "遠請入徑山。甞遣其徒謙候德遠於長沙。德遠母秦",
    "X88n1646_030:0238b03": "國夫人。故奉佛。日常誦經禮拜。及謙至。因問徑山何",
    "X88n1646_030:0238b04": "以教人。謙言祇教人看狗子無佛性及竹篦子話。夫",
    "X88n1646_030:0238b05": "人退而習坐。力究前話。一夕忽有省。回看經文無滯。",
    "X88n1646_030:0238b06": "遂作偈寄呈大慧曰。逐日看經文。如逢舊識人。莫言",
    "X88n1646_030:0238b07": "頻有礙。一舉一回新。及卒。遺命供大慧一年以報激",
    "X88n1646_030:0238b08": "揚之恩。德遠從之。晚歲除醴泉觀使。寓餘干。日讀易",
    "X88n1646_030:0238b09": "不輟。書座右曰。慎言語。節飲食。致命遂志。反身修德。",
    "X88n1646_030:0238b10": "尋得疾卒。贈太師。諡忠獻(朱子文集．虎邱志．五燈會元)。",
    "X88n1646_030:0238b11": "知歸子曰。予讀宗公上高宗諸疏。本末貫徹。卓然命",
    "X88n1646_030:0238b12": "世才也。其於佛法的的見大意。故其轉物之智不窮。",
    "X88n1646_030:0238b13": "張公忠孝大節不後宗公。而機用則稍踈矣。其護法",
    "X88n1646_030:0238b14": "之誠不可沒也。因合而論之。",
    "X88n1646_030:0238b15": "汪大紳云。出家乃大丈夫之事。非將相所能為。若",
    "X88n1646_030:0238b16": "宗忠簡公斯大丈夫矣。將相云乎哉。魏公盖其同"
}