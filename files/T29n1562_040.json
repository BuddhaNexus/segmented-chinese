{
    "T29n1562_040:0567c23": "阿毘達磨順正理論卷第四十",
    "T29n1562_040:0567c25": "尊者眾賢造",
    "T29n1562_040:0567c26": "三藏法師玄奘奉 詔譯",
    "T29n1562_040:0567c27": "辨業品第四之八",
    "T29n1562_040:0567c28": "[0567c28] 因辨諸業性相不同。當釋經中所摽諸業。且",
    "T29n1562_040:0567c29": "經中說業有三種。善惡無記其相云何。頌曰。",
    "T29n1562_040:0568a01": " 安不安非業  名善惡無記",
    "T29n1562_040:0568a02": "[0568a02] 論曰。諸安隱業說名為善。能得可愛異熟涅",
    "T29n1562_040:0568a03": "槃。暫永二時濟眾苦故。不安隱業名為不善。",
    "T29n1562_040:0568a04": "由此能招非愛異熟。極能遮止趣涅槃故。非",
    "T29n1562_040:0568a05": "前二業立無記名。不可記為善不善故。是非",
    "T29n1562_040:0568a06": "安隱不安隱義。又經中說業有三種。福非福",
    "T29n1562_040:0568a07": "等其相云何。頌曰。",
    "T29n1562_040:0568a08": " 福非福不動  欲善業名福",
    "T29n1562_040:0568a09": " 不善名非福  上界善不動",
    "T29n1562_040:0568a10": " 約自地處所  業果無動故",
    "T29n1562_040:0568a11": "[0568a11] 論曰。欲界善業說名為福。非福相違招愛果",
    "T29n1562_040:0568a12": "故。諸不善業說名非福招非愛果違福業故。",
    "T29n1562_040:0568a13": "上二界善說名不動。豈不世尊說下三定皆",
    "T29n1562_040:0568a14": "名有動。聖說此中有尋伺喜樂受動故。由下",
    "T29n1562_040:0568a15": "三定有尋伺等災患未息故立動名不動。經",
    "T29n1562_040:0568a16": "中據能感得不動異熟說名不動。如何有動",
    "T29n1562_040:0568a17": "定招無動異熟。雖此定中有災患動而業對",
    "T29n1562_040:0568a18": "果非如欲界有動轉故立不動名。謂欲界中",
    "T29n1562_040:0568a19": "餘趣處滿業。由別緣力可異趣處受。以或有",
    "T29n1562_040:0568a20": "業能感外內財位形量色力樂等。於天等中",
    "T29n1562_040:0568a21": "此業應熟。由別緣力所引轉故。於人等中此",
    "T29n1562_040:0568a22": "業便熟。色無色界餘地處業。無容轉令異地",
    "T29n1562_040:0568a23": "處受業果處所。無改動故等引地攝無散動",
    "T29n1562_040:0568a24": "故。依如是義立不動名。應知此中由於因果",
    "T29n1562_040:0568a25": "相屬愚故造非福業。以非福業純染污故。要",
    "T29n1562_040:0568a26": "依&#x9E81;重相續無明。由此無明現在前位。不能",
    "T29n1562_040:0568a27": "解信因果相屬。是故發起諸非福行。由真實",
    "T29n1562_040:0568a28": "義愚故造福及不動業。真實義者。謂四聖諦。",
    "T29n1562_040:0568a29": "若於彼愚諸異生類。於善心位亦得間起。由",
    "T29n1562_040:0568b01": "此勢力令於三界。不如實知其性皆苦。起",
    "T29n1562_040:0568b02": "福不動行為後有因。若已見諦者則無是事。",
    "T29n1562_040:0568b03": "乘先行力漸離染時。如次得生欲色無色。又",
    "T29n1562_040:0568b04": "經中說業有三種。順樂受等其相云何。頌曰。",
    "T29n1562_040:0568b05": " 順樂苦非二  善至三順樂",
    "T29n1562_040:0568b06": " 諸不善順苦  上善順非二",
    "T29n1562_040:0568b07": " 餘說下亦有  由中招異熟",
    "T29n1562_040:0568b08": " 又許此三業  非前後熟故",
    "T29n1562_040:0568b09": " 順受總有五  謂自性相應",
    "T29n1562_040:0568b10": " 及所緣異熟  現前差別故",
    "T29n1562_040:0568b11": "[0568b11] 論曰。諸善業中始從欲界。至第三靜慮名順",
    "T29n1562_040:0568b12": "樂受業。以諸樂受唯至此故。諸不善業名順",
    "T29n1562_040:0568b13": "苦受。第四靜慮及無色善業說名為順不苦",
    "T29n1562_040:0568b14": "不樂受。此上都無苦樂受故。非此諸業唯",
    "T29n1562_040:0568b15": "感受果。應知亦感彼受資糧。受及資糧此中",
    "T29n1562_040:0568b16": "名受。隨所化欲總立受名。下諸地中為亦許",
    "T29n1562_040:0568b17": "有順非二業為決定無。有餘師言。下地亦有",
    "T29n1562_040:0568b18": "順非二業。以定中間既無苦樂應無業故。豈",
    "T29n1562_040:0568b19": "不中定與初靜慮同一縛故。此中定業感初",
    "T29n1562_040:0568b20": "定中樂根異熟。理不應爾違本論故。謂本論",
    "T29n1562_040:0568b21": "言。頗有業感心受異熟非身耶。曰有。謂善",
    "T29n1562_040:0568b22": "無尋業中間定業既是無尋。若感根本樂根",
    "T29n1562_040:0568b23": "異熟應無尋業。通感身心二受異熟便違本",
    "T29n1562_040:0568b24": "論。然應此業唯感心受。如不善業唯感身受。",
    "T29n1562_040:0568b25": "設許通感無違本論。本論應言善無伺故。或",
    "T29n1562_040:0568b26": "非諸業皆感受果故。彼應感色心不相應行。",
    "T29n1562_040:0568b27": "然於一切無尋業中。有業唯能感心受果。偏",
    "T29n1562_040:0568b28": "就彼說故無有過。是故中定業感異熟非證。",
    "T29n1562_040:0568b29": "下地有順非二業因。若爾此中更有餘證。謂",
    "T29n1562_040:0568c01": "本論說。頗有三業非前非後受異熟耶。曰有。",
    "T29n1562_040:0568c02": "謂順樂受業。色順苦受業。心心所法順不苦",
    "T29n1562_040:0568c03": "不樂受業。心不相應行乃至廣說。由此證知",
    "T29n1562_040:0568c04": "下地亦有順非二業。非離欲界有此三業俱",
    "T29n1562_040:0568c05": "時熟故。此亦非證。以本論中說三界業如三",
    "T29n1562_040:0568c06": "受故。然非三界所繫諸業可俱時受。此亦應",
    "T29n1562_040:0568c07": "然。而本論言有三界業俱時熟者。為欲試驗",
    "T29n1562_040:0568c08": "於對法宗解不解故。或於增上果說受異熟",
    "T29n1562_040:0568c09": "聲。色無色思資下異熟。令其久住故作是",
    "T29n1562_040:0568c10": "言。順三受業文亦容作此釋。故彼所引非定",
    "T29n1562_040:0568c11": "證因。何苦推徵彼所計執。見彼所計執違品",
    "T29n1562_040:0568c12": "類足故。如說。云何順樂受業。謂從欲界繫",
    "T29n1562_040:0568c13": "至三定善業。無違彼失無定言故。謂彼不言",
    "T29n1562_040:0568c14": "唯順樂受。然下雖有順非二業而由少故彼",
    "T29n1562_040:0568c15": "文不顯。不可准此便作是言。上地亦應有順",
    "T29n1562_040:0568c16": "苦樂。離苦樂染方生彼故。由此唯說從廣果",
    "T29n1562_040:0568c17": "天乃至非想有順非苦非樂受業。不說下地",
    "T29n1562_040:0568c18": "以上地無相違受故。於下地有相違受故。以",
    "T29n1562_040:0568c19": "於下地容有非苦非樂異熟。不可如彼三界",
    "T29n1562_040:0568c20": "繫業定判。此文無容有容實俱受故。此業為",
    "T29n1562_040:0568c21": "善為不善耶。有作是言。是善而劣。又不可",
    "T29n1562_040:0568c22": "別示而可總言。於諸善業中或有一類能感",
    "T29n1562_040:0568c23": "樂受及受資糧或有一類能感非二。應知此",
    "T29n1562_040:0568c24": "業能益樂受名順樂受如順馬處。或復此業",
    "T29n1562_040:0568c25": "能受於樂名順樂受如順浴散。順餘受業應",
    "T29n1562_040:0568c26": "知亦然。順樂受業唯感樂受異熟果耶。唯感",
    "T29n1562_040:0568c27": "樂受異熟果者一切皆是順樂受業。或有諸",
    "T29n1562_040:0568c28": "業名順樂受而不能感樂受異熟。謂此若感",
    "T29n1562_040:0568c29": "色不相應。順餘受業應知亦爾。此業非唯",
    "T29n1562_040:0569a01": "感受異熟。如何總得順受業名。諸業為因所",
    "T29n1562_040:0569a02": "感異熟皆似於受得受名故。所以者何。彼皆",
    "T29n1562_040:0569a03": "如受為身益損及平等故。如水火等於樹枝",
    "T29n1562_040:0569a04": "等為益為損為等義成。又順受多略說有五。",
    "T29n1562_040:0569a05": "一自性順受。謂諸受體。如契經說。受樂受時。",
    "T29n1562_040:0569a06": "如實了知受於樂受乃至廣說。二相應順受。",
    "T29n1562_040:0569a07": "謂一切觸。如契經言。順樂受觸乃至廣說。三",
    "T29n1562_040:0569a08": "所緣順受。謂一切境。如契經言。眼見色已。唯",
    "T29n1562_040:0569a09": "受於色不受色貪乃至廣說。由色等是受所",
    "T29n1562_040:0569a10": "緣故。四異熟順受。謂感異熟業。如契經說。順",
    "T29n1562_040:0569a11": "樂受業乃至廣說。五現前順受。謂現行受。如",
    "T29n1562_040:0569a12": "契經說。受樂受時二受便滅乃至廣說。非此",
    "T29n1562_040:0569a13": "樂受現在前時。有餘受能受此樂受。但據樂",
    "T29n1562_040:0569a14": "受自體現前即說名為受。於樂受由所順受",
    "T29n1562_040:0569a15": "有多種故。雖業異熟非皆是受而可總立順",
    "T29n1562_040:0569a16": "受業名。謂諸善業為因所感。色不相應能為",
    "T29n1562_040:0569a17": "所緣生樂受故。是諸樂受所領納故。可愛異",
    "T29n1562_040:0569a18": "熟順樂受故亦名樂受。由此善業所招諸果。",
    "T29n1562_040:0569a19": "雖非樂受順樂受故。招彼業名順樂受業。順",
    "T29n1562_040:0569a20": "苦非二理亦應然。如是三業有定不定其相",
    "T29n1562_040:0569a21": "云何。頌曰。",
    "T29n1562_040:0569a22": " 此有定不定  定三順現等",
    "T29n1562_040:0569a23": " 或說業有五  餘師說四句",
    "T29n1562_040:0569a24": "[0569a24] 論曰。此上所說順樂受等應知各有定不定",
    "T29n1562_040:0569a25": "異。非定受故立不定名。謂順樂業非必定熟。",
    "T29n1562_040:0569a26": "若熟必應受樂異熟。順餘二業說亦如是。定",
    "T29n1562_040:0569a27": "復有三。一順現法受。二順次生受。三順後",
    "T29n1562_040:0569a28": "次受。此三定業定感異熟。并前不定總成四",
    "T29n1562_040:0569a29": "種。或有欲令不定受業復有二種。謂於異熟",
    "T29n1562_040:0569b01": "有定不定。并定業三合成五種。順現法受業",
    "T29n1562_040:0569b02": "體云何。謂於此生造作增長。唯此生受異熟",
    "T29n1562_040:0569b03": "非餘。於此生言顯眾同分。為顯加行根本業",
    "T29n1562_040:0569b04": "道。說造作言為顯後起故說增長。或造作者",
    "T29n1562_040:0569b05": "顯牽引業。言增長者顯圓滿業。或造作者。謂",
    "T29n1562_040:0569b06": "率爾為。言增長者。謂思已作。或造作者追",
    "T29n1562_040:0569b07": "悔所損。言增長者歡喜攝受。或以同類為助",
    "T29n1562_040:0569b08": "伴業。名為造作亦名增長。如善還以善為助",
    "T29n1562_040:0569b09": "伴。與此相違唯名造作。或有堅執而造作者",
    "T29n1562_040:0569b10": "名為造作亦名增長。與此相違唯名造作。或",
    "T29n1562_040:0569b11": "依具足名為造作。若由具足名為增長。如",
    "T29n1562_040:0569b12": "是等釋義有多門。言唯此生受異熟者顯時",
    "T29n1562_040:0569b13": "分定。然或有謂於人生中造作增長。還唯於",
    "T29n1562_040:0569b14": "此人生餘身受異熟者。亦得名為順現法受。",
    "T29n1562_040:0569b15": "為遮此執復說非餘。此則顯示有死生者。可",
    "T29n1562_040:0569b16": "言唯此不名非餘。由此顯業時分不壞。令極",
    "T29n1562_040:0569b17": "分明絕諸疑網。如何由此說非餘言。便令定",
    "T29n1562_040:0569b18": "知非餘身受。以或可釋此非餘言。是遮非人",
    "T29n1562_040:0569b19": "生非遮餘身故。此釋非理前唯此言遮非人",
    "T29n1562_040:0569b20": "生義已成故。謂前既說唯此生言。已定顯成",
    "T29n1562_040:0569b21": "非非人類。然復於後說非餘言。為遮餘身義",
    "T29n1562_040:0569b22": "極明了。若異此者重說何為。故此業名順現",
    "T29n1562_040:0569b23": "法受。以現法者是現身義。順次生受業體云",
    "T29n1562_040:0569b24": "何。謂此生造業於無間生受。所言生者是生",
    "T29n1562_040:0569b25": "處義。造業生後無間而生故名次生。是次後",
    "T29n1562_040:0569b26": "生義順彼生業名順次生受。順後次受業體",
    "T29n1562_040:0569b27": "云何。謂此生造業無間生後受。所言後者是",
    "T29n1562_040:0569b28": "無間生後眾同分。所言次者顯於多生次第",
    "T29n1562_040:0569b29": "別受。此言意顯順後受業決定次第各招一",
    "T29n1562_040:0569c01": "生。為避言詞繁廣過失。故於多業總立一",
    "T29n1562_040:0569c02": "名。云何名為順不定受。謂薄伽梵見一類業。",
    "T29n1562_040:0569c03": "或由尸羅或由正願或由梵行或由等持或由",
    "T29n1562_040:0569c04": "智力。令全無果或令輕微。或令移位。說此",
    "T29n1562_040:0569c05": "一切名不定業。為轉此業應修淨行。諸有",
    "T29n1562_040:0569c06": "情類此業最多。然契經言或有諸業應現法",
    "T29n1562_040:0569c07": "受。而或轉於地獄受者。非此中辨順現受業。",
    "T29n1562_040:0569c08": "意說有業順不定受。若能精修身戒心慧。此",
    "T29n1562_040:0569c09": "所造業應人間受。由不精修身戒心慧。便乘",
    "T29n1562_040:0569c10": "此業墮[木*奈]落迦。契經又言或有諸業應地獄",
    "T29n1562_040:0569c11": "受。而或轉於人中受者。此亦非辨時分定業",
    "T29n1562_040:0569c12": "但說不定釋義准前。或釋前經意說有業。雖",
    "T29n1562_040:0569c13": "是造作而非增長。若任其力應現法受。若後",
    "T29n1562_040:0569c14": "復造感地獄業。資助令增往地獄受。故契經",
    "T29n1562_040:0569c15": "說有業應於人中現受。由後復造感地獄業",
    "T29n1562_040:0569c16": "令增長故。轉彼令於地獄中受。是故知彼說",
    "T29n1562_040:0569c17": "不定業。譬喻者說。順現受業等於餘生中亦",
    "T29n1562_040:0569c18": "得受異熟。然隨初熟位立順現等名。非但如",
    "T29n1562_040:0569c19": "名招爾所果。謂彼意說諸所造業。若從此生",
    "T29n1562_040:0569c20": "即能為因。與異熟果者名順現法受。若從次",
    "T29n1562_040:0569c21": "生方能為因。與異熟果者名順次生受。若越",
    "T29n1562_040:0569c22": "次生從第三生方與異熟者名順後次受。何",
    "T29n1562_040:0569c23": "緣彼作如是執耶。勿強力業異熟少故。彼執",
    "T29n1562_040:0569c24": "非善。所以者何。彼業先時已生異熟。中間間",
    "T29n1562_040:0569c25": "斷異熟復生理必不然如種芽故。若謂無間",
    "T29n1562_040:0569c26": "而生後身。應無死生業無異故。或身無異應",
    "T29n1562_040:0569c27": "數死生。又一業招二三生等。是諸果相為異",
    "T29n1562_040:0569c28": "為同相。若異者應如別業所感相續非一業",
    "T29n1562_040:0569c29": "果。或一業果其相應同。應說何緣前後相別。",
    "T29n1562_040:0570a01": "若謂滿業助力使然。應唯一生前後有別。現",
    "T29n1562_040:0570a02": "見引業所引一生。雖有眾多滿業果異。而引",
    "T29n1562_040:0570a03": "業一但名一生。此亦應然無別因故。相若同",
    "T29n1562_040:0570a04": "者應是一生。非一生中前後相等。而可見有",
    "T29n1562_040:0570a05": "前後生殊。此亦應然一業果故。然不可謂唯",
    "T29n1562_040:0570a06": "一生身。便是眾多引業所感。以能引業有差",
    "T29n1562_040:0570a07": "別故。或於本有應有死生。或應畢竟無死生",
    "T29n1562_040:0570a08": "理。又彼一業所感多生。為一趣中為在多趣。",
    "T29n1562_040:0570a09": "若在一趣過如前說。謂前與後應是一生。或",
    "T29n1562_040:0570a10": "一生中應數生死。以一業果無差別故。若在",
    "T29n1562_040:0570a11": "多趣諸趣相望有上中下品類別故。同一業",
    "T29n1562_040:0570a12": "果理必不成。以一剎那所造一業。有上中下",
    "T29n1562_040:0570a13": "理不成故。又若爾者趣應相雜。然趣無雜如",
    "T29n1562_040:0570a14": "前已辨。若謂餘業所引生中。有於前生已得",
    "T29n1562_040:0570a15": "果業。感果勢力猶未盡故。寄此生中更受",
    "T29n1562_040:0570a16": "異熟故。雖一業能感多生。而有死生果相差",
    "T29n1562_040:0570a17": "別此亦非理。所以者何。寄他生中更受果",
    "T29n1562_040:0570a18": "業。牽引圓滿俱不成故。謂寄他生所受異熟。",
    "T29n1562_040:0570a19": "為是引果為滿果耶。且不應言寄受引果。此",
    "T29n1562_040:0570a20": "生引果餘業引故。一果不應引已復引。應隨",
    "T29n1562_040:0570a21": "一業唐捐其功。後業於中極為無用。亦不應",
    "T29n1562_040:0570a22": "說於一生中有二引果勿有所受。一相續中",
    "T29n1562_040:0570a23": "便有多生多趣異熟俱時受過。亦不應言寄",
    "T29n1562_040:0570a24": "受滿果。勿有引業於前生中已得引果。有餘",
    "T29n1562_040:0570a25": "引力至於今生轉成滿過。謂有一類順生受",
    "T29n1562_040:0570a26": "業。感次生中所引果。已今於餘業所引生中",
    "T29n1562_040:0570a27": "變成順後受感滿果異熟。是則一業亦引亦",
    "T29n1562_040:0570a28": "滿。便有引滿雜亂過失。又一切業展轉相資",
    "T29n1562_040:0570a29": "是則皆成造作增長。則應畢竟無有一業不",
    "T29n1562_040:0570b01": "受異熟而至涅槃。然彼此宗俱非所許。於譬",
    "T29n1562_040:0570b02": "喻者其過偏多。以彼宗中順現受等所有諸",
    "T29n1562_040:0570b03": "業皆非決定。然許諸業展轉相資理應皆成",
    "T29n1562_040:0570b04": "造作增長。諸有造作亦增長業。世尊經中說",
    "T29n1562_040:0570b05": "為決定。而言諸業皆不定者。當知彼是佛教",
    "T29n1562_040:0570b06": "外人。又於此中彼據何理許於餘業所引生",
    "T29n1562_040:0570b07": "中。已於前生引果餘業。能為助滿資令久住。",
    "T29n1562_040:0570b08": "非於前世自所引生能為滿因資令相續。又",
    "T29n1562_040:0570b09": "若有業順天生受。從天死已生地獄中。如何",
    "T29n1562_040:0570b10": "令天順生受業。今於地獄受後樂果。從地獄",
    "T29n1562_040:0570b11": "死生於天中。順彼生業責亦如是。非於天",
    "T29n1562_040:0570b12": "中順生受業。可於無間地獄受果亦非無間",
    "T29n1562_040:0570b13": "順生受業。可於天中有受果義。若謂越他趣",
    "T29n1562_040:0570b14": "於自類趣中。此業方能重受果者前已說過。",
    "T29n1562_040:0570b15": "前說者何。謂業先時已生異熟中間間斷異",
    "T29n1562_040:0570b16": "熟復生。理必不然如種芽故。雖彼立理證自",
    "T29n1562_040:0570b17": "義言勿強力業異熟果少此亦非證。所以者",
    "T29n1562_040:0570b18": "何。非要果多業名強力。順現受業名強力者。",
    "T29n1562_040:0570b19": "能速得果故立此名。若一事中起多思願。於",
    "T29n1562_040:0570b20": "中前後勝劣有殊。能感現生後異熟果言招",
    "T29n1562_040:0570b21": "多果亦無有失。又若執業要感多果方得名",
    "T29n1562_040:0570b22": "強。則感輪王異熟果業。望感佛業應說名強",
    "T29n1562_040:0570b23": "感多果故。若感佛業妙故名強是則名強。業",
    "T29n1562_040:0570b24": "有多種以業強理有多品故。謂或有業果近",
    "T29n1562_040:0570b25": "名強。或由果多或由果妙。然順現受果近名",
    "T29n1562_040:0570b26": "強。寧以強名證感多果故。對法者說。諸業",
    "T29n1562_040:0570b27": "中順現等三各別生果。業果無雜。於理為勝。",
    "T29n1562_040:0570b28": "譬喻者說。業有四句。一者有業於時分定異",
    "T29n1562_040:0570b29": "熟不定。謂順現等三非定得異熟。二者有業",
    "T29n1562_040:0570c01": "於異熟定時分不定。謂不定業定得異熟。三",
    "T29n1562_040:0570c02": "者有業於二俱定。謂順現等定得異熟。四者",
    "T29n1562_040:0570c03": "有業於二俱不定。謂不定業非定得異熟。彼",
    "T29n1562_040:0570c04": "說諸業總成八種。謂順現受有定不定。乃至",
    "T29n1562_040:0570c05": "不定亦有二種。於此所說業差別中。頌曰。",
    "T29n1562_040:0570c06": " 四善容俱作  引同分唯三",
    "T29n1562_040:0570c07": " 諸處造四種  地獄善除現",
    "T29n1562_040:0570c08": " 堅於離染地  異生不造生",
    "T29n1562_040:0570c09": " 聖不造生後  并欲有頂退",
    "T29n1562_040:0570c10": "[0570c10] 論曰。此中唯顯順樂等業。於現等時有定不",
    "T29n1562_040:0570c11": "定。釋經所說順現受等四業相殊故。定業中",
    "T29n1562_040:0570c12": "分為三種并不定業合而為四。是說為善。理",
    "T29n1562_040:0570c13": "必無有異熟不定時分定業。時定唯是異熟",
    "T29n1562_040:0570c14": "定中位差別故。非離異熟別有時體。如何時",
    "T29n1562_040:0570c15": "定非異熟耶。此中但依異熟定業得果位差",
    "T29n1562_040:0570c16": "別立順現等故。若謂有業於時定者。謂熟必",
    "T29n1562_040:0570c17": "在此時非餘。若越此時畢竟不受。故於時定",
    "T29n1562_040:0570c18": "非於異熟。此於異熟亦應決定義相似故。相",
    "T29n1562_040:0570c19": "似者何。謂如於時有或非理而名時分定。如",
    "T29n1562_040:0570c20": "是於熟有或非理應名異熟定。或復應許二",
    "T29n1562_040:0570c21": "俱不定。是故若業於時分定彼於異熟亦應",
    "T29n1562_040:0570c22": "決定。若於異熟名不定者。彼於時分亦應不",
    "T29n1562_040:0570c23": "定。由此理故定無八業。以於諸業中有不定",
    "T29n1562_040:0570c24": "義者。應總立一順不定受。所以者何。義相",
    "T29n1562_040:0570c25": "似故。謂如熟定時不定業。時不定故既共許",
    "T29n1562_040:0570c26": "為順不定受。如是時定熟不定業。熟不定故",
    "T29n1562_040:0570c27": "何不許為順不定受。故譬喻者於此義中安",
    "T29n1562_040:0570c28": "立八業極為雜亂。又譬喻者說一切業。乃至",
    "T29n1562_040:0570c29": "無間皆悉可轉。若無間業不可轉者。應無",
    "T29n1562_040:0571a01": "有能越第一有。今觀彼說有如是意。若謂諸",
    "T29n1562_040:0571a02": "業中少有不可轉。則有頂業定為其先。以諸",
    "T29n1562_040:0571a03": "業中第一有業是極微細。諸生死本力能攝",
    "T29n1562_040:0571a04": "受廣大異熟。無始生死流轉有情。曾無有能",
    "T29n1562_040:0571a05": "越於彼者。若有能轉如是類業。則無間業寧",
    "T29n1562_040:0571a06": "不可轉。此亦但是虛妄僻執。以無間業異熟",
    "T29n1562_040:0571a07": "分位二俱決定。有頂不然故所引例無能證",
    "T29n1562_040:0571a08": "力。若有頂業皆不可轉。起彼定者應定招生。",
    "T29n1562_040:0571a09": "是則無容起彼定已。證無學果及般涅槃。若",
    "T29n1562_040:0571a10": "一切業皆可轉者。世尊不應說有定業。頗有",
    "T29n1562_040:0571a11": "四業俱時作耶。容有。云何遣三使已自行邪",
    "T29n1562_040:0571a12": "欲俱時究竟。順現受等四種業中幾業有能",
    "T29n1562_040:0571a13": "引眾同分。唯三能引除順現業。以順現業必",
    "T29n1562_040:0571a14": "依先業所引同分而得起故。即於現生必與",
    "T29n1562_040:0571a15": "果故。何界何趣能造幾業。諸界諸趣或善或",
    "T29n1562_040:0571a16": "惡。隨其所應皆容造四。總開如是。若就別",
    "T29n1562_040:0571a17": "遮捺落迦中。善除順現無愛果故餘皆得造。",
    "T29n1562_040:0571a18": "有餘師說。色無色界決定無有順現受業。以",
    "T29n1562_040:0571a19": "順現業必依殊勝境界加行方可成立謂於",
    "T29n1562_040:0571a20": "父母佛阿羅漢及餘勝德。所熏修身為損益",
    "T29n1562_040:0571a21": "事能招現果。或於餘境發起猛利堅執加行",
    "T29n1562_040:0571a22": "亦招現果。如是類業上界俱無。故二界中無",
    "T29n1562_040:0571a23": "順現業。彼執非理餘容起故。謂上二界亦有",
    "T29n1562_040:0571a24": "勝業。勢力速疾能招現果。故上二界雖無如",
    "T29n1562_040:0571a25": "前緣勝境等順現受業。而有勝定能招現果。",
    "T29n1562_040:0571a26": "順現受業類非一故。由是攝中作如是說。順",
    "T29n1562_040:0571a27": "現等四業皆欲界。一切色無色遍行修所斷",
    "T29n1562_040:0571a28": "隨眠之所隨增故。一切處皆具能造如是四",
    "T29n1562_040:0571a29": "業。不退性名堅彼於離染地。若異生類除",
    "T29n1562_040:0571b01": "順生受可造餘三。聖者雙除順生後受可造",
    "T29n1562_040:0571b02": "餘二。異生不退若離彼染。無容於彼無間受",
    "T29n1562_040:0571b03": "生。故彼應除順生受業。於上地歿必還生下。",
    "T29n1562_040:0571b04": "故容造彼順後受業。聖者不退若離彼染。必",
    "T29n1562_040:0571b05": "無容有於彼更生。故彼雙除順生順後。隨所",
    "T29n1562_040:0571b06": "生地容造順現受。造不定業一切處無遮。然",
    "T29n1562_040:0571b07": "諸聖者若於欲界及有頂處。已得離染雖有",
    "T29n1562_040:0571b08": "退墮。而亦不造順生後業。從彼退者必退",
    "T29n1562_040:0571b09": "果故。諸退果已必不命終還得本果。住中有",
    "T29n1562_040:0571b10": "位亦造業耶亦造云何。頌曰。",
    "T29n1562_040:0571b11": " 欲中有能造  二十二種業",
    "T29n1562_040:0571b12": " 皆順現受攝  類同分一故",
    "T29n1562_040:0571b13": "[0571b13] 論曰。於欲界中住中有位。容有能造二十二",
    "T29n1562_040:0571b14": "業。謂中有位及處胎中。出胎以後各有五位。",
    "T29n1562_040:0571b15": "胎中五者。一羯剌藍。二頞部曇。三閉尸。四鍵",
    "T29n1562_040:0571b16": "南。五&#x9262;羅奢佉。胎外五者。一嬰孩。二童子。三",
    "T29n1562_040:0571b17": "少年。四中年。五老年。此十一位一生所攝。住",
    "T29n1562_040:0571b18": "中有位能造中有。定不定業乃至能造。老年",
    "T29n1562_040:0571b19": "二業應知亦爾。當知如是中有所造十一種。",
    "T29n1562_040:0571b20": "定業皆順現受攝。由類同分無差別故。謂此",
    "T29n1562_040:0571b21": "中有位與自類十位一眾同分一業引故。由此",
    "T29n1562_040:0571b22": "不別說順中有受業。即順生等業所引故。類",
    "T29n1562_040:0571b23": "同分者。謂人等類非趣非生。以約趣生中",
    "T29n1562_040:0571b24": "有生有同分異故。諸定受業其相云何。頌曰。",
    "T29n1562_040:0571b25": " 由重惑淨心  及是恒所造",
    "T29n1562_040:0571b26": " 於功德田起  害父母業定",
    "T29n1562_040:0571b27": "[0571b27] 論曰。若所造業由重煩惱。或淳淨心或常所",
    "T29n1562_040:0571b28": "作。或於增上功德田起。功德田者。謂佛法",
    "T29n1562_040:0571b29": "僧。或增上補特伽羅。謂證世出世勝德。於此",
    "T29n1562_040:0571c01": "田所雖無重惑及淳淨心亦非常行。若善不",
    "T29n1562_040:0571c02": "善所起諸業。或於父母設起下纏行損害事。",
    "T29n1562_040:0571c03": "如是一切皆定業攝。有餘師說。若以猛利意",
    "T29n1562_040:0571c04": "樂所造。或有造已起歡喜心。或一切時數數",
    "T29n1562_040:0571c05": "串習。或勝願力事力所起業皆決定。現法果",
    "T29n1562_040:0571c06": "業其相云何。頌曰。",
    "T29n1562_040:0571c07": " 由田意樂勝  及定招異熟",
    "T29n1562_040:0571c08": " 得永離地業  定招現法果",
    "T29n1562_040:0571c09": "[0571c09] 論曰。由田勝者聞有苾芻。於僧眾中作女人",
    "T29n1562_040:0571c10": "語。彼須臾頃轉作女人。此等傳聞其類非一。",
    "T29n1562_040:0571c11": "意樂勝者聞有黃門救脫諸牛黃門事故。彼",
    "T29n1562_040:0571c12": "須臾頃轉作丈夫。此等傳聞事亦非一。或",
    "T29n1562_040:0571c13": "有餘業亦得現果。謂生此地永離此地染。於",
    "T29n1562_040:0571c14": "此地中諸善不善業必應現受不重生故。如",
    "T29n1562_040:0571c15": "阿羅漢及不還者。未離染時已造彼業。今離",
    "T29n1562_040:0571c16": "染故成現法受。彼是何業。謂異熟定。應知此",
    "T29n1562_040:0571c17": "中所說業者。是異熟定非時定業。若有餘位",
    "T29n1562_040:0571c18": "順定受業。彼必定無永離染義。必於餘位受",
    "T29n1562_040:0571c19": "異熟果。若於異熟亦不定者。永離染故不受",
    "T29n1562_040:0571c20": "異熟。諸不還者及阿羅漢。於欲三界設退起",
    "T29n1562_040:0571c21": "染。必不生下定涅槃故。異熟定業皆成現受。",
    "T29n1562_040:0571c22": "餘隨所應類此當說。何田起業定即受耶。頌",
    "T29n1562_040:0571c23": "曰。",
    "T29n1562_040:0571c24": " 於佛上首僧  及滅定無諍",
    "T29n1562_040:0571c25": " 慈見修道出  損益業即受",
    "T29n1562_040:0571c26": "[0571c26] 論曰。於如是類功德田中。為善惡業定即受",
    "T29n1562_040:0571c27": "果。功德田者謂佛上首僧。約補特伽羅差別",
    "T29n1562_040:0571c28": "有五。一從滅定出。謂此定中得心寂靜。此",
    "T29n1562_040:0571c29": "定寂靜以涅槃故。若從此定初起心時如入",
    "T29n1562_040:0572a01": "涅槃。還復出者勝靜功德莊嚴其身。為殷",
    "T29n1562_040:0572a02": "淨心生長依處。二從無諍出。謂此定中已能",
    "T29n1562_040:0572a03": "永拔一切煩惱災患相續。有緣一切有情為",
    "T29n1562_040:0572a04": "境。所起無邊增上意樂。無諍功德積集熏身。",
    "T29n1562_040:0572a05": "從此出時彼心相續。不為一切世間定心。及",
    "T29n1562_040:0572a06": "不定心之所勝伏。是福非福近果勝田。三從",
    "T29n1562_040:0572a07": "慈定出。謂此定中有緣無量有情為境。利益",
    "T29n1562_040:0572a08": "安樂增上意樂積集熏身。出此定時有為無",
    "T29n1562_040:0572a09": "量最勝功德。所熏修身相續而轉能生勝業。",
    "T29n1562_040:0572a10": "四從見道出。謂此道中能超一分。無始流轉",
    "T29n1562_040:0572a11": "所不能超。三界輪迴生死根本。從此道出有",
    "T29n1562_040:0572a12": "勝淨身。相續而生能生勝業。五從修道出。謂",
    "T29n1562_040:0572a13": "此道中能超一分生死根本。餘如前說。從如",
    "T29n1562_040:0572a14": "是五初出位中。乘前所修勝功德勢。心猶反",
    "T29n1562_040:0572a15": "顧專念不捨。諸根寂靜特異於常。世出世間",
    "T29n1562_040:0572a16": "定不定福。無能勝伏映奪彼者。故說此五名",
    "T29n1562_040:0572a17": "功德田。若有於中為損益業。此業必定能招",
    "T29n1562_040:0572a18": "即果。若從餘定餘果出時。由前所修定非殊",
    "T29n1562_040:0572a19": "勝。修所斷惑未畢竟盡。故彼相續非勝福田。",
    "T29n1562_040:0572a20": "異熟果中受最為勝。今應思擇於諸業中。頗",
    "T29n1562_040:0572a21": "有唯招心受異熟。或招身受非心受耶。亦有",
    "T29n1562_040:0572a22": "云何。頌曰。",
    "T29n1562_040:0572a23": " 諸善無尋業  許唯感心受",
    "T29n1562_040:0572a24": " 惡唯感身受  是感受業異",
    "T29n1562_040:0572a25": "[0572a25] 論曰。善無尋業謂從中定乃至有頂所有善",
    "T29n1562_040:0572a26": "業。於中能招受異熟者。應知但感心受非身。",
    "T29n1562_040:0572a27": "於彼地中無身受故。身受必定與尋相應。非",
    "T29n1562_040:0572a28": "無尋業感有尋果。諸不善業能感受者。應知",
    "T29n1562_040:0572a29": "但感身受非心。以不善因苦受為果。意地苦",
    "T29n1562_040:0572b01": "受決定名憂。憂受必非異熟果攝。故不善業",
    "T29n1562_040:0572b02": "唯感身受。若執憂根定非異熟。諸有情類所",
    "T29n1562_040:0572b03": "發心狂。在何識中何因所感。依何處起非異",
    "T29n1562_040:0572b04": "熟耶。頌曰。",
    "T29n1562_040:0572b05": " 心狂唯意識  由業異熟生",
    "T29n1562_040:0572b06": " 及怖害違憂  除北洲在欲",
    "T29n1562_040:0572b07": "[0572b07] 論曰。有情心狂唯在意識。若在五識必無心",
    "T29n1562_040:0572b08": "狂。以五識身無分別故。由何因故有情心狂。",
    "T29n1562_040:0572b09": "由諸有情業異熟起。由何等業異熟起耶。謂",
    "T29n1562_040:0572b10": "由彼用藥物&#x546A;術令他心狂。或復令他飲非",
    "T29n1562_040:0572b11": "所欲若毒若酒。或現威嚴怖禽獸等。或放猛",
    "T29n1562_040:0572b12": "火焚燒山澤。或作坑&#x7A7D;陷墜眾生。或餘事業",
    "T29n1562_040:0572b13": "令他失念。由此業因於當來世。感得異類大",
    "T29n1562_040:0572b14": "種異熟。由彼勢力令心發狂。由此心狂體非",
    "T29n1562_040:0572b15": "異熟。善惡心等皆容狂故。由斯但說業異熟",
    "T29n1562_040:0572b16": "生。謂惡業因感不平等異熟大種。依此大",
    "T29n1562_040:0572b17": "種心便失念故說為狂。如是心狂對於心亂",
    "T29n1562_040:0572b18": "應作四句。謂有心狂而非心亂。乃至廣說。狂",
    "T29n1562_040:0572b19": "非亂者。謂諸狂者不染污心。亂非狂者。謂",
    "T29n1562_040:0572b20": "不狂者諸染污心。狂亦亂者。謂諸狂者諸染",
    "T29n1562_040:0572b21": "污心。非狂亂者。謂不狂者不染污心。有情",
    "T29n1562_040:0572b22": "心狂為但由此。更由四種。其四者何。一由",
    "T29n1562_040:0572b23": "驚怖。謂非人等現可怖形來相逼迫。有情見",
    "T29n1562_040:0572b24": "已遂致心狂。二由傷害。謂因事業惱非人等。",
    "T29n1562_040:0572b25": "由彼瞋故傷其支節遂致心狂。有情身中有",
    "T29n1562_040:0572b26": "別支節。若被打觸心即發狂。三由乖違。謂",
    "T29n1562_040:0572b27": "由身內風熱痰界互相違反。大種乖適故致",
    "T29n1562_040:0572b28": "心狂。四由愁憂。謂因喪失親愛等事。愁毒纏",
    "T29n1562_040:0572b29": "懷心遂發狂如婆私等。何有情類有此心狂。",
    "T29n1562_040:0572c01": "除北俱盧所餘欲界諸有情類容有心狂。謂",
    "T29n1562_040:0572c02": "欲天心尚有狂者。況人惡趣得離心狂。地獄",
    "T29n1562_040:0572c03": "恒狂眾苦逼故。謂諸地獄恒為種種異類苦",
    "T29n1562_040:0572c04": "具傷害。末摩猛利難忍苦受所逼尚不自識",
    "T29n1562_040:0572c05": "況了是非。故地獄中怨心傷歎猖狂馳叫。世",
    "T29n1562_040:0572c06": "傳有文。欲界聖中唯除諸佛。大種乖適容有",
    "T29n1562_040:0572c07": "心狂無異熟生。若有定業必應先受後方得",
    "T29n1562_040:0572c08": "聖。若非定業得聖道故。能令無果亦無驚怖。",
    "T29n1562_040:0572c09": "以諸聖者超五畏故。亦無傷害以諸聖者。無",
    "T29n1562_040:0572c10": "非人等憎嫌事故。亦無愁憂以諸聖者證法",
    "T29n1562_040:0572c11": "性故。一切如來心無狂亂。無漸捨命無破音",
    "T29n1562_040:0572c12": "聲。亦無髮白面皺等事。以極淳淨妙業所生。",
    "T29n1562_040:0572c13": "又經中說業有三種。謂曲穢濁。其相云何。頌",
    "T29n1562_040:0572c14": "曰。",
    "T29n1562_040:0572c15": " 說曲穢濁業  依諂瞋貪生",
    "T29n1562_040:0572c16": "[0572c16] 論曰。身語意三各有三種。謂曲穢濁如其次",
    "T29n1562_040:0572c17": "第。應知依諂瞋貪所生。謂依諂生身語意業。",
    "T29n1562_040:0572c18": "名為曲業。諂曲類故。實曲謂見故契經言。實",
    "T29n1562_040:0572c19": "曲者何。謂諸惡見諂是彼類故得曲名。從諂",
    "T29n1562_040:0572c20": "所生身語意業曲為因故果受因名。是故世",
    "T29n1562_040:0572c21": "尊說彼為曲。若依瞋生身語意業名為穢業。",
    "T29n1562_040:0572c22": "瞋穢類故瞋名穢者。謂瞋現前如熱鐵丸。隨",
    "T29n1562_040:0572c23": "所投處便能燒害自他身心。諸煩惱中為過",
    "T29n1562_040:0572c24": "最重故。薄伽梵重立穢名。是諸穢中之極穢",
    "T29n1562_040:0572c25": "故。從瞋所生身語意業穢為因故果受因名。",
    "T29n1562_040:0572c26": "是故世尊說彼為穢。若依貪生身語意業名",
    "T29n1562_040:0572c27": "為濁業。貪濁類故貪名濁者。謂貪現前染著",
    "T29n1562_040:0572c28": "所緣是染性故。從彼生等准前應釋。又真直",
    "T29n1562_040:0572c29": "道。謂八聖支。能障彼生三業名曲。真實無",
    "T29n1562_040:0573a01": "病。謂永涅槃障證彼因三業名穢。依外道見",
    "T29n1562_040:0573a02": "於佛教中障淨信心不信名濁。以能擾濁淨",
    "T29n1562_040:0573a03": "信心故。信從彼所起三業名濁。又墮斷常違",
    "T29n1562_040:0573a04": "處中行。從彼所起身語意業違直道義故立",
    "T29n1562_040:0573a05": "曲名。由損減見所起諸業能穢淨法故立穢",
    "T29n1562_040:0573a06": "名。穢名必依極穢義故。薩迦耶見所起諸業",
    "T29n1562_040:0573a07": "能障無我真實淨見。依障淨義故立濁名。"
}