{
    "T27n1545_074:0381a11": "阿毘達磨大毘婆沙論卷第七十",
    "T27n1545_074:0381a12": "四",
    "T27n1545_074:0381a14": "五百大阿羅漢等造",
    "T27n1545_074:0381a15": "三藏法師玄奘奉　詔譯",
    "T27n1545_074:0381a16": "結蘊第二中十門納息第四之四",
    "T27n1545_074:0381a17": "問云何建立內處外處。為依於法為依於",
    "T27n1545_074:0381a18": "我。設爾何失。二俱有過。所以者何。若依於",
    "T27n1545_074:0381a19": "法法無作用。於無作用一切法中。云何建",
    "T27n1545_074:0381a20": "立內處外處。若依於我我實性無。如何依",
    "T27n1545_074:0381a21": "我立內外處。答唯依法立然非一切。謂六",
    "T27n1545_074:0381a22": "識身是染淨法所依止處。若與六識作所",
    "T27n1545_074:0381a23": "依者名為內處。作所緣者名為外處。故依",
    "T27n1545_074:0381a24": "法立內外處名。復次若法是根立為內處。",
    "T27n1545_074:0381a25": "若法是根義立為外處。復次若法是有境立",
    "T27n1545_074:0381a26": "為內處。若法是境立為外處。有說。依我立",
    "T27n1545_074:0381a27": "內外處。我即是心。我執依故。於此心上假",
    "T27n1545_074:0381a28": "立我名。如契經說。",
    "T27n1545_074:0381a29": "　由善調伏我　　智者得生天",
    "T27n1545_074:0381b01": "　應善調伏心　　心調能引樂",
    "T27n1545_074:0381b02": "既善調心即善調我。故知心上假立我名。",
    "T27n1545_074:0381b03": "此我所依立為內處。我所緣者立為外處。然",
    "T27n1545_074:0381b04": "內外名非圓成實。謂於我是內者於他名",
    "T27n1545_074:0381b05": "外。於我是外者於他名內故。而且依一立",
    "T27n1545_074:0381b06": "內外非名非不決定。",
    "T27n1545_074:0381b07": "如契經說。汝等苾芻。於內六處應如實知。",
    "T27n1545_074:0381b08": "問於外六處亦應如實知。何故世尊唯勸",
    "T27n1545_074:0381b09": "知內處。答世尊欲令諸弟子輩多於內門",
    "T27n1545_074:0381b10": "修靜慮故。如契經說。汝等苾芻。應觀內",
    "T27n1545_074:0381b11": "根不應緣外。復次世尊欲令諸弟子輩內",
    "T27n1545_074:0381b12": "修靜慮無所增益。如契經說。汝等苾芻。",
    "T27n1545_074:0381b13": "應內修定勿妄增益常樂我淨。汝等苾芻",
    "T27n1545_074:0381b14": "應內修定如實觀察。諸行無常苦空非我",
    "T27n1545_074:0381b15": "因集生緣。由此八種聖慧行相。於一切時",
    "T27n1545_074:0381b16": "應觀諸有。復次世尊欲令諸弟子輩於內",
    "T27n1545_074:0381b17": "修習不共靜慮。如世尊說。汝等苾芻。應內",
    "T27n1545_074:0381b18": "修定不應修習諸共靜慮。謂麁苦障靜妙",
    "T27n1545_074:0381b19": "離觀。汝等苾芻應內修定。謂應修習不共",
    "T27n1545_074:0381b20": "靜慮觀察諸有。如病如癰如箭惱害。無常",
    "T27n1545_074:0381b21": "有苦是空非我。由此八種勝尋思杖。能遍摧",
    "T27n1545_074:0381b22": "伏一切有生。復次此契經中。唯勤觀察內",
    "T27n1545_074:0381b23": "六處者以內是外所依止故亦勸觀彼。所",
    "T27n1545_074:0381b24": "以者何。以有我故便有我所。有我見故有",
    "T27n1545_074:0381b25": "我所見。有五我見故有十五我所見。有我",
    "T27n1545_074:0381b26": "執故有我所執。有我癡故有我所癡。有我",
    "T27n1545_074:0381b27": "愛故有我所愛。為養內我求外資具。復次",
    "T27n1545_074:0381b28": "世尊欲令諸弟子等先於內法修念住故。",
    "T27n1545_074:0381b29": "謂修行者先緣內法修習念住。既成滿已方",
    "T27n1545_074:0381c01": "緣於外。由如是等種種因緣。是故世尊唯",
    "T27n1545_074:0381c02": "勸知內。",
    "T27n1545_074:0381c03": "如契經說有六內處。契經復說有六觸處。",
    "T27n1545_074:0381c04": "問此二六處有何差別。或有說者。此二無",
    "T27n1545_074:0381c05": "別。所以者何。六內處即六觸處。六觸處即六",
    "T27n1545_074:0381c06": "內處。聲雖有異而義無別。復有說者。亦有",
    "T27n1545_074:0381c07": "差別。謂名即差別名內六處名六觸處故。",
    "T27n1545_074:0381c08": "復次諸同分者名六觸處。彼同分者名六內",
    "T27n1545_074:0381c09": "處。復次諸可生法名六觸處。不可生法名六",
    "T27n1545_074:0381c10": "內處。復次有業用者名六觸處。無業用者",
    "T27n1545_074:0381c11": "名六內處。若作是說。諸現在者名六觸處。",
    "T27n1545_074:0381c12": "過去未來者名六內處。復次諸已生者名六",
    "T27n1545_074:0381c13": "觸處。未已生者名六內處。若作是說。過去",
    "T27n1545_074:0381c14": "現在名六觸處。未來名六內處。復次心心所",
    "T27n1545_074:0381c15": "法正依住者名六觸處。心心所法不正依住。",
    "T27n1545_074:0381c16": "唯空轉者名六內處。復次眼等六處作觸所",
    "T27n1545_074:0381c17": "依義名六觸處。作餘心心所法所依義名",
    "T27n1545_074:0381c18": "六內處。脇尊者言。眼等六處自性名內六處。",
    "T27n1545_074:0381c19": "若有所作名六觸處。如苾芻鉢。若說自",
    "T27n1545_074:0381c20": "性但名為鉢。苾芻用時名苾芻鉢。尊者望",
    "T27n1545_074:0381c21": "滿作如是言。眼等六處自體名內六處。若與",
    "T27n1545_074:0381c22": "觸作所依名六觸處。如鐵酥鉢。若說自",
    "T27n1545_074:0381c23": "體但名鐵鉢。若盛酥時名鐵酥鉢。問眼",
    "T27n1545_074:0381c24": "等六處亦為受等之所依止。何故但名觸處",
    "T27n1545_074:0381c25": "不名受等處耶。答亦應說受等處而不作",
    "T27n1545_074:0381c26": "是說者。當知此義有餘。復次契經舉勝兼",
    "T27n1545_074:0381c27": "顯劣者。謂於一切心心所中。觸最為勝。若",
    "T27n1545_074:0381c28": "說觸處當知兼顯名受等處。復次心心所",
    "T27n1545_074:0381c29": "法以觸為命。觸所住持觸所引發。由觸",
    "T27n1545_074:0382a01": "力故能現在前。故名觸處。謂心心所於境",
    "T27n1545_074:0382a02": "流散。由觸攝持令得和合。又若無觸諸心",
    "T27n1545_074:0382a03": "心所應如死屍不能觸對自所緣境。皆由",
    "T27n1545_074:0382a04": "觸力有觸境用。如有命根身能覺觸。是故",
    "T27n1545_074:0382a05": "眼等但名觸處。如契經說。六內處名此岸",
    "T27n1545_074:0382a06": "六外處名彼岸。問六內外處與此彼岸。有",
    "T27n1545_074:0382a07": "何相似而作是說。答與心心所作所依緣。",
    "T27n1545_074:0382a08": "有近有遠似此彼岸故作是說。如河兩",
    "T27n1545_074:0382a09": "岸。近者名此遠者名彼。如是六處與心心",
    "T27n1545_074:0382a10": "所。作所依者近故如此岸。作所緣者遠故",
    "T27n1545_074:0382a11": "如彼岸。復次是心心所初入已渡如此彼",
    "T27n1545_074:0382a12": "岸故作是說。如諸有情。初入河處名為此",
    "T27n1545_074:0382a13": "岸。已渡河處名為彼岸。如是與心心所法",
    "T27n1545_074:0382a14": "作所依者。如初入故名此岸。作所緣者",
    "T27n1545_074:0382a15": "如已度故名彼岸。故內外處名此彼岸。復",
    "T27n1545_074:0382a16": "次契經中說。寂滅涅槃名為彼岸。涅槃唯是",
    "T27n1545_074:0382a17": "外處所攝既名彼岸。故內六處得此岸名。",
    "T27n1545_074:0382a18": "如契經說。薩迦耶是此岸。薩迦耶滅是彼",
    "T27n1545_074:0382a19": "岸。薩迦耶者即是生死。於生死中六內處",
    "T27n1545_074:0382a20": "勝故。六內處得此岸名。既六內處名為此",
    "T27n1545_074:0382a21": "岸故。六外處得彼岸名。問此中何法如河。",
    "T27n1545_074:0382a22": "而說六內外處如此彼岸耶。答心心所法",
    "T27n1545_074:0382a23": "如河故。內外處如此彼岸。如有瀑河漂此",
    "T27n1545_074:0382a24": "彼岸。情非情物同趣大海。心心所法亦復如",
    "T27n1545_074:0382a25": "是。漂內外處所攝有情。同趣生老病死大",
    "T27n1545_074:0382a26": "海。問於此河中誰為船栰。答八支聖道如",
    "T27n1545_074:0382a27": "有船栰。百千眾生之所依止。從河此岸",
    "T27n1545_074:0382a28": "渡至彼岸隨意遊適。如是無量無邊有情",
    "T27n1545_074:0382a29": "依止聖道。從生死此岸至涅槃彼岸。自在",
    "T27n1545_074:0382b01": "遊賞故。八聖道猶如船栰。",
    "T27n1545_074:0382b02": "如契經說。有八勝處有十遍處。問彼八與",
    "T27n1545_074:0382b03": "十既亦名處。何故但有十二處耶。答彼八",
    "T27n1545_074:0382b04": "與十皆攝在此十二處中。謂彼自性俱有相",
    "T27n1545_074:0382b05": "應即此意處法處攝故。",
    "T27n1545_074:0382b06": "如契經說。有四無色處。謂空無邊處識無",
    "T27n1545_074:0382b07": "邊處無所有處非想非非想處。問何故世尊",
    "T27n1545_074:0382b08": "於四無色以處聲說。答為破外道解脫執",
    "T27n1545_074:0382b09": "故。謂諸外道執四無色為四涅槃。一執空",
    "T27n1545_074:0382b10": "無邊處名無身涅槃。二執識無邊處名無",
    "T27n1545_074:0382b11": "邊意涅槃。三執無所有處名淨聚涅槃。四",
    "T27n1545_074:0382b12": "執非想非非想處名世間窣堵波涅槃。為",
    "T27n1545_074:0382b13": "破如是外道涅槃執故。說四無色名為生",
    "T27n1545_074:0382b14": "處非真解脫。真解脫者乃名涅槃。",
    "T27n1545_074:0382b15": "如契經說。復有二處。一無想有情處。二非",
    "T27n1545_074:0382b16": "想非非想處。問何故世尊說此二處。答為",
    "T27n1545_074:0382b17": "破外道解脫想故。謂諸外道於此二處起",
    "T27n1545_074:0382b18": "解脫想。為破彼想佛說此二名為生處",
    "T27n1545_074:0382b19": "非真解脫。復次為破外道不還想故。謂諸",
    "T27n1545_074:0382b20": "外道於此二處起不還想。為破彼想佛說",
    "T27n1545_074:0382b21": "此二名退還處。謂彼處沒退還諸界諸趣諸",
    "T27n1545_074:0382b22": "生。流轉生死無息期故。復次為破外道不",
    "T27n1545_074:0382b23": "散想故。謂諸外道執此二處是真解脫不復",
    "T27n1545_074:0382b24": "散壞。為破彼執佛說此二是散壞處。謂從",
    "T27n1545_074:0382b25": "彼歿散向諸界諸趣諸生。流轉生死無息",
    "T27n1545_074:0382b26": "期故。若從無想有情天歿決定散墮欲界",
    "T27n1545_074:0382b27": "受生。若從非想非非想歿。非聖散墮下地",
    "T27n1545_074:0382b28": "受生。復次觀此二處壽量長遠。諸外道等執",
    "T27n1545_074:0382b29": "為解脫。唯諸異生所受生處壽量長遠。無",
    "T27n1545_074:0382c01": "有過於無想天者。謂彼壽量五百大劫。一",
    "T27n1545_074:0382c02": "切有情所受生處。壽量長遠無過非想非非",
    "T27n1545_074:0382c03": "想處。謂彼壽量八萬大劫。為遣外道此解脫",
    "T27n1545_074:0382c04": "執佛說此二名為生處非真解脫。復次佛",
    "T27n1545_074:0382c05": "於餘處以二名說。一名有情居。二名為識",
    "T27n1545_074:0382c06": "住。於此二處亦二名說。一名有情居。二名",
    "T27n1545_074:0382c07": "為處。故於此二以處聲說。謂受生處。復次",
    "T27n1545_074:0382c08": "佛說諸識住定是有情居。有有情居而非",
    "T27n1545_074:0382c09": "識住。謂此二處顯非無此故說處名。即是",
    "T27n1545_074:0382c10": "有情所居處義。",
    "T27n1545_074:0382c11": "如契經說。尊者舍利子往詣佛所作如是",
    "T27n1545_074:0382c12": "言。大德世尊。施設諸處為無有上。謂十二",
    "T27n1545_074:0382c13": "處。攝一切法。此是世尊無餘智見過此更",
    "T27n1545_074:0382c14": "無所知見法。若有沙門婆羅門等。覺所知",
    "T27n1545_074:0382c15": "法過世尊者無餘是處。問尊者舍利子如",
    "T27n1545_074:0382c16": "何能知此十二處攝一切法。而讚佛言施",
    "T27n1545_074:0382c17": "設諸處為無有上。答由教故知。謂舍利子",
    "T27n1545_074:0382c18": "得四證淨於佛所說決定信受。曾聞世尊",
    "T27n1545_074:0382c19": "說十二處攝一切法。由此故知。問尊者舍",
    "T27n1545_074:0382c20": "利子於十二處唯有教智無證智耶。答亦",
    "T27n1545_074:0382c21": "有證智。謂舍利子於十二處亦能一一無倒",
    "T27n1545_074:0382c22": "證知。問佛舍利子於十二處。俱能一一無倒",
    "T27n1545_074:0382c23": "證知。佛舍利子有何差別。答佛能於此十二",
    "T27n1545_074:0382c24": "處法。一一證知自相共相。尊者舍利子於此",
    "T27n1545_074:0382c25": "十二處法。唯能一一證知共相。於彼自相",
    "T27n1545_074:0382c26": "未能一一如實證知。謂有無量諸處差別。",
    "T27n1545_074:0382c27": "皆攝入此十二處中。而舍利子須他顯示乃",
    "T27n1545_074:0382c28": "能知故。復次尊者舍利子於十二處一一",
    "T27n1545_074:0382c29": "證知由他教引。佛於十二處一一證知皆",
    "T27n1545_074:0383a01": "能自覺不由他教。",
    "T27n1545_074:0383a02": "復次佛於十二處。具一切智一切種智。尊者",
    "T27n1545_074:0383a03": "舍利子於十二處唯有一切智。無一切種",
    "T27n1545_074:0383a04": "智。復次佛於十二處不依六識而能證知",
    "T27n1545_074:0383a05": "唯有爾所。尊者舍利子於十二處。要依六",
    "T27n1545_074:0383a06": "識方能證知唯有爾所。謂舍利子作是念",
    "T27n1545_074:0383a07": "言。一切識身唯有六種識身定有所依所",
    "T27n1545_074:0383a08": "緣。此所依緣定有十二。故十二處不增不",
    "T27n1545_074:0383a09": "減。",
    "T27n1545_074:0383a10": "復次尊者舍利子雖於十二處一一證知。而",
    "T27n1545_074:0383a11": "要先思惟佛所說法。謂佛先說十二處名。",
    "T27n1545_074:0383a12": "後隨此名一一分別。世尊分別十一處已。",
    "T27n1545_074:0383a13": "時舍利子作是念言。前十一處所不攝法必",
    "T27n1545_074:0383a14": "應攝在最後法處。故作是說大德世尊。施",
    "T27n1545_074:0383a15": "設諸處為無有上。謂十二處攝一切法。世",
    "T27n1545_074:0383a16": "尊證知十二處相。不由思惟他所說教故。",
    "T27n1545_074:0383a17": "舍利子雖能證知十二處相。而與佛智極",
    "T27n1545_074:0383a18": "有差別。是故號佛為無上尊。",
    "T27n1545_074:0383a19": "五蘊者謂色蘊受蘊想蘊行蘊識蘊。問何",
    "T27n1545_074:0383a20": "故作此論。答為廣分別契經義故。謂契經",
    "T27n1545_074:0383a21": "中說。有五蘊色乃至識。雖作是說而不廣",
    "T27n1545_074:0383a22": "釋。經是此論所依根本。彼不說者今欲說",
    "T27n1545_074:0383a23": "之故作斯論。",
    "T27n1545_074:0383a24": "問色蘊云何。答如契經說。諸所有色皆是四",
    "T27n1545_074:0383a25": "大種及四大種所造。餘經復說。云何色蘊。諸",
    "T27n1545_074:0383a26": "所有色若過去若未來若現在。若內若外若",
    "T27n1545_074:0383a27": "麁若細。若劣若勝若遠若近。如是一切略為",
    "T27n1545_074:0383a28": "一聚說名色蘊。乃至識蘊廣說亦爾。阿毘達",
    "T27n1545_074:0383a29": "磨作是說言。云何色蘊。謂十色處及法處所",
    "T27n1545_074:0383b01": "攝色是名色蘊。問此三處說義有何異。答各",
    "T27n1545_074:0383b02": "為遮止他宗所說。問如契經說。諸所有色。",
    "T27n1545_074:0383b03": "皆是四大種及四大種所造。此為遮止何宗",
    "T27n1545_074:0383b04": "所說。答此為遮止覺天等說。謂佛觀察未",
    "T27n1545_074:0383b05": "來世中。有覺天等當作是說。四大種外無",
    "T27n1545_074:0383b06": "別所造。為遮彼意故作是說。諸所有色皆",
    "T27n1545_074:0383b07": "是四大種及四大種所造。顯離大種有所",
    "T27n1545_074:0383b08": "造色。問餘經復說。諸所有色若過去若未來",
    "T27n1545_074:0383b09": "若現在。乃至廣說。此為遮止何宗所說。答",
    "T27n1545_074:0383b10": "此為遮止外道所說。謂佛在世有出家外",
    "T27n1545_074:0383b11": "道名為杖髻。撥無過去未來。為遮彼意故",
    "T27n1545_074:0383b12": "世尊說諸所有色若過去若未來若現在。乃",
    "T27n1545_074:0383b13": "至廣說。顯有過去未來色等。問阿毘達磨",
    "T27n1545_074:0383b14": "作如是言。云何色蘊謂十色處及法處所攝",
    "T27n1545_074:0383b15": "色。此為遮止何宗所說。答此為遮止譬喻",
    "T27n1545_074:0383b16": "者說。謂譬喻者撥無法處所攝諸色故。此尊",
    "T27n1545_074:0383b17": "者法救亦言。諸所有色皆五識身所依所緣。",
    "T27n1545_074:0383b18": "如何是色非五識身所依所緣。為遮彼意",
    "T27n1545_074:0383b19": "故作是說。云何色蘊。謂十色處及法處所攝",
    "T27n1545_074:0383b20": "色。問若法處所攝諸色是實有者。尊者法救",
    "T27n1545_074:0383b21": "所說當云何通。答不必須通非三藏故。若",
    "T27n1545_074:0383b22": "必須通當正彼說。諸所有色皆五識所依。及",
    "T27n1545_074:0383b23": "六識所緣法處所攝色。雖非五識所依所緣。",
    "T27n1545_074:0383b24": "而是意識所緣色攝。復次法處所攝色依四",
    "T27n1545_074:0383b25": "大種而得生。故從所依說在身識所緣中。",
    "T27n1545_074:0383b26": "故彼尊者說亦無失。",
    "T27n1545_074:0383b27": "問受蘊云何。答六受身。謂眼觸所生受。乃至",
    "T27n1545_074:0383b28": "意觸所生受。契經及阿毘達磨皆作是說。",
    "T27n1545_074:0383b29": "問想蘊云何。答六想身謂眼觸所生想。乃至",
    "T27n1545_074:0383c01": "意觸所生想。契經及阿毘達磨皆作是說。",
    "T27n1545_074:0383c02": "問行蘊云何。答契經說此是六思身。謂眼觸",
    "T27n1545_074:0383c03": "所生思。乃至意觸所生思。阿毘達磨說此行",
    "T27n1545_074:0383c04": "蘊。略有二種。謂相應行不相應行。乃至廣",
    "T27n1545_074:0383c05": "說。問世尊何故於相應不相應行蘊中。偏說",
    "T27n1545_074:0383c06": "思為行蘊非餘行耶。答思於施設行蘊",
    "T27n1545_074:0383c07": "法中最為上首。思能導引攝養諸行故佛",
    "T27n1545_074:0383c08": "偏說。如愛施設集諦法中最為上首。愛能",
    "T27n1545_074:0383c09": "導引攝養諸集故佛偏說。復次造作有為",
    "T27n1545_074:0383c10": "故名為行。思是造性餘法不爾。故佛偏說",
    "T27n1545_074:0383c11": "思為行蘊。",
    "T27n1545_074:0383c12": "問識蘊云何。答六識身。謂眼識乃至意識。契",
    "T27n1545_074:0383c13": "經及阿毘達磨皆作是說。如是名為諸蘊自",
    "T27n1545_074:0383c14": "性我物自體相分本性。",
    "T27n1545_074:0383c15": "已說自性。所以今當說。問何故名蘊蘊是",
    "T27n1545_074:0383c16": "何義。答聚義是蘊義。合義是蘊義。積義是蘊",
    "T27n1545_074:0383c17": "義。略義是蘊義。若世施設即蘊施設。若多增",
    "T27n1545_074:0383c18": "語即蘊增語。聚義是蘊義者。謂諸所有色。若",
    "T27n1545_074:0383c19": "過去若未來若現在。廣說乃至若遠若近。如",
    "T27n1545_074:0383c20": "是一切總為一聚立為色蘊。乃至識蘊聚",
    "T27n1545_074:0383c21": "義亦爾。合義是蘊義者。謂諸所有色。若過去",
    "T27n1545_074:0383c22": "若未來若現在。廣說乃至若遠若近。如是一",
    "T27n1545_074:0383c23": "切總為一合立為色蘊。乃至識蘊合義亦爾。",
    "T27n1545_074:0383c24": "積義是蘊義者。如種種物總為一積名雜",
    "T27n1545_074:0383c25": "物蘊。如是諸色總為一積立為色蘊。乃至",
    "T27n1545_074:0383c26": "識蘊積義亦爾。略義是蘊義者。謂諸所有色。",
    "T27n1545_074:0383c27": "若過去若未來若現在。廣說乃至若遠若近。",
    "T27n1545_074:0383c28": "如是一切總略一處立為色蘊。乃至識蘊",
    "T27n1545_074:0383c29": "略義亦爾。問過去未來現在諸色可略聚耶。",
    "T27n1545_074:0384a01": "答雖不可略聚其體。而可得略聚其名。乃",
    "T27n1545_074:0384a02": "至識蘊應知亦爾。問若爾無為亦應立蘊。",
    "T27n1545_074:0384a03": "諸無為名可略聚故。答諸有為法有作用",
    "T27n1545_074:0384a04": "故有略聚義。雖體有時不可略聚者。而",
    "T27n1545_074:0384a05": "略聚其名立色等蘊。諸無為法無作用故",
    "T27n1545_074:0384a06": "無略聚義。雖可略聚其名。而不可立為",
    "T27n1545_074:0384a07": "蘊。若世施設即蘊施設者。謂色蘊可施設",
    "T27n1545_074:0384a08": "有三世。乃至識蘊亦可施設有三世故。若",
    "T27n1545_074:0384a09": "多增語即蘊增語者。如多財名財蘊。多穀",
    "T27n1545_074:0384a10": "名穀蘊。多軍名軍蘊。雖多人眾不相疊肩。",
    "T27n1545_074:0384a11": "而同一事故名為軍。如是俱胝那庾多等諸",
    "T27n1545_074:0384a12": "極微色。雖相去遠以相同故合立色蘊。乃",
    "T27n1545_074:0384a13": "至識蘊無量剎那雖相去遠。而相同故合立",
    "T27n1545_074:0384a14": "識蘊。問若多增語是蘊增語者。為有一極微",
    "T27n1545_074:0384a15": "名色蘊不。有作是說。非一極微可立色蘊。",
    "T27n1545_074:0384a16": "若立色蘊要多極微。復有說者。一一極微",
    "T27n1545_074:0384a17": "有蘊相故。亦可各別立為色蘊。若一極微",
    "T27n1545_074:0384a18": "無色蘊相。眾多聚集亦應非蘊阿毘達磨諸",
    "T27n1545_074:0384a19": "論師言。若觀假蘊應作是說。一極微是一",
    "T27n1545_074:0384a20": "界一處一蘊少分。若不觀假蘊應作是說。",
    "T27n1545_074:0384a21": "一極微是一界一處一蘊。如人於穀聚上",
    "T27n1545_074:0384a22": "取一粒穀。他人問言汝何所取。彼人若觀",
    "T27n1545_074:0384a23": "穀聚應作是答。我於穀聚取一粒穀。若不",
    "T27n1545_074:0384a24": "觀穀聚應作是答。我今聚穀。乃至識蘊",
    "T27n1545_074:0384a25": "一一剎那問答亦爾。",
    "T27n1545_074:0384a26": "如是已釋諸蘊總名。今應分別諸蘊次第。",
    "T27n1545_074:0384a27": "問何故世尊先說色蘊。乃至最後說識蘊",
    "T27n1545_074:0384a28": "耶。答隨順文辭詮表相故。",
    "T27n1545_074:0384a29": "復次隨順說者受者持者次第法故。復次",
    "T27n1545_074:0384b01": "隨順麁細次第法故。謂五蘊內色蘊最麁故",
    "T27n1545_074:0384b02": "佛先說。於四蘊內受蘊最麁故。次色說。問",
    "T27n1545_074:0384b03": "受等四蘊無有方處無形質故。如何可說",
    "T27n1545_074:0384b04": "有麁有細耶。答雖無方處亦無形質。而",
    "T27n1545_074:0384b05": "依行相立麁細名。如世有言。我手足痛。我",
    "T27n1545_074:0384b06": "頭腹痛。我支節痛。痛即是受。以受如色可",
    "T27n1545_074:0384b07": "施設故。於無色蘊說受最麁。於三蘊內想",
    "T27n1545_074:0384b08": "最為麁。女男等想易了知故次受後說。於",
    "T27n1545_074:0384b09": "二蘊內行蘊相麁。貪瞋癡等相易了故次",
    "T27n1545_074:0384b10": "想後說。識蘊最細總取境相難了知故最",
    "T27n1545_074:0384b11": "在後說。",
    "T27n1545_074:0384b12": "復次從無始來男女於色更相愛樂故先說",
    "T27n1545_074:0384b13": "色。更相愛色由貪受味故次說受。此貪受",
    "T27n1545_074:0384b14": "味由顛倒想故次說想。此顛倒想由煩惱",
    "T27n1545_074:0384b15": "生故次說行。一切煩惱依識而生染污諸",
    "T27n1545_074:0384b16": "識故後說識。復次二種色觀於入佛法為",
    "T27n1545_074:0384b17": "甘露門。謂不淨觀及持息念。故先說色。既觀",
    "T27n1545_074:0384b18": "色已能見受過故次說受見受過已想不",
    "T27n1545_074:0384b19": "顛倒故次說想。想無倒已煩惱不生故次",
    "T27n1545_074:0384b20": "說行。無煩惱故識便清淨故後說識。復次",
    "T27n1545_074:0384b21": "色蘊如器。為無色蘊所依所緣。是故先說。",
    "T27n1545_074:0384b22": "受如飲食是正所貪故次說受。想如助味",
    "T27n1545_074:0384b23": "由顛倒想貪著諸受故次說想。行如廚人",
    "T27n1545_074:0384b24": "諸煩惱業能有造作故次說行。識如食者",
    "T27n1545_074:0384b25": "能了別境故後說識。復次依界地故說五",
    "T27n1545_074:0384b26": "先後。謂欲界中有諸妙欲色相顯了故先說",
    "T27n1545_074:0384b27": "色。諸靜慮中有喜樂等受相顯了故次說",
    "T27n1545_074:0384b28": "受。前三無色取空等相想顯了故次說想。",
    "T27n1545_074:0384b29": "有頂地中思最為勝行相顯了故次說行。色",
    "T27n1545_074:0384c01": "等四種即四識住。識是能依故最後說",
    "T27n1545_074:0384c02": "問五蘊有為皆應名行。何緣於一獨立行",
    "T27n1545_074:0384c03": "名。答如十八界雖皆是法。而但於一立法",
    "T27n1545_074:0384c04": "界名。廣說乃至三寶三歸雖皆是法而但",
    "T27n1545_074:0384c05": "立一法寶法歸。如是五蘊雖皆是行。而但",
    "T27n1545_074:0384c06": "於一立行蘊名亦無有過。復次行蘊有",
    "T27n1545_074:0384c07": "一名。餘蘊有二名。一名者。謂共名。謂五種",
    "T27n1545_074:0384c08": "蘊皆是行故。二名者謂共不共名。共名如",
    "T27n1545_074:0384c09": "前。不共名者。謂餘四蘊欲令易了顯不",
    "T27n1545_074:0384c10": "共名。行蘊更無不共名故。但顯共名故",
    "T27n1545_074:0384c11": "名行蘊。復次生一切行生相唯在此蘊攝",
    "T27n1545_074:0384c12": "故獨名行蘊。復次四有為相是一切行印封",
    "T27n1545_074:0384c13": "幖幟。簡別有為異無為故。彼相唯在此",
    "T27n1545_074:0384c14": "蘊攝故獨名行蘊。復次名句文身詮表顯",
    "T27n1545_074:0384c15": "示諸行性相作用差別令易解了。彼三唯",
    "T27n1545_074:0384c16": "在此蘊攝故獨名行蘊。復次覺一切行皆",
    "T27n1545_074:0384c17": "空非我空解脫門。此蘊攝故獨名行蘊。問能",
    "T27n1545_074:0384c18": "執諸行為我我所。薩迦耶見亦此蘊攝。如",
    "T27n1545_074:0384c19": "何此蘊不名我蘊。答薩迦耶見是虛妄執。不",
    "T27n1545_074:0384c20": "稱諸行實相而解。是故此蘊不立我名。空",
    "T27n1545_074:0384c21": "解脫門覺行實相。是故此蘊依彼名行。復",
    "T27n1545_074:0384c22": "次分別諸行自相共相。安立諸行自相共相。",
    "T27n1545_074:0384c23": "破自性愚及所緣愚。於一切行不增不減。",
    "T27n1545_074:0384c24": "如實解慧唯此蘊攝故名行蘊。餘蘊不爾故",
    "T27n1545_074:0384c25": "別立名。復次此攝多行故名行蘊攝。多行者",
    "T27n1545_074:0384c26": "謂此蘊中有相應不相應行。有所依無所依。",
    "T27n1545_074:0384c27": "有所緣無所緣行。有行相無行相行。有警覺",
    "T27n1545_074:0384c28": "無警覺行。餘蘊不爾故立別名。復次行謂造",
    "T27n1545_074:0384c29": "作。有為法中能造作者思最為勝。思但攝在",
    "T27n1545_074:0385a01": "此行蘊中。故此行蘊獨名為行。",
    "T27n1545_074:0385a02": "問大地法等諸心所中。何故別立受想為",
    "T27n1545_074:0385a03": "蘊。餘心所法不別立耶。脇尊者言。唯佛通",
    "T27n1545_074:0385a04": "達諸法性相作用差別。若法堪任獨立蘊者",
    "T27n1545_074:0385a05": "便獨立蘊。若不堪任獨立蘊者便共立蘊",
    "T27n1545_074:0385a06": "故不應責。",
    "T27n1545_074:0385a07": "復次。世尊欲以異相異文莊嚴於義。故作",
    "T27n1545_074:0385a08": "是說。謂佛若以異相異文莊嚴於義則受",
    "T27n1545_074:0385a09": "化者欣樂受持不生厭倦。復次世尊欲現",
    "T27n1545_074:0385a10": "二門二略二階二隥二炬二明二光二影故",
    "T27n1545_074:0385a11": "作是說。謂如受想各別立蘊。餘心所法亦",
    "T27n1545_074:0385a12": "應別立。如餘心所合立行蘊。受想亦應合",
    "T27n1545_074:0385a13": "立為蘊。如是則應蘊有無量。或但有三以",
    "T27n1545_074:0385a14": "現二門乃至二影故。蘊有五不減不增。復",
    "T27n1545_074:0385a15": "次世尊欲顯二門法要。是故別立受想為",
    "T27n1545_074:0385a16": "蘊。謂諸心所有是根性有非根性。若說受",
    "T27n1545_074:0385a17": "別立蘊當知已說是根心所。若說想別立",
    "T27n1545_074:0385a18": "蘊當知已說非根心所。如根性非根性。明",
    "T27n1545_074:0385a19": "性非明性。現見性非現見性。喜觀性非憙觀",
    "T27n1545_074:0385a20": "性。妙性非妙性。勝性非勝性。有勢力性無勢",
    "T27n1545_074:0385a21": "力性。增上性非增上性應知亦爾。復次受想",
    "T27n1545_074:0385a22": "二法二界所顯故別立蘊。謂受蘊色界所顯。",
    "T27n1545_074:0385a23": "喜樂等受色界增故。想蘊無色界所顯空識",
    "T27n1545_074:0385a24": "等想無色界增故。復次由二法故。諸瑜伽",
    "T27n1545_074:0385a25": "師於二界勞倦故別立蘊。謂受力故諸瑜伽",
    "T27n1545_074:0385a26": "師於色界勞倦。想力故諸瑜伽師於無色",
    "T27n1545_074:0385a27": "界勞倦。復次諸有情類。耽著樂受執顛倒",
    "T27n1545_074:0385a28": "想。生死輪迴受諸劇苦。欲令了知此二過",
    "T27n1545_074:0385a29": "患故別立蘊。復次受想二法為因發起二",
    "T27n1545_074:0385b01": "諍根本。勝餘法故別立為蘊。謂受能發起",
    "T27n1545_074:0385b02": "愛諍根本。想能發起見諍根本。如能發起",
    "T27n1545_074:0385b03": "二諍根本。如是能發起二雜染二邊二箭二",
    "T27n1545_074:0385b04": "戲論二我所應知亦爾。復次受想二法別立",
    "T27n1545_074:0385b05": "識住故獨立蘊。餘心所法總立識住故共",
    "T27n1545_074:0385b06": "立蘊。復次諸瑜伽師厭惡受想。入滅盡定",
    "T27n1545_074:0385b07": "故別立蘊如施設論說。云何加行得滅盡",
    "T27n1545_074:0385b08": "定。以何方便起滅盡定。謂初修業者。於一",
    "T27n1545_074:0385b09": "切行不作功用。亦不思惟但作是念。誰未",
    "T27n1545_074:0385b10": "生故受想得生。誰已生故受想便滅。作是",
    "T27n1545_074:0385b11": "念已能如實知。滅定未生故受想得生。若滅",
    "T27n1545_074:0385b12": "定生受想便滅。知已厭離受想二法。乃至不",
    "T27n1545_074:0385b13": "生得滅盡定。由如是等種種因緣。別立受",
    "T27n1545_074:0385b14": "想各為一蘊。",
    "T27n1545_074:0385b15": "問無為何故不立蘊耶。答無蘊相故不立",
    "T27n1545_074:0385b16": "為蘊。謂蘊是聚積相。無為無此相故不立",
    "T27n1545_074:0385b17": "為蘊。復次無為是蘊究竟滅處故不立蘊。",
    "T27n1545_074:0385b18": "如瓶衣等究竟滅處非瓶衣等。復次諸有為",
    "T27n1545_074:0385b19": "法生滅相應。有因有緣得有為相可立為",
    "T27n1545_074:0385b20": "蘊。諸無為法生滅不相應。無因無緣不得",
    "T27n1545_074:0385b21": "有為相故不立蘊。復次諸有為法屬因屬",
    "T27n1545_074:0385b22": "緣因緣和合可立為蘊。諸無為法與此相",
    "T27n1545_074:0385b23": "違故不立蘊。復次諸有為法為生所起。為",
    "T27n1545_074:0385b24": "老所衰。為無常所滅。可立為蘊。諸無為法",
    "T27n1545_074:0385b25": "與此相違故不立蘊。復次諸有為法流行",
    "T27n1545_074:0385b26": "於世。取果與果有諸作用。能了所緣可立",
    "T27n1545_074:0385b27": "為蘊。諸無為法與此相違故不立蘊。復次",
    "T27n1545_074:0385b28": "諸有為法墮在三世。與苦相應有前後際。",
    "T27n1545_074:0385b29": "有下中上可立為蘊。諸無為法與此相違",
    "T27n1545_074:0385c01": "故不立蘊。復次諸無為法無五蘊相。不可",
    "T27n1545_074:0385c02": "立在此五蘊中。亦不可立為第六蘊。無聚",
    "T27n1545_074:0385c03": "積等諸蘊相故。復次蘊是作相。諸無為法無",
    "T27n1545_074:0385c04": "有作相故不立蘊。復次蘊從他生。諸無為",
    "T27n1545_074:0385c05": "法不從他生故不立蘊。由如是等種種因",
    "T27n1545_074:0385c06": "緣無為非蘊。",
    "T27n1545_074:0385c07": "如契經說。有五種功德蘊。謂戒蘊定蘊慧蘊",
    "T27n1545_074:0385c08": "解脫蘊解脫知見蘊。問蘊應有十。如何說",
    "T27n1545_074:0385c09": "五。答彼戒等蘊皆攝在此色等五中故蘊唯",
    "T27n1545_074:0385c10": "五。如契經說。尊者阿難告諸苾芻作如是",
    "T27n1545_074:0385c11": "語。我親從佛邊受八萬法蘊。從諸苾芻所",
    "T27n1545_074:0385c12": "傳受得二千。問世尊既說眾多法蘊。如何",
    "T27n1545_074:0385c13": "但說有色等五。答彼多法蘊皆攝在此色等",
    "T27n1545_074:0385c14": "五中故蘊唯五。問彼諸法蘊是何蘊攝。有作",
    "T27n1545_074:0385c15": "是說。一切法蘊語為自性。彼說攝在此色蘊",
    "T27n1545_074:0385c16": "中。有餘師說。一切法蘊名為自性。彼說攝",
    "T27n1545_074:0385c17": "在此行蘊中。是故世尊唯說五蘊。",
    "T27n1545_074:0385c18": "問一一法蘊其量云何。有作是說有法蘊論",
    "T27n1545_074:0385c19": "六千頌成。一一法蘊各如彼量。復有說者。",
    "T27n1545_074:0385c20": "如世尊說。蘊處界食緣起諦寶。念住正斷。",
    "T27n1545_074:0385c21": "神足根力。覺支道支。如是等類一一法門",
    "T27n1545_074:0385c22": "各一法蘊。不可定說有爾所頌。尊者妙音",
    "T27n1545_074:0385c23": "作如是說。一一法蘊有五十萬五千五百五",
    "T27n1545_074:0385c24": "十頌文。有餘師說。一一法蘊有十五萬五千",
    "T27n1545_074:0385c25": "五百五十頌文。有餘復言。一一法蘊唯有一",
    "T27n1545_074:0385c26": "萬五千五百五十頌文。評曰彼皆不應作如",
    "T27n1545_074:0385c27": "是說。應作是說。受化有情有八萬行。為",
    "T27n1545_074:0385c28": "對治彼八萬行故。世尊為說八萬法蘊。彼",
    "T27n1545_074:0385c29": "諸有情依佛所說八萬法蘊入佛法中。作",
    "T27n1545_074:0386a01": "所應作各得究竟。",
    "T27n1545_074:0386a02": "說一切有部發智大毘婆沙論卷第七十四"
}