{
    "X87n1614_003:0081a12": "禪苑蒙求卷之下",
    "X87n1614_003:0081a14": "隱峯倒化(馬祖法嗣　傳燈錄八)鄧隱峯將示滅。先問眾云。諸",
    "X87n1614_003:0081a15": "方遷化。坐去臥去吾賞見之。還有立化也無。眾云",
    "X87n1614_003:0081a16": "有。師問還有倒立而化者無。眾云未有。師乃倒立",
    "X87n1614_003:0081a17": "而化。亭亭然其衣順體。時眾議舁就茶毗。屹然不",
    "X87n1614_003:0081a18": "動。遠近瞻視驚歎無已。師有妹為尼。時亦在彼。乃",
    "X87n1614_003:0081a19": "俯近而咄曰。老兄疇昔不循法律。死更熒惑於人。",
    "X87n1614_003:0081a20": "於是以手推之。僨然而踣。遂就闍維。",
    "X87n1614_003:0081a21": "領眾坐亡石霜諸歿時。九峰道虔禪師作侍者。眾",
    "X87n1614_003:0081a22": "請堂中第一座嗣諸住持。方議次。虔犯眾曰。未可。",
    "X87n1614_003:0081a23": "須明先師意旨乃可耳。眾曰先師何意。虔曰只如",
    "X87n1614_003:0081a24": "道古庿香爐一條白練如何會。第一座曰。是明一",
    "X87n1614_003:0081b01": "色邊事。虔曰果不會先師意。於是第一座者起炷",
    "X87n1614_003:0081b02": "香誓曰。我若會先師意。香煙滅則我脫去。不然煙",
    "X87n1614_003:0081b03": "滅不能脫。言卒而脫去。虔拊其背曰。坐脫立亡不",
    "X87n1614_003:0081b04": "無。首座會先師意即未也。",
    "X87n1614_003:0081b05": "歸宗拽杖(馬祖法嗣)皈宗入園取菜次。師畫圓相圍却",
    "X87n1614_003:0081b06": "一株。語眾曰。輙不得動著遮箇。眾不敢動。少頃師",
    "X87n1614_003:0081b07": "復來。見菜猶在。便以棒趂眾。",
    "X87n1614_003:0081b08": "普化踢床(盤山寶積法嗣　會元十一)臨濟同普化赴施主家",
    "X87n1614_003:0081b09": "齋次。濟問。毛吞巨海。芥納須彌。為是神通妙用。本",
    "X87n1614_003:0081b10": "體如然。化蹈倒飯床。濟云太麤生。化云。這裏是什",
    "X87n1614_003:0081b11": "麼所在。說麤說細。濟來日又同化赴齋。問今日供",
    "X87n1614_003:0081b12": "養何似昨日。化依前蹈倒飯床。濟云。得即得。太麤",
    "X87n1614_003:0081b13": "生。化云。瞎驢。佛法說什麼麤細。濟乃吐舌。",
    "X87n1614_003:0081b14": "雪峰過嶺(會元七)雪峯辭洞山。山曰子甚處去。師曰",
    "X87n1614_003:0081b15": "皈嶺中去。山曰當時從甚麼路去。師云從飛猿嶺",
    "X87n1614_003:0081b16": "出。山曰今回向甚麼路去。師曰從飛猿嶺去。山曰。",
    "X87n1614_003:0081b17": "有一人不從飛猿嶺去。子還識麼。曰不識。山曰為",
    "X87n1614_003:0081b18": "甚麼不識。師云他無面目。山曰子既不識爭知無",
    "X87n1614_003:0081b19": "面目。師無對。師甞有頌曰。人生倐忽暫須臾。浮世",
    "X87n1614_003:0081b20": "那能得久居。出嶺始年三十二。入閩早是四旬餘。",
    "X87n1614_003:0081b21": "他非不用頻頻舉。己過應須旋旋除。為報滿朝朱",
    "X87n1614_003:0081b22": "紫道。閻王不怕佩金魚。",
    "X87n1614_003:0081b23": "洛浦還鄉(夾山法嗣　會元六)僧問洛浦。學人擬歸鄉時如",
    "X87n1614_003:0081b24": "何。師云家破人亡子歸何處。曰恁麼則不歸去也。",
    "X87n1614_003:0081c01": "師云。庭前殘雪日輪消。室內游塵遣誰掃。乃有偈",
    "X87n1614_003:0081c02": "云。決志歸鄉去。乘船渡五湖。舉篙星月隱。停棹日",
    "X87n1614_003:0081c03": "輪孤。解纜離邪岸。張帆出正途。到來家蕩盡。免作",
    "X87n1614_003:0081c04": "屋中愚。",
    "X87n1614_003:0081c05": "法遠繡毬(葉縣歸省法嗣　會元十二)僧問浮山。師唱誰家曲。",
    "X87n1614_003:0081c06": "宗風嗣阿誰。師曰八十翁翁輥繡毬。僧云。與麼則",
    "X87n1614_003:0081c07": "一句逈然開祖胄。三玄戈甲振叢林。師曰李陵元",
    "X87n1614_003:0081c08": "是漢朝臣。",
    "X87n1614_003:0081c09": "文邃香囊(洞山价法嗣　傳燈七)僧問徑山如何是和尚家",
    "X87n1614_003:0081c10": "風。師云錦帳銀香囊風吹滿路香。",
    "X87n1614_003:0081c11": "鵝湖比較信州鵝湖大義禪師李翱甞問大悲。用",
    "X87n1614_003:0081c12": "千手眼作麼。師曰今上用公作麼。唐憲宗甞詔入",
    "X87n1614_003:0081c13": "內於麟德殿論議。有一法師問如何是四諦。師曰",
    "X87n1614_003:0081c14": "聖上一帝三帝何在。",
    "X87n1614_003:0081c15": "佛日抑揚",
    "X87n1614_003:0081c16": "崇壽登子(桂琛法嗣　普燈廿一)法眼初住臨川崇壽院。師指",
    "X87n1614_003:0081c17": "登子曰識得登子周匝有餘。雲門云識得登子天",
    "X87n1614_003:0081c18": "地懸殊。",
    "X87n1614_003:0081c19": "守芝石幢(汾陽昭法嗣　會元十二)瑞州大愚山守芝禪師。陞",
    "X87n1614_003:0081c20": "座。僧問如何是城裡佛。師曰十字街頭石幢子。",
    "X87n1614_003:0081c21": "羅山[麩夫+少]飯(石頭法嗣　會元七)明招到招慶。有度上座問。羅",
    "X87n1614_003:0081c22": "山尋常道。諸方盡是[麩夫+少]飯。惟有羅山是白飯。上座",
    "X87n1614_003:0081c23": "從羅山來却展手示白飯請些子。招打兩掌。度云。",
    "X87n1614_003:0081c24": "將謂是白飯。元來只是[麩夫+少]飯。招云癡人棒下打不",
    "X87n1614_003:0082a01": "死。度至夜間舉似諸禪客次。招近前云不審。度云",
    "X87n1614_003:0082a02": "今日便是這箇上座下兩掌。有瑫上座云。不用下",
    "X87n1614_003:0082a03": "掌就裏許作麼生。招云就裏許也道道。瑫無對。招",
    "X87n1614_003:0082a04": "云。是你諸人一時縛作一束。倒卓向尿闥下。來日",
    "X87n1614_003:0082a05": "相見。珍重。",
    "X87n1614_003:0082a06": "白雲蒿湯",
    "X87n1614_003:0082a07": "慈明詐病(會元十二)慈明禪師有詔賜官舟南歸。中途",
    "X87n1614_003:0082a08": "謂侍者曰。我忽得風痺疾。視之口吻已喎斜。侍者",
    "X87n1614_003:0082a09": "以足頓地曰。當奈何平生呵佛罵祖。今乃爾。師云",
    "X87n1614_003:0082a10": "無憂為汝正之。以手整之如故曰。而今而後不鈍",
    "X87n1614_003:0082a11": "置汝。",
    "X87n1614_003:0082a12": "法華佯狂(會元二)言法華。獨語笑。多行市里。蹇裳而",
    "X87n1614_003:0082a13": "趍。或舉手畫空。佇立良久。從屠沽游。啖無所擇。道",
    "X87n1614_003:0082a14": "俗共目為狂僧。",
    "X87n1614_003:0082a15": "方會雪屋(會元十九)揚岐方會禪師。初住楊岐。老屋敗",
    "X87n1614_003:0082a16": "椽。僅蔽風雨。適臨冬暮雪霰滿床。居不遑處。衲子",
    "X87n1614_003:0082a17": "投誠願充修造。師却之曰。我佛有言。時當滅却。高",
    "X87n1614_003:0082a18": "峯深谷遷變不常。安得圓滿如意。自求稱足。汝等",
    "X87n1614_003:0082a19": "出家學道。做手脚未穩已是四五十歲。詎有閑工",
    "X87n1614_003:0082a20": "夫事豐屋耶。竟不從。翌日上堂曰。楊歧乍住屋壁",
    "X87n1614_003:0082a21": "踈。滿床盡撒雪珍珠。縮却項。暗嗟噓。翻憶古人樹",
    "X87n1614_003:0082a22": "下居。",
    "X87n1614_003:0082a23": "倚遇煙房(北禪智賢法嗣　僧寶傳中)法昌倚遇禪師。方韜藏",
    "X87n1614_003:0082a24": "西山。雲蓋守智禪師聞其飽參。詣之。至双嶺寺。寺",
    "X87n1614_003:0082b01": "屋多僧少。草棘滿庭山雪未消。智見一室邃僻。試",
    "X87n1614_003:0082b02": "揚簾。聞叱詬曰。誰故出我煙蓋。師方附濕薪火藉",
    "X87n1614_003:0082b03": "煙為暖耳。智反走。師呼曰來汝何所來。對曰大寧。",
    "X87n1614_003:0082b04": "又問三門夜來倒知否。智愕曰不知。師云吳中石",
    "X87n1614_003:0082b05": "佛大有人不曾得見。智不敢犯其詞。知其為遇也。",
    "X87n1614_003:0082b06": "乃敷坐具願親炙之。師使往謁真点胸。",
    "X87n1614_003:0082b07": "平終虎嚙大陽平侍者。預明安之室有年。雖得其",
    "X87n1614_003:0082b08": "旨。惟以生滅為己任。擠陷同列忌出其右者。瑯琊",
    "X87n1614_003:0082b09": "廣照公安圓鑒居眾時。汾陽禪師令其探明安宗",
    "X87n1614_003:0082b10": "旨在。大陽因平密授明安甞云。興洞上一宗非遠",
    "X87n1614_003:0082b11": "即覺也。二師云有平侍者在。明安以手指胸云。平",
    "X87n1614_003:0082b12": "此處不佳。又揑拇指叉中示之云。平向去當死於",
    "X87n1614_003:0082b13": "此耳。暨明安遷寂。遺囑云。瘞全身。十年無難。當為",
    "X87n1614_003:0082b14": "大陽山打供。入塔時門人恐平將不利於師。遂作",
    "X87n1614_003:0082b15": "李和文都尉所施黃白器物書於塔銘。而實無也。",
    "X87n1614_003:0082b16": "平後住大陽。忽云先師靈塔風水不利。取而焚之。",
    "X87n1614_003:0082b17": "山中老宿切諫平。平曰於我有妨。遂發塔。顏貌如",
    "X87n1614_003:0082b18": "生。薪盡儼然。悉皆驚異。平乃钁破其腦。益油薪。俄",
    "X87n1614_003:0082b19": "成灰爐。眾以其事聞于官。坐平課謀塔中物。不孝。",
    "X87n1614_003:0082b20": "還俗。平自稱黃秀才。謁瑯琊。瑯琊云。昔日平侍者。",
    "X87n1614_003:0082b21": "今朝黃秀才。我在大陽時見儞做處遂不納。又謁",
    "X87n1614_003:0082b22": "公安。公安亦不顧。平流浪無所。依後於丫叉路口。",
    "X87n1614_003:0082b23": "遭大虫食之。竟不免大陽丫叉之記。悲哉。",
    "X87n1614_003:0082b24": "僧被蛇傷雲居悟和尚在龍門時。有僧被虵傷。佛",
    "X87n1614_003:0082c01": "眼問曰。既是龍門為什麼被蛇咬。悟即噟曰果然",
    "X87n1614_003:0082c02": "現大人相。後傳此語到昭覺。圓悟云龍門有此僧",
    "X87n1614_003:0082c03": "耶。東山法道未寂寥爾。(一本作被犬傷)○和補曰。禪林類",
    "X87n1614_003:0082c04": "聚十五云。昔有僧持鉢到一長者家。偶為犬傷。長",
    "X87n1614_003:0082c05": "者因問。龍被一縷金翅。不吞被法服。為甚却被犬",
    "X87n1614_003:0082c06": "齩。",
    "X87n1614_003:0082c07": "古紹雲門(雲門法嗣　會元十五)古塔主初說法於芝山。嗣雲",
    "X87n1614_003:0082c08": "門。○和補曰。薦福承古禪師。操行高潔。稟性虗明。",
    "X87n1614_003:0082c09": "參大光警玄禪師。乃曰祇是箇草裡漢。遂參福嚴",
    "X87n1614_003:0082c10": "稚和尚。又曰祇是箇脫洒衲僧。由是終日嘿然。深",
    "X87n1614_003:0082c11": "究先德洪規。一日覧雲門語忽然發語。自此韜藏",
    "X87n1614_003:0082c12": "不求名聞。棲止雲居弘覺禪師塔所。四方勞者奔",
    "X87n1614_003:0082c13": "湊。因稱古塔主也。",
    "X87n1614_003:0082c14": "青續大陽(大陽警玄法嗣　會元十四)投子青。七齡頴異。往妙",
    "X87n1614_003:0082c15": "相寺出家。試經得度。習百法論。未幾歎曰。三祇塗",
    "X87n1614_003:0082c16": "遠自困何益。乃入洛聽華嚴。義若貫珠。甞讀諸林",
    "X87n1614_003:0082c17": "菩薩偈。至即心自性。猛省曰。法離文字寧可講乎。",
    "X87n1614_003:0082c18": "即棄游宗席。先是浮山圓鑒禪師。因至大陽。機語",
    "X87n1614_003:0082c19": "與明安延公相契。延嘆曰吾老矣。洞上一宗遂竟",
    "X87n1614_003:0082c20": "無人耶。以平生所著直裰皮履示之。遠曰當為持",
    "X87n1614_003:0082c21": "此衣履求人付之如何。延許之曰。他日果得人。出",
    "X87n1614_003:0082c22": "吾偈為證。偈曰。楊廣山前草。憑君待價焞。異苗翻",
    "X87n1614_003:0082c23": "茂處。深密固靈根。其尾云。得法者潛眾十年方可",
    "X87n1614_003:0082c24": "闡揚。遠拜受辭去。後住浮山。既老退休於會聖岩。",
    "X87n1614_003:0083a01": "一夕夢畜青色鷹為吉徵。屆旦師來。遠禮延之。令",
    "X87n1614_003:0083a02": "看外道問佛不問有言不問無言因緣。經三載。一",
    "X87n1614_003:0083a03": "日問曰。汝記得話頭麼試舉看。師擬對。遠掩其口。",
    "X87n1614_003:0083a04": "師了然開悟。遂禮拜。遠曰。汝妙悟玄機耶。師曰設",
    "X87n1614_003:0083a05": "有也須吐却。時資侍者在旁曰。青華嚴。今日如病",
    "X87n1614_003:0083a06": "得汗。師回顧曰。合取狗口。若更忉忉。我便即打。服",
    "X87n1614_003:0083a07": "勤又三年。遠出洞下宗旨示之。悉皆妙契。付以大",
    "X87n1614_003:0083a08": "陽頂相皮履直裰曰。代吾續洞上之風。吾住世非",
    "X87n1614_003:0083a09": "久。善自護持。無留此間。師遂辭出山。",
    "X87n1614_003:0083a10": "多羅轉經(禪林類聚一)第二十六祖不如蜜多受度得",
    "X87n1614_003:0083a11": "法。至東印土。為王演說法要。俾趣真乘。又謂王曰。",
    "X87n1614_003:0083a12": "此國當有聖人而繼於我。是時有婆羅門子。年二",
    "X87n1614_003:0083a13": "十許。幼失父母。不知名氏。或自言瓔珞。故人謂之",
    "X87n1614_003:0083a14": "瓔珞童子。遊行閭里丐求度日。若常不輕之類。人",
    "X87n1614_003:0083a15": "問汝何行急。即答云汝何行慢。我問何姓。乃云與",
    "X87n1614_003:0083a16": "汝同姓。莫知其故。後王與尊者同車而出。見瓔珞",
    "X87n1614_003:0083a17": "童子稽首於前。尊者曰汝憶往事否。曰我念遠劫",
    "X87n1614_003:0083a18": "中與師同居。師演摩訶般若。我轉甚深修多羅。今",
    "X87n1614_003:0083a19": "日之事盖契昔因。尊者又謂王曰。此童子非他。即",
    "X87n1614_003:0083a20": "大勢至菩薩是也。此聖之後出二人。一人化南印",
    "X87n1614_003:0083a21": "度。一人緣在震旦。四五年內却返此方。遂以昔因",
    "X87n1614_003:0083a22": "故名般若多羅。○般若多羅因東印度國王請祖",
    "X87n1614_003:0083a23": "齋次。王乃問。諸人盡轉經。唯師為甚不轉。祖曰貧",
    "X87n1614_003:0083a24": "道出息不墮眾緣。入息不居蘊界。常轉如是經百",
    "X87n1614_003:0083b01": "千萬億卷。非但一卷兩卷。",
    "X87n1614_003:0083b02": "俱胝誦呪(天龍法嗣　會元八)俱胝只念三行呪。便得名超",
    "X87n1614_003:0083b03": "一切人。",
    "X87n1614_003:0083b04": "神會義解(會元二)西京荷澤神會禪師。年十四為沙",
    "X87n1614_003:0083b05": "彌。謁六祖。祖曰知識遠來大艱辛。將本來否。若有",
    "X87n1614_003:0083b06": "本則合識主。試說看。師曰。以無住為本。見即是主。",
    "X87n1614_003:0083b07": "祖曰遮沙彌爭合取次語。便以杖打。師於杖下思",
    "X87n1614_003:0083b08": "惟曰。大善知識歷劫難逢。今既得遇豈惜身命。自",
    "X87n1614_003:0083b09": "此給侍。他日祖告眾曰。吾有一物無頭無尾。無名",
    "X87n1614_003:0083b10": "無字。無背無面。諸人還識否。師乃出曰。是諸佛之",
    "X87n1614_003:0083b11": "本源。神會之佛性。祖曰。向汝道無名無字。便喚作",
    "X87n1614_003:0083b12": "本源佛性。師禮拜而退。祖曰。此子向後設有把茆",
    "X87n1614_003:0083b13": "蓋頭。也只成得箇知解宗徒。(法眼曰。古人授記人終不錯。如今立知解",
    "X87n1614_003:0083b14": "為宗。即荷澤也)",
    "X87n1614_003:0083b15": "石頭真吼(林間錄上)和補曰。曹溪大師將入滅。方敢全",
    "X87n1614_003:0083b16": "提此令者。至江西馬祖南岳石頭則火振輝之。故",
    "X87n1614_003:0083b17": "号石頭為真吼。馬祖為全提。",
    "X87n1614_003:0083b18": "惟儼不為(會元五)藥山謁石頭密領玄旨。一日山坐",
    "X87n1614_003:0083b19": "次。石頭觀之問曰。汝在這裡作甚麼。曰一切不為。",
    "X87n1614_003:0083b20": "石頭曰恁麼即閑坐也。曰若閑坐即為也。石頭曰",
    "X87n1614_003:0083b21": "汝道不為且不為箇什麼。曰千聖亦不識。以偈贊",
    "X87n1614_003:0083b22": "曰。從來共住不知名。任運相將只麼行。自古上賢",
    "X87n1614_003:0083b23": "猶不識。造次凡流豈可明。",
    "X87n1614_003:0083b24": "從諗仍舊(林間錄上)趙州曰。莫費力也。大好言語。何不",
    "X87n1614_003:0083c01": "仍舊去。世間法尚有門。法豈無門。自是不仍舊故。",
    "X87n1614_003:0083c02": "老讓開胸(羅山道閑嗣傳燈廿三)江西北蘭讓禪師。湖塘亮",
    "X87n1614_003:0083c03": "長老問。伏承師兄畫得老師真。暫請瞻禮。師以兩",
    "X87n1614_003:0083c04": "手撥胸開示之。亮便禮拜。師云莫禮莫禮。亮云師",
    "X87n1614_003:0083c05": "兄錯也某甲不禮師兄。師云汝禮先師真。亮云因",
    "X87n1614_003:0083c06": "什麼教某甲莫禮。師云何曾錯。",
    "X87n1614_003:0083c07": "道符縮手(雪峰法嗣　會元七)鏡清有僧引童子到曰。此兒",
    "X87n1614_003:0083c08": "子常愛問僧佛法。請和尚驗看。師乃令点茶。童子",
    "X87n1614_003:0083c09": "點茶來。師啜訖。過盞托與童子童子近前接。師却",
    "X87n1614_003:0083c10": "縮手曰還道得麼。童子曰問將來。僧問和尚。此兒",
    "X87n1614_003:0083c11": "子見解如何。師云也只是一兩生持戒僧。",
    "X87n1614_003:0083c12": "豐干饒舌(傳燈廿七)閭丘徹請豐干欲住持。干不從。丘",
    "X87n1614_003:0083c13": "云。若然。彼處可拜誰師乎。干曰彼有寒拾者則文",
    "X87n1614_003:0083c14": "殊普賢化身也。可拜彼。丘行天台興聖寺。拜寒拾。",
    "X87n1614_003:0083c15": "寒拾曰。因何拜我。丘云。豐干和尚曰。寒拾者文殊",
    "X87n1614_003:0083c16": "普賢化身也。行可拜彼。故來拜。寒拾笑曰。豐干饒",
    "X87n1614_003:0083c17": "舌。豐干饒舌。汝何不拜豐干。豈不知阿彌陀如來。",
    "X87n1614_003:0083c18": "憩鶴多口(韶山普法嗣　會元六)和補曰。一日僧參韶山。山",
    "X87n1614_003:0083c19": "問曰莫是多口白頭困麼。曰不敢。師曰有多少口。",
    "X87n1614_003:0083c20": "曰通身是。師曰尋常向甚麼處屙。曰向韶山句裡",
    "X87n1614_003:0083c21": "屙。師曰。有韶山口即得。無韶山口向甚麼處屙。因",
    "X87n1614_003:0083c22": "無語。師便打。",
    "X87n1614_003:0083c23": "雲岳殘羹(臨濟法嗣　傳燈十二)雲山和尚有僧從西京來。師",
    "X87n1614_003:0083c24": "問還將得西京主人書來否。曰不敢妄通消息。師",
    "X87n1614_003:0084a01": "云作家師僧。天然有在曰殘羹餿飯誰喫。師云獨",
    "X87n1614_003:0084a02": "有闍梨不甘喫。其僧乃作吐勢。師喚侍者曰扶出",
    "X87n1614_003:0084a03": "這病僧著。僧便出去。",
    "X87n1614_003:0084a04": "泐潭酸酒(真淨文法嗣　會元十七)隆興府泐潭湛堂文準禪",
    "X87n1614_003:0084a05": "師。僧問如何是道。師云蒼天蒼天。曰學人特伸請",
    "X87n1614_003:0084a06": "問。師曰。十字街頭吹尺八。村酸冷酒兩三巡。",
    "X87n1614_003:0084a07": "谷泉巴鼻(汾陽法嗣)南岳芭蕉庵主。世呼為泉大道。以",
    "X87n1614_003:0084a08": "其歌頌間有大道為題。如六巴鼻頌曰。大道巴鼻。",
    "X87n1614_003:0084a09": "問著瞌睡。背負葫蘆。任歌逸戲。散聖巴鼻。逢場作",
    "X87n1614_003:0084a10": "戱。東湧西沒。南州北里。禪師巴鼻。有利無利。碧嶽",
    "X87n1614_003:0084a11": "崔嵬。龍行虎視。衲僧巴鼻。坐具尺二。休尋短長。風",
    "X87n1614_003:0084a12": "高雲起。座主巴鼻。懸河無滯。地湧金蓮。手擎如意。",
    "X87n1614_003:0084a13": "山童巴鼻。金將火試。客問山居。遠來不易。",
    "X87n1614_003:0084a14": "真歇筯斗(丹霞子淳嗣)。",
    "X87n1614_003:0084a15": "惠可斷臂(會元一)初祖因有僧神光來參。祖端坐。莫",
    "X87n1614_003:0084a16": "聞誨厲。立庭下。遲明積雪齊腰。祖憫而問曰。汝久",
    "X87n1614_003:0084a17": "立雪中當求何事。師悲淚曰。唯願慈悲聞甘露門。",
    "X87n1614_003:0084a18": "廣度群品。祖曰。諸佛無上妙道。曠劫精勤難行能",
    "X87n1614_003:0084a19": "行。豈以小德小智輕心慢心冀真乘哉。師聞已取",
    "X87n1614_003:0084a20": "利刀自斷左臂。置于祖前師。廼曰。諸佛法印可得",
    "X87n1614_003:0084a21": "聞乎。祖曰諸佛法印匪從人得。曰我心未安乞師",
    "X87n1614_003:0084a22": "安心。祖曰將心來與汝安心。曰覔心不可得。祖曰",
    "X87n1614_003:0084a23": "與汝安心竟。又記之曰。汝但外息諸緣。內心無喘。",
    "X87n1614_003:0084a24": "心如墻壁。可以入道。",
    "X87n1614_003:0084b01": "神觀安頭和補曰。真淨留贈香城淳長老頌曰。簾",
    "X87n1614_003:0084b02": "捲西山色。禪心共月華。香城深處寺。靈觀上人家。",
    "X87n1614_003:0084b03": "絕頂壇猶在。盈頭乳已賒。而今淳道者。經誦白蓮",
    "X87n1614_003:0084b04": "花。",
    "X87n1614_003:0084b05": "王老水牯(馬祖法嗣　傳燈八)南泉因僧問。和尚百年後向",
    "X87n1614_003:0084b06": "什麼處去。師云作一頭水牯牛去。僧云某甲隨和",
    "X87n1614_003:0084b07": "尚去得否。云汝若來衘取一枝草來。",
    "X87n1614_003:0084b08": "中邑獼猴(馬祖法嗣　傳燈六)朗州中邑洪思禪師。因仰山",
    "X87n1614_003:0084b09": "為新戒。時到謝戒師。見來於禪床上。拍手云和和。",
    "X87n1614_003:0084b10": "仰山即東邊立又西邊立又中心立。然後謝戒了。",
    "X87n1614_003:0084b11": "却退後立。師云什麼處得此三昧。山云曹溪脫印",
    "X87n1614_003:0084b12": "子學來。師云汝道曹溪用此三昧接什麼人。山云",
    "X87n1614_003:0084b13": "接一宿覺。却云和尚什麼處得此三昧。師曰馬大",
    "X87n1614_003:0084b14": "師處學得。問如何得見性。師云譬如有屋。屋有六",
    "X87n1614_003:0084b15": "窓。內有一獼猴。東邊喚山山。山山應如是。六窓俱",
    "X87n1614_003:0084b16": "應。仰山禮謝起云。蒙和尚譬喻。無不了知。更有一",
    "X87n1614_003:0084b17": "事。只如內獼猴困睡。外獼猴欲與相見時如何。師",
    "X87n1614_003:0084b18": "下禪床執仰山手作舞云。山山與汝相見了。譬如",
    "X87n1614_003:0084b19": "蟭螟虫在蚊子眼睫上作窠。向十字街頭呌喚云。",
    "X87n1614_003:0084b20": "土矌人希。相逢者少。",
    "X87n1614_003:0084b21": "茱萸釘橛(南泉法嗣)鄂州茱萸山和尚。初住隨州護國",
    "X87n1614_003:0084b22": "院為第一世。金輪可觀和尚問。如何是道。師云莫",
    "X87n1614_003:0084b23": "向虗空裡釘橛。觀云虗空是橛。師乃打之。觀捉住",
    "X87n1614_003:0084b24": "云。莫打某甲。已後錯打人在。師便休。",
    "X87n1614_003:0084c01": "象骨輥毬(會元七)玄沙謂雪峯曰。某甲如今大用去。",
    "X87n1614_003:0084c02": "和尚作麼生。師將三箇木毬一時拋出。沙作斫牌",
    "X87n1614_003:0084c03": "勢。師云你親在靈山方得如此。沙曰也是自家事。",
    "X87n1614_003:0084c04": "一日陞座。眾集定。師輥出木毬。玄沙遂捉來安舊",
    "X87n1614_003:0084c05": "處。師凡有僧來參。輥出示之。",
    "X87n1614_003:0084c06": "龍潭送餅(天皇道悟法嗣　會元七)龍潭未出家時為餅鋪。",
    "X87n1614_003:0084c07": "住在天皇寺前。每日常供餅十枚上天皇。皇受了",
    "X87n1614_003:0084c08": "却一餅與之曰。惠汝以蔭子孫。潭云是某將來。何",
    "X87n1614_003:0084c09": "以返云惠汝。皇云是汝將來。復汝何咎。潭因有悟",
    "X87n1614_003:0084c10": "入。遂投出家。",
    "X87n1614_003:0084c11": "投子沽油(翠微無學嗣傳燈錄)投子悟翠微宗旨結茆而",
    "X87n1614_003:0084c12": "居。一日趙州至桐城縣。途中相遇乃逆而問曰。莫",
    "X87n1614_003:0084c13": "是投子山主麼。師云茶鹽錢乞一文。州無語。先到",
    "X87n1614_003:0084c14": "庵中坐。師携油瓶皈。州曰。久響投子。到來只見箇",
    "X87n1614_003:0084c15": "賣油翁。師云。汝只見賣油翁。亦不識投子。如何是",
    "X87n1614_003:0084c16": "投子。師云油油。",
    "X87n1614_003:0084c17": "嚴陽飼虎(趙州法嗣　傳燈十一)嚴陽尊者初參趙州。問一物",
    "X87n1614_003:0084c18": "不將來時如何。州云放下着。者云。一物不將來。放",
    "X87n1614_003:0084c19": "下箇什麼。州曰與麼則擔取去。者於言下大悟。後",
    "X87n1614_003:0084c20": "住山。有一虵一虎就手而食。",
    "X87n1614_003:0084c21": "惠藏牧牛(傳燈六)撫州石鞏惠藏禪師。一日在廚作",
    "X87n1614_003:0084c22": "務。馬祖曰作什麼生。曰牧牛。祖曰作麼生牧。曰。一",
    "X87n1614_003:0084c23": "回入草去。驀鼻拽將回。祖曰子真牧牛也。",
    "X87n1614_003:0084c24": "宣鑒出浴(龍潭法嗣　傳燈六)守廓侍者問德山曰。從上諸",
    "X87n1614_003:0085a01": "聖向甚麼處去。山曰作麼作麼。廓曰。勑点飛龍馬。",
    "X87n1614_003:0085a02": "跛鼈出頭來。山便休去。來日浴出。廓過茶與山。山",
    "X87n1614_003:0085a03": "於背上拊一下曰。昨日公案作麼生。廓曰這老漢",
    "X87n1614_003:0085a04": "今日方始瞥地。山又休去。",
    "X87n1614_003:0085a05": "師鼎登樓(雪峯法嗣　傳燈十九)越州諸暨縣越山師鼎。號鑒",
    "X87n1614_003:0085a06": "真禪師。初參雪峯而染指。後因閩王請於清風樓",
    "X87n1614_003:0085a07": "齋。坐久舉目。忽覩日光豁然頓曉。而有偈曰。清風",
    "X87n1614_003:0085a08": "樓上赴官齋。此日平生眼豁開。方識普通年遠事。",
    "X87n1614_003:0085a09": "不從葱嶺路將來。皈呈雪峯。峯然之。",
    "X87n1614_003:0085a10": "雲庵奪席(黃龍南法嗣　僧寶傳下)雲庵真淨克文禪師。年二",
    "X87n1614_003:0085a11": "二十五試所習。剃髮受具足戒。學經論無不臻妙。",
    "X87n1614_003:0085a12": "奪京洛講席。自為主客而發奧義者數矣。",
    "X87n1614_003:0085a13": "淨照隨舟(浮山遠法嗣　僧寶廿六)浮因淨照禪師。名道臻。字",
    "X87n1614_003:0085a14": "伯祥。一日行江上顧舟默計曰。當隨所住。信吾緣",
    "X87n1614_003:0085a15": "也。問舟師曰載我船尾可乎。舟師笑曰。師欲何之。",
    "X87n1614_003:0085a16": "我入汴船也。師云。吾行游京師。因載之而北。",
    "X87n1614_003:0085a17": "國師三喚(六祖法嗣　會元二)南陽惠忠國師。一日三喚。侍",
    "X87n1614_003:0085a18": "者三應。師曰將謂吾孤負汝。却是汝孤負吾。",
    "X87n1614_003:0085a19": "趙州一搯(會元四)趙州尼問如何是密密意。州以手",
    "X87n1614_003:0085a20": "搯之。尼曰和尚猶有這箇在。州曰却是你有這箇",
    "X87n1614_003:0085a21": "在。",
    "X87n1614_003:0085a22": "大隋蓋龜(傳燈十一)益州大隋法真禪師。庵側有一龜。",
    "X87n1614_003:0085a23": "僧問一切眾生皮褁骨。這箇眾生為什麼骨褁皮。",
    "X87n1614_003:0085a24": "師拈鞋履盖龜背上。僧無語。",
    "X87n1614_003:0085b01": "日丈野鴨(會元三)見上卷百丈捲席處。○和補曰。百",
    "X87n1614_003:0085b02": "丈侍馬祖行次。見一群埜鴨飛過。祖曰是甚麼。丈",
    "X87n1614_003:0085b03": "曰野鴨子。祖曰甚麼處去也。丈曰飛過去。祖遂把",
    "X87n1614_003:0085b04": "鼻扭。百丈痛失聲。祖曰又道飛過去也。師於言下",
    "X87n1614_003:0085b05": "有省。",
    "X87n1614_003:0085b06": "曹嶠靈衣(洞山价法嗣　會元十三)僧問曹山。靈衣不挂時如",
    "X87n1614_003:0085b07": "何。師曰曹山孝滿。曰孝滿後如何。師曰曹山好顛",
    "X87n1614_003:0085b08": "酒。",
    "X87n1614_003:0085b09": "踈山壽塔(會元十三)踈山因有僧為師造壽塔畢白師。",
    "X87n1614_003:0085b10": "師曰將多少錢與匠人。曰一切在和尚。師云為將",
    "X87n1614_003:0085b11": "三錢與匠人。為將兩錢與匠人。為將一錢與匠人。",
    "X87n1614_003:0085b12": "若道得與吾親造塔來。僧無語。後僧舉似大嶺庵",
    "X87n1614_003:0085b13": "閑和尚(即羅山也)。嶺曰。還有人道得麼。僧曰未有人道",
    "X87n1614_003:0085b14": "得。嶺曰汝皈與踈山道。若將三錢與匠人。和尚此",
    "X87n1614_003:0085b15": "生決定不得塔。若將兩錢與匠人。和尚與匠人共",
    "X87n1614_003:0085b16": "出一隻手。若將一錢與匠人。累他匠人眉鬚墮落。",
    "X87n1614_003:0085b17": "僧回如教而說。師具威儀望大嶺作禮。嘆曰。將謂",
    "X87n1614_003:0085b18": "無人。大嶺有古佛放光射到此間。雖然如是。也是",
    "X87n1614_003:0085b19": "臘月蓮華。大嶺後聞此語曰。我恁麼道。早是龜毛",
    "X87n1614_003:0085b20": "長三尺。",
    "X87n1614_003:0085b21": "百會不會(會元七)洛京南院和尚。有儒者愽覽古今。",
    "X87n1614_003:0085b22": "時呼為張百會。謁師。師問莫是張百會麼。曰不敢。",
    "X87n1614_003:0085b23": "師以手於空畫一畫曰會麼。曰不會。師曰。一尚不",
    "X87n1614_003:0085b24": "會。甚麼處得百會來。",
    "X87n1614_003:0085c01": "法達不達(六祖法嗣　傳燈五)洪州法達禪師者。洪州豐城",
    "X87n1614_003:0085c02": "人也。七歲出家。誦法華經。進具之後來禮六祖。頭",
    "X87n1614_003:0085c03": "不至地。祖訶曰。禮不投地何如不禮。汝心中必有",
    "X87n1614_003:0085c04": "一物。蘊習何事耶。師云念法華經已及三千部。祖",
    "X87n1614_003:0085c05": "曰汝若念至萬部。不得其經意。不以為勝。則與吾",
    "X87n1614_003:0085c06": "偕行。汝今負此事。即生亡功福無比。祖又曰汝名",
    "X87n1614_003:0085c07": "什麼。對曰名法達。祖曰。汝名法達。何曾達法。復說",
    "X87n1614_003:0085c08": "偈曰。汝今名法達。勤誦未休歇。空誦但循聲。明心",
    "X87n1614_003:0085c09": "號菩薩。汝今有緣故。吾今為汝說。但信佛無言。蓮",
    "X87n1614_003:0085c10": "華從口發。師聞偈悔過曰。而今而後當謙恭一切。",
    "X87n1614_003:0085c11": "唯願和尚大慈略說經中義理。祖曰。汝念此經以",
    "X87n1614_003:0085c12": "何為宗。師云。學人愚鈍。從來但依文誦念。豈知宗",
    "X87n1614_003:0085c13": "趣。祖曰。汝試為吾念一編。吾當為汝解說。師即高",
    "X87n1614_003:0085c14": "聲念經。至方便品。祖曰。止。此經元來以因緣出世",
    "X87n1614_003:0085c15": "為宗。縱說多種譬喻亦無越於此。何者因緣。唯一",
    "X87n1614_003:0085c16": "大事。一大事即佛知見也。汝慎勿錯解經意。見他",
    "X87n1614_003:0085c17": "道開示悟入自是佛之知見。我輩無分。若作此解。",
    "X87n1614_003:0085c18": "乃是謗經毀佛也。彼既是佛。已具知見。何用更開。",
    "X87n1614_003:0085c19": "汝今當信佛知見者。只汝自心。更無別體。盖為一",
    "X87n1614_003:0085c20": "切眾生自蔽光明。貪受塵境。外緣內擾。甘受驅馳。",
    "X87n1614_003:0085c21": "便勞他從三昧起。種種苦口勸令寢息。莫向外求",
    "X87n1614_003:0085c22": "與佛無二。故云開佛知見。故但勞勞孰念謂為功",
    "X87n1614_003:0085c23": "課者。何異犛牛愛尾也。師云。若然者俱得解義。不",
    "X87n1614_003:0085c24": "勞誦經耶。祖曰。經有何過。豈障汝念。只為迷悟在",
    "X87n1614_003:0086a01": "人。損益由汝。聽吾偈曰。心迷法華轉。心悟轉法華。",
    "X87n1614_003:0086a02": "誦久不明己。與義作讎家。無念念即正。有念念成",
    "X87n1614_003:0086a03": "邪。有無俱不計。長御白牛車。師聞偈再啟曰。經云",
    "X87n1614_003:0086a04": "諸大聲聞乃至菩薩皆盡思度量。尚不能測於佛",
    "X87n1614_003:0086a05": "智。今令凡夫但悟自心便名佛之知見。自非上根",
    "X87n1614_003:0086a06": "未免疑謗。又經說三車大牛之車與白牛車如何",
    "X87n1614_003:0086a07": "區別。願和尚再垂宣說。祖曰。經意分明。汝自迷背。",
    "X87n1614_003:0086a08": "諸三乘人不能測佛智者。患在度量也。饒伊盡思",
    "X87n1614_003:0086a09": "共推。轉加懸遠。佛本為凡夫說。不為佛說。此理若",
    "X87n1614_003:0086a10": "不肯信者。從他退席。殊不知坐却白牛車。更於門",
    "X87n1614_003:0086a11": "外覔三車。況經文明向汝道。無二亦無三。汝何不",
    "X87n1614_003:0086a12": "省三車是假。為昔時故。一乘是實。為今時故。只教",
    "X87n1614_003:0086a13": "汝去假歸實。歸實之後實亦無名。應知所有珍財",
    "X87n1614_003:0086a14": "盡屬於汝。由汝受用。更不作父想。亦不作子想。亦",
    "X87n1614_003:0086a15": "無用想。是名持法華經。從劫至劫手不釋卷。從晝",
    "X87n1614_003:0086a16": "至夜無不念時也。師既蒙啟發。踊躍歡喜。以偈贊",
    "X87n1614_003:0086a17": "曰。經誦三千部。曹溪一句亡。未明出世旨。寧歇累",
    "X87n1614_003:0086a18": "生狂。羊鹿牛權設。初中後善揚。誰知火宅內。元是",
    "X87n1614_003:0086a19": "法中王。祖曰。汝今後方可名為念經僧也。師從此",
    "X87n1614_003:0086a20": "領玄旨。亦不輟誦持。",
    "X87n1614_003:0086a21": "揚岐八棒",
    "X87n1614_003:0086a22": "臨濟四喝(黃檗法嗣)臨濟謂僧曰。有時一喝如金剛王",
    "X87n1614_003:0086a23": "寶劒。有時一喝如踞地師子。有時一喝如探竿影",
    "X87n1614_003:0086a24": "草。有時一喝不作一喝用。汝作麼生會。僧擬議。師",
    "X87n1614_003:0086b01": "便喝。",
    "X87n1614_003:0086b02": "匾頭被罵(會元十七)黃龍惠南禪師。叢林目曰南匾頭。",
    "X87n1614_003:0086b03": "因趍詣慈明之室曰。惠南以闇短望道未見。此聞",
    "X87n1614_003:0086b04": "夜參。如迷行得指南之車。然唯大慈更施法施。使",
    "X87n1614_003:0086b05": "盡餘疑。慈明笑曰。書記已領徒游方。名聞叢林。借",
    "X87n1614_003:0086b06": "有疑不以襄陋鄙。棄坐而商略顧不可哉。呼侍者",
    "X87n1614_003:0086b07": "進榻且使坐。師固辭。哀懇愈切。慈明曰。書記學雲",
    "X87n1614_003:0086b08": "門禪。必善其旨。如曰放洞山三頓棒。洞山于時應",
    "X87n1614_003:0086b09": "打不應打。師云應打。慈明色壯而言。聞三頓棒聲",
    "X87n1614_003:0086b10": "便是喫棒。則汝自旦及暮聞鵶鳴鵲噪鐘魚鼓板",
    "X87n1614_003:0086b11": "之聲亦應喫棒。何時當已哉。師瞠而却。慈明云。吾",
    "X87n1614_003:0086b12": "始疑不堪汝師。今可也。即使拜師。拜起。慈明理前",
    "X87n1614_003:0086b13": "語曰。脫如汝會雲門意旨。則趙州嘗言。臺山婆子",
    "X87n1614_003:0086b14": "被我勘破。試指其可勘處。師面熱汗下不知答。趨",
    "X87n1614_003:0086b15": "出。明日詣之。又遭詬罵。師慙。見左右即曰。政以未",
    "X87n1614_003:0086b16": "解求決耳。罵豈慈悲法施之式。慈明笑曰。是罵耶。",
    "X87n1614_003:0086b17": "師於是默悟其旨。失聲曰。泐潭果是死語。献語曰。",
    "X87n1614_003:0086b18": "傑出叢林是趙州。老婆勘破沒來由。而今四海清",
    "X87n1614_003:0086b19": "如鏡。行人莫以路為讎。慈明以手點沒字顧師。師",
    "X87n1614_003:0086b20": "即易有之字。而心服其妙密。留月餘辭去。",
    "X87n1614_003:0086b21": "水潦遭蹈(傳燈八)水潦和尚參馬祖。禮拜起欲伸問。",
    "X87n1614_003:0086b22": "祖一蹈蹈倒。師忽然大悟。起來呵呵大笑云。也太",
    "X87n1614_003:0086b23": "奇。也太奇。百千三昧。無量妙義。只向一毫端上識",
    "X87n1614_003:0086b24": "得根源去。便禮拜。",
    "X87n1614_003:0086c01": "死心下火(黃龍法嗣　會元十七)寶覺禪師將入滅。命門人黃",
    "X87n1614_003:0086c02": "太史庭堅主後事。荼毗日隣峯為康炬火不續。黃",
    "X87n1614_003:0086c03": "顧師之得法上首死心新禪師曰。此老師有待於",
    "X87n1614_003:0086c04": "吾兄也。新以喪拒。黃強之。新執炬召眾曰。不是餘",
    "X87n1614_003:0086c05": "殃累及我。彌天罪過不容誅。而今兩脚捎空去。不",
    "X87n1614_003:0086c06": "作牛號定作驢。以火炬打一圓相。祗向這裡雪屈。",
    "X87n1614_003:0086c07": "擲炬應手而爇。",
    "X87n1614_003:0086c08": "自禪掛塔(五祖演法嗣)蘄州五祖表自禪師。嗣祖席。衲",
    "X87n1614_003:0086c09": "子四至不可遏。師榜侍者門曰。東山有三句。若人",
    "X87n1614_003:0086c10": "道得掛塔。衲子皆披靡。一日有僧携坐具徑造丈",
    "X87n1614_003:0086c11": "室謂師曰。某甲道不得。祗要掛塔。師大喜呼維那",
    "X87n1614_003:0086c12": "於明窓下安排。",
    "X87n1614_003:0086c13": "天然口啞(石頭迁法嗣　會元三)龐居士一日見丹霞來。遂",
    "X87n1614_003:0086c14": "不語亦不起。霞廼拈起手中拂子。士便拈起鎚子。",
    "X87n1614_003:0086c15": "霞曰只恁麼別更有在。士曰此回見兄不似於前。",
    "X87n1614_003:0086c16": "霞云不妨減人聲價。士曰本來要折倒汝一上。霞",
    "X87n1614_003:0086c17": "曰恁麼則啞却天然口也。士曰汝啞却本分。猶累",
    "X87n1614_003:0086c18": "我啞却。霞乃擲却拂子去。士曰。然闍梨。然闍梨。霞",
    "X87n1614_003:0086c19": "不顧。士曰。不唯患啞。兼亦患聾。",
    "X87n1614_003:0086c20": "大耳心通(會元二)唐肅宗詔南陽惠忠國師試驗西",
    "X87n1614_003:0086c21": "天大耳三藏他心通。師到。三藏作禮立左邊。師問",
    "X87n1614_003:0086c22": "曰汝得他心通耶。曰不敢。師曰汝道老僧只今在",
    "X87n1614_003:0086c23": "何處。曰和尚是一國之師却去西川看競渡。又問",
    "X87n1614_003:0086c24": "汝道只今又在何處。曰天津橋上看弄胡孫。又問",
    "X87n1614_003:0087a01": "汝道只今聻。三藏罔然。師叱曰。者野狐精。他心通",
    "X87n1614_003:0087a02": "在何處。",
    "X87n1614_003:0087a03": "文益書字(桂琛法嗣　會元六)和補曰。昔有一老宿住菴。於",
    "X87n1614_003:0087a04": "門上書心字。於窓上書心字。於壁上書心字。法眼",
    "X87n1614_003:0087a05": "云。門上但書門字。窓上但書窓字。壁上但書壁字。",
    "X87n1614_003:0087a06": "玄覺云。門上不要書門字。窓上不要書窓字。壁上",
    "X87n1614_003:0087a07": "不要書壁字。何故。字義炳然。",
    "X87n1614_003:0087a08": "曉聰栽松(文殊應天真嗣五燈十五)洞山曉聰禪師。手植萬",
    "X87n1614_003:0087a09": "松於東嶺而誦金剛般若經。山中人名其嶺曰金",
    "X87n1614_003:0087a10": "剛。方植松而寶禪師至。時親自五祖來。師問上嶺",
    "X87n1614_003:0087a11": "一句作麼生。道寶曰氣急殺人。師拄钁呵曰。從何",
    "X87n1614_003:0087a12": "得此隨語生解阿師。見問上嶺便言氣急。佛法却",
    "X87n1614_003:0087a13": "成流布。寶請代語。師曰何不道氣喘殺人。逍遙問",
    "X87n1614_003:0087a14": "嶺在此金剛在什麼處。師指曰此一株松是老僧",
    "X87n1614_003:0087a15": "親栽。初比部郎中許公式出守南昌。過蓮華峯。聞",
    "X87n1614_003:0087a16": "祥公曰聦道者在江西。試尋訪之。此僧人天眼目",
    "X87n1614_003:0087a17": "也。許公既至。聞聰住山家風。作詩寄之曰。語言渾",
    "X87n1614_003:0087a18": "不滯。高躡祖師蹤。夜坐連雲石。晝栽帶雨松。鏡分",
    "X87n1614_003:0087a19": "金殿燭。山荅月樓鐘。有問西來意。靈堂對遠峰。",
    "X87n1614_003:0087a20": "禾山義虎(黃龍南法嗣　僧寶傳下)禾山普禪師初秀。出講席",
    "X87n1614_003:0087a21": "解唯識起信論。兩川無敢難詰者。號義虎。",
    "X87n1614_003:0087a22": "瑞岩臥龍(岩頭法嗣　傳燈十七)台州瑞岩師彥禪師。謁夾山",
    "X87n1614_003:0087a23": "會和尚。會問什麼處來。曰臥龍來。會曰來時龍還",
    "X87n1614_003:0087a24": "起未。師乃顧視之。會曰灸瘡上更著艾燋。曰和尚",
    "X87n1614_003:0087b01": "苦如此作什麼。會便休。",
    "X87n1614_003:0087b02": "翠岩唾地(石霜法嗣　會元十七)蘄州開元子琦禪師謁翠岩",
    "X87n1614_003:0087b03": "真禪師問佛法大意。唾地曰這一滴落在甚麼處。",
    "X87n1614_003:0087b04": "琦捫膺曰學人今日脾疼。師解顏。",
    "X87n1614_003:0087b05": "寶壽釘空(臨濟法嗣　傳燈十二)鎮州寶壽沼和尚。胡釘鉸來",
    "X87n1614_003:0087b06": "參。師問汝莫是胡釘鉸。曰不敢。師曰還解釘得虗",
    "X87n1614_003:0087b07": "空否。曰請和尚打破。某甲與釘。師以拄杖打之。胡",
    "X87n1614_003:0087b08": "曰和尚莫錯打某甲。師云向後有多口阿師與點",
    "X87n1614_003:0087b09": "破在。",
    "X87n1614_003:0087b10": "一城人瞎(傳燈十二)寶壽開堂。三聖推出一僧在寶壽",
    "X87n1614_003:0087b11": "前。壽便打其僧。聖云。長老若恁麼為人。瞎却鎮州",
    "X87n1614_003:0087b12": "一城人眼在。",
    "X87n1614_003:0087b13": "三日耳聾(會元三)見前黃蘗吐舌處。",
    "X87n1614_003:0087b14": "東山餕饀(五祖錄)和補曰。法演遊方十餘年。海上參",
    "X87n1614_003:0087b15": "尋見數人尊宿。乃到浮山圓鑑會下。直是開口不",
    "X87n1614_003:0087b16": "得。後到白雲門下。咬破一箇鐵餕饀。直得百味具",
    "X87n1614_003:0087b17": "足。且道饀子一句作麼生道。乃有偈。花發雞冠媚",
    "X87n1614_003:0087b18": "早稱。誰人能染紫絲頭。有時風動頻相倚。似向階",
    "X87n1614_003:0087b19": "前鬪不休。",
    "X87n1614_003:0087b20": "揚岐栗蓬(會元十九)楊岐問僧。栗棘蓬作麼生吞。金剛",
    "X87n1614_003:0087b21": "圈作麼生透。",
    "X87n1614_003:0087b22": "惠南主法(僧寶傳下)黃龍南曰。住持要在得眾。得眾要",
    "X87n1614_003:0087b23": "在見情。先師言。人情者為世之福田。盖理道所由",
    "X87n1614_003:0087b24": "生也。故時之否泰事損益必因人情。情有時通塞",
    "X87n1614_003:0087c01": "則否泰生。事有時厚薄則損益至。唯聖人能通天",
    "X87n1614_003:0087c02": "下之情。故易之別卦乾下坤上則曰泰。乾上坤下",
    "X87n1614_003:0087c03": "則曰否。其取象損上益下則曰益。損下益上則曰",
    "X87n1614_003:0087c04": "損。夫乾為天。坤為地。天在下而地在上。位故乖矣。",
    "X87n1614_003:0087c05": "而返謂之泰者。上下交故也。主在上而賓處下。義",
    "X87n1614_003:0087c06": "故順矣。而返謂之否者。上下不交故也。是以天地",
    "X87n1614_003:0087c07": "不交庶物不育。人情不交萬事不和。損益之義亦",
    "X87n1614_003:0087c08": "由是矣。夫在人上者能約己以裕下。下必悅而奉",
    "X87n1614_003:0087c09": "上矣。豈不謂之益乎。在上者蔑下而肆諸己。下必",
    "X87n1614_003:0087c10": "怨而叛上矣。豈不謂之損乎。故上下交則泰。不交",
    "X87n1614_003:0087c11": "則否。自損者人益。自益者人損。情之得失豈容易",
    "X87n1614_003:0087c12": "乎。先聖甞喻人為舟。情為水。水能載舟亦能覆舟。",
    "X87n1614_003:0087c13": "水順舟浮。違則沒矣。故住持得人情則興。失人情",
    "X87n1614_003:0087c14": "則廢。全得而全興。全失而全廢。故同善則福多。同",
    "X87n1614_003:0087c15": "惡則禍甚。善惡同類端如貫珠。興廢象行明若觀",
    "X87n1614_003:0087c16": "日。斯歷代之元龜也。",
    "X87n1614_003:0087c17": "居訥扶宗(延慶榮法嗣　會元十六)圓通居訥禪師。仁宗皇帝",
    "X87n1614_003:0087c18": "聞其名。皇祐初詔住十方淨因禪院。師稱目疾不",
    "X87n1614_003:0087c19": "能奉詔。有旨令舉自代。遂舉僧懷璉禪學精深在",
    "X87n1614_003:0087c20": "居訥之右。於是詔璉。璉至引對問佛法大意稱旨。",
    "X87n1614_003:0087c21": "天下賢師知人。",
    "X87n1614_003:0087c22": "洪濟師子",
    "X87n1614_003:0087c23": "遼陽大虫",
    "X87n1614_003:0087c24": "趙州探水(傳燈十)趙州一日訪茱萸。將拄杖於法堂",
    "X87n1614_003:0088a01": "上東行西行。萸云作什麼。州云探水。萸云我這裡",
    "X87n1614_003:0088a02": "一滴也無。州將拄杖靠壁便出。",
    "X87n1614_003:0088a03": "百丈夾火(傳燈九)溈山一日侍百丈次。丈問誰。山曰",
    "X87n1614_003:0088a04": "靈祐。丈曰汝撥爐中有火否。山撥之無火。丈躬自",
    "X87n1614_003:0088a05": "深撥得栗火。舉以似山云。你道無。者箇聻。山忽然",
    "X87n1614_003:0088a06": "契悟。遂禮拜。陳其所解。丈云。此迺暫時岐路耳。欲",
    "X87n1614_003:0088a07": "識佛性義。當觀時節因緣。時節若至。如迷忽悟如",
    "X87n1614_003:0088a08": "忘忽憶。方省己物不從他得。故祖師云。悟了同未",
    "X87n1614_003:0088a09": "悟。無心亦無法。只是無虗妄凡聖等心。本來心法",
    "X87n1614_003:0088a10": "元自具足。汝今既是。善自護持。次日同百丈入山",
    "X87n1614_003:0088a11": "作務。丈曰將得火來麼。山曰將得來。丈曰在甚處。",
    "X87n1614_003:0088a12": "山乃拈一枝柴吹兩吹度與百丈。丈曰如蟲禦木。",
    "X87n1614_003:0088a13": "金峰行餅(禪林類聚十八)金峰一日於僧堂內喫餬餅次。",
    "X87n1614_003:0088a14": "自拈一枚餅從上板頭。轉一匝。大眾見一時合掌。",
    "X87n1614_003:0088a15": "峰云。假使你十分擡起手。也祇得一半。至晚有僧",
    "X87n1614_003:0088a16": "請益云。今日行餅見僧合掌。和尚道假饒十分擡",
    "X87n1614_003:0088a17": "起手也祇得一半。請和尚全道。峯作拈餅勢復云。",
    "X87n1614_003:0088a18": "會麼。僧云不會。峯云。金峯也祇得一半。",
    "X87n1614_003:0088a19": "布袋拈果(傳燈廿七)布袋在通衢立。有僧云作什麼。布",
    "X87n1614_003:0088a20": "袋云等箇人。僧云來也。布袋取一橘子與僧。僧纔",
    "X87n1614_003:0088a21": "接。布袋縮手云。你不是者箇人。",
    "X87n1614_003:0088a22": "中邑鳴[口*耶]中邑每見僧。拍手皷唇曰。[口*耶]鳴[口*耶]鳴。",
    "X87n1614_003:0088a23": "青山骨剉(黃蘗法嗣　傳燈十二)杭州羅漢院宗徹禪師。僧問",
    "X87n1614_003:0088a24": "如何是西來意。師云骨剉也。師對機多用此語。時",
    "X87n1614_003:0088b01": "人因號骨剉和尚。",
    "X87n1614_003:0088b02": "明招目眇(羅山道閑法嗣　會元十三)務州明招謙和尚。眇一",
    "X87n1614_003:0088b03": "目。叢林號獨眼龍。",
    "X87n1614_003:0088b04": "雲門脚跛(會元五)雲門初參睦州。方扣門。州揕之曰",
    "X87n1614_003:0088b05": "道道。門驚不暇答。乃推出曰。秦時[車*度]轢鑽。隨掩其",
    "X87n1614_003:0088b06": "扉。損門右足。",
    "X87n1614_003:0088b07": "四處謾人(傳燈十九)漳州保福從展禪師四謾人。一問",
    "X87n1614_003:0088b08": "僧。殿裏是甚麼佛。僧曰和尚定當看。師曰釋迦佛。",
    "X87n1614_003:0088b09": "僧云莫謾人好。師云却是你謾我。二問僧。作甚麼",
    "X87n1614_003:0088b10": "業喫得與麼大。僧云和尚也不少。師作蹲勢。僧云",
    "X87n1614_003:0088b11": "和尚莫謾人好。師云却是你謾我。三問僧。汝名甚",
    "X87n1614_003:0088b12": "麼。僧云咸澤。師云忽遇枯涸看如何。僧云誰是枯",
    "X87n1614_003:0088b13": "涸者。師云我是。僧云和尚莫謾人好。師云却是你",
    "X87n1614_003:0088b14": "謾我。四問浴主湯鍋濶多少。主云請師量。師便作",
    "X87n1614_003:0088b15": "量勢。主云和尚莫謾人好。師云却是你謾我。",
    "X87n1614_003:0088b16": "三翻懡[怡台+羅](傳燈)隋州護國院守澄淨果禪師。僧問",
    "X87n1614_003:0088b17": "鶴立枯松時如何。師云地下底一場懡[怡台+羅]。問會王",
    "X87n1614_003:0088b18": "沙汰時護法善神向甚麼處去。師云三門前兩箇",
    "X87n1614_003:0088b19": "一場懡[怡台+羅]。問滴水滴凍時如何。師云日出後一場",
    "X87n1614_003:0088b20": "懡[怡台+羅]。",
    "X87n1614_003:0088b21": "韶陽九九(雲門錄事苑三)僧問雲門如何是向上一竅。門",
    "X87n1614_003:0088b22": "云九九八十一。又僧問如何是最初一句。門云九",
    "X87n1614_003:0088b23": "九八十一。又僧問。以字不是。八字不成。未審是甚",
    "X87n1614_003:0088b24": "麼字。門云九九八十一。",
    "X87n1614_003:0088c01": "文殊三三杭州無著文喜禪師。初謁大慈山性空",
    "X87n1614_003:0088c02": "禪師。空曰子何不徧參乎。師直往五臺山華嚴寺",
    "X87n1614_003:0088c03": "至金剛窟禮謁。遇一老翁牽牛而行。邀師入寺。翁",
    "X87n1614_003:0088c04": "呼均提。有童子應聲出迎。翁縱牛引師陞堂。堂宇",
    "X87n1614_003:0088c05": "皆耀金色。翁踞床指繡[糸*敦]命坐。翁曰近自何來。師",
    "X87n1614_003:0088c06": "云南方。翁曰南方佛法如何住持。師云末法比丘",
    "X87n1614_003:0088c07": "少奉戒律。翁曰多少眾。師曰或三百或五百。師却",
    "X87n1614_003:0088c08": "問此間佛法如何住持。翁曰龍蛇混雜凡聖同居。",
    "X87n1614_003:0088c09": "師云多少眾。翁曰前三三後三三。翁呼童子致茶",
    "X87n1614_003:0088c10": "并進酥酪。師納其味。心意豁然。翁拈起玻璃盞問",
    "X87n1614_003:0088c11": "曰。南方還有這箇否。師曰無。翁曰尋常將甚麼喫",
    "X87n1614_003:0088c12": "茶。師無對。師視日色稍晚。遂問翁擬投一宿得否。",
    "X87n1614_003:0088c13": "翁曰。汝有執心在。不得宿。師曰某甲無執心。翁曰",
    "X87n1614_003:0088c14": "汝曾受戒否。師曰受戒久矣。翁曰汝若無執心何",
    "X87n1614_003:0088c15": "用受戒。師辭退。翁令童子相送。師問童子。前三三",
    "X87n1614_003:0088c16": "後三三是多少。童召大德。師應諾。童曰是多少。師",
    "X87n1614_003:0088c17": "復問曰。此為何處。童曰此金剛窟般若寺也。師悽",
    "X87n1614_003:0088c18": "然悟彼翁者即文殊也。不可再見。即稽首童子。願",
    "X87n1614_003:0088c19": "乞一言為別。童說偈曰。面上無嗔供養具。口裏無",
    "X87n1614_003:0088c20": "嗔吐妙香。心裏無嗔是珍寶。無垢無染是真常。言",
    "X87n1614_003:0088c21": "訖均提與寺俱隱。但見五色雲中文殊乘金毛師",
    "X87n1614_003:0088c22": "子往來。忽有白雲自東方來覆不見。時有滄州菩",
    "X87n1614_003:0088c23": "提寺僧修政等至。尚聞山石震吼之聲。師因駐錫",
    "X87n1614_003:0088c24": "五臺(見會元二)。",
    "X87n1614_003:0089a01": "金牛飯桶(馬祖法嗣　會元三)金牛和尚每至齋時。自將飯",
    "X87n1614_003:0089a02": "桶於僧堂前作舞。呵呵大笑云。菩薩子喫飯來。",
    "X87n1614_003:0089a03": "靈照菜籃(傳燈十四)丹霞訪龐居士。門前見女子靈照",
    "X87n1614_003:0089a04": "去洗菜。霞問居士在否。照放下菜籃斂手而立。霞",
    "X87n1614_003:0089a05": "曰居士在否。照提起菜籃而去。霞便回。居士從外",
    "X87n1614_003:0089a06": "歸。靈照舉似居士。居士云丹霞在否。照云已去也。",
    "X87n1614_003:0089a07": "居士云赤土塗牛妳。",
    "X87n1614_003:0089a08": "丹霞燒佛(傳燈十四)丹霞甞到洛古惠林寺。值天寒取",
    "X87n1614_003:0089a09": "木佛燒之。院主呵之。霞曰吾燒取舍利。主云木佛",
    "X87n1614_003:0089a10": "豈有舍利。霞曰若爾何責我乎。院主後眉鬚墮落。",
    "X87n1614_003:0089a11": "婆子焚庵(會元六)昔有婆子供養一庵主經二十年。",
    "X87n1614_003:0089a12": "常令一二八女子送飯給侍。一日令女子抱定曰",
    "X87n1614_003:0089a13": "正恁麼時如何。主曰。枯木倚寒岩。三冬無暖氣。女",
    "X87n1614_003:0089a14": "子舉似婆。婆曰我二十年祇供養得箇俗漢。遂遣",
    "X87n1614_003:0089a15": "出。燒却庵。",
    "X87n1614_003:0089a16": "雲盖論義(石霜諸法嗣　會元六)雲盖元禪師因潭州道正",
    "X87n1614_003:0089a17": "表聞馬王乞師論義。王請師上殿相見。茶罷師就",
    "X87n1614_003:0089a18": "王乞劒。師握劒問道正曰。你本教中道恍恍惚惚",
    "X87n1614_003:0089a19": "其中有物。是何物。杳杳冥冥其中有精。是何精。道",
    "X87n1614_003:0089a20": "得不斬。道不得即斬。道正茫然便禮拜懺悔。師謂",
    "X87n1614_003:0089a21": "王曰還識此人否。王曰識。師曰是誰。王曰道正。師",
    "X87n1614_003:0089a22": "曰。不是。道若正。合對得臣僧。此祇是箇無主孤魂。",
    "X87n1614_003:0089a23": "因茲道士更不紛紜。",
    "X87n1614_003:0089a24": "德山小參(傳燈十五)德山小參示眾云。今夜小參不答",
    "X87n1614_003:0089b01": "話。問話者三十棒。時有僧出禮拜。師便打。僧云某",
    "X87n1614_003:0089b02": "甲話也未問在。師云你是什麼處人。僧云新羅人。",
    "X87n1614_003:0089b03": "師云。未跨船舷子。好與三十棒。",
    "X87n1614_003:0089b04": "芙蓉妙唱(投子青法嗣　人天眼目)芙蓉楷禪師妙唱不干舌",
    "X87n1614_003:0089b05": "頌曰。剎剎塵塵處處談。不勞彈指善財參。空生也",
    "X87n1614_003:0089b06": "解通消息。花雨岩前鳥不啣。(空生者須菩提也)",
    "X87n1614_003:0089b07": "常察玄談(九峯虔法嗣　傳灯廿九)同安常察禪師十玄談。○",
    "X87n1614_003:0089b08": "心印○祖意○玄機○塵異○佛教○還鄉曲○",
    "X87n1614_003:0089b09": "破還鄉曲○轉位歸○回機○正位前。",
    "X87n1614_003:0089b10": "二祖安心在前惠可斷臂之處。",
    "X87n1614_003:0089b11": "洞山見影(雲岩晟法嗣　會元十三)洞山問雲岩。和尚百年後",
    "X87n1614_003:0089b12": "忽有人問還貌得師真。如何祇對。雲岩曰祖向伊",
    "X87n1614_003:0089b13": "道即遮箇是。師良久。雲岩曰承當遮箇事。大須審",
    "X87n1614_003:0089b14": "細。師猶涉疑。復因過水覩影。大悟前旨。因有一偈",
    "X87n1614_003:0089b15": "曰。切忌從他覔。迢迢與我疎。我今獨自往。處處得",
    "X87n1614_003:0089b16": "逢渠。渠今正是我。我今不是渠。應須恁麼會。方得",
    "X87n1614_003:0089b17": "契如如。",
    "X87n1614_003:0089b18": "藥嶺榮枯(石頭法嗣　會元五)藥山一日與道吾雲岩高沙",
    "X87n1614_003:0089b19": "彌遊山。見兩樹一榮一枯。山問曰榮者是枯者是。",
    "X87n1614_003:0089b20": "吾曰枯者是。山曰。酌然一切處。令教枯淡去。又問",
    "X87n1614_003:0089b21": "岩。岩曰榮者是。山曰。酌然一切處。令光明燦爛去。",
    "X87n1614_003:0089b22": "復問沙彌。彌曰枯者從佗枯。榮者從他榮。山回顧",
    "X87n1614_003:0089b23": "道吾雲岩曰。不是不是。",
    "X87n1614_003:0089b24": "夾山人境(華亭法嗣　會元五)僧問夾山如何是夾山境。山",
    "X87n1614_003:0089c01": "曰猿抱子歸青嶂後。鳥銜花落碧岩前。",
    "X87n1614_003:0089c02": "香嚴上樹(溈山法嗣　傳燈十一)香嚴一日上堂示眾。如人上",
    "X87n1614_003:0089c03": "樹。口銜一樹枝。脚不蹈枝。手不攀枝。忽有人問祖",
    "X87n1614_003:0089c04": "師西來意。若答他即喪身失命。不答他又違他所",
    "X87n1614_003:0089c05": "問。時有虎頭上坐出云。樹上即不問。樹下一句道",
    "X87n1614_003:0089c06": "將來。嚴呵呵大笑。",
    "X87n1614_003:0089c07": "仰山出井(傳燈十一)潭州石霜山性空禪師。因僧問如",
    "X87n1614_003:0089c08": "何是西來。空曰如人在千尺井中。不假一寸繩得",
    "X87n1614_003:0089c09": "出此人。即答汝西來意。僧云近日湖南鳴和尚出",
    "X87n1614_003:0089c10": "世亦為人東語西話。空喚沙彌拽出者死漢著(仰山",
    "X87n1614_003:0089c11": "沙彌也)。沙彌後舉問耽源如何出得井中人。源曰。咄。",
    "X87n1614_003:0089c12": "癡漢。誰在井中。仰山後問溈山如何出得井中人。",
    "X87n1614_003:0089c13": "溈山廼呼惠寂。寂應諾。溈山曰出也。及住仰山。甞",
    "X87n1614_003:0089c14": "舉前話謂眾曰。我於耽源處得體。溈山處得地。",
    "X87n1614_003:0089c15": "趙州接客(南泉法嗣　會元)真定師王携諸子入院。趙州",
    "X87n1614_003:0089c16": "坐而問曰大王會麼。王云不會。師云自少持齋身",
    "X87n1614_003:0089c17": "已老。見人無力下禪床。王尤嘉禮重。翌日令客將",
    "X87n1614_003:0089c18": "傳語。師下禪床受之。少間侍者問云。和尚見大王",
    "X87n1614_003:0089c19": "來不下禪床。今日將軍來為什麼却下禪床。師曰。",
    "X87n1614_003:0089c20": "非汝所知。第一等人來禪床上接。中等人來下禪",
    "X87n1614_003:0089c21": "床接。末等人來三門外接。師寄拂子與大王。若問",
    "X87n1614_003:0089c22": "何處得來。但道老僧平日用不盡者。",
    "X87n1614_003:0089c23": "价老看病(雲岩晟法嗣)洞山僧問。和尚遺和還有不病",
    "X87n1614_003:0089c24": "者也無。師曰有。僧曰不病者還看和尚否。師曰老",
    "X87n1614_003:0090a01": "僧看他有分。曰和尚爭得看他。師曰老僧看時即",
    "X87n1614_003:0090a02": "不見有病。",
    "X87n1614_003:0090a03": "南泉油餈(禪林類聚九)和補曰。南泉願禪師一日不赴",
    "X87n1614_003:0090a04": "堂。侍者請赴堂。師云我今日在莊上喫油糍飽。者",
    "X87n1614_003:0090a05": "云和尚不曾出入。師云汝去問莊主。者方出門。忽",
    "X87n1614_003:0090a06": "見莊主歸謝和尚(云云)。",
    "X87n1614_003:0090a07": "韶陽胡餅(雪峰法嗣　雲門錄)僧問雲門如何是超佛越祖",
    "X87n1614_003:0090a08": "之談。門云餬餅。",
    "X87n1614_003:0090a09": "德山托鉢(傳燈十五)雪峰在德山作飯頭。一日飯遲。德",
    "X87n1614_003:0090a10": "山擎鉢下法堂。雪峯廼曰。鐘未鳴皷未響老和尚",
    "X87n1614_003:0090a11": "托鉢向什麼處去。德山却歸方丈。岩頭在堂中聞",
    "X87n1614_003:0090a12": "得。拊掌曰。大小德山未會末後句。德山聞。舉令侍",
    "X87n1614_003:0090a13": "者喚頭上問。你不肯老僧耶。頭密啟其意。德山來",
    "X87n1614_003:0090a14": "日上堂。說話異於每常。頭到僧堂前撫掌大笑曰。",
    "X87n1614_003:0090a15": "且喜堂頭老漢會末後句。他後天下人不奈何。雖",
    "X87n1614_003:0090a16": "然如是。只得三年話。後三年果化。",
    "X87n1614_003:0090a17": "象骨覆盆(傳燈七)雪峯在洞山作飯頭淘米次。山問。",
    "X87n1614_003:0090a18": "淘沙去米。淘米去沙。師曰沙米一時去。山曰。大眾",
    "X87n1614_003:0090a19": "喫箇甚麼。師遂覆却米盆。山曰。據子因緣。合在德",
    "X87n1614_003:0090a20": "山。",
    "X87n1614_003:0090a21": "婆子眷屬(傳灯六)昔有一僧參米胡。路逢一婆住庵。",
    "X87n1614_003:0090a22": "僧問婆有眷屬否。曰有。僧曰在甚麼處。曰山河大",
    "X87n1614_003:0090a23": "地若草若木皆是我眷屬。僧曰婆莫作師姑來否。",
    "X87n1614_003:0090a24": "曰汝見我是甚麼。僧曰俗人。婆曰汝不可是僧。僧",
    "X87n1614_003:0090b01": "曰婆莫混濫佛法好。婆曰我不混濫佛法。僧曰汝",
    "X87n1614_003:0090b02": "恁麼豈不是混濫佛法。婆曰。你是男子。我是女人。",
    "X87n1614_003:0090b03": "豈曾混濫。",
    "X87n1614_003:0090b04": "王老兒孫(馬祖法嗣　傳燈八)黃蘗在南泉為首座。一日捧",
    "X87n1614_003:0090b05": "鉢於南泉位上坐。泉入堂見。乃問長老甚年中行",
    "X87n1614_003:0090b06": "道。蘗曰威音王佛已前。泉曰猶是王老師兒孫。蘗",
    "X87n1614_003:0090b07": "遂過第二位。",
    "X87n1614_003:0090b08": "雲居送袴(良价法嗣　會元三)洪州雲居道膺禪師。曾令侍",
    "X87n1614_003:0090b09": "者送袴與一住庵道者。道者曰自有娘生袴。竟不",
    "X87n1614_003:0090b10": "受。師再令侍者問。娘未生時著箇甚麼。道者無語。",
    "X87n1614_003:0090b11": "後遷化有舍利。持似於師。師曰直饒得八斛四斗。",
    "X87n1614_003:0090b12": "不如當時下得一轉語好。",
    "X87n1614_003:0090b13": "道吾得裩(藥山法嗣　傳燈十四)有施主施裩藥。山提起示眾",
    "X87n1614_003:0090b14": "曰。法身具四大否。有人道得。與他一腰裩。潭州道",
    "X87n1614_003:0090b15": "吾山宗智禪師云。性地非空。空非性地。此是地大。",
    "X87n1614_003:0090b16": "三大亦然。藥山不違前言乃與吾裩。",
    "X87n1614_003:0090b17": "九峰頭尾九峰禪師僧問如何是頭。師曰開眼不",
    "X87n1614_003:0090b18": "覺曉。僧曰如何是尾。師曰不坐萬年床。僧曰有頭",
    "X87n1614_003:0090b19": "無尾時如何。師云纔是不貴。僧曰有尾無頭時如",
    "X87n1614_003:0090b20": "何。師曰雖飽無力。僧曰直得頭尾相搆時如何。師",
    "X87n1614_003:0090b21": "曰兒孫得力室內不知。",
    "X87n1614_003:0090b22": "洞山功勳(雲岩法嗣　人天眼目)洞山功勳五位(向．奉．功．共功．功功)。僧",
    "X87n1614_003:0090b23": "問如何是向。洞山云喫飯時作麼生。僧問如何是",
    "X87n1614_003:0090b24": "奉。山云背時作麼生。僧問如何是功。山云放下鉏",
    "X87n1614_003:0090c01": "頭時作麼生。僧問如何是共功。山云不得色。僧問",
    "X87n1614_003:0090c02": "如何是功功。山云不共。",
    "X87n1614_003:0090c03": "楊岐七事",
    "X87n1614_003:0090c04": "元靜十門(五祖演法嗣　普灯十一)南堂元靜禪師示眾曰。夫",
    "X87n1614_003:0090c05": "參學至要。不出最初句與末後句。透得過者平生",
    "X87n1614_003:0090c06": "參學事畢。其或未然與你作十門。各用印證自心。",
    "X87n1614_003:0090c07": "看得穩當也未。一須信有教外別傳。二須知有教",
    "X87n1614_003:0090c08": "外別傳。三須會有情說法與無情說法無二。四須",
    "X87n1614_003:0090c09": "見性如觀掌上了了分明一一田地隱密。五須具",
    "X87n1614_003:0090c10": "擇法眼。六須行鳥道玄路。七須文武兼濟。八須摧",
    "X87n1614_003:0090c11": "邪顯正。九須大機大用。十須向異類中行。此十門",
    "X87n1614_003:0090c12": "諸人還一一穩當也未。若只是閉門作活計。獨自",
    "X87n1614_003:0090c13": "要了身。却不在此限。若欲荷負正宗。紹隆聖種。須",
    "X87n1614_003:0090c14": "盡明此網要十門。方坐得曲彔床。受得天下人禮",
    "X87n1614_003:0090c15": "拜。敢與佛祖為師。若不到恁麼田地。只一向虗顯。",
    "X87n1614_003:0090c16": "他時異日閻羅老子未敢放你在。有麼出來。大家",
    "X87n1614_003:0090c17": "證據。若無不用久立。",
    "X87n1614_003:0090c18": "老安作用(傳灯九)嵩岳惠安國師。因坦然懷讓二人",
    "X87n1614_003:0090c19": "來參。問曰如何是祖師西來意。安曰何不問自己",
    "X87n1614_003:0090c20": "意。曰如何是自己意。安曰當觀密作用。曰如何是",
    "X87n1614_003:0090c21": "密作用。安以目開合示之。然於言下大悟。更不他",
    "X87n1614_003:0090c22": "適。讓機緣不偶。辭往曹溪。滅時稱老安國師。",
    "X87n1614_003:0090c23": "馬祖勞倦(會元三)僧問馬大師。離四句絕百非。請師",
    "X87n1614_003:0090c24": "直指某甲西來意。大師云我今日勞倦不能為汝",
    "X87n1614_003:0091a01": "說。問取智藏去。問智藏。云何不問和尚。僧云。和尚",
    "X87n1614_003:0091a02": "敢來問。藏云我今日頭痛不為你說。問海兄去。僧",
    "X87n1614_003:0091a03": "問海兄。海云。我到者裏却不會。僧舉示馬大師。大",
    "X87n1614_003:0091a04": "師云。藏頭白。海頭黑。",
    "X87n1614_003:0091a05": "鏡清雨聲(雪峯法嗣　會元七)鏡清問僧。門外是什麼聲。僧",
    "X87n1614_003:0091a06": "曰雨滴聲。師云眾生顛倒迷己逐物。僧云和尚作",
    "X87n1614_003:0091a07": "麼生。師云洎不迷己。意旨如何。師云出身猶可易。",
    "X87n1614_003:0091a08": "脫體道應難。",
    "X87n1614_003:0091a09": "龐公雪片(馬祖弟子會元七)龐居士因辭藥山。山命十人",
    "X87n1614_003:0091a10": "禪客相送至門首。士乃指空中雪云。好雪片片不",
    "X87n1614_003:0091a11": "落別處。時有全禪客云。落在什麼處。居士送與一",
    "X87n1614_003:0091a12": "掌。全云居士也不得草草。士曰。恁麼稱禪客。閻羅",
    "X87n1614_003:0091a13": "老子未放你在。全云居士作麼生。士又與一掌云。",
    "X87n1614_003:0091a14": "眼見如盲。口說如啞。",
    "X87n1614_003:0091a15": "雪竇靈臺(智門祚法嗣　僧寶傳中)和補曰。師為道日損偈云。",
    "X87n1614_003:0091a16": "三分光陰二早過。靈臺一点不揩磨。貪生逐日區",
    "X87n1614_003:0091a17": "區去。喚不回頭爭奈何。",
    "X87n1614_003:0091a18": "皷山聖箭(雪峯法嗣　會元七)皷山赴大王請。雪峯門送。回",
    "X87n1614_003:0091a19": "至法堂乃曰。一隻聖箭直射九重城裏去也。太原",
    "X87n1614_003:0091a20": "孚曰是伊未在。峯曰渠是徹底人。孚曰若不信待",
    "X87n1614_003:0091a21": "某甲去勘過。遂趂至中路便問。師兄向甚麼處去。",
    "X87n1614_003:0091a22": "山曰九重城裏去。孚曰忽遇三軍圍繞時如何。山",
    "X87n1614_003:0091a23": "曰他家自有通霄路。孚曰恁麼則離宮失殿去也。",
    "X87n1614_003:0091a24": "山曰何處不稱尊。孚拂袖便回。峯問如何。孚曰好",
    "X87n1614_003:0091b01": "隻聖箭中路折却了也。遂舉前話。峯乃曰好渠語",
    "X87n1614_003:0091b02": "在。孚曰這老凍膿猶有鄉情在。",
    "X87n1614_003:0091b03": "銕面退席(興化法嗣　僧寶傳下)蔣山元禪師歿。舒王以禮致",
    "X87n1614_003:0091b04": "秀銕面嗣其席。秀至山。王先候謁。而秀方理叢林",
    "X87n1614_003:0091b05": "事不時見。王以為慢己。遂不合棄去。",
    "X87n1614_003:0091b06": "克賓出院(會元十一)興化謂克賓維那曰。汝不久為唱",
    "X87n1614_003:0091b07": "導之師。賓曰我不入這保社。化曰。你會了不入。不",
    "X87n1614_003:0091b08": "會了不入。賓曰總不與麼。化便打曰。克賓維那法",
    "X87n1614_003:0091b09": "戰不勝。罸錢鑽飯。次日興化入堂白槌曰。克賓維",
    "X87n1614_003:0091b10": "那法戰不勝。罸錢五貫設鑽飯一堂。仍須出院。賓",
    "X87n1614_003:0091b11": "後出世住大行山。嗣興化。",
    "X87n1614_003:0091b12": "池陽百問(事苑第五普燈三)隨州大洪第一世報恩禪師。",
    "X87n1614_003:0091b13": "甞設百問以問學者。其略曰。假使百千劫。所作業",
    "X87n1614_003:0091b14": "不忘。為甚麼一稱南無佛。罪滅河沙劫。又作此相。",
    "X87n1614_003:0091b15": "○曰。森羅萬象總在其中。具眼禪人請試甄別。",
    "X87n1614_003:0091b16": "佛陀三勸(傳燈十四)鳳翔府法門寺佛陀和尚。常持一",
    "X87n1614_003:0091b17": "串數珠。念三種名號。曰一釋迦。二元和。三佛陀。自",
    "X87n1614_003:0091b18": "餘是什麼椀躂丘一箇。過終而後始。事迹異常。時",
    "X87n1614_003:0091b19": "人不可測。",
    "X87n1614_003:0091b20": "天然剗草(傳燈十四)如前丹霞掩耳之處。",
    "X87n1614_003:0091b21": "提婆投針(會元一)提婆菩薩自執師子國來求論難。",
    "X87n1614_003:0091b22": "造龍猛門。龍猛素知其名。遂滿鉢盛水令弟子持",
    "X87n1614_003:0091b23": "出示之。提婆見水默而投針。弟子將還。龍猛深嘉",
    "X87n1614_003:0091b24": "嘆曰。水之澄以方我德。彼來投針以窮其底。若斯",
    "X87n1614_003:0091c01": "人者可以論玄議道。",
    "X87n1614_003:0091c02": "藥山長嘯(石頭迁法嗣　傳燈十四)藥山一夜登山經行。忽雲",
    "X87n1614_003:0091c03": "開見月。大嘯一聲。應澧陽東九十里居民盡謂東",
    "X87n1614_003:0091c04": "家。明辰迭相推問。直至藥山徒眾曰。昨夜和尚山",
    "X87n1614_003:0091c05": "頂大嘯。李翱贈詩曰。選得幽居恔野情。終年無送",
    "X87n1614_003:0091c06": "亦無迎。有時直上孤峯頂。月下披雲嘯一聲。",
    "X87n1614_003:0091c07": "般若狂吟",
    "X87n1614_003:0091c08": "師備果子(會元七)玄沙與韋監軍喫菓子。韋問如何",
    "X87n1614_003:0091c09": "是日用而不知。師拈起菓子曰喫。韋喫菓子了。再",
    "X87n1614_003:0091c10": "問之。師曰只者是日用而不知。",
    "X87n1614_003:0091c11": "智勤林檎(溈山法嗣　傳灯十一)僧問靈雲如何是西來意。雲",
    "X87n1614_003:0091c12": "曰井底種林檎。",
    "X87n1614_003:0091c13": "佛果潄口",
    "X87n1614_003:0091c14": "婆子點心(傳燈十七)德山者。簡州周氏子。丱歲出家。依",
    "X87n1614_003:0091c15": "年受具。精究律藏。於性相諸經貫通旨趣。常講金",
    "X87n1614_003:0091c16": "剛經。時謂之周金剛。甞謂同學曰。一毛吞海海性",
    "X87n1614_003:0091c17": "無虧。纖芥投鉢鉢利不動。學與無學唯我知焉。後",
    "X87n1614_003:0091c18": "聞南方禪席頗盛。師氣不平乃曰。出家兒千劫學",
    "X87n1614_003:0091c19": "佛威儀。萬劫學佛細行。不得成佛。南方魔子敢言",
    "X87n1614_003:0091c20": "直指人心見性成佛。我當摟其窟穴滅其種類。以",
    "X87n1614_003:0091c21": "報佛恩。遂擔青龍疏鈔出蜀。至澧陽。路上見一婆",
    "X87n1614_003:0091c22": "子賣油餅。因息肩買餅點心。婆指擔曰這箇是甚",
    "X87n1614_003:0091c23": "麼文字。師曰青龍疏鈔。婆曰講何經。師曰金剛經。",
    "X87n1614_003:0091c24": "婆云。我有一問。你若答得施與點心。若答不得且",
    "X87n1614_003:0092a01": "別處去。金剛經道。過去心不可得。現在心不可得。",
    "X87n1614_003:0092a02": "未來心不可得。未審上坐點那箇心。師無語。遂往",
    "X87n1614_003:0092a03": "龍潭。",
    "X87n1614_003:0092a04": "蠱毒之鄉(傳燈十七)僧問曹山。學人十二時中如何保",
    "X87n1614_003:0092a05": "任。山曰如經蠱毒之鄉。水不得霑著一滴。",
    "X87n1614_003:0092a06": "荊棘之林(會元十五)僧問藥山。學人擬歸鄉時如何。山",
    "X87n1614_003:0092a07": "曰汝父母徧身紅爛。臥在荊棘中。汝歸何所。僧曰",
    "X87n1614_003:0092a08": "恁麼即不歸去也。山曰汝却須歸去。汝若歸鄉。我",
    "X87n1614_003:0092a09": "示汝箇休糧方。僧曰便請。山曰。二時上堂。不得咬",
    "X87n1614_003:0092a10": "破一粒米。",
    "X87n1614_003:0092a11": "本寂滲漏(洞山法嗣　人天眼目)曹山三種滲漏。其詞曰。一見",
    "X87n1614_003:0092a12": "滲漏。謂機不離位。墮在毒海。二情滲漏。謂智常向",
    "X87n1614_003:0092a13": "背。見處偏枯。三語滲漏。謂體妙失宗。機暗終始。學",
    "X87n1614_003:0092a14": "者濁智流轉。不出此三種。",
    "X87n1614_003:0092a15": "克符料揀(臨濟法嗣　會元十一)臨濟初至河北住院。見普化",
    "X87n1614_003:0092a16": "克符二上座乃謂曰。我欲於此建立黃檗宗旨。汝",
    "X87n1614_003:0092a17": "且成褫我。二人珍重下去。三日後普化却上來問。",
    "X87n1614_003:0092a18": "和尚三日前說甚麼。濟便打。三日後克符上來問。",
    "X87n1614_003:0092a19": "和尚前日打普化作什麼。濟亦打。至晚小參曰。有",
    "X87n1614_003:0092a20": "時奪人不奪境。有時奪境不奪。人有時人境兩俱",
    "X87n1614_003:0092a21": "奪。有時人境俱不奪。有僧問如何是奪人不奪境。",
    "X87n1614_003:0092a22": "臨濟之曰。煦日發生鋪地錦。孾兒垂髮白如絲。如",
    "X87n1614_003:0092a23": "何是奪境不奪人。濟云。王令已行天下徧。將軍塞",
    "X87n1614_003:0092a24": "外絕烟塵。如何是人境兩俱奪。濟曰。并汾絕信。獨",
    "X87n1614_003:0092b01": "處一方。如何是人境俱不奪。濟云。王登寶殿。野老",
    "X87n1614_003:0092b02": "謳歌。克符頌。奪人不奪境。緣自帶誵訛。擬欲求玄",
    "X87n1614_003:0092b03": "旨。思量反責麼。驪珠光燦爛。蟾桂影婆娑。覿面無",
    "X87n1614_003:0092b04": "差互。還應滯網羅。奪境不奪人。尋言何處真。問禪",
    "X87n1614_003:0092b05": "禪是妄。究理理非親。日照寒光澹。山遙翠色新。直",
    "X87n1614_003:0092b06": "饒玄會得。也是眼中塵。人境兩俱奪。從來正令行。",
    "X87n1614_003:0092b07": "不論佛與祖。那說聖凡情。擬犯吹毛劒。還如值木",
    "X87n1614_003:0092b08": "盲。進前求妙會。特地斬精靈。人境俱不奪。思量意",
    "X87n1614_003:0092b09": "不徧。主賓言不異。問答理俱全。蹈破澄潭月。穿開",
    "X87n1614_003:0092b10": "碧落天。不能明妙用。淪溺在無緣。",
    "X87n1614_003:0092b11": "佛日體盆",
    "X87n1614_003:0092b12": "國師水枕祖庭事苑曰。未見出處。",
    "X87n1614_003:0092b13": "祖心背觸(會元十七)黃龍祖心室中常舉拳問僧曰。喚",
    "X87n1614_003:0092b14": "作拳頭則觸。不喚作拳頭則背。喚作甚麼。",
    "X87n1614_003:0092b15": "道一長短(南岳讓法嗣　傳燈六)有僧於馬祖前作四畫。上",
    "X87n1614_003:0092b16": "一畫長下三畫短。問曰。不得道一長三短。離此四",
    "X87n1614_003:0092b17": "句外。請和尚答。師乃畫一畫云。不得道長短。答汝",
    "X87n1614_003:0092b18": "了也。",
    "X87n1614_003:0092b19": "石樓無耳(石頭法嗣　會元五)汾州石樓和尚因僧問。未識",
    "X87n1614_003:0092b20": "本來性乞師方便指。師云石樓無耳朵。僧云某甲",
    "X87n1614_003:0092b21": "自知非。師云老僧還有過。僧云和尚過在甚麼處。",
    "X87n1614_003:0092b22": "師云過在汝非處。僧禮拜。師便打。",
    "X87n1614_003:0092b23": "真溪具眼(曹溪法嗣　會元十三)處州廣利容禪師。初住真溪",
    "X87n1614_003:0092b24": "有僧來參。師竪起拂子云。真溪老漢還具眼麼。僧",
    "X87n1614_003:0092c01": "云某甲不敢見和尚過。師云老僧死在闍梨手裡。",
    "X87n1614_003:0092c02": "僧以手指胸便出。師云闍梨見先師來。至晚師喫",
    "X87n1614_003:0092c03": "茶。僧拈起盞曰。者箇是諸佛出世邊事。作麼生是",
    "X87n1614_003:0092c04": "未出世邊事。師以手撥却盞云。到闍梨死在老僧",
    "X87n1614_003:0092c05": "手裏。僧云五里牌在郭門外。師云無故惑亂師僧。",
    "X87n1614_003:0092c06": "僧便起謝茶。師云特謝相訪。",
    "X87n1614_003:0092c07": "可真點胸(慈明法嗣　普灯三)翠岩可真禪師到慈明大師。",
    "X87n1614_003:0092c08": "慈明看便問曰如何是佛法大意。可真曰。無雲生",
    "X87n1614_003:0092c09": "嶺上。有月落波心。明曰頭白齒黃猶作這見解。可",
    "X87n1614_003:0092c10": "真垂淚求指示。明云你可問我。可真以前語問之。",
    "X87n1614_003:0092c11": "明曰。無雲生嶺上。有月落波心。即於其所頓明大",
    "X87n1614_003:0092c12": "法。住翠岩。世推為天下法窟。",
    "X87n1614_003:0092c13": "昌禪擔板",
    "X87n1614_003:0092c14": "德山招扇(傳燈十六)襄州高亭簡禪師。初隔江見德山。",
    "X87n1614_003:0092c15": "遙合掌呼云。不審。德山以手中扇再招之。簡忽開",
    "X87n1614_003:0092c16": "悟。乃橫趨而去。更不迴顧。後於襄州開法。嗣德山。",
    "X87n1614_003:0092c17": "迦葉剎竿(會元一)阿難問迦葉云。師兄。世尊傳金襴",
    "X87n1614_003:0092c18": "袈裟外別傳何物。迦葉召阿難。難應諾。葉云倒却",
    "X87n1614_003:0092c19": "門前剎竿著。",
    "X87n1614_003:0092c20": "佛光錦帳佛光無礙禪師。自蘇州永安赴詔住大",
    "X87n1614_003:0092c21": "相國寺惠林禪院。惠恭皇后甞於簾下見。登對罷",
    "X87n1614_003:0092c22": "乘空而去。自爾以太宮所進御膳供養。復令取禪",
    "X87n1614_003:0092c23": "師所食之餘還宮。又以地錦製法衣。自綴禪牌賜",
    "X87n1614_003:0092c24": "之。以表奉法之誠。冬月賜紅錦帳子。乃至服飾器",
    "X87n1614_003:0093a01": "皿之類。光遂以宮中所賜法衣回施法雲佛照禪",
    "X87n1614_003:0093a02": "師。法雲復寄與洪州寶峯湛堂和尚。書云。地錦法",
    "X87n1614_003:0093a03": "衣與師弟行先師之道。湛堂示寂留山門。至今猶",
    "X87n1614_003:0093a04": "存。",
    "X87n1614_003:0093a05": "祐國金襴",
    "X87n1614_003:0093a06": "湑終海嶋",
    "X87n1614_003:0093a07": "亮隱西山(會元三)洪州西山亮座主。棄經論。因參馬",
    "X87n1614_003:0093a08": "祖。祖問曰見說座主大講得經論是否。亮曰不敢。",
    "X87n1614_003:0093a09": "祖曰將甚麼講。亮曰將心講。祖曰。心如工伎兒。意",
    "X87n1614_003:0093a10": "如和伎者。爭解講得。亮抗聲云。心既講不得。莫是",
    "X87n1614_003:0093a11": "虗空講得麼。祖曰却是虗空講得。師拂袖而出。祖",
    "X87n1614_003:0093a12": "乃召云座主。師回首。祖曰從生至老只是者箇。師",
    "X87n1614_003:0093a13": "豁然大悟。遂禮拜。祖曰者鈍根阿師禮作麼。亮歸",
    "X87n1614_003:0093a14": "告眾曰。某甲所講經論謂無人及得。今日被馬祖",
    "X87n1614_003:0093a15": "一問。平生工夫氷釋。已而乃隱西山更無消息。至",
    "X87n1614_003:0093a16": "今西山中人往往見之。政和中有士人姓熊失其",
    "X87n1614_003:0093a17": "名。世為邦陽人。遊洪之諸山。道過翠岩。時長老思",
    "X87n1614_003:0093a18": "文即其鄉人。遣二力荷轎舁至空相所。經林壑隱",
    "X87n1614_003:0093a19": "翳。忽覩一僧貌古神清。龐眉雪頂。編葉為衣。坐於",
    "X87n1614_003:0093a20": "磐石。如壁間畫佛圖澄像。心疑其異人。自惟亮公",
    "X87n1614_003:0093a21": "隱於西山。恐或是也。踧踖而問曰。莫是亮公不。僧",
    "X87n1614_003:0093a22": "以手向東指。熊隨手回。顧失僧所在。時小雨新霽。",
    "X87n1614_003:0093a23": "熊撫其坐處而石猶溫。回顧躊躇大息曰。夙緣不",
    "X87n1614_003:0093a24": "厚。遇猶不遇也。",
    "X87n1614_003:0093b01": "大道松妖(汾陽法嗣　僧寶傳下)泉大道住保真庵。蓋衡湘至",
    "X87n1614_003:0093b02": "險絕處。夜地坐祝融峯。下有大蠎盤繞之。泉解衣",
    "X87n1614_003:0093b03": "帶縛其腰。中夜不見。明日杖策徧山尋之。衣帶纏",
    "X87n1614_003:0093b04": "枯松上。盖松妖也。",
    "X87n1614_003:0093b05": "黃龍赤斑(傳燈廿一)福州皷山智岳了宗大師至鄂州",
    "X87n1614_003:0093b06": "黃龍。問曰。久響黃龍。到來只見赤斑蛇。黃龍曰。汝",
    "X87n1614_003:0093b07": "只見赤斑蛇。且不識黃龍。宗曰如何是黃龍。曰滔",
    "X87n1614_003:0093b08": "滔地。宗曰忽遇金翅鳥來又作麼生。曰性命難存。",
    "X87n1614_003:0093b09": "宗曰恁麼即被他吞却也。曰謝闍梨供養。",
    "X87n1614_003:0093b10": "黃牛拒戒(會元十)政黃牛者。錢塘人。住餘杭功臣山。",
    "X87n1614_003:0093b11": "幼孤為童子。有卓識。詞語皆出人意表。其師稱於",
    "X87n1614_003:0093b12": "人。有大檀越奇之。以度牒施之。跪捧謝而不受。其",
    "X87n1614_003:0093b13": "師問故。曰恩不可輕受。彼非知我者。特以師之言",
    "X87n1614_003:0093b14": "施百千於一童子。保其終身能施物不責報乎。如",
    "X87n1614_003:0093b15": "來世尊大願度生則有慈廕。今妙法蓮華經是。當",
    "X87n1614_003:0093b16": "折節誦持恩併歸一。於義為當。師自是益奇之。年",
    "X87n1614_003:0093b17": "八十果以其志為大僧。游方問道。三十年乃罷。",
    "X87n1614_003:0093b18": "師子遇姦(會元一)端師子。錢穆父赴官浙東。見之約",
    "X87n1614_003:0093b19": "明日飯。端黎明獨往。避雨入道傍人家。幼婦出迎。",
    "X87n1614_003:0093b20": "俄其夫至詬逐。竟為羅卒所收。穆父吏速客見之。",
    "X87n1614_003:0093b21": "問故曰。煩寄聲錢公。本來赴齋中塗。奸情事發。請",
    "X87n1614_003:0093b22": "自飯。穆父聞之驚且笑。顧客曰。此僧胸中無一點",
    "X87n1614_003:0093b23": "疑事。",
    "X87n1614_003:0093b24": "石頭路滑(青原思法嗣　會元三)鄧隱峯辭馬祖。祖云什麼",
    "X87n1614_003:0093c01": "處去。峯云石頭去。祖云石頭路滑。峯云竿木隨身",
    "X87n1614_003:0093c02": "逢場作戲。遂到石頭。繞繩床三匝。振錫而立。云是",
    "X87n1614_003:0093c03": "何宗旨。頭云蒼天蒼天。峯無語。回舉似祖。祖云更",
    "X87n1614_003:0093c04": "去問他。待他有語。汝便噓二聲。峯去依前問。石頭",
    "X87n1614_003:0093c05": "廼噓兩聲。峯又無語。回舉似祖。祖云。向汝道石頭",
    "X87n1614_003:0093c06": "路滑。馬祖問丹霞從甚麼處來。霞曰石頭。祖曰石",
    "X87n1614_003:0093c07": "頭路滑還躂倒汝麼。霞曰若躂倒即不來也。",
    "X87n1614_003:0093c08": "五祖機峻(普燈十一)蘄州五祖法演禪師。自海會遷東",
    "X87n1614_003:0093c09": "山。太平佛鑑龍門佛眼三人詣山頭省覲。祖集耆",
    "X87n1614_003:0093c10": "舊主事備湯菓夜話。祖問佛鑑舒州熟否。對曰熟。",
    "X87n1614_003:0093c11": "祖曰太平熟否。對曰熟。祖曰諸莊共収稻多少。佛",
    "X87n1614_003:0093c12": "鑑籌慮間。祖正色厲聲曰。汝濫為一寺之主。事無",
    "X87n1614_003:0093c13": "巨細悉要究心。常住出計一眾所係。汝猶罔知。其",
    "X87n1614_003:0093c14": "他細務不言可見。山門執事知因識果。若師翁輔",
    "X87n1614_003:0093c15": "慈明祖師乎。汝不思常住物重如山乎。盖演祖尋",
    "X87n1614_003:0093c16": "常機辨峻據如是。",
    "X87n1614_003:0093c17": "明招虎尾(羅山道閑法嗣　會元十三)明招問疎山。虎生七子。",
    "X87n1614_003:0093c18": "第那箇無尾巴。山云第七箇無尾巴。",
    "X87n1614_003:0093c19": "老宿鼠糞(傳燈廿七)昔有老宿。一夏並不為師僧說話。",
    "X87n1614_003:0093c20": "有僧自歎曰。我只與麼空過一夏。不敢望和尚說",
    "X87n1614_003:0093c21": "佛法。得聞正因兩字也。老宿聊聞曰。闍梨莫[斯/言]速。",
    "X87n1614_003:0093c22": "若論正因。一字也無。道了乃扣齒曰。適來無端與",
    "X87n1614_003:0093c23": "麼道。隣壁有老宿聞得乃曰。好一釜羹。被兩顆鼠",
    "X87n1614_003:0093c24": "糞污却。",
    "X87n1614_003:0094a01": "法演四戒佛鑑和尚初受舒州太平請。禮辭五祖。",
    "X87n1614_003:0094a02": "祖曰。大凡住院。為已戒者有四。第一勢不可使盡。",
    "X87n1614_003:0094a03": "第二福不可受盡。第三規矩不可行盡。第四好語",
    "X87n1614_003:0094a04": "不可說盡。何故。好語說盡人必易之。規矩行盡人",
    "X87n1614_003:0094a05": "必繁之。福若受盡緣必孤。勢若使盡禍必至。鑑再",
    "X87n1614_003:0094a06": "拜。服膺而退。",
    "X87n1614_003:0094a07": "守初三頓(雲門法嗣　傳燈廿三)洞山守初詣雲門。門問近離",
    "X87n1614_003:0094a08": "何處。對曰查渡。又問夏在何處。對曰湖南報慈。又",
    "X87n1614_003:0094a09": "問幾時離。對曰八月二十五。門曰放汝三頓棒。山",
    "X87n1614_003:0094a10": "罔然。良久又申問曰。適來祇對不見有過。乃蒙賜",
    "X87n1614_003:0094a11": "棒。實所不曉。門呵曰。飯袋子。江西湖南便爾商略。",
    "X87n1614_003:0094a12": "山悟其旨曰。他日正當於無人煙處。不畜一粒米。",
    "X87n1614_003:0094a13": "飯十方僧。即日辭去。",
    "X87n1614_003:0094a14": "成禪一喝(埜錄上)淨因成禪師同法真圓悟慈受并",
    "X87n1614_003:0094a15": "十大法師齋于太尉陳公良弼府第。時徽宗私幸",
    "X87n1614_003:0094a16": "觀其法會。善華嚴者對眾問諸禪師曰。吾佛設教",
    "X87n1614_003:0094a17": "自小乘至圓頓。掃除空有獨證真常。然後萬德莊",
    "X87n1614_003:0094a18": "嚴方名為佛。禪師一喝轉凡成聖。與諸經論似相",
    "X87n1614_003:0094a19": "違背。今一喝若能入五教是為正說。若不能入是",
    "X87n1614_003:0094a20": "為邪說。諸禪師顧成。成曰。如法師所問。不足三大",
    "X87n1614_003:0094a21": "禪師之酬。淨因小長老可以使法師無惑也。成召",
    "X87n1614_003:0094a22": "善。善應諾。成曰。法師所謂佛之小乘教者乃有義",
    "X87n1614_003:0094a23": "也。大乘始教者乃空義也。大乘終教者乃不有不",
    "X87n1614_003:0094a24": "空義也。大乘頓教者乃即有即空義也。一乘圓教",
    "X87n1614_003:0094b01": "者乃不空而不有不有不空義也。如我一喝非惟",
    "X87n1614_003:0094b02": "能入五教。至於百工伎藝諸子百家悉皆能入。成",
    "X87n1614_003:0094b03": "乃喝一喝。問善曰還聞麼。善曰聞。成曰。汝既聞。則",
    "X87n1614_003:0094b04": "此一喝是有能入小乘教。成須臾又召善曰。還聞",
    "X87n1614_003:0094b05": "麼。曰不聞。成曰汝既不聞。則適來一喝是無能入",
    "X87n1614_003:0094b06": "始教。成又顧善曰。我初一喝。汝既道有。喝久聲消。",
    "X87n1614_003:0094b07": "汝復道無。道無則元初實有。道有則于今實無。不",
    "X87n1614_003:0094b08": "有不無。能入終教。成又曰。我有一喝之時。有非是",
    "X87n1614_003:0094b09": "有。因無故有。無一喝之時。無非是無。因有故無。即",
    "X87n1614_003:0094b10": "有即無。能入頓教。成又曰。我此一喝不作一喝用。",
    "X87n1614_003:0094b11": "有無不及。情解俱忘。道有之時纖塵不立。道無之",
    "X87n1614_003:0094b12": "時橫徧虗空。即此一喝。入百千萬億喝入此一喝。",
    "X87n1614_003:0094b13": "是能入圓教。善不覺身起于座。再拜於成之前。成",
    "X87n1614_003:0094b14": "復為善曰。非惟一喝為然。乃至語默動靜一切時",
    "X87n1614_003:0094b15": "一切處一切物一切事。契理契機。周遍無餘。於是",
    "X87n1614_003:0094b16": "四眾歡喜。聞所未聞。龍顏大悅。",
    "X87n1614_003:0094b17": "太宗十問(會元六)太宗皇帝一日幸相國寺。見僧看",
    "X87n1614_003:0094b18": "經問曰是甚麼經。僧曰仁王經。　帝曰既是寡人",
    "X87n1614_003:0094b19": "經因甚却在卿手裡。僧無對(雪竇代曰。皇天無親。唯德是輔)。幸開",
    "X87n1614_003:0094b20": "寶塔問僧。卿是甚人。對曰塔主。　帝曰。朕之塔為",
    "X87n1614_003:0094b21": "甚麼卿作主。僧無對(雪竇代曰。合國咸知)。一日因僧朝見。",
    "X87n1614_003:0094b22": "帝問甚處來。對曰廬山臥雲庵。　帝曰。朕聞臥雲",
    "X87n1614_003:0094b23": "深處不朝天。為甚到此。僧無對(雪竇代曰。難逃至化)僧入對",
    "X87n1614_003:0094b24": "次奏曰。陛下還記得麼。帝曰甚處相見來。奏曰靈",
    "X87n1614_003:0094c01": "山一別直至如今。　帝曰卿以何為驗。僧無對(雪竇",
    "X87n1614_003:0094c02": "代云。貧道得得來)京寺回祿。藏經悉為煨燼。僧欲乞宣賜。",
    "X87n1614_003:0094c03": "　召問。昔日摩騰不燒。如今為甚却燒。僧無對(雪竇",
    "X87n1614_003:0094c04": "代云。陛下不忘付屬)。帝甞夢神人報曰。請　陛下發菩提心。",
    "X87n1614_003:0094c05": "因早朝宣問左右街。菩提心作麼生發。街無對(雪竇",
    "X87n1614_003:0094c06": "代云。實謂今古罕聞)。智寂大師進三界圖。帝問。朕在那一界",
    "X87n1614_003:0094c07": "中。寂無對(保寧勇代云。陛下何處不稱尊)。一日朝罷。　帝擎鉢問",
    "X87n1614_003:0094c08": "丞相王隨曰。既是大庾嶺頭提不起。為甚麼却在",
    "X87n1614_003:0094c09": "朕手裡。隨無對。",
    "X87n1614_003:0094c10": "耽章寶鏡(洞山法嗣　僧寶傳)曹山寶鏡三昧。其詞曰。如是",
    "X87n1614_003:0094c11": "之法。佛祖密付。汝今得之。其善保護。銀盃盛雪。明",
    "X87n1614_003:0094c12": "月藏鷺。類之弗齊。混則知處。意不在言。來機亦赴。",
    "X87n1614_003:0094c13": "動成窠臼。差落顧佇。背觸俱非。如大火聚。但形文",
    "X87n1614_003:0094c14": "彩。即屬染污。夜半正明。天曉不露。為物作則。用拔",
    "X87n1614_003:0094c15": "諸苦。雖非有為。不是無語。如臨寶鏡。形影相視。汝",
    "X87n1614_003:0094c16": "不是渠。渠正是汝。如世嬰兒。五相完具。不去不來。",
    "X87n1614_003:0094c17": "不起不住。婆婆和和。有句無句。終必得物。語未正",
    "X87n1614_003:0094c18": "故。重离六父。徧正回互。疊而為三。變盡成五。如荎",
    "X87n1614_003:0094c19": "(徒結反。具五味草也)草味。如金剛杵。正中妙挾。敲唱双舉。通",
    "X87n1614_003:0094c20": "宗通塗。挾帶挾路。錯然則吉。不可犯忤。天真而妙。",
    "X87n1614_003:0094c21": "不屬迷悟。因緣時節。寂然昭著。細入無間。大絕方",
    "X87n1614_003:0094c22": "所。毫忽之差。不應律呂。今有頓漸。緣立宗趣。宗趣",
    "X87n1614_003:0094c23": "分矣。即是規矩。宗通趣極。真常流注。外寂中搖。係",
    "X87n1614_003:0094c24": "駒伏鼠。先聖悲之。為法檀度。隨其顛倒。以緇為素。",
    "X87n1614_003:0095a01": "顛倒相滅。肯心自許。要合古轍。請觀前古。佛道垂",
    "X87n1614_003:0095a02": "成。十劫觀樹。如虎之缺。如馬之馵。以有下劣。寶几",
    "X87n1614_003:0095a03": "珍御。以有驚異。黧奴白牯。羿以巧力。射中百步。箭",
    "X87n1614_003:0095a04": "鋒相直。巧力何預。木人方歌。石兒起舞。非情識到。",
    "X87n1614_003:0095a05": "寧容思慮。臣奉於君。子順於父。不順於母不孝。不",
    "X87n1614_003:0095a06": "奉非輔。潛行密用。如愚。若魯但能相續。名主中主。",
    "X87n1614_003:0095a07": "南衙題辭",
    "X87n1614_003:0095a08": "新開鷄鴨(巴陵新開顥鑒大師傳燈廿二)僧問巴陵祖意教",
    "X87n1614_003:0095a09": "意是同是別。陵曰。鷄寒上樹。鴨寒下水。",
    "X87n1614_003:0095a10": "石門鈎錐(首山念法嗣　會元十一)石門蘊聰慈照禪師。上堂。",
    "X87n1614_003:0095a11": "十五日已前諸佛生。十五日已後諸佛滅。十五日",
    "X87n1614_003:0095a12": "已前諸佛生。你不得離我這裡。若離我這裡。我有",
    "X87n1614_003:0095a13": "鈎子鈎你。十五日已後諸佛滅。你不得住我這裡。",
    "X87n1614_003:0095a14": "若住我這裡。我有錐子錐你。且道正當十五日。用",
    "X87n1614_003:0095a15": "鈎即是。用錐即是。遂有偈曰。正當十五日。鈎錐一",
    "X87n1614_003:0095a16": "時息。更擬問如何。回頭日又出。",
    "X87n1614_003:0095a17": "無餘喝道",
    "X87n1614_003:0095a18": "萬卦題詩",
    "X87n1614_003:0095a19": "蚊鑽鐵牛(會元九)泉州招慶院道匡禪師。僧問如何",
    "X87n1614_003:0095a20": "是西來意。師曰蚊子上銕牛。溈山一日問雲岩。聞",
    "X87n1614_003:0095a21": "汝久在藥山是否。岩云是。山曰藥山大人相如何。",
    "X87n1614_003:0095a22": "岩云涅槃後有。山曰涅槃後有作麼生。岩云水灑",
    "X87n1614_003:0095a23": "不著。雲岩却問溈山。百丈大人相如何。山曰巍巍",
    "X87n1614_003:0095a24": "堂堂煒煒煌煌。聲前非聲色後非色。蚊子上鐵牛。",
    "X87n1614_003:0095b01": "無汝下觜處。",
    "X87n1614_003:0095b02": "踞解秤槌(會元十二)僧問大愚如何是佛。愚曰鋸解秤",
    "X87n1614_003:0095b03": "槌。",
    "X87n1614_003:0095b04": "龐蘊是非(傳燈八)龐居士問本溪和尚。丹霞打侍者",
    "X87n1614_003:0095b05": "意在何處。溪曰大老翁見人長短在。士曰為我與",
    "X87n1614_003:0095b06": "師同參方敢借問。溪曰。若恁麼。從頭舉來。共你商",
    "X87n1614_003:0095b07": "量。士曰。大老翁。不可共你說人是非。溪曰念翁年",
    "X87n1614_003:0095b08": "老。士曰罪過罪過。",
    "X87n1614_003:0095b09": "清平豐儉(翠微無學法嗣　傳燈十五)鄂州清平山令遵禪師。",
    "X87n1614_003:0095b10": "上堂曰。諸上坐。夫出家人須會佛意始得。若會佛",
    "X87n1614_003:0095b11": "意不在僧俗男女貴賤。但隨家豐儉安樂便得。諸",
    "X87n1614_003:0095b12": "上坐盡是久處叢林徧參尊宿。且作麼生會佛意。",
    "X87n1614_003:0095b13": "試出來大家商量。莫空氣高。至後一事無成。一生",
    "X87n1614_003:0095b14": "空度。若未會佛意。直饒頭上出水。足下出火。燒身",
    "X87n1614_003:0095b15": "鍊臂。聰惠多辨。聚徒一千二千。說法如雲如雨。講",
    "X87n1614_003:0095b16": "得天華亂墜。只成箇邪說。爭競是非。去佛法大遠。",
    "X87n1614_003:0095b17": "在諸人幸值色身安健。不值諸難。何妨近前。著此",
    "X87n1614_003:0095b18": "工夫。體取佛意好。",
    "X87n1614_003:0095b19": "大顛佛光(石頭迁法嗣　事苑四)韓愈至潮州。聆大顛禪師",
    "X87n1614_003:0095b20": "之名。累邀之不至。一日大顛特往謁之。愈曰。三請",
    "X87n1614_003:0095b21": "不來。不召何來。曰。三請不來為侍郎。不召而來為",
    "X87n1614_003:0095b22": "佛光。愈曰如何是佛光。顛曰看看。",
    "X87n1614_003:0095b23": "雪峰火焰(會元七)玄沙因雪峯指火曰。三世諸佛在",
    "X87n1614_003:0095b24": "火焰裡轉大法輪。沙曰近日王令稍嚴。峯曰作麼",
    "X87n1614_003:0095c01": "生。沙曰不許攙奪行市。雲門曰。火焰為三世諸佛",
    "X87n1614_003:0095c02": "說法。三世諸佛立地聽。",
    "X87n1614_003:0095c03": "大惠還僧(圓悟勤法嗣　會元十九)臨安府徑山宗杲大惠普",
    "X87n1614_003:0095c04": "覺禪師道法之盛冠于一時。眾二千餘。皆諸方俊",
    "X87n1614_003:0095c05": "乂。侍郎張公九成亦從之游。灑然契悟。一日因議",
    "X87n1614_003:0095c06": "及朝政與師連禍。紹興辛酉五月毀衣牒。屏居衡",
    "X87n1614_003:0095c07": "陽。乃裒先德機語。間與拈提。離為三帙。目曰正法",
    "X87n1614_003:0095c08": "眼藏。凡十年移居梅陽。又五年高宗皇帝特恩放",
    "X87n1614_003:0095c09": "還。明年春復僧伽梨。四方虗席以邀。率不就。後奉",
    "X87n1614_003:0095c10": "朝命居育王。逾年有旨改徑山。道俗歆慕如初。",
    "X87n1614_003:0095c11": "寂音遭貶(真淨文法嗣　僧寶傳十九)清源惠供覺範。號寂音尊",
    "X87n1614_003:0095c12": "者。崇寧元年反於長沙雲盖。是時陳公瓘瑩中謫",
    "X87n1614_003:0095c13": "嶺外。以偈見寄。且欲其為負華嚴經入嶺。偈曰。大",
    "X87n1614_003:0095c14": "士遊方興盡回。家山風月絕纖埃。杖頭多少閑田",
    "X87n1614_003:0095c15": "地。挑取華嚴入嶺來。師和之曰。因法相逢一笑開。",
    "X87n1614_003:0095c16": "俯看人世過飛埃。湖湘嶺外休分別。圓寂光中共",
    "X87n1614_003:0095c17": "往來。其後師坐與公遊而獲譴。",
    "X87n1614_003:0095c18": "首山竹篦(風穴沼法嗣　會元十一)首山拈竹篦問僧。喚作竹",
    "X87n1614_003:0095c19": "篦則觸。不喚作竹篦則背。且道喚作甚麼。",
    "X87n1614_003:0095c20": "玄冥木劒",
    "X87n1614_003:0095c22": "禪苑蒙求卷之下(終)"
}