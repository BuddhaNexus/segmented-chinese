{
    "T33n1717_011:0891a02": "法華玄義釋籤卷第十一",
    "T33n1717_011:0891a04": "天台沙門湛然述",
    "T33n1717_011:0891a05": "[0891a05] ◎三明伏斷中二：先正明圓位伏斷，次「復",
    "T33n1717_011:0891a06": "次」下兼明諸位。初文又二：初正明位，次判",
    "T33n1717_011:0891a07": "通別。初文中二：初凡、次聖。初凡位中二：先",
    "T33n1717_011:0891a08": "外、次內。初外中五：先立，次「諸教」下斥權，三「大",
    "T33n1717_011:0891a09": "經」下引證，四「例如」下引例，五「今此」下辨有",
    "T33n1717_011:0891a10": "無，亦兼斥權。初二如文。引證中云「大經」等",
    "T33n1717_011:0891a11": "者，第六云：「善男子聲聞之人有肉眼者，說",
    "T33n1717_011:0891a12": "有調魔，不為脩學大乘人說，故聲聞之",
    "T33n1717_011:0891a13": "人雖有天眼名為肉眼，學大乘者雖有",
    "T33n1717_011:0891a14": "肉眼名為佛眼。何以故？是大乘經名為佛",
    "T33n1717_011:0891a15": "乘，如是佛乘最上最勝。」經文雖約調魔而",
    "T33n1717_011:0891a16": "說，通一切法，準此可知。又聲聞所得天眼",
    "T33n1717_011:0891a17": "既貶同肉眼，故知所得慧眼，既未同於如",
    "T33n1717_011:0891a18": "來所得第一慧眼，若望佛眼，慧眼猶名為",
    "T33n1717_011:0891a19": "肉，以未見於中空故也。「迦陵頻伽」如《止觀》",
    "T33n1717_011:0891a20": "第一記。次內凡位中三：先立，次「如經」下引",
    "T33n1717_011:0891a21": "證，三「當知」下結位。初如文。次文二：先引",
    "T33n1717_011:0891a22": "此經，次引《纓珞》。此經中云「三陀羅尼」者，陀",
    "T33n1717_011:0891a23": "羅尼此云總持，此三各能總持諸法，如云",
    "T33n1717_011:0891a24": "一空一切空等，假中亦然，故名為總。疏云「旋」",
    "T33n1717_011:0891a25": "者轉也，轉一切法皆悉入空。言「百千萬億」",
    "T33n1717_011:0891a26": "者，以從數故，故名為假。中道法音能作內體",
    "T33n1717_011:0891a27": "方便故也。此三秖是一心三觀，持一切法",
    "T33n1717_011:0891a28": "通名總持，此中即是相似三總持也。次聖位",
    "T33n1717_011:0891a29": "者，「若入初住得真法音」者，謂破無明證真",
    "T33n1717_011:0891b01": "法性。若關中云：七住已上照體獨立神無",
    "T33n1717_011:0891b02": "方所。七住已前為證何法？不知復是何教",
    "T33n1717_011:0891b03": "七住？應廣破(云云)。[0891b03] 次「若約」下判通別中二：",
    "T33n1717_011:0891b04": "先約位判，次約因果。先約位中二：先別，次",
    "T33n1717_011:0891b05": "「若論」下通。先別中云「無生」等者，已斷當地",
    "T33n1717_011:0891b06": "復伏後地，故名為「亦」。次通中又四：初下名",
    "T33n1717_011:0891b07": "通上，次「伏順」下上名通下，三「又就事」下二名",
    "T33n1717_011:0891b08": "遍通，四「若約」下因果互通。初文中三：初「初住」",
    "T33n1717_011:0891b09": "已去通上，次「亦名」下五品之名通上，三「伏忍」",
    "T33n1717_011:0891b10": "下十信之名通上。初文二：先明名通，次「大",
    "T33n1717_011:0891b11": "經」下引證。涅槃在果，其名既通，故知果名何",
    "T33n1717_011:0891b12": "獨寂滅。次五品通，中二：初以伏義通上，次",
    "T33n1717_011:0891b13": "「伏是」下復以賢義通上。初又二：初立，次「仁",
    "T33n1717_011:0891b14": "王」下引證。次義者亦二：先立，次「普賢」下引證。",
    "T33n1717_011:0891b15": "言「普賢居眾伏之頂」者，讓佛為聖，故等覺",
    "T33n1717_011:0891b16": "名賢，賢即是伏，伏中之極極在此位，名「眾",
    "T33n1717_011:0891b17": "伏頂」。三十信之名通上中，但舉伏名為例，",
    "T33n1717_011:0891b18": "故云「可解」。故知如來方得名為至順之極，",
    "T33n1717_011:0891b19": "五品尚通，是故六根但須況出。第二文二：",
    "T33n1717_011:0891b20": "先立，次引證。三遍通，中二：初事理，次始終。",
    "T33n1717_011:0891b21": "初云「又就事為無生」等者，惑是事法，故約",
    "T33n1717_011:0891b22": "惑滅得無生名；名為就事，此惑若滅必證",
    "T33n1717_011:0891b23": "實理，故約所證名為寂滅。當知始從初住",
    "T33n1717_011:0891b24": "終至妙覺，一一無非惑滅證理，乃至五品",
    "T33n1717_011:0891b25": "亦可得名觀行事理，六根名為相似事理，",
    "T33n1717_011:0891b26": "乃至亦可云理性名字事理等也。今既明",
    "T33n1717_011:0891b27": "圓即是圓位，當知圓名亦可通用。二名互",
    "T33n1717_011:0891b28": "通者，此即剋取初住已去與佛果位二名互",
    "T33n1717_011:0891b29": "通，約因果辨互通。中二：先標，次釋。初如",
    "T33n1717_011:0891c01": "文，次釋中二：先通，次別。初通中二：先單判，",
    "T33n1717_011:0891c02": "次重判。初文中二：初云「約因論果」，即因義",
    "T33n1717_011:0891c03": "通果，「約果論因」，即果義通因。次「大經」下舉",
    "T33n1717_011:0891c04": "別以釋通，先舉別，故云「是果非因」等。次釋",
    "T33n1717_011:0891c05": "別令通，云「了見佛性」，亦得名因。言「云云」",
    "T33n1717_011:0891c06": "者，亦應更言脩涅槃故乃得名因，證涅",
    "T33n1717_011:0891c07": "槃故亦得名果。次「等覺」下重以因果之名，",
    "T33n1717_011:0891c08": "以判證位。「等覺望妙覺為因」者，今一往以等",
    "T33n1717_011:0891c09": "覺為因，妙覺為果，下地已去有重因果。所",
    "T33n1717_011:0891c10": "言「亦因亦因因」等者，《大經》二十五〈師子吼品〉",
    "T33n1717_011:0891c11": "云：「佛性者，亦因亦因因，亦果亦果果」，初以",
    "T33n1717_011:0891c12": "十二緣為因，因因者名為智慧，果者即阿",
    "T33n1717_011:0891c13": "耨菩提，果果者大般涅槃，故知經意以十二",
    "T33n1717_011:0891c14": "因緣為理性三因，故名為因。觀因緣智，望",
    "T33n1717_011:0891c15": "果是因，因上起因故云因因。菩提望因，名",
    "T33n1717_011:0891c16": "之為果，菩提果上又加涅槃，名為果果。次",
    "T33n1717_011:0891c17": "以十二因緣為譬云，如無明為因、行為",
    "T33n1717_011:0891c18": "果，行為因、識為果，以是義故彼無明體，亦",
    "T33n1717_011:0891c19": "因亦因因，亦果亦果果。無明望行名之為",
    "T33n1717_011:0891c20": "因，若望於識名為因因，望於往因名之",
    "T33n1717_011:0891c21": "為果，望往因因名為果果。今從法譬俱得",
    "T33n1717_011:0891c22": "說之，故云「亦因亦因因」等；仍就證道，故從",
    "T33n1717_011:0891c23": "初住乃至妙覺。故於等覺唯因非因因，唯",
    "T33n1717_011:0891c24": "果者但望十地，若望下地亦名果果，故云",
    "T33n1717_011:0891c25": "「下地」已去。是則初住唯因而非果，妙覺在果",
    "T33n1717_011:0891c26": "而非因，中間諸位互受其名。[0891c26] 次別義中二：",
    "T33n1717_011:0891c27": "初略判，次「云何」下略釋。釋中二，先釋伏順",
    "T33n1717_011:0891c28": "位，次「無明」下釋無生位。「唼」字所狹反。次「復",
    "T33n1717_011:0891c29": "次」下約諸教，中二：先且約別教，次「問」下重",
    "T33n1717_011:0892a01": "料簡前之三教對圓教辨。初文又五：初出",
    "T33n1717_011:0892a02": "舊解不同，次「此不」下斥，三「當是」下略判，四「若",
    "T33n1717_011:0892a03": "見」下辨非，五「今明」下結正。初二如文。第三",
    "T33n1717_011:0892a04": "文者，明其附傍通教小乘三藏意，亦似共",
    "T33n1717_011:0892a05": "地菩薩意也。四辨非中二：先明舊判見不",
    "T33n1717_011:0892a06": "應前盡，次「若思」下明舊判思不應前盡。",
    "T33n1717_011:0892a07": "初文三，初略舉過，次「地持」下引證，三「第九」下",
    "T33n1717_011:0892a08": "敘《地持》意結難。次明思盡非中又三：初略",
    "T33n1717_011:0892a09": "斥，次「何者」下引《華嚴》釋，三「若七地」下重斥。",
    "T33n1717_011:0892a10": "初如文。引《華嚴》中二：初引，次「此是」下釋出",
    "T33n1717_011:0892a11": "經意。此中為消界外同體見思，故須於界",
    "T33n1717_011:0892a12": "外更立三界。若不然者，此與二乘所斷何",
    "T33n1717_011:0892a13": "別？既分內外，見思名同，是故須立思分三",
    "T33n1717_011:0892a14": "界：從五塵為名故，例如欲界；從定地為",
    "T33n1717_011:0892a15": "名故，例如色、無色界。故知違理由見，感報",
    "T33n1717_011:0892a16": "由思。五「今明」下顯正，可知。[0892a16] 次料簡中二：先",
    "T33n1717_011:0892a17": "問，次答。答中四：先約苦輕重答，次「又思」下",
    "T33n1717_011:0892a18": "約障理近遠答，三約超果答，四結酬。初文",
    "T33n1717_011:0892a19": "言「界外苦輕故先枝後本」者，凡障理惑名",
    "T33n1717_011:0892a20": "之為「本」，障事之惑名之為「枝」，故以界內見",
    "T33n1717_011:0892a21": "惑為本，思惑為枝，界外無明為本，塵沙為",
    "T33n1717_011:0892a22": "枝。是故界內次第脩人，先斷於本，次斷為",
    "T33n1717_011:0892a23": "枝，界外次第必須先斷枝惑，次斷根本。界",
    "T33n1717_011:0892a24": "外既其苦輕，借使流轉，不退歸下，為助化",
    "T33n1717_011:0892a25": "道，故先斷塵沙，後為顯真方斷無明。餘意",
    "T33n1717_011:0892a26": "可見。「前後之問但見一途」者，上設問云：前",
    "T33n1717_011:0892a27": "斷見惑，後斷思惑，但是一途次第之意，非",
    "T33n1717_011:0892a28": "是諸教超果之義，亦非通方圓頓之道。[0892a28] 大章",
    "T33n1717_011:0892a29": "第四明功用，中二：先釋名，次「理雖」下正釋。",
    "T33n1717_011:0892b01": "釋中二：先凡位功用，次聖位功用。初文又二：",
    "T33n1717_011:0892b02": "初略明外凡內凡位，次「涅槃」下寄此通辨四",
    "T33n1717_011:0892b03": "依位。四依位者，以此四人並能化他，故以",
    "T33n1717_011:0892b04": "此位釋於因人功用，若論今文應遍因果。",
    "T33n1717_011:0892b05": "四依義具如《大經》第六委釋。於中四：先略",
    "T33n1717_011:0892b06": "述經意，次「人師」下明舊判失旨，三「地前」下",
    "T33n1717_011:0892b07": "且依古人出別判位，四「若推圓」下今家準",
    "T33n1717_011:0892b08": "別及於始終以立圓位。[0892b08] 次明聖位，中四：初",
    "T33n1717_011:0892b09": "略舉，次「若豎」下明功用意，三譬，四「初住」下釋",
    "T33n1717_011:0892b10": "相。又為三：初明初住位，次「如是」下明二住",
    "T33n1717_011:0892b11": "去至等覺位，三「論其」下明妙覺位。初文從",
    "T33n1717_011:0892b12": "「初住」去乃至「作十界像」等者，若權教中三",
    "T33n1717_011:0892b13": "藏佛但云八相，八中皆劣，別教教道望證",
    "T33n1717_011:0892b14": "猶劣；今是圓教證道八相，具如《華嚴》云「或有",
    "T33n1717_011:0892b15": "見佛種種說法，或見在於兜率天上，或見",
    "T33n1717_011:0892b16": "來下處於母胎，或見初生，或見出家，或見",
    "T33n1717_011:0892b17": "成道，或見轉法輪，或見入涅槃」，皆言或者，",
    "T33n1717_011:0892b18": "一一相中皆八相故。次文中初通明功用深",
    "T33n1717_011:0892b19": "廣，次「遍如是」下約境現身及例後位以論",
    "T33n1717_011:0892b20": "功用。後文可見。[0892b20] 大章第五判&#x9E81;妙，中二：標、",
    "T33n1717_011:0892b21": "釋。釋中二：初略判，次「又三藏」下格位判。初",
    "T33n1717_011:0892b22": "文二：初一往先明藏通&#x9E81;而別圓妙，次「而別」",
    "T33n1717_011:0892b23": "下重明別教&#x9E81;而圓教妙。初意者且言通緣",
    "T33n1717_011:0892b24": "實相，亦遙寄證以說，若論教道，中理則有",
    "T33n1717_011:0892b25": "但不但異，是故不可判之為妙，為是義",
    "T33n1717_011:0892b26": "故復更重判從帶不帶異故，帶&#x9E81;即教道故",
    "T33n1717_011:0892b27": "也。方便等言並望實說，故成行拙。次格位",
    "T33n1717_011:0892b28": "中三：初以藏通格圓，次以別格圓，三「是知」",
    "T33n1717_011:0892b29": "下結歸。初文意者，以藏通因果之位望於",
    "T33n1717_011:0892c01": "圓家，但至似位，一一皆云「有齊有劣」者，惑",
    "T33n1717_011:0892c02": "盡處齊，觀行聞教是則為劣。亦以佛位格",
    "T33n1717_011:0892c03": "者，為順教道故也。次以別格圓，為二：",
    "T33n1717_011:0892c04": "先格地前，次格登地。於中二：初正格，次「何",
    "T33n1717_011:0892c05": "者」下釋所以。於中又三：初正釋；次「若與」下",
    "T33n1717_011:0892c06": "約與奪釋齊不齊，不齊故劣是故須格；三",
    "T33n1717_011:0892c07": "「故知」下判。判中又二：初約位判，次「以我」下",
    "T33n1717_011:0892c08": "約因果判。初文三：法、譬、合。次約因果者，既",
    "T33n1717_011:0892c09": "以我因為汝之果，當知果權，權故為&#x9E81;。「當",
    "T33n1717_011:0892c10": "知」下結，始從小草終至于此，一一皆以「當",
    "T33n1717_011:0892c11": "知」下結斥權位。三結歸又二：法、譬。譬云「好",
    "T33n1717_011:0892c12": "堅樹」者，《大論》第十「問：諸佛功德無能勝者，一",
    "T33n1717_011:0892c13": "切天地誰可為尊？梵王答曰：佛為無上，無",
    "T33n1717_011:0892c14": "過佛者；佛亦天眼觀於十方，無如佛者。心",
    "T33n1717_011:0892c15": "自念言：我行般若今得作佛，是我所尊即",
    "T33n1717_011:0892c16": "是我師，我當供養尊事于法。譬如一樹名",
    "T33n1717_011:0892c17": "曰好堅，在地百年枝葉具足，一日出生高",
    "T33n1717_011:0892c18": "於百丈。是樹出已欲求大樹以蔭於身，是",
    "T33n1717_011:0892c19": "時樹神語好堅言：一切世間無大汝者，諸",
    "T33n1717_011:0892c20": "樹皆在汝之蔭中。佛亦如是，無量阿僧祇劫",
    "T33n1717_011:0892c21": "在菩薩地中，一日於菩提樹下坐金剛座，",
    "T33n1717_011:0892c22": "得成佛道無能過上。」論譬極果，今取一日",
    "T33n1717_011:0892c23": "超百丈邊，以譬初住八相作佛，作佛義同故",
    "T33n1717_011:0892c24": "得借用。[0892c24] 大章第六明位興中，一往一辨四",
    "T33n1717_011:0892c25": "教次第，而不辨五時次第興者，略耳。所以",
    "T33n1717_011:0892c26": "不明者，既知四教則知五時諸教興意，如",
    "T33n1717_011:0892c27": "華嚴二興，鹿苑一興乃至法華一興，各有所",
    "T33n1717_011:0892c28": "以，是故不論。於中先問、次答，答中三：先列",
    "T33n1717_011:0892c29": "機緣四悉不同，次列赴機十六種說，三「為",
    "T33n1717_011:0893a01": "是」下結。列赴機中云「界內界外事理惑」者，",
    "T33n1717_011:0893a02": "或無事理隨人生解，解有巧拙，故分事",
    "T33n1717_011:0893a03": "理；理有權實，分界內外。若即理說惑，謂惑",
    "T33n1717_011:0893a04": "為理；若離理說惑，謂惑為事，故分內外",
    "T33n1717_011:0893a05": "成於四種。[0893a05] 大章第七明位廢，中二：先總敘",
    "T33n1717_011:0893a06": "意，次正明廢。初文者，具明諸教展轉漸廢，",
    "T33n1717_011:0893a07": "故作此說。若至《法華》一切權廢，是故此中",
    "T33n1717_011:0893a08": "不全同《法華》。次正釋中二：先敘破立之意，",
    "T33n1717_011:0893a09": "次正明廢。初文者，則廢三存一。初廢三中",
    "T33n1717_011:0893a10": "三：一先明如來破立之意，次明龍樹破立之",
    "T33n1717_011:0893a11": "意，三明今師破立之意。初文者，雖復五時",
    "T33n1717_011:0893a12": "增減不同，本意祇為破三存一，故云如來",
    "T33n1717_011:0893a13": "破立意也。具如教興，迭興至小，如是漸",
    "T33n1717_011:0893a14": "廢唯存一極。次文中云「毘曇婆沙明菩薩",
    "T33n1717_011:0893a15": "義」等者，且對衍門存三廢一，廣如《止觀》第",
    "T33n1717_011:0893a16": "三記。三明今師破立之意，又二：先破，次「而圓」",
    "T33n1717_011:0893a17": "下立。初又二：先破，次「往者」下明破立意。初",
    "T33n1717_011:0893a18": "文又三：初破大乘不立小失，次「常途」下破",
    "T33n1717_011:0893a19": "小乘師謬用大失，三「又別」下單破別教執非",
    "T33n1717_011:0893a20": "實教失。初如又。次文中三：初總破棄小",
    "T33n1717_011:0893a21": "用大，次「此有」下直破其謬用之失，三「縱令」",
    "T33n1717_011:0893a22": "下縱難其不識大乘謬用之失。初文者，汝",
    "T33n1717_011:0893a23": "棄小用大沒佛小乘為大方便，又汝若不",
    "T33n1717_011:0893a24": "伏不曉，論文自有菩薩義，何須用大？故",
    "T33n1717_011:0893a25": "以二失破之。汝若不嫌論主不解，何須",
    "T33n1717_011:0893a26": "棄之？三縱中云「縱令引經釋大乘」者，破舊",
    "T33n1717_011:0893a27": "引經不識義旨，是故須破，是故斥云何等",
    "T33n1717_011:0893a28": "大乘？汝雖引八地破無明，而不知是通教",
    "T33n1717_011:0893a29": "下根被接之義，當通始終不破無明，通義不",
    "T33n1717_011:0893b01": "成，是故須破。汝引六地以齊羅漢，而不",
    "T33n1717_011:0893b02": "知是名別義通，別義初地即破無明，何得",
    "T33n1717_011:0893b03": "六地始齊羅漢？是故須破。次單破別教，言",
    "T33n1717_011:0893b04": "「別是方便」等者，執別教道，不信頓極，名為",
    "T33n1717_011:0893b05": "謗實。次破立意者，豈以古師人往而存其",
    "T33n1717_011:0893b06": "非義？是故須破。次立一實，中二：先立，次謙",
    "T33n1717_011:0893b07": "退，即章安歎師法妙而自謙也。初立文中",
    "T33n1717_011:0893b08": "云「超三權」者，約廢權說，「即一實」者，約開",
    "T33n1717_011:0893b09": "權說。次正明廢，中二：先結前生後，次正明",
    "T33n1717_011:0893b10": "廢。於中二：初總敘漸頓三法四果，次釋。釋",
    "T33n1717_011:0893b11": "中三：初列經，次述今意，三正釋。初如文。次",
    "T33n1717_011:0893b12": "明今意。「且置頓論漸」者，若欲論頓有何不",
    "T33n1717_011:0893b13": "可？但明迭興迭謝之相，恐文稍煩，故且置之，",
    "T33n1717_011:0893b14": "以論於漸。[0893b14] 問：[0893b14] 前文明興以對於廢，今文明",
    "T33n1717_011:0893b15": "廢復對於興，二門何別？非煩長耶？[0893b15] 答：[0893b15] 前明",
    "T33n1717_011:0893b16": "興者，若不論廢無由得興，雖復相對意",
    "T33n1717_011:0893b17": "在於興；今文明廢，若不假興何以明廢，",
    "T33n1717_011:0893b18": "雖復相對意在於廢。[0893b18] 於正釋中四教為四：",
    "T33n1717_011:0893b19": "初三藏中二：先釋，次「為此」下結。初又二：先",
    "T33n1717_011:0893b20": "約菩薩，次約二乘。初約菩薩中五：先更述",
    "T33n1717_011:0893b21": "初立三藏；次「教云」下明初立意；三「欲求」下明",
    "T33n1717_011:0893b22": "須廢；四「即便」下明廢相，欲廢必須先破故",
    "T33n1717_011:0893b23": "也；五「本望」下明廢意。次二乘文少，望菩薩",
    "T33n1717_011:0893b24": "意可知。次結，可見。[0893b24] 次明通中為二：初正",
    "T33n1717_011:0893b25": "釋，次「此通」下辨共不共。初又為三：先菩薩，",
    "T33n1717_011:0893b26": "次佛，三二乘。初菩薩又為三：初總述廢立",
    "T33n1717_011:0893b27": "意，次「立通」下明廢意，三「智者」下正明廢相。",
    "T33n1717_011:0893b28": "初如文。次文言「立通」者，若成四悉，即以見",
    "T33n1717_011:0893b29": "真名為教足。三正明廢相者，通真諦中既",
    "T33n1717_011:0893c01": "含不空，故但真諦仍為未極，是故責云那",
    "T33n1717_011:0893c02": "得恒住於空？利根菩薩即見不空，見不空",
    "T33n1717_011:0893c03": "已佛智尚廢，何況三乘？以彼教中不云彼",
    "T33n1717_011:0893c04": "佛破無明故。今破無明，是故通云通教則",
    "T33n1717_011:0893c05": "廢。次「菩薩」下明通佛果廢者，菩薩之因既廢，",
    "T33n1717_011:0893c06": "佛果豈存？次明共不共中四：初雙標，次分",
    "T33n1717_011:0893c07": "別，三「故知」下辨失，四「通教」下判廢不廢。方",
    "T33n1717_011:0893c08": "便聲聞有發心義，是故論廢；不共菩薩得",
    "T33n1717_011:0893c09": "於不空，此得即見理，是故不廢。[0893c09] 次明別教，",
    "T33n1717_011:0893c10": "中三：先述立別，次「若破」下正明廢，三「此隨」",
    "T33n1717_011:0893c11": "下明廢意。又二：初地前全廢，次地上但廢高",
    "T33n1717_011:0893c12": "歸下。[0893c12] 次明圓教，中四：初直明不廢，次「大經」",
    "T33n1717_011:0893c13": "下明不廢意，三「昔從」下明不廢之意，四「文云」",
    "T33n1717_011:0893c14": "下引證。初如文。次文云「大經一切江河悉有",
    "T33n1717_011:0893c15": "迴曲」等者，第十經中「佛說偈云：一切江河必",
    "T33n1717_011:0893c16": "有迴曲，一切叢林必有樹木，一切女人必",
    "T33n1717_011:0893c17": "懷諂曲，一切自在必受安樂。文殊難云：是",
    "T33n1717_011:0893c18": "義不然。於此大千有洲名拘耶尼，其洲有",
    "T33n1717_011:0893c19": "河，端直不曲，名娑婆耶，猶如直繩，直入",
    "T33n1717_011:0893c20": "西海，如此直河佛未曾說。種種金銀琉璃寶",
    "T33n1717_011:0893c21": "樹是亦名林，亦有女人善持禁戒，功德成",
    "T33n1717_011:0893c22": "就有大慈悲，釋梵諸天雖得自在悉皆無",
    "T33n1717_011:0893c23": "常。」今以迴曲及叢林等以譬有餘，金沙河",
    "T33n1717_011:0893c24": "等以譬無餘。次釋三法，又三：初立所行不",
    "T33n1717_011:0893c25": "廢，次明三乘須廢，三重述所行不廢。次釋",
    "T33n1717_011:0893c26": "四果中二：初正辨四果，次以教行等例更",
    "T33n1717_011:0893c27": "分別。初約四果又二：先釋、次結。釋中約四",
    "T33n1717_011:0893c28": "果以論三廢一不廢，此中言果即是羅漢，前",
    "T33n1717_011:0893c29": "明二乘即指三果等。前言二乘但是通舉",
    "T33n1717_011:0894a01": "意論聲聞，故今別語更加支佛。前言菩薩，",
    "T33n1717_011:0894a02": "並是方便位中，如通教人，但在六地已前，",
    "T33n1717_011:0894a03": "藏別準此。若言四佛者，則聲聞菩薩並不",
    "T33n1717_011:0894a04": "須用，如向會通。此中言「破化城」等者，且",
    "T33n1717_011:0894a05": "語二乘，二乘既破，兩教佛果亦破，別教或廢",
    "T33n1717_011:0894a06": "聖人賢，或廢高歸下，令同成一佛果故",
    "T33n1717_011:0894a07": "也。次「若從」下結文，可知。[0894a07] 次明三有廢不廢",
    "T33n1717_011:0894a08": "等，中又二：先三一對辨，次「又教」下教行等對",
    "T33n1717_011:0894a09": "辨。初又二：先釋，次寄此且明判開。初又二：",
    "T33n1717_011:0894a10": "先約教，次以行智等例。初又二：先廢不廢，",
    "T33n1717_011:0894a11": "次立不立。初文二：先標，次釋。言「從得道夜",
    "T33n1717_011:0894a12": "至泥洹夜」乃至「初教何曾廢」者，初後俱集故",
    "T33n1717_011:0894a13": "知不廢，況結集已留被末代，故知即是成",
    "T33n1717_011:0894a14": "前逗後。既結集在文，當知法華教興，此教",
    "T33n1717_011:0894a15": "仍須逗後，通別俱爾。據法華則廢，據教",
    "T33n1717_011:0894a16": "存則不廢。次立不立中有立不立，即指小",
    "T33n1717_011:0894a17": "機以對華嚴，若至法華無不立義，故云「亦",
    "T33n1717_011:0894a18": "立不立」也。言「中間可知」者，始謂華嚴，終謂",
    "T33n1717_011:0894a19": "法華，中間三味並有得入佛慧之義，名之",
    "T33n1717_011:0894a20": "為立。但鹿苑密入，餘教顯入，鹿苑密入通",
    "T33n1717_011:0894a21": "大小人，餘味顯入唯在於大。若餘味小人於",
    "T33n1717_011:0894a22": "彼密入，義同鹿苑。次約行智等略例中，所",
    "T33n1717_011:0894a23": "言諸者，亦須一三相望，如前所說故不復",
    "T33n1717_011:0894a24": "論。[0894a24] 次判開中二：先約五味判，次「但說」下開。",
    "T33n1717_011:0894a25": "初如文。次「但說」下為二：初開成於圓教行",
    "T33n1717_011:0894a26": "位三皆不廢，次「無量義」下更重敘施。又三：",
    "T33n1717_011:0894a27": "初正明，次「成道」下引證，三「相傳」下釋疑。疑",
    "T33n1717_011:0894a28": "云：經但言餘，為七十一，為七十九？是故引",
    "T33n1717_011:0894a29": "證。言「相傳云佛七十二說法華」者，準菩提",
    "T33n1717_011:0894b01": "流支《法界性論》云：「但成道後，四十二年說。」",
    "T33n1717_011:0894b02": "《法華經論》非佛說，故云「相傳」。《法華》但云「四",
    "T33n1717_011:0894b03": "十餘年」，不的云「二」者，教法被物所見不同",
    "T33n1717_011:0894b04": "是故從容。次別約教行等者，於中為二：",
    "T33n1717_011:0894b05": "初正釋，次問答釋疑。初又五：初以教對行",
    "T33n1717_011:0894b06": "位為四句分別，次約廢不廢等教行位三",
    "T33n1717_011:0894b07": "四句分別，三「又廢教」下單約教以廢聞相",
    "T33n1717_011:0894b08": "對為四句分別，四「又廢智」下單約於智廢脩",
    "T33n1717_011:0894b09": "相對為四句分別，五「又廢位」下單約於位廢",
    "T33n1717_011:0894b10": "入相對為四句分別；一一四句中皆先列，次",
    "T33n1717_011:0894b11": "釋。初教對位行中言俱廢者，既指菩薩，當",
    "T33n1717_011:0894b12": "知前之二句並指二乘，二乘於法華前亦",
    "T33n1717_011:0894b13": "有密悟，故三藏菩薩於法華前顯密俱得。",
    "T33n1717_011:0894b14": "第四句者，教所錄行必留被後，通有二乘，",
    "T33n1717_011:0894b15": "望前三藏，義類可見。若約別教，但不須",
    "T33n1717_011:0894b16": "言住果及以密悟，餘者並同。何者？初句應",
    "T33n1717_011:0894b17": "云廢教道之教也。行位若至初地已上，",
    "T33n1717_011:0894b18": "即成法界，何須廢耶？行位廢者，接入後教、",
    "T33n1717_011:0894b19": "教逗後人。俱廢者初心便轉。俱不廢者亦逗",
    "T33n1717_011:0894b20": "後人。次四句中言「利根」者，並是菩薩初心即",
    "T33n1717_011:0894b21": "轉，鈍根二乘久住方便。言「合」者，共也。次聞",
    "T33n1717_011:0894b22": "教四句中言「如廢」者，舉三藏菩薩為語端",
    "T33n1717_011:0894b23": "耳，應通歷三教。第二句四教菩薩並須闕",
    "T33n1717_011:0894b24": "之，或是初心退墮者耳。第三句亦須歷諸",
    "T33n1717_011:0894b25": "教。第四句亦通諸菩薩，不必在密。次廢智",
    "T33n1717_011:0894b26": "四句中，初句者亦通三菩薩。次不廢智更",
    "T33n1717_011:0894b27": "脩智中云「又次第習者是也」者，凡云廢者，",
    "T33n1717_011:0894b28": "若法華前或廢權位，入權入實，廢權入",
    "T33n1717_011:0894b29": "實，廢高歸下。若次第脩習者，從初發心，本",
    "T33n1717_011:0894c01": "擬次第，自淺階深，何待廢淺而入深也。",
    "T33n1717_011:0894c02": "第三句者，三教菩薩闕之，亦據法華前故，",
    "T33n1717_011:0894c03": "引方等文意證也。言「逗後」者，人雖不脩，更",
    "T33n1717_011:0894c04": "須逗後。第四句者，四教初心並有此義，且",
    "T33n1717_011:0894c05": "約三藏事相便耳。「通教」至「如此」者，通有",
    "T33n1717_011:0894c06": "三乘，是故料簡全同三藏；別唯菩薩，故前",
    "T33n1717_011:0894c07": "明廢教，不更聞教，此句全闕。今不廢位",
    "T33n1717_011:0894c08": "而更入位句，闕二乘邊，由此別教次第入",
    "T33n1717_011:0894c09": "位其義可然。[0894c09] 大章第八明開者，前諸興廢",
    "T33n1717_011:0894c10": "並約法華前教，既對一實以明三權，即對",
    "T33n1717_011:0894c11": "法華以為判竟，是故直明於開，故云「可得",
    "T33n1717_011:0894c12": "如前」。次「即三」下顯今經意。於中三：先述開",
    "T33n1717_011:0894c13": "意，次「開生死」下正明開，三「若決」下將所開",
    "T33n1717_011:0894c14": "與本妙比決。初文中所以不言廢者，以廢",
    "T33n1717_011:0894c15": "義與開義大同，已如前與《止觀》記中簡竟。",
    "T33n1717_011:0894c16": "又恐人不曉相待中意，便謂&#x9E81;外別有於",
    "T33n1717_011:0894c17": "妙，是故據理復須明開。又若不論待無",
    "T33n1717_011:0894c18": "以明絕，若明待已即指所待是於能絕，能",
    "T33n1717_011:0894c19": "絕亦絕方名為絕，具如前說。次正開中二：",
    "T33n1717_011:0894c20": "初通開初心，次別開諸位。初又二，先通舉",
    "T33n1717_011:0894c21": "開義，次歷圓教諸位入妙不同。初又二：初",
    "T33n1717_011:0894c22": "開凡夫未發之心，次開諸教博地初心。初",
    "T33n1717_011:0894c23": "文者，凡夫之心必有於發，理體妙故。次開",
    "T33n1717_011:0894c24": "諸教者，諸教始終雖各有體狀，而同在初",
    "T33n1717_011:0894c25": "心一類凡下，故今開之，令此四初與圓初",
    "T33n1717_011:0894c26": "心所觀之理無二無別。次歷圓教諸位入",
    "T33n1717_011:0894c27": "妙不同者，即有按位進入二妙。[0894c27] 問：[0894c27] 此之二",
    "T33n1717_011:0894c28": "妙，何者為勝？[0894c28] 答：[0894c28] 互有強弱。若論當位即",
    "T33n1717_011:0894c29": "是即按位為勝，若據聞教能超，即進入",
    "T33n1717_011:0895a01": "為勝，以在本位未知是妙，待入圓已方",
    "T33n1717_011:0895a02": "乃知妙，故成少劣；以進入功深，是故復勝。",
    "T33n1717_011:0895a03": "[0895a03] 次別開者具應四教，三藏菩薩居初者，義同",
    "T33n1717_011:0895a04": "凡故。「開三藏」去皆云「置毒」者，不同不定，",
    "T33n1717_011:0895a05": "昔時置毒今方毒發，今法華經非不定教，但",
    "T33n1717_011:0895a06": "是即座聞於開權，能破無明，義同毒發，諸",
    "T33n1717_011:0895a07": "位不同，稍似不定，故借置毒殺人之言。三",
    "T33n1717_011:0895a08": "比決中二：先結前，次舉譬。譬中二：先譬、次",
    "T33n1717_011:0895a09": "合。譬中云「小國大臣」等者，前之三教名為",
    "T33n1717_011:0895a10": "「小國」，教主已下皆名為「臣」，臣中高位名之為",
    "T33n1717_011:0895a11": "「大」，兩教羅漢及通九地、別教十住，開入圓教",
    "T33n1717_011:0895a12": "名為「來朝」，並失羅漢及地住等次位之名，名",
    "T33n1717_011:0895a13": "「失本位」。「雖預行伍」等者，如阿羅漢按位",
    "T33n1717_011:0895a14": "入圓，雖預六根行伍位次，比於本從圓",
    "T33n1717_011:0895a15": "隨喜來，乃成限外空位菩薩，故云「空官」。此",
    "T33n1717_011:0895a16": "據初入作如此說。久聞觀轉惑破行成，還",
    "T33n1717_011:0895a17": "同舊位行伍之限。若圓大國凡夫小臣名名",
    "T33n1717_011:0895a18": "字佛，故曰「憑寄」。「膂」者脊也。《說文》云「骨也」。秖",
    "T33n1717_011:0895a19": "是全以身心寄託佛境耳。能觀色心即是",
    "T33n1717_011:0895a20": "法性，故名「憑寄佛法界」也。未入品位不",
    "T33n1717_011:0895a21": "能益他名爵未高，乃為九界之所敬貴。",
    "T33n1717_011:0895a22": "次合中二：先合，次況。合中初從「諸教」去略",
    "T33n1717_011:0895a23": "合也。初合小國大臣，從「圓」去合大國小臣。",
    "T33n1717_011:0895a24": "[0895a24] 大章第九引經中二：初敘來意，次正引中",
    "T33n1717_011:0895a25": "二：先正引，次「諸經」下以《法華》意結成。初文",
    "T33n1717_011:0895a26": "又二：初四教，次不定祕密。初文又二：初正",
    "T33n1717_011:0895a27": "引，次「前四」下明引經之意。初文自四：初三藏",
    "T33n1717_011:0895a28": "二：先引，次料簡。先引中二：先引，次「何者」下",
    "T33n1717_011:0895a29": "釋，又二：初正釋，次「故釋論」下引證羅漢同",
    "T33n1717_011:0895b01": "佛。次通教中二：前引，次釋。釋中二：初釋，次",
    "T33n1717_011:0895b02": "辨異。次別教中二：先引，次釋。次圓教中二：",
    "T33n1717_011:0895b03": "先引，次釋。釋中二：先釋，次「圓信」下辨異中",
    "T33n1717_011:0895b04": "三：法、譬、合，可見。次明引經意中，前引三",
    "T33n1717_011:0895b05": "教者，意明教教皆有醍醐，醍醐不同故明",
    "T33n1717_011:0895b06": "所以。於中又三：先說意，次示四教醍醐位",
    "T33n1717_011:0895b07": "別，三「前兩」下判。初如文。次文二：先示四教，",
    "T33n1717_011:0895b08": "次「纓珞」下引證圓教。三判中二：先判，次「以",
    "T33n1717_011:0895b09": "是」下結判。次不定祕密者，以此兩教義理相",
    "T33n1717_011:0895b10": "濫，若順五時為次第者名不定意，若不",
    "T33n1717_011:0895b11": "堪顯露教中為次第者須祕密說，若別明",
    "T33n1717_011:0895b12": "者已如前文第一卷中，今不煩文，故相兼",
    "T33n1717_011:0895b13": "說。於中又二：初先列五味，次釋。釋中二：先",
    "T33n1717_011:0895b14": "標，次「一通」下釋中兩意：先舉兩意，次釋中。",
    "T33n1717_011:0895b15": "教行兩意相脩而釋，歷頓漸教，故義之如",
    "T33n1717_011:0895b16": "教；一一教中隨行淺深，毒發不定，故名約",
    "T33n1717_011:0895b17": "行。深得此意，可與論斯教行顯密不定之",
    "T33n1717_011:0895b18": "相。一科之文兼含意廣，明過去雖聞，若不",
    "T33n1717_011:0895b19": "探賾，當時入位，隨聞遠近多少生熟、行之",
    "T33n1717_011:0895b20": "淺深，故藉今生重聞方發。於中先通釋兩",
    "T33n1717_011:0895b21": "意，次「若眾生」下正明發相又二：初正明發",
    "T33n1717_011:0895b22": "相，次「若有行人」下判二妙。初文具歷頓漸",
    "T33n1717_011:0895b23": "以明發相，初華嚴，次四教，所以不云方",
    "T33n1717_011:0895b24": "等般若者，部總教別，總別互攝別義易",
    "T33n1717_011:0895b25": "明，故且依之。以諸教中具五味故，故得",
    "T33n1717_011:0895b26": "約之。於圓教中前文不引五味，今為明",
    "T33n1717_011:0895b27": "不定，須約位列之。又前兩教二乘之人，以",
    "T33n1717_011:0895b28": "法華前無發心義，雖復不定，此人必須來",
    "T33n1717_011:0895b29": "至法華，故法華前教須明祕密。次判二妙，",
    "T33n1717_011:0895c01": "中二：先進入，次按位中復引文，可見。次以",
    "T33n1717_011:0895c02": "《法華》意結歸為三：初明諸經不具，次明《法",
    "T33n1717_011:0895c03": "華》方具，三「次第」下釋二妙相。「次第入」者，謂",
    "T33n1717_011:0895c04": "法華前轉成熟蘇。「開&#x9E81;入」者，謂法華會隨",
    "T33n1717_011:0895c05": "位即妙。菩薩容有二乘，的無各有二意，準",
    "T33n1717_011:0895c06": "例可知。[0895c06] 次大章第十明妙位始終，中二：初",
    "T33n1717_011:0895c07": "略敘來意，次正釋。初文三：初明無差，次「良",
    "T33n1717_011:0895c08": "由」下明有差，三「約此」下明無差而差、差而不",
    "T33n1717_011:0895c09": "差及不二相。次引文正釋中二：初引〈方便",
    "T33n1717_011:0895c10": "品〉，次引〈分別功德品〉。初文又二：初正明，次",
    "T33n1717_011:0895c11": "「如此」下明所乘不同。初又二：初引似位之始",
    "T33n1717_011:0895c12": "終，次明真位之始終。初文又二：先引文，次",
    "T33n1717_011:0895c13": "釋。初引文中二：先舉不知，次正明能知。即",
    "T33n1717_011:0895c14": "似位始終，五品始六根終，釋中亦且釋不",
    "T33n1717_011:0895c15": "知等，除其所知以顯不知，是故所除即似",
    "T33n1717_011:0895c16": "位也。次「初開」下真位始終。次明所乘中二：",
    "T33n1717_011:0895c17": "先所乘不同，次所行不同。初文四：初略標，次",
    "T33n1717_011:0895c18": "「乘有」下釋，三「若言」下釋乘所至不同，四「初心」",
    "T33n1717_011:0895c19": "下正明圓乘三相不同。五品乘教至六根，",
    "T33n1717_011:0895c20": "六根乘行至初住，初住乘證至妙覺。初「初",
    "T33n1717_011:0895c21": "心」下前標，「我圓教」下結，下二亦爾。次「復次」下",
    "T33n1717_011:0895c22": "明所行不同者，復舉別教以明未終。次圓",
    "T33n1717_011:0895c23": "教中有本&#x8FF9;二門，共方始終，以&#x8FF9;門中但",
    "T33n1717_011:0895c24": "入初住故也；本門方至，餘一生在故。「又如」",
    "T33n1717_011:0895c25": "下引〈分別品〉委明始終，又二：初正引，次「將",
    "T33n1717_011:0895c26": "前」下略指前文。經中所列從八至四，今具",
    "T33n1717_011:0895c27": "列之。次文言「將前列位中引法華」等者，指",
    "T33n1717_011:0895c28": "此卷初十門釋圓位中第二明位數門，廣",
    "T33n1717_011:0895c29": "引此經〈分別功德品〉等文是也。",
    "T33n1717_011:0896a01": "[0896a01] ○五三法妙中二：初來意釋名，次正釋。初文",
    "T33n1717_011:0896a02": "二：初正明來意，次「言三」下釋名。次正釋中",
    "T33n1717_011:0896a03": "二：初列章，次解釋，釋中文自為七。七章次第",
    "T33n1717_011:0896a04": "者，初言「總」者，謂唯一妙無復差別，機宜不",
    "T33n1717_011:0896a05": "純開總出別，即約教也。教門不同次判&#x9E81;",
    "T33n1717_011:0896a06": "妙，判意在開。開已純妙，妙必始終，妙軌遍",
    "T33n1717_011:0896a07": "攝，故有類通，總以悉檀料簡諸意。初文總",
    "T33n1717_011:0896a08": "者為五：初標列，次結意，三「經曰」下引教釋",
    "T33n1717_011:0896a09": "意，四「故大經」下引證解釋，五「前明」下攝前",
    "T33n1717_011:0896a10": "四妙，又二：先攝同，次「若然」下釋疑，又二：先",
    "T33n1717_011:0896a11": "疑，次「重說」下釋。釋又二：先大師，次章安。初",
    "T33n1717_011:0896a12": "大師釋文自三義，第三義中三：先略述本",
    "T33n1717_011:0896a13": "末，次「從性」下歷位，三「自成」下總結。「自成」者，自",
    "T33n1717_011:0896a14": "從因以至果。「化他」者，位位有之。次「私謂」下",
    "T33n1717_011:0896a15": "章安釋。言「一句即三句」等者，又二：先釋，次",
    "T33n1717_011:0896a16": "「此諸」下結意。初文者，前文大師自釋云「三不",
    "T33n1717_011:0896a17": "定三三而論一」等，今出私解，重牒前意稱",
    "T33n1717_011:0896a18": "讚前義，名圓佛乘，異於偏教菩薩乘也。言",
    "T33n1717_011:0896a19": "「記中」者，指大師釋，是章安記。&#x5374;指下文歷",
    "T33n1717_011:0896a20": "別三法藏即是事，從事出事之文也。私謂乃",
    "T33n1717_011:0896a21": "是再治定時方有此語，記中已有故得&#x5374;指",
    "T33n1717_011:0896a22": "下文。記中方便諸乘既並從於藏句開出，故",
    "T33n1717_011:0896a23": "云「別」也。此私釋中三句各出一方便乘，故云",
    "T33n1717_011:0896a24": "「通」也。次結意中云「於一佛乘分別說三」者，",
    "T33n1717_011:0896a25": "此有通別，若以道場思方便時分別說三，",
    "T33n1717_011:0896a26": "是則別指三藏三乘，從頓已後赴鹿苑說。",
    "T33n1717_011:0896a27": "若通論者，諸漸皆從圓頓開出，即是從頓",
    "T33n1717_011:0896a28": "開藏通別。今此三句皆屬於圓，故云「從圓",
    "T33n1717_011:0896a29": "開出」也。[0896a29] 次別三法者為二：先總明開合，次",
    "T33n1717_011:0896b01": "約教別明。初總中為二，先總論開合大意，",
    "T33n1717_011:0896b02": "次「佛從」下別開出方便乘，又六：先徵，次「如大",
    "T33n1717_011:0896b03": "經」下引經示相，三「何者」下釋其開相，四「又",
    "T33n1717_011:0896b04": "依經」下引證，五「例」下引例，六「以是」下結意。前",
    "T33n1717_011:0896b05": "三如文。四引證中二：初引經證者，福是事",
    "T33n1717_011:0896b06": "法故事屬藏，斥同有為。次引定力者，驗是",
    "T33n1717_011:0896b07": "福德，以諸權乘從藏開出，故二乘之人即是",
    "T33n1717_011:0896b08": "有為。五例中二：先舉能例，次「今以」下所例。",
    "T33n1717_011:0896b09": "此引界內意以例界外，驗二乘人是有為",
    "T33n1717_011:0896b10": "等，故云「以下例上」，既非中道，名為「福德」。",
    "T33n1717_011:0896b11": "別教地前並未見中，故知並從藏中開出。",
    "T33n1717_011:0896b12": "六「以是」下結，中二：先正結釋，次例結。初正結",
    "T33n1717_011:0896b13": "如前。次「亦是」下例結中云「分別說五」等者，",
    "T33n1717_011:0896b14": "前三乘上更加人天，離兩二乘為七，離三",
    "T33n1717_011:0896b15": "菩薩為九，謂藏通別三菩薩也。若《止觀》中",
    "T33n1717_011:0896b16": "明方便乘九念處者，即除人天，開別地前",
    "T33n1717_011:0896b17": "三十心位以為三人，以人天乘無念處故。",
    "T33n1717_011:0896b18": "若言九人生方便土者，除六度菩薩，加",
    "T33n1717_011:0896b19": "圓六根，三藏菩薩不斷惑故，圓教六根未",
    "T33n1717_011:0896b20": "生實報。又九種醫九種土等，九名雖同，九",
    "T33n1717_011:0896b21": "義各別。[0896b21] 次約教中，初標、次釋。釋中自四：初",
    "T33n1717_011:0896b22": "三藏中二：先明三乘三軌，次「此教」下明教",
    "T33n1717_011:0896b23": "意。於中明所詮所至興廢，真不能運是所",
    "T33n1717_011:0896b24": "詮，故所以索車。言「真不能運」者，藏通二乘",
    "T33n1717_011:0896b25": "證偏真理，當教理極，故不名運。運是載義，",
    "T33n1717_011:0896b26": "亦名為遠。《易》云：「日月運行」謂動也。《說文》云：",
    "T33n1717_011:0896b27": "「陸載曰運」。小果既極，故非運義。言「索車」者，",
    "T33n1717_011:0896b28": "長者先於火宅門外許諸子云「汝等出來，",
    "T33n1717_011:0896b29": "吾為汝等造作此車」，既非本有，故云「造作」。",
    "T33n1717_011:0896c01": "諸子出已不見果車，皆詣父所而白父言",
    "T33n1717_011:0896c02": "「願賜我等三種寶車」，即索義也。下文廣明",
    "T33n1717_011:0896c03": "三乘索義(云云)。下文別教中不云索者，據",
    "T33n1717_011:0896c04": "後證道仍是實乘，故不須索。若據教道通",
    "T33n1717_011:0896c05": "皆須索，故云「不退菩薩亦不能知」。次通教",
    "T33n1717_011:0896c06": "中亦二：先明三軌中不分三乘異者，大同",
    "T33n1717_011:0896c07": "小異故不須分。從「此教」下明教意，具如三",
    "T33n1717_011:0896c08": "藏，尋之。[0896c08] 次明別教中三：先正明三軌，次",
    "T33n1717_011:0896c09": "引《攝大乘》辨非，三「若能」下結示。初文二：先",
    "T33n1717_011:0896c10": "正明，次引證解釋。次文者，先列釋，次斥又",
    "T33n1717_011:0896c11": "二：初總，次「何者」下別。又為六：初明不融之",
    "T33n1717_011:0896c12": "相，次「是則」下判，三「元夫」下明教意，四「此語」下",
    "T33n1717_011:0896c13": "今家誡示，五「又阿黎」下重斥判，六「若執」下誡",
    "T33n1717_011:0896c14": "勸。初二可知。三「元夫」去至「一途」等者，破別",
    "T33n1717_011:0896c15": "教教道及明立教道之意，於中先敘諸經",
    "T33n1717_011:0896c16": "論意，次明龍樹意同，並先用空遣蕩相著，",
    "T33n1717_011:0896c17": "後方分別歷別法門。當知前空亦空無明，",
    "T33n1717_011:0896c18": "無明尚空，豈存諸計無沒含藏種子耶？又此",
    "T33n1717_011:0896c19": "文中從先以無常去至於四德，此寄如來",
    "T33n1717_011:0896c20": "漸教示離執之方，此寄漸文兼具兩意：一",
    "T33n1717_011:0896c21": "約酪等四時，二約藏等四教，細類上下，亦",
    "T33n1717_011:0896c22": "應可見。從「淨諸法」已去，正示滅後說法之",
    "T33n1717_011:0896c23": "人，亦應先蕩諸相著已，後還用於自他四",
    "T33n1717_011:0896c24": "句為他說法。四今家誡示中云「如除病」去",
    "T33n1717_011:0896c25": "重更舉喻。從「那得」去責其計者，汝未遣著",
    "T33n1717_011:0896c26": "何得妄計阿黎耶識出一切法？從「本之」",
    "T33n1717_011:0896c27": "去判其有惑，故惑猶存、新惑更重。從「故知」",
    "T33n1717_011:0896c28": "去判屬界外，仍非界外通方法門，故云「一",
    "T33n1717_011:0896c29": "途」。於彼界外尚是一途，何得界內博地執",
    "T33n1717_011:0897a01": "諍？六誡勸中云「語見」者，依教語而起見，不",
    "T33n1717_011:0897a02": "入真道。又云「多唅兒蘇」等者，《大經》第四〈四",
    "T33n1717_011:0897a03": "相品〉云：「有一女人乳養嬰兒，來詣佛所，有",
    "T33n1717_011:0897a04": "所顧念，心自思惟在一面坐。爾時世尊知",
    "T33n1717_011:0897a05": "而故問：汝以愛念，多唅兒蘇，不如籌量消",
    "T33n1717_011:0897a06": "與不消。爾時女人即白佛言：甚奇世尊！善",
    "T33n1717_011:0897a07": "知我心，惟願世尊為我少說，我於今朝多",
    "T33n1717_011:0897a08": "唅兒蘇，恐將不消。佛言：汝兒所食尋即消",
    "T33n1717_011:0897a09": "化更增壽命。女人聞已心大歡喜。」疏云：「凡",
    "T33n1717_011:0897a10": "養嬰兒，唅蘇傷多，尚恐夭命，況復餘食？女",
    "T33n1717_011:0897a11": "人譬慈，嬰兒譬信，乳養譬聞法，唅蘇譬讚",
    "T33n1717_011:0897a12": "歎生喜，喜多尚妨於道，況復癡怒？」今以蘇",
    "T33n1717_011:0897a13": "多譬生語見，故與喜貪義同，依實起見",
    "T33n1717_011:0897a14": "尚損慧命，況於偏乘而生取著？故《大經》第",
    "T33n1717_011:0897a15": "八云：「無礙智甘露，所謂大乘典，如是大乘",
    "T33n1717_011:0897a16": "典，亦名雜毒藥。如蘇醍醐等，及以諸石蜜，",
    "T33n1717_011:0897a17": "服消成甘露，不消成毒藥。方等亦如是，智",
    "T33n1717_011:0897a18": "者為甘露，愚不知佛性，服之成毒藥。」[0897a18] 次",
    "T33n1717_011:0897a19": "明圓教中二：先正釋，次「是名」下結成乘意。",
    "T33n1717_011:0897a20": "初文又三：先略釋三法，次「若迷」下明三障，",
    "T33n1717_011:0897a21": "三「法身」下辨體用。初文又二：初釋，次「三法」下",
    "T33n1717_011:0897a22": "融通。初文中言「圓乘體」者，皆須從初因",
    "T33n1717_011:0897a23": "以至於果，因果所取名為乘體。前之二教",
    "T33n1717_011:0897a24": "雖即同有真性觀照，能照所照但依權理，",
    "T33n1717_011:0897a25": "別教教道又以地前緣脩方便而為乘體，故",
    "T33n1717_011:0897a26": "前三教所明乘體皆不至極，未極息教是",
    "T33n1717_011:0897a27": "故索車。圓教乘體從始至終而非始終，是",
    "T33n1717_011:0897a28": "故達到，乘義猶在，故以真性始終不動而為",
    "T33n1717_011:0897a29": "車體，故此車體非運而運。次融通中三：法、譬、",
    "T33n1717_011:0897b01": "合。次「若迷」下明三障障於三法，於中又四：",
    "T33n1717_011:0897b02": "初正明三障以障三軌，次「若即」下明破障",
    "T33n1717_011:0897b03": "顯軌，三「真性」下結顯三軌以成三德，四「此",
    "T33n1717_011:0897b04": "兩」下結成能嚴所嚴。三辨大車體用中二：",
    "T33n1717_011:0897b05": "先法，次引譬證。次結教意中二：先以人",
    "T33n1717_011:0897b06": "顯所乘，次「無字」下明乘之所至。於中又二：",
    "T33n1717_011:0897b07": "先立疑徵起，次「若自」下釋疑，又二：先以運",
    "T33n1717_011:0897b08": "義釋乘，次「復次」下有運不運釋乘。初文又",
    "T33n1717_011:0897b09": "二，先略釋，次「故文云」下引證，又三：法、譬、合。",
    "T33n1717_011:0897b10": "次文者又二：初略立，次融通又二：先融通，次",
    "T33n1717_011:0897b11": "引例釋前圓乘不二。言「轉不轉皆跋致」者，",
    "T33n1717_011:0897b12": "《大論》七十七〈發趣品〉云：「轉二乘心入菩薩",
    "T33n1717_011:0897b13": "位，第一義中一相尚無，故無所轉、無菩薩",
    "T33n1717_011:0897b14": "位。」此約三乘理性不當轉與不轉，今亦約",
    "T33n1717_011:0897b15": "理而為體用，理體無退故皆跋致。「動不動",
    "T33n1717_011:0897b16": "皆毘尼」者，人天毘尼名為不動，無漏毘尼名",
    "T33n1717_011:0897b17": "之為動，雖世出世皆名毘尼，若約理論無",
    "T33n1717_011:0897b18": "動不動，故約理性無非毘尼，皆具足有一",
    "T33n1717_011:0897b19": "心十戒故也。故圓教乘無發不發，皆名",
    "T33n1717_011:0897b20": "為乘。然此四教各具三軌，非但深淺不同，",
    "T33n1717_011:0897b21": "亦乃乘體誠異，以諸乘體不同故也。所以",
    "T33n1717_011:0897b22": "藏別兩教咸以智慧為體，通圓兩教咸以",
    "T33n1717_011:0897b23": "真性為體者，良以體為所乘，未可暫廢，",
    "T33n1717_011:0897b24": "以藏別真性果滿方成，儻指體在，當以何",
    "T33n1717_011:0897b25": "為運？若用觀照，則從始至終，故通圓居因",
    "T33n1717_011:0897b26": "即事論性，即事之性果位乃窮，是故兩教",
    "T33n1717_011:0897b27": "真為乘體。又前之兩教通雖稍優並不知",
    "T33n1717_011:0897b28": "常，置而不說；別雖同證，教道全權，故苦",
    "T33n1717_011:0897b29": "破之令同證道；圓雖理極尚有始終，恐世",
    "T33n1717_011:0897c01": "濫行，故須委辨。是故廣以因果自他類例等",
    "T33n1717_011:0897c02": "釋乘義不息，方名實乘。若得此意，別顯一",
    "T33n1717_011:0897c03": "科，義猶指掌，如迷此者自行何依？禿乘",
    "T33n1717_011:0897c04": "雖闕，莊校車體猶存，忽昧斯旨乘何而去？",
    "T33n1717_011:0897c05": "能乘所至一切都廢，是則以火宅為寶渚，",
    "T33n1717_011:0897c06": "必為所燒；指煩惑為能乘，義須傾覆。◎"
}