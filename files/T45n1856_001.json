{
    "T45n1856_001:0122b17": "No. 1856",
    "T45n1856_001:0122b18": "鳩摩羅什法師大義卷上",
    "T45n1856_001:0122b20": "[0122b20] 宋國廬山慧遠法師。公少瞻儒道。擅堅白之",
    "T45n1856_001:0122b21": "名。及脫俗高尚。亦江左須彌。凡所述作。莫非",
    "T45n1856_001:0122b22": "皆是實歸之路。默問常安草堂摩訶乘法師",
    "T45n1856_001:0122b23": "鳩摩羅什。苻書云。什是天竺大婆羅門鳩摩",
    "T45n1856_001:0122b24": "羅炎之子也。其母須陀洹人。什初誕生。圓光",
    "T45n1856_001:0122b25": "一丈。暨長超絕。獨步閻浮。至乎歸伏異學。歷",
    "T45n1856_001:0122b26": "國風靡。法集之盛。雲萃草堂。其甘雨所洽者。",
    "T45n1856_001:0122b27": "融倫影肇淵生成叡八子也。照明之祥。信有",
    "T45n1856_001:0122b28": "徵也。大乘經中深義十有八途。什法師一一",
    "T45n1856_001:0122b29": "開答。今分為上中下三卷。上卷有六事。中卷",
    "T45n1856_001:0122c01": "有七事。下卷有五事。",
    "T45n1856_001:0122c02": "[0122c02] 初問答真法身 次重問答法身 次問答法",
    "T45n1856_001:0122c03": "身像類 次問答法身壽量 次問答三十二",
    "T45n1856_001:0122c04": "相 次問答受決。",
    "T45n1856_001:0122c05": "初問答真法身",
    "T45n1856_001:0122c06": "[0122c06] 遠問曰。佛於法身中為菩薩說經。法身菩薩",
    "T45n1856_001:0122c07": "乃能見之。如此則有四大五根。若然者。與",
    "T45n1856_001:0122c08": "色身復何差別。而云法身耶。經云法身無去",
    "T45n1856_001:0122c09": "無來。無有起滅。泥洹同像。云何可見。而復講",
    "T45n1856_001:0122c10": "說乎。",
    "T45n1856_001:0122c11": "[0122c11] 什答曰。佛法身者。同於變化。化無四大五根。",
    "T45n1856_001:0122c12": "所以者何。造色之法。不離四大。而今有香",
    "T45n1856_001:0122c13": "之物。必有四法。色香味觸。有味之物。必有三",
    "T45n1856_001:0122c14": "法。色味觸。有色之物。必有二法。有色有觸。",
    "T45n1856_001:0122c15": "有觸之物。必有一法。即觸法也。餘者或有或",
    "T45n1856_001:0122c16": "無。如地必有色香味觸。水有色味觸。若水有",
    "T45n1856_001:0122c17": "香。即是地香。何以知之。真金之器用承天雨。",
    "T45n1856_001:0122c18": "則無香也。火必有觸。若有香者。即是木香。何",
    "T45n1856_001:0122c19": "以知之。火從白石出者。則無香也。風但有",
    "T45n1856_001:0122c20": "觸。而無色也。若非色之物。則異今事。如鏡中",
    "T45n1856_001:0122c21": "像。水中月。見如有色。而無觸等。則非色也。",
    "T45n1856_001:0122c22": "化亦如是。法身亦然。又經言法身者。或說佛",
    "T45n1856_001:0122c23": "所化身。或說妙行法身。性生身。妙行法性生",
    "T45n1856_001:0122c24": "身者。真為法身也。如無生菩薩。捨此肉身。得",
    "T45n1856_001:0122c25": "清淨行身。又如法華經說。羅漢受起為佛。經",
    "T45n1856_001:0122c26": "復云。羅漢末後之身。是二經者皆出佛口。可",
    "T45n1856_001:0122c27": "不信乎。但以羅漢。更不受結業形故。說言",
    "T45n1856_001:0122c28": "後邊耳。譬如法身菩薩。淨行生故。說言作佛。",
    "T45n1856_001:0122c29": "如是佛事。雖皆是實。而有參差。有真有偽。真",
    "T45n1856_001:0123a01": "法身者。遍滿十方虛空法界。光明悉照無量",
    "T45n1856_001:0123a02": "國土。說法音聲。常周十方無數之國。具足十",
    "T45n1856_001:0123a03": "住菩薩之眾。乃得聞法。從是佛身方便現化。",
    "T45n1856_001:0123a04": "常有無量無邊化佛。遍於十方。隨眾生類若",
    "T45n1856_001:0123a05": "干差品。而為現形。光明色像。精&#x9E81;不同。如來",
    "T45n1856_001:0123a06": "真身。九住菩薩尚不能見。何況惟越致及餘",
    "T45n1856_001:0123a07": "眾生。所以者何。佛法身者。出於三界。不依身",
    "T45n1856_001:0123a08": "口心行。無量無漏諸淨功德本行所成。而能",
    "T45n1856_001:0123a09": "久住。似若泥洹。真法身者。猶如日現。所化之",
    "T45n1856_001:0123a10": "身同若日光。如首楞嚴經。燈明王佛壽七百",
    "T45n1856_001:0123a11": "阿僧祇劫。與此釋迦同。是彼一身無有異也。",
    "T45n1856_001:0123a12": "若一佛者。此應從彼而有。法性生佛所化之",
    "T45n1856_001:0123a13": "佛。亦復如是。若言法身無來無去者。即是法",
    "T45n1856_001:0123a14": "身實相。同於泥洹。無為無作。又云。法身雖復",
    "T45n1856_001:0123a15": "久住。有為之法。終歸於無。其性空寂。若然",
    "T45n1856_001:0123a16": "者。亦法身實相無來無去。如是雖云法身說",
    "T45n1856_001:0123a17": "經。其相不生不滅。則無過也。",
    "T45n1856_001:0123a18": "[0123a18] 遠領解曰。尋來答要。其義有三。一謂法身實",
    "T45n1856_001:0123a19": "相無來無去。與泥洹同像。二謂法身同化。無",
    "T45n1856_001:0123a20": "四大五根。如水月鏡像之類。三謂法性生身。",
    "T45n1856_001:0123a21": "是真法身。能久住於世。猶如日現。此三各異。",
    "T45n1856_001:0123a22": "統以一名。故總謂法身。而傳者未詳辨。徒存",
    "T45n1856_001:0123a23": "名而濫實故。致前問耳。君位序有判為善。",
    "T45n1856_001:0123a24": "次重問法身并答",
    "T45n1856_001:0123a25": "[0123a25] 遠問曰。法身實相無去無來。般若經中法上",
    "T45n1856_001:0123a26": "菩薩。答常悲已有成觀。又法身同化。如鏡",
    "T45n1856_001:0123a27": "像之類。方等諸經引喻言。日月宮殿不移。而",
    "T45n1856_001:0123a28": "光影現於江河。此二條是所不疑。今所問者。",
    "T45n1856_001:0123a29": "謂法性生身妙行所成。毘摩羅詰經善權品",
    "T45n1856_001:0123b01": "云。如來身者。法化所成。來答之要。似同此",
    "T45n1856_001:0123b02": "說。此一章所說列法。為是法性生身所因。非",
    "T45n1856_001:0123b03": "若是前因者。必由之以致果聞。致果之法。為",
    "T45n1856_001:0123b04": "與實相合。不若所因。與實相合。不離餘垢。則",
    "T45n1856_001:0123b05": "不應受生。請推受生之本。以求其例。從凡夫",
    "T45n1856_001:0123b06": "人。至聲聞得無著果。最後邊身。皆從煩惱",
    "T45n1856_001:0123b07": "生。結業所化也。從得法忍菩薩。受清淨身。上",
    "T45n1856_001:0123b08": "至補處大士。坐樹王下取正覺者。皆從煩惱",
    "T45n1856_001:0123b09": "殘氣生。本習餘垢之所化也。自斯以後生理",
    "T45n1856_001:0123b10": "都絕。夫生者。宜相與癡言。若大義所明。為同",
    "T45n1856_001:0123b11": "此不。若同此。請問所疑。得忍菩薩。捨結業受",
    "T45n1856_001:0123b12": "法性生身時。以何理而得生耶。若由愛習之",
    "T45n1856_001:0123b13": "殘氣。得忍菩薩煩惱既除。著行亦斷。尚無法",
    "T45n1856_001:0123b14": "中之愛。豈有本習之餘愛。設有此餘。云何得",
    "T45n1856_001:0123b15": "起。而云受身。為實生為生耶。不生為生乎。若",
    "T45n1856_001:0123b16": "以不生為生。則名實生。便當生理無窮。若以",
    "T45n1856_001:0123b17": "生為生。則受生之類。皆類有道。假令法身菩",
    "T45n1856_001:0123b18": "薩。以實相為已住。妙法為善因。至於受生之",
    "T45n1856_001:0123b19": "際。必資餘垢以成化。但當換之。以論所有理",
    "T45n1856_001:0123b20": "耳。今所未了者。謂止處已斷。所宅之形。非復",
    "T45n1856_001:0123b21": "本器。昔習之餘。無由得起。何以知其然。煩惱",
    "T45n1856_001:0123b22": "殘氣。要從結業後邊身生。諸以&#x52B9;明之。向",
    "T45n1856_001:0123b23": "使問舍利弗。常禪定三昧。聲色交陳於前。耳",
    "T45n1856_001:0123b24": "目無用。則受淡泊而過。及其在用暫過。鼻眼",
    "T45n1856_001:0123b25": "之凡夫。便損[虛*予]大乘。失賢支想。所以爾者。",
    "T45n1856_001:0123b26": "由止處未斷。耳目有所對故也。至於忘對。由",
    "T45n1856_001:0123b27": "尚無用。而況絕五根者乎。此既煩惱殘氣。要",
    "T45n1856_001:0123b28": "由結業五根之&#x52B9;也。假使慈悲之性。化於受",
    "T45n1856_001:0123b29": "習之氣。發自神本。不待諸根。四大既絕。將何",
    "T45n1856_001:0123c01": "所攝。而有斯形。陰陽之表。豈可感而成化乎。",
    "T45n1856_001:0123c02": "如其不可。則道窮數盡。理無所出。水鏡之喻。",
    "T45n1856_001:0123c03": "有因而像。真法性生。復何由哉。",
    "T45n1856_001:0123c04": "[0123c04] 什答曰。後後五百歲來。隨諸論師。遂各附所",
    "T45n1856_001:0123c05": "安。大小判別。小乘部者。以諸賢聖所得無漏",
    "T45n1856_001:0123c06": "功德。謂三十七品。及佛十力。四無所畏。十八",
    "T45n1856_001:0123c07": "不共等。以為法身。又以三藏經。顯示此理。亦",
    "T45n1856_001:0123c08": "名法身。是故天竺諸國皆云。雖無佛生身。法",
    "T45n1856_001:0123c09": "身猶存。大乘部者。謂一切法無生無滅。語言",
    "T45n1856_001:0123c10": "道斷。心行處滅。無漏無為。無量無邊。如涅槃",
    "T45n1856_001:0123c11": "相。是名法身。及諸無漏功德。并諸經法。亦名",
    "T45n1856_001:0123c12": "法身。所以者何。以此因緣。得實相故。又大乘",
    "T45n1856_001:0123c13": "法中。無決定分別是生身是法身。所以者何。",
    "T45n1856_001:0123c14": "法相畢竟清淨故。而隨俗分別。菩薩得無生",
    "T45n1856_001:0123c15": "法忍。捨肉身次受後身。名為法身。所以者何。",
    "T45n1856_001:0123c16": "體無生忍力。無諸煩惱。亦不取二乘證。又未",
    "T45n1856_001:0123c17": "成佛。於其中間所受之身。名為法性生身。然",
    "T45n1856_001:0123c18": "諸論師。於此法身。而生異論。或言無諸煩惱",
    "T45n1856_001:0123c19": "者。已得涅槃。不應復生。如如自在王經說。",
    "T45n1856_001:0123c20": "佛告自在王菩薩。我於燃&#x706F;佛時。通達四自",
    "T45n1856_001:0123c21": "在。即於爾時已得佛道。入於涅槃。是吾末身",
    "T45n1856_001:0123c22": "也。自在菩薩言。若爾時得涅槃者。從是以來",
    "T45n1856_001:0123c23": "復何所作。佛言。自利已辦。但為教化眾生。淨",
    "T45n1856_001:0123c24": "佛國土。具足諸神通力威德故。以此因緣。可",
    "T45n1856_001:0123c25": "知身分雖盡。常以化身。度脫眾生。或言。是事",
    "T45n1856_001:0123c26": "不然所以者何。若爾時得涅槃實道者。身分",
    "T45n1856_001:0123c27": "都盡。又無心意。云何能現化五道。度脫眾生",
    "T45n1856_001:0123c28": "淨佛土耶。譬如實有幻師。然後能幻事。若無",
    "T45n1856_001:0123c29": "幻師。則無幻事。是故菩薩。得無生法忍。雖無",
    "T45n1856_001:0124a01": "煩惱。應有餘習。如阿羅漢成道時。諸漏雖盡。",
    "T45n1856_001:0124a02": "而有殘氣。但諸羅漢。於諸眾生中。無大悲心。",
    "T45n1856_001:0124a03": "諸有餘習更不受生。而菩薩於一切眾生。深",
    "T45n1856_001:0124a04": "入大悲。徹於骨髓。及本願力。並證實際。隨應",
    "T45n1856_001:0124a05": "度眾生。於中受身。存亡自在。不隨煩惱。至坐",
    "T45n1856_001:0124a06": "道場。餘氣及盡。若不爾者。佛與菩薩。不應有",
    "T45n1856_001:0124a07": "別。或言。得無生法忍菩薩有二。一者得五神",
    "T45n1856_001:0124a08": "通。二者六神通。得五神通者。煩惱成就。但不",
    "T45n1856_001:0124a09": "現前。如人捕得怨賊。繫之在獄。不能為患。如",
    "T45n1856_001:0124a10": "是諸菩薩。無生忍力故。制諸煩惱。永不復生。",
    "T45n1856_001:0124a11": "但以清淨心。修六波羅蜜功德。如凡夫人。成",
    "T45n1856_001:0124a12": "就三界煩惱。上二界煩惱。不現在前。雖有",
    "T45n1856_001:0124a13": "煩惱。無所能為。住五神通。種種現化。度脫眾",
    "T45n1856_001:0124a14": "生。故留餘結。續復受生。若無殘結。則無復",
    "T45n1856_001:0124a15": "生。猶如責米。故留穀種漸漸具足六波羅蜜。",
    "T45n1856_001:0124a16": "教化眾生。淨佛國土。乃坐道場。捨煩惱結。然",
    "T45n1856_001:0124a17": "後成佛。具六神通者。所作已辦。自利足。如",
    "T45n1856_001:0124a18": "阿羅漢辟支佛。無復異也。此身盡已。更不受",
    "T45n1856_001:0124a19": "生。但以本願大悲力故。應化之身相續不絕。",
    "T45n1856_001:0124a20": "度眾生已。自然成佛。所度既畢。自然而滅。先",
    "T45n1856_001:0124a21": "是實滅。以汲引眾生故。變化其身。令復示其",
    "T45n1856_001:0124a22": "都滅。又三藏論師。菩薩雖得六神通。不盡諸",
    "T45n1856_001:0124a23": "漏。行四無量心。生色界中。乃至末後身。生羅",
    "T45n1856_001:0124a24": "&#x777A;羅。於尼連禪河浴。為大水所漂。力不能",
    "T45n1856_001:0124a25": "制。嫌憒五人捨我而去。坐道場時。以十六心。",
    "T45n1856_001:0124a26": "得阿那含。以十八心。斷無色界結。以三十四",
    "T45n1856_001:0124a27": "心。破一切煩惱。得一切智。成佛已具受人法。",
    "T45n1856_001:0124a28": "飢渴寒熱老病死等。雖心得解脫。身猶有礙。",
    "T45n1856_001:0124a29": "但以一切智慧大悲心為勝耳。如是等諸論",
    "T45n1856_001:0124b01": "義師。皆因佛語。說菩薩相。於是各生異端。得",
    "T45n1856_001:0124b02": "中者少。意謂菩薩得無生法忍。捨生死身。即",
    "T45n1856_001:0124b03": "墮無量無邊法中。如阿羅漢。既入無餘涅槃。",
    "T45n1856_001:0124b04": "墮在無量無邊法中。不得說言若天若人若",
    "T45n1856_001:0124b05": "在若滅。何以故。因緣故名為人。因緣散自然",
    "T45n1856_001:0124b06": "而息。無有一定實滅者。但名有變異身。得",
    "T45n1856_001:0124b07": "如是法門。便欲滅度時。十方佛告言。善男子。",
    "T45n1856_001:0124b08": "汝未得如是無量無邊見頓佛身。又未得無",
    "T45n1856_001:0124b09": "量禪定智慧等諸佛功德。汝但得一法門。勿",
    "T45n1856_001:0124b10": "以一法門故。自以為足。當念本願。憐愍眾生。",
    "T45n1856_001:0124b11": "令不知如是寂滅相故。墮三惡道。受諸苦惱。",
    "T45n1856_001:0124b12": "汝所得者。雖是究竟真實之法。但未是證時。",
    "T45n1856_001:0124b13": "爾時菩薩。受佛教已。自念本願。還以大悲。入",
    "T45n1856_001:0124b14": "於生死。是菩薩。名之不在涅槃不在世間。無",
    "T45n1856_001:0124b15": "有定相。以種種方便。度脫眾生。設有問言。菩",
    "T45n1856_001:0124b16": "薩答爾。無復實生受懃苦。無諸惱患。功勳",
    "T45n1856_001:0124b17": "甚少。應答是事不然。著於凡夫時。以顛倒著",
    "T45n1856_001:0124b18": "心。要期果報。雖修苦行。皆非實行。今得諸法",
    "T45n1856_001:0124b19": "實相。具涅槃樂。而入生死。化度眾生。是為希",
    "T45n1856_001:0124b20": "有設復問言。若此人戲想都滅。又無我心。何",
    "T45n1856_001:0124b21": "復以功德希有耶。應答。菩薩之心無有斯事。",
    "T45n1856_001:0124b22": "但為分別者。言有大有。如師子有大力。不",
    "T45n1856_001:0124b23": "以為大。但餘狩以為大耳。又如神藥。為益眾",
    "T45n1856_001:0124b24": "生故。出於世間。而無分別。但餘人知有大力。",
    "T45n1856_001:0124b25": "如之人言身畢竟寂滅相。如幻如夢。如鏡中",
    "T45n1856_001:0124b26": "像。不可以生相不生相為難。何以故。此人墮",
    "T45n1856_001:0124b27": "在無數量。不應以戲論求之。但以人妄謂。菩",
    "T45n1856_001:0124b28": "薩有至道場。盡諸結使。斷彼意故。說言菩薩",
    "T45n1856_001:0124b29": "唯有結使殘氣耳。如大乘論中說。結有二種。",
    "T45n1856_001:0124c01": "一者凡夫結使。三界所繫。二者諸菩薩得法",
    "T45n1856_001:0124c02": "實相。滅三界結使。唯有甚深佛法中。愛慢",
    "T45n1856_001:0124c03": "無明等細微之結。受于法身。愛者。深著佛身",
    "T45n1856_001:0124c04": "及諸佛法。乃至不惜身命。無明者。於深法中。",
    "T45n1856_001:0124c05": "不能通達。慢者。得是深法。若心不在無生忍",
    "T45n1856_001:0124c06": "定。或起高心。我於凡夫。得如是寂滅殊異之",
    "T45n1856_001:0124c07": "法。此言殘氣者。是法身菩薩結使也。以人不",
    "T45n1856_001:0124c08": "識故。說名為氣。是殘氣不能使人生於三界。",
    "T45n1856_001:0124c09": "唯能令諸菩薩。受於法身。教化眾生。具足佛",
    "T45n1856_001:0124c10": "法。譬如凡夫結使或有障天人道者。所謂邪",
    "T45n1856_001:0124c11": "見瞋恚慳嫉等。以甚惱害眾生故。或有不障",
    "T45n1856_001:0124c12": "者。所謂身見戒取愛慢無明等。以其不惱眾",
    "T45n1856_001:0124c13": "生故。結使或生三界。亦如是。是故菩薩亦名",
    "T45n1856_001:0124c14": "得解。亦名未脫。於凡夫結使為脫。於佛功德",
    "T45n1856_001:0124c15": "結使未脫。或言。得六神通。為盡三界結使故。",
    "T45n1856_001:0124c16": "或言。得五神通。為未破菩薩結使故。又言。尚",
    "T45n1856_001:0124c17": "無法中之愛者。謂無凡夫二乘法中之愛。所",
    "T45n1856_001:0124c18": "以者何。菩薩出過二地故。如須陀洹。知一切",
    "T45n1856_001:0124c19": "法無常苦患。即不生愛。若心不在道。即有所",
    "T45n1856_001:0124c20": "愛。又如羅漢。於一切中無所愛。於佛法中。而",
    "T45n1856_001:0124c21": "有所愛。如舍利弗摩訶迦葉。聞佛甚深智慧",
    "T45n1856_001:0124c22": "無量神力。便與以言。若我本知佛功德如是",
    "T45n1856_001:0124c23": "者。在於地獄中。寧一&#x8107;著地。乃至逕劫。於佛",
    "T45n1856_001:0124c24": "道中。心不應有悔。又諸聲聞皆大號泣。聲振",
    "T45n1856_001:0124c25": "三千大千世界。云何乃失如是大利。是故二",
    "T45n1856_001:0124c26": "乘成道。雖斷三界愛結。於佛功德法中。愛心",
    "T45n1856_001:0124c27": "未斷。諸菩薩忽如是無生忍力故。總言一切",
    "T45n1856_001:0124c28": "無所愛。而念佛恩重。深愛佛法。但不起戲論",
    "T45n1856_001:0124c29": "耳。若於一切法中。已斷愛者。即不復能具足",
    "T45n1856_001:0125a01": "上地。而此人未滿應滿。未得應得。又言正",
    "T45n1856_001:0125a02": "處已斷。所宅之形非復本器。昔習之餘。無由",
    "T45n1856_001:0125a03": "得起者。三界外形現妙。愛習之餘亦微。是故",
    "T45n1856_001:0125a04": "設復異形。理相因發。即無過也。又此涅槃而",
    "T45n1856_001:0125a05": "為障。如大乘經。一切法從本以來。常寂滅相。",
    "T45n1856_001:0125a06": "一切眾生。所作已辦。但無明等諸結使障故。",
    "T45n1856_001:0125a07": "不能自知我等即是寂滅相。菩薩如是滅除",
    "T45n1856_001:0125a08": "障礙。爾乃自知我今作佛。若無菩薩結使障",
    "T45n1856_001:0125a09": "者。先已是佛有三種障。一者三界諸煩惱。障",
    "T45n1856_001:0125a10": "涅槃道。二乘菩薩結使。障於佛道。此最難斷。",
    "T45n1856_001:0125a11": "以其微隱故。譬如怨賊界避。內賊難識難知。",
    "T45n1856_001:0125a12": "得無生法忍時。世間實相。雖破凡夫結使。未",
    "T45n1856_001:0125a13": "除佛道結使。於佛道中。猶有錯謬。若無錯謬。",
    "T45n1856_001:0125a14": "得無生法忍時。即應是佛。若欲教化眾生淨",
    "T45n1856_001:0125a15": "佛國土。便可一時頓具。何以故。得先礙實智",
    "T45n1856_001:0125a16": "故。所以不得爾者。以有微障故。又無生忍力。",
    "T45n1856_001:0125a17": "但能破邪戲論等。示諸法實相。後得佛時。乃",
    "T45n1856_001:0125a18": "於一切法中。通達無近無遠無深無淺。問有",
    "T45n1856_001:0125a19": "菩薩阿毘曇。當廣分別結使相。如聲聞阿毘",
    "T45n1856_001:0125a20": "曇廣分別根本十結。又言四大既絕。將何所",
    "T45n1856_001:0125a21": "搆。而有斯形者。既云生塗不絕。法身之應無",
    "T45n1856_001:0125a22": "所疑也。但阿毘曇法摩訶衍法。所明各異。如",
    "T45n1856_001:0125a23": "迦旃延阿毘曇說。幻化夢響鏡像水月。是可",
    "T45n1856_001:0125a24": "見法。亦可識知三界所繫陰界入所攝。大乘",
    "T45n1856_001:0125a25": "法中幻化水月。但誑心眼。無有定法。又小乘",
    "T45n1856_001:0125a26": "經說。化人為何界所攝。答無處所。今以大乘",
    "T45n1856_001:0125a27": "法。論說法身。無有四大五根幻化之事。肉眼",
    "T45n1856_001:0125a28": "所見。尚無所攝。何況法身微妙耶。是故但",
    "T45n1856_001:0125a29": "無三界&#x9E81;四大五根耳。為度眾生因緣故現。",
    "T45n1856_001:0125b01": "緣盡則滅。譬如日現清水。濁則不見。如是諸",
    "T45n1856_001:0125b02": "菩薩。常在法性中。若眾生利根福德清淨者。",
    "T45n1856_001:0125b03": "即隨其所見。應度之身。復次若欲求其實事",
    "T45n1856_001:0125b04": "者。唯有聖人。初得道時。所觀之法。滅一切戲",
    "T45n1856_001:0125b05": "論。畢竟寂滅相。此中涅槃相。生死相。尚不可",
    "T45n1856_001:0125b06": "得。何況四大五根。如是不應以四大五根為",
    "T45n1856_001:0125b07": "實。謂無此者。即不得有法身也。如一有為法。",
    "T45n1856_001:0125b08": "皆虛妄不實。有為法者。即是五陰。五陰中最",
    "T45n1856_001:0125b09": "&#x9E81;者。所謂色陰。若然者。虛妄之甚。不過四",
    "T45n1856_001:0125b10": "大。所以者何。思惟分裂。乃至微&#x9E81;亦復不",
    "T45n1856_001:0125b11": "有。論中廣說。但於凡夫數法和合。得名色陰。",
    "T45n1856_001:0125b12": "色陰無有決定。何況四大五根。是故不得以",
    "T45n1856_001:0125b13": "凡夫虛妄所見色陰。以為實證。而難無量功",
    "T45n1856_001:0125b14": "德所成之身。若欲取信者。應信法身。如經中",
    "T45n1856_001:0125b15": "說。所有色。皆從四大有為三界繫使因緣故。",
    "T45n1856_001:0125b16": "說菩薩法身四大五根。同如變化。不得以之",
    "T45n1856_001:0125b17": "為一也。又欲界色界眾生。以四大五根桎梏。",
    "T45n1856_001:0125b18": "不得自在。乃至阿羅漢辟支佛。心雖得離",
    "T45n1856_001:0125b19": "三界之累形。猶未勉寒熱飢渴等患。法身菩",
    "T45n1856_001:0125b20": "薩即不然。無有生死。存亡自在。隨所變現。無",
    "T45n1856_001:0125b21": "所罣礙。",
    "T45n1856_001:0125b22": "次問真法身像類并答",
    "T45n1856_001:0125b23": "[0125b23] 遠問曰。眾經說佛形。皆云身相具足。光明徹",
    "T45n1856_001:0125b24": "照。端正無比。披服德式。即是沙門法像。真法",
    "T45n1856_001:0125b25": "身者。可類此乎。若類於此。即有所疑。何者。",
    "T45n1856_001:0125b26": "佛變化之形。託生於人。於人中之上。不過",
    "T45n1856_001:0125b27": "於轉輪聖王。是故世尊。表出家之形殊妙之",
    "T45n1856_001:0125b28": "體。以引凡俗。此像類大同。宜以精&#x9E81;為階差",
    "T45n1856_001:0125b29": "耳。且如來真法身者。唯十住之所見。與群&#x9E81;",
    "T45n1856_001:0125c01": "隔絕。十住無師。又非所須。縱使有待於來。足",
    "T45n1856_001:0125c02": "不俟之以進業。將何所引。而有斯形。若以功",
    "T45n1856_001:0125c03": "報。自然不期而後應。即菩薩不應標[打-丁+(暇-日)]有位。",
    "T45n1856_001:0125c04": "以立德本。",
    "T45n1856_001:0125c05": "[0125c05] 什答曰。佛法身菩薩法身。名同而實異。菩薩",
    "T45n1856_001:0125c06": "法身雖以微結如先說。佛法身即不然。但以",
    "T45n1856_001:0125c07": "本願業行因緣。自然施作佛事。如密&#x8FF9;經說。",
    "T45n1856_001:0125c08": "佛身者無方之應。一會之眾生。有見佛身金",
    "T45n1856_001:0125c09": "色。或見銀色車渠馬瑙等種種之色。或有眾",
    "T45n1856_001:0125c10": "生見佛身與人無異。或有見丈六之身。或見",
    "T45n1856_001:0125c11": "三丈。或見千萬丈形。或見如須彌山等。或",
    "T45n1856_001:0125c12": "見無量無邊身。如以一音。而眾生隨意所聞。",
    "T45n1856_001:0125c13": "或有聞佛音聲。崇濡微妙。如迦陵頻伽鳥。白",
    "T45n1856_001:0125c14": "鵠之聲。如獅子吼聲。如野牛王聲。如打大",
    "T45n1856_001:0125c15": "鼓之聲。如大雷聲。如梵王聲等。種種不同。有",
    "T45n1856_001:0125c16": "於音聲中。或聞說布施。或聞說持戒禪定智",
    "T45n1856_001:0125c17": "慧解脫大乘等。各各自謂為我說法。是法身",
    "T45n1856_001:0125c18": "神力無所不能。若不爾者。何得一時演布種",
    "T45n1856_001:0125c19": "種音聲種種法門耶。當知可皆是法身分也。",
    "T45n1856_001:0125c20": "白淨王宮佛身。即是法身分。不得容有像類。",
    "T45n1856_001:0125c21": "何以故。釋迦牟尼佛身。能一時於千萬國土。",
    "T45n1856_001:0125c22": "皆作佛事。種種名號。種種之身。教化眾生。言",
    "T45n1856_001:0125c23": "十住無師者。為下凡夫二乘九住已還。可非",
    "T45n1856_001:0125c24": "於諸佛。言無師也。乃至坐道場菩薩。尚亦有",
    "T45n1856_001:0125c25": "師。何況十住。如十住經中說。菩薩坐道場",
    "T45n1856_001:0125c26": "欲作佛。爾時十方佛口中放光明。來入其頂。",
    "T45n1856_001:0125c27": "是菩薩即時深入無量三昧諸佛三昧陀羅尼",
    "T45n1856_001:0125c28": "解脫等。通達過去未來劫數。無量劫為一劫。",
    "T45n1856_001:0125c29": "一劫為無量劫。一微塵為無量色。無量色為",
    "T45n1856_001:0126a01": "一微塵。分別無量十方三世國土名號。及眾",
    "T45n1856_001:0126a02": "生名字行業因緣本末種種解脫道門次第。",
    "T45n1856_001:0126a03": "以一心相應慧。通達一切法。得無礙解脫。",
    "T45n1856_001:0126a04": "名之為佛。無礙解脫是佛法之根本。如經說。",
    "T45n1856_001:0126a05": "十住菩薩當知如佛。是佛讚歎十地功德。如",
    "T45n1856_001:0126a06": "讚誦法華者。即為是佛。又言。我以兩肩荷負",
    "T45n1856_001:0126a07": "此人。又如放&#x9262;經中。文殊師利語彌勒大士。",
    "T45n1856_001:0126a08": "汝可取&#x9262;彌勒不能取之。文殊師利。即申其",
    "T45n1856_001:0126a09": "臂。下方取&#x9262;。爾時彌勒。語文殊師利。汝今雖",
    "T45n1856_001:0126a10": "有如是之力。我作佛時。如汝之比。無量無數。",
    "T45n1856_001:0126a11": "不能知我舉足下足之事。而此大菩薩。皆是",
    "T45n1856_001:0126a12": "十住。施佛法不可思議。皆不能及。又文殊彌",
    "T45n1856_001:0126a13": "勒等。於佛法中。處處多有所問。或為利益眾",
    "T45n1856_001:0126a14": "生故。或復自為利益。使得甚深佛法故。若然",
    "T45n1856_001:0126a15": "者。云何言十住無師耶。又諸大菩薩。不分別",
    "T45n1856_001:0126a16": "是&#x9E81;是細。能觀一切法皆細。能觀一切法皆",
    "T45n1856_001:0126a17": "&#x9E81;。如般若波羅蜜經中說。須菩提言。世尊般",
    "T45n1856_001:0126a18": "若波羅蜜甚深。佛言。菩薩觀般若波羅蜜。觀",
    "T45n1856_001:0126a19": "淺亦失。是故不得說。如眼所見為&#x9E81;。心所見",
    "T45n1856_001:0126a20": "為細。大菩薩聞已。離於眼等諸根。但以法界。",
    "T45n1856_001:0126a21": "從佛聞法。如不可思議解脫經中說。文殊師",
    "T45n1856_001:0126a22": "利。與十方菩薩。在佛會中。共坐聽法。而能有",
    "T45n1856_001:0126a23": "身南國遊行。又大菩薩。常在定中。而能見佛",
    "T45n1856_001:0126a24": "聽法。聲所不能及。如思益中說。普華菩薩。問",
    "T45n1856_001:0126a25": "舍利弗。汝入滅盡定。能聽法不。答言不能。菩",
    "T45n1856_001:0126a26": "薩即能。如是法身菩薩所能行。無量不可思",
    "T45n1856_001:0126a27": "議。若有果報生身三根者。可有此難。精&#x9E81;",
    "T45n1856_001:0126a28": "不同。然體平等者。身心無復差別之相。復有",
    "T45n1856_001:0126a29": "人言。法身菩薩。利益眾生故。以眼等見佛聞",
    "T45n1856_001:0126b01": "法施立供養。而有所聞。所以者何。欲為開引",
    "T45n1856_001:0126b02": "新發意菩薩故。",
    "T45n1856_001:0126b03": "次問真法身壽量并答",
    "T45n1856_001:0126b04": "[0126b04] 遠問曰。凡夫壽。皆行業之所成。成之有本。是",
    "T45n1856_001:0126b05": "故雖精&#x9E81;異。體必因果。乘來答云。法身菩薩",
    "T45n1856_001:0126b06": "非身口意業所造。若非意業。即是無因而受",
    "T45n1856_001:0126b07": "果。其可然乎。如其不然。妙體之來。由何而",
    "T45n1856_001:0126b08": "得。又問從法忍菩薩。始還法身。暨于十住。精",
    "T45n1856_001:0126b09": "&#x9E81;優劣。不可勝言。其中所受。皆有命根長短。",
    "T45n1856_001:0126b10": "亦應隨精&#x9E81;而為壽量。自十住已還。不復精",
    "T45n1856_001:0126b11": "論。今所聞者。旨在十住。十住經說。十住菩",
    "T45n1856_001:0126b12": "薩。極多有千生補處。極少至一生補處者。此",
    "T45n1856_001:0126b13": "即是法身生。非若是者。必為功報轉積。漸造",
    "T45n1856_001:0126b14": "於極。以至一生也。為餘垢轉消生理轉盡。以",
    "T45n1856_001:0126b15": "至一生乎。若餘垢轉消。即同須陀洹七生之",
    "T45n1856_001:0126b16": "義。以聖道力故。不至於八。今十住不過千生",
    "T45n1856_001:0126b17": "者。為是何力耶。若是遍學時。道力所制者。即",
    "T45n1856_001:0126b18": "生理有限。不得至千。以是而推。即不同生七",
    "T45n1856_001:0126b19": "可知。若功報轉積理極故唯一生者。一生即",
    "T45n1856_001:0126b20": "是後邊身。身盡於後邊。即不得不取正覺。若",
    "T45n1856_001:0126b21": "不得不成。何故菩薩有自誓不取正覺者。自",
    "T45n1856_001:0126b22": "誓之言。為是變化形。為真法身乎。若變化形",
    "T45n1856_001:0126b23": "者便是推假之說。若是真法身者。數有定極。",
    "T45n1856_001:0126b24": "即不得有自誓無窮之言也。",
    "T45n1856_001:0126b25": "[0126b25] 什答曰。今重略敘法身有二種。一者法性常",
    "T45n1856_001:0126b26": "住如虛空。無有為無為等戲論。二者菩薩得",
    "T45n1856_001:0126b27": "六神通。又未作佛。中間所有之形。名為後",
    "T45n1856_001:0126b28": "法身。法性者。有佛無佛。常住不壞。如虛空無",
    "T45n1856_001:0126b29": "作無盡。以是法八聖道分六波羅蜜等。得名",
    "T45n1856_001:0126c01": "為法。乃至經文章句。亦名為法。如須陀洹。得",
    "T45n1856_001:0126c02": "是法分。名為初得法身。乃至阿羅漢辟支佛。",
    "T45n1856_001:0126c03": "名後得法身。所以者何。羅漢辟支佛。得法身",
    "T45n1856_001:0126c04": "已。即不復生二界。是佛分別三乘義。故不說",
    "T45n1856_001:0126c05": "有法所去處。准法華經。有此說耳。若處處說",
    "T45n1856_001:0126c06": "者。法華經不名為祕要之藏。又亦不能令人",
    "T45n1856_001:0126c07": "多修習涅槃道。盡諸漏結。是故天竺但言歌",
    "T45n1856_001:0126c08": "耶。秦言或名為身。或名為眾。或名為部。或名",
    "T45n1856_001:0126c09": "法之體相。或以心心數法名為身。如經說六",
    "T45n1856_001:0126c10": "識身。六觸身。六受身。六愛身。六相身。六思",
    "T45n1856_001:0126c11": "身等。始八聖道等眾事和合。不相離故。得名",
    "T45n1856_001:0126c12": "為身。得無生法忍菩薩。雖是變化虛空之形。",
    "T45n1856_001:0126c13": "而與肉身相似故。得名為身。而此中真法身",
    "T45n1856_001:0126c14": "者。實法體相也。言無身口意業者。是真法身",
    "T45n1856_001:0126c15": "中說。或有人言。得無生法忍菩薩。解能業",
    "T45n1856_001:0126c16": "相。壞三界業故。但以大悲心。起菩薩事。以壞",
    "T45n1856_001:0126c17": "業故。名為無業。謂無如凡夫分別之業耳。如",
    "T45n1856_001:0126c18": "佛言。我從得佛已來。不復起業。滅業相故。名",
    "T45n1856_001:0126c19": "為非業。又諸菩薩。有所起業。皆與無生忍",
    "T45n1856_001:0126c20": "合故。名為無業。是故菩薩施業中。不分別取",
    "T45n1856_001:0126c21": "相。名為無業。經言千生者。所未聞故。不得委",
    "T45n1856_001:0126c22": "要相答耳。如普賢觀世音文殊師利等。是十",
    "T45n1856_001:0126c23": "住菩薩。具足佛十力。四無所畏。十八不共",
    "T45n1856_001:0126c24": "法。以本願廣度眾生。故不作佛。如文殊師利",
    "T45n1856_001:0126c25": "受記經中說。若干阿僧祇劫。當得作佛。而釋",
    "T45n1856_001:0126c26": "迦文佛等。皆以文殊師利。為發意因緣。爾時",
    "T45n1856_001:0126c27": "勢力已成。如是推求本末。即不限千生也。若",
    "T45n1856_001:0126c28": "經言有千生者。即是本無別願久住世間。或",
    "T45n1856_001:0126c29": "是鈍根未具足。諸佛法故。即有多生。若功德",
    "T45n1856_001:0127a01": "具足者。即是一生。又功德積滿。唯有一生。不",
    "T45n1856_001:0127a02": "得不成正覺菩薩有二種。一者功德具足自",
    "T45n1856_001:0127a03": "然成佛。如一切菩薩。初發心時皆立過度",
    "T45n1856_001:0127a04": "言。我當度一切眾生。而後漸漸心智轉明。思",
    "T45n1856_001:0127a05": "惟籌量。無有一佛能度一切眾生。以是故諸",
    "T45n1856_001:0127a06": "佛得一切智。度可度已而取滅度。我亦如是。",
    "T45n1856_001:0127a07": "二者或有菩薩。猶在肉身。思惟分別。理實如",
    "T45n1856_001:0127a08": "此。必不得已。我當別自立願。久住世間。廣與",
    "T45n1856_001:0127a09": "眾生為緣。不得成佛。譬如有人。知一切世間",
    "T45n1856_001:0127a10": "皆歸無常。不可常住。而有修習長壽業行。往",
    "T45n1856_001:0127a11": "非有相非無相處。乃至八萬劫者。又阿彌陀",
    "T45n1856_001:0127a12": "等。清淨佛國。壽命無量。",
    "T45n1856_001:0127a13": "次問修三十二相并答",
    "T45n1856_001:0127a14": "[0127a14] 遠問曰。三十二相。於何而修。為修之於結業",
    "T45n1856_001:0127a15": "形。為修之於法身乎。若修之結業形。即三十",
    "T45n1856_001:0127a16": "二相。非下位之所能。若修之於法身。法身無",
    "T45n1856_001:0127a17": "身口業。復云何而修。若思有二種。其一不",
    "T45n1856_001:0127a18": "造身口業。而能修三十二相。問所緣之佛。為",
    "T45n1856_001:0127a19": "是真法身佛。為變化身乎。若緣真法身佛。即",
    "T45n1856_001:0127a20": "非九住所見。若緣變化。深詣之功復何由而",
    "T45n1856_001:0127a21": "盡耶。若真形與變化無異。應感之功必同。如",
    "T45n1856_001:0127a22": "此復何為獨稱真法身佛妙色九住哉。",
    "T45n1856_001:0127a23": "[0127a23] 什答曰。法身可以假名說。不可以取相求。所",
    "T45n1856_001:0127a24": "以者何。聲聞三藏法中。唯說佛十力等諸無",
    "T45n1856_001:0127a25": "漏法為法身。佛滅度後。以經法為法身。更無",
    "T45n1856_001:0127a26": "餘法身名也。摩訶衍中說。菩薩無生法忍。斷",
    "T45n1856_001:0127a27": "諸煩惱。為度眾生故。而為受身。諸論議師。名",
    "T45n1856_001:0127a28": "此為法身。何以故。是中無有結使。及有漏罪",
    "T45n1856_001:0127a29": "業。但是無為清淨六波羅蜜果報。此身常有",
    "T45n1856_001:0127b01": "自在無礙。乃至成佛也。轉輪聖王。人中第",
    "T45n1856_001:0127b02": "一。唯有三十二相。是故菩薩應世之身。有三",
    "T45n1856_001:0127b03": "十二相。於生死中。種其因緣。於菩薩法身。令",
    "T45n1856_001:0127b04": "增益明淨。所以者何。三十二相。凡夫亦有。非",
    "T45n1856_001:0127b05": "為難事。如佛弟難陀。前身以雌黃盡辟支佛",
    "T45n1856_001:0127b06": "塔。而作是願。願我當得金色相好之身。如是",
    "T45n1856_001:0127b07": "福德因緣。壽終之後。為波羅捺國造利奢",
    "T45n1856_001:0127b08": "王子。復見迦葉塔。心懷歡喜。即中作蓋。以是",
    "T45n1856_001:0127b09": "因緣故。天人中受無量福樂。末後生為迦毘",
    "T45n1856_001:0127b10": "羅婆國白淨王子。具三十二相。出家學道得",
    "T45n1856_001:0127b11": "阿羅漢。於諸端正比丘中。最為第一。阿泥律",
    "T45n1856_001:0127b12": "陀。供養波利陀辟支佛。七世生忉利天上。七",
    "T45n1856_001:0127b13": "世生人中。作轉輪聖王。七寶具足。得三十二",
    "T45n1856_001:0127b14": "相。又如佛言。汝等比丘。見有受最上樂者。當",
    "T45n1856_001:0127b15": "知我亦曾受如是樂。所以者何。從無始世界",
    "T45n1856_001:0127b16": "以來。所生之處。無不逕歷。而今雖復惡世。猶",
    "T45n1856_001:0127b17": "有得一相二相五三相者。以是故知。生死身",
    "T45n1856_001:0127b18": "中。修諸相好。但相好所得。莊嚴清淨。光明照",
    "T45n1856_001:0127b19": "耀。威德具足名為佛。所問三十二思者。迦旃",
    "T45n1856_001:0127b20": "延弟子。自以意說耳。非佛所說。又所謂三十",
    "T45n1856_001:0127b21": "二思者。非一念中具也。一念時促不住。事不",
    "T45n1856_001:0127b22": "成辨。一切有為法。要須和合能有所成。如",
    "T45n1856_001:0127b23": "人見三十二人過惡。若欲害者。非但一念。然",
    "T45n1856_001:0127b24": "當斷命時。乃名殺心。雖前後多有殺心。但是",
    "T45n1856_001:0127b25": "得名稱三十二相。有人言。菩薩若見佛身。若",
    "T45n1856_001:0127b26": "見佛有三十二相。以所修福德迴向。願我得",
    "T45n1856_001:0127b27": "如是果報。或時佛為人。說修三十二相法。人",
    "T45n1856_001:0127b28": "眼見佛三十二相。便發願言。我當於未來世。",
    "T45n1856_001:0127b29": "得如是相。然後以淨功德。令其成就。如先下",
    "T45n1856_001:0127c01": "種後加溉灌。如施草蓯林等。得立安相。施",
    "T45n1856_001:0127c02": "燃&#x706F;明等。得大光明相。慈悲等觀眾生。得紺",
    "T45n1856_001:0127c03": "清眼。常以頭面。敬師長賢聖。及施蓋帽等",
    "T45n1856_001:0127c04": "因緣故。得肉髻相。或有人不從佛聞。亦不",
    "T45n1856_001:0127c05": "從佛。但聞他說有三十二相。或自讀經書。",
    "T45n1856_001:0127c06": "便發願言。我得三十二相。漸漸滿足。如上所",
    "T45n1856_001:0127c07": "說。或有人。若見佛若不見佛。其心無在。但聞",
    "T45n1856_001:0127c08": "大乘義。於眾生起慈悲心。欲以諸法實相。",
    "T45n1856_001:0127c09": "利益眾生。願我當得第一心身。汲引眾生。令",
    "T45n1856_001:0127c10": "信我說。如印經中佛為彌勒說。有七因緣。發",
    "T45n1856_001:0127c11": "阿耨多羅三藐三菩提心。一者佛令發心。二",
    "T45n1856_001:0127c12": "者見正法壞時。護持法故發心。三者見眾生",
    "T45n1856_001:0127c13": "可愍故發心。四者菩薩令發心。五者見人發",
    "T45n1856_001:0127c14": "心亦發心。六者大布施故發心。七者聞佛有",
    "T45n1856_001:0127c15": "三十二相八十隨形好而發心。佛告彌勒。前",
    "T45n1856_001:0127c16": "三發心必得成佛。不復退轉。後四發心。不能",
    "T45n1856_001:0127c17": "當定多有退轉。是故當知。種三十二相。其事",
    "T45n1856_001:0127c18": "不同。又法身菩薩者。經亦不了了說有法身",
    "T45n1856_001:0127c19": "國土處所也。但以理推之。應有法身。若諸菩",
    "T45n1856_001:0127c20": "薩。滅諸煩惱。出於三界。既無生身。亦不入涅",
    "T45n1856_001:0127c21": "槃。於是中間。若無法身。其事云何。是故諸",
    "T45n1856_001:0127c22": "論師言。於此中間。從無漏法性生身。名為法",
    "T45n1856_001:0127c23": "身。又此非從一身而已。隨本功力多少。而有",
    "T45n1856_001:0127c24": "其身。或有二身三身十身百千萬無量阿僧",
    "T45n1856_001:0127c25": "祇身。乃至無量十方世界。皆現其身。為具足",
    "T45n1856_001:0127c26": "餘佛法。兼度眾生故。迦旃延阿毘曇中。無漏",
    "T45n1856_001:0127c27": "法元有果報。何以故。聲聞法中但說三界",
    "T45n1856_001:0127c28": "事。及小涅槃門。大乘中過凡夫法。及小涅槃",
    "T45n1856_001:0127c29": "門。更說清淨大乘事。如不可思議經等。如凡",
    "T45n1856_001:0128a01": "夫雖起善業。煩惱未斷故。侵奪福德。以性相",
    "T45n1856_001:0128a02": "違故。不令善業增益。諸阿羅漢。雖無煩惱。毀",
    "T45n1856_001:0128a03": "損善法。證涅槃故。其心不發。不能增長佛道",
    "T45n1856_001:0128a04": "善根。是菩薩滅煩惱。無有[虛*予]損善法故。復不",
    "T45n1856_001:0128a05": "證涅槃故。心即不復功德增長。爾時起一切",
    "T45n1856_001:0128a06": "德。勝本從無始世界來。所為福德。如思益經",
    "T45n1856_001:0128a07": "說。我以五華施佛。勝本一切所施頭目髓腦",
    "T45n1856_001:0128a08": "等。何以故。本布施皆是虛妄。雜諸結使。顛倒",
    "T45n1856_001:0128a09": "非實。此施雖少清淨真。如人夢中得無量珠",
    "T45n1856_001:0128a10": "寶。不如覺時少有所得。以菩薩三界障礙都",
    "T45n1856_001:0128a11": "滅。唯有佛道微障未盡耳。如以一&#x706F;破暗。不",
    "T45n1856_001:0128a12": "能破第二燈分。若能破者。第二燈即無所增",
    "T45n1856_001:0128a13": "益。而第二燈所破闇與初&#x706F;合。但無初&#x706F;所",
    "T45n1856_001:0128a14": "破之闇。菩薩得無生法忍亦如是。捨生死身",
    "T45n1856_001:0128a15": "受法身。破三界凡夫障礙。不能破諸菩薩障",
    "T45n1856_001:0128a16": "礙。若破者即是十住便應作佛。是人爾時起",
    "T45n1856_001:0128a17": "業。無有三界結縛。唯有菩薩結縛微礙。有所",
    "T45n1856_001:0128a18": "超業。皆悉真實清淨無量。何以故。不為生死",
    "T45n1856_001:0128a19": "所拘。不與煩惱共合故。心志廣大。從法身以",
    "T45n1856_001:0128a20": "後。所受之身。如幻如鏡中像。業亦如是。心所",
    "T45n1856_001:0128a21": "起業隨。所得果報隨。不可以三界&#x9E81;身。難",
    "T45n1856_001:0128a22": "菩薩微妙。出過三界之形也。問所緣佛為真",
    "T45n1856_001:0128a23": "法身。為變化身者。是事先已答如上說。或有",
    "T45n1856_001:0128a24": "見者。或有聞者。或自為眾生故。莊嚴其身。或",
    "T45n1856_001:0128a25": "有人不見佛不聞法。尚能發阿耨多羅三藐",
    "T45n1856_001:0128a26": "三菩提心。何況見佛聞法者。此人以心眼。緣",
    "T45n1856_001:0128a27": "三世佛相。過去佛身相。我當知是念。現在",
    "T45n1856_001:0128a28": "未來世佛身相。我身亦當如是。或有人隨所",
    "T45n1856_001:0128a29": "好樂。自生憶想。我所作功德。迴向佛道。後作",
    "T45n1856_001:0128b01": "佛時。壽命國土功德相好。當如是此緣。釋",
    "T45n1856_001:0128b02": "迦文佛本初發心經說。於無佛無佛法國中。",
    "T45n1856_001:0128b03": "為大王名光明。時有小王。以好白象子。奉光",
    "T45n1856_001:0128b04": "明王。王見已歡喜。令象師如法調伏。象師如",
    "T45n1856_001:0128b05": "法善治。令王乘之。遊戲林野。是象於林中。聞",
    "T45n1856_001:0128b06": "牝象香氣。婬欲心發。馳走趣向。王語象師",
    "T45n1856_001:0128b07": "制之令住。象師即以鉤制。不能令止。時王眼",
    "T45n1856_001:0128b08": "視外物。物皆運轉。深入榛藪。壞衣傷體。即仰",
    "T45n1856_001:0128b09": "攀樹枝。得免濟。象後念人間飲食。還來至宮。",
    "T45n1856_001:0128b10": "王問大臣。若人為王作此因緣者。應何治之。",
    "T45n1856_001:0128b11": "大臣言。罪應極法。時象師言。莫誑殺我已善",
    "T45n1856_001:0128b12": "治。王言。象惡如此。如何善治。象師即於王",
    "T45n1856_001:0128b13": "前。燒大鐵丸。語象言。取赤鐵丸吞之。若不吞",
    "T45n1856_001:0128b14": "者。還以本法治汝。象自籌量。寧須臾而死。不",
    "T45n1856_001:0128b15": "能久受苦痛。便取鐵凡吞之。燒身徹過。大吼",
    "T45n1856_001:0128b16": "而死。王見此已。知其調伏。即問象師。調伏如",
    "T45n1856_001:0128b17": "此。近以何因緣。有此惡事。象師言。心有婬欲",
    "T45n1856_001:0128b18": "重病。勢用發故。無所領計。王聞已驚怖。婬欲",
    "T45n1856_001:0128b19": "大病。此從何來。象師言。我亦不知所從來及",
    "T45n1856_001:0128b20": "其增減時。王言如是之病。無人能治耶。象師",
    "T45n1856_001:0128b21": "言。欲治之者。眾皆不得其法。還自墜浴。有人",
    "T45n1856_001:0128b22": "為破婬欲賊故。離五欲受苦行。或有人其受",
    "T45n1856_001:0128b23": "五欲。情即厭離。以是因緣。得脫此病。或有出",
    "T45n1856_001:0128b24": "家。種種因緣。欲免斯患。皆不拔此婬毒樹之",
    "T45n1856_001:0128b25": "根。王聞已憂怖。說象師言。如此之病。難可得",
    "T45n1856_001:0128b26": "治。於天人之中。有能破此病者耶。象師言。我",
    "T45n1856_001:0128b27": "傳聞有大人出世。身體金色。有三十二相八",
    "T45n1856_001:0128b28": "十隨形好。常光遠照。愍哀眾生。號之為佛。是",
    "T45n1856_001:0128b29": "人了知婬欲生滅之道。愍眾生故為說之。王",
    "T45n1856_001:0128c01": "聞是已。即便下床右膝著地合掌而言。我以",
    "T45n1856_001:0128c02": "如法治國。及布施等功德。以此福德因緣。當",
    "T45n1856_001:0128c03": "得成佛。治一切眾生婬欲重病。從是發心已",
    "T45n1856_001:0128c04": "後初值佛。號名釋迦文。於壽百歲眾生中",
    "T45n1856_001:0128c05": "作佛。今釋迦佛事皆同彼佛。時光明王。作",
    "T45n1856_001:0128c06": "陶師字廣炤。彼釋迦文佛。度眾生已。與五百",
    "T45n1856_001:0128c07": "阿羅漢。度廣炤。極行圓出至其家。廣炤即以",
    "T45n1856_001:0128c08": "煖湯塗油燃&#x706F;石蜜漿等。供養於佛。陶師從",
    "T45n1856_001:0128c09": "聞佛法。而發其心。我當來世作佛。亦當如是。",
    "T45n1856_001:0128c10": "是人於無佛法世。尚能發心。何況見佛聞法。",
    "T45n1856_001:0128c11": "種三十二相者。若初發心了了不錯者。復何",
    "T45n1856_001:0128c12": "貴成佛耶。唯佛一人。得無錯耳。是故當知。如",
    "T45n1856_001:0128c13": "光明王。遇得因緣。便自發心。以是因緣。復得",
    "T45n1856_001:0128c14": "人身。值釋迦文佛。從佛聞法然後願。昔於暗",
    "T45n1856_001:0128c15": "中發願。但為破婬欲病者。後得值佛。了了",
    "T45n1856_001:0128c16": "分別名號而發其願。漸漸心轉微妙。能自以",
    "T45n1856_001:0128c17": "身施轉。後於諸法中。無所取相。安住畢竟空。",
    "T45n1856_001:0128c18": "具足六波羅蜜。發清淨願。本願與吾我貪著",
    "T45n1856_001:0128c19": "心雜。今之所願。清淨無垢。又不可無因。唯願",
    "T45n1856_001:0128c20": "而得淨願。是事為難。如蓮華雖淨。必因泥生。",
    "T45n1856_001:0128c21": "不可生於金山上。如維摩詰經中說。又佛法",
    "T45n1856_001:0128c22": "離一異相故。無決定真身。離異相故。無決定",
    "T45n1856_001:0128c23": "&#x9E81;身。但以人顛倒罪因緣故。不能見佛。顛倒",
    "T45n1856_001:0128c24": "漸薄。淨眼轉開乃能見也。佛身微妙。無有&#x9E81;",
    "T45n1856_001:0128c25": "穢。為眾生故。現有不同。又眾生先世種見佛",
    "T45n1856_001:0128c26": "因緣。厚薄名異。薄者如今見形像舍利等。厚",
    "T45n1856_001:0128c27": "者得見相好生身。施作佛事。見生佛亦有二",
    "T45n1856_001:0128c28": "種。或有見佛如須彌山等。或有見佛無量無",
    "T45n1856_001:0128c29": "邊之身。如轉法輪時。持力菩薩。欲量佛身。是",
    "T45n1856_001:0129a01": "見上身也。如上諸身。能度眾生。破除塵勞者。",
    "T45n1856_001:0129a02": "雖精妙不同。皆為是實。於妙中。又有妙焉。乃",
    "T45n1856_001:0129a03": "至真法身。十住菩薩。亦不能具見。唯諸佛佛",
    "T45n1856_001:0129a04": "眼。乃能具見。又諸佛所見之佛。亦從眾緣和",
    "T45n1856_001:0129a05": "合而生。虛妄非實。畢竟性空。同如法性。若此",
    "T45n1856_001:0129a06": "身實。彼應虛妄。以不實故。彼不獨虛妄。虛",
    "T45n1856_001:0129a07": "妄不異故&#x9E81;妙同。宜以&#x9E81;身。能為眾生作微",
    "T45n1856_001:0129a08": "妙因緣。令出三界。安住佛道。亦不名為&#x9E81;",
    "T45n1856_001:0129a09": "也。",
    "T45n1856_001:0129a10": "次問受決法并答",
    "T45n1856_001:0129a11": "[0129a11] 遠問曰。受決菩薩。為受真法身決。為變化之",
    "T45n1856_001:0129a12": "決。若受變化之決。則釋迦受決於定光。彌勒",
    "T45n1856_001:0129a13": "受&#x8382;於釋迦是也。斯類甚廣。皆非真言。若受",
    "T45n1856_001:0129a14": "真法身決。後成佛時。則與群&#x9E81;永唯。絕當十",
    "T45n1856_001:0129a15": "住菩薩。共為國土。此復何功何德也。若功德",
    "T45n1856_001:0129a16": "有實。應無師自貴。復何人哉。如其無實。則",
    "T45n1856_001:0129a17": "是權假之一數。經云。或有菩薩。後成佛時。其",
    "T45n1856_001:0129a18": "國皆一處補處。此則十住共為國土明矣。若",
    "T45n1856_001:0129a19": "果有十住之國。則是諸菩薩終期之所同。不",
    "T45n1856_001:0129a20": "應云說或有或有而非真。則是變化之流。如",
    "T45n1856_001:0129a21": "此真法身佛。正當獨處於玄廓之境。",
    "T45n1856_001:0129a22": "[0129a22] 什答曰。說菩薩受記者。各各不同。或有人言。",
    "T45n1856_001:0129a23": "為利眾生故。與其受記。或以肉身菩薩。於無",
    "T45n1856_001:0129a24": "量劫久行菩薩道。為彼受記。示其果報。安慰",
    "T45n1856_001:0129a25": "其心耳。或云變化&#x9E81;中有受記義。義於法",
    "T45n1856_001:0129a26": "身。則無此事。或有人言。受記是實事。唯應與",
    "T45n1856_001:0129a27": "法身受記。不應為變化身也。復此何功德者。",
    "T45n1856_001:0129a28": "如來智德無量無邊。利益十住。其功最勝。以",
    "T45n1856_001:0129a29": "彼利根所受彌廣故也。如般若中說。供養無",
    "T45n1856_001:0129b01": "量阿惟越致。不如一人疾作佛者。言無師自",
    "T45n1856_001:0129b02": "覺者。但不目外道為師耳。此義上以明。若如",
    "T45n1856_001:0129b03": "實諸者。諸佛威儀&#x9E81;事。尚不可知。何況受",
    "T45n1856_001:0129b04": "記深奧義乎。有眾生未發心。而佛與受記。有",
    "T45n1856_001:0129b05": "人現前發心。不與受記。有人發心時。便與受",
    "T45n1856_001:0129b06": "記。於生死身得無生法。而為受記。有捨生",
    "T45n1856_001:0129b07": "死身受法身。而得受記。如文殊師利等是也。",
    "T45n1856_001:0129b08": "有菩薩。從無量諸佛受記。如釋迦牟尼。從燃",
    "T45n1856_001:0129b09": "&#x706F;佛。蓮華上佛。華上名佛。乃至迦葉佛。皆從",
    "T45n1856_001:0129b10": "受記。有天王佛。與釋迦牟尼真身受記。或",
    "T45n1856_001:0129b11": "於大法身菩薩眾中。是菩薩雖於大眾中。佛",
    "T45n1856_001:0129b12": "先受記。不以為說。何以故。自知處處身受記",
    "T45n1856_001:0129b13": "故。不以一身受記為喜。亦不可見喜事故。譬",
    "T45n1856_001:0129b14": "如阿那婆達多龍王受記時。阿闍世王言。汝",
    "T45n1856_001:0129b15": "得大利。於大眾中受記為佛。龍王言。誰受記",
    "T45n1856_001:0129b16": "者。若身也。身如瓦石。若心也。心如幻化。離",
    "T45n1856_001:0129b17": "此二法。無受記者。當知有何利。而生歡喜也。",
    "T45n1856_001:0129b18": "若我受記。一切眾生。亦當受記。其相同故。如",
    "T45n1856_001:0129b19": "是無量不可思議。不應以事&#x8FF9;為難。又諸佛",
    "T45n1856_001:0129b20": "菩薩身量。音聲說法。無量神通方便。為利",
    "T45n1856_001:0129b21": "益菩薩。兼利眾生故。而與受決。難言。眾生不",
    "T45n1856_001:0129b22": "應說云或有者。佛法無量。不可頓盡。隨時應",
    "T45n1856_001:0129b23": "物。漸為開示。十住之國。是諸菩薩終期。所同",
    "T45n1856_001:0129b24": "理故然矣。佛種種廣分別諸菩薩相。故住生",
    "T45n1856_001:0129b25": "品中說言。或有獨處玄廓之境者。若以獨處",
    "T45n1856_001:0129b26": "玄廓為本。來化眾生。此復何咎。諸佛從無量",
    "T45n1856_001:0129b27": "無邊智慧方便生。其身微妙不可窮盡。眾生",
    "T45n1856_001:0129b28": "功德。未具足故。不能具見佛身。唯佛與佛乃",
    "T45n1856_001:0129b29": "能盡耳。功德智慧等。皆亦如是。如四大河從",
    "T45n1856_001:0129c01": "阿那婆多池出。皆歸大海。人但見四河。而",
    "T45n1856_001:0129c02": "不見其源。唯有神通者。乃能見之。人雖不見。",
    "T45n1856_001:0129c03": "推其所由。必知有本。又彼池中清淨之水。少",
    "T45n1856_001:0129c04": "福眾生。不能得用。從彼池出。流諸方域。爾乃",
    "T45n1856_001:0129c05": "得用。其佛法身。亦復如是。當其獨絕於玄廓",
    "T45n1856_001:0129c06": "之中。人不蒙益。若從其身。化無量身。一切眾",
    "T45n1856_001:0129c07": "生爾乃蒙益。"
}