{
    "T39n1796_005:0626b09": "大毘盧遮那成佛經疏卷第五",
    "T39n1796_005:0626b11": "沙門一行阿闍梨記",
    "T39n1796_005:0626b12": "入漫荼羅具緣品之餘",
    "T39n1796_005:0626b13": "[0626b13] 偈云持真言行者。明弟子支分中護持建立",
    "T39n1796_005:0626b14": "方便。至第六夜。師及弟子皆澡浴清淨。著新",
    "T39n1796_005:0626b15": "潔衣齎持供物。詣如前所造白檀漫荼羅處。",
    "T39n1796_005:0626b16": "當如法加持自身道場及諸弟子。其護弟子",
    "T39n1796_005:0626b17": "方便。如下文入灌頂時所說。時阿闍梨如次",
    "T39n1796_005:0626b18": "第法則具修供養。觀白檀位諸尊。與密印相",
    "T39n1796_005:0626b19": "應持彼真言。瞿醯云。手案中胎漫荼羅誦真",
    "T39n1796_005:0626b20": "言一遍。如是一誦一案乃至七遍。餘位亦爾",
    "T39n1796_005:0626b21": "也。次當為諸弟子。隨順說法開導其心。教彼",
    "T39n1796_005:0626b22": "三自歸依懺悔先罪。既懺悔已。身心清淨猶",
    "T39n1796_005:0626b23": "如明珠。堪能真正發心。是故次令發苦提心。",
    "T39n1796_005:0626b24": "皆如供養法中所說。次當授與塗香花等。教",
    "T39n1796_005:0626b25": "令運心供養諸尊。然後為受三世無障礙智",
    "T39n1796_005:0626b26": "戒。此受菩薩戒法。別有行儀也。菩薩所以發",
    "T39n1796_005:0626b27": "心攝受方便學處。皆為成就如來清淨智慧。",
    "T39n1796_005:0626b28": "於一念中了達三世諸法。無罣礙故。其有住",
    "T39n1796_005:0626b29": "斯戒者。乃至初見心明道時。即有如是不思",
    "T39n1796_005:0626c01": "議勢分。以此戒親能發生佛慧。又對二乘律",
    "T39n1796_005:0626c02": "儀有限量故。以三世無障礙智為名也。次當",
    "T39n1796_005:0626c03": "授與齒木。令諸弟子嚼之。因即觀彼人成器",
    "T39n1796_005:0626c04": "及非器相。所以為此法者。亦是順彼方俗諦。",
    "T39n1796_005:0626c05": "因用祕密方便而作加持也。印度國人。凡請",
    "T39n1796_005:0626c06": "僧食乃至世人。相命皆先遺其齒木。以種種",
    "T39n1796_005:0626c07": "香花嚴飾而授與之。當知明日請彼飯食也。",
    "T39n1796_005:0626c08": "所以如是者。為明愛敬之心。恐彼先有痰&#x764A;",
    "T39n1796_005:0626c09": "宿食因緣。若受我供或令發動不安。故先以",
    "T39n1796_005:0626c10": "善意將護而警發之。令彼先淨身器。或服呵",
    "T39n1796_005:0626c11": "梨勒等。則明日隨意飲噉。無所犯觸身心安",
    "T39n1796_005:0626c12": "樂也。今阿闍梨亦爾。授弟子楊枝時。即當寄",
    "T39n1796_005:0626c13": "此方便為說深法。我方當授汝佛性醍醐拯",
    "T39n1796_005:0626c14": "無過味。已教汝發菩提心淨除三業宿障。以",
    "T39n1796_005:0626c15": "三世無礙智調伏之牙。噬諸煩惱竟。欲復以",
    "T39n1796_005:0626c16": "此祕密加持。滌除身心過患。汝又當淨其口",
    "T39n1796_005:0626c17": "過。在所遊方勿妄宣傳。明日當貽汝不死甘",
    "T39n1796_005:0626c18": "露皆令充足也。彼當取優曇&#x9262;羅或阿說他",
    "T39n1796_005:0626c19": "木端直嫞好者。不&#x9E81;不細劑十二指量。凡一",
    "T39n1796_005:0626c20": "切量法。皆用大拇指上節。側而相捻是。其正",
    "T39n1796_005:0626c21": "數也。此二木。是過去佛菩提樹。若無者。當求",
    "T39n1796_005:0626c22": "有乳之木。謂桑穀等。記木上下之別。皆以枝",
    "T39n1796_005:0626c23": "末為上根柢為下。以香水灌洗。又復塗而薰",
    "T39n1796_005:0626c24": "之。於其下末。以白線纏花用為莊嚴。亦作標",
    "T39n1796_005:0626c25": "誌。令上下易知故。當以手案則不動真言加",
    "T39n1796_005:0626c26": "之。或百遍或千遍。素令嚴備。既受戒已。師當",
    "T39n1796_005:0626c27": "取一齒木奉獻諸尊。餘者分授弟子令出壇",
    "T39n1796_005:0626c28": "外。向東或向北。如法蹲跼嚼之。嚼已。令向所",
    "T39n1796_005:0626c29": "面之方。而正擲之而驗其相。若嚼處向外者。",
    "T39n1796_005:0627a01": "是人悉地不成。向身者悉地成就。若遠擲&#x5374;",
    "T39n1796_005:0627a02": "來近身。是不久成就之相。若首直&#x7AEA;向上。成",
    "T39n1796_005:0627a03": "就更速。首向下者。是人當入修羅龍宮。若擲",
    "T39n1796_005:0627a04": "在空中。當知此人先已成就也。又向北方東",
    "T39n1796_005:0627a05": "方為上成就。西方為中成就。南方為下成就。",
    "T39n1796_005:0627a06": "雖如是。若人先向東擲。而嚼處向東。即是背",
    "T39n1796_005:0627a07": "身。亦不得成就。餘准此方類而可知。餘如瞿",
    "T39n1796_005:0627a08": "醯中說也。次當作金剛線法。凡作綖。當擇上",
    "T39n1796_005:0627a09": "好細具縷。香水洗之極令清淨。令潔淨童女",
    "T39n1796_005:0627a10": "右合之。合五色縷。當用五如來真言各持一",
    "T39n1796_005:0627a11": "色。然後以成辨諸事真言總加持之。造漫荼",
    "T39n1796_005:0627a12": "羅綖亦爾。五如來色者。謂大日佛加持白色。",
    "T39n1796_005:0627a13": "寶幢持赤色。花開敷持黃色。無量壽持緣色。",
    "T39n1796_005:0627a14": "鼓音佛持黑色。阿闍梨先自取綖三結。作金",
    "T39n1796_005:0627a15": "剛結。用繫左臂護持自身。次一一為諸弟子",
    "T39n1796_005:0627a16": "繫臂。如是攝受弟子。則入漫荼羅。是離諸障",
    "T39n1796_005:0627a17": "難也。其金剛結法不可縷說。當從阿闍梨面",
    "T39n1796_005:0627a18": "受之。復次五色綖者。即是如來五智。亦是信",
    "T39n1796_005:0627a19": "進念定慧五法。以此五法貫攝一切教門。是",
    "T39n1796_005:0627a20": "故名為修多羅。古譯謂之綖經也。若見諦阿",
    "T39n1796_005:0627a21": "闍梨。能以如來五智。加持弟子菩提心中五",
    "T39n1796_005:0627a22": "種善根。貫攝萬行繫持於瑜伽之臂。使經歷",
    "T39n1796_005:0627a23": "生死常不失壤。若能如是攝取弟子。乃名善",
    "T39n1796_005:0627a24": "作金剛結也。阿闍梨言欲此夜作弟子法時。",
    "T39n1796_005:0627a25": "其所供養當減第七夜之半。又當觀彼情機",
    "T39n1796_005:0627a26": "讚揚密教。發生樂欲堅固其心。并為分別十",
    "T39n1796_005:0627a27": "種方便學處。然此三世無礙智戒。凡結緣者",
    "T39n1796_005:0627a28": "皆令預聞。其四種根本及三昧耶又一偈。則",
    "T39n1796_005:0627a29": "當耳語戒之。具支灌頂者。乃應聞耳。其所教",
    "T39n1796_005:0627b01": "誡二偈。亦是阿利沙。能具誦梵本益善。列之",
    "T39n1796_005:0627b02": "于左。",
    "T39n1796_005:0627b03": "[0627b03] 阿&#x511E;也(二合從今也)庾&#x6F81;磨(二合汝也)鼻囉&#x89A9;邏(無對又無等)",
    "T39n1796_005:0627b04": "羅婆(引利也)&#x81C8;馱(獲也)摩訶(引)怛麼(二合)鼻(大我也)曳",
    "T39n1796_005:0627b05": "曩(諸也)薩婆(一切也)爾奈(乎佛也)喻延(汝也)娑補怛[口*束*頁]",
    "T39n1796_005:0627b06": "(二合并菩薩也)[口*履]訶(此也)赦娑泥也(教也)薩囉梅(二合一切也)",
    "T39n1796_005:0627b07": "跛[口*履]蟻哩(二合)係哆(引)薩他(二合攝也)闍耶磨囊(生也)麼",
    "T39n1796_005:0627b08": "扈(大也)捺耶(引辯事也)帝曩喻延(汝也)摩訶(引)夜泥(引大",
    "T39n1796_005:0627b09": "乘也)濕附(二合)若哆醯(明晨生也)婆尾屣也(二合)他(得也)",
    "T39n1796_005:0627b10": "[0627b10] 偈意云。汝從今以去。便為已獲無等之利。位",
    "T39n1796_005:0627b11": "同於大我。大我。謂諸如來成就八自在我。於",
    "T39n1796_005:0627b12": "法自在者。及諸摩訶薩埵也。次云一切諸如",
    "T39n1796_005:0627b13": "來。并此教中摩訶薩眾。一切皆已攝受於汝。",
    "T39n1796_005:0627b14": "此教。謂此大乘祕教中。十佛剎土金剛菩薩",
    "T39n1796_005:0627b15": "等也。次云成辨於大事者。即是能成大事",
    "T39n1796_005:0627b16": "能成辨大事因緣。所謂開示悟入如來知",
    "T39n1796_005:0627b17": "見。故經中會意言之次云汝等於明日。得大",
    "T39n1796_005:0627b18": "乘生。謂入大悲漫荼羅。得灌頂已。生於一切",
    "T39n1796_005:0627b19": "如來種姓之中。復次離緣業生得大空生故。",
    "T39n1796_005:0627b20": "云大乘生也。時阿闍梨如是教誡印持竟。還",
    "T39n1796_005:0627b21": "令次第於漫荼羅外東向而坐。阿闍梨復當",
    "T39n1796_005:0627b22": "供養。以至誠心迎請諸尊言。我於明日。為哀",
    "T39n1796_005:0627b23": "&#x615C;弟子供養諸聖尊。故建立大悲胎藏漫荼",
    "T39n1796_005:0627b24": "羅。隨力供。養唯願慈悲憶念。當於明日。悉皆",
    "T39n1796_005:0627b25": "降集漫荼羅而作加持。大意如此。餘如瞿醯",
    "T39n1796_005:0627b26": "中說。彼至誠三請已。宣說金剛句偈稱歎諸",
    "T39n1796_005:0627b27": "尊。然後如法發遣。復為弟子廣說法要。教令",
    "T39n1796_005:0627b28": "繫念思惟。藉吉祥草面向西寐。彼於夢中。若",
    "T39n1796_005:0627b29": "獲種種境界。晨起皆當白師。則知行人悉地",
    "T39n1796_005:0627c01": "成不之相也。若是見諦阿闍梨。自當住深瑜",
    "T39n1796_005:0627c02": "伽。明見弟子本末根緣無有錯謬。設不作如",
    "T39n1796_005:0627c03": "是事相。及隨順世諦行之。一切無咎。若未見",
    "T39n1796_005:0627c04": "諦師。則當謹依法則勿令虧失也。[0627c04] 經云。夢中",
    "T39n1796_005:0627c05": "見僧住處者。謂所見清淨微妙種種嚴飾。身",
    "T39n1796_005:0627c06": "入其中禮跪旋遶。遇諸慶善之事。園林者。謂",
    "T39n1796_005:0627c07": "所見滋榮殊特花果繁盛。或親自採掇。或",
    "T39n1796_005:0627c08": "昇踐樹抄履空而行。堂宇。謂種種花房綺疏",
    "T39n1796_005:0627c09": "殊異嚴好。而在於中自在受用身心適悅。樓",
    "T39n1796_005:0627c10": "觀。謂層臺顯敞遠覿四方。見種種勝境神",
    "T39n1796_005:0627c11": "情熙暢。凡如是比皆為吉祥。是中法門所表。",
    "T39n1796_005:0627c12": "亦如擇地中說。若與此相違。如見塔寺焚摧",
    "T39n1796_005:0627c13": "荒穢之類。則非善夢也。幢謂旗幟寶幢。崇高",
    "T39n1796_005:0627c14": "端麗而現其前。或用麾導眾人莫不從命。是",
    "T39n1796_005:0627c15": "建立大菩提心軌成萬行之像。蓋謂孔雀尾",
    "T39n1796_005:0627c16": "等五色間錯。或在空中而蔭其上。或人授與",
    "T39n1796_005:0627c17": "之執以遊行。是悲願普覆之像。摩尼珠亦謂",
    "T39n1796_005:0627c18": "圓明照徹。或能出生眾物給施眾人。此是淨",
    "T39n1796_005:0627c19": "心覺寶四攝利他之像。刀謂瑩飾鑒徹精剛",
    "T39n1796_005:0627c20": "銳利。或人授與或自執持。是慧性成就之像。",
    "T39n1796_005:0627c21": "悅意花。謂種種水陸生花。隨其性類有上中",
    "T39n1796_005:0627c22": "下。如色以鮮白為上。味以甘醇為上。皆善萌",
    "T39n1796_005:0627c23": "開發之兆。當以意分別之。女人是三昧像。男",
    "T39n1796_005:0627c24": "子是智慧像。亦取端正威德人所愛敬之類。",
    "T39n1796_005:0627c25": "密親謂父母等。善友謂傳法上人善知識等。",
    "T39n1796_005:0627c26": "或見牸牛群牧乳味豐盈。或人搆之或自飲",
    "T39n1796_005:0627c27": "吮。皆是大悲漫荼羅醍醐上味之像。或見經",
    "T39n1796_005:0627c28": "夾淨白無垢。整齊嚴飾字色分明。記說種種",
    "T39n1796_005:0627c29": "殊勝之事。則為善相。若卷帙垢壞字義殘缺",
    "T39n1796_005:0628a01": "之類。當知不善。或見諸佛親為摩頂現前記",
    "T39n1796_005:0628a02": "&#x8382;。以微妙音而慰喻之。或見聲聞辟支佛等。",
    "T39n1796_005:0628a03": "乃至住於虛空中示現無量神變。皆當隨事",
    "T39n1796_005:0628a04": "甄擇。識其所為因緣。諸果謂世所希有珍奇",
    "T39n1796_005:0628a05": "妙果。或有人授與或從空下等。皆悉地之像。",
    "T39n1796_005:0628a06": "或渡河池大海。乃至自夢飲之須臾皆盡。皆",
    "T39n1796_005:0628a07": "為吉祥。若漂流漂溺無所拯援之類。當知不",
    "T39n1796_005:0628a08": "善。或聞空中有種種好聲。歌詠法音奏諸伎",
    "T39n1796_005:0628a09": "樂。或稱揚三寶功德。心所樂聞或言吉祥。或",
    "T39n1796_005:0628a10": "言應當與汝意樂之果。如是等皆為善夢。當",
    "T39n1796_005:0628a11": "以上中下類而分別之。如寺宇等。則有依地",
    "T39n1796_005:0628a12": "在空之別。其所見人。亦有男女聖凡之異。是",
    "T39n1796_005:0628a13": "故經云。宜應諦分別之。若與如前善相相違。",
    "T39n1796_005:0628a14": "或夢其身為狂象等所逐恐怖危急。或乘駝",
    "T39n1796_005:0628a15": "驢。或見可惡弊惡之人服飾弊壞。或自見身",
    "T39n1796_005:0628a16": "轉臥青泥糞穢之中。或諸不淨從空而墮。皆",
    "T39n1796_005:0628a17": "是相違相也。若是深行阿闍梨。自當於瑜伽",
    "T39n1796_005:0628a18": "中。悉知彼所夢之事及所為因緣。弟子晨起",
    "T39n1796_005:0628a19": "白師時。當隨機勸發為斷彼疑網也。若觀彼",
    "T39n1796_005:0628a20": "人無有成辨之理。則不應具足傅法與之。恐",
    "T39n1796_005:0628a21": "彼久無功&#x52B9;或生疑謗故也。或如瞿醯所說。",
    "T39n1796_005:0628a22": "為作寂災護摩得離諸障。然後召入。若見種",
    "T39n1796_005:0628a23": "種殊勝境界。應以法言慰喻令得歡喜。所云",
    "T39n1796_005:0628a24": "善住戒者。梵云謂之蘇&#x56A9;囉多。是弟子之美",
    "T39n1796_005:0628a25": "稱。如言佛子之類也。經中說偈亦是阿利沙。",
    "T39n1796_005:0628a26": "兼誦梵本彌善。亦具存之于左。",
    "T39n1796_005:0628a27": "[0628a27] 翳沙(此也)磨喇伽(二合道也)&#x56A9;囉囉(願也)室[口*履](二合)[璊-王+月](引殊勝也",
    "T39n1796_005:0628a28": "德也)摩訶(引大也)夜囊(乘也)摩護(大也)捺也(心也)曳曩(能)廋",
    "T39n1796_005:0628a29": "延(汝也)儼弭灑(所演也)&#x89A9;(求也)波費(成也)設他(就也)怛",
    "T39n1796_005:0628b01": "他(引)揭哆(如來也)薩(婆枯反)焰部無(自然智也)摩訶(引)娜",
    "T39n1796_005:0628b02": "伽(大龍也)薩麼嚧羯(世人也)寫(二合)制[口*底]耶(敬如塔相也)阿",
    "T39n1796_005:0628b03": "悉[口*底](二合有也)那悉[口*底](二合無也)尾也(二合俱也)[口*底]羯&#x56D2;(二合嵐音)多",
    "T39n1796_005:0628b04": "(越也)磨迦(引)奢(虛空也)弭&#x56A9;(同也)[口*沮](無也)底嵐(垢也)嚴",
    "T39n1796_005:0628b05": "避&#x56D2;(深奧也)薩婆(二合一切也)達謎鼻(上法也)[口*月*葛]&#x9262;囉(二合)怛",
    "T39n1796_005:0628b06": "堅(世智不能了知也)麼那(引)羅閻(無含藏)薩囉麼(二合一切也)&#x9262;",
    "T39n1796_005:0628b07": "囉(二合)半遮囉&#x55BA;單(離一切戲論妄想)&#x9262;羅(二合)半制(平戲論也)[口*月*葛]",
    "T39n1796_005:0628b08": "(無故也)&#x9262;囉半只單(亦是戲論重言也)薩婆(一切也)吃哩(二合)耶",
    "T39n1796_005:0628b09": "避(所作也)囉&#x89A9;蘭(無比也)薩[口*底]也(二合諦也)捺&#x56A9;(二合)也也(二合)",
    "T39n1796_005:0628b10": "參(引)磨設囉(二合)閻(依也)伊能(奴痕反此也)呾&#x511E;夜(二合也)",
    "T39n1796_005:0628b11": "囊(乘也)沫(無渴反)&#x56D2;(願也)室[口*(隸-木+士)](二合)瑟&#x54A4;(&#x52C5;閑反殊勝也)羅避",
    "T39n1796_005:0628b12": "設(得也二合)他捺曳(道也)薩[口*體]哆(二合住也)(凡梵本說偈了皆加助句聲云",
    "T39n1796_005:0628b13": "伊[口*底]也)",
    "T39n1796_005:0628b14": "[0628b14] 初半偈稱歎祕密乘道。殊勝願者所謂一切",
    "T39n1796_005:0628b15": "智願也。若入此淨菩提門。則照見心法明道。",
    "T39n1796_005:0628b16": "所謂古佛大菩提道。故云此殊勝願道也。大",
    "T39n1796_005:0628b17": "心義如前摩訶薩埵中說。過去未來現在諸",
    "T39n1796_005:0628b18": "大心眾。無不乘是寶乘直至道場。故云大心",
    "T39n1796_005:0628b19": "摩訶衍也。次一偈。讚歎行人發菩提心功德。",
    "T39n1796_005:0628b20": "即以一切如來必定法印。為授大菩提記。故",
    "T39n1796_005:0628b21": "云汝今能志求。當成就如來。自然智大龍。世",
    "T39n1796_005:0628b22": "間敬如塔也。自然智。是如來自覺自證之智。",
    "T39n1796_005:0628b23": "昔所未聞未知之法。自然了了現前無所罣",
    "T39n1796_005:0628b24": "礙。故以為名。摩訶那伽是如來別號。以況不",
    "T39n1796_005:0628b25": "可思議無方大用也。制底翻為福聚。謂諸佛",
    "T39n1796_005:0628b26": "一切功德聚在其中。是故世人。為求福故悉",
    "T39n1796_005:0628b27": "皆供養恭敬。汝今發菩提心。亦能攝受一切",
    "T39n1796_005:0628b28": "如來無邊福聚。是故世間。應當敬如塔想也。",
    "T39n1796_005:0628b29": "次有一偈半。顯示淨菩提心如實相印。即是",
    "T39n1796_005:0628c01": "開佛知見使得清淨也。有無悉超越者。即是",
    "T39n1796_005:0628c02": "從眾緣生不可思議中道。出過斷常非有非",
    "T39n1796_005:0628c03": "無。一切心量所不行處。故名無垢虛空金剛",
    "T39n1796_005:0628c04": "智印也。諸法甚深奧者。以心性甚深故。當知",
    "T39n1796_005:0628c05": "陰界入等乃至一切種智。皆亦甚深。以一切",
    "T39n1796_005:0628c06": "法不出心實相故。如是實相。唯佛與佛乃能",
    "T39n1796_005:0628c07": "知之。非思量分別之所能及。故云甚深奧也。",
    "T39n1796_005:0628c08": "世智不能了者。言此心性。非一切世間聰慧",
    "T39n1796_005:0628c09": "利根者所能思議。假令長爪梵志等諸大論",
    "T39n1796_005:0628c10": "師。以種種因緣譬喻。莊嚴比況量度。終自非",
    "T39n1796_005:0628c11": "其境界。苦思惟求徒令發狂。獨有信力堅固",
    "T39n1796_005:0628c12": "者。依此祕密方便乃能入之耳。無含藏者。所",
    "T39n1796_005:0628c13": "云難可了知者。正在如是無含藏處。以如實",
    "T39n1796_005:0628c14": "知蘊阿賴耶本不生故。無所執受亦無含藏。",
    "T39n1796_005:0628c15": "爾時一切心意識妄想戲論。皆悉清淨。法界",
    "T39n1796_005:0628c16": "圓照如秋月在空。故次句云離一切妄想也。",
    "T39n1796_005:0628c17": "梵本云離一切戲論妄想。今以偈中語略。又",
    "T39n1796_005:0628c18": "意義無異故不具存。次句云戲論本無故者。",
    "T39n1796_005:0628c19": "若具存梵本應言戲論無戲論故。以一切戲",
    "T39n1796_005:0628c20": "論。皆悉從眾緣生無有自性。無自性故。即是",
    "T39n1796_005:0628c21": "本來不生。是以釋前句。云即此戲論自無戲",
    "T39n1796_005:0628c22": "論也。今以會意言之。故曰本無。次有二句。明",
    "T39n1796_005:0628c23": "此淨菩提心究竟方便。以出過一切妄業。即",
    "T39n1796_005:0628c24": "能成就如來智業。普門導利。無非大事因緣。",
    "T39n1796_005:0628c25": "是故一切所作。皆無倫匹。故云一切業無比",
    "T39n1796_005:0628c26": "也。次轉釋前句。統論權實之大綱。故云常依",
    "T39n1796_005:0628c27": "於二諦。即是故論云諸佛說法常依二",
    "T39n1796_005:0628c28": "諦也。然此經宗。作種種具支方便皆隨世諦。",
    "T39n1796_005:0628c29": "由此因緣。得一切智智印即是真諦。是故世",
    "T39n1796_005:0629a01": "諦為因真諦為果。因如四味皆悉無常。果如",
    "T39n1796_005:0629a02": "醍醐是則為常。然以十緣生句觀之。世諦實",
    "T39n1796_005:0629a03": "相即是第一義諦。是故權實相即俱不可思",
    "T39n1796_005:0629a04": "議也。此二句文雖簡略。能令行者。於一切如",
    "T39n1796_005:0629a05": "來方便無復餘疑。故當觸類而長。使貫通一",
    "T39n1796_005:0629a06": "部文義耳也。已略開示大菩提道竟。又結勸",
    "T39n1796_005:0629a07": "印持故。云是乘殊勝願汝當住斯道。亦是重",
    "T39n1796_005:0629a08": "明授記之意也。爾時住無戲論執金剛。白佛",
    "T39n1796_005:0629a09": "言。願說三世無礙智戒。無菩薩住此者。令諸",
    "T39n1796_005:0629a10": "佛菩薩皆歡喜故者。上文但說受三世無障",
    "T39n1796_005:0629a11": "礙戒。未顯其相。是故住無戲論金剛乘。開",
    "T39n1796_005:0629a12": "發問也。復次世尊所以待問方說。亦為法門",
    "T39n1796_005:0629a13": "眷囑相發明故。今此淨戒。正以住無戲論金",
    "T39n1796_005:0629a14": "剛智印為體。所以特告此尊。欲令人法相應",
    "T39n1796_005:0629a15": "流傳有寄也。阿闍梨復言。此戒相亦是加持",
    "T39n1796_005:0629a16": "句。若傳授時。先當誦持梵本。然後以方言釋",
    "T39n1796_005:0629a17": "之彌善也。今具列于左。",
    "T39n1796_005:0629a18": "[0629a18] 室哩呶(能矩反諦聽也)矩羅補怛囉(二合族姓子也)怛慘沫(無渴反)",
    "T39n1796_005:0629a19": "&#x56D2;(彼戒也)曳(入)怛囉(二合若也)矩羅補怛囉(二合族姓子也)迦(引)",
    "T39n1796_005:0629a20": "耶&#x56A9;岌莽(二合)娜娑(身語意也)謎羯怛囉(二合)&#x511E;吃鎩(二合)",
    "T39n1796_005:0629a21": "布那(引)&#x56D5;婆(合為一也)阿吃[口*履](二合)邪(不作也)薩囉麼(二合)",
    "T39n1796_005:0629a22": "達磨赦(平一切諸法也)迦哆麼者婆(云何名也)也阿(去)怛莽",
    "T39n1796_005:0629a23": "婆(去)&#x56A9;(觀諸自身也)&#x9262;[口*履]怛也(二合)隅(捨奉獻也)勃馱菩提",
    "T39n1796_005:0629a24": "薩哆吠(二合)[口*弊](佛菩薩等也)咀羯娑摩(二合)睇&#x89A9;(引何以故也)",
    "T39n1796_005:0629a25": "哩庾&#x55BA;(何以反)阿(引)怛麼(二合)婆(去)&#x9441;(平若自身也)&#x9262;[口*履]",
    "T39n1796_005:0629a26": "[口*底]也(二合)若[口*底](捨施也)諦娜&#x56A9;薩&#x89A9;(二合)怛[口*履](二合)延(彼三物也)",
    "T39n1796_005:0629a27": "&#x9262;[口*履][口*底]也(二合)羯單(二合)婆(去)&#x56A9;[口*底](捨作也)羯哆莽室",
    "T39n1796_005:0629a28": "者(二合)&#x56A9;怛(入二合)窣堵怛囉(二合)延(云何名三物也)也弩哆",
    "T39n1796_005:0629a29": "迦(引)邪(引)&#x56A9;岌莽娜伊(上)[口*底](謂身語意也)怛薩瞞咀",
    "T39n1796_005:0629b01": "[口*履]係(二合是故也)俱羅補怛囉(二合善男子也)迦(引)邪&#x56A9;岌莽",
    "T39n1796_005:0629b02": "娜三&#x56A9;囉三勿[口*栗](二合)帝那(受身語意戒也)菩提薩怛吠",
    "T39n1796_005:0629b03": "(二合)娜(菩薩也)婆尾怛勿焰(二合當得也)怛羯娑摩(二合)睇&#x89A9;",
    "T39n1796_005:0629b04": "(引何以故也)[口*栗]曩(二合)迦(引)邪&#x56A9;岌莽娜珊(引)&#x9262;[口*履]底",
    "T39n1796_005:0629b05": "也(二合)爾也(二合捨離彼身語意也)釋叉釳囉(二合)訶赦(平應當學也)",
    "T39n1796_005:0629b06": "矩(入)蔓(無寒反)[口*底](作也)菩提薩埵(引)摩訶薩埵伊[口*底]",
    "T39n1796_005:0629b07": "(菩薩摩訶薩也伊[口*底]是助句聲)",
    "T39n1796_005:0629b08": "[0629b08] 初句言佛子諦聽者。梵云矩羅。是族義部義。",
    "T39n1796_005:0629b09": "補怛羅是男子義。若世諦釋。於四姓中生。皆",
    "T39n1796_005:0629b10": "名大族。故名族姓子。今得生如來家。於諸族",
    "T39n1796_005:0629b11": "中最為殊勝。故名族姓子。阿闍梨言。宜會意",
    "T39n1796_005:0629b12": "云佛子。於義為著也。[0629b12] 經云。若族姓子住是",
    "T39n1796_005:0629b13": "戒者。當以身語意合而為一者。此戒梵云三",
    "T39n1796_005:0629b14": "&#x56A9;羅。是共緣共成此戒之義。所謂慧方便等",
    "T39n1796_005:0629b15": "之所集成。若尸羅者。但是清淨義也。又三",
    "T39n1796_005:0629b16": "&#x56A9;羅是平等義。佛言以身口意合為一者。即",
    "T39n1796_005:0629b17": "是住三平等法門。所以得名三世無障礙戒",
    "T39n1796_005:0629b18": "也。如佛為諸聲聞略說教誡。則云此三業道",
    "T39n1796_005:0629b19": "淨是大仙人道。從十二年後。稍演其義成種",
    "T39n1796_005:0629b20": "種律儀。今此持明略戒義亦如是。若行人三",
    "T39n1796_005:0629b21": "業方便。悉皆正順三平等處。當知即具一切",
    "T39n1796_005:0629b22": "諸佛律儀也。復次裂諸想網。是三&#x56A9;羅義。",
    "T39n1796_005:0629b23": "謂戲論諸見之網。經緯相成重複交絡。故名",
    "T39n1796_005:0629b24": "為網。今行者觀身口業自無別體。統末。歸本",
    "T39n1796_005:0629b25": "唯是一心。而此心實相常是平等法界。是故",
    "T39n1796_005:0629b26": "住此戒時。種種身口意業皆同一相。無量見",
    "T39n1796_005:0629b27": "網皆悉淨除。是故得名住無戲論金剛印也。",
    "T39n1796_005:0629b28": "[0629b28] 經云。不作一切諸法者。種種五陰依於煩惱。",
    "T39n1796_005:0629b29": "煩惱依於業。是種種業皆由身口意生。如約",
    "T39n1796_005:0629c01": "身口意分為十種善惡業道。究其條緒則無",
    "T39n1796_005:0629c02": "量無邊。是故三業凡所修行。則有進趣之行。",
    "T39n1796_005:0629c03": "失進趣者則為倒想。由倒想故有無量相生。",
    "T39n1796_005:0629c04": "為此諸相所礙。不得佛無礙智。今行者深觀",
    "T39n1796_005:0629c05": "十緣生句。了知三業畢竟不生。法性自爾常",
    "T39n1796_005:0629c06": "無動作。是名住無為戒也。如是淨戒尚非如",
    "T39n1796_005:0629c07": "來所作。況住斯戒而造作諸法耶。[0629c07] 經云。云何",
    "T39n1796_005:0629c08": "為戒。所謂觀察捨於自身。奉獻諸佛菩薩。何",
    "T39n1796_005:0629c09": "以故。若捨自身則為捨彼三事。何等為三。謂",
    "T39n1796_005:0629c10": "身語意。次明持無作戒具足慧方便也。行者",
    "T39n1796_005:0629c11": "觀身實際之中身不可得即是如來解脫。是",
    "T39n1796_005:0629c12": "故磬捨此身。用施一切如來。從此以後。動",
    "T39n1796_005:0629c13": "止施為凡有所作。皆為如來解脫。非為己身",
    "T39n1796_005:0629c14": "也。雖種種熾然萬行。莊嚴佛土成熟眾生。法",
    "T39n1796_005:0629c15": "性自爾非所造作也。其能如是奉修者。是名",
    "T39n1796_005:0629c16": "無邊福聚。是名無盡福河。隨造涓滴善根。以",
    "T39n1796_005:0629c17": "投法界海中故。受至拯眾生界亦無窮竭。阿",
    "T39n1796_005:0629c18": "闍梨言。梵本誦中有偈云。若有解脫人。持",
    "T39n1796_005:0629c19": "此解脫法。供養解脫者。此福最為勝。若真言",
    "T39n1796_005:0629c20": "行人。不曉如是淨戒。則雖口誦真言身持密",
    "T39n1796_005:0629c21": "印心住本尊三昧。具修次第儀式供養諸尊。",
    "T39n1796_005:0629c22": "猶名造作諸法。未離我人之網。云何得名菩",
    "T39n1796_005:0629c23": "提薩埵耶。故經次云。是故族姓子。以受身語",
    "T39n1796_005:0629c24": "意戒。得名菩薩。所以者何。離彼身語意故。菩",
    "T39n1796_005:0629c25": "薩摩訶薩應如是學。此中應學。舊譯名為式",
    "T39n1796_005:0629c26": "叉迦羅尼。猶如第五篇戒。總攝毘尼揵度威",
    "T39n1796_005:0629c27": "儀行法。大乘學者亦如是。當持此戒方便。普",
    "T39n1796_005:0629c28": "入一切真言行中。苟戒有虧而得成菩薩行。",
    "T39n1796_005:0629c29": "無有是處也。[0629c29] 經云。次於明日。以金剛薩埵加",
    "T39n1796_005:0630a01": "持自身。為世尊毘盧遮那作禮者。即是受戒",
    "T39n1796_005:0630a02": "之明日。謂第七日暮也。作造漫荼羅諸作務",
    "T39n1796_005:0630a03": "時。皆當用金剛薩埵加持自身。謂觀自身即",
    "T39n1796_005:0630a04": "是執金剛也。是中方便。如下品經文及供養",
    "T39n1796_005:0630a05": "次第中說。若見諦阿闍梨。則是住於金剛薩",
    "T39n1796_005:0630a06": "埵心。所謂無等等菩提心也。以此祕密加持",
    "T39n1796_005:0630a07": "故。諸有所作無能阻壞之者。次當如前運",
    "T39n1796_005:0630a08": "心。為大日如來作禮。然後持誦降三世真言",
    "T39n1796_005:0630a09": "加持淨瓶。此亦是成辨諸事真言也。先當取",
    "T39n1796_005:0630a10": "如法淨瓶汲清潔之水。如法觀漉。中置五寶",
    "T39n1796_005:0630a11": "五穀。又取種種香水眾妙花&#x83D3;枝插中。種種",
    "T39n1796_005:0630a12": "莊嚴。用鮮淨帛綵繫頸。皆應依供養次第辟",
    "T39n1796_005:0630a13": "除去垢。淨以法界心字然後加持也。大凡真",
    "T39n1796_005:0630a14": "言遍數無有定限。應以字計之。如蘇悉地中",
    "T39n1796_005:0630a15": "說。又彼中隨作三部漫荼羅。各用部心或部",
    "T39n1796_005:0630a16": "母真言加持。今此經中。通用辦事真言加持。",
    "T39n1796_005:0630a17": "其真言又兼廣略故。不具論遍數。當以意裁",
    "T39n1796_005:0630a18": "之。若極大者誦至百遍。次者五百遍。少者",
    "T39n1796_005:0630a19": "令至千遍也。既加持竟。當置在白檀。先所規",
    "T39n1796_005:0630a20": "畫檀門之外。欲入漫荼羅者。當先以此灑",
    "T39n1796_005:0630a21": "之。令彼宿障淨除。方得見漫荼羅也。又於別",
    "T39n1796_005:0630a22": "器調和香水。以&#x6B1D;金龍腦旃檀等種種妙香。",
    "T39n1796_005:0630a23": "亦以真言加持。授與令飲少許。此名金剛水。",
    "T39n1796_005:0630a24": "以祕密加持故。乃至地獄重障皆悉除滅。內",
    "T39n1796_005:0630a25": "外俱淨堪為法器也。阿闍梨言。此即名為誓",
    "T39n1796_005:0630a26": "水。亦順世諦猶如盟誓之法。令於一切眾聖",
    "T39n1796_005:0630a27": "前。噬此香水自誓其心。要令不退大菩提願",
    "T39n1796_005:0630a28": "也。復次以無礙戒香。和合&#x56A9;字門清白心水。",
    "T39n1796_005:0630a29": "諸有飲觸之者。皆必定成於無上菩提。如此",
    "T39n1796_005:0630b01": "清淨其心。則堪入祕密漫荼羅也。爾時執金",
    "T39n1796_005:0630b02": "剛祕密主以偈問佛以下。明造立漫荼羅支",
    "T39n1796_005:0630b03": "分。偈中先讚歎佛。唯願一切智。諸說法中最",
    "T39n1796_005:0630b04": "第一者。說彼時分也。此時分。即是初畫漫荼",
    "T39n1796_005:0630b05": "羅迄事竟以來。時分限劑。次云大眾於何時。",
    "T39n1796_005:0630b06": "普集現靈瑞者。謂大悲胎藏中一切普門隨",
    "T39n1796_005:0630b07": "類身。於何時普集道場現前。神力加持示現",
    "T39n1796_005:0630b08": "威驗也。若弟子諸根淨利應度機深。或於此",
    "T39n1796_005:0630b09": "時。即親&#x89A9;無邊聖眾。如靈山會坐者。同見",
    "T39n1796_005:0630b10": "三變淨土分身諸佛。無有異也。當知爾時即",
    "T39n1796_005:0630b11": "是漫荼羅阿闍梨。傳持誠諦之語行如來事",
    "T39n1796_005:0630b12": "時。故云慇懃持真言也。說此偈已。爾時世尊",
    "T39n1796_005:0630b13": "告持金剛慧者言。常當於此夜。而作漫荼羅。",
    "T39n1796_005:0630b14": "謂於此第七夜中。使法事都畢也。是中從日",
    "T39n1796_005:0630b15": "沒後。至明相出以來。總名為夜。初入夜分。即",
    "T39n1796_005:0630b16": "當圖畫諸位安置諸供養具。明相未出已前",
    "T39n1796_005:0630b17": "使發遣竟。若違此法則生障礙。乃至令所依",
    "T39n1796_005:0630b18": "住處亦不吉祥也。然深祕密釋中。正以道機",
    "T39n1796_005:0630b19": "嘉會為時。或以加持方便。促百劫為一夜。或",
    "T39n1796_005:0630b20": "演一夜為百劫。脩短在緣無有定限也。若淺",
    "T39n1796_005:0630b21": "行阿闍梨。則須具依於法則。於晝日分。即當",
    "T39n1796_005:0630b22": "規畫界域。以白檀等。草定諸尊形位分段。至",
    "T39n1796_005:0630b23": "日將夕。預備香花燈燭等。皆合素辦。瞿醯",
    "T39n1796_005:0630b24": "云。於漫荼羅北面一處。以白色規畫。辦事真",
    "T39n1796_005:0630b25": "言僻除諸難。置諸供具也。阿闍梨言。若不",
    "T39n1796_005:0630b26": "能於一夜中遍畫諸尊者。從第五日受持地以",
    "T39n1796_005:0630b27": "後。漸次作之。於理無妨。又別有尊形印字三",
    "T39n1796_005:0630b28": "種方便。如下文所說也。[0630b28] 經云。傳法阿闍梨。已",
    "T39n1796_005:0630b29": "知時分即明造立軌儀。至日入時。阿闍梨及",
    "T39n1796_005:0630c01": "助伴弟子。各如法澡浴已。著新淨衣興大悲",
    "T39n1796_005:0630c02": "心。齎持供物往詣漫荼羅所。先應一一具法",
    "T39n1796_005:0630c03": "加持。如供養次第中說。次當如法護持自身。",
    "T39n1796_005:0630c04": "呼所度弟子。為彼作護灑以香水。皆令一處",
    "T39n1796_005:0630c05": "次第而坐。然後阿闍梨至道場門前。普遍運",
    "T39n1796_005:0630c06": "心。稽首頂禮十方一切諸佛亦如上說。然後",
    "T39n1796_005:0630c07": "持五色線。向漫荼羅位立而頂戴之。次觀自",
    "T39n1796_005:0630c08": "身作毘盧遮那。經所謂大毘盧遮那而自作加",
    "T39n1796_005:0630c09": "持也。所以然者。以大日如來是此大悲胎藏",
    "T39n1796_005:0630c10": "阿闍梨。是故行者。若行阿闍梨事時。即應以",
    "T39n1796_005:0630c11": "自身作毘盧遮那。若作緣漫荼羅諸作務時。",
    "T39n1796_005:0630c12": "即以自身作金剛薩埵。其加持方便。如下文",
    "T39n1796_005:0630c13": "及供養法中說也。復次行者應知護方八位。",
    "T39n1796_005:0630c14": "凡所造作漫荼羅隨此而轉。東方因陀羅次",
    "T39n1796_005:0630c15": "第隨轉至。南方焰摩羅。西方&#x56A9;嚕拏北方毘",
    "T39n1796_005:0630c16": "沙門。東北伊舍尼東南為護摩。西南涅哩底。",
    "T39n1796_005:0630c17": "西北為&#x56A9;庾。其上方諸尊。多依帝釋之右。下",
    "T39n1796_005:0630c18": "方諸尊多依龍尊之右。上謂空居。下謂地居",
    "T39n1796_005:0630c19": "也。又環中胎藏三重界城。皆已預為摽誌。",
    "T39n1796_005:0630c20": "使方隅均等圖位素定。要令大日之位。當五",
    "T39n1796_005:0630c21": "種寶聚之心。至此圖眾相時。阿闍梨先至因",
    "T39n1796_005:0630c22": "陀羅方如法作禮。次住火方北向而立。助伴",
    "T39n1796_005:0630c23": "弟子在伊舍尼。對持修多羅准定於外界。弟",
    "T39n1796_005:0630c24": "子次當右遶至涅哩底。師亦右迴西向而對",
    "T39n1796_005:0630c25": "持之。阿闍梨次復右遶至&#x56A9;庾方。弟子亦右",
    "T39n1796_005:0630c26": "迴北向而對持之。弟子復右遶至伊舍尼。師",
    "T39n1796_005:0630c27": "亦右迴東向而對持之。凡一周竟。皆令當齊",
    "T39n1796_005:0630c28": "在虛空中均等平正已。至第二周亦如前右",
    "T39n1796_005:0630c29": "轉。次第絣之以為界道。次復准定四維。阿闍",
    "T39n1796_005:0631a01": "梨復當右遶至涅哩底。弟子先在伊舍尼。右",
    "T39n1796_005:0631a02": "迴相向持之。弟子次復右遶至&#x56A9;庾方。師即",
    "T39n1796_005:0631a03": "右轉至護摩方。弟子亦右迴相向持之。皆令",
    "T39n1796_005:0631a04": "當臍而在空中准定其位。弟子次復右遶至",
    "T39n1796_005:0631a05": "涅哩底。師即右轉至伊舍尼相對絣之。弟子",
    "T39n1796_005:0631a06": "次復右遶至護摩方。師即右轉至&#x56A9;庾方亦",
    "T39n1796_005:0631a07": "相對絣之。阿闍梨言。其正四方十字界道。經",
    "T39n1796_005:0631a08": "雖不言理必有之。亦須右旋相對絣定也。如",
    "T39n1796_005:0631a09": "是已定外界及八方相竟。次當入中先定中",
    "T39n1796_005:0631a10": "胎外界。亦如前旋轉絣作四方相。其八方相",
    "T39n1796_005:0631a11": "已定。更不復作也。次定第一重外界。次定第",
    "T39n1796_005:0631a12": "二重外界。亦同中胎法則。其廣狹之量。皆當",
    "T39n1796_005:0631a13": "展轉相半。假令中胎藏縱廣八尺。第一重當",
    "T39n1796_005:0631a14": "廣四尺。第二重當廣二尺。第三重當廣一尺。",
    "T39n1796_005:0631a15": "阿闍梨言本法如此。若恐大少相懸者。稍以",
    "T39n1796_005:0631a16": "意均調之。於理無失也。如是分竟。復於一一",
    "T39n1796_005:0631a17": "重重更分為三分。其最向裏一分。是行來周",
    "T39n1796_005:0631a18": "道。故云佛子所行道。次一分是安置諸供養",
    "T39n1796_005:0631a19": "物處。次外一分是安置諸尊座位。故此二分",
    "T39n1796_005:0631a20": "皆是聖天之位處也。次於此外復作周匝界",
    "T39n1796_005:0631a21": "緣。於此虛空位之中。當運心觀察隨其方面。",
    "T39n1796_005:0631a22": "分位相應諸尊皆都請供養。所以爾者。為阿",
    "T39n1796_005:0631a23": "闍梨臨事有所忘誤。安置諸尊或不周悉。其",
    "T39n1796_005:0631a24": "應請召而無位次者。皆當運心於此中供養",
    "T39n1796_005:0631a25": "也。分此三分位法。先於第一重外界之裏。隨",
    "T39n1796_005:0631a26": "取少分用作界緣。其闊狹之量。當以意裁之。",
    "T39n1796_005:0631a27": "趣得稍通座位也。於此界緣之內。作三分",
    "T39n1796_005:0631a28": "均分之。當先定諸尊座位內界分了。次定行",
    "T39n1796_005:0631a29": "道供養中間界分。如是第一重竟。次於第二",
    "T39n1796_005:0631b01": "重。亦從外向裏漸次分之。次分第三重亦如",
    "T39n1796_005:0631b02": "是上文所說。從大日如來臍以下光明。是此",
    "T39n1796_005:0631b03": "第三重位。自臍以上至咽所出光明。為第二",
    "T39n1796_005:0631b04": "重位。自咽以上乃至於頂相之光。為第一重",
    "T39n1796_005:0631b05": "位。其中胎藏。即是毘盧遮那自心八葉花也。",
    "T39n1796_005:0631b06": "所共建立漫荼羅金剛弟子。須善通達真言",
    "T39n1796_005:0631b07": "法要。亞近於師。則能更相佐助無所遺失。若",
    "T39n1796_005:0631b08": "不得如是人。但取已曾如法灌頂者。臨事指",
    "T39n1796_005:0631b09": "授行之也。又無此人者。當置橛為之。先於火",
    "T39n1796_005:0631b10": "方師位下橛。次伊舍尼方亦置之引線。即師",
    "T39n1796_005:0631b11": "先心記火方橛此是師位。然後從伊舍尼引",
    "T39n1796_005:0631b12": "線至涅哩底。餘准此行之可知也。阿闍梨又",
    "T39n1796_005:0631b13": "云。欲共引線。要須取所欲灌頂弟子耳。先以",
    "T39n1796_005:0631b14": "加持香水灑之與共行事。所畫檀位等。且以",
    "T39n1796_005:0631b15": "物覆之勿令見也。方等有四門者。謂重重院",
    "T39n1796_005:0631b16": "皆設四門。使中正均等。開西向一門以通出",
    "T39n1796_005:0631b17": "入。餘門以線界橫斷之。瞿醯云。凡諸方開門。",
    "T39n1796_005:0631b18": "皆隨彼方隅廣狹。准為九分。取中一分為門。",
    "T39n1796_005:0631b19": "其餘八分。則於門之左右各得四分。所出入",
    "T39n1796_005:0631b20": "門稍令闊作。自餘諸門。以白色末作畫閉",
    "T39n1796_005:0631b21": "之。阿闍梨言。用金剛線作界橫斷竟。猶如金",
    "T39n1796_005:0631b22": "剛不可越之。越者犯三昧耶。又經文通門西",
    "T39n1796_005:0631b23": "向。若有因緣向餘方開之。於理無咎也。餘如",
    "T39n1796_005:0631b24": "下文所說。誠心以殷重。運布眾聖尊者。謂圖",
    "T39n1796_005:0631b25": "畫時先住瑜伽。觀此漫荼羅大眾會一一形",
    "T39n1796_005:0631b26": "色相貌威儀性類座位諸印。皆悉現前具足",
    "T39n1796_005:0631b27": "明了。然後以無量殷懃恭敬心。而綵畫之。乃",
    "T39n1796_005:0631b28": "至大小疏密之度。亦令均停相稱。故云如是",
    "T39n1796_005:0631b29": "造眾相。均調善分別也。內心妙白蓮者。此是",
    "T39n1796_005:0631c01": "眾生本心。妙法芬陀利花祕密摽幟。花臺八",
    "T39n1796_005:0631c02": "葉。圓滿均等如正開敷之形。此蓮花臺是實",
    "T39n1796_005:0631c03": "相自然智慧。蓮花葉是大悲方便也。正以此",
    "T39n1796_005:0631c04": "藏。言大悲胎藏漫荼羅之體。其餘三重。是從",
    "T39n1796_005:0631c05": "此自證功德流出。諸善知識入法界門耳。正",
    "T39n1796_005:0631c06": "方四葉是如來四智。隅角四葉是如來四行。",
    "T39n1796_005:0631c07": "約此現為八種善知識。各持金剛慧印。故云",
    "T39n1796_005:0631c08": "遍出諸葉間也。如是十六法。一一皆等法界。",
    "T39n1796_005:0631c09": "乃至無有少分不平等處。故其摽相亦與冥",
    "T39n1796_005:0631c10": "符。略攝如來萬德以為十六指。申而長之則",
    "T39n1796_005:0631c11": "無量無邊。故此漫荼羅。極小之量劑十六指。",
    "T39n1796_005:0631c12": "大則無限也。鬢&#x8602;。是一切三昧門陀羅尼門",
    "T39n1796_005:0631c13": "六度十八空等。如大般若之所說。從此一一",
    "T39n1796_005:0631c14": "鬢&#x8602;。以加持神力故。現出三重漫荼羅中一",
    "T39n1796_005:0631c15": "種莊嚴眷屬也。此是如來祕傳之法。不可形",
    "T39n1796_005:0631c16": "於翰墨。故寄在圖像以示行人。若得深意者。",
    "T39n1796_005:0631c17": "自當默而識之耳。從此實相花臺中。則表於",
    "T39n1796_005:0631c18": "大日如來加持之相。其義已如前釋。其所餘",
    "T39n1796_005:0631c19": "祕密八印下品及圖說之。次於東方內院。當",
    "T39n1796_005:0631c20": "大日如來之上。畫作一切遍知印。作三角形",
    "T39n1796_005:0631c21": "其銳下向純白色。光焰圍之在白蓮花上。即",
    "T39n1796_005:0631c22": "是十方三世一切如來大勤勇印也。亦名諸",
    "T39n1796_005:0631c23": "佛心印也。三角是降伏除障義。謂佛坐道樹",
    "T39n1796_005:0631c24": "以威猛大勢。降伏四魔得成正覺。鮮白是大",
    "T39n1796_005:0631c25": "慈悲色也。如來師子奮迅大精進力。正為是",
    "T39n1796_005:0631c26": "事因緣。乃至放大悲光常遍法界。故云普周",
    "T39n1796_005:0631c27": "遍也。次於大勤勇北。至於北維置虛空眼。即",
    "T39n1796_005:0631c28": "是毘盧遮那佛母也。佛母儀如般若經佛母",
    "T39n1796_005:0631c29": "品中廣說。真金是如如實相之體。畢竟淨句",
    "T39n1796_005:0632a01": "是彼教門之外飾。故曰縞素以為衣。一切戲",
    "T39n1796_005:0632a02": "論滅時。心日光明無所不照。故曰遍照猶日",
    "T39n1796_005:0632a03": "光。恬怕一心人乃能見此。故其摽幟。猶如",
    "T39n1796_005:0632a04": "天女住於正受之像也。次復於大勤勇南。至",
    "T39n1796_005:0632a05": "於南維作一切諸佛菩薩真陀摩尼印。此是",
    "T39n1796_005:0632a06": "淨菩提心無邊行願之所集成。常能普雨世",
    "T39n1796_005:0632a07": "出世間一切財寶。諸救世者。皆從性淨蓮花",
    "T39n1796_005:0632a08": "臺中現如是寶。故云住於白蓮上。阿闍梨",
    "T39n1796_005:0632a09": "言。此是通一切印。亦可於諸方面皆置之。若",
    "T39n1796_005:0632a10": "諸佛菩薩。經中不言所持印相者。亦執此無",
    "T39n1796_005:0632a11": "價寶珠。皆得也。大凡此第一重。上方是佛身",
    "T39n1796_005:0632a12": "眾德莊嚴。下方是佛持明使者。皆名如來部",
    "T39n1796_005:0632a13": "門。右方是如來大悲三昧。能滋榮萬善故名",
    "T39n1796_005:0632a14": "蓮華部。左方是如來大慧力用。能摧破三障",
    "T39n1796_005:0632a15": "故名金剛部也。是故入阿字門一切諸法不",
    "T39n1796_005:0632a16": "生。是法身義。入娑字門一切諸法無染著。是",
    "T39n1796_005:0632a17": "蓮花義。入&#x56A9;字門一切諸法離言說。是金剛",
    "T39n1796_005:0632a18": "義。如下字輪品中。以此三字統攝百明。意在",
    "T39n1796_005:0632a19": "此也。[0632a19] 經云。大日右方置大精進觀世自在者。",
    "T39n1796_005:0632a20": "即是蓮華部主。謂如來究竟觀察十緣生句。",
    "T39n1796_005:0632a21": "得成此普眼蓮華。故名觀自在。約如來之行。",
    "T39n1796_005:0632a22": "故名菩薩。頂現無量壽者。明此行之極果。即",
    "T39n1796_005:0632a23": "是如來普門方便智也。此像及菩薩身。皆作",
    "T39n1796_005:0632a24": "住現法樂熙悅微笑之容。觀自在身色。如淨",
    "T39n1796_005:0632a25": "月或如商佉。即是上妙螺貝。或如軍那花。其",
    "T39n1796_005:0632a26": "花出西方亦甚鮮白。當總此三譬。言其光鮮",
    "T39n1796_005:0632a27": "潤徹白中之上也。次於觀音右邊。畫多羅菩",
    "T39n1796_005:0632a28": "薩。凡諸聖者皆面向大日。今言觀音右邊。即",
    "T39n1796_005:0632a29": "是座西。他皆放此。此是觀自在三昧。故作",
    "T39n1796_005:0632b01": "女人像。多羅是眼義。青蓮華是淨無垢義。以",
    "T39n1796_005:0632b02": "如是普眼攝受群生。既不先時亦不後時。故",
    "T39n1796_005:0632b03": "作中年女人狀。不太老太少也。青是降伏",
    "T39n1796_005:0632b04": "色。白是大悲色。其妙在二用之中。故令二",
    "T39n1796_005:0632b05": "色和合。以是義故不青不白也。其像合掌。掌",
    "T39n1796_005:0632b06": "中持此青蓮。手面皆向觀音。如微笑形。通身",
    "T39n1796_005:0632b07": "圓光如淨金色。被服白衣。首有髮髻作天髻",
    "T39n1796_005:0632b08": "形。不同大日髮冠也。觀音左邊置聖者毘俱",
    "T39n1796_005:0632b09": "胝。其身四手。右邊一手垂數殊鬘。一手作施",
    "T39n1796_005:0632b10": "願印。左邊一手持蓮花。一手執軍持。面有三",
    "T39n1796_005:0632b11": "目。如摩醯首羅像。首戴髮冠。如毘盧遮那髮",
    "T39n1796_005:0632b12": "髻冠形。所云持者。如言地持萬物。即是載承",
    "T39n1796_005:0632b13": "之義也。其身潔白圓光圍之。光中具有黃赤",
    "T39n1796_005:0632b14": "白三色。不純白純赤純黃。故云無主。凡黃為",
    "T39n1796_005:0632b15": "增益色也。白者寂災色。赤者降伏色。以此三",
    "T39n1796_005:0632b16": "昧光中兼具三力。是故用為摽幟也。次近毘",
    "T39n1796_005:0632b17": "俱胝左邊。畫得大勢尊。如世國王大臣威勢",
    "T39n1796_005:0632b18": "自在名為太勢。言此聖者。以至得如是大悲",
    "T39n1796_005:0632b19": "自在之位故以為名。所以持未敷蓮者。如毘",
    "T39n1796_005:0632b20": "盧遮那實智花臺既成果已。復持如是種子。",
    "T39n1796_005:0632b21": "普散一切眾生心水中。更生未敷蓮花。此尊",
    "T39n1796_005:0632b22": "&#x8FF9;同是處。亦能普護一切眾生潛萌之善。使",
    "T39n1796_005:0632b23": "不敗傷念念增長。即是蓮花部持明王也。次",
    "T39n1796_005:0632b24": "於明王左邊。畫明妃耶輸陀羅。譯云持名稱",
    "T39n1796_005:0632b25": "者。身真金色。以諸瓔珞莊嚴令極端嚴。如",
    "T39n1796_005:0632b26": "女天之像。右手持鮮白妙花枝。果葉相間長",
    "T39n1796_005:0632b27": "條茂好。其花或有初&#x75B1;。或有欲開或有正開",
    "T39n1796_005:0632b28": "敷者。若五若十乃至數十。左手持&#x9262;胤遇。亦",
    "T39n1796_005:0632b29": "是西方勝上之花。以得大勢明王。主安立一",
    "T39n1796_005:0632c01": "切眾生菩提種子。而此明妃。主含藏出生此",
    "T39n1796_005:0632c02": "中種種功德。故其被服摽幟。皆與此義相應",
    "T39n1796_005:0632c03": "也。多羅之右置半拏囉&#x56A9;悉寧。譯云白處。以",
    "T39n1796_005:0632c04": "此尊常在白蓮花中。故以為名。亦戴天髮髻",
    "T39n1796_005:0632c05": "冠。襲純素衣。左手持開敷蓮花。從此最白淨",
    "T39n1796_005:0632c06": "處出生普眼。故此三昧名為蓮花部母也。次",
    "T39n1796_005:0632c07": "於觀自在菩薩下。置何耶揭唎婆。譯云馬頭。",
    "T39n1796_005:0632c08": "其身非黃非赤。如日初出之色。以白蓮花為",
    "T39n1796_005:0632c09": "瓔珞等。莊嚴其身。光焰猛威赫奕如鬘。指",
    "T39n1796_005:0632c10": "甲長利雙牙上出。首髮如師子項毛。作極吼",
    "T39n1796_005:0632c11": "怒之狀。此是蓮花部忿怒持明王也。猶如轉",
    "T39n1796_005:0632c12": "輪王寶馬巡履四洲。於一切時一切處去心",
    "T39n1796_005:0632c13": "不息。諸菩薩大精進力。亦復如是。所以得如",
    "T39n1796_005:0632c14": "是威猛之勢。於生死重障中不顧身命。多所",
    "T39n1796_005:0632c15": "摧伏者。正為白淨大悲心故。故用白蓮瓔珞",
    "T39n1796_005:0632c16": "而自嚴身也。已如法建立觀音諸眷屬竟。次",
    "T39n1796_005:0632c17": "於大日如來左方。安置金剛部明王。所謂執",
    "T39n1796_005:0632c18": "金剛能滿一切願者。其色如&#x9262;胤遇花。是淡",
    "T39n1796_005:0632c19": "黃色也。或如綠寶。是綠靺羯寶。猶如虛空顯",
    "T39n1796_005:0632c20": "色也。以淨法界色與金剛智禮和合。是故其",
    "T39n1796_005:0632c21": "身黃白。如是智身。猶若虛空不可破壞。一切",
    "T39n1796_005:0632c22": "無能降伏之者。故用虛空顯色以為摽幟。此",
    "T39n1796_005:0632c23": "意言。若法乃至少分猶如極微。是可得者。則",
    "T39n1796_005:0632c24": "為無常變易諸行所隨。是故畢竟空智。於堅",
    "T39n1796_005:0632c25": "固性中最為第一。所持密印。即是五股金剛",
    "T39n1796_005:0632c26": "也。五如來智。皆兼權實二用。而以金剛慧手",
    "T39n1796_005:0632c27": "執持其中。故云左執拔折羅。此印當以光鬘",
    "T39n1796_005:0632c28": "普遍圍遶。故云周環起光焰也。首戴三&#x5CEF;寶",
    "T39n1796_005:0632c29": "冠形若山字。&#x5CEF;間如仰偃初月之形。以種種",
    "T39n1796_005:0633a01": "微妙雜寶一切瓔珞。莊嚴其體。此意言。般若",
    "T39n1796_005:0633a02": "波羅蜜至果地心中。轉名一切種智。故云首",
    "T39n1796_005:0633a03": "戴眾寶冠。以此妙慧廣歷一切諸法。自在旋",
    "T39n1796_005:0633a04": "轉出生無量法界莊嚴。故云間錯互嚴飾。廣",
    "T39n1796_005:0633a05": "多數無量也。次於金剛部主之右置忙&#x83BE;雞。",
    "T39n1796_005:0633a06": "所謂金剛部母。亦持金剛智杵。以諸瓔珞嚴",
    "T39n1796_005:0633a07": "身。此是出生金剛智力三昧。所謂金剛三昧",
    "T39n1796_005:0633a08": "也。次於部母之右置大力金剛針。素支譯云",
    "T39n1796_005:0633a09": "金剛針。持一股拔折羅以為&#x5E56;幟。此拔折",
    "T39n1796_005:0633a10": "羅。是一相一緣堅利之慧。用此貫徹諸法無",
    "T39n1796_005:0633a11": "所不通。故名金剛針也。其下有二使者皆女",
    "T39n1796_005:0633a12": "人形。胡跪微笑而瞬仰之。其狀卑而充滿淺",
    "T39n1796_005:0633a13": "黃色。以金剛為標。是彼摧壞重障三昧也。次",
    "T39n1796_005:0633a14": "於執金剛之左。置金剛商羯羅。譯云金剛",
    "T39n1796_005:0633a15": "&#x93C1;。其印執持連&#x93C1;。兩頭皆作拔折羅形。&#x93C1;下",
    "T39n1796_005:0633a16": "亦有二女使。與金剛針使者無異。以此智印。",
    "T39n1796_005:0633a17": "攝持一切剛強難化眾生。使不退於無上菩",
    "T39n1796_005:0633a18": "提。故以為名也。次復於執金剛下。置忿怒持",
    "T39n1796_005:0633a19": "明。降伏三世一切大作障者。號月黶尊。面有",
    "T39n1796_005:0633a20": "三目四牙出現。如夏水雨時雲色。作大笑之",
    "T39n1796_005:0633a21": "形。以金剛寶為瓔珞。此是持金剛者。以無量",
    "T39n1796_005:0633a22": "門大勢威猛。攝護眾生三昧也。以無量眷屬",
    "T39n1796_005:0633a23": "而自圍繞。皆悉卑而充滿。作忿怒形。乃至",
    "T39n1796_005:0633a24": "一身具百千手。操持種種器械。&#x7AEA;立森然。若",
    "T39n1796_005:0633a25": "不可盡畫者。要作一二使者乃至五六。皆應",
    "T39n1796_005:0633a26": "住蓮花上。意明此蓮花心中。法爾成就一切",
    "T39n1796_005:0633a27": "勇健大精進力。不從餘處來也。已建立金剛",
    "T39n1796_005:0633a28": "薩埵諸眷屬竟。次往西方畫如來持明使者",
    "T39n1796_005:0633a29": "及諸執金剛眾。有種種形色性類種種密印",
    "T39n1796_005:0633b01": "摽幟。皆於圖中出之。是一一尊大慧光明悉",
    "T39n1796_005:0633b02": "遍法界。所現身口意密亦遍法界。故云普放",
    "T39n1796_005:0633b03": "圓滿光。為諸眾生故也。於此下位依涅哩底",
    "T39n1796_005:0633b04": "方。畫不動明王。如來使者。作童子形。右持大",
    "T39n1796_005:0633b05": "慧刀印。左持&#x7F82;索。頂有莎髻。屈髮垂在左肩。",
    "T39n1796_005:0633b06": "細閉左目。以下齒嚙右邊上脣。其左邊下",
    "T39n1796_005:0633b07": "脣。稍翻外出。額有雛文。猶如水波狀。坐於石",
    "T39n1796_005:0633b08": "上。其身卑而充滿肥盛。作奮怒之勢極忿之",
    "T39n1796_005:0633b09": "形。是其密印摽幟相也。此尊於大日花臺。",
    "T39n1796_005:0633b10": "久已成佛。以三昧耶本誓願故。示現初發大",
    "T39n1796_005:0633b11": "心諸相不備之形。為如來僮僕給使執作諸",
    "T39n1796_005:0633b12": "務。所以持利刃以&#x7F82;索者。承如來忿怒之命。",
    "T39n1796_005:0633b13": "盡欲殺害一切眾生也。&#x7F82;索是菩提心中四",
    "T39n1796_005:0633b14": "攝方便。以此執繫不降伏者。以利慧刃。斷其",
    "T39n1796_005:0633b15": "業壽無窮之命。令得大空生也。若業壽種除。",
    "T39n1796_005:0633b16": "則戲論語風亦皆息滅。是故緘閉其口。以一",
    "T39n1796_005:0633b17": "目視之意。明如來以等目所觀一切眾生無",
    "T39n1796_005:0633b18": "可宥者。故此尊凡有所為事業。唯為此一事",
    "T39n1796_005:0633b19": "因緣也。鎮其重障盤石。使不復動。成淨菩提",
    "T39n1796_005:0633b20": "心妙高山王。故云安住在盤石也。復次於下",
    "T39n1796_005:0633b21": "方西北隅際。作降三世忿怒持明王尊。首戴",
    "T39n1796_005:0633b22": "寶冠持五股金剛印。瞻仰毘盧遮那。如請受",
    "T39n1796_005:0633b23": "教&#x52C5;之狀。偈云不顧自身命者。謂應圖作至",
    "T39n1796_005:0633b24": "極忿怒奮不顧命之容。謂欲攝召法界眾生。",
    "T39n1796_005:0633b25": "皆使順從法王威命。此亦是成辦諸事真言",
    "T39n1796_005:0633b26": "也。為此五如來智大自在力之所滌除摧滅",
    "T39n1796_005:0633b27": "者。皆悉至於果地莊嚴。非唯無所障礙偏證",
    "T39n1796_005:0633b28": "但空而已。是故持五股印。首戴寶冠而在風",
    "T39n1796_005:0633b29": "輪之中。即法花經。諸有所作。皆為開佛知見。",
    "T39n1796_005:0633c01": "使得清淨之意也。已安立第一漫荼羅上首",
    "T39n1796_005:0633c02": "諸尊竟。次往第二院畫釋迦牟尼。阿闍梨言。",
    "T39n1796_005:0633c03": "此中第二是隱密語耳。若從中向外。當以釋",
    "T39n1796_005:0633c04": "迦牟尼眷屬為第三院。今則以毘盧遮那法",
    "T39n1796_005:0633c05": "門眷屬為第一。釋迦牟尼生身眷屬為第三。",
    "T39n1796_005:0633c06": "諸菩薩在悲智之間上求下化。故為第二。所",
    "T39n1796_005:0633c07": "以如此互文者。此是如來密藏。為防諸慢法",
    "T39n1796_005:0633c08": "人不從師。受者。變亂經文。故須口傳相付也。",
    "T39n1796_005:0633c09": "於東方初門中。先置釋迦牟尼。身真金色。并",
    "T39n1796_005:0633c10": "具光輝卅二相。所被袈裟作乾陀色。坐白蓮",
    "T39n1796_005:0633c11": "花作說法之床。謂以左手執袈裟角。如今之",
    "T39n1796_005:0633c12": "阿育王像。右手&#x7AEA;指。以空水輪相持。是其",
    "T39n1796_005:0633c13": "摽幟也。此白蓮花。即是中台淨法界藏。世",
    "T39n1796_005:0633c14": "尊為令此教廣流布故。以此生身摽幟而演",
    "T39n1796_005:0633c15": "說之。然與本法界身無二無別。故云住彼而",
    "T39n1796_005:0633c16": "說法也。次於世尊北邊。安置佛眼。亦是釋迦",
    "T39n1796_005:0633c17": "牟尼佛母。此方譯為能寂母也。當作世間樂",
    "T39n1796_005:0633c18": "見端嚴無比之身。通身皆有圓光喜悅微笑。",
    "T39n1796_005:0633c19": "此是如來。出生隨類生形三昧。此三昧。正",
    "T39n1796_005:0633c20": "以大慈普眼為體。觀察應度眾生而導利之。",
    "T39n1796_005:0633c21": "慈眼之光無所不遍。故云遍體圓淨光也。次",
    "T39n1796_005:0633c22": "於佛母之北。畫如來白豪相印。住蓮華中作",
    "T39n1796_005:0633c23": "商佉色。身有圓光手執蓮花。如半敷之狀。內",
    "T39n1796_005:0633c24": "有如意寶珠。此是如來無邊福業之所集成。",
    "T39n1796_005:0633c25": "如觀佛三昧等經廣說。能滿足一切眾生願",
    "T39n1796_005:0633c26": "也。次於釋迦師子之南。置如來五頂。第一白",
    "T39n1796_005:0633c27": "傘佛頂。第二誓耶譯為勝頂。第三微誓耶。此",
    "T39n1796_005:0633c28": "用多聲呼也譯為最勝頂。第四諦殊羅施。譯",
    "T39n1796_005:0633c29": "云火聚頂。[0633c29] 經云。眾德者。正譯當云大分。是具",
    "T39n1796_005:0634a01": "大德義也。第五微吉羅拏。譯云捨除頂。是棄",
    "T39n1796_005:0634a02": "捨一切煩惱義。亦是摧碎義也。此是釋迦如",
    "T39n1796_005:0634a03": "來五智之頂。於一切功德中。猶如輪王具大",
    "T39n1796_005:0634a04": "勢力。其狀皆作轉輪聖王形。謂頂有肉髻形。",
    "T39n1796_005:0634a05": "其上復有髮髻。即是重髻也。餘相貌皆如菩",
    "T39n1796_005:0634a06": "薩。令極端嚴歡喜。所持密印如圖也。次於東",
    "T39n1796_005:0634a07": "方。最近北邊布列五淨居眾。第一自在天子。",
    "T39n1796_005:0634a08": "第二普花天子。第三光鬘天子。第四意生天",
    "T39n1796_005:0634a09": "子。第五名稱遠聞天子。當次第列之。其印相",
    "T39n1796_005:0634a10": "具如圖說。阿闍梨言。此是五那含天子耳。過",
    "T39n1796_005:0634a11": "此已上。有菩薩受佛職位處。亦名淨居天。多",
    "T39n1796_005:0634a12": "是一生補處菩薩。是第二院所攝。非此中所",
    "T39n1796_005:0634a13": "明也。此天次南豪相之右。復畫三佛頂。第一",
    "T39n1796_005:0634a14": "名廣大佛頂。第二名極廣大佛頂。第三名無",
    "T39n1796_005:0634a15": "邊音聲佛頂。其形相皆同五頂。是如來三部",
    "T39n1796_005:0634a16": "眾德之頂也。其五種如來頂。有五種色。所",
    "T39n1796_005:0634a17": "謂真金色。&#x6B1D;金色。淺黃色。極白色。淺白色。",
    "T39n1796_005:0634a18": "是中真金&#x6B1D;金二色相似。然真金光淨。&#x6B1D;淨",
    "T39n1796_005:0634a19": "色稍重也。三佛頂則有三色。謂白色黃色赤",
    "T39n1796_005:0634a20": "色。此是兼具寂災增益降伏色。此八佛頂",
    "T39n1796_005:0634a21": "皆周身有光。光極廣厚。以諸瓔珞嚴身。由如",
    "T39n1796_005:0634a22": "來本誓願力故。悉能滿足一切願也。東南隅",
    "T39n1796_005:0634a23": "右列諸火天眾。住火焰中。額及兩臂各有三",
    "T39n1796_005:0634a24": "灰畫。即婆羅門用三指取灰。自塗身象也。一",
    "T39n1796_005:0634a25": "切深赤色。當心有三角印。在焰火圓中。左手",
    "T39n1796_005:0634a26": "持數珠右手持澡瓶。此是普門之一身。為引",
    "T39n1796_005:0634a27": "攝火祠韋陀梵志。方便開示佛圍陀法。故示",
    "T39n1796_005:0634a28": "此大慧火壇。淨修梵行之摽幟也。次於右",
    "T39n1796_005:0634a29": "方直大日之南。作焰摩法王。手執檀拏印。",
    "T39n1796_005:0634b01": "印相。猶如棒形上有人首。作極忿怒之狀。",
    "T39n1796_005:0634b02": "以水牛為座。身作黑玄色。阿闍梨言。少時",
    "T39n1796_005:0634b03": "當因重病困絕神識。往詣冥司&#x89A9;此法王。與",
    "T39n1796_005:0634b04": "后同共語言。貌甚慈忍。然此檀拏印。以忿",
    "T39n1796_005:0634b05": "怒形撿&#x52B9;生來所犯。口出大光至為嚴切。及",
    "T39n1796_005:0634b06": "驗出家以後功業。便爾寂然不復有言。焰摩",
    "T39n1796_005:0634b07": "王及后。尋即降階善言稱歎。慇懃致敬求受",
    "T39n1796_005:0634b08": "歸戒。因放&#x5374;還。比至蘇後。其兩臂繩所繫",
    "T39n1796_005:0634b09": "持處猶有瘡痕。旬月方愈也。閻摩之西作閻",
    "T39n1796_005:0634b10": "摩后及死后。亦是閻摩后也。東邊作黑夜神",
    "T39n1796_005:0634b11": "及七摩怛里。譯云七母皆女鬼也。其形悉皆",
    "T39n1796_005:0634b12": "黑色。次於西南隅。畫涅哩底鬼王。執刀作可",
    "T39n1796_005:0634b13": "怖畏形。是護方羅剎王。&#x56A9;嚕拏是西方護方",
    "T39n1796_005:0634b14": "龍王。持&#x7F82;索為印也。於東方五頂之南。當畫",
    "T39n1796_005:0634b15": "因陀羅釋天之主。坐須彌山天眾圍遶。首戴",
    "T39n1796_005:0634b16": "寶冠。身被種種瓔珞持伐折羅。及餘諸眷屬。",
    "T39n1796_005:0634b17": "謂舍脂夫人。及六欲天等。具如圖中所示也。",
    "T39n1796_005:0634b18": "釋天眷屬之南。置日天眾。在八馬車輅中。并",
    "T39n1796_005:0634b19": "二妃在其左右。所謂誓耶微。誓耶。譯云勝無",
    "T39n1796_005:0634b20": "勝也。日天眷屬布諸執曜。盎伽在西。輸伽",
    "T39n1796_005:0634b21": "在東。勃陀在南。勿落薩&#x9262;底在北。沒&#x511E;沒遮",
    "T39n1796_005:0634b22": "在東南。羅&#x777A;在西南。&#x5292;婆在西北。計都在",
    "T39n1796_005:0634b23": "東北。又於南緯之南置涅伽多。謂天狗也。北",
    "T39n1796_005:0634b24": "緯之北置嗢迦跛多。謂流火也。釋天眷屬之",
    "T39n1796_005:0634b25": "北近淨居天。置大梵王。戴髮髻冠。坐七鵝車",
    "T39n1796_005:0634b26": "中。四面四手。一手持蓮花。一手持數珠。已上",
    "T39n1796_005:0634b27": "是右手。一手執軍持。一手作唵字印。此上是",
    "T39n1796_005:0634b28": "左手也。印當稍屈頭指。直申餘指。側手案之",
    "T39n1796_005:0634b29": "而作語狀。是名淨行者吉祥印。所餘四禪諸",
    "T39n1796_005:0634c01": "天皆列其左。無熱等五淨居天列在其右。毘",
    "T39n1796_005:0634c02": "尼所謂觀淨居天被服儀式。制齊整著三衣",
    "T39n1796_005:0634c03": "內衣戒是也。西方近門置地神眾。次北置薩",
    "T39n1796_005:0634c04": "囉薩伐底。譯云妙音樂天。或曰辨才天次。",
    "T39n1796_005:0634c05": "北并置其妃。又次置微瑟紐。舊譯謂之毘紐。",
    "T39n1796_005:0634c06": "此是那羅延天也。并置商羯羅天。此是摩醯",
    "T39n1796_005:0634c07": "首羅。於一世界中有大勢力。非三千世界主",
    "T39n1796_005:0634c08": "也。經中下文更有嚕捺羅。即是商羯羅忿怒",
    "T39n1796_005:0634c09": "身。從事立名。又置塞健那天。即是童子天也。",
    "T39n1796_005:0634c10": "皆於其側置妃。阿闍梨言。此是天眾。當於釋",
    "T39n1796_005:0634c11": "梵王左右序列之耳。最西北隅。置護方風天",
    "T39n1796_005:0634c12": "眷屬。西門之南。與日天相對應置月天。乘白",
    "T39n1796_005:0634c13": "鵝車。於其左右置廿七宿十二宮神等。以為",
    "T39n1796_005:0634c14": "眷屬。次於北門。當置毘沙門天王。於其左右",
    "T39n1796_005:0634c15": "置夜叉八大將。一名摩尼跋陀羅譯曰寶賢。",
    "T39n1796_005:0634c16": "二名布嚕那跋陀羅譯曰滿賢。三名半只迦",
    "T39n1796_005:0634c17": "舊曰散支。四名娑多祁哩。五名醯麼&#x56A9;多即",
    "T39n1796_005:0634c18": "是住雪山者。六名毘灑迦。七名阿吒&#x56A9;迦。八",
    "T39n1796_005:0634c19": "名半遮羅。及訶栗底母功德天女。經文闕之。",
    "T39n1796_005:0634c20": "阿闍梨言。功德天隨毘沙門合在北方。若本",
    "T39n1796_005:0634c21": "位亦可置在西方也。凡此等諸大天神。皆是",
    "T39n1796_005:0634c22": "眾所知識。世間眾生各各隨性欲因緣。宗奉",
    "T39n1796_005:0634c23": "供養。毘盧遮那為欲普門攝眾生故。遍一切",
    "T39n1796_005:0634c24": "處示同彼身。即以世間共識之摽幟。為出世",
    "T39n1796_005:0634c25": "間祕密之摽幟。猶如帝釋之像安住妙高山",
    "T39n1796_005:0634c26": "王。如來因陀羅三昧。亦復不移此處。開出淨",
    "T39n1796_005:0634c27": "菩提心妙高山王。自餘法門例皆如是。不可",
    "T39n1796_005:0634c28": "詳說。但行者隨彼一一乘中。功行成就自當",
    "T39n1796_005:0634c29": "開解耳。又釋迦牟尼座下。應作忿怒持明。右",
    "T39n1796_005:0635a01": "邊號無能勝。左邊號無能勝明妃。並白色持",
    "T39n1796_005:0635a02": "刀印。觀佛而坐其間。所云地神者。即前所說",
    "T39n1796_005:0635a03": "西門中地神。當捧持寶瓶虔恭長跪。其瓶中",
    "T39n1796_005:0635a04": "置種種水陸諸花。餘如圖說。并於通門。第二",
    "T39n1796_005:0635a05": "重廂曲之中置二龍王。右曰難陀。左曰跋難",
    "T39n1796_005:0635a06": "陀。首上皆有七龍頭。右手持刀。左手持&#x7F82;索。",
    "T39n1796_005:0635a07": "乘雲而住。此皆漫荼羅中所要。故云真言行",
    "T39n1796_005:0635a08": "者。當以不迷惑心。依次作之也。[0635a08] 經云。所餘釋",
    "T39n1796_005:0635a09": "種尊。真言與印檀。所說一切法。師應具開",
    "T39n1796_005:0635a10": "示者。如釋迦部中佛&#x9262;錫杖印等。其類甚多。",
    "T39n1796_005:0635a11": "經不具出。但隨此方空缺處。採擇餘經所說。",
    "T39n1796_005:0635a12": "逐便安置之。設令缺之亦無過咎。但經中所",
    "T39n1796_005:0635a13": "出上首諸尊等。必應一一如法畫之。不得遺",
    "T39n1796_005:0635a14": "謬。其蓮花部金剛部等諸方。亦例此可知也。",
    "T39n1796_005:0635a15": "經中。次說第三院菩薩眷屬。當釋迦之內正",
    "T39n1796_005:0635a16": "東門中。畫文殊師利。身&#x6B1D;金色。頂有五髻作",
    "T39n1796_005:0635a17": "童子形。左持泥盧&#x9262;羅。是細葉青蓮花。花上",
    "T39n1796_005:0635a18": "有金剛印。極熙怡微笑坐白蓮花臺。此其祕",
    "T39n1796_005:0635a19": "密摽幟也。阿闍梨言。&#x6B1D;金即是閻浮金色。",
    "T39n1796_005:0635a20": "用表金剛深慧。首有五髻者。為表如來五智",
    "T39n1796_005:0635a21": "久已成就。以本願因緣故。示作童真法王子",
    "T39n1796_005:0635a22": "形。青蓮是不染著諸法三昧。以心無所住故",
    "T39n1796_005:0635a23": "即見實相。金剛智印。能以常寂之光遍照法",
    "T39n1796_005:0635a24": "界。所以坐白蓮者。意明不異中胎藏也。文殊",
    "T39n1796_005:0635a25": "北邊當畫光網童子菩薩。身真金色。執持寶",
    "T39n1796_005:0635a26": "網。以種種瓔珞莊嚴。坐寶蓮花中。文殊持無",
    "T39n1796_005:0635a27": "相之妙慧。而光網持萬德莊嚴。如智度所說。",
    "T39n1796_005:0635a28": "以鹽調和諸食。倍增其味而不可空噉。故行",
    "T39n1796_005:0635a29": "人失般若方便。單修空慧則墮斷滅中。純修",
    "T39n1796_005:0635b01": "福德則墮有所得中。所以觀佛長子者。意在",
    "T39n1796_005:0635b02": "此也。次作文殊五使者。一名髻設尼。二名優",
    "T39n1796_005:0635b03": "波髻設尼。三名質多羅。四名地慧。五名請召。",
    "T39n1796_005:0635b04": "於妙吉祥左右次第列之。蓋各持文殊一智",
    "T39n1796_005:0635b05": "也。髻設尼是髮端嚴義。鄔波是其亞者。文殊",
    "T39n1796_005:0635b06": "以五髻徵表五智。故此使者。亦以美髮為名。",
    "T39n1796_005:0635b07": "質多羅是雜色義。其五使者下。各作一奉教",
    "T39n1796_005:0635b08": "者。皆跪向使者。如承受音告之形。悉是文殊",
    "T39n1796_005:0635b09": "三昧。故經云。侍衛無勝智也。次於第二重。大",
    "T39n1796_005:0635b10": "日如來左方畫除蓋障菩薩。西方俗法。東向",
    "T39n1796_005:0635b11": "而治故。以東為初方。南為右方。西為後方。北",
    "T39n1796_005:0635b12": "為勝方。今此漫荼羅壇。門向西故當大日左",
    "T39n1796_005:0635b13": "方也。圖中除蓋障菩薩。左手持蓮華。華上置",
    "T39n1796_005:0635b14": "摩尼寶珠。右作施無畏手。此菩薩及諸眷屬。",
    "T39n1796_005:0635b15": "皆是大慈悲拔苦除障門。正以此菩提心中",
    "T39n1796_005:0635b16": "如意寶珠。施一切眾生無畏。滿其所願也。經",
    "T39n1796_005:0635b17": "云。捨於二分位當畫八菩薩者。謂除蓋障之",
    "T39n1796_005:0635b18": "側。當作二使者。然後如其次第置八菩薩。凡",
    "T39n1796_005:0635b19": "列諸眷屬。皆令最初者在右。第二者在左。第",
    "T39n1796_005:0635b20": "三復在右。第四復在左。如是一左一右。次第",
    "T39n1796_005:0635b21": "置之。今於此八菩薩中。先以除疑怪在除蓋",
    "T39n1796_005:0635b22": "障之右。施一切無畏在左。次復以除一切惡",
    "T39n1796_005:0635b23": "趣在除疑怪之右。以救意慧在施無畏之左。",
    "T39n1796_005:0635b24": "次復以悲念菩薩在除惡趣之右。以慈起菩",
    "T39n1796_005:0635b25": "薩在救意慧之左。次復以除一切熱惱在悲",
    "T39n1796_005:0635b26": "念之右。不可思議慧在慈起之左。諸餘位布",
    "T39n1796_005:0635b27": "例。皆放此也。次於北方畫地藏菩薩。於種",
    "T39n1796_005:0635b28": "種間飾雜寶莊嚴地上以金銀頗胝水精四寶",
    "T39n1796_005:0635b29": "為蓮花座。亦令窮極巧麗。其菩薩在花座上。",
    "T39n1796_005:0635c01": "光焰周遍其身。如在胎藏。故云處於焰胎也。",
    "T39n1796_005:0635c02": "此聖者。主持寶王心地中性起功德無邊寶",
    "T39n1796_005:0635c03": "藏。故其摽幟。以一切珍奇雜寶綺錯莊嚴",
    "T39n1796_005:0635c04": "也。其餘眷屬菩薩。義亦同之。當於地藏之右",
    "T39n1796_005:0635c05": "置寶處菩薩。地藏之左置寶掌菩薩。次於寶",
    "T39n1796_005:0635c06": "處之右置持地菩薩。寶掌之左置寶印手菩",
    "T39n1796_005:0635c07": "薩。持地之右又置堅固意菩薩。如是上首諸",
    "T39n1796_005:0635c08": "尊。又各各於其左右。畫諸眷屬以自圍遶也。",
    "T39n1796_005:0635c09": "次於西方畫虛空藏菩薩。被鮮白衣左手持",
    "T39n1796_005:0635c10": "蓮花。花上有大刀印。刀印上遍生焰光。及諸",
    "T39n1796_005:0635c11": "眷屬皆坐正蓮花上。此菩薩持如來等虛空",
    "T39n1796_005:0635c12": "慧。所以持大刀者。利慧之摽幟也。被服白",
    "T39n1796_005:0635c13": "衣明白淨無垢。是其教門外飾也。譬如虛空。",
    "T39n1796_005:0635c14": "無所分別亦無積集。而世間萬像依之以生",
    "T39n1796_005:0635c15": "今。此法門亦爾。於畢竟空中。出生不思議自",
    "T39n1796_005:0635c16": "在之用。無有窮盡。如大集虛空藏經中廣明。",
    "T39n1796_005:0635c17": "故名虛空藏也。此中法門眷屬。所謂虛空無",
    "T39n1796_005:0635c18": "垢菩薩。虛空慧菩薩。清淨慧菩薩。行慧菩薩。",
    "T39n1796_005:0635c19": "安慧菩薩。亦如前次第左右列之。所以皆云",
    "T39n1796_005:0635c20": "等者。明此上首諸尊復各有無邊眷屬也。其",
    "T39n1796_005:0635c21": "形相皆如圖說。此偈末云。略說大悲藏。漫",
    "T39n1796_005:0635c22": "荼羅位竟。此二句是傳度者以義結之。非經",
    "T39n1796_005:0635c23": "中本文也。如上所說。菩提心為因。大悲為根。",
    "T39n1796_005:0635c24": "方便為究竟者。即是心實相花臺大悲胎藏",
    "T39n1796_005:0635c25": "開敷。以大悲方便。現作三重普門眷屬。以是",
    "T39n1796_005:0635c26": "義故。名為大悲胎藏漫荼羅也。如於一世界",
    "T39n1796_005:0635c27": "中。普現六趣隨類之身。於一切世界中。亦復",
    "T39n1796_005:0635c28": "如是。於彼彼眾同分中。最為上首。其所說法。",
    "T39n1796_005:0635c29": "亦於彼法之中微妙第一。復由此義。普能攝",
    "T39n1796_005:0636a01": "受無盡眾生故。毘盧遮那名為法界王也。今",
    "T39n1796_005:0636a02": "此上首諸尊。同共集會印持如是法。故彼一",
    "T39n1796_005:0636a03": "切同類眾生。各各生希有心言。我之所尊無",
    "T39n1796_005:0636a04": "與等者。亦復在此眾中。當知此法甚為希有。",
    "T39n1796_005:0636a05": "以生希有心故。隨於一切法界門而種善根。",
    "T39n1796_005:0636a06": "乃至長夜興不善根。欲破壞正法者。既至道",
    "T39n1796_005:0636a07": "場。見彼所宗奉大天。又蒙不思議法食之施。",
    "T39n1796_005:0636a08": "惡心即滅棄捨魔事。或生一念隨喜之心。以",
    "T39n1796_005:0636a09": "生一念淨心故。便可於中開出大悲胎藏漫",
    "T39n1796_005:0636a10": "荼羅也。復次此漫荼羅種種法門。雖同一法",
    "T39n1796_005:0636b01": "界。然其功用淺深各有差別。如一地所生一",
    "T39n1796_005:0636b02": "雨所潤。然諸藥草性分不同。若醫王觀之。則",
    "T39n1796_005:0636b03": "知如是藥草。於某病中非對治所宜。然於",
    "T39n1796_005:0636b04": "某病則勢力珠勝。若於此等普門方便中。一",
    "T39n1796_005:0636b05": "一分別不謬。乃堪作大阿闍梨也。十萬偈大",
    "T39n1796_005:0636b06": "本中。彼諸聖尊。各自宣說自所通達法界門。",
    "T39n1796_005:0636b07": "種種異方便法。今此略本。但舉其普通趣道",
    "T39n1796_005:0636b08": "之要法耳。若行者如法修行不虧法則。蒙不",
    "T39n1796_005:0636b09": "思議加被時。自當曲示方便無所不通也。阿",
    "T39n1796_005:0636b10": "闍梨言。凡行者不住瑜伽。不合為人建立漫",
    "T39n1796_005:0636c01": "荼羅也。初欲畫時。先用字門轉作諸尊。座位",
    "T39n1796_005:0636c02": "形色性類一一相應。即觀如是大悲藏即是",
    "T39n1796_005:0636c03": "我身。方起手畫之。如是深行阿闍梨。必則於",
    "T39n1796_005:0636c04": "一切時。常不離如是佛會也。畫了作法事時。",
    "T39n1796_005:0636c05": "如法次第起金剛地。觀此寶王宮殿。在須彌",
    "T39n1796_005:0636c06": "山頂。所有一一莊嚴。皆如下品中說。如是明",
    "T39n1796_005:0636c07": "了已。方可請召也。"
}