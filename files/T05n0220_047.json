{
    "T05n0220_047:0263a11": "大般若波羅蜜多經卷第四十七",
    "T05n0220_047:0263a13": "三藏法師玄奘奉 詔譯",
    "T05n0220_047:0263a14": "初分摩訶薩品第十三之一",
    "T05n0220_047:0263a15": "[0263a15] 爾時，具壽善現白佛言：「世尊！何緣菩薩復名",
    "T05n0220_047:0263a16": "摩訶薩？」[0263a16] 佛告善現：「菩薩於大有情眾中定當",
    "T05n0220_047:0263a17": "為上首，以是緣故，復名摩訶薩。」[0263a17] 具壽善現",
    "T05n0220_047:0263a18": "復白佛言：「世尊！何者是大有情眾，而菩薩於",
    "T05n0220_047:0263a19": "中定當為上首？」[0263a19] 佛告善現：「大有情眾者，謂",
    "T05n0220_047:0263a20": "住種性、第八、預流、一來、不還、阿羅漢、獨覺地，",
    "T05n0220_047:0263a21": "及從初發心乃至不退轉地菩薩摩訶薩，是",
    "T05n0220_047:0263a22": "名大有情眾。菩薩於如是大有情眾中，定當",
    "T05n0220_047:0263a23": "為上首故，復名摩訶薩。」[0263a23] 具壽善現復白佛",
    "T05n0220_047:0263a24": "言：「世尊！如是菩薩摩訶薩，以何因緣於大",
    "T05n0220_047:0263a25": "有情眾中定當得為上首？」[0263a25] 佛告善現：「以此菩",
    "T05n0220_047:0263a26": "薩摩訶薩發金剛喻心決不退壞，由此心故，",
    "T05n0220_047:0263a27": "於大有情眾中定當得為上首。」[0263a27] 具壽善現白",
    "T05n0220_047:0263a28": "佛言：「世尊！何者名為菩薩摩訶薩金剛喻心？」",
    "T05n0220_047:0263a29": "[0263a29] 佛告善現：「若菩薩摩訶薩生如是心：『我當擐",
    "T05n0220_047:0263b01": "堅固鎧，於無邊生死大曠野中，摧破無量煩",
    "T05n0220_047:0263b02": "惱冤敵。我當枯竭無邊甚深生死大海。我",
    "T05n0220_047:0263b03": "當棄捨內外所重一切身財。我當於一切有",
    "T05n0220_047:0263b04": "情等心作大義利。我當以三乘法拔濟一切",
    "T05n0220_047:0263b05": "有情，皆令於無餘依涅槃界而般涅槃。我當",
    "T05n0220_047:0263b06": "雖以三乘法滅度一切有情，而實不見有情",
    "T05n0220_047:0263b07": "得滅度者。我當於一切法如實覺了，無生無",
    "T05n0220_047:0263b08": "滅。我當純以應一切智智心，修行六波羅蜜",
    "T05n0220_047:0263b09": "多。我當修學於一切法，通達究竟遍入妙智。",
    "T05n0220_047:0263b10": "我當通達一切法相一理趣門。我當通達一",
    "T05n0220_047:0263b11": "切法相二理趣門，乃至無邊理趣門。我當於",
    "T05n0220_047:0263b12": "一切法修學通達一理趣門妙智。我當於一",
    "T05n0220_047:0263b13": "切法修學通達二理趣門妙智，乃至通達無",
    "T05n0220_047:0263b14": "邊理趣門妙智。我當修學引發無邊靜慮、無",
    "T05n0220_047:0263b15": "量、無色法門。我當修學引發無邊三十七菩",
    "T05n0220_047:0263b16": "提分法、三解脫門、六到彼岸法門。我當修學",
    "T05n0220_047:0263b17": "引發無邊五眼、六神通、十力、四無所畏、四無",
    "T05n0220_047:0263b18": "礙解、大慈、大悲、大喜、大捨、十八佛不共法、一切",
    "T05n0220_047:0263b19": "智、道相智、一切相智法門。』善現！如是名為菩",
    "T05n0220_047:0263b20": "薩摩訶薩金剛喻心。若菩薩摩訶薩以無所",
    "T05n0220_047:0263b21": "得而為方便安住此心，亦不自恃而生憍舉",
    "T05n0220_047:0263b22": "故，於大有情眾中定當得為上首。[0263b22] 「復次，善",
    "T05n0220_047:0263b23": "現！若菩薩摩訶薩生如是心：『一切地獄、傍生、",
    "T05n0220_047:0263b24": "鬼界、人、天趣中，諸有情類所受苦惱，我當代",
    "T05n0220_047:0263b25": "受令彼安樂。』若菩薩摩訶薩生如是心：『我當",
    "T05n0220_047:0263b26": "為一有情，經無量百千俱胝那庾多大劫，受",
    "T05n0220_047:0263b27": "諸地獄種種劇苦，以無數方便教化令證無",
    "T05n0220_047:0263b28": "餘涅槃。如是次第為一切有情，一一各經無",
    "T05n0220_047:0263b29": "量百千俱胝那庾多大劫，受諸地獄種種劇",
    "T05n0220_047:0263c01": "苦，亦一一各以無數方便教化令證無餘涅",
    "T05n0220_047:0263c02": "槃。作是事已，自植善根，復經無量百千俱胝",
    "T05n0220_047:0263c03": "那庾多大劫，圓滿修集菩提資糧，然後趣證",
    "T05n0220_047:0263c04": "阿耨多羅三藐三菩提。』善現！如是名為菩薩",
    "T05n0220_047:0263c05": "摩訶薩金剛喻心。若菩薩摩訶薩以無所得",
    "T05n0220_047:0263c06": "而為方便安住此心，亦不自恃而生憍舉故，",
    "T05n0220_047:0263c07": "於大有情眾中定當得為上首。",
    "T05n0220_047:0263c08": "[0263c08] 「復次，善現！以此菩薩摩訶薩發殊勝廣大心，",
    "T05n0220_047:0263c09": "決不退壞，由此心故，於大有情眾中定當得",
    "T05n0220_047:0263c10": "為上首。」[0263c10] 具壽善現白佛言：「世尊！何者名為菩",
    "T05n0220_047:0263c11": "薩摩訶薩殊勝廣大心？」[0263c11] 佛告善現：「若菩薩摩",
    "T05n0220_047:0263c12": "訶薩生如是心：『我應從初發心乃至證得無",
    "T05n0220_047:0263c13": "上正等菩提，於其中間誓當不起貪欲心、瞋",
    "T05n0220_047:0263c14": "恚心、愚癡心、忿心、恨心、覆心、惱心、誑心、諂",
    "T05n0220_047:0263c15": "心、嫉心、慳心、憍心、害心、見慢等心，亦復不",
    "T05n0220_047:0263c16": "起趣向聲聞、獨覺地心。』善現！如是名為菩薩",
    "T05n0220_047:0263c17": "摩訶薩殊勝廣大心。若菩薩摩訶薩以無所",
    "T05n0220_047:0263c18": "得而為方便安住此心，亦不自恃而生憍舉",
    "T05n0220_047:0263c19": "故，於大有情眾中定當得為上首。[0263c19] 「復次，善",
    "T05n0220_047:0263c20": "現！以此菩薩摩訶薩發不可傾動心，決不退",
    "T05n0220_047:0263c21": "壞，由此心故，於大有情眾中定當得為上",
    "T05n0220_047:0263c22": "首。」[0263c22] 具壽善現白佛言：「世尊！何者名為菩薩摩",
    "T05n0220_047:0263c23": "訶薩不可傾動心？」[0263c23] 佛告善現：「若菩薩摩訶薩",
    "T05n0220_047:0263c24": "生如是心：『我當以應一切智智心，修習發起",
    "T05n0220_047:0263c25": "一切所修、所應作事。』善現！如是名為菩薩摩",
    "T05n0220_047:0263c26": "訶薩不可傾動心。若菩薩摩訶薩以無所得",
    "T05n0220_047:0263c27": "而為方便安住此心，亦不自恃而生憍舉故，",
    "T05n0220_047:0263c28": "於大有情眾中定當得為上首。[0263c28] 「復次，善現！以",
    "T05n0220_047:0263c29": "此菩薩摩訶薩發利益安樂心決不傾動，由",
    "T05n0220_047:0264a01": "此心故，於大有情眾中定當得為上首。」[0264a01] 具壽",
    "T05n0220_047:0264a02": "善現白佛言：「世尊！何者名為菩薩摩訶薩利",
    "T05n0220_047:0264a03": "益安樂心？」[0264a03] 佛告善現：「若菩薩摩訶薩生如是",
    "T05n0220_047:0264a04": "心：『我當窮未來際，於一切有情，為作歸依、橋",
    "T05n0220_047:0264a05": "船、洲渚，救濟覆護，常不捨離。』善現！如是名為",
    "T05n0220_047:0264a06": "菩薩摩訶薩利益安樂心。若菩薩摩訶薩以",
    "T05n0220_047:0264a07": "無所得而為方便安住此心，亦不自恃而生",
    "T05n0220_047:0264a08": "憍舉故，於大有情眾中定當得為上首。[0264a08] 「復次，",
    "T05n0220_047:0264a09": "善現！以此菩薩摩訶薩修行般若波羅蜜多",
    "T05n0220_047:0264a10": "時，常能愛法、樂法、欣法、喜法，由此緣故，於大",
    "T05n0220_047:0264a11": "有情眾中定當得為上首。」[0264a11] 具壽善現白佛言：",
    "T05n0220_047:0264a12": "「世尊！何等為法？云何菩薩摩訶薩修行般若",
    "T05n0220_047:0264a13": "波羅蜜多時，常於此法愛樂欣喜？」[0264a13] 佛告善",
    "T05n0220_047:0264a14": "現：「所言法者，謂一切有情及色非色法，皆無",
    "T05n0220_047:0264a15": "自性都不可得，實相不壞，是名為法。言愛",
    "T05n0220_047:0264a16": "法者，謂於此法起欲希求；言樂法者，謂於此",
    "T05n0220_047:0264a17": "法稱讚功德；言欣法者，謂於此法歡喜信",
    "T05n0220_047:0264a18": "受；言喜法者，謂於此法慕多修習。善現！如是",
    "T05n0220_047:0264a19": "菩薩摩訶薩修行般若波羅蜜多時，以無所",
    "T05n0220_047:0264a20": "得而為方便，常能愛法、樂法、欣法、喜法，亦不",
    "T05n0220_047:0264a21": "自恃而生憍舉故，於大有情眾中定當得為",
    "T05n0220_047:0264a22": "上首。",
    "T05n0220_047:0264a23": "[0264a23] 「復次，善現！以此菩薩摩訶薩修行般若波羅",
    "T05n0220_047:0264a24": "蜜多時，以無所得而為方便，住內空、外空、內",
    "T05n0220_047:0264a25": "外空、空空、大空、勝義空、有為空、無為空、畢",
    "T05n0220_047:0264a26": "竟空、無際空、散空、無變異空、本性空、自相",
    "T05n0220_047:0264a27": "空、共相空、一切法空、不可得空、無性空、自",
    "T05n0220_047:0264a28": "性空、無性自性空故，得於大有情眾中定當",
    "T05n0220_047:0264a29": "得為上首。[0264a29] 「復次，善現！以此菩薩摩訶薩修行",
    "T05n0220_047:0264b01": "般若波羅蜜多時，以無所得而為方便，住四",
    "T05n0220_047:0264b02": "靜慮、四無量、四無色定故，得於大有情眾中",
    "T05n0220_047:0264b03": "定當得為上首。[0264b03] 「復次，善現！以此菩薩摩訶薩",
    "T05n0220_047:0264b04": "修行般若波羅蜜多時，以無所得而為方便，",
    "T05n0220_047:0264b05": "住四念住、四正斷、四神足、五根、五力、七等覺支、",
    "T05n0220_047:0264b06": "八聖道支故，得於大有情眾中定當得為上",
    "T05n0220_047:0264b07": "首。[0264b07] 「復次，善現！以此菩薩摩訶薩修行般若波",
    "T05n0220_047:0264b08": "羅蜜多時，以無所得而為方便，住空、無相、無",
    "T05n0220_047:0264b09": "願解脫門故，得於大有情眾中定當得為上",
    "T05n0220_047:0264b10": "首。[0264b10] 「復次，善現！以此菩薩摩訶薩修行般若波",
    "T05n0220_047:0264b11": "羅蜜多時，以無所得而為方便，住布施、淨戒、",
    "T05n0220_047:0264b12": "安忍、精進、靜慮、般若波羅蜜多故，得於大有",
    "T05n0220_047:0264b13": "情眾中定當得為上首。[0264b13] 「復次，善現！以此菩薩",
    "T05n0220_047:0264b14": "摩訶薩修行般若波羅蜜多時，以無所得而",
    "T05n0220_047:0264b15": "為方便，住五眼、六神通故，得於大有情眾中",
    "T05n0220_047:0264b16": "定當得為上首。[0264b16] 「復次，善現！以此菩薩摩訶薩",
    "T05n0220_047:0264b17": "修行般若波羅蜜多時，以無所得而為方便，",
    "T05n0220_047:0264b18": "住十力、四無所畏、四無礙解、大慈、大悲、大喜、",
    "T05n0220_047:0264b19": "大捨、十八佛不共法、一切智、道相智、一切相智",
    "T05n0220_047:0264b20": "故，得於大有情眾中定當得為上首。[0264b20] 「復次，善",
    "T05n0220_047:0264b21": "現！以此菩薩摩訶薩修行般若波羅蜜多時，",
    "T05n0220_047:0264b22": "以無所得而為方便，住金剛喻三摩地，乃至",
    "T05n0220_047:0264b23": "以無所得而為方便，住無著、無為、無染解脫",
    "T05n0220_047:0264b24": "如虛空三摩地故，得於大有情眾中定當得",
    "T05n0220_047:0264b25": "為上首。[0264b25] 「善現！以如是等種種因緣，此菩薩摩",
    "T05n0220_047:0264b26": "訶薩於大有情眾中定當得為上首。善現！是",
    "T05n0220_047:0264b27": "故菩薩復名摩訶薩。」",
    "T05n0220_047:0264b28": "[0264b28] 爾時，具壽舍利子白佛言：「世尊！我亦樂說菩",
    "T05n0220_047:0264b29": "薩由此義故復名摩訶薩。」[0264b29] 佛言：「舍利子！隨汝",
    "T05n0220_047:0264c01": "意說。」[0264c01] 舍利子言：「世尊！由諸菩薩能為有情，以",
    "T05n0220_047:0264c02": "無所得而為方便，說斷我見、有情見、命者",
    "T05n0220_047:0264c03": "見、生者見、養者見、士夫見、補特伽羅見、意",
    "T05n0220_047:0264c04": "生見、儒童見、作者見、使作者見、起者見、使",
    "T05n0220_047:0264c05": "起者見、受者見、使受者見、知者見、見者見法",
    "T05n0220_047:0264c06": "故，此菩薩復名摩訶薩。[0264c06] 「世尊！由諸菩薩能",
    "T05n0220_047:0264c07": "為有情，以無所得而為方便，說斷常見、斷見",
    "T05n0220_047:0264c08": "法故，此菩薩復名摩訶薩。[0264c08] 「世尊！由諸菩薩能",
    "T05n0220_047:0264c09": "為有情，以無所得而為方便，說斷有見、無見",
    "T05n0220_047:0264c10": "法故，此菩薩復名摩訶薩。[0264c10] 「世尊！由諸菩薩能",
    "T05n0220_047:0264c11": "為有情，以無所得而為方便，說斷蘊見、處",
    "T05n0220_047:0264c12": "見、界見、諦見、緣起見法故，此菩薩復名摩訶",
    "T05n0220_047:0264c13": "薩。[0264c13] 「世尊！由諸菩薩能為有情，以無所得而為",
    "T05n0220_047:0264c14": "方便，說斷四靜慮見、四無量見、四無色定見",
    "T05n0220_047:0264c15": "法故，此菩薩復名摩訶薩。[0264c15] 「世尊！由諸菩薩能",
    "T05n0220_047:0264c16": "為有情，以無所得而為方便，說斷四念住",
    "T05n0220_047:0264c17": "見、四正斷見、四神足見、五根見、五力見、七",
    "T05n0220_047:0264c18": "等覺支見、八聖道支見法故，此菩薩復名摩",
    "T05n0220_047:0264c19": "訶薩。[0264c19] 「世尊！由諸菩薩能為有情，以無所得而",
    "T05n0220_047:0264c20": "為方便，說斷三解脫門見、六到彼岸見法",
    "T05n0220_047:0264c21": "故，此菩薩復名摩訶薩。[0264c21] 「世尊！由諸菩薩能為",
    "T05n0220_047:0264c22": "有情，以無所得而為方便，說斷五眼見、六神",
    "T05n0220_047:0264c23": "通見法故，此菩薩復名摩訶薩。[0264c23] 「世尊！由諸菩",
    "T05n0220_047:0264c24": "薩能為有情，以無所得而為方便，說斷佛十",
    "T05n0220_047:0264c25": "力見、四無所畏見、四無礙解見、大慈、大悲、大",
    "T05n0220_047:0264c26": "喜、大捨見、十八佛不共法見、一切智見、道相",
    "T05n0220_047:0264c27": "智見、一切相智見法故，此菩薩復名摩訶薩。",
    "T05n0220_047:0264c28": "[0264c28] 「世尊！由諸菩薩能為有情，以無所得而為",
    "T05n0220_047:0264c29": "方便，說斷成熟有情見、嚴淨佛土見、菩薩",
    "T05n0220_047:0265a01": "見、佛陀見、轉法輪見法故，此菩薩復名摩訶",
    "T05n0220_047:0265a02": "薩。[0265a02] 「世尊！以要言之，由諸菩薩能為有情，以",
    "T05n0220_047:0265a03": "無所得而為方便，說斷一切見法故，此菩薩",
    "T05n0220_047:0265a04": "復名摩訶薩。」",
    "T05n0220_047:0265a05": "[0265a05] 時，具壽善現問舍利子言：「若菩薩摩訶薩能",
    "T05n0220_047:0265a06": "為有情，以無所得而為方便，說斷諸見法者，",
    "T05n0220_047:0265a07": "何緣菩薩摩訶薩，自有所得而為方便，起色",
    "T05n0220_047:0265a08": "見、受、想、行、識見，起眼處見、耳、鼻、舌、身、意處見，",
    "T05n0220_047:0265a09": "起色處見、聲、香、味、觸、法處見，起眼界見、色界、",
    "T05n0220_047:0265a10": "眼識界及眼觸、眼觸為緣所生諸受見，起耳",
    "T05n0220_047:0265a11": "界見、聲界、耳識界及耳觸、耳觸為緣所生諸受",
    "T05n0220_047:0265a12": "見，起鼻界見、香界、鼻識界及鼻觸、鼻觸為緣",
    "T05n0220_047:0265a13": "所生諸受見，起舌界見、味界、舌識界及舌觸、",
    "T05n0220_047:0265a14": "舌觸為緣所生諸受見，起身界見、觸界、身識",
    "T05n0220_047:0265a15": "界及身觸、身觸為緣所生諸受見，起意界見、",
    "T05n0220_047:0265a16": "法界、意識界及意觸、意觸為緣所生諸受見，",
    "T05n0220_047:0265a17": "起地界見、水、火、風、空、識界見，起苦聖諦見、集、",
    "T05n0220_047:0265a18": "滅、道聖諦見，起無明見、行、識、名色、六處、觸、受、",
    "T05n0220_047:0265a19": "愛、取、有、生、老死愁歎苦憂惱見，起四靜慮見、",
    "T05n0220_047:0265a20": "四無量、四無色定見，起四念住見、四正斷、四",
    "T05n0220_047:0265a21": "神足、五根、五力、七等覺支、八聖道支見，起空",
    "T05n0220_047:0265a22": "解脫門見、無相、無願解脫門見，起布施波羅",
    "T05n0220_047:0265a23": "蜜多見、淨戒、安忍、精進、靜慮、般若波羅蜜多",
    "T05n0220_047:0265a24": "見，起五眼見、六神通見，起佛十力見、四無所",
    "T05n0220_047:0265a25": "畏、四無礙解、大慈、大悲、大喜、大捨、十八佛不共",
    "T05n0220_047:0265a26": "法、一切智、道相智、一切相智見，起成熟有情",
    "T05n0220_047:0265a27": "見、嚴淨佛土見、菩薩見、佛陀見、轉法輪見耶？」",
    "T05n0220_047:0265a28": "[0265a28] 具壽舍利子答善現言：「若菩薩摩訶薩修行",
    "T05n0220_047:0265a29": "般若波羅蜜多時，無方便善巧者，以有所得",
    "T05n0220_047:0265b01": "而為方便，便起色見、受、想、行、識見，乃至便起",
    "T05n0220_047:0265b02": "佛陀見、轉法輪見，是菩薩摩訶薩不能為諸",
    "T05n0220_047:0265b03": "有情以無所得而為方便，說斷諸見法。若菩",
    "T05n0220_047:0265b04": "薩摩訶薩修行般若波羅蜜多時，有方便善",
    "T05n0220_047:0265b05": "巧者，能為有情以無所得而為方便，說斷諸",
    "T05n0220_047:0265b06": "見法，是菩薩摩訶薩不起色見、受、想、行、識見，",
    "T05n0220_047:0265b07": "乃至不起佛陀見、轉法輪見。」",
    "T05n0220_047:0265b08": "[0265b08] 爾時，具壽善現白佛言：「世尊！我亦樂說菩",
    "T05n0220_047:0265b09": "薩由此義故復名摩訶薩。」[0265b09] 佛言：「善現！隨汝意",
    "T05n0220_047:0265b10": "說。」[0265b10] 善現白言：「世尊！由諸菩薩為一切智智，發",
    "T05n0220_047:0265b11": "菩提心、無等等心、不共一切聲聞獨覺心，於",
    "T05n0220_047:0265b12": "如是心亦不取著。何以故？世尊！彼一切智智",
    "T05n0220_047:0265b13": "心是真無漏不墮三界，求一切智智心亦是",
    "T05n0220_047:0265b14": "無漏不墮三界，於如是心不應取著故，此菩",
    "T05n0220_047:0265b15": "薩復名摩訶薩。」[0265b15] 時，舍利子問善現言：「云何",
    "T05n0220_047:0265b16": "菩薩摩訶薩無等等心、不共一切聲聞獨覺",
    "T05n0220_047:0265b17": "心？」[0265b17] 善現答言：「諸菩薩摩訶薩從初發心，不見",
    "T05n0220_047:0265b18": "諸法有生有滅、有減有增、有來有去、有染有",
    "T05n0220_047:0265b19": "淨。舍利子！若不見諸法有生有滅、有減有增、",
    "T05n0220_047:0265b20": "有來有去、有染有淨，亦不見有聲聞心、獨覺",
    "T05n0220_047:0265b21": "心、菩薩心、如來心。舍利子！是名菩薩摩訶薩",
    "T05n0220_047:0265b22": "無等等心、不共一切聲聞獨覺心，諸菩薩摩",
    "T05n0220_047:0265b23": "訶薩於如是心亦不取著。」[0265b23] 時，舍利子問善現",
    "T05n0220_047:0265b24": "言：「若於如是心不應取著者，則於一切愚夫、",
    "T05n0220_047:0265b25": "異生、聲聞、獨覺等心亦不應取著；及於色心",
    "T05n0220_047:0265b26": "不應取著，於受、想、行、識心亦不應取著；於眼",
    "T05n0220_047:0265b27": "處心不應取著，於耳、鼻、舌、身、意處心亦不應",
    "T05n0220_047:0265b28": "取著；於色處心不應取著，於聲、香、味、觸、法處",
    "T05n0220_047:0265b29": "心亦不應取著；於眼界心不應取著，於色界、",
    "T05n0220_047:0265b30": "眼識界及眼觸、眼觸為緣所生諸受心亦不應",
    "T05n0220_047:0265c01": "取著；於耳界心不應取著，於聲界、耳識界及",
    "T05n0220_047:0265c02": "耳觸、耳觸為緣所生諸受心亦不應取著；於",
    "T05n0220_047:0265c03": "鼻界心不應取著，於香界、鼻識界及鼻觸、鼻",
    "T05n0220_047:0265c04": "觸為緣所生諸受心亦不應取著；於舌界心",
    "T05n0220_047:0265c05": "不應取著，於味界、舌識界及舌觸、舌觸為緣",
    "T05n0220_047:0265c06": "所生諸受心亦不應取著；於身界心不應取",
    "T05n0220_047:0265c07": "著，於觸界、身識界及身觸、身觸為緣所生諸",
    "T05n0220_047:0265c08": "受心亦不應取著；於意界心不應取著，於法",
    "T05n0220_047:0265c09": "界、意識界及意觸、意觸為緣所生諸受心亦不",
    "T05n0220_047:0265c10": "應取著；於地界心不應取著，於水、火、風、空、識",
    "T05n0220_047:0265c11": "界心亦不應取著；於苦聖諦心不應取著，於",
    "T05n0220_047:0265c12": "集、滅、道聖諦心亦不應取著；於無明心不應",
    "T05n0220_047:0265c13": "取著，於行、識、名色、六處、觸、受、愛、取、有、生、老死",
    "T05n0220_047:0265c14": "愁歎苦憂惱心亦不應取著；於四靜慮心不",
    "T05n0220_047:0265c15": "應取著，於四無量、四無色定心亦不應取著；",
    "T05n0220_047:0265c16": "於四念住心不應取著，於四正斷、四神足、五",
    "T05n0220_047:0265c17": "根、五力、七等覺支、八聖道支心亦不應取著；",
    "T05n0220_047:0265c18": "於空解脫門心不應取著，於無相、無願解脫",
    "T05n0220_047:0265c19": "門心亦不應取著；於布施波羅蜜多心不應",
    "T05n0220_047:0265c20": "取著，於淨戒、安忍、精進、靜慮、般若波羅蜜多",
    "T05n0220_047:0265c21": "心亦不應取著；於五眼心不應取著，於六神",
    "T05n0220_047:0265c22": "通心亦不應取著；於佛十力心不應取著，於",
    "T05n0220_047:0265c23": "四無所畏、四無礙解、大慈、大悲、大喜、大捨、十八",
    "T05n0220_047:0265c24": "佛不共法、一切智、道相智、一切相智心亦不應",
    "T05n0220_047:0265c25": "取著。何以故？如是諸心皆無心性故。」[0265c25] 善現",
    "T05n0220_047:0265c26": "答曰：「如是！如是！誠如所言。」[0265c26] 時，舍利子問善現",
    "T05n0220_047:0265c27": "言：「若一切心無心性故不應取著者，則色無",
    "T05n0220_047:0265c28": "色性故不應取著，受、想、行、識無受、想、行、識性",
    "T05n0220_047:0265c29": "故亦不應取著；眼處無眼處性故不應取著，",
    "T05n0220_047:0266a01": "耳、鼻、舌、身、意處無耳、鼻、舌、身、意處性故亦不應",
    "T05n0220_047:0266a02": "取著；色處無色處性故不應取著，聲、香、味、觸、",
    "T05n0220_047:0266a03": "法處無聲、香、味、觸、法處性故亦不應取著；眼",
    "T05n0220_047:0266a04": "界無眼界性故不應取著，色界、眼識界及眼",
    "T05n0220_047:0266a05": "觸、眼觸為緣所生諸受無色界乃至眼觸為緣",
    "T05n0220_047:0266a06": "所生諸受性故亦不應取著；耳界無耳界性",
    "T05n0220_047:0266a07": "故不應取著，聲界、耳識界及耳觸、耳觸為緣",
    "T05n0220_047:0266a08": "所生諸受無聲界乃至耳觸為緣所生諸受性",
    "T05n0220_047:0266a09": "故亦不應取著；鼻界無鼻界性故不應取著，",
    "T05n0220_047:0266a10": "香界、鼻識界及鼻觸、鼻觸為緣所生諸受無香",
    "T05n0220_047:0266a11": "界乃至鼻觸為緣所生諸受性故亦不應取",
    "T05n0220_047:0266a12": "著；舌界無舌界性故不應取著，味界、舌識界",
    "T05n0220_047:0266a13": "及舌觸、舌觸為緣所生諸受無味界乃至舌觸",
    "T05n0220_047:0266a14": "為緣所生諸受性故亦不應取著；身界無身",
    "T05n0220_047:0266a15": "界性故不應取著，觸界、身識界及身觸、身觸",
    "T05n0220_047:0266a16": "為緣所生諸受無觸界乃至身觸為緣所生諸",
    "T05n0220_047:0266a17": "受性故亦不應取著；意界無意界性故不應",
    "T05n0220_047:0266a18": "取著，法界、意識界及意觸、意觸為緣所生諸",
    "T05n0220_047:0266a19": "受無法界乃至意觸為緣所生諸受性故亦不",
    "T05n0220_047:0266a20": "應取著；地界無地界性故不應取著，水、火、風、",
    "T05n0220_047:0266a21": "空、識界無水、火、風、空、識界性故亦不應取著；",
    "T05n0220_047:0266a22": "苦聖諦無苦聖諦性故不應取著，集、滅、道聖",
    "T05n0220_047:0266a23": "諦無集、滅、道聖諦性故亦不應取著；無明無",
    "T05n0220_047:0266a24": "無明性故不應取著，行、識、名色、六處、觸、受、愛、",
    "T05n0220_047:0266a25": "取、有、生、老死愁歎苦憂惱無行乃至老死愁歎",
    "T05n0220_047:0266a26": "苦憂惱性故亦不應取著；四靜慮無四靜慮",
    "T05n0220_047:0266a27": "性故不應取著，四無量、四無色定無四無量、",
    "T05n0220_047:0266a28": "四無色定性故亦不應取著；四念住無四念",
    "T05n0220_047:0266a29": "住性故不應取著，四正斷、四神足、五根、五力、",
    "T05n0220_047:0266b01": "七等覺支、八聖道支無四正斷乃至八聖道支",
    "T05n0220_047:0266b02": "性故亦不應取著；空解脫門無空解脫門性",
    "T05n0220_047:0266b03": "故不應取著，無相、無願解脫門無無相、無願",
    "T05n0220_047:0266b04": "解脫門性故亦不應取著；布施波羅蜜多無",
    "T05n0220_047:0266b05": "布施波羅蜜多性故不應取著，淨戒、安忍、精",
    "T05n0220_047:0266b06": "進、靜慮、般若波羅蜜多無淨戒乃至般若波羅",
    "T05n0220_047:0266b07": "蜜多性故亦不應取著；五眼無五眼性故不",
    "T05n0220_047:0266b08": "應取著，六神通無六神通性故亦不應取著；",
    "T05n0220_047:0266b09": "佛十力無佛十力性故不應取著，四無所畏、",
    "T05n0220_047:0266b10": "四無礙解、大慈、大悲、大喜、大捨、十八佛不共法、",
    "T05n0220_047:0266b11": "一切智、道相智、一切相智無四無所畏乃至一",
    "T05n0220_047:0266b12": "切相智性故亦不應取著。」[0266b12] 善現答言：「如是！如",
    "T05n0220_047:0266b13": "是！誠如所說。」[0266b13] 時，舍利子問善現言：「若一切智",
    "T05n0220_047:0266b14": "智心是真無漏不墮三界者，則一切愚夫、異",
    "T05n0220_047:0266b15": "生、聲聞、獨覺等心，亦應是真無漏不墮三界。",
    "T05n0220_047:0266b16": "何以故？如是諸心亦本性空故。所以者何？以",
    "T05n0220_047:0266b17": "本性空法是真無漏不墮三界。」[0266b17] 善現答言：「如",
    "T05n0220_047:0266b18": "是！如是！誠如所說。」[0266b18] 舍利子言：「色亦應是真無",
    "T05n0220_047:0266b19": "漏不墮三界，受、想、行、識亦應是真無漏不墮",
    "T05n0220_047:0266b20": "三界。何以故？以色、受、想、行、識皆本性空故。所",
    "T05n0220_047:0266b21": "以者何？以本性空法是真無漏不墮三界。」[0266b21] 善",
    "T05n0220_047:0266b22": "現答言：「如是！如是！誠如所說。」[0266b22] 舍利子言：「眼處",
    "T05n0220_047:0266b23": "亦應是真無漏不墮三界，耳、鼻、舌、身、意處亦",
    "T05n0220_047:0266b24": "應是真無漏不墮三界。何以故？以眼、耳、鼻、舌、",
    "T05n0220_047:0266b25": "身、意處皆本性空故。所以者何？以本性空法",
    "T05n0220_047:0266b26": "是真無漏不墮三界。」[0266b26] 善現答言：「如是！如是！誠",
    "T05n0220_047:0266b27": "如所說。」[0266b27] 舍利子言：「色處亦應是真無漏不墮",
    "T05n0220_047:0266b28": "三界，聲、香、味、觸、法處亦應是真無漏不墮三",
    "T05n0220_047:0266b29": "界。何以故？以色、聲、香、味、觸、法處皆本性空故。",
    "T05n0220_047:0266c01": "所以者何？以本性空法是真無漏不墮三界。」",
    "T05n0220_047:0266c02": "[0266c02] 善現答言：「如是！如是！誠如所說。」[0266c02] 舍利子言：「眼",
    "T05n0220_047:0266c03": "界亦應是真無漏不墮三界，色界、眼識界及",
    "T05n0220_047:0266c04": "眼觸、眼觸為緣所生諸受亦應是真無漏不墮",
    "T05n0220_047:0266c05": "三界。何以故？以眼界乃至眼觸為緣所生諸",
    "T05n0220_047:0266c06": "受皆本性空故。所以者何？以本性空法是真",
    "T05n0220_047:0266c07": "無漏不墮三界。」[0266c07] 善現答言：「如是！如是！誠如所",
    "T05n0220_047:0266c08": "說。」[0266c08] 舍利子言：「耳界亦應是真無漏不墮三界，",
    "T05n0220_047:0266c09": "聲界、耳識界及耳觸、耳觸為緣所生諸受亦應",
    "T05n0220_047:0266c10": "是真無漏不墮三界。何以故？以耳界乃至",
    "T05n0220_047:0266c11": "耳觸為緣所生諸受皆本性空故。所以者何？",
    "T05n0220_047:0266c12": "以本性空法是真無漏不墮三界。」[0266c12] 善現答言：",
    "T05n0220_047:0266c13": "「如是！如是！誠如所說。」[0266c13] 舍利子言：「鼻界亦應",
    "T05n0220_047:0266c14": "是真無漏不墮三界，香界、鼻識界及鼻觸、鼻",
    "T05n0220_047:0266c15": "觸為緣所生諸受亦應是真無漏不墮三界。",
    "T05n0220_047:0266c16": "何以故？以鼻界乃至鼻觸為緣所生諸受皆",
    "T05n0220_047:0266c17": "本性空故。所以者何？以本性空法是真無漏",
    "T05n0220_047:0266c18": "不墮三界。」[0266c18] 善現答言：「如是！如是！誠如所說。」[0266c18] 舍",
    "T05n0220_047:0266c19": "利子言：「舌界亦應是真無漏不墮三界，味界、",
    "T05n0220_047:0266c20": "舌識界及舌觸、舌觸為緣所生諸受亦應是真",
    "T05n0220_047:0266c21": "無漏不墮三界。何以故？以舌界乃至舌觸為",
    "T05n0220_047:0266c22": "緣所生諸受皆本性空故。所以者何？以本性",
    "T05n0220_047:0266c23": "空法是真無漏不墮三界。」[0266c23] 善現答言：「如是！如",
    "T05n0220_047:0266c24": "是！誠如所說。」[0266c24] 舍利子言：「身界亦應是真無漏",
    "T05n0220_047:0266c25": "不墮三界，觸界、身識界及身觸、身觸為緣所",
    "T05n0220_047:0266c26": "生諸受亦應是真無漏不墮三界。何以故？以",
    "T05n0220_047:0266c27": "身界乃至身觸為緣所生諸受皆本性空故。",
    "T05n0220_047:0266c28": "所以者何？以本性空法是真無漏不墮三界。」",
    "T05n0220_047:0266c29": "[0266c29] 善現答言：「如是！如是！誠如所說。」[0266c29] 舍利子言：",
    "T05n0220_047:0267a01": "「意界亦應是真無漏不墮三界，法界、意識界",
    "T05n0220_047:0267a02": "及意觸、意觸為緣所生諸受亦應是真無漏不",
    "T05n0220_047:0267a03": "墮三界。何以故？以意界乃至意觸為緣所生",
    "T05n0220_047:0267a04": "諸受皆本性空故。所以者何？以本性空法是",
    "T05n0220_047:0267a05": "真無漏不墮三界。」[0267a05] 善現答言：「如是！如是！誠",
    "T05n0220_047:0267a06": "如所說。」[0267a06] 舍利子言：「地界亦應是真無漏不墮",
    "T05n0220_047:0267a07": "三界，水、火、風、空、識界亦應是真無漏不墮三",
    "T05n0220_047:0267a08": "界。何以故？以地、水、火、風、空、識界皆本性空",
    "T05n0220_047:0267a09": "故。所以者何？以本性空法是真無漏不墮三",
    "T05n0220_047:0267a10": "界。」[0267a10] 善現答言：「如是！如是！誠如所說。」[0267a10] 舍利子",
    "T05n0220_047:0267a11": "言：「苦聖諦亦應是真無漏不墮三界，集、滅、道",
    "T05n0220_047:0267a12": "聖諦亦應是真無漏不墮三界。何以故？以苦、",
    "T05n0220_047:0267a13": "集、滅、道聖諦皆本性空故。所以者何？以本性",
    "T05n0220_047:0267a14": "空法是真無漏不墮三界。」[0267a14] 善現答言：「如是！如",
    "T05n0220_047:0267a15": "是！誠如所說。」[0267a15] 舍利子言：「無明亦應是真無漏",
    "T05n0220_047:0267a16": "不墮三界，行、識、名色、六處、觸、受、愛、取、有、生、老",
    "T05n0220_047:0267a17": "死愁歎苦憂惱亦應是真無漏不墮三界。何",
    "T05n0220_047:0267a18": "以故？以無明乃至老死愁歎苦憂惱皆本性",
    "T05n0220_047:0267a19": "空故。所以者何？以本性空法是真無漏不墮",
    "T05n0220_047:0267a20": "三界。」[0267a20] 善現答言：「如是！如是！誠如所說。」[0267a20] 舍利",
    "T05n0220_047:0267a21": "子言：「四靜慮亦應是真無漏不墮三界，四無",
    "T05n0220_047:0267a22": "量、四無色定亦應是真無漏不墮三界。何以",
    "T05n0220_047:0267a23": "故？以四靜慮、四無量、四無色定皆本性空故。",
    "T05n0220_047:0267a24": "所以者何？以本性空法是真無漏不墮三界。」",
    "T05n0220_047:0267a25": "[0267a25] 善現答言：「如是！如是！誠如所說。」[0267a25] 舍利子言：「四",
    "T05n0220_047:0267a26": "念住亦應是真無漏不墮三界，四正斷、四神",
    "T05n0220_047:0267a27": "足、五根、五力、七等覺支、八聖道支亦應是真無",
    "T05n0220_047:0267a28": "漏不墮三界。何以故？以四念住乃至八聖道",
    "T05n0220_047:0267a29": "支皆本性空故。所以者何？以本性空法是真",
    "T05n0220_047:0267b01": "無漏不墮三界。」[0267b01] 善現答言：「如是！如是！誠如",
    "T05n0220_047:0267b02": "所說。」[0267b02] 舍利子言：「空解脫門亦應是真無漏不",
    "T05n0220_047:0267b03": "墮三界，無相、無願解脫門亦應是真無漏不",
    "T05n0220_047:0267b04": "墮三界。何以故？以空、無相、無願解脫門皆本",
    "T05n0220_047:0267b05": "性空故。所以者何？以本性空法是真無漏不",
    "T05n0220_047:0267b06": "墮三界。」[0267b06] 善現答言：「如是！如是！誠如所說。」[0267b06] 舍利",
    "T05n0220_047:0267b07": "子言：「布施波羅蜜多亦應是真無漏不墮三",
    "T05n0220_047:0267b08": "界，淨戒、安忍、精進、靜慮、般若波羅蜜多亦應",
    "T05n0220_047:0267b09": "是真無漏不墮三界。何以故？以布施波羅蜜",
    "T05n0220_047:0267b10": "多乃至般若波羅蜜多皆本性空故。所以者",
    "T05n0220_047:0267b11": "何？以本性空法是真無漏不墮三界。」[0267b11] 善現答",
    "T05n0220_047:0267b12": "言：「如是！如是！誠如所說。」[0267b12] 舍利子言：「五眼亦",
    "T05n0220_047:0267b13": "應是真無漏不墮三界，六神通亦應是真無",
    "T05n0220_047:0267b14": "漏不墮三界。何以故？以五眼、六神通皆本性",
    "T05n0220_047:0267b15": "空故。所以者何？以本性空法是真無漏不墮",
    "T05n0220_047:0267b16": "三界。」[0267b16] 善現答言：「如是！如是！誠如所說。」[0267b16] 舍利",
    "T05n0220_047:0267b17": "子言：「佛十力亦應是真無漏不墮三界，四無",
    "T05n0220_047:0267b18": "所畏、四無礙解、大慈、大悲、大喜、大捨、十八佛不",
    "T05n0220_047:0267b19": "共法、一切智、道相智、一切相智亦應是真無漏",
    "T05n0220_047:0267b20": "不墮三界。何以故？以佛十力乃至一切相智",
    "T05n0220_047:0267b21": "皆本性空故。所以者何？以本性空法是真無",
    "T05n0220_047:0267b22": "漏不墮三界。」[0267b22] 善現答言：「如是！如是！誠如所",
    "T05n0220_047:0267b23": "說。」[0267b23] 時，舍利子問善現言：「若心色等法無心色",
    "T05n0220_047:0267b24": "等性故，咸不應取著者，則一切法應皆平等",
    "T05n0220_047:0267b25": "無有差別。」[0267b25] 善現答言：「如是！如是！誠如所說。」",
    "T05n0220_047:0267b26": "[0267b26] 舍利子言：「若一切法定無別者，云何如來說",
    "T05n0220_047:0267b27": "心色等法有種種差別？」[0267b27] 善現答言：「此乃如來",
    "T05n0220_047:0267b28": "隨世俗言說，施設有此種種差別，非由實",
    "T05n0220_047:0267b29": "義。」[0267b29] 時，舍利子問善現言：「若一切愚夫、異生、聲",
    "T05n0220_047:0267c01": "聞、獨覺、菩薩、如來心色等法皆本性空故，是",
    "T05n0220_047:0267c02": "真無漏不墮三界者，則聖者、異生及一切智",
    "T05n0220_047:0267c03": "與非一切智，應皆平等無有差別。」[0267c03] 善現答",
    "T05n0220_047:0267c04": "言：「如是！如是！誠如所說。」[0267c04] 舍利子言：「若諸凡",
    "T05n0220_047:0267c05": "聖定無別者，云何如來說諸凡聖有種種差",
    "T05n0220_047:0267c06": "別？」[0267c06] 善現答言：「此亦如來隨世俗言說，施設",
    "T05n0220_047:0267c07": "有此種種差別，非由實義。舍利子！如是菩薩",
    "T05n0220_047:0267c08": "摩訶薩修行般若波羅蜜多時，以無所得為",
    "T05n0220_047:0267c09": "方便故，於所發菩提心、無等等心、不共一切",
    "T05n0220_047:0267c10": "聲聞獨覺心不恃不著，於一切法亦無取執，",
    "T05n0220_047:0267c11": "由此義故名摩訶薩。」",
    "T05n0220_047:0267c12": "[0267c12] 爾時，具壽滿慈子白佛言：「世尊！我亦樂說菩",
    "T05n0220_047:0267c13": "薩由此義故復名摩訶薩。」[0267c13] 佛言：「滿慈子！隨",
    "T05n0220_047:0267c14": "汝意說。」[0267c14] 滿慈子言：「世尊！由諸菩薩為欲利樂",
    "T05n0220_047:0267c15": "一切有情，擐大功德鎧故，發趣大乘、乘大乘",
    "T05n0220_047:0267c16": "故，復名摩訶薩。」[0267c16] 時，舍利子問滿慈子言：「云何",
    "T05n0220_047:0267c17": "菩薩摩訶薩為欲利樂一切有情擐大功德",
    "T05n0220_047:0267c18": "鎧？」[0267c18] 滿慈子言：「舍利子！菩薩摩訶薩修菩提",
    "T05n0220_047:0267c19": "行，不為少分有情得利樂故，乃為一切有情",
    "T05n0220_047:0267c20": "得利樂故，修菩提行。舍利子！如是名為菩薩",
    "T05n0220_047:0267c21": "摩訶薩為欲利樂一切有情擐大功德鎧。[0267c21] 「復",
    "T05n0220_047:0267c22": "次，舍利子！菩薩摩訶薩住布施波羅蜜多，修",
    "T05n0220_047:0267c23": "布施波羅蜜多時，不為少分有情得利樂故，",
    "T05n0220_047:0267c24": "乃為一切有情得利樂故，修布施波羅蜜多。",
    "T05n0220_047:0267c25": "[0267c25] 「舍利子！菩薩摩訶薩住淨戒波羅蜜多，修淨",
    "T05n0220_047:0267c26": "戒波羅蜜多時，不為少分有情得利樂故，乃",
    "T05n0220_047:0267c27": "為一切有情得利樂故，修淨戒波羅蜜多。[0267c27] 「舍",
    "T05n0220_047:0267c28": "利子！菩薩摩訶薩住安忍波羅蜜多，修安忍",
    "T05n0220_047:0267c29": "波羅蜜多時，不為少分有情得利樂故，乃為",
    "T05n0220_047:0268a01": "一切有情得利樂故，修安忍波羅蜜多。[0268a01] 「舍利",
    "T05n0220_047:0268a02": "子！菩薩摩訶薩住精進波羅蜜多，修精進波",
    "T05n0220_047:0268a03": "羅蜜多時，不為少分有情得利樂故，乃為一",
    "T05n0220_047:0268a04": "切有情得利樂故，修精進波羅蜜多。[0268a04] 「舍利",
    "T05n0220_047:0268a05": "子！菩薩摩訶薩住靜慮波羅蜜多，修靜慮波",
    "T05n0220_047:0268a06": "羅蜜多時，不為少分有情得利樂故，乃為一",
    "T05n0220_047:0268a07": "切有情得利樂故，修靜慮波羅蜜多。[0268a07] 「舍利",
    "T05n0220_047:0268a08": "子！菩薩摩訶薩住般若波羅蜜多，修般若波",
    "T05n0220_047:0268a09": "羅蜜多時，不為少分有情得利樂故，乃為一",
    "T05n0220_047:0268a10": "切有情得利樂故，修般若波羅蜜多。[0268a10] 「舍利",
    "T05n0220_047:0268a11": "子！如是名為菩薩摩訶薩為欲利樂一切有",
    "T05n0220_047:0268a12": "情擐大功德鎧。[0268a12] 「復次，舍利子！菩薩摩訶薩擐",
    "T05n0220_047:0268a13": "大功德鎧，利樂有情不為齊限，謂不作是念：",
    "T05n0220_047:0268a14": "『我教爾所有情令得無餘涅槃，爾所有情不",
    "T05n0220_047:0268a15": "令其得；我教爾所有情令住無上菩提，爾所",
    "T05n0220_047:0268a16": "有情不令其住。』然此菩薩摩訶薩普令一切",
    "T05n0220_047:0268a17": "有情得無餘涅槃及住無上菩提故，擐如是",
    "T05n0220_047:0268a18": "大功德鎧。[0268a18] 「復次，舍利子！菩薩摩訶薩作如是",
    "T05n0220_047:0268a19": "念：『我當自圓滿布施波羅蜜多，亦教一切有",
    "T05n0220_047:0268a20": "情於布施波羅蜜多修令圓滿；我當自圓滿",
    "T05n0220_047:0268a21": "淨戒、安忍、精進、靜慮、般若波羅蜜多，亦教一",
    "T05n0220_047:0268a22": "切有情於淨戒乃至般若波羅蜜多修令圓",
    "T05n0220_047:0268a23": "滿。我當自住內空，亦教一切有情令住內",
    "T05n0220_047:0268a24": "空；我當自住外空、內外空、空空、大空、勝義空、",
    "T05n0220_047:0268a25": "有為空、無為空、畢竟空、無際空、散空、無變異空、",
    "T05n0220_047:0268a26": "本性空、自相空、共相空、一切法空、不可得空、無",
    "T05n0220_047:0268a27": "性空、自性空、無性自性空，亦教一切有情令",
    "T05n0220_047:0268a28": "住外空乃至無性自性空。我當自住四靜慮，",
    "T05n0220_047:0268a29": "亦教一切有情令修四靜慮，我當自住四無",
    "T05n0220_047:0268b01": "量、四無色定，亦教一切有情令修四無量、四",
    "T05n0220_047:0268b02": "無色定。我當自住四念住，亦教一切有情令",
    "T05n0220_047:0268b03": "修四念住；我當自住四正斷、四神足、五根、五",
    "T05n0220_047:0268b04": "力、七等覺支、八聖道支，亦教一切有情令修四",
    "T05n0220_047:0268b05": "正斷乃至八聖道支。我當自住空解脫門，亦",
    "T05n0220_047:0268b06": "教一切有情令修空解脫門；我當自住無相、",
    "T05n0220_047:0268b07": "無願解脫門，亦教一切有情令修無相、無願",
    "T05n0220_047:0268b08": "解脫門。我當自住五眼，亦教一切有情令修",
    "T05n0220_047:0268b09": "五眼；我當自住六神通，亦教一切有情令修",
    "T05n0220_047:0268b10": "六神通。我當自住佛十力，亦教一切有情令",
    "T05n0220_047:0268b11": "修佛十力；我當自住四無所畏、四無礙解、大",
    "T05n0220_047:0268b12": "慈、大悲、大喜、大捨、十八佛不共法、一切智、道相",
    "T05n0220_047:0268b13": "智、一切相智，亦教一切有情令修四無所畏",
    "T05n0220_047:0268b14": "乃至一切相智。』舍利子！如是名為菩薩摩訶",
    "T05n0220_047:0268b15": "薩為欲利樂一切有情擐大功德鎧。"
}