{
    "T14n0574_001:0946c19": "佛說堅固女經",
    "T14n0574_001:0946c21": "隋北印度三藏那連提耶舍譯",
    "T14n0574_001:0946c22": "如是我聞：一時，佛在都娑羅國舍婆提城祇",
    "T14n0574_001:0946c23": "樹給孤獨園。爾時，佛告諸比丘：「汝今諦聽！",
    "T14n0574_001:0946c24": "當為汝說。若有女人欲發阿耨多羅三藐三",
    "T14n0574_001:0946c25": "菩提心者，先當作如是念：『一切女人所有諂",
    "T14n0574_001:0946c26": "曲、嫉妬、貪瞋、邪偽一切惡事，以發阿耨多羅",
    "T14n0574_001:0946c27": "三藐三菩提心因緣故，於未來世更不復生。』",
    "T14n0574_001:0946c28": "以是義故諸女人等，必定須發阿耨多羅三",
    "T14n0574_001:0946c29": "藐三菩提心。」佛說是語時，眾中有一優婆夷，",
    "T14n0574_001:0947a01": "名曰堅固，即從坐起整理衣服，合十指掌而",
    "T14n0574_001:0947a02": "白佛言：「世尊！我今為欲利益一切眾生故，為",
    "T14n0574_001:0947a03": "欲施一切眾生安樂故，為欲憐愍一切世界",
    "T14n0574_001:0947a04": "眾生故，為欲度脫一切天人故，發阿耨多羅",
    "T14n0574_001:0947a05": "三藐三菩提心。「世尊！我於過去無始生死未",
    "T14n0574_001:0947a06": "來無際流轉不生怖畏，但為不斷佛種故，不",
    "T14n0574_001:0947a07": "斷如來種故，不斷一切智種故，發阿耨多羅",
    "T14n0574_001:0947a08": "三藐三菩提心修菩薩行。「世尊！我今為欲安",
    "T14n0574_001:0947a09": "隱一切眾生故，發菩提心，無救護者為作救",
    "T14n0574_001:0947a10": "護故，無親友者為作親友故，無歸依者為作",
    "T14n0574_001:0947a11": "歸依故，無舍宅者為作舍宅故。」是時長老舍",
    "T14n0574_001:0947a12": "利弗，在大眾中作如是念：「此堅固妹，為與一",
    "T14n0574_001:0947a13": "切眾生作親友故，發阿耨多羅三藐三菩提",
    "T14n0574_001:0947a14": "心，以是發心因緣故，世間則有聲聞、辟支佛。」",
    "T14n0574_001:0947a15": "作是念已，即告女言：「妹！汝以發菩提心故，於",
    "T14n0574_001:0947a16": "未來世得見聲聞、辟支佛。」是時，堅固女白舍",
    "T14n0574_001:0947a17": "利弗言：「我從昔來流轉生死，未曾得發如是",
    "T14n0574_001:0947a18": "菩提之心，今始得發；我今獲大善利，善得人",
    "T14n0574_001:0947a19": "身、善得壽命。於過去世遇善知識，未曾一念",
    "T14n0574_001:0947a20": "發聲聞、辟支佛心，以是因緣，今復能為一切",
    "T14n0574_001:0947a21": "眾生，發阿耨多羅三藐三菩提心。」爾時，舍利",
    "T14n0574_001:0947a22": "弗告堅固女言：「汝今善得利益，善得人身、善",
    "T14n0574_001:0947a23": "得壽命，乃能發阿耨多羅三藐三菩提心，如",
    "T14n0574_001:0947a24": "汝所說，應如說行。」時堅固女即白大德舍利",
    "T14n0574_001:0947a25": "弗言：「如我所說，我必定修行。」爾時，舍利弗復",
    "T14n0574_001:0947a26": "問堅固女言：「云何菩薩如說修行？」女言：「舍",
    "T14n0574_001:0947a27": "利弗！菩薩不樂聲聞地，不樂辟支佛地，但樂",
    "T14n0574_001:0947a28": "如來身、如來地、一切智地。如是，大德舍利弗！",
    "T14n0574_001:0947a29": "是名菩薩摩訶薩如說修行。「復次，大德舍利",
    "T14n0574_001:0947b01": "弗！菩薩摩訶薩若布施時，願得阿耨多羅三",
    "T14n0574_001:0947b02": "藐三菩提，不求聲聞、辟支佛地，若持戒、若忍",
    "T14n0574_001:0947b03": "辱、若精進、若禪定、若修智慧時，願求阿耨多",
    "T14n0574_001:0947b04": "羅三藐三菩提，不求聲聞、辟支佛地，是名菩",
    "T14n0574_001:0947b05": "薩摩訶薩如說修行。」舍利弗語堅固女言：「如",
    "T14n0574_001:0947b06": "說修行者得何利益？當為我說。」時堅固女聞",
    "T14n0574_001:0947b07": "此語已，白舍利弗言：「何者是利汝欲得見？」舍",
    "T14n0574_001:0947b08": "利弗言：「妹！欲見發阿耨多羅三藐三菩提心",
    "T14n0574_001:0947b09": "利益。」女言：「彼心相如幻，云何見有利益？」舍",
    "T14n0574_001:0947b10": "利弗言：「若汝有智慧者，即於此身能盡苦得",
    "T14n0574_001:0947b11": "阿羅漢；若汝此身不能盡苦得阿羅漢者，汝",
    "T14n0574_001:0947b12": "之智慧即為大錯。」女言：「大德舍利弗！若我此",
    "T14n0574_001:0947b13": "身得阿羅漢者，我之智慧即是顛倒，以我此",
    "T14n0574_001:0947b14": "身不取阿羅漢故，於當來世得阿耨多羅三",
    "T14n0574_001:0947b15": "藐三菩提，是故當知我之智慧不名顛倒。」時",
    "T14n0574_001:0947b16": "舍利弗謂堅固女言：「汝經幾時當得阿耨多",
    "T14n0574_001:0947b17": "羅三藐三菩提？」女言：「大德舍利弗！我非佛",
    "T14n0574_001:0947b18": "非阿羅漢，不知幾時得阿耨多羅三藐三菩",
    "T14n0574_001:0947b19": "提。如舍利弗今得阿羅漢無漏智慧，應知我",
    "T14n0574_001:0947b20": "幾時當得阿耨多羅三藐三菩提。」舍利弗言：",
    "T14n0574_001:0947b21": "「我無智慧，不知汝幾時當得阿耨多羅三藐",
    "T14n0574_001:0947b22": "三菩提。」女言：「我願生生世世，不用如舍利弗",
    "T14n0574_001:0947b23": "智慧從他而解、從他生信，我願得如來、應、正",
    "T14n0574_001:0947b24": "遍知智慧，自知自覺。」爾時，富樓那彌多羅尼",
    "T14n0574_001:0947b25": "子作是念：「我等住小乘地得小智慧，若見如",
    "T14n0574_001:0947b26": "來智，乃知我等所得智慧，最為狹劣住小地",
    "T14n0574_001:0947b27": "小智慧。」爾時，大德舍利弗心念：「我等雖得阿",
    "T14n0574_001:0947b28": "羅漢果，不能廣利益眾生為大丈夫事，唯有",
    "T14n0574_001:0947b29": "大丈夫具丈夫法者，能多利益無量眾生。如",
    "T14n0574_001:0947c01": "堅固女，為自利益及利益一切眾生故，發阿",
    "T14n0574_001:0947c02": "耨多羅三藐三菩提心。」作是念已，即問女言：",
    "T14n0574_001:0947c03": "「阿耨多羅三藐三菩提者，名為何法？」堅固女",
    "T14n0574_001:0947c04": "言：「大德舍利弗！阿耨多羅三藐三菩提者，",
    "T14n0574_001:0947c05": "一切法中最上最勝更無過者，是名阿耨多",
    "T14n0574_001:0947c06": "羅三藐三菩提。復次，舍利弗！所言阿耨多羅",
    "T14n0574_001:0947c07": "三藐三菩提者，我不見彼法為阿耨多羅三",
    "T14n0574_001:0947c08": "藐三菩提。」舍利弗言：「若不見有法名阿耨多",
    "T14n0574_001:0947c09": "羅三藐三菩提者，汝云何發菩提心欲覺菩",
    "T14n0574_001:0947c10": "提？」女言：「欲令行邪道眾生住正道故，我發",
    "T14n0574_001:0947c11": "阿耨多羅三藐三菩提心。」舍利弗聞此語已，",
    "T14n0574_001:0947c12": "又問女言：「佛得阿耨多羅三藐三菩提時，不",
    "T14n0574_001:0947c13": "見法、不見道、不見果，汝見何利益欲覺菩提？」",
    "T14n0574_001:0947c14": "女聞是已，語舍利弗言：「如是我得阿耨多羅",
    "T14n0574_001:0947c15": "三藐三菩提時，國土中所有弟子，如舍利弗、",
    "T14n0574_001:0947c16": "目犍連等，見此事故，我欲覺無上菩提。」舍利",
    "T14n0574_001:0947c17": "弗言：「妹！不可得法中云何欲覺？」女言：「如是，",
    "T14n0574_001:0947c18": "如是！舍利弗！我正欲覺此不可得法。不可",
    "T14n0574_001:0947c19": "得法，非得非不得故，以是故我欲覺阿耨多",
    "T14n0574_001:0947c20": "羅三藐三菩提，覺阿耨多羅三藐三菩提已",
    "T14n0574_001:0947c21": "轉大法輪；轉法輪時，令三千大千世界眾生",
    "T14n0574_001:0947c22": "普得聞知。」爾時，舍利弗問堅固妹言：「我云何",
    "T14n0574_001:0947c23": "知汝當來得阿耨多羅三藐三菩提轉大法輪",
    "T14n0574_001:0947c24": "時，其聲遍滿三千大千世界？」時堅固女即以",
    "T14n0574_001:0947c25": "右足大指按地，應時三千大千世界地大震",
    "T14n0574_001:0947c26": "動，唯舍利弗所坐之處其地不動。時舍利",
    "T14n0574_001:0947c27": "弗作是念：「今此女人作大神通，乃能令此三",
    "T14n0574_001:0947c28": "千大千世界地皆震動，何故唯我坐處其地",
    "T14n0574_001:0947c29": "不動？為是佛力？為是我力？」爾時，世尊知舍利",
    "T14n0574_001:0948a01": "弗心生念已，告舍利弗言：「於此地中，乃往過",
    "T14n0574_001:0948a02": "去有千女人同號堅固，皆於汝所坐處發阿",
    "T14n0574_001:0948a03": "耨多羅三藐三菩提心，現大神通受菩提記。",
    "T14n0574_001:0948a04": "於未來世彌勒出時，亦於此處有千女人同",
    "T14n0574_001:0948a05": "號堅固，發阿耨多羅三藐三菩提心，現大神",
    "T14n0574_001:0948a06": "力受菩提記，當得作佛號勝堅固如來、應、正",
    "T14n0574_001:0948a07": "遍知。」時堅固女白佛言：「世尊！若佛菩提，非",
    "T14n0574_001:0948a08": "過去得、非現在得、非未來得者，云何世尊",
    "T14n0574_001:0948a09": "說有過去、現在、未來三世諸佛？」",
    "T14n0574_001:0948a10": "佛言：「如是，如是！佛非過去得、非現在得、非未",
    "T14n0574_001:0948a11": "來得。所以說有過去、未來、現在諸佛者，此但",
    "T14n0574_001:0948a12": "假名說有三世，非謂諸佛有去來今。」爾時堅",
    "T14n0574_001:0948a13": "固女白佛言：「世尊！以此法自覺自知，不從",
    "T14n0574_001:0948a14": "他聞因緣故，須發阿耨多羅三藐三菩提心。」",
    "T14n0574_001:0948a15": "佛言：「善哉！善哉！能如是知，未來當得阿耨",
    "T14n0574_001:0948a16": "多羅三藐三菩提。」女言：「世尊！無有見如是",
    "T14n0574_001:0948a17": "法不得菩提者，是故我今必定當得阿耨多",
    "T14n0574_001:0948a18": "羅三藐三菩提。」佛言：「妹！汝未來世教化眾生",
    "T14n0574_001:0948a19": "耶？」女言：「世尊！無有見如是法不教化者，",
    "T14n0574_001:0948a20": "是故我今必定當能教化眾生。」佛言：「汝於來",
    "T14n0574_001:0948a21": "世作大導師耶？」女言：「世尊！無有見如是法",
    "T14n0574_001:0948a22": "不作導師，是故我今必定當得作大導師。」爾",
    "T14n0574_001:0948a23": "時，天帝釋持曼陀羅花於佛前立，以所持花",
    "T14n0574_001:0948a24": "與堅固女，作如是言：「汝持此花以散佛上。」",
    "T14n0574_001:0948a25": "時堅固女受此花已以散佛上，以佛神力住",
    "T14n0574_001:0948a26": "於虛空。爾時世尊即便微笑，諸佛法爾，若微",
    "T14n0574_001:0948a27": "笑時，青黃赤白紫頗梨色，種種雜光從口",
    "T14n0574_001:0948a28": "中出，其光遍照至乎梵天，還至佛所遶佛",
    "T14n0574_001:0948a29": "三匝，還從頂入。爾時，阿難白佛言：「世尊！諸",
    "T14n0574_001:0948b01": "佛非以無事及小因緣而便微笑；何因緣故",
    "T14n0574_001:0948b02": "如是微笑？」佛告阿難：「汝見此堅固女不？是女",
    "T14n0574_001:0948b03": "於此命終，捨女人身得成男子，於星宿劫中",
    "T14n0574_001:0948b04": "得阿耨多羅三藐三菩提，號曰普見如來、應",
    "T14n0574_001:0948b05": "供、正遍知。其普見佛初會說法，有二十百千",
    "T14n0574_001:0948b06": "萬億人，得盡諸漏棄捨重擔證阿羅漢；第二",
    "T14n0574_001:0948b07": "說法，有一十五百千萬億人得阿羅漢；第",
    "T14n0574_001:0948b08": "三說法，有一十百千萬億人得阿羅漢；從是",
    "T14n0574_001:0948b09": "已後無量百千萬億那由他眾得阿羅漢果。",
    "T14n0574_001:0948b10": "「如是，阿難陀！彼普見如來剎土之中，無有",
    "T14n0574_001:0948b11": "地獄、餓鬼、畜生，其國眾生悉皆成就十善業",
    "T14n0574_001:0948b12": "道，不修商賈農作，其佛國土有無量功德。是",
    "T14n0574_001:0948b13": "故，若有善男子、善女人發阿耨多羅三藐三",
    "T14n0574_001:0948b14": "菩提心者，於彼人所不應起輕慢心，唯有如",
    "T14n0574_001:0948b15": "來明知此事，非餘聲聞、辟支佛等所能了知。",
    "T14n0574_001:0948b16": "是故，阿難！若有愛樂我者、尊重我者，不應於",
    "T14n0574_001:0948b17": "菩薩所生輕蔑心。」佛說此法已，長老阿難、大",
    "T14n0574_001:0948b18": "德舍利弗、堅固優婆夷，及一切天人等，聞佛",
    "T14n0574_001:0948b19": "說法，皆大歡喜。",
    "T14n0574_001:0948b20": "佛說堅固女經"
}