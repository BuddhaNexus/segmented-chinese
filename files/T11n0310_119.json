{
    "T11n0310_119:0672c13": "大寶積經卷第一百一十九",
    "T11n0310_119:0672c15": "大唐三藏菩提流志奉 詔譯",
    "T11n0310_119:0672c16": "勝鬘夫人會第四十八",
    "T11n0310_119:0672c17": "[0672c17] 如是我聞：[0672c17] 一時佛在舍衛國祇樹給孤獨園。",
    "T11n0310_119:0672c18": "時憍薩羅波斯匿王及末利夫人初證法已，",
    "T11n0310_119:0672c19": "共相謂言：「我女勝鬘！慈晤聰愍多聞智慧，若",
    "T11n0310_119:0672c20": "見如來，於甚深法速能解了無諸疑惑。我今",
    "T11n0310_119:0672c21": "應當令善諭者發其誠信。」作是議已，王及夫",
    "T11n0310_119:0672c22": "人即便作書，稱揚如來真實功德。時遣一使",
    "T11n0310_119:0672c23": "名真提羅，奉持王書詣無&#x9B2A;城授勝鬘夫人。",
    "T11n0310_119:0672c24": "時勝鬘夫人發書尋繹，頂受忻慶生希有心，",
    "T11n0310_119:0672c25": "向真提羅而說偈言：",
    "T11n0310_119:0672c26": "「我聞如來聲，  世間頗難遇，",
    "T11n0310_119:0672c27": " 斯言若真實，  當賜汝衣服。",
    "T11n0310_119:0672c28": " 若彼佛世尊，  為利世間現，",
    "T11n0310_119:0672c29": " 必應見哀愍，  令我&#x89A9;真相。」",
    "T11n0310_119:0673a01": " 言念須臾頃，  佛於虛空中，",
    "T11n0310_119:0673a02": " 現不思議身，  普放大光明。",
    "T11n0310_119:0673a03": " 勝鬘及眷屬，  皆悉來集會，",
    "T11n0310_119:0673a04": " 合掌瞻仰禮，  稱讚大導師：",
    "T11n0310_119:0673a05": "「如來妙色身，  世間無與等，",
    "T11n0310_119:0673a06": " 無比不思議，  是故今敬禮。",
    "T11n0310_119:0673a07": " 如來色無盡，  智慧亦復然，",
    "T11n0310_119:0673a08": " 一切法常住，  是故我歸依。",
    "T11n0310_119:0673a09": " 善調心過惡，  及與身四種，",
    "T11n0310_119:0673a10": " 到不思議地，  故我今敬禮。",
    "T11n0310_119:0673a11": " 知諸爾炎法，  智身無罣礙，",
    "T11n0310_119:0673a12": " 於法無忘失，  故我今敬禮。",
    "T11n0310_119:0673a13": " 稽首過稱量，  稽首無倫等，",
    "T11n0310_119:0673a14": " 稽首法自在，  稽首超思惟。",
    "T11n0310_119:0673a15": " 哀愍覆護我，  令法種增長，",
    "T11n0310_119:0673a16": " 逮及最後身，  常在如來前。",
    "T11n0310_119:0673a17": " 我所修福業，  此世及餘生，",
    "T11n0310_119:0673a18": " 由斯善根力，  願佛恒攝受。」",
    "T11n0310_119:0673a19": "[0673a19] 時勝鬘夫人說此偈已，及諸眷屬一切大眾，",
    "T11n0310_119:0673a20": "頂禮佛足。爾時世尊即為勝鬘而說偈言：",
    "T11n0310_119:0673a21": "「我昔為菩提，  曾已開示汝，",
    "T11n0310_119:0673a22": " 今復值遇我，  及來世亦然。」",
    "T11n0310_119:0673a23": "[0673a23] 說此偈已，即於會中授勝鬘夫人阿耨多羅",
    "T11n0310_119:0673a24": "三藐三菩提記：「汝今稱歎如來殊勝功德，以",
    "T11n0310_119:0673a25": "此善根，當於無量阿僧祇劫天人之中為自",
    "T11n0310_119:0673a26": "在王，諸所受用皆悉具足，所生之處常得遇",
    "T11n0310_119:0673a27": "我，現前稱歎如今無異。復當供養無量無數",
    "T11n0310_119:0673a28": "諸佛世尊，過二萬阿僧祇劫當得作佛，號曰",
    "T11n0310_119:0673a29": "普光如來、應、正等覺。彼佛國土無諸惡趣衰",
    "T11n0310_119:0673b01": "老病苦，亦無不善惡業道名。其中眾生形色",
    "T11n0310_119:0673b02": "端嚴，具五妙境純受快樂，蔽於他化自在諸",
    "T11n0310_119:0673b03": "天。彼諸眾生皆趣大乘，諸有如是學大乘者",
    "T11n0310_119:0673b04": "悉來生彼。」時勝鬘夫人得授記已，無量天人",
    "T11n0310_119:0673b05": "心懷踊躍，咸願往生彼佛世界。是時世尊皆",
    "T11n0310_119:0673b06": "與授記當生彼國。[0673b06] 時勝鬘夫人聞佛記已，於",
    "T11n0310_119:0673b07": "如來前合掌而立，發十弘誓，作如是言：「世尊！",
    "T11n0310_119:0673b08": "我從今日乃至菩提，於諸受戒不起犯心。世",
    "T11n0310_119:0673b09": "尊！我從今日乃至菩提，於諸師長不起慢心。",
    "T11n0310_119:0673b10": "世尊！我從今日乃至菩提，於諸眾生不起恚",
    "T11n0310_119:0673b11": "心。世尊！我從今日乃至菩提，於諸勝已及諸",
    "T11n0310_119:0673b12": "勝事不起&#x59AC;心。世尊！我從今日乃至菩提，雖",
    "T11n0310_119:0673b13": "有少食不起慳心。世尊！我從今日乃至菩提，",
    "T11n0310_119:0673b14": "不自為己受畜財物，凡有所受為濟貧苦有",
    "T11n0310_119:0673b15": "情之類。世尊！我從今日乃至菩提，不求恩",
    "T11n0310_119:0673b16": "報行四攝事，無貪利心、無厭足心、無限礙",
    "T11n0310_119:0673b17": "心，攝受眾生。世尊！我從今日乃至菩提，見諸",
    "T11n0310_119:0673b18": "眾生無有依怙，幽繫疾惱種種危厄，終不捨",
    "T11n0310_119:0673b19": "離必願安隱，以善饒益令免眾苦。世尊！我從",
    "T11n0310_119:0673b20": "今日乃至菩提，若見一切諸惡律儀，毀犯如",
    "T11n0310_119:0673b21": "來清淨禁戒，凡我所攝城邑聚落，應調伏者",
    "T11n0310_119:0673b22": "而調伏之，應攝受者而攝受之。何以故？以",
    "T11n0310_119:0673b23": "調伏攝受故則正法久住，正法久住故天人",
    "T11n0310_119:0673b24": "充滿惡道減少，能令如來法輪常轉。世尊！我",
    "T11n0310_119:0673b25": "從今日乃至菩提，攝受正法終不忘失。何以",
    "T11n0310_119:0673b26": "故？忘失正法則忘大乘，忘大乘者則忘波羅",
    "T11n0310_119:0673b27": "蜜，忘波羅蜜者則捨大乘。若諸菩薩有於大",
    "T11n0310_119:0673b28": "乘不決定者，攝受正法則不堅固，便不堪任",
    "T11n0310_119:0673b29": "超凡夫境，則為大失。世尊！現在未來攝受",
    "T11n0310_119:0673c01": "正法諸菩薩等，具足無邊廣大利益。發斯弘",
    "T11n0310_119:0673c02": "誓，聖主世尊雖復證知，而諸有情善根微薄",
    "T11n0310_119:0673c03": "或起疑網，以十弘誓難成就故。彼或長夜習",
    "T11n0310_119:0673c04": "不善法受諸苦惱，為欲利益如斯眾生，今",
    "T11n0310_119:0673c05": "於佛前發誠實誓。世尊！我今發此十弘誓願，",
    "T11n0310_119:0673c06": "若實不虛，於大眾上當雨天花出天妙音。」勝",
    "T11n0310_119:0673c07": "鬘夫人於如來前作斯言已，時虛空中即雨",
    "T11n0310_119:0673c08": "天花出天妙音，歎言：「善哉勝鬘夫人！如汝所",
    "T11n0310_119:0673c09": "說真實無異。」爾時眾會既&#x89A9;斯瑞，無諸疑惑",
    "T11n0310_119:0673c10": "生大歡喜，同聲唱言：「願與勝鬘夫人所生之",
    "T11n0310_119:0673c11": "處同其願行。」時佛世尊悉記大眾如其所願。",
    "T11n0310_119:0673c12": "[0673c12] 爾時勝鬘夫人復於佛前發三弘願：「以茲願",
    "T11n0310_119:0673c13": "力利益無邊諸有情類。第一願者，以我善",
    "T11n0310_119:0673c14": "根，於一切生得正法智。第二願者，若我所生",
    "T11n0310_119:0673c15": "得正智已，為諸眾生演說無倦。第三願者，我",
    "T11n0310_119:0673c16": "為攝受護持正法，於所生身不惜軀命。」爾時",
    "T11n0310_119:0673c17": "世尊聞斯願已，告勝鬘言：「如一切色悉入空",
    "T11n0310_119:0673c18": "界，如是菩薩恒沙諸願悉入茲願，此三願者",
    "T11n0310_119:0673c19": "真實廣大。」[0673c19] 爾時勝鬘夫人復白佛言：「世尊！今",
    "T11n0310_119:0673c20": "當承佛威神辯才之力，欲說大願，幸垂聽許。」",
    "T11n0310_119:0673c21": "[0673c21] 佛言：「勝鬘！恣汝所說。」[0673c21] 勝鬘夫人言：「菩薩所",
    "T11n0310_119:0673c22": "有恒沙諸願，一切皆入一大願中。一大願者，",
    "T11n0310_119:0673c23": "所謂攝受如來正法。如是攝受正法，真實廣",
    "T11n0310_119:0673c24": "大。」[0673c24] 佛言：「善哉勝鬘！汝久修習，智慧方便甚",
    "T11n0310_119:0673c25": "深微妙。有能解了汝所說義，彼於長夜植諸",
    "T11n0310_119:0673c26": "善本。如汝所說攝受正法，皆是過去未來現",
    "T11n0310_119:0673c27": "在諸佛已說今說當說。我得無上正等菩提，",
    "T11n0310_119:0673c28": "亦復常以種種相說攝受正法，如是稱揚攝",
    "T11n0310_119:0673c29": "受正法，所有功德無有邊際，如來智慧亦無",
    "T11n0310_119:0674a01": "邊際。何以故？是攝受正法有大功德、有大利",
    "T11n0310_119:0674a02": "益。」[0674a02] 時勝鬘夫人復白佛言：「世尊！我當承佛威",
    "T11n0310_119:0674a03": "神之力，更復演說攝受正法廣大之義。」[0674a03] 佛言：",
    "T11n0310_119:0674a04": "「聽汝所說。」[0674a04] 勝鬘夫人言：「攝受正法廣大義者，",
    "T11n0310_119:0674a05": "為得無量一切佛法，乃至能攝八萬行蘊。譬",
    "T11n0310_119:0674a06": "如劫初興諸色雲雨眾寶雨，如是攝受正法",
    "T11n0310_119:0674a07": "善根之雲，能雨無量福報之雨。世尊！又如劫",
    "T11n0310_119:0674a08": "初大水之中，能生三千大千界藏及四百億種",
    "T11n0310_119:0674a09": "種類洲。如是攝受正法，出生大乘無量界藏，",
    "T11n0310_119:0674a10": "并諸菩薩神通之力、種種法門，一切世間及",
    "T11n0310_119:0674a11": "出世間安樂具足，一切天人所未曾有。又如",
    "T11n0310_119:0674a12": "大地荷四重擔。何等為四？一者大海，二者諸",
    "T11n0310_119:0674a13": "山，三者草木，四者眾生。如是攝受正法諸",
    "T11n0310_119:0674a14": "善男子及善女人，堪能荷負四種重任逾彼",
    "T11n0310_119:0674a15": "大地。何等為四？謂離善友無聞非法，諸有情",
    "T11n0310_119:0674a16": "類以人天善根而成熟之，求聲聞者授聲聞",
    "T11n0310_119:0674a17": "乘，求獨覺者授獨覺乘，求大乘者授以大乘。",
    "T11n0310_119:0674a18": "是名攝受正法諸善男子及善女人，堪能荷",
    "T11n0310_119:0674a19": "負四種重任逾彼大地。世尊！如是攝受正法",
    "T11n0310_119:0674a20": "善男子善女人等建立大地，堪能荷負四種",
    "T11n0310_119:0674a21": "重任，普為眾生作不請友，大悲利益哀愍有",
    "T11n0310_119:0674a22": "情為世法母。又如大地是四種寶所生之處。",
    "T11n0310_119:0674a23": "何等為四？一者無價，二者上價，三者中價，四",
    "T11n0310_119:0674a24": "者下價。如是攝受正法善男子善女人建立",
    "T11n0310_119:0674a25": "大地，有情遇已獲四大寶，一切寶中最為殊",
    "T11n0310_119:0674a26": "勝。何等為四？謂諸有情遇斯善友，或有獲得",
    "T11n0310_119:0674a27": "人天善根，有證聲聞及辟支佛或無上乘善",
    "T11n0310_119:0674a28": "根功德。是名攝受正法善男子善女人建立",
    "T11n0310_119:0674a29": "大地，有情遇已便能獲得四種大寶。世尊！出",
    "T11n0310_119:0674b01": "大寶者，名為真實攝受正法。世尊！言攝受正",
    "T11n0310_119:0674b02": "法者，謂無異正法、無異攝受正法，正法即是",
    "T11n0310_119:0674b03": "攝受正法。世尊！無異波羅蜜、無異攝受正",
    "T11n0310_119:0674b04": "法，攝受正法即是波羅蜜多。何以故？攝受",
    "T11n0310_119:0674b05": "正法善男子善女人，應以施成熟者以施成",
    "T11n0310_119:0674b06": "熟，乃至捨身隨順彼意而成熟之，令彼有情",
    "T11n0310_119:0674b07": "安住正法，是名施波羅蜜。應以戒成熟者，守",
    "T11n0310_119:0674b08": "護六根淨身語意乃至威儀，隨順彼意而成",
    "T11n0310_119:0674b09": "熟之，令彼有情安住正法，是名戒波羅蜜。應",
    "T11n0310_119:0674b10": "以忍成熟者，若彼有情罵詈毀辱誹謗擾亂，",
    "T11n0310_119:0674b11": "以無恚心及利益心最上忍力，乃至顏色亦",
    "T11n0310_119:0674b12": "不變異，隨順彼意而成熟之，令彼有情安住",
    "T11n0310_119:0674b13": "正法，是名忍波羅蜜。應以精進而成熟者，於",
    "T11n0310_119:0674b14": "彼有情不起懈怠下劣之心，起大樂欲最上",
    "T11n0310_119:0674b15": "精進，於四威儀隨順彼意而成熟之，令彼有",
    "T11n0310_119:0674b16": "情安住正法，是名精進波羅蜜。應以靜慮而",
    "T11n0310_119:0674b17": "成熟者，於彼有情以無散亂成就正念，曾",
    "T11n0310_119:0674b18": "所作事終不忘失，隨順彼意而成熟之，令彼",
    "T11n0310_119:0674b19": "有情安住正法，是名靜慮波羅蜜。應以智慧",
    "T11n0310_119:0674b20": "而成熟者，彼諸有情為利益故問諸法義，以",
    "T11n0310_119:0674b21": "無倦心而為演說一切諸論、一切明處乃至種",
    "T11n0310_119:0674b22": "種工巧之處，令得究竟隨順彼意而成熟之，",
    "T11n0310_119:0674b23": "令彼有情安住正法，是名智慧波羅蜜。是故",
    "T11n0310_119:0674b24": "世尊！無異波羅蜜、無異攝受正法，攝受正法",
    "T11n0310_119:0674b25": "即是波羅蜜。」[0674b25] 時勝鬘夫人復白佛言：「世尊！我",
    "T11n0310_119:0674b26": "今承佛威神辯才之力，復說大義。」[0674b26] 佛言：「云何",
    "T11n0310_119:0674b27": "大義？」[0674b27] 「世尊！攝受正法者、無異攝受正法。無異",
    "T11n0310_119:0674b28": "攝受正法者，攝受正法善男子善女人，則是",
    "T11n0310_119:0674b29": "攝受正法。何以故？若攝受正法善男子善女",
    "T11n0310_119:0674c01": "人，為正法故捨身命財，如是人等以捨身故，",
    "T11n0310_119:0674c02": "證生死後際遠離老病得不壞常，無有變易",
    "T11n0310_119:0674c03": "究竟寂靜不可思議如來法身。以捨命故，證",
    "T11n0310_119:0674c04": "生死後際永離於死得無邊常，成就不可思",
    "T11n0310_119:0674c05": "議諸善功德，安住一切佛法神變。以捨財故，",
    "T11n0310_119:0674c06": "證生死後際超過有情無盡無減果報圓滿，",
    "T11n0310_119:0674c07": "具不思議功德莊嚴，為諸有情尊重供養。世",
    "T11n0310_119:0674c08": "尊！捨身命財攝受正法善男子善女人等，為",
    "T11n0310_119:0674c09": "諸如來之所授記。世尊！若善男子善女人，正",
    "T11n0310_119:0674c10": "法欲滅，有諸比丘、比丘尼、優婆塞、優婆夷，互",
    "T11n0310_119:0674c11": "相朋黨起諸諍訟，以不諂曲不欺誑心，愛樂",
    "T11n0310_119:0674c12": "正法攝受正法入善朋中。入善朋者，必為諸",
    "T11n0310_119:0674c13": "佛之所授記。世尊！我見攝受正法有斯大力，",
    "T11n0310_119:0674c14": "如來以此為眼、為法根本，為引導法、為通達",
    "T11n0310_119:0674c15": "法。」",
    "T11n0310_119:0674c16": "[0674c16] 爾時世尊聞勝鬘夫人所說攝受正法有大",
    "T11n0310_119:0674c17": "威力，歎言：「如是如是。善哉勝鬘！如汝所說，攝",
    "T11n0310_119:0674c18": "受正法大威德力。如大力士微觸末摩，生大",
    "T11n0310_119:0674c19": "苦痛更增重病。如是勝鬘！假令少分攝受正",
    "T11n0310_119:0674c20": "法，令魔波旬痛切愁惱悲號歎息，亦復如是。",
    "T11n0310_119:0674c21": "勝鬘！我常不見餘一善法令魔愁惱，猶如少",
    "T11n0310_119:0674c22": "分攝受正法。勝鬘！譬如牛王形色端正，身量",
    "T11n0310_119:0674c23": "殊特蔽於諸牛。如是勝鬘！修大乘者設令少",
    "T11n0310_119:0674c24": "分攝受正法，即能蔽於聲聞獨覺一切善法。",
    "T11n0310_119:0674c25": "勝鬘！又如須彌山王高廣嚴麗蔽於眾山。如",
    "T11n0310_119:0674c26": "是勝鬘！初趣大乘以饒益心不顧身命攝受",
    "T11n0310_119:0674c27": "正法，便能超過顧其身命久住大乘一切善",
    "T11n0310_119:0674c28": "根。是故勝鬘！當以攝受正法開示教化一切",
    "T11n0310_119:0674c29": "有情。如是勝鬘！攝受正法獲大福利及大果",
    "T11n0310_119:0675a01": "報。勝鬘！我於無數阿僧祇劫稱讚如是攝受",
    "T11n0310_119:0675a02": "正法所有功德，不得邊際，是故攝受正法成",
    "T11n0310_119:0675a03": "就如是無量功德。」[0675a03] 佛告勝鬘：「汝今復應演我",
    "T11n0310_119:0675a04": "所說攝受正法，一切諸佛共所愛樂。」[0675a04] 勝鬘白",
    "T11n0310_119:0675a05": "言：「善哉世尊！攝受正法者則名大乘。何以",
    "T11n0310_119:0675a06": "故？大乘者出生一切聲聞獨覺、世出世間所",
    "T11n0310_119:0675a07": "有善法。如阿耨達池出八大河，如是大乘出",
    "T11n0310_119:0675a08": "生一切聲聞獨覺、世出世間所有善法。世尊！",
    "T11n0310_119:0675a09": "又如一切種子草木叢林，皆依大地而得生",
    "T11n0310_119:0675a10": "長。如是一切聲聞獨覺、世出世間所有善法，",
    "T11n0310_119:0675a11": "皆依大乘而得生長。是故世尊！住於大乘攝",
    "T11n0310_119:0675a12": "受大乘，即住攝受聲聞獨覺、世出世間所有",
    "T11n0310_119:0675a13": "善法。如佛世尊所說六處，謂正法住、正法滅、",
    "T11n0310_119:0675a14": "別解脫、毘奈耶、正出家、受具足，為大乘故",
    "T11n0310_119:0675a15": "說此六處。所以者何？正法住者為大乘說，大",
    "T11n0310_119:0675a16": "乘住者即正法住。正法滅者為大乘說，大乘",
    "T11n0310_119:0675a17": "滅者即正法滅。別解脫、毘奈耶，此之二法義",
    "T11n0310_119:0675a18": "一名異。毘奈耶者即大乘學。所以者何？為佛",
    "T11n0310_119:0675a19": "出家而受具足，是故大乘戒蘊是毘奈耶，是",
    "T11n0310_119:0675a20": "正出家是受具足。世尊！阿羅漢者無有出家",
    "T11n0310_119:0675a21": "及受具足。何以故？阿羅漢不為如來出家",
    "T11n0310_119:0675a22": "受具足故。阿羅漢有怖畏想，歸依如來。何以",
    "T11n0310_119:0675a23": "故？阿羅漢於一切行住怖畏想，如人執劍欲",
    "T11n0310_119:0675a24": "來害己，是故阿羅漢不證出離究竟安樂。世",
    "T11n0310_119:0675a25": "尊！依不求依，如諸眾生無有歸依，彼彼恐怖，",
    "T11n0310_119:0675a26": "為安隱故求於歸依。世尊！如是阿羅漢有恐",
    "T11n0310_119:0675a27": "怖故歸依如來。是故阿羅漢及辟支佛，生法",
    "T11n0310_119:0675a28": "有餘、梵行未立、所作未辦、當有所斷未究竟",
    "T11n0310_119:0675a29": "故，去涅槃遠。何以故？唯有如來、應、正等覺證",
    "T11n0310_119:0675b01": "得涅槃，成就無量不可思議一切功德，所應",
    "T11n0310_119:0675b02": "斷者皆悉已斷究竟清淨，為諸有情之所",
    "T11n0310_119:0675b03": "瞻仰，超過二乘菩薩境界。阿羅漢等則不如",
    "T11n0310_119:0675b04": "是，言得涅槃佛之方便，是故阿羅漢等去涅",
    "T11n0310_119:0675b05": "槃遠。世尊說阿羅漢及辟支佛，觀察解脫四",
    "T11n0310_119:0675b06": "智究竟得蘇息者，皆是如來隨他意語不了",
    "T11n0310_119:0675b07": "義說。何以故？有二種死。何等為二？一者分",
    "T11n0310_119:0675b08": "段，二者變易。分段死者，謂相續有情。變易",
    "T11n0310_119:0675b09": "死者，謂阿羅漢及辟支佛、自在菩薩，隨意生",
    "T11n0310_119:0675b10": "身乃至菩提。二種死中，以分段死說阿羅漢",
    "T11n0310_119:0675b11": "及辟支佛，生於我生已盡之智。由能證得有",
    "T11n0310_119:0675b12": "餘果故，生於梵行已立之智，一切愚夫所不",
    "T11n0310_119:0675b13": "能作，七種學人未能成辦，相續煩惱究竟斷",
    "T11n0310_119:0675b14": "故，生於所作已辦之智。世尊說生不受後有",
    "T11n0310_119:0675b15": "智者，謂阿羅漢及辟支佛不能斷於一切煩",
    "T11n0310_119:0675b16": "惱，不了一切受生之智。何以故？是阿羅漢及",
    "T11n0310_119:0675b17": "辟支佛有餘煩惱不斷盡故，不能了知一切",
    "T11n0310_119:0675b18": "受生。煩惱有二，謂住地煩惱及起煩惱。住",
    "T11n0310_119:0675b19": "地有四。何等為四？謂見一處住地，欲愛住地，",
    "T11n0310_119:0675b20": "色愛住地，有愛住地。世尊！此四住地，能生",
    "T11n0310_119:0675b21": "一切遍起煩惱。起煩惱者，剎那剎那與心相",
    "T11n0310_119:0675b22": "應。世尊！無明住地，無始時來心不相應。世尊！",
    "T11n0310_119:0675b23": "四住地力能作遍起煩惱所依，比無明地，算",
    "T11n0310_119:0675b24": "數譬喻所不能及。世尊！如是無明住地，於有",
    "T11n0310_119:0675b25": "愛住地，其力最大。譬如魔王色力威德及眾",
    "T11n0310_119:0675b26": "眷屬，蔽於他化自在諸天。如是無明住地蔽",
    "T11n0310_119:0675b27": "四住地，過恒沙數煩惱所依，亦令四種煩惱",
    "T11n0310_119:0675b28": "久住。聲聞獨覺智不能斷，唯有如來智所能",
    "T11n0310_119:0675b29": "斷。世尊！如是如是，無明住地其力最大。世",
    "T11n0310_119:0675c01": "尊！如取為緣，有漏業因而生三有。如是無明",
    "T11n0310_119:0675c02": "住地為緣，無漏業因能生阿羅漢及辟支佛、",
    "T11n0310_119:0675c03": "大力菩薩隨意生身。此之三地隨意生身及",
    "T11n0310_119:0675c04": "無漏業，皆以無明住地為所依處。彼雖有緣，",
    "T11n0310_119:0675c05": "亦能為緣。世尊！是故三種隨意生身及無漏",
    "T11n0310_119:0675c06": "業，皆以無明住地為緣，同於有愛。世尊！有",
    "T11n0310_119:0675c07": "愛住地不與無明住地業同，無明住地異四",
    "T11n0310_119:0675c08": "住地。異四住地唯佛能斷。何以故？阿羅漢辟",
    "T11n0310_119:0675c09": "支佛斷四住地，於漏盡力不得自在，不能",
    "T11n0310_119:0675c10": "現證。何以故？世尊言漏盡之增語，是故阿羅",
    "T11n0310_119:0675c11": "漢辟支佛及最後有諸菩薩等，為無明地所",
    "T11n0310_119:0675c12": "覆蔽故，於彼彼法不知不見。以不知見於彼",
    "T11n0310_119:0675c13": "彼法，應斷不斷、應盡不盡。於彼彼法不斷不",
    "T11n0310_119:0675c14": "盡故，得有餘解脫，非一切解脫；得有餘清",
    "T11n0310_119:0675c15": "淨，非一切清淨；得有餘功德，非一切功德。世",
    "T11n0310_119:0675c16": "尊！以得有餘解脫非一切解脫，乃至有餘功",
    "T11n0310_119:0675c17": "德非一切功德故，知有餘苦、斷有餘集、證有",
    "T11n0310_119:0675c18": "餘滅、修有餘道。」",
    "T11n0310_119:0675c19": "[0675c19] 爾時勝鬘夫人復白佛言：「世尊！若復知有餘",
    "T11n0310_119:0675c20": "苦、斷有餘集、證有餘滅、修有餘道，是名少分",
    "T11n0310_119:0675c21": "滅度，證少分涅槃向涅槃界。若知一切苦、斷一",
    "T11n0310_119:0675c22": "切集、證一切滅、修一切道，彼於無常敗壞世",
    "T11n0310_119:0675c23": "間得證常寂清涼涅槃。世尊！彼於無護無依",
    "T11n0310_119:0675c24": "世間為護為依。何以故？於諸法中見高下",
    "T11n0310_119:0675c25": "者不證涅槃，智平等者、解脫等者、清淨等",
    "T11n0310_119:0675c26": "者乃證涅槃。是故涅槃名等一味。云何一味？",
    "T11n0310_119:0675c27": "謂解脫味。世尊！若無明地不斷不盡，不得涅",
    "T11n0310_119:0675c28": "槃一味等味。何以故？無明住地不斷不盡故，",
    "T11n0310_119:0675c29": "過恒沙等一切過法，應斷不斷、應盡不盡。過",
    "T11n0310_119:0676a01": "恒沙等一切過法不斷不盡故，過恒沙等諸",
    "T11n0310_119:0676a02": "功德法不了不證。是故無明住地與於一切",
    "T11n0310_119:0676a03": "所應斷法諸隨煩惱為生處故，從於彼生，障",
    "T11n0310_119:0676a04": "心煩惱、障止煩惱、障觀煩惱、障靜慮煩惱，",
    "T11n0310_119:0676a05": "如是乃至障三摩&#x9262;底加行智果證力無畏。",
    "T11n0310_119:0676a06": "所有過恒沙等一切煩惱，如來菩提、佛金剛",
    "T11n0310_119:0676a07": "智之所能斷。諸起煩惱，一切皆依無明住地，",
    "T11n0310_119:0676a08": "無明住地為因緣故。世尊！此起煩惱，剎那剎",
    "T11n0310_119:0676a09": "那與心相應。世尊！無明住地從無始來心不",
    "T11n0310_119:0676a10": "相應。世尊！若復過恒河沙如來菩提、佛金剛",
    "T11n0310_119:0676a11": "智所應斷法，一切皆是無明住地依持建立。",
    "T11n0310_119:0676a12": "譬如一切種子叢林，皆依大地之所生長，若",
    "T11n0310_119:0676a13": "地壞者彼亦隨壞。如是過恒沙等如來菩提、",
    "T11n0310_119:0676a14": "佛金剛智所應斷法，一切皆依無明住地之",
    "T11n0310_119:0676a15": "所生長。若彼無明住地斷者，過恒沙等如來",
    "T11n0310_119:0676a16": "菩提、佛金剛智所應斷法，皆亦隨斷。如是過",
    "T11n0310_119:0676a17": "恒沙等所應斷法，一切煩惱及起煩惱皆已",
    "T11n0310_119:0676a18": "斷故，便能證得過恒沙等不可思議諸佛之",
    "T11n0310_119:0676a19": "法。於一切法而能證得無礙神通，得諸智見",
    "T11n0310_119:0676a20": "離一切過，得諸功德為大法王於法自在，證",
    "T11n0310_119:0676a21": "一切法自在之地，正師子吼，我生已盡、梵",
    "T11n0310_119:0676a22": "行已立、所作已辦、不受後有。是故世尊以師",
    "T11n0310_119:0676a23": "子吼，依於了義一向記說。世尊！不受後有智",
    "T11n0310_119:0676a24": "有二種。何謂為二？一者謂諸如來以調御力",
    "T11n0310_119:0676a25": "摧伏四魔超諸世間，一切有情之所瞻仰；證",
    "T11n0310_119:0676a26": "不思議清淨法身，於所知地得法自在，最勝",
    "T11n0310_119:0676a27": "無上更無所作，不見更有所證之地；具足十",
    "T11n0310_119:0676a28": "力，登於最勝無畏之地，於一切法無礙觀察，",
    "T11n0310_119:0676a29": "正師子吼，不受後有。二者謂阿羅漢及辟支",
    "T11n0310_119:0676b01": "佛，得度無量生死怖畏，受解脫樂，作如是念：",
    "T11n0310_119:0676b02": "『我今已離生死怖畏，不受諸苦。』世尊！阿羅",
    "T11n0310_119:0676b03": "漢辟支佛如是觀察謂不受後有，不證第一",
    "T11n0310_119:0676b04": "蘇息涅槃。彼等於未證地不遇法故，能自解",
    "T11n0310_119:0676b05": "了，我今證得有餘依地，決定當證阿耨多羅",
    "T11n0310_119:0676b06": "三藐三菩提。何以故？聲聞獨覺皆入大乘，而",
    "T11n0310_119:0676b07": "大乘者即是佛乘，是故三乘即是一乘，證一",
    "T11n0310_119:0676b08": "乘者得阿耨多羅三藐三菩提，阿耨多羅三",
    "T11n0310_119:0676b09": "藐三菩提者即是涅槃，言涅槃者即是如來",
    "T11n0310_119:0676b10": "清淨法身，證法身者即是一乘，無異如來、無",
    "T11n0310_119:0676b11": "異法身。言如來者即是法身，證究竟法身者",
    "T11n0310_119:0676b12": "即究竟一乘，究竟一乘者即離相續。何以故？",
    "T11n0310_119:0676b13": "世尊！如來住時無有限量等於後際，如來",
    "T11n0310_119:0676b14": "能以無限大悲無限誓願利益世間，作是說",
    "T11n0310_119:0676b15": "者是名善說。若復說言，如來是常、是無盡法、",
    "T11n0310_119:0676b16": "一切世間究竟依者，亦名善說。是故能於無",
    "T11n0310_119:0676b17": "護世間無依世間與等後際，作無盡歸依、常",
    "T11n0310_119:0676b18": "住歸依、究竟歸依者，謂如來、應、正等覺。法者",
    "T11n0310_119:0676b19": "是一乘道，僧者是三乘眾，此二歸依非究竟",
    "T11n0310_119:0676b20": "依，名少分依。何以故？說一乘道證究竟法",
    "T11n0310_119:0676b21": "身，於後更無說一乘道，三乘眾者有恐怖故；",
    "T11n0310_119:0676b22": "歸依如來求出修學，有所作故，向阿耨多羅",
    "T11n0310_119:0676b23": "三藐三菩提故。二依非究竟依，是有限依。若",
    "T11n0310_119:0676b24": "諸有情如來調伏，歸依如來得法津潤，由信",
    "T11n0310_119:0676b25": "樂心歸依於法及比丘僧。是二歸依，由法津",
    "T11n0310_119:0676b26": "潤信入歸依。如來者非法津潤信入歸依，言",
    "T11n0310_119:0676b27": "如來者是真實依。此二歸依以真實義，即名",
    "T11n0310_119:0676b28": "究竟歸依如來。何以故？如來不異此二歸依，",
    "T11n0310_119:0676b29": "是故如來即三歸依。何以故？說一乘道、如來",
    "T11n0310_119:0676c01": "最勝、具四無畏、正師子吼。若諸如來隨彼所",
    "T11n0310_119:0676c02": "欲，而以方便說於二乘即是大乘。以第一義",
    "T11n0310_119:0676c03": "無有二乘，二乘者同入一乘，一乘者即勝義",
    "T11n0310_119:0676c04": "乘。世尊！聲聞獨覺初證聖諦，非以一智斷諸",
    "T11n0310_119:0676c05": "住地，亦非一智證四遍知諸功德等，亦非以",
    "T11n0310_119:0676c06": "法能善了知此四法義。世尊！於出世智，無",
    "T11n0310_119:0676c07": "有四智漸至漸緣。世尊！出世間智無漸至法，",
    "T11n0310_119:0676c08": "如金剛喻。世尊！聲聞獨覺以於種種聖諦之",
    "T11n0310_119:0676c09": "智斷諸住地，無有出世第一義智。唯有如來、",
    "T11n0310_119:0676c10": "應、正遍知，非諸聲聞獨覺境界，以不思議空",
    "T11n0310_119:0676c11": "性之智，能破一切諸煩惱[穀-禾+卵]。世尊！破煩惱[穀-禾+卵]",
    "T11n0310_119:0676c12": "究竟之智，是名出世第一義智。初聖諦智非",
    "T11n0310_119:0676c13": "究竟智，是於趣向阿耨多羅三藐三菩提智。",
    "T11n0310_119:0676c14": "世尊！真聖義者即非二乘。何以故？聲聞獨覺",
    "T11n0310_119:0676c15": "唯能成就少分功德，名之為聖。世尊！言聖諦",
    "T11n0310_119:0676c16": "者，非諸聲聞獨覺之諦及彼功德。而此諦者，",
    "T11n0310_119:0676c17": "唯有如來、應、正等覺初始了知，然後為彼無",
    "T11n0310_119:0676c18": "明[穀-禾+卵]藏世間眾生開示演說，故名聖諦。世尊！",
    "T11n0310_119:0676c19": "此聖諦者，甚深微妙、難見難了、不可分別、非",
    "T11n0310_119:0676c20": "思量境，一切世間所不能信。唯有如來、應、正",
    "T11n0310_119:0676c21": "等覺之所能知。何以故？此說甚深如來之藏。",
    "T11n0310_119:0676c22": "如來藏者是佛境界，非諸聲聞獨覺所行。於",
    "T11n0310_119:0676c23": "如來藏說聖諦義，此如來藏甚深微妙，所說",
    "T11n0310_119:0676c24": "聖諦亦復深妙，難見難了、不可分別、非思量",
    "T11n0310_119:0676c25": "境，一切世間所不能信，唯有如來、應、正等覺",
    "T11n0310_119:0676c26": "之所能知。若於無量煩惱所纏如來之藏不",
    "T11n0310_119:0676c27": "疑惑者，於出一切煩惱之藏如來法身亦無",
    "T11n0310_119:0676c28": "疑惑。世尊！若有於此如來之藏及佛法身不",
    "T11n0310_119:0676c29": "可思議佛祕密境心得究竟，於彼所說二聖",
    "T11n0310_119:0677a01": "諦義能信能了、能生勝解。何等名為二聖諦",
    "T11n0310_119:0677a02": "義？所謂有作及以無作。作聖諦者，是不圓",
    "T11n0310_119:0677a03": "滿四聖諦義。何以故？由他護故，而不能得",
    "T11n0310_119:0677a04": "知一切苦、斷一切集、證一切滅、修一切道，是",
    "T11n0310_119:0677a05": "故不知有為無為及於涅槃。世尊！無作諦",
    "T11n0310_119:0677a06": "者，是說圓滿四聖諦義。何以故？能自護",
    "T11n0310_119:0677a07": "故，知一切苦、斷一切集、證一切滅、修一切",
    "T11n0310_119:0677a08": "道。如是所說八聖諦義，如來但以四聖諦說。",
    "T11n0310_119:0677a09": "於此無作四聖諦義，唯有如來、應、正等覺作",
    "T11n0310_119:0677a10": "事究竟，非阿羅漢及辟支佛力所能及。何以",
    "T11n0310_119:0677a11": "故？非諸勝劣下中上法能證涅槃。云何如來",
    "T11n0310_119:0677a12": "於無作諦得事究竟？謂諸如來、應、正等覺，遍",
    "T11n0310_119:0677a13": "知諸苦，斷諸煩惱及超煩惱所攝苦集，能",
    "T11n0310_119:0677a14": "證一切意生身蘊所有苦滅，及修一切苦滅",
    "T11n0310_119:0677a15": "之道。世尊！非壞法故名為苦滅。何以故？言",
    "T11n0310_119:0677a16": "苦滅者，無始無作、無起無盡、常住不動、本",
    "T11n0310_119:0677a17": "性清淨、出煩惱[穀-禾+卵]。世尊！如來成就過於恒沙，",
    "T11n0310_119:0677a18": "具解脫智不思議法，說名法身。世尊！如是法",
    "T11n0310_119:0677a19": "身不離煩惱，名如來藏。世尊！如來藏者，即是",
    "T11n0310_119:0677a20": "如來空性之智。如來藏者，一切聲聞獨覺所",
    "T11n0310_119:0677a21": "未曾見亦未曾得，唯佛了知及能作證。世",
    "T11n0310_119:0677a22": "尊！此如來藏空性之智復有二種。何等為二？",
    "T11n0310_119:0677a23": "謂空如來藏，所謂離於不解脫智一切煩惱。",
    "T11n0310_119:0677a24": "世尊！不空如來藏具過恒沙佛解脫智不思",
    "T11n0310_119:0677a25": "議法。世尊！此二空智，諸大聲聞由信能入。世",
    "T11n0310_119:0677a26": "尊！如是一切聲聞獨覺空性之智，於四倒境",
    "T11n0310_119:0677a27": "攀緣而轉，是故一切聲聞獨覺所未曾見亦",
    "T11n0310_119:0677a28": "未曾證。一切苦滅唯佛現證，壞諸煩惱修苦",
    "T11n0310_119:0677a29": "滅道。世尊！此四諦中，三諦無常，一諦是常。",
    "T11n0310_119:0677b01": "何以故？如是三諦入有為相，有為相者則是",
    "T11n0310_119:0677b02": "無常。言無常者是破壞法，破壞法者非諦非",
    "T11n0310_119:0677b03": "常非歸依處。是故三諦以第一義非諦非常",
    "T11n0310_119:0677b04": "非歸依處。世尊！一苦滅諦離有為相，離有為",
    "T11n0310_119:0677b05": "相則性常住，性常住者非破壞法，非破壞者",
    "T11n0310_119:0677b06": "是諦是常、是歸依處。世尊！是故苦滅聖諦以",
    "T11n0310_119:0677b07": "勝義故，是諦是常是歸依處。世尊！此苦滅諦",
    "T11n0310_119:0677b08": "是不思議，過諸有情心識境界，亦非一切聲",
    "T11n0310_119:0677b09": "聞獨覺智所能及。譬如生盲不見眾色，七日",
    "T11n0310_119:0677b10": "嬰兒不見日輪。苦滅諦者亦復如是，非諸凡",
    "T11n0310_119:0677b11": "夫心識所緣，亦非一切聲聞獨覺智之境界。",
    "T11n0310_119:0677b12": "凡夫識者謂二邊見，一切聲聞獨覺智者名",
    "T11n0310_119:0677b13": "為淨智。言邊見者，於五取蘊執著為我，生",
    "T11n0310_119:0677b14": "異分別。邊見有二。何者為二？所謂常見及以",
    "T11n0310_119:0677b15": "斷見。世尊！若復有見生死無常涅槃是常，非",
    "T11n0310_119:0677b16": "斷常見是名正見。何以故？諸計度者見身",
    "T11n0310_119:0677b17": "諸根受者思者現法滅壞，於有相續不能了",
    "T11n0310_119:0677b18": "知，盲無慧目起於斷見。於心相續剎那滅壞，",
    "T11n0310_119:0677b19": "愚闇不了意識境界，起於常見。世尊！然彼彼",
    "T11n0310_119:0677b20": "義過諸分別及下劣見，由諸愚夫妄生異想",
    "T11n0310_119:0677b21": "顛倒執著，謂斷謂常。[0677b21] 「世尊！顛倒有情於五取",
    "T11n0310_119:0677b22": "蘊，無常常想、苦為樂想、無我我想、不淨淨",
    "T11n0310_119:0677b23": "想。聲聞獨覺所有淨智，於如來境及佛法身",
    "T11n0310_119:0677b24": "所未曾見。或有眾生信如來故，於如來所起",
    "T11n0310_119:0677b25": "於常想、樂想、我想及於淨想，非顛倒見即是",
    "T11n0310_119:0677b26": "正見。何以故？如來法身是常波羅蜜、樂波",
    "T11n0310_119:0677b27": "羅蜜、我波羅蜜、淨波羅蜜。若諸有情作如是",
    "T11n0310_119:0677b28": "見是名正見，若正見者名真佛子，從佛口",
    "T11n0310_119:0677b29": "生、從正法生、從法化生、得佛法分。世尊！言",
    "T11n0310_119:0677c01": "淨智者，則是一切聲聞獨覺智波羅蜜。此之",
    "T11n0310_119:0677c02": "淨智，於苦滅諦尚非境界，況苦滅諦。是四入",
    "T11n0310_119:0677c03": "流智之所行。何以故？三乘初業不愚法者，能",
    "T11n0310_119:0677c04": "於彼義當證當了。世尊！為何義故說四入流？",
    "T11n0310_119:0677c05": "世尊！此四入流是世間法。世尊！唯一入流，於",
    "T11n0310_119:0677c06": "諸入流為最為上，以第一義是為入流、是為",
    "T11n0310_119:0677c07": "歸依、是苦滅諦。[0677c07] 「世尊！生死者依如來藏，以",
    "T11n0310_119:0677c08": "如來藏故說前際不可了知。世尊！有如來藏",
    "T11n0310_119:0677c09": "故得有生死，是名善說。世尊！生死者，諸受根",
    "T11n0310_119:0677c10": "滅無間相續未受根起，名為生死。世尊！生死",
    "T11n0310_119:0677c11": "二法是如來藏，於世俗法名為生死。世尊！死",
    "T11n0310_119:0677c12": "者諸受根滅，生者諸受根起，如來藏者則不",
    "T11n0310_119:0677c13": "生不死、不昇不墜、離有為相。世尊！如來藏者",
    "T11n0310_119:0677c14": "常恒不壞，是故世尊！如來藏者與不離解脫",
    "T11n0310_119:0677c15": "智藏是依是持，是為建立。亦與外離不解脫",
    "T11n0310_119:0677c16": "智諸有為法依持建立。世尊！若無如來藏",
    "T11n0310_119:0677c17": "者，應無厭苦樂求涅槃。何以故？於此六識及",
    "T11n0310_119:0677c18": "以所知如是七法，剎那不住不受眾苦，不堪",
    "T11n0310_119:0677c19": "厭離願求涅槃。如來藏者，無有前際無生無",
    "T11n0310_119:0677c20": "滅，法受諸苦。彼為厭苦，願求涅槃。世尊！如來",
    "T11n0310_119:0677c21": "藏者，非有我人眾生壽者。如來藏者，身見有",
    "T11n0310_119:0677c22": "情、顛倒有情、空見有情，非所行境。世尊！如",
    "T11n0310_119:0677c23": "來藏者是法界藏，是法身藏、出世間藏、性清",
    "T11n0310_119:0677c24": "淨藏，此本性淨。如來藏者如我所解，縱為客",
    "T11n0310_119:0677c25": "塵煩惱所染，猶是不可思議如來境界。何以",
    "T11n0310_119:0677c26": "故？世尊！剎那剎那善不善心客塵煩惱所不",
    "T11n0310_119:0677c27": "能染。何以故？煩惱不觸心，心不觸煩惱。云何",
    "T11n0310_119:0677c28": "不觸法而能得染心？世尊！由有煩惱有隨染",
    "T11n0310_119:0677c29": "心。隨煩惱染難解難了，唯佛世尊為眼、為智、",
    "T11n0310_119:0678a01": "為法根本、為尊、為導、為正法依，如實知見。」",
    "T11n0310_119:0678a02": "[0678a02] 爾時世尊歎勝鬘夫人言：「善哉善哉，如汝所",
    "T11n0310_119:0678a03": "說。性清淨心隨煩惱染，難可了知。復次勝鬘！",
    "T11n0310_119:0678a04": "有二種法難可了知。何等為二？謂性清淨心",
    "T11n0310_119:0678a05": "難可了知，彼心為煩惱染亦難了知。如此二",
    "T11n0310_119:0678a06": "法，汝及成就大法菩薩乃能聽受，諸餘聲聞",
    "T11n0310_119:0678a07": "由信能解。勝鬘！若我弟子增上信者，隨順法",
    "T11n0310_119:0678a08": "智，於此法中而得究竟。順法智者，觀根識",
    "T11n0310_119:0678a09": "境，觀察業報，觀羅漢眠觀心自在愛樂禪樂，",
    "T11n0310_119:0678a10": "觀聲聞獨覺聖神變通。由成就此五善巧觀，",
    "T11n0310_119:0678a11": "現在未來聲聞弟子因增上信隨順法智，善",
    "T11n0310_119:0678a12": "能解了性清淨心煩惱所染而得究竟。勝鬘！",
    "T11n0310_119:0678a13": "是究竟者為大乘因。汝今當知信如來者，於",
    "T11n0310_119:0678a14": "甚深法不生誹謗。」[0678a14] 爾時勝鬘夫人白佛言：「世",
    "T11n0310_119:0678a15": "尊！復有餘義能多利益。我當承佛威神之力，",
    "T11n0310_119:0678a16": "演說斯事。」[0678a16] 佛言：「善哉。今恣汝說。」[0678a16] 勝鬘夫人言：",
    "T11n0310_119:0678a17": "「有三種善男子善女人，於甚深法離自毀傷，",
    "T11n0310_119:0678a18": "生多功德入大乘道。何等為三？若善男子善",
    "T11n0310_119:0678a19": "女人等，能自成就甚深法智，或有成就隨順",
    "T11n0310_119:0678a20": "法智，或有於此甚深法中不能解了，仰推如",
    "T11n0310_119:0678a21": "來，唯佛所知非我境界。除此三種善男子善",
    "T11n0310_119:0678a22": "女人已，諸餘有情於甚深法，隨己所取執著",
    "T11n0310_119:0678a23": "妄說，違背正法習諸外道。腐敗種子，設在餘",
    "T11n0310_119:0678a24": "方應往除滅。彼腐敗者，一切天人應共摧伏。」",
    "T11n0310_119:0678a25": "[0678a25] 勝鬘夫人說是語已，與諸眷屬頂禮佛足。時",
    "T11n0310_119:0678a26": "佛世尊讚言：「善哉。勝鬘！於甚深法方便守護，",
    "T11n0310_119:0678a27": "降伏怨敵善能通達。汝已親近百千俱胝諸",
    "T11n0310_119:0678a28": "佛如來，能說此義。」爾時世尊放勝光明普照",
    "T11n0310_119:0678a29": "大眾，身昇虛空高七多羅量，以神通力足步",
    "T11n0310_119:0678b01": "虛空還舍衛城。[0678b01] 時勝鬘夫人與諸眷屬，瞻仰",
    "T11n0310_119:0678b02": "世尊目不暫捨，過眼境已歡喜踊躍，遞共稱",
    "T11n0310_119:0678b03": "歎如來功德，一心念佛還無&#x9B2A;城，勸友稱王",
    "T11n0310_119:0678b04": "建立大乘。城中女人七歲已上化以大乘，友",
    "T11n0310_119:0678b05": "稱大王亦以大乘化諸男子七歲已上，舉國",
    "T11n0310_119:0678b06": "人民無不學者。",
    "T11n0310_119:0678b07": "[0678b07] 爾時世尊入逝多林，告尊者阿難及念天帝。",
    "T11n0310_119:0678b08": "時天帝釋與諸眷屬應念而至住於佛前。爾",
    "T11n0310_119:0678b09": "時世尊告帝釋言：「憍尸迦！汝當受持此經演",
    "T11n0310_119:0678b10": "說開示，為三十三天得安樂故。」復告阿難：「汝",
    "T11n0310_119:0678b11": "亦受持，為諸四眾分別演說。」[0678b11] 時天帝釋白佛",
    "T11n0310_119:0678b12": "言：「世尊！當何名斯經？云何奉持？」[0678b12] 佛告天帝：",
    "T11n0310_119:0678b13": "「此經成就無邊功德，一切聲聞獨覺力不能",
    "T11n0310_119:0678b14": "及，況餘有情。憍尸迦當知，此經甚深微妙大",
    "T11n0310_119:0678b15": "功德聚，今當為汝略說其名。諦聽諦聽，善思",
    "T11n0310_119:0678b16": "念之。」[0678b16] 時天帝釋及尊者阿難白言：「善哉世尊！",
    "T11n0310_119:0678b17": "唯然受教。」[0678b17] 佛言：「此經讚歎如來真實功德，應",
    "T11n0310_119:0678b18": "如是持；說不思議十種弘誓，應如是持；以一",
    "T11n0310_119:0678b19": "大願攝一切願，應如是持；說不思議攝受正",
    "T11n0310_119:0678b20": "法，應如是持；說入一乘，應如是持；說無邊",
    "T11n0310_119:0678b21": "諦，應如是持；說如來藏，應如是持；說佛法",
    "T11n0310_119:0678b22": "身，應如是持；說空性義隱覆真實，應如是持；",
    "T11n0310_119:0678b23": "說一諦義，應如是持；說常住不動寂靜一依，",
    "T11n0310_119:0678b24": "應如是持；說顛倒真實，應如是持；說自性清",
    "T11n0310_119:0678b25": "淨心煩惱隱覆，應如是持；說如來真子，應如",
    "T11n0310_119:0678b26": "是持；說勝鬘夫人正師子吼，應如是持。復次",
    "T11n0310_119:0678b27": "憍尸迦！此經所說斷一切疑，決定了義入一",
    "T11n0310_119:0678b28": "乘道。憍尸迦！今以所說勝鬘夫人師子吼經",
    "T11n0310_119:0678b29": "付囑於汝，乃至法住，於十方界開示演說。」[0678b29] 天",
    "T11n0310_119:0678c01": "帝釋言：「善哉世尊！唯然受教。」[0678c01] 時天帝釋、尊者",
    "T11n0310_119:0678c02": "阿難，及諸大會天、人、阿修羅、健闥婆等，聞佛",
    "T11n0310_119:0678c03": "所說，皆大歡喜，信受奉行。"
}