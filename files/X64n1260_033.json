{
    "X64n1260_033:0248a16": "列祖提綱錄卷第三十三",
    "X64n1260_033:0248a18": "武林十八澗理安禪寺住持婁東行悅集",
    "X64n1260_033:0248a19": "謝西序頭首提綱(首座 書記 藏主 知殿 侍者)",
    "X64n1260_033:0248a20": "[0248a20] 真淨文禪師謝主首上堂。實際理地不受一塵。佛事",
    "X64n1260_033:0248a21": "門中不捨一法。乃拈拄杖云。不是一法又捨箇什麼",
    "X64n1260_033:0248a22": "佛事也。三德六味施佛及僧。法界人天普同供養。受",
    "X64n1260_033:0248a23": "供養則不無。還知滋味也無。若不知。分付與首座。復",
    "X64n1260_033:0248a24": "敲香臺云。五千餘軸言言異。一一龍宮海藏來。遂擲",
    "X64n1260_033:0248b01": "下云。實際理地不用安排。分付與藏主。",
    "X64n1260_033:0248b02": "[0248b02] 佛朗性禪師敘謝頭首上堂。布毛纔吹。化現無邊華",
    "X64n1260_033:0248b03": "藏世界。金槌在握。縱擒一切諸佛如來。撲碎茶甌。金",
    "X64n1260_033:0248b04": "聲玉振。挈漏燈盞。耀古騰今。兔角丈橫挑大千日月。",
    "X64n1260_033:0248b05": "龜毛拂運轉塵剎法輪。物物圓通頭頭具足。還見佛",
    "X64n1260_033:0248b06": "國山[跳-兆+孛]跳撞破汝諸人鼻孔擢瞎汝諸人眼睛麼。喝",
    "X64n1260_033:0248b07": "一喝。春風夏雨應時來。李白桃紅次第開。",
    "X64n1260_033:0248b08": "[0248b08] 敘謝頭首上堂。是善是惡一切俱忘。凡聖情盡即大",
    "X64n1260_033:0248b09": "道場。冬樹花發。炎月&#x6C37;霜。拈法界用易短為長。以太",
    "X64n1260_033:0248b10": "&#x8657;口吞吐十方。大眾委悉麼。良久云。圓超空色摩尼",
    "X64n1260_033:0248b11": "寶。開鑿人天沒限量。卓拄杖噓一噓下座。",
    "X64n1260_033:0248b12": "[0248b12] 笑隱訢禪師謝頭首上堂。看看臘月二十五。雲門一",
    "X64n1260_033:0248b13": "曲憑誰委。打&#x76B7;當陽普請看。萬象森羅齊起舞。西序",
    "X64n1260_033:0248b14": "叢林喜得人。&#x51B2;霄鸞鳳看高舉。進退威儀揖讓時。就",
    "X64n1260_033:0248b15": "中一喝分賓主。且道那箇是賓那箇是主。喝一喝。甜",
    "X64n1260_033:0248b16": "瓜徹蔕甜。苦瓜連根苦。",
    "X64n1260_033:0248b17": "[0248b17] 南石琇禪師謝頭首兼祈雨上堂。靈利衲僧轉轆轆",
    "X64n1260_033:0248b18": "地。對賓客側身而立。結眾緣化炭化糧。聽欄雞&#x76B7;翅",
    "X64n1260_033:0248b19": "而鳴。看茶瓢從地[跳-兆+孛]跳。卓拄杖云。夜來江上雨。分作",
    "X64n1260_033:0248b20": "萬家流。",
    "X64n1260_033:0248b21": "[0248b21] 五祖演禪師謝首座上堂。椎破蟠桃核得見其仁。捋",
    "X64n1260_033:0248b22": "斷驪龍鬚得遇其寶。雖然如是。也未是好手。黃帝失",
    "X64n1260_033:0248b23": "玄珠於赤水。使智索之而不得。使離朱索之而不得。",
    "X64n1260_033:0248b24": "使契詬索之而不得。乃使罔象。直饒罔象得之。亦未",
    "X64n1260_033:0248c01": "是好手。爭似今日與大眾同使一箇通事舍人。雖然",
    "X64n1260_033:0248c02": "如是。也只得一半。",
    "X64n1260_033:0248c03": "[0248c03] 謝首座上堂。彌勒看不見。釋迦說不得。恁麼尊貴生。",
    "X64n1260_033:0248c04": "日用無差忒。得不得。識不識。三德六味味逾多。千古",
    "X64n1260_033:0248c05": "萬古為規則。",
    "X64n1260_033:0248c06": "[0248c06] 雲外岫禪師謝首座知客藏主上堂。以拂子打圓相",
    "X64n1260_033:0248c07": "云。摩訶衍法。離四句絕百非。又打一圓相云。禮之用",
    "X64n1260_033:0248c08": "和為貴先。王之道斯為美。又打一圓云。摩尼珠人不",
    "X64n1260_033:0248c09": "識。如來藏裏親收得。大眾見麼。所見不同。互有得失。",
    "X64n1260_033:0248c10": "天童者裏。毋固毋必。",
    "X64n1260_033:0248c11": "[0248c11] 覺源曇禪師謝前堂首座上堂。恢楊岐宗風。坐南泉",
    "X64n1260_033:0248c12": "&#x9262;位。佛祖命根。衲僧巴鼻。卓拄杖云。東頭買賤。西頭",
    "X64n1260_033:0248c13": "賣貴。",
    "X64n1260_033:0248c14": "[0248c14] 雪巖欽禪師謝首座維那上堂。人天眼目。佛祖綱維。",
    "X64n1260_033:0248c15": "千差萬別。一以貫之。如何見得。克賓法戰不勝。南泉",
    "X64n1260_033:0248c16": "斬&#x5374;&#x732B;兒。",
    "X64n1260_033:0248c17": "[0248c17] 千巖長禪師謝首座上堂。舉五祖和尚云。槌破蟠桃",
    "X64n1260_033:0248c18": "核得見其仁。捋斷驪龍鬚得遇其寶。雖然如是。未是",
    "X64n1260_033:0248c19": "好手。爭如我伏龍山中天章首座。也不槌碎蟠桃核。",
    "X64n1260_033:0248c20": "頭頭應用皆仁。也不捋斷驪龍鬚。處處全彰其寶。呼",
    "X64n1260_033:0248c21": "釋迦彌勒為&#x7AC8;下之奴。拈丈六金身作一莖之草。吹",
    "X64n1260_033:0248c22": "毛一拂血濺梵天。珊瑚樹林紅日杲杲。雖然如是。也",
    "X64n1260_033:0248c23": "只得一半。下座。",
    "X64n1260_033:0248c24": "[0248c24] 元叟端禪師謝首座維那上堂。金槌未動以前。大地",
    "X64n1260_033:0249a01": "山河百雜碎。玉麈未揮之際。森羅萬象盡交參。殷人",
    "X64n1260_033:0249a02": "以&#x6822;。周人以栗。家住海門東。黃昏候日出。",
    "X64n1260_033:0249a03": "[0249a03] 謝首座藏主侍者上堂。開口道著。鷂子過新羅。舉步",
    "X64n1260_033:0249a04": "踏著。猢猻入布袋。趙州會下二僧相推不肯作第一",
    "X64n1260_033:0249a05": "座。義出豐年。南泉道。王老師與汝往來者是藏。儉生",
    "X64n1260_033:0249a06": "不孝。忠國師云。將謂我孤負汝。元來汝孤負我。爛泥",
    "X64n1260_033:0249a07": "裏有刺。中天竺快便難逢。一時掀翻了也。會則天高",
    "X64n1260_033:0249a08": "東南。不會則地傾西北。",
    "X64n1260_033:0249a09": "[0249a09] 上堂謝首座。東弗于逮打&#x76B7;。西瞿耶尼說禪。南贍部",
    "X64n1260_033:0249a10": "洲喫飯。北鬱單越&#x5647;眠。鐘樓上念讚。床&#x811A;下種菜。勝",
    "X64n1260_033:0249a11": "首座道。猛虎當路坐。摘楊花摘楊花。",
    "X64n1260_033:0249a12": "[0249a12] 用彰俊禪師謝首座知客侍者直歲上堂。索犀牛扇",
    "X64n1260_033:0249a13": "子。無風起浪。問眉間挂劍。平地干戈。二俱莫涉。別有",
    "X64n1260_033:0249a14": "條章。撲碎玻璃盞子。拈起無柄钁頭。淺鋤明月。深種",
    "X64n1260_033:0249a15": "白雲。時時歌堯舜之風。日日樂羲皇之化。且知恩報",
    "X64n1260_033:0249a16": "恩一句作麼生道。九萬里鵬纔展翼。十千年鶴便翱",
    "X64n1260_033:0249a17": "翔。",
    "X64n1260_033:0249a18": "[0249a18] 笑隱訢禪師謝書記藏主侍者上堂。臨濟三玄三要。",
    "X64n1260_033:0249a19": "指鹿為馬。黃龍佛手驢&#x811A;。喚金作&#x936E;。一大藏教是切",
    "X64n1260_033:0249a20": "&#x811A;。三千剎海一浮漚。吾孤負汝汝孤負我。劍去已遠",
    "X64n1260_033:0249a21": "刻舟奚求。休休。青山歸未得。又過一年秋。",
    "X64n1260_033:0249a22": "[0249a22] 雪巖欽禪師上堂謝&#x56E6;道講師復巖藏主。一心三觀。",
    "X64n1260_033:0249a23": "一句三玄。曾無彼此。休分教禪。迴途復妙也枯木巖",
    "X64n1260_033:0249a24": "前差路。窮&#x56E6;極流兮海底紅塵&#x4E98;天。只如一大藏教",
    "X64n1260_033:0249b01": "是箇切&#x811A;。畢竟切什麼字。卓拄杖云。十卜千千。",
    "X64n1260_033:0249b02": "[0249b02] 唯庵然禪師謝藏主維那上堂。天無門。地無戶。俊快",
    "X64n1260_033:0249b03": "衲僧一任來去。藏裏摩尼照徹十方。洞裏桃花千葩",
    "X64n1260_033:0249b04": "競吐。假劫外之春風。應今時之律呂。海神夜半看鮫",
    "X64n1260_033:0249b05": "珠。眼光挂在扶桑樹。喝一喝。",
    "X64n1260_033:0249b06": "[0249b06] 石屋珙禪師謝藏主上堂。今朝八月一十五。樹凋葉",
    "X64n1260_033:0249b07": "落金風露。野狐窟宅梵王宮。狗子尾巴書卍字。大藏",
    "X64n1260_033:0249b08": "小藏從何來。拈拄杖云。盡從者裏流將去。等閒道箇",
    "X64n1260_033:0249b09": "&#x9262;囉娘。截斷古今閒露布。",
    "X64n1260_033:0249b10": "[0249b10] 了庵欲禪師上堂。一大藏教是箇切&#x811A;。畢竟正文無",
    "X64n1260_033:0249b11": "人道著。你要識正文麼。上大人。丘乙己。化三千。七十",
    "X64n1260_033:0249b12": "士。爾小生。八九子。佳作仁。可知禮也。眾中忽有箇衲",
    "X64n1260_033:0249b13": "僧出來道。恁麼提唱實謂聞所未聞。山僧不免分付",
    "X64n1260_033:0249b14": "維那明&#x7ABB;下安排。忽若更道。恁麼提唱料掉沒交涉。",
    "X64n1260_033:0249b15": "山僧亦未免分付明&#x7ABB;下安排。何故。直&#x920E;釣鯨&#x9F08;。曲",
    "X64n1260_033:0249b16": "&#x920E;釣龜&#x9F08;。金&#x9DC4;啼上玉闌干。別有佳聲繼前哲。喝一",
    "X64n1260_033:0249b17": "喝。",
    "X64n1260_033:0249b18": "[0249b18] 上堂。一大藏教束之高閣。長期短期無繩自縛。莫更",
    "X64n1260_033:0249b19": "紛紛紜紜。直須灑灑落落。楊岐一頭驢。只有三隻&#x811A;。",
    "X64n1260_033:0249b20": "潘閬倒騎歸。跌殺黃番綽。五味拈來饡秤錘。別有香",
    "X64n1260_033:0249b21": "風滿寥廓。喝。復舉道吾和尚云。高不在絕頂。富不在",
    "X64n1260_033:0249b22": "福嚴。樂不在天堂。苦不在地獄。相識滿天下。知心能",
    "X64n1260_033:0249b23": "幾人。大慧和尚云。高在絕頂。富在福嚴。樂在天堂。苦",
    "X64n1260_033:0249b24": "在地獄。誰知席帽下。元是昔愁人。師云。二大老一人",
    "X64n1260_033:0249c01": "高高處觀之不足。一人低低處平之有餘。唱教門中",
    "X64n1260_033:0249c02": "足可觀光。若約衲僧門下。猶欠悟在。本覺又作麼生。",
    "X64n1260_033:0249c03": "但將飯向無心&#x76CC;。自有人提折&#x811A;鐺。",
    "X64n1260_033:0249c04": "[0249c04] 石屋珙禪師謝殿主淨頭上堂。一身清淨則多身清",
    "X64n1260_033:0249c05": "淨。一世界清淨則多世界清淨。東司頭&#x81F0;氣。佛殿裏",
    "X64n1260_033:0249c06": "蓬塵。從什麼處得來。以手掩鼻云。又有一點也。",
    "X64n1260_033:0249c07": "[0249c07] 鐵關樞禪師謝殿主上堂。如何是佛殿裏底。悉哩蘇",
    "X64n1260_033:0249c08": "盧蘇盧悉哩。江國春風吹不起。鷓鴣啼在深花裏。擊",
    "X64n1260_033:0249c09": "拂子。",
    "X64n1260_033:0249c10": "[0249c10] 覺源曇禪師謝侍者上堂。文遠當年侍趙州。東司說",
    "X64n1260_033:0249c11": "法未輕酬。回光一念分明處。午夜霜清月滿樓。",
    "X64n1260_033:0249c12": "謝東序知事提綱(知事 監院 都監寺 維那 典座)",
    "X64n1260_033:0249c13": "[0249c13] 五祖演禪師謝主事上堂。文殊張帆。普賢把柁。勢至",
    "X64n1260_033:0249c14": "觀音共相唱和。嬴得雙泉鬧中打坐。打坐即不無。且",
    "X64n1260_033:0249c15": "道下水船一曲作麼生唱。囉邏哩囉邏哩。俗氣不除。",
    "X64n1260_033:0249c16": "[0249c16] 虎丘隆禪師謝知事上堂。萬里浮雲捲碧天。年年此",
    "X64n1260_033:0249c17": "夜十分圓。令人轉憶寒山子。說似吾心恰宛然。所以",
    "X64n1260_033:0249c18": "道。欲明恁麼事。還他恁麼人。若是恁麼人。須明恁麼",
    "X64n1260_033:0249c19": "事。便能以此心相照。以此心相知。扶持野老無盡家",
    "X64n1260_033:0249c20": "風。成就叢林萬世基業。其把定也離念絕塵更無滲",
    "X64n1260_033:0249c21": "漏。其放行也光生瓦礫和氣靄然。高低普應前後無",
    "X64n1260_033:0249c22": "差。且道此人成得箇什麼邊事。還委悉麼。將此身心",
    "X64n1260_033:0249c23": "奉塵剎。是則名為報佛恩。",
    "X64n1260_033:0249c24": "[0249c24] 謝知事頭首上堂。鋒芒未露如天普&#x8462;。古帆未挂似",
    "X64n1260_033:0250a01": "地普擎。所以道。天不言。四時行焉。地不言。萬物生焉。",
    "X64n1260_033:0250a02": "萬物生則遷謝不停。四時行則寒暑流轉各居其位",
    "X64n1260_033:0250a03": "去。寒時大家寒。熱時大家熱。是法住法位世間相常",
    "X64n1260_033:0250a04": "住。無一法不為妙用。無一物不為真如。處處真。無回",
    "X64n1260_033:0250a05": "互。塵塵爾。絕承當。須是其中人。方能恁麼去。便能橫",
    "X64n1260_033:0250a06": "身擔荷翊贊叢林。自利利他得大解脫。其或未然。好",
    "X64n1260_033:0250a07": "事不須頻話會。留將和氣暖丹田。",
    "X64n1260_033:0250a08": "[0250a08] 育王諶禪師謝知事上堂。尺頭有寸鑑者猶稀。秤尾",
    "X64n1260_033:0250a09": "無星且莫錯認。若欲定古今輕重。較佛祖短長。但請",
    "X64n1260_033:0250a10": "於中著一隻眼。果能一尺還他十寸。八兩元是半觔。",
    "X64n1260_033:0250a11": "自然內外和平家國無事。山僧今日已是兩手分付。",
    "X64n1260_033:0250a12": "汝等諸人還肯信受奉行也無。尺量刀剪遍世間。誌",
    "X64n1260_033:0250a13": "公不是閒和尚。",
    "X64n1260_033:0250a14": "[0250a14] 應庵華禪師謝知事上堂。一喝分賓主。照用一時行。",
    "X64n1260_033:0250a15": "要會箇中意。日午打三更。祇如一喝未施已前。還有",
    "X64n1260_033:0250a16": "賓主也無。既分之後。那箇是賓那箇是主。者裏緇素",
    "X64n1260_033:0250a17": "得出。賓則始終賓。主則始終主。祇如賓不是賓主不",
    "X64n1260_033:0250a18": "是主。且一喝落在什麼處。橫按鏌&#x9381;全正令。太平寰",
    "X64n1260_033:0250a19": "宇斬癡頑。",
    "X64n1260_033:0250a20": "[0250a20] 天目禮禪師謝知事上堂。擔荷山門非止一事。官府",
    "X64n1260_033:0250a21": "莊司山園田地。呷醋咬薑量茶數米。金不博金水不",
    "X64n1260_033:0250a22": "洗水。因甚如此。楊岐驢。玄沙虎。",
    "X64n1260_033:0250a23": "[0250a23] 真淨文禪師謝監院上堂。身是光明幢。心是神通藏。",
    "X64n1260_033:0250a24": "大眾各自照顧抖擻精神。而今現定。僧也如是。俗也",
    "X64n1260_033:0250b01": "如是。釋迦也如是。彌勒也如是。還有人信得及麼。若",
    "X64n1260_033:0250b02": "信得及不為分外。若信不及亦不虧欠。信與不信。光",
    "X64n1260_033:0250b03": "明幢神通藏。各自參堂去。下座。",
    "X64n1260_033:0250b04": "[0250b04] 圓悟勤禪師謝監寺上堂。滴水&#x6C37;生。百了千當。鐵作",
    "X64n1260_033:0250b05": "脊梁骨。金鑄堅實心。荷負叢林。贊弼知識。典刑可法。",
    "X64n1260_033:0250b06": "直下撲實頭底。且道是什麼人。相逢相見呵呵笑。更",
    "X64n1260_033:0250b07": "有春風春又春。",
    "X64n1260_033:0250b08": "[0250b08] 謝監院上堂。舉藥山一日語雲巖云。與我喚沙彌來。",
    "X64n1260_033:0250b09": "巖云和尚喚他作什麼。山云我有箇折&#x811A;鐺子要伊",
    "X64n1260_033:0250b10": "提上挈下。巖云恁麼則與和尚共出一隻手也。師云。",
    "X64n1260_033:0250b11": "道頭知尾舉一明三。山僧有箇小頌。一步&#x6FF6;一步。一",
    "X64n1260_033:0250b12": "著高一著。提折&#x811A;鐺兒。施阿伽&#x9641;藥。須彌土一撮。滄",
    "X64n1260_033:0250b13": "溟水半杓。快意唱巴歌。過屠門大嚼。",
    "X64n1260_033:0250b14": "[0250b14] 石屋珙禪師謝都寺冬齋并維那上堂。一&#x5FA7;一切。一",
    "X64n1260_033:0250b15": "切&#x5FA7;一。香積世界以香飯為佛事。南閻浮提以音聲",
    "X64n1260_033:0250b16": "為佛事。東勝神州打槌。西瞿耶尼普請。懷州牛喫禾。",
    "X64n1260_033:0250b17": "益州馬腹脹。麤餐易飽。細嚼難饑。只恐不是玉。是玉",
    "X64n1260_033:0250b18": "也大奇。",
    "X64n1260_033:0250b19": "[0250b19] 圓悟勤禪師謝維那直歲上堂。烹金琢玉須資作者",
    "X64n1260_033:0250b20": "鉗鎚。荷教扶宗必仗本分兄弟。交為肘臂。互作主。賓",
    "X64n1260_033:0250b21": "便可以顯大機發大用。布慈雲灑甘露。駕慈航觀斷",
    "X64n1260_033:0250b22": "岸。超生死越涅槃。令他天下衲僧頂門上放光。&#x811A;跟",
    "X64n1260_033:0250b23": "下歷落。箇箇如龍如虎。人人玉轉珠回。非唯扶&#x7AEA;叢",
    "X64n1260_033:0250b24": "林。亦乃流通正眼。豈不是奇特事。敢問大眾。奇特一",
    "X64n1260_033:0250c01": "句作麼生道。妙舞更須誇&#x5FA7;拍。三臺須是大家催。",
    "X64n1260_033:0250c02": "[0250c02] 應庵華禪師謝維那上堂。舉興化問克賓維那。汝不",
    "X64n1260_033:0250c03": "久為唱道之師。賓云不入者保社。化云會了不入不",
    "X64n1260_033:0250c04": "會不入。賓云總不與麼。化便打。乃云。克賓維那法戰",
    "X64n1260_033:0250c05": "不勝。罰錢五貫。設饡飯一堂。至來日齋時。化自白椎",
    "X64n1260_033:0250c06": "云。克賓維那法戰不勝。不得喫飯。即便趕出。雪竇云。",
    "X64n1260_033:0250c07": "克賓要承嗣興化。罰錢出院且置。&#x5374;須索取者一棒",
    "X64n1260_033:0250c08": "始得。棒既喫。了作麼生索得。雪竇要斷不平之事。今",
    "X64n1260_033:0250c09": "夜與克賓維那雪屈。以拄杖一時打散。師云。大小雪",
    "X64n1260_033:0250c10": "竇與克賓雪屈。要且無合殺。下座。",
    "X64n1260_033:0250c11": "[0250c11] 恕中慍禪師謝維那侍者上堂。金椎一擊。電掣&#x98C7;馳。",
    "X64n1260_033:0250c12": "紙襖潛書。珠回玉轉。東頭買貴西頭賣賤。拈得鼻孔",
    "X64n1260_033:0250c13": "打失眼睛。拈拄杖。出頭天外看。誰是我般人。",
    "X64n1260_033:0250c14": "[0250c14] 五祖演禪師謝典座上堂。白雲嵌枯老漢。要喫無皮",
    "X64n1260_033:0250c15": "酸&#x9940;。典座取巧安排。一任眾人咂噉。良久云。羊&#x7FAE;雖",
    "X64n1260_033:0250c16": "美。眾口難調。",
    "X64n1260_033:0250c17": "[0250c17] 謝典座上堂。變生為熟雖然易。眾口調和轉見難。鹹",
    "X64n1260_033:0250c18": "澹若知真箇味。自然饑飽不相干。",
    "X64n1260_033:0250c19": "[0250c19] 謝典座上堂。小繩錢貫。大繩井索。日急要用。笊籬木",
    "X64n1260_033:0250c20": "杓。雖然破家具。應用有處著著錯。南北東西。水灑不",
    "X64n1260_033:0250c21": "著。",
    "X64n1260_033:0250c22": "謝列職雜務提綱(化主 莊主 監收 謝兩序)",
    "X64n1260_033:0250c23": "[0250c23] 黃龍南禪師因化主歸上堂。世間有五種不易。一化",
    "X64n1260_033:0250c24": "者不易。二施者不易。三變生為熟者不易。四端坐喫",
    "X64n1260_033:0251a01": "者不易。更有一種不易是甚麼人。良久云。&#x807B;。便下座。",
    "X64n1260_033:0251a02": "[0251a02] 真淨文禪師化士歸上堂。諸州丐士經年去。次第歸",
    "X64n1260_033:0251a03": "來復納疏。打&#x76B7;普請共證明。今朝九月二十五。大眾。",
    "X64n1260_033:0251a04": "證明則不無。須知&#x9262;盂飯。粒粒皆辛苦。&#x9262;裏飯滋味",
    "X64n1260_033:0251a05": "大眾總知。歸宗道今朝九月二十五又且如何。良久",
    "X64n1260_033:0251a06": "乃呼侍者。參退請諸郡化主喫茶喝一喝。",
    "X64n1260_033:0251a07": "[0251a07] 長安化主歸上堂。大眾。一兩絲。一匹絹。一一盡從蠶",
    "X64n1260_033:0251a08": "口現。口中吐出濟人間。衲僧如何總不薦。若也薦。家",
    "X64n1260_033:0251a09": "家門裏含元殿。喝一喝下座。",
    "X64n1260_033:0251a10": "[0251a10] 謝月化主上堂。靈山話月。曹溪指月。聖壽今朝謝月。",
    "X64n1260_033:0251a11": "且道與古人誰親誰&#x758E;。莫有人辨得麼。若也辨得。將",
    "X64n1260_033:0251a12": "此身心奉塵剎。是則名為報佛恩。若辨不得。無角鐵",
    "X64n1260_033:0251a13": "牛眠少室。生兒石女老黃梅。笑殺栽松道者。參。",
    "X64n1260_033:0251a14": "[0251a14] 五祖演禪師謝街坊上堂。街坊昨日將一把沙到方",
    "X64n1260_033:0251a15": "丈前。一見老僧劈面便撒。賴遇老僧先見。衫袖一遮",
    "X64n1260_033:0251a16": "&#x7ADD;不方事。今朝舉似大眾不敢隱藏。何故。賞伊膽大",
    "X64n1260_033:0251a17": "下得者箇手&#x811A;。忽有人問白雲。為什麼只恁休去。不",
    "X64n1260_033:0251a18": "見道。老不以筋力為能。然雖如是。賓主歷然。",
    "X64n1260_033:0251a19": "[0251a19] 月庵果禪師謝供頭上堂。解猛虎頷下金鈴。驚群動",
    "X64n1260_033:0251a20": "眾。取蒼龍穴裏明珠。光天照地。山僧今日到此讚歎",
    "X64n1260_033:0251a21": "不及。汝等諸人合作麼生。&#x7AEA;起拂子云。眨上眉毛速",
    "X64n1260_033:0251a22": "須薦取。擲拂子下座。",
    "X64n1260_033:0251a23": "[0251a23] 龍門遠禪師賢席頭納疏上堂。一葉飄飄水上歸。姑",
    "X64n1260_033:0251a24": "蘇春色照巖扉。坐禪片石重來看。&#x5374;笑山雲拂蘚衣。",
    "X64n1260_033:0251b01": "所以沉空滯寂之士名為貪著小乘。混世同塵之人",
    "X64n1260_033:0251b02": "謂之圓通之侶。不捨道法而現凡夫事。豈是植種於",
    "X64n1260_033:0251b03": "空。現前日用是大總持門。一一親得其力。如斯之旨",
    "X64n1260_033:0251b04": "事可量哉。昔日黃梅散席道在老盧。坐折連床湖南",
    "X64n1260_033:0251b05": "最盛。古今榜樣。作者同知。進止合儀。動靜可法。況龍",
    "X64n1260_033:0251b06": "門新興保社意在求人。眾手陶金誰是得者。有麼有",
    "X64n1260_033:0251b07": "麼。令人思百丈解踏馬駒行。參。",
    "X64n1260_033:0251b08": "[0251b08] 夢庵信禪師化士歸上堂。&#x5190;暑經寒已逾半載。艱辛",
    "X64n1260_033:0251b09": "受盡且喜歸來。而今粥飯現成。一眾皆承渠力。方見",
    "X64n1260_033:0251b10": "禪人歲寒道義心口相應。若非自肯承當。安得如斯",
    "X64n1260_033:0251b11": "用意。用意則不無。且道承當箇什麼。良久云。若不得",
    "X64n1260_033:0251b12": "流水。還應過別山。參。",
    "X64n1260_033:0251b13": "[0251b13] 應庵華禪師化主請上堂。法身無相而諸相顯然。法",
    "X64n1260_033:0251b14": "眼無瑕而群機洞照。所以一塵入正受。諸塵三昧起。",
    "X64n1260_033:0251b15": "德山入門便棒。臨濟入門便喝。至於歷代祖師撩&#x920E;",
    "X64n1260_033:0251b16": "搭索露布葛藤。無不精徹淵奧通證十&#x8657;。塵塵爾。剎",
    "X64n1260_033:0251b17": "剎爾。念念爾。時有西蜀比丘希慧從那伽大定安詳",
    "X64n1260_033:0251b18": "而起。不離是定入諸塵勞門。成就一切眾生行願海。",
    "X64n1260_033:0251b19": "此心既辨克就。今辰營備齋羞。供養釋迦如來五百",
    "X64n1260_033:0251b20": "十六應真大阿羅漢。且道釋迦老子還來也無。若道",
    "X64n1260_033:0251b21": "來。即今在什麼處。若道不來。又供養箇什麼。諸人向",
    "X64n1260_033:0251b22": "者裏&#x89B7;得透。便與釋迦老子同一心知。同一眼見。同",
    "X64n1260_033:0251b23": "一受用。其或未然。歸宗更下箇註&#x811A;。但願東風齊著",
    "X64n1260_033:0251b24": "力。年年吹入我門來。",
    "X64n1260_033:0251c01": "[0251c01] 密庵傑禪師街坊納疏上堂。去年第一會水陸街坊。",
    "X64n1260_033:0251c02": "今年羅漢第一會裏納疏。識得去年人。便是今年事。",
    "X64n1260_033:0251c03": "今年與去年。非新亦非故。&#x6502;&#x76B7;共證明。眉毛俱卓&#x7AEA;。",
    "X64n1260_033:0251c04": "北鬱打三更。西瞿日未暮。其施汝者不名福田。供養",
    "X64n1260_033:0251c05": "汝者墮三惡道。還會麼。行到水窮處。坐看雲起時。復",
    "X64n1260_033:0251c06": "舉僧問趙州如何是不錯底路。州云明心見性是不",
    "X64n1260_033:0251c07": "錯底路。師云。趙州眼觀東南意在西北。大似狐狸戀",
    "X64n1260_033:0251c08": "窟有甚快活處。忽有問徑山如何是不錯底路。只向",
    "X64n1260_033:0251c09": "他道。家家門裏透長安。",
    "X64n1260_033:0251c10": "[0251c10] 呆庵莊禪師化主回上堂。禪子臨川化導歸。入門一",
    "X64n1260_033:0251c11": "笑展雙眉。破微塵出大經卷。打&#x76B7;槌鐘報眾知。正與",
    "X64n1260_033:0251c12": "麼時。且道功歸何所。昨夜春回空劫外。覺華香綻不",
    "X64n1260_033:0251c13": "萌枝。",
    "X64n1260_033:0251c14": "[0251c14] 箬庵問禪師謝化主上堂。本是無緣薄福僧。自慚綿",
    "X64n1260_033:0251c15": "力住崚[山*層]。斷巖壁立雲千尺。不羨人間&#x7986;販名。大眾。",
    "X64n1260_033:0251c16": "且道有緣好無緣好。自有一雙窮相手。不輕祗揖等",
    "X64n1260_033:0251c17": "閒人。",
    "X64n1260_033:0251c18": "[0251c18] 五祖演禪師謝莊主上堂。一不做。二不休。不風流處",
    "X64n1260_033:0251c19": "也風流。若要公私濟辨。好看露地白牛。",
    "X64n1260_033:0251c20": "[0251c20] 真淨文禪師謝莊主監收上堂。參玄上士。味道高人。",
    "X64n1260_033:0251c21": "於動靜日用間百事現成。受用具足。一一要知來處。",
    "X64n1260_033:0251c22": "所以古人云。譬如大地。何物不從地之所生。諸佛唯",
    "X64n1260_033:0251c23": "指一心。何法不從心之所立。洞山分野地之所生或",
    "X64n1260_033:0251c24": "麥或麻或豆或稻。然非其人則不能成辨安立。既有",
    "X64n1260_033:0252a01": "安立。得不勞乎神用。然神用雖勞。粒粒不落別處。且",
    "X64n1260_033:0252a02": "道落在什麼處。遂拈拄杖擲下召大眾云。見麼。阿誰",
    "X64n1260_033:0252a03": "無分。知來處麼。若知。可謂不風流處也風流。",
    "X64n1260_033:0252a04": "[0252a04] 五祖演禪師謝監收上堂。人之性命事。第一須是○。",
    "X64n1260_033:0252a05": "欲得成此○。先須防於○。若是真○人。○○。",
    "X64n1260_033:0252a06": "[0252a06] 天目禮禪師謝麥監收上堂。山前麥熟。翁媼歡呼。收",
    "X64n1260_033:0252a07": "拾歸來。其中有麵。饅頭[飢-几+追]子。前年別今日。思量笑殺",
    "X64n1260_033:0252a08": "人。",
    "X64n1260_033:0252a09": "[0252a09] 恕中慍禪師謝來蘇莊監收上堂。山僧昨遣數員宿",
    "X64n1260_033:0252a10": "將征諸未服。既徯我來蘇一&#x76B7;而下。直得風以時雨",
    "X64n1260_033:0252a11": "以時。嘉穀登庶民樂。今當還師振旅奏凱。論功坐亨",
    "X64n1260_033:0252a12": "太平之時。玄弼真君忍俊不禁。不覺手之舞之足之",
    "X64n1260_033:0252a13": "蹈之。於一毫端上揚聲而歌曰。台州仙。高一伯。紅蓮",
    "X64n1260_033:0252a14": "青。江口白。&#x9C15;&#x6BBB;來歸兮連子格。且道是什麼曲調。乃",
    "X64n1260_033:0252a15": "云。飯飽弄箸。",
    "X64n1260_033:0252a16": "[0252a16] 應庵華禪師謝知事頭首上堂。大丈夫漢脊梁硬如",
    "X64n1260_033:0252a17": "鐵。在乎進退之間。初無喜難之色。其退也。古寺閒房",
    "X64n1260_033:0252a18": "焚香清坐。究竟乃新報佛恩德。其進也。公於心明賞",
    "X64n1260_033:0252a19": "罰使紀綱不墜表帥得人。各應其宜。然後據虎頭收",
    "X64n1260_033:0252a20": "虎尾。第一句下明宗旨。蔣山雖然痛下毒手。全身擔",
    "X64n1260_033:0252a21": "荷要在當人。正恁麼時。且道不失其序一句作麼生",
    "X64n1260_033:0252a22": "道。玲瓏八面活鱍鱍。千古萬古振家聲。",
    "X64n1260_033:0252a23": "[0252a23] 密庵傑禪師謝知事頭首上堂。一新一舊。跳出窠臼。",
    "X64n1260_033:0252a24": "一出一入。胡餅裏呷汁。一擒一縱。開眼作夢。一照一",
    "X64n1260_033:0252b01": "用。鱔魚走入麻油甕。所以道。若論此事直須揮劍。若",
    "X64n1260_033:0252b02": "不揮劍。漁父棲巢。古人與麼。大似將錢買李子。只從",
    "X64n1260_033:0252b03": "赤邊咬。且道結角在什麼處。驀拈拄杖卓一卓下座。",
    "X64n1260_033:0252b04": "[0252b04] 謝知事頭首上堂。敘謝之餘復有何事。其進也風行",
    "X64n1260_033:0252b05": "草偃水到渠成。其退也玉蘊荊山其價愈重。且道不",
    "X64n1260_033:0252b06": "落進退一句作麼生道。油煎石磉盤。風吹毛毬走。&#x8657;",
    "X64n1260_033:0252b07": "空背上白毛生。拈得鼻孔失&#x5374;口。喝一喝下座。",
    "X64n1260_033:0252b08": "[0252b08] 元叟端禪師謝兩序上堂。靈機廓徹。智鑑&#x8657;圓。固無",
    "X64n1260_033:0252b09": "動寂之殊。豈有久新之異。拈起也十日麗天。放下也",
    "X64n1260_033:0252b10": "百川赴海。後先齊致。左右逢原。正恁麼時如何。三界",
    "X64n1260_033:0252b11": "炎敲爍金石。蒲團永日自寥寥。",
    "X64n1260_033:0252b12": "[0252b12] 長翁淨禪師謝新舊兩班上堂。開無間地獄。現閻羅",
    "X64n1260_033:0252b13": "大王。聚夜叉一部。列牛頭兩行。與其進者劍樹上猛",
    "X64n1260_033:0252b14": "火進用。與其退者刀山裏寒&#x6C37;退藏。且道理會甚事。",
    "X64n1260_033:0252b15": "&#x5C00;耐飯飽弄箸。判斷屎急尿床。其或未然。花柳春風",
    "X64n1260_033:0252b16": "入戲場。",
    "X64n1260_033:0252b17": "[0252b17] 呆庵莊禪師敘謝兩序上堂。打開寶藏。運出家珍。普",
    "X64n1260_033:0252b18": "濟群生。悉令充足。金剛圈栗棘蓬總是閒家潑具。只",
    "X64n1260_033:0252b19": "如遇賤則貴逢低則高。不傷物義一句合作麼生。饡",
    "X64n1260_033:0252b20": "飯從教香馥郁。紙衣莫使墨淋漓。",
    "X64n1260_033:0252b21": "[0252b21] 佛朗性禪師謝兩序上堂。漏燈盞提上挈下。鑑地輝",
    "X64n1260_033:0252b22": "天。白日夢昇兜率宮。熾然說法。&#x5FA7;十方世界是摩尼",
    "X64n1260_033:0252b23": "寶藏。盡情收拾將來。一槌號令從頭穿&#x5374;。人天遵依",
    "X64n1260_033:0252b24": "永為標榜。普報四恩。齊資三有。一燈既然燈燈無盡。",
    "X64n1260_033:0252c01": "眾生界盡真燈不泯。過現未來作諸佛事。大眾委悉",
    "X64n1260_033:0252c02": "麼。卓拄杖喝一喝云。龍得水時添意氣。虎逢山色長",
    "X64n1260_033:0252c03": "威獰。",
    "X64n1260_033:0252c04": "[0252c04] 箬庵問禪師謝兩序上堂。著草鞋住院。負栲栳為人。",
    "X64n1260_033:0252c05": "動若行雲。止猶谷神。初無心於彼此。豈有意於去來。",
    "X64n1260_033:0252c06": "所以綱宗在握。賞罰惟公。正令當行。進退有序。其進",
    "X64n1260_033:0252c07": "也高山可仰。其退也湛水長閒。若有一絲毫情存繫",
    "X64n1260_033:0252c08": "戀。便屬泥犁渣滓。金剛圈栗棘蓬吞得跳得。須是其",
    "X64n1260_033:0252c09": "人。且開先啟後果滿功圓一句作麼生道。橫擔楖栗",
    "X64n1260_033:0252c10": "千峰上。已有人提折&#x811A;鐺。",
    "X64n1260_033:0252c11": "[0252c11] 謝兩序上堂。進一步風颼颼雨颯颯。&#x811A;下泥深三尺。",
    "X64n1260_033:0252c12": "退一步孤&#x9008;&#x9008;峭巍巍。法堂前草深一丈。荊棘林中",
    "X64n1260_033:0252c13": "下&#x811A;易。月明簾外轉身難。知進知退知安知危。有始",
    "X64n1260_033:0252c14": "有終有結有解。權衡濟上宗風。鑑別今時露布。通身",
    "X64n1260_033:0252c15": "肩荷傑立化門。肝膽橫披胸襟獨邁。是則明如杲日。",
    "X64n1260_033:0252c16": "要須各建玄猷。樹大廈非一木之支。濟巨川豈一人",
    "X64n1260_033:0252c17": "之力。今日絲綸收處風月猶新。敬謝諸仁共相展布。",
    "X64n1260_033:0252c18": "[0252c18] 牧雲門禪師冬至謝兩序上堂。欲識佛性義。當觀時",
    "X64n1260_033:0252c19": "節因緣。寒來暑往秋收冬藏。雲騰致雨露結為霜。六",
    "X64n1260_033:0252c20": "陰極處一陽乃生。一陽既生謂之長至。山中自春初",
    "X64n1260_033:0252c21": "到冬尾。樵山耕田栽園種地。執運勞力有煩眾兄弟",
    "X64n1260_033:0252c22": "道用。今日肆筵設席。炊杜田飯。瀹本山茶。普同供養。",
    "X64n1260_033:0252c23": "貴圖聚頭崖壑。戮力叢林。臘月火燒山。明取衲衣下",
    "X64n1260_033:0252c24": "事。種田博飯喫。免得浩浩說禪。若能恁麼。真是金生",
    "X64n1260_033:0253a01": "麗水玉出崑崗。山僧口喃喃地道箇謂語助者焉哉",
    "X64n1260_033:0253a02": "乎也。總不&#x8657;設。雖然如是。且道團圞頭一句作麼生",
    "X64n1260_033:0253a03": "道。路遙知馬力。歲久見人心。",
    "X64n1260_033:0253a04": "沙彌得度垂示(執刀 付衣係大眾章)",
    "X64n1260_033:0253a05": "[0253a05] 恕中慍禪師與沙彌落髮。世尊在雪山以金刀自剪。",
    "X64n1260_033:0253a06": "丕顯如來頂相。汝既不能。吾為汝剃落。前聖後聖其",
    "X64n1260_033:0253a07": "揆一也。",
    "X64n1260_033:0253a08": "[0253a08] 鐵關樞禪師光淵源三人落髮。拈來三寸鐵。除去末",
    "X64n1260_033:0253a09": "後結。腦後放圓光。淵源同皎潔。",
    "X64n1260_033:0253a10": "[0253a10] 落髮。一斬一切斬。有甚無明草。剃髮云。珊瑚樹頭日",
    "X64n1260_033:0253a11": "杲杲。",
    "X64n1260_033:0253a12": "[0253a12] 落髮。父母非我親。諸佛非我道。一法不留存。方堪為",
    "X64n1260_033:0253a13": "種草。",
    "X64n1260_033:0253a14": "[0253a14] 二人剪髮。十八非遲。十七非早。坐斷兩頭。萬機俱掃。",
    "X64n1260_033:0253a15": "剪髮云。頭陀石被莓苔裹。",
    "X64n1260_033:0253a16": "[0253a16] 弘覺忞禪師沙彌&#x9B00;落。恒沙劫種出家因。優&#x76CB;今開",
    "X64n1260_033:0253a17": "火內莖。髮斷青絲除愛結。&#x8657;空背上白毛生。驅象駕。",
    "X64n1260_033:0253a18": "請長纓。一舉九天雲外步。等閒蹋倒法王城。",
    "X64n1260_033:0253a19": "[0253a19] 沙彌&#x9B00;落。金刀剪斷無明髮。露出娘生舊頂門。莫謂",
    "X64n1260_033:0253a20": "毀形&#x8657;事褫。人天何處不稱尊。",
    "X64n1260_033:0253a21": "[0253a21] 沙彌&#x9B00;落。何似生。遼天鶻。萬里雲。只一突。是渠因甚",
    "X64n1260_033:0253a22": "得與麼活卓卓地。直下一刀俱斬斷。更無毫髮可容",
    "X64n1260_033:0253a23": "留。",
    "X64n1260_033:0253a24": "[0253a24] 沙彌&#x9B00;落。僧寶誰云滄海珠。盡&#x8657;空界濟無餘。德缾",
    "X64n1260_033:0253b01": "甘露應常滿。名稱方宜勝丈夫。",
    "X64n1260_033:0253b02": "[0253b02] 尼本然&#x9B00;落。狻猊纔出崛。威猛蕩寰區。獨跨大方步。",
    "X64n1260_033:0253b03": "豈為格量拘。然而舍金輪之寶位。子夜踰城。脫珍御",
    "X64n1260_033:0253b04": "之龍衣。青山斷髮。何以佛佛道同乎。還會麼。要作人",
    "X64n1260_033:0253b05": "天真榜樣。信然脫俗是良謨。",
    "X64n1260_033:0253b06": "[0253b06] 恕中慍禪師付衣。提起云。此衣&#x7AEA;窮三際。橫&#x4E98;十方。",
    "X64n1260_033:0253b07": "從上老宿莫不披之提持正印。宜善護持。令法久住。",
    "X64n1260_033:0253b08": "[0253b08] 弘覺忞禪師付衣。大士胎衣變九條。多生法御應常",
    "X64n1260_033:0253b09": "調。今朝三事全披得。好作人天正法橋。",
    "X64n1260_033:0253b10": "[0253b10] 付衣。千生未易聞名字。一旦通身服九條。青嶂外。何",
    "X64n1260_033:0253b11": "逍遙。三尺龍泉光照膽。萬人叢裏奪高標。",
    "X64n1260_033:0253b12": "[0253b12] 付衣。柔和忍辱不&#x8657;褫。消瘦青蓮眾患離。名字六師",
    "X64n1260_033:0253b13": "曾未曉。佛同稟受祖同持。勤加護。攝威儀。&#x8657;空疊作",
    "X64n1260_033:0253b14": "紅蓮座。火聚開為白藕池。",
    "X64n1260_033:0253b15": "[0253b15] 付衣。袈裟著體豈尋常。誓鎧全披好自將。寶杖一揮",
    "X64n1260_033:0253b16": "三界靜。髻珠親解法中王。",
    "X64n1260_033:0253b17": "[0253b17] 付衣。入斯室。著斯衣。量才補職。如是因。如是果。法爾",
    "X64n1260_033:0253b18": "當然。祇如信受奉行時合作麼生。橫身三界外。獨脫",
    "X64n1260_033:0253b19": "萬機前。",
    "X64n1260_033:0253b20": "[0253b20] 付衣。錦衣公子休誇富。天上六銖未足多。一縷龍免",
    "X64n1260_033:0253b21": "金翅難。好教慈覆&#x5FA7;娑婆。",
    "X64n1260_033:0253b22": "[0253b22] 付衣。歸卷金襴去。深藏定水涯。為標千聖格。所以待",
    "X64n1260_033:0253b23": "龍華。況復割煩惱而得消瘦之名。離染著而被青蓮",
    "X64n1260_033:0253b24": "之號。服之者忍辱增進。持之者功德無邊。可不頂戴",
    "X64n1260_033:0253c01": "遵奉也邪。提起衣云。還見麼。莖縷蘸乾生死海。何人",
    "X64n1260_033:0253c02": "出得者袈裟。"
}