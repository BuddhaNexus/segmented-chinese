{
    "T26n1537_003:0463c02": "阿毘達磨法蘊足論卷第三",
    "T26n1537_003:0463c04": "尊者大目乾連造",
    "T26n1537_003:0463c05": "三藏法師玄奘奉 詔譯",
    "T26n1537_003:0463c06": "證淨品第三之餘",
    "T26n1537_003:0463c07": "[0463c07] ◎於此僧中者，佛弟子眾中此即顯聚、顯蘊、",
    "T26n1537_003:0463c08": "顯部、顯要略義。預流向者，已得無間道能證",
    "T26n1537_003:0463c09": "預流果，謂此無間證預流果。彼於欲界貪欲",
    "T26n1537_003:0463c10": "瞋恚，由世間道先未能斷多分品類，於四",
    "T26n1537_003:0463c11": "聖諦先未現觀今脩現觀，名預流向。預流",
    "T26n1537_003:0463c12": "果者，謂現法中已於三結永斷遍知，謂有身",
    "T26n1537_003:0463c13": "見、戒禁取、疑。彼住此斷中，未能進求一來果",
    "T26n1537_003:0463c14": "證，名預流果。一來向者，已得無間道能證",
    "T26n1537_003:0463c15": "一來果，謂此無間證一來果。彼於欲界貪欲",
    "T26n1537_003:0463c16": "瞋恚，由世間道或先已斷多分品類，於四聖",
    "T26n1537_003:0463c17": "諦先未現觀今脩現觀，或住預流果已能",
    "T26n1537_003:0463c18": "進求一來果證，名一來向。一來果者，謂現法",
    "T26n1537_003:0463c19": "中已於三結永斷遍知，及斷多分貪欲瞋恚。",
    "T26n1537_003:0463c20": "彼住此斷中，未能進求不還果證，名一來果。",
    "T26n1537_003:0463c21": "不還向者，已得無間道能證不還果，謂此無",
    "T26n1537_003:0463c22": "間證不還果。彼於欲界貪欲瞋恚，由世間道",
    "T26n1537_003:0463c23": "或先永斷，於四聖諦先未現觀今脩現觀，或",
    "T26n1537_003:0463c24": "住一來果已能進求不還果證，名不還向。不",
    "T26n1537_003:0463c25": "還果者，謂現法中於五順下分結已永斷遍",
    "T26n1537_003:0463c26": "知，謂有身見、戒禁取、疑、貪欲、瞋恚。彼住此",
    "T26n1537_003:0463c27": "斷中，未能進求阿羅漢果證，名不還果。阿羅",
    "T26n1537_003:0463c28": "漢向者，已得無間道能證阿羅漢果，謂此無",
    "T26n1537_003:0463c29": "間證得最上阿羅漢果。或住不還果已，能進",
    "T26n1537_003:0464a01": "求阿羅漢果證，名阿羅漢向。阿羅漢果者，謂",
    "T26n1537_003:0464a02": "現法中貪瞋癡等一切煩惱皆已永斷，名阿",
    "T26n1537_003:0464a03": "羅漢果。言四雙補特伽羅者，謂預流向、預流",
    "T26n1537_003:0464a04": "果是第一雙，一來向、一來果是第二雙，不還",
    "T26n1537_003:0464a05": "向、不還果是第三雙，阿羅漢向、阿羅漢果是",
    "T26n1537_003:0464a06": "第四雙。八隻補特伽羅者，謂顯安立預流向",
    "T26n1537_003:0464a07": "等補特伽羅八種各別。佛弟子眾者，顯示開",
    "T26n1537_003:0464a08": "曉佛弟子眾具勝功德。戒具足者，謂學無學",
    "T26n1537_003:0464a09": "僧成就具足學無學戒。定具足者，謂學無學",
    "T26n1537_003:0464a10": "僧成就具足學無學定。慧具足者，謂學無學",
    "T26n1537_003:0464a11": "僧成就具足學無學慧。解脫具足者，謂學無",
    "T26n1537_003:0464a12": "學僧成就具足學無學解脫。解脫智見具足",
    "T26n1537_003:0464a13": "者，謂學無學僧成就具足學無學解脫智見。",
    "T26n1537_003:0464a14": "言應請者，謂應惠施、應供養、應祠祀，故言應",
    "T26n1537_003:0464a15": "請。言應屈者，謂已惠施、善惠施、已供養、善",
    "T26n1537_003:0464a16": "供養、已祠祀、善祠祀，少作功勞獲大果利，故",
    "T26n1537_003:0464a17": "名應屈。應恭敬者，謂若識知若不識知，皆應",
    "T26n1537_003:0464a18": "起迎曲躬合掌稽首接足，而讚問言：「正至正",
    "T26n1537_003:0464a19": "行得安樂不？」名應恭敬。言無上者，如世尊",
    "T26n1537_003:0464a20": "告苾芻眾言：一切和合部類眾中，佛弟子眾",
    "T26n1537_003:0464a21": "最為第一、最尊最勝、最上無上，故名無上。言",
    "T26n1537_003:0464a22": "福田者，如世尊告阿難陀言：我不見有諸天",
    "T26n1537_003:0464a23": "魔梵、沙門婆羅門等天人眾中，堪受已惠施善",
    "T26n1537_003:0464a24": "惠施、已供養善供養、已祠祀善祠祀，如我僧",
    "T26n1537_003:0464a25": "者。阿難當知，若於我僧已惠施善惠施、已供",
    "T26n1537_003:0464a26": "養善供養、已祠祀善祠祀，作少功勞獲大果",
    "T26n1537_003:0464a27": "利。又如天帝至鷲&#x5CEF;山，以妙伽他讚問佛曰：",
    "T26n1537_003:0464a28": "「稽首能辯說，  到諸法彼岸，",
    "T26n1537_003:0464a29": " 超一切恐怖，  大喬答摩尊。",
    "T26n1537_003:0464b01": " 有無量眾生，  樂福脩布施，",
    "T26n1537_003:0464b02": " 恒發至誠信，  脩諸有依福。",
    "T26n1537_003:0464b03": " 願佛垂哀愍，  說真勝福田，",
    "T26n1537_003:0464b04": " 令無量眾生，  少施獲大果。」",
    "T26n1537_003:0464b05": "[0464b05] 世尊哀愍諸眾生故，以妙伽他告天帝曰：",
    "T26n1537_003:0464b06": "「若無量眾生，  樂福脩布施，",
    "T26n1537_003:0464b07": " 恒發至誠信，  脩有依福者。",
    "T26n1537_003:0464b08": " 我今為汝等，  說真勝福田，",
    "T26n1537_003:0464b09": " 令無量眾生，  少施獲大果。",
    "T26n1537_003:0464b10": " 若行四聖向，  及住四聖果，",
    "T26n1537_003:0464b11": " 是應供真僧，  具勝戒定慧。",
    "T26n1537_003:0464b12": " 此真勝僧田，  功德甚廣大，",
    "T26n1537_003:0464b13": " 能無量潤益，  猶如四大海。",
    "T26n1537_003:0464b14": " 調御勝弟子，  已發法光明，",
    "T26n1537_003:0464b15": " 堪受勝供養，  及受勝祠祀。",
    "T26n1537_003:0464b16": " 於少僧行施，  即施一切僧，",
    "T26n1537_003:0464b17": " 必當獲大果，  一切智稱讚。",
    "T26n1537_003:0464b18": " 於諸福田中，  僧田最為勝，",
    "T26n1537_003:0464b19": " 諸佛所稱歎，  施獲最上福。",
    "T26n1537_003:0464b20": " 於佛弟子眾，  少施獲大果，",
    "T26n1537_003:0464b21": " 故諸聰慧人，  當供養僧眾。",
    "T26n1537_003:0464b22": " 聖眾持妙法，  具明行等持，",
    "T26n1537_003:0464b23": " 故於僧寶中，  行施最為上。",
    "T26n1537_003:0464b24": " 以三種淨心，  施僧衣飲食，",
    "T26n1537_003:0464b25": " 必獲殊勝報，  成人天善士。",
    "T26n1537_003:0464b26": " 定於生生中，  離塵垢毒箭，",
    "T26n1537_003:0464b27": " 超過諸惡趣，  受人天勝樂。",
    "T26n1537_003:0464b28": " 自正集珍財，  自手而行施，",
    "T26n1537_003:0464b29": " 為利自他故，  必獲於大果。",
    "T26n1537_003:0464c01": " 諸有聰慧人，  淨信心行施，",
    "T26n1537_003:0464c02": " 當生安樂界，  受妙樂聰明。」",
    "T26n1537_003:0464c03": "[0464c03] 由如是說，故名福田。世應供者，謂聖弟子能",
    "T26n1537_003:0464c04": "淨世間，應供器故；已行應供，清淨道故；成就",
    "T26n1537_003:0464c05": "應供，三淨業故，名世應供。若聖弟子以如是",
    "T26n1537_003:0464c06": "相隨念僧伽，見為根本、證智相應，諸信信性、",
    "T26n1537_003:0464c07": "現前信性、隨順印可、愛慕愛慕性、心證心淨，",
    "T26n1537_003:0464c08": "是名僧證淨。若能於此勸勵安立，當知是名",
    "T26n1537_003:0464c09": "方便勸勵安立令住僧證淨中。",
    "T26n1537_003:0464c10": "[0464c10] 云何聖所愛戒？謂無漏身律儀、語律儀、命清",
    "T26n1537_003:0464c11": "淨，是名聖所愛戒。何故名為聖所愛戒？謂諸",
    "T26n1537_003:0464c12": "佛及弟子名為聖，彼於此戒愛慕欣喜、忍",
    "T26n1537_003:0464c13": "順不逆，是故名為聖所愛戒。若能於此勸勵",
    "T26n1537_003:0464c14": "安立，當知是名方便勸勵安立令住聖所愛",
    "T26n1537_003:0464c15": "戒中。",
    "T26n1537_003:0464c16": "沙門果品第四",
    "T26n1537_003:0464c17": "[0464c17] 一時薄伽梵在室羅筏，住逝多林給孤獨園。",
    "T26n1537_003:0464c18": "爾時世尊告苾芻眾：「有四沙門果。何等為四？",
    "T26n1537_003:0464c19": "謂預流果、一來果、不還果、阿羅漢果。」",
    "T26n1537_003:0464c20": "[0464c20] 云何預流果？謂預流果略有二種：一者有為；",
    "T26n1537_003:0464c21": "二者無為。所言有為預流果者，謂彼果得及",
    "T26n1537_003:0464c22": "彼得得，有學根力、有學尸羅、有學善根、八有",
    "T26n1537_003:0464c23": "學法及彼種類諸有學法，是名有為預流果。",
    "T26n1537_003:0464c24": "所言無為預流果者，謂於此中三結永斷及",
    "T26n1537_003:0464c25": "彼種類結法永斷，即是八十八諸隨眠永斷",
    "T26n1537_003:0464c26": "及彼種類結法永斷，是名無為預流果。",
    "T26n1537_003:0464c27": "[0464c27] 云何一來果？謂一來果略有二種：一者有為；",
    "T26n1537_003:0464c28": "二者無為。所言有為一來果者，謂彼果得及",
    "T26n1537_003:0464c29": "彼得得，有學根力、有學尸羅、有學善根、八有",
    "T26n1537_003:0465a01": "學法及彼種類諸有學法，是名有為一來果。",
    "T26n1537_003:0465a02": "所言無為一來果者，謂於此中三結永斷及",
    "T26n1537_003:0465a03": "彼種類結法永斷，即是八十八諸隨眠永斷",
    "T26n1537_003:0465a04": "及彼種類結法永斷，并貪瞋癡多分永斷及",
    "T26n1537_003:0465a05": "彼種類結法多分永斷，是名無為一來果。云",
    "T26n1537_003:0465a06": "何不還果？謂不還果略有二種：一者有為；二",
    "T26n1537_003:0465a07": "者無為。所言有為不還果者，謂彼果得及彼",
    "T26n1537_003:0465a08": "得得，有學根力、有學尸羅、有學善根、八有學",
    "T26n1537_003:0465a09": "法及彼種類諸有學法，是名有為不還果。所",
    "T26n1537_003:0465a10": "言無為不還果者，謂於此中五順下分結永",
    "T26n1537_003:0465a11": "斷及彼種類結法永斷，即是九十二諸隨眠",
    "T26n1537_003:0465a12": "永斷及彼種類結法永斷，是名無為不還果。",
    "T26n1537_003:0465a13": "云何阿羅漢果？謂阿羅漢果略有二種：一者",
    "T26n1537_003:0465a14": "有為；二者無為。所言有為阿羅漢果者，謂彼",
    "T26n1537_003:0465a15": "果得及彼得得，無學根力、無學尸羅、無學",
    "T26n1537_003:0465a16": "善根、十無學法及彼種類諸無學法，是名有",
    "T26n1537_003:0465a17": "為阿羅漢果。所言無為阿羅漢果者，謂於此",
    "T26n1537_003:0465a18": "中貪瞋癡等一切煩惱皆已永斷，超一切",
    "T26n1537_003:0465a19": "趣、斷一切道，三火永靜、渡四瀑流、憍逸永",
    "T26n1537_003:0465a20": "離、燋渴永息、窟宅永破，無上究竟、無上寂靜、",
    "T26n1537_003:0465a21": "無上愛盡、離滅涅槃，是名無為阿羅漢果。",
    "T26n1537_003:0465a22": "通行品第五",
    "T26n1537_003:0465a23": "[0465a23] 一時薄伽梵在室羅筏，住逝多林給孤獨園。",
    "T26n1537_003:0465a24": "爾時世尊告苾芻眾：「有四通行。何等為四？謂",
    "T26n1537_003:0465a25": "苦遲通行、苦速通行、樂遲通行、樂速通行。」[0465a25] 云",
    "T26n1537_003:0465a26": "何名為苦遲通行？如世尊說：諸有苾芻，由五",
    "T26n1537_003:0465a27": "取蘊，[夌*欠]辱傷毀。彼因如是五種取蘊逼切",
    "T26n1537_003:0465a28": "拘執，如扼重擔乃至命終恒常隨逐，便於",
    "T26n1537_003:0465a29": "如是五取蘊中深生厭賤、呵毀拒逆。即於如",
    "T26n1537_003:0465b01": "是五取蘊中所生厭賤、呵毀拒逆，此中名",
    "T26n1537_003:0465b02": "苦。由此便起昧、鈍、羸、劣信等五根。如是五根，",
    "T26n1537_003:0465b03": "昧故鈍故羸故劣故，能遲證得無上漏盡。此",
    "T26n1537_003:0465b04": "言遲者，非急非疾、非駛非易、非速證得。言無",
    "T26n1537_003:0465b05": "上者，如世尊說：於諸有為無為法中，我說離",
    "T26n1537_003:0465b06": "染最為第一、最尊最勝、最上無上。於無上法",
    "T26n1537_003:0465b07": "能得隨得、能觸等觸、能證作證，故名證得。",
    "T26n1537_003:0465b08": "言漏盡者，漏謂三漏：欲、有、無明。於此三漏，能",
    "T26n1537_003:0465b09": "盡等盡、遍盡永盡、滅盡圓盡，故名漏盡。言",
    "T26n1537_003:0465b10": "通行者，謂即此行，超越勇猛精進策勵生",
    "T26n1537_003:0465b11": "欲翹勤，於四聖諦脩現觀行，於預流果、一來、",
    "T26n1537_003:0465b12": "不還、阿羅漢果修作證行，於貪瞋癡慢憍垢",
    "T26n1537_003:0465b13": "等脩永盡行。以極恭敬安住殷重思惟遍攝",
    "T26n1537_003:0465b14": "諸心所已，因故、門故、理故、相故脩通達行，是",
    "T26n1537_003:0465b15": "故名為苦遲通行。又如是行，於所求義，由脩",
    "T26n1537_003:0465b16": "習多脩習，能得隨得、能觸等觸、能證作證，是",
    "T26n1537_003:0465b17": "故名為苦遲通行。又如是行，由語增語、由想",
    "T26n1537_003:0465b18": "等想施設言說為苦遲通行，是故名為苦遲",
    "T26n1537_003:0465b19": "通行。[0465b19] 云何名為苦速通行？如世尊說：諸有苾",
    "T26n1537_003:0465b20": "芻，由五取蘊[夌*欠]辱傷毀。彼因如是五種取蘊",
    "T26n1537_003:0465b21": "逼切拘執，如扼重擔乃至命終恒常隨逐。",
    "T26n1537_003:0465b22": "便於如是五取蘊中深生厭賤、呵毀拒逆。即",
    "T26n1537_003:0465b23": "於如是五取蘊中所生厭賤、呵毀拒逆，此中",
    "T26n1537_003:0465b24": "名苦。由此便起明、利、強、盛信等五根。如是五",
    "T26n1537_003:0465b25": "根，明故、利故、強故、盛故，能速證得無上漏盡。",
    "T26n1537_003:0465b26": "此言速者，能急能疾、能駛能易、能速證得。言",
    "T26n1537_003:0465b27": "無上者，如世尊說：於諸有為無為法中，我說",
    "T26n1537_003:0465b28": "離染最為第一、最尊最勝、最上無上。於無上",
    "T26n1537_003:0465b29": "法能得隨得、能觸等觸、能證作證，故名證得。",
    "T26n1537_003:0465c01": "言漏盡者，漏謂三漏。於此三漏，能盡等盡、遍",
    "T26n1537_003:0465c02": "盡永盡、滅盡圓盡，故名漏盡。言通行者，謂即",
    "T26n1537_003:0465c03": "此行超越勇猛精進策勵生欲翹勤，於四聖",
    "T26n1537_003:0465c04": "諦脩現觀行，於預流果、一來、不還、阿羅漢果",
    "T26n1537_003:0465c05": "脩作證行，於貪瞋癡慢憍垢等脩永盡行，以",
    "T26n1537_003:0465c06": "極恭敬安住殷重思惟遍攝諸心所已，因故、",
    "T26n1537_003:0465c07": "門故、理故、相故脩通達行，是故名為苦速通",
    "T26n1537_003:0465c08": "行。又如是行，於所求義由脩習多脩習，能得",
    "T26n1537_003:0465c09": "隨得、能觸等觸、能證作證，是故名為苦速通",
    "T26n1537_003:0465c10": "行。又如是行，由語增語、由想等想施設言說",
    "T26n1537_003:0465c11": "為苦速通行，是故名為苦速通行。",
    "T26n1537_003:0465c12": "[0465c12] 云何名為樂遲通行？如世尊說：諸有苾芻，離",
    "T26n1537_003:0465c13": "欲惡不善法，有尋有伺離生喜樂，於初靜慮",
    "T26n1537_003:0465c14": "具足安住。尋伺止息，內等淨心一趣，無尋無",
    "T26n1537_003:0465c15": "伺定生喜樂，於第二靜慮具足安住。離喜住",
    "T26n1537_003:0465c16": "捨，正念正知身受，樂聖所說，具捨念安樂",
    "T26n1537_003:0465c17": "住，於第三靜慮具足安住。斷樂斷苦，先喜憂",
    "T26n1537_003:0465c18": "沒，不苦不樂捨念清淨，於第四靜慮具足安",
    "T26n1537_003:0465c19": "住。彼於爾時，非思自害、非思害他、非思俱",
    "T26n1537_003:0465c20": "害，能思自利、能思利他、能利多生、能樂多",
    "T26n1537_003:0465c21": "生、能愍世間、能義利樂諸天人眾。諸無害",
    "T26n1537_003:0465c22": "等，此中名樂，由此便起昧鈍羸劣信等五根。",
    "T26n1537_003:0465c23": "如是五根，昧故鈍故羸故劣故，能遲證得無",
    "T26n1537_003:0465c24": "上漏盡。此言遲者，非急非疾、非駛非易、非速",
    "T26n1537_003:0465c25": "證得。言無上者，如世尊說：於諸有為無為法",
    "T26n1537_003:0465c26": "中，我說離染最為第一、最尊最勝、最上無上。",
    "T26n1537_003:0465c27": "於無上法能得隨得、能觸等觸、能證作證，故",
    "T26n1537_003:0465c28": "名證得。言漏盡者，漏謂三漏。於此三漏，能盡",
    "T26n1537_003:0465c29": "等盡、遍盡永盡、滅盡圓盡，故名漏盡。言通行",
    "T26n1537_003:0466a01": "者，謂即此行超越勇猛精進策勵生欲翹",
    "T26n1537_003:0466a02": "勤，於四聖諦脩現觀行，於不還果、阿羅漢",
    "T26n1537_003:0466a03": "果脩作證行，於神境智作證通及天耳智作",
    "T26n1537_003:0466a04": "證通、心差別智作證通、宿住隨念智作證通、",
    "T26n1537_003:0466a05": "死生智作證通、漏盡智作證通脩作證行，於",
    "T26n1537_003:0466a06": "貪瞋癡慢憍垢等修永盡行，以極恭敬安住",
    "T26n1537_003:0466a07": "殷重思惟遍攝諸心所已，因故門故理故相",
    "T26n1537_003:0466a08": "故修通達行，是故名為樂遲通行。又如是行，",
    "T26n1537_003:0466a09": "於所求義，由脩習多脩習，能得隨得、能觸等",
    "T26n1537_003:0466a10": "觸、能證作證，是故名為樂遲通行。又如是行，",
    "T26n1537_003:0466a11": "由語增語、由想等想施設言說為樂遲通行，",
    "T26n1537_003:0466a12": "是故名為樂遲通行。",
    "T26n1537_003:0466a13": "[0466a13] 云何名為樂速通行？如世尊說：諸有苾芻，離",
    "T26n1537_003:0466a14": "欲惡不善法，廣說乃至於第四靜慮具足安",
    "T26n1537_003:0466a15": "住。彼於爾時，非思自害、非思害他、非思俱",
    "T26n1537_003:0466a16": "害，能思自利、能思利他、能利多生、能樂多",
    "T26n1537_003:0466a17": "生、能愍世間、能義利樂諸天人眾。諸無害",
    "T26n1537_003:0466a18": "等，此中名樂，由此便起明利強盛信等五",
    "T26n1537_003:0466a19": "根。如是五根，明故利故強故盛故，能速證",
    "T26n1537_003:0466a20": "得無上漏盡。此言速者，能急能疾、能駛能易、",
    "T26n1537_003:0466a21": "能速證得。言無上者，如世尊說：於諸有為無",
    "T26n1537_003:0466a22": "為法中，我說離染最為第一、最尊最勝、最上",
    "T26n1537_003:0466a23": "無上。於無上法能得隨得、能觸等觸、能證作",
    "T26n1537_003:0466a24": "證，故名證得。言漏盡者，漏謂三漏。於此三",
    "T26n1537_003:0466a25": "漏，能盡等盡、遍盡永盡、滅盡圓盡。言通行者，",
    "T26n1537_003:0466a26": "謂即此行超越勇猛精進策勵生欲翹勤，於",
    "T26n1537_003:0466a27": "四聖諦脩現觀行，於不還果、阿羅漢果脩作",
    "T26n1537_003:0466a28": "證行，於神境智作證通及天耳智作證通、心",
    "T26n1537_003:0466a29": "差別智作證通、宿住隨念智作證通、死生智",
    "T26n1537_003:0466b01": "作證通、漏盡智作證通脩作證行，於貪瞋癡",
    "T26n1537_003:0466b02": "慢憍垢等脩永盡行，以極恭敬安住殷重思",
    "T26n1537_003:0466b03": "惟遍攝諸心所已，因故門故理故相故脩",
    "T26n1537_003:0466b04": "通達行，是故名為樂速通行。又如是行，於所",
    "T26n1537_003:0466b05": "求義，由脩習多脩習，能得隨得、能觸等觸、能",
    "T26n1537_003:0466b06": "證作證，是故名為樂速通行。又如是行，由語",
    "T26n1537_003:0466b07": "增語、由想等想施設言說為樂速通行，是故",
    "T26n1537_003:0466b08": "名為樂速通行。",
    "T26n1537_003:0466b09": "[0466b09] 此中若於苦遲通行脩習多脩習，能令苦速",
    "T26n1537_003:0466b10": "通行速得圓滿。若於樂遲通行脩習多脩習，",
    "T26n1537_003:0466b11": "能令樂速通行速得圓滿。又若於彼苦遲通",
    "T26n1537_003:0466b12": "行脩習多脩習，能令樂遲通行速得圓滿。若",
    "T26n1537_003:0466b13": "於苦速通行脩習多脩習，能令樂速通行速",
    "T26n1537_003:0466b14": "得圓滿。",
    "T26n1537_003:0466b15": "聖種品第六",
    "T26n1537_003:0466b16": "[0466b16] 一時薄伽梵在室羅筏，住逝多林給孤獨",
    "T26n1537_003:0466b17": "園。爾時世尊告苾芻眾：「有四聖種，是最勝、",
    "T26n1537_003:0466b18": "是種姓、是可樂，現無雜穢、曾無雜穢、當無",
    "T26n1537_003:0466b19": "雜穢。一切沙門或婆羅門、或天魔梵、或餘世",
    "T26n1537_003:0466b20": "間，無能以法而譏毀者。何等為四？謂我多聞",
    "T26n1537_003:0466b21": "賢聖弟子，隨得衣服便生喜足、讚歎喜足，不",
    "T26n1537_003:0466b22": "為求覓衣服因緣，令諸世間而生譏論。若求",
    "T26n1537_003:0466b23": "不得，終不懊歎、引頸悕望、拊胸迷悶。若求",
    "T26n1537_003:0466b24": "得已，如法受用，不生染著、耽嗜迷悶、藏護貯",
    "T26n1537_003:0466b25": "積。於受用時，能見過患正知出離。彼由隨得",
    "T26n1537_003:0466b26": "衣服喜足，終不自舉[夌*欠]蔑於他，而能策勤",
    "T26n1537_003:0466b27": "正知繫念，是名安住古昔聖種。如是弟子，隨",
    "T26n1537_003:0466b28": "得飲食便生喜足，廣說如前。如是弟子，隨得",
    "T26n1537_003:0466b29": "臥具便生喜足，廣說如前。如是弟子，愛斷樂",
    "T26n1537_003:0466c01": "斷精勤隨學，於斷愛樂愛脩樂脩，精勤隨",
    "T26n1537_003:0466c02": "學於脩愛樂。彼由如是斷脩愛樂，終不自舉",
    "T26n1537_003:0466c03": "[夌*欠]蔑於他，而能策勤正知繫念，是名安住",
    "T26n1537_003:0466c04": "古昔聖種。謂我多聞賢聖弟子，成就如是四",
    "T26n1537_003:0466c05": "聖種者，若依東西南北方住，不樂居彼而彼",
    "T26n1537_003:0466c06": "樂居，於樂不樂俱能含忍。」爾時世尊為攝前",
    "T26n1537_003:0466c07": "義而說頌曰。",
    "T26n1537_003:0466c08": "「勇不樂居彼，  而彼樂勇居，",
    "T26n1537_003:0466c09": " 於樂不樂中，  勇者俱含忍。",
    "T26n1537_003:0466c10": " 既棄捨諸欲，  無物能拘礙，",
    "T26n1537_003:0466c11": " 如贍部真金，  誰復應譏毀。」",
    "T26n1537_003:0466c12": "[0466c12] 有四聖種是最勝者，謂四聖種是一切佛及",
    "T26n1537_003:0466c13": "諸弟子共所施設為最勝故。是種姓者，謂四",
    "T26n1537_003:0466c14": "聖種是一切佛及諸弟子古昔不共家種姓",
    "T26n1537_003:0466c15": "故。是可樂者，謂四聖種是一切佛及諸弟",
    "T26n1537_003:0466c16": "子久遠已來晝夜等時可樂法故。現無雜",
    "T26n1537_003:0466c17": "穢者，謂四聖種不為現在惡不善法親近塗",
    "T26n1537_003:0466c18": "染，性不雜彼，能遠離故。曾無雜穢者，謂四聖",
    "T26n1537_003:0466c19": "種不為過去惡不善法親近塗染，性不雜彼，",
    "T26n1537_003:0466c20": "能遠離故。當無雜穢者，謂四聖種不為未來",
    "T26n1537_003:0466c21": "惡不善法親近塗染，性不雜彼，能遠離故。諸",
    "T26n1537_003:0466c22": "沙門等無能以法而譏毀者，謂四聖種，非一",
    "T26n1537_003:0466c23": "切佛及諸弟子、或諸賢貴、或諸善士而能譏",
    "T26n1537_003:0466c24": "毀，謂此聖種是不善法、是下賤者，信解受持",
    "T26n1537_003:0466c25": "能為自害、能為他害、能為俱害、能滅智慧、能",
    "T26n1537_003:0466c26": "礙彼類、能障涅槃；受持此法，不生通慧、不引",
    "T26n1537_003:0466c27": "菩提、不證涅槃，聖種非彼譏毀法故。隨得衣",
    "T26n1537_003:0466c28": "服便生喜足者，謂隨所得糞掃衣服，或隨所",
    "T26n1537_003:0466c29": "得施主衣服，若好若惡便生喜足，取得蔽身",
    "T26n1537_003:0467a01": "障寒等故。讚歎喜足者，謂數讚歎。於隨所得",
    "T26n1537_003:0467a02": "衣服喜足，謂此喜足，能引長夜少欲喜足、易",
    "T26n1537_003:0467a03": "滿易養，損減諸惡、增長諸善，能速圓滿杜多",
    "T26n1537_003:0467a04": "功德，於諸資具能善知量，能令自他身心",
    "T26n1537_003:0467a05": "嚴淨。數讚歎者，非數發言，但有此見隨緣而",
    "T26n1537_003:0467a06": "說，令他欽重此喜足故。非為求覓衣服因緣",
    "T26n1537_003:0467a07": "令諸世間生譏論者，謂佛弟子，非如一類，為",
    "T26n1537_003:0467a08": "求衣服往施主家，詐現威儀、矯設言論、現相",
    "T26n1537_003:0467a09": "研磨、以利求利，令諸世間多生譏論。諸佛",
    "T26n1537_003:0467a10": "弟子與彼相違故，不令他生諸譏論。若求",
    "T26n1537_003:0467a11": "不得終不懊歎等者，謂佛弟子求覓衣食",
    "T26n1537_003:0467a12": "不遂意時，終不懊歎、引頸悕望、拊胸迷悶。懊",
    "T26n1537_003:0467a13": "謂心熱等熱遍熱，內憤燋惶、愁憂悔恨，如箭",
    "T26n1537_003:0467a14": "入心不能自處。煩冤懇切，總名為懊。歎謂如",
    "T26n1537_003:0467a15": "是心熱惱已，作是思惟：「我無衣服，當設何等",
    "T26n1537_003:0467a16": "方略自濟？」因斯發起種種語言、述所思惟，總",
    "T26n1537_003:0467a17": "名為歎。引頸悕望者，謂懊歎已，復引頸悕望",
    "T26n1537_003:0467a18": "施主迴意。拊胸迷悶者，謂久待不得，絕所悕",
    "T26n1537_003:0467a19": "望、拊胸迷悶。諸佛弟子皆無是事。若求得",
    "T26n1537_003:0467a20": "已如法受用不生染著等者，謂佛弟子求得",
    "T26n1537_003:0467a21": "衣服如法受用，心無染著、耽嗜迷悶、藏護貯",
    "T26n1537_003:0467a22": "積。染著等言皆顯貪愛，前後輕重分位差",
    "T26n1537_003:0467a23": "別。於受用時能見過患正知出離者，謂佛弟",
    "T26n1537_003:0467a24": "子受用所得諸衣服時，能見過患，謂此衣服",
    "T26n1537_003:0467a25": "無常轉動，求時勞倦、受用非理生長疾病、",
    "T26n1537_003:0467a26": "是失壞法、是增減法，暫得還失迅速不停，本",
    "T26n1537_003:0467a27": "無今有、有已還無不可保信。又受用時，正知",
    "T26n1537_003:0467a28": "出離、成就趣向，出離慧故，為趣涅槃受用衣",
    "T26n1537_003:0467a29": "服。又受用時，先調貪欲、次斷貪欲、後出貪",
    "T26n1537_003:0467b01": "欲，由此因緣心於衣服離染解脫。彼由隨得",
    "T26n1537_003:0467b02": "衣服喜足，終不自舉[夌*欠]蔑他者，謂佛弟子",
    "T26n1537_003:0467b03": "雖於所得衣服喜足，而不自舉[夌*欠]蔑於他。非",
    "T26n1537_003:0467b04": "如一類由此喜足而自憍舉，作是念言：「我有",
    "T26n1537_003:0467b05": "如是少欲喜足、少事少務少所作少顧戀、易",
    "T26n1537_003:0467b06": "滿易養、損減諸惡增長諸善、能速圓滿杜多",
    "T26n1537_003:0467b07": "功德、於諸資具能善知量、能善為他讚歎喜",
    "T26n1537_003:0467b08": "足。」非如一類由此喜足[夌*欠]蔑於他，作是念",
    "T26n1537_003:0467b09": "言：「餘苾芻等皆無如是少欲喜足少事少務，",
    "T26n1537_003:0467b10": "廣說乃至能善為他讚歎喜足。」諸佛弟子皆",
    "T26n1537_003:0467b11": "無是事。而能策勤正知繫念者，謂佛弟子於",
    "T26n1537_003:0467b12": "隨所得衣服喜足，如法受用不生染著，能見",
    "T26n1537_003:0467b13": "過患正知出離，不自憍舉不[夌*欠]蔑他，復能",
    "T26n1537_003:0467b14": "策勤正知繫念。言策勤者，顯正精進。正知",
    "T26n1537_003:0467b15": "者，顯正見。繫念者，顯正念。此略顯示三種",
    "T26n1537_003:0467b16": "道支，是名安住古昔聖種者。初是名言，顯佛",
    "T26n1537_003:0467b17": "弟子成就前說調善意樂。後古昔聖種言，顯",
    "T26n1537_003:0467b18": "去來今一切賢聖，皆於如是聖種脩習及多",
    "T26n1537_003:0467b19": "脩習方至究竟。中安住言，顯佛弟子於隨",
    "T26n1537_003:0467b20": "所得衣服喜足，增上所生善有漏道及無漏",
    "T26n1537_003:0467b21": "道，安住等住遍住近住。如是弟子隨得飲食",
    "T26n1537_003:0467b22": "便生喜足者，謂佛多聞賢聖弟子，於隨乞&#x5303;",
    "T26n1537_003:0467b23": "所得飲食、或隨迎請所得飲食，若好若惡",
    "T26n1537_003:0467b24": "便生喜足，取得支身除飢渴故。廣說如前者，",
    "T26n1537_003:0467b25": "讚歎喜足等廣說如前，於隨所得衣服喜足。",
    "T26n1537_003:0467b26": "如是弟子隨得臥具便生喜足者，謂佛多聞",
    "T26n1537_003:0467b27": "賢聖弟子，於隨所得樹下臥具、或隨所得房",
    "T26n1537_003:0467b28": "閣臥具，若好若惡，便生喜足，取得資身除",
    "T26n1537_003:0467b29": "勞倦故。廣說如前者，讚歎喜足等廣說如前，",
    "T26n1537_003:0467c01": "於隨所得衣服喜足。如是弟子愛斷等者，謂",
    "T26n1537_003:0467c02": "佛多聞賢聖弟子，愛斷愛脩、樂斷樂脩，精勤",
    "T26n1537_003:0467c03": "隨學斷脩愛樂。云何愛斷愛脩？謂若未斷惡",
    "T26n1537_003:0467c04": "不善法、未脩善法，彼於斷脩無愛無勝愛、有",
    "T26n1537_003:0467c05": "引頸悕望。若有已斷惡不善法、已脩善法，彼",
    "T26n1537_003:0467c06": "於斷修有愛有勝愛、無引頸悕望。云何樂斷",
    "T26n1537_003:0467c07": "樂脩？謂於斷脩有樂有勝樂。云何精勤隨學",
    "T26n1537_003:0467c08": "斷脩愛樂？謂於斷脩愛樂為增上故，精勤隨",
    "T26n1537_003:0467c09": "學。彼由如是斷脩愛樂，終不自舉[夌*欠]蔑他",
    "T26n1537_003:0467c10": "者，謂佛弟子雖於斷脩愛樂精勤隨學，而不",
    "T26n1537_003:0467c11": "自舉[夌*欠]蔑於他。非如一類由此愛樂而自憍",
    "T26n1537_003:0467c12": "舉，作是念言：「我有如是少欲喜足，少事少務",
    "T26n1537_003:0467c13": "少所作少顧戀、易滿易養、損減諸惡增長",
    "T26n1537_003:0467c14": "諸善、愛斷愛脩樂斷樂脩、精勤隨學斷脩愛",
    "T26n1537_003:0467c15": "樂。」非如一類由此愛樂[夌*欠]蔑於他，作是念",
    "T26n1537_003:0467c16": "言：「餘苾芻等皆無如是少欲喜足少事少務，",
    "T26n1537_003:0467c17": "廣說乃至愛斷愛脩樂斷樂脩、精勤隨學斷",
    "T26n1537_003:0467c18": "脩愛樂。」諸佛弟子皆無是事，而能策勤正知",
    "T26n1537_003:0467c19": "繫念，是名安住古昔聖種。廣釋如前。有差別",
    "T26n1537_003:0467c20": "者，中安住言，顯佛弟子於斷脩愛樂增上",
    "T26n1537_003:0467c21": "所生善有漏道及無漏道，安住等住、遍住近",
    "T26n1537_003:0467c22": "住。◎",
    "T26n1537_003:0467c23": "◎正勝品第七之一",
    "T26n1537_003:0467c24": "[0467c24] 一時薄伽梵在室羅筏，住逝多林給孤獨園。",
    "T26n1537_003:0467c25": "爾時世尊告苾芻眾：「有四正勝。何等為四？謂",
    "T26n1537_003:0467c26": "有苾芻，為令已生惡不善法斷故，起欲發勤",
    "T26n1537_003:0467c27": "精進策心持心，是名第一。為令未生惡不善",
    "T26n1537_003:0467c28": "法不生故，起欲發勤精進策心持心，是名第",
    "T26n1537_003:0467c29": "二。為令未生善法生故，起欲發勤精進策心",
    "T26n1537_003:0468a01": "持心，是名第三。為令已生善法堅住不忘脩",
    "T26n1537_003:0468a02": "滿倍增廣大智作證故，起欲發勤精進策心",
    "T26n1537_003:0468a03": "持心，是名第四。」爾時世尊為攝前義而說頌",
    "T26n1537_003:0468a04": "曰：",
    "T26n1537_003:0468a05": "「初脩正勝時，  已勝生死有，",
    "T26n1537_003:0468a06": " 若脩至彼岸，  能摧滅魔軍。",
    "T26n1537_003:0468a07": " 離塵垢諸德，  非惡緣所退，",
    "T26n1537_003:0468a08": " 到彼岸涅槃，  證無餘極樂。」",
    "T26n1537_003:0468a09": "[0468a09] 為令已生惡不善法斷故，起欲發勤精進策",
    "T26n1537_003:0468a10": "心持心者，云何已生惡不善法？謂過去現在",
    "T26n1537_003:0468a11": "五蓋：一、貪欲蓋；二、瞋恚蓋；三、惛沈睡眠蓋；四、",
    "T26n1537_003:0468a12": "掉舉惡作蓋；五、疑蓋。云何為令已生惡不善",
    "T26n1537_003:0468a13": "法斷故正勝？謂有苾芻，為斷已生貪欲蓋故，",
    "T26n1537_003:0468a14": "如理思惟彼貪欲蓋多諸過患，謂是不善法、",
    "T26n1537_003:0468a15": "是下賤者信解受持。佛及弟子、賢貴善士",
    "T26n1537_003:0468a16": "共所訶厭，能為自害、能為他害、能為俱害，",
    "T26n1537_003:0468a17": "能滅智慧、能礙彼類、能障涅槃。受持彼法，不",
    "T26n1537_003:0468a18": "生通慧、不引菩提、不證涅槃。如是思惟，發勤",
    "T26n1537_003:0468a19": "精進勇健勢猛，熾盛難制勵意不息。此道名",
    "T26n1537_003:0468a20": "為能令已生諸貪欲蓋永斷正勝。彼於此道",
    "T26n1537_003:0468a21": "生已，脩習多脩習故，便斷已生諸貪欲蓋。起",
    "T26n1537_003:0468a22": "欲者，謂為斷已生貪欲蓋故，便起等起及生",
    "T26n1537_003:0468a23": "等生聚集出現，欲樂欣&#x6199;求趣悕望。彼由生",
    "T26n1537_003:0468a24": "起此諸欲故，便斷已生諸貪欲蓋。發勤精進",
    "T26n1537_003:0468a25": "者，謂為斷已生貪欲蓋故，發勤精進，廣說乃",
    "T26n1537_003:0468a26": "至勵意不息。彼由此故，便斷已生諸貪欲蓋。",
    "T26n1537_003:0468a27": "策心者，謂為斷已生貪欲蓋故，精勤脩習喜",
    "T26n1537_003:0468a28": "俱行心、欣俱行心、策勵俱行心、不下劣俱行",
    "T26n1537_003:0468a29": "心、不闇昧俱行心、捨俱行心、定俱行心。彼由",
    "T26n1537_003:0468b01": "脩習如是心故，便斷已生諸貪欲蓋。持心者，",
    "T26n1537_003:0468b02": "謂為斷已生貪欲蓋故，持心脩習八支聖道，",
    "T26n1537_003:0468b03": "所謂正見乃至正定。彼於此道持心脩習多",
    "T26n1537_003:0468b04": "脩習故，便斷已生諸貪欲蓋。復有苾芻，為斷",
    "T26n1537_003:0468b05": "已生貪欲蓋故，如理思惟出家功德，如是出",
    "T26n1537_003:0468b06": "家是真善法、是尊勝者信解受持。佛及弟子、",
    "T26n1537_003:0468b07": "賢貴善士共所欣讚，不為自害、不為他害、不",
    "T26n1537_003:0468b08": "為俱害，增長智慧、不礙彼類、不障涅槃、能生",
    "T26n1537_003:0468b09": "通慧、能引菩提、能證涅槃。如是思惟，發勤精",
    "T26n1537_003:0468b10": "進，廣說乃至勵意不息，此道名為能令已生",
    "T26n1537_003:0468b11": "諸貪欲蓋永斷正勝。彼於此道生已，脩習多",
    "T26n1537_003:0468b12": "脩習故，便斷已生諸貪欲蓋。起欲乃至策心",
    "T26n1537_003:0468b13": "持心，皆如前說。復有苾芻，為斷已生貪欲",
    "T26n1537_003:0468b14": "蓋故，如理思惟彼貪欲蓋，如病如癰、如箭惱",
    "T26n1537_003:0468b15": "害、無常苦空非我轉動、勞倦羸篤、是失壞法，",
    "T26n1537_003:0468b16": "迅速不停、衰朽非恒、不可保信、是變壞法。如",
    "T26n1537_003:0468b17": "是思惟，發勤精進，廣說乃至勵意不息，此道",
    "T26n1537_003:0468b18": "名為能令已生諸貪欲蓋永斷正勝。彼於此",
    "T26n1537_003:0468b19": "道生已，脩習多脩習故，便斷已生諸貪欲蓋。",
    "T26n1537_003:0468b20": "起欲乃至策心持心，皆如前說。復有苾芻，為",
    "T26n1537_003:0468b21": "斷已生諸貪欲蓋，如理思惟滅為寂靜、道能",
    "T26n1537_003:0468b22": "出離。如是思惟，發勤精進，廣說乃至勵意不",
    "T26n1537_003:0468b23": "息，此道名為能令已生諸貪欲蓋永斷正勝。",
    "T26n1537_003:0468b24": "彼於此道生已，脩習多脩習故，便斷已生諸",
    "T26n1537_003:0468b25": "貪欲蓋。起欲乃至策心持心，皆如前說。如貪",
    "T26n1537_003:0468b26": "欲蓋，餘四亦爾。有差別者，應說自名。復有",
    "T26n1537_003:0468b27": "苾芻，為斷已生隨一種類惡不善法，如理思",
    "T26n1537_003:0468b28": "惟，彼惡不善法多諸過患，謂是不善法、是",
    "T26n1537_003:0468b29": "下賤者信解受持，廣說乃至不證涅槃。如是",
    "T26n1537_003:0468c01": "思惟，發勤精進，廣說乃至勵意不息，此道名",
    "T26n1537_003:0468c02": "為能令已生隨一種類惡不善法永斷正勝。",
    "T26n1537_003:0468c03": "彼於此道生已，脩習多脩習故，便斷隨一種",
    "T26n1537_003:0468c04": "類已生惡不善法。起欲者，謂為斷已生隨一",
    "T26n1537_003:0468c05": "種類惡不善法，便起等起，廣說乃至求趣悕",
    "T26n1537_003:0468c06": "望。彼由生起此諸欲故，便斷隨一種類已生",
    "T26n1537_003:0468c07": "惡不善法。發勤精進者，謂為斷已生隨一種",
    "T26n1537_003:0468c08": "類惡不善法，發勤精進，廣說乃至勵意不息。",
    "T26n1537_003:0468c09": "彼由此故，便斷隨一種類已生惡不善法。策",
    "T26n1537_003:0468c10": "心者，謂為斷已生隨一種類惡不善法，精勤",
    "T26n1537_003:0468c11": "脩習喜俱行心，廣說乃至定俱行心。彼由",
    "T26n1537_003:0468c12": "脩習如是心故，便斷隨一種類已生惡不善",
    "T26n1537_003:0468c13": "法。持心者，謂為斷已生隨一種類惡不善法，",
    "T26n1537_003:0468c14": "持心脩習八支聖道。彼於此道持心脩習多",
    "T26n1537_003:0468c15": "脩習故，便斷隨一種類已生惡不善法。復有",
    "T26n1537_003:0468c16": "苾芻，為斷已生隨一種類惡不善法，如理思惟",
    "T26n1537_003:0468c17": "出家功德，如是出家是真善法、是尊勝者信",
    "T26n1537_003:0468c18": "解受持，廣說乃至能證涅槃。如是思惟，發勤",
    "T26n1537_003:0468c19": "精進，廣說乃至勵意不息，此道名為能令已",
    "T26n1537_003:0468c20": "生隨一種類惡不善法永斷正勝。彼於此道",
    "T26n1537_003:0468c21": "生已，脩習多脩習故，便斷隨一種類已生惡不",
    "T26n1537_003:0468c22": "善法。起欲乃至策心持心，皆如前說。復有苾",
    "T26n1537_003:0468c23": "芻，為斷已生隨一種類惡不善法，如理思惟",
    "T26n1537_003:0468c24": "彼惡不善法，如病如癰，廣說乃至是變壞法。",
    "T26n1537_003:0468c25": "如是思惟，發勤精進，廣說乃至勵意不息，此",
    "T26n1537_003:0468c26": "道名為能令已生隨一種類惡不善法永斷正",
    "T26n1537_003:0468c27": "勝。彼於此道生已，脩習多脩習故，便斷隨一",
    "T26n1537_003:0468c28": "種類已生惡不善法。起欲乃至策心持心，皆",
    "T26n1537_003:0468c29": "如前說。復有苾芻，為斷已生隨一種類惡不",
    "T26n1537_003:0469a01": "善法，如理思惟滅為寂靜、道能出離。如是",
    "T26n1537_003:0469a02": "思惟，發勤精進，廣說乃至勵意不息，此道名",
    "T26n1537_003:0469a03": "為能令已生隨一種類惡不善法永斷正勝。",
    "T26n1537_003:0469a04": "彼於此道生已，脩習多脩習故，便斷隨一種",
    "T26n1537_003:0469a05": "類已生惡不善法。起欲乃至策心持心，皆如",
    "T26n1537_003:0469a06": "前說。◎"
}