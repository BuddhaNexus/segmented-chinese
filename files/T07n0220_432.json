{
    "T07n0220_432:0171c02": "大般若波羅蜜多經卷第四百三",
    "T07n0220_432:0171c03": "十二",
    "T07n0220_432:0171c05": "三藏法師玄奘奉　詔譯",
    "T07n0220_432:0171c06": "第二分經文品第三十六之二",
    "T07n0220_432:0171c07": "「復次，憍尸迦！若善男子、善女人等教贍部洲",
    "T07n0220_432:0171c08": "諸有情類皆發無上正等覺心，於意云何？是",
    "T07n0220_432:0171c09": "善男子、善女人等由此因緣得福多不？」天帝",
    "T07n0220_432:0171c10": "釋言：「甚多！世尊！甚多！善逝！」佛言：「憍尸迦！若",
    "T07n0220_432:0171c11": "善男子、善女人等於此般若波羅蜜多，以無",
    "T07n0220_432:0171c12": "量門巧妙文義為他廣說，宣示開演顯了解",
    "T07n0220_432:0171c13": "釋，分別義趣令其易解，復作是言：『來！善男",
    "T07n0220_432:0171c14": "子！汝當於此甚深般若波羅蜜多，至心聽聞、",
    "T07n0220_432:0171c15": "受持、讀誦、令善通利、如理思惟，隨此般若波",
    "T07n0220_432:0171c16": "羅蜜多所說法門應正信解，若正信解則能",
    "T07n0220_432:0171c17": "修學如是般若波羅蜜多，若能修學如是般",
    "T07n0220_432:0171c18": "若波羅蜜多則能證得一切智法，若能證得",
    "T07n0220_432:0171c19": "一切智法則修般若波羅蜜多增益圓滿，若",
    "T07n0220_432:0171c20": "修般若波羅蜜多增益圓滿便證無上正等",
    "T07n0220_432:0171c21": "菩提。』憍尸迦！是善男子、善女人等所獲功德",
    "T07n0220_432:0171c22": "甚多於前。何以故？憍尸迦！一切初發無上正",
    "T07n0220_432:0171c23": "等覺心菩薩摩訶薩乃至住十地菩薩摩訶",
    "T07n0220_432:0171c24": "薩，皆是般若波羅蜜多所流出故。",
    "T07n0220_432:0171c25": "「復次，憍尸迦！置贍部洲諸有情類。若善男子、",
    "T07n0220_432:0171c26": "善女人等教四大洲一切有情，若小千界",
    "T07n0220_432:0171c27": "一切有情，若中千界一切有情，若此三千",
    "T07n0220_432:0171c28": "大千世界一切有情，若復十方各如殑伽沙等",
    "T07n0220_432:0171c29": "世界一切有情，皆發無上正等覺心，於意",
    "T07n0220_432:0172a01": "云何？是善男子、善女人等由此因緣得福多",
    "T07n0220_432:0172a02": "不？」天帝釋言：「甚多！世尊！甚多！善逝！」佛言：「憍",
    "T07n0220_432:0172a03": "尸迦！若善男子、善女人等於此般若波羅蜜",
    "T07n0220_432:0172a04": "多，以無量門巧妙文義為他廣說，宣示開演",
    "T07n0220_432:0172a05": "顯了解釋，分別義趣令其易解，復作是言：『來！",
    "T07n0220_432:0172a06": "善男子！汝當於此甚深般若波羅蜜多，至心",
    "T07n0220_432:0172a07": "聽聞、受持、讀誦、令善通利、如理思惟，隨此般",
    "T07n0220_432:0172a08": "若波羅蜜多所說法門應正信解，若正信解",
    "T07n0220_432:0172a09": "則能修學如是般若波羅蜜多，若能修學如",
    "T07n0220_432:0172a10": "是般若波羅蜜多則能證得一切智法，若",
    "T07n0220_432:0172a11": "能證得一切智法則修般若波羅蜜多增益",
    "T07n0220_432:0172a12": "圓滿，若修般若波羅蜜多增益圓滿便證",
    "T07n0220_432:0172a13": "無上正等菩提。』憍尸迦！是善男子、善女人等",
    "T07n0220_432:0172a14": "所獲功德甚多於前。何以故？憍尸迦！一切",
    "T07n0220_432:0172a15": "初發無上正等覺心菩薩摩訶薩乃至住十",
    "T07n0220_432:0172a16": "地菩薩摩訶薩，皆是般若波羅蜜多所流出",
    "T07n0220_432:0172a17": "故。",
    "T07n0220_432:0172a18": "「復次，憍尸迦！若善男子、善女人等教贍部洲",
    "T07n0220_432:0172a19": "諸有情類皆住菩薩不退轉地，於意云何？",
    "T07n0220_432:0172a20": "是善男子、善女人等由此因緣得福多不？」",
    "T07n0220_432:0172a21": "天帝釋言：「甚多！世尊！甚多！善逝！」佛言：「憍尸",
    "T07n0220_432:0172a22": "迦！若善男子、善女人等於此般若波羅蜜多，",
    "T07n0220_432:0172a23": "以無量門巧妙文義為他廣說，宣示開演顯",
    "T07n0220_432:0172a24": "了解釋，分別義趣令其易解，復作是言：『來！善",
    "T07n0220_432:0172a25": "男子！汝當於此甚深般若波羅蜜多，至心聽",
    "T07n0220_432:0172a26": "聞、受持、讀誦、令善通利、如理思惟，隨此般若",
    "T07n0220_432:0172a27": "波羅蜜多所說法門應正信解，若正信解則",
    "T07n0220_432:0172a28": "能修學如是般若波羅蜜多，若能修學如是",
    "T07n0220_432:0172a29": "般若波羅蜜多則能證得一切智法，若能",
    "T07n0220_432:0172b01": "證得一切智法則修般若波羅蜜多增益圓",
    "T07n0220_432:0172b02": "滿，若修般若波羅蜜多增益圓滿便證無上",
    "T07n0220_432:0172b03": "正等菩提。』憍尸迦！是善男子、善女人等所獲",
    "T07n0220_432:0172b04": "功德甚多於前。何以故？憍尸迦！一切不退",
    "T07n0220_432:0172b05": "轉地菩薩摩訶薩乃至無上正等菩提，皆是",
    "T07n0220_432:0172b06": "般若波羅蜜多所流出故。「復次，憍尸迦！置",
    "T07n0220_432:0172b07": "贍部洲諸有情類。若善男子、善女人等教四",
    "T07n0220_432:0172b08": "大洲一切有情，若小千界一切有情，若中千",
    "T07n0220_432:0172b09": "界一切有情，若此三千大千世界一切有情，",
    "T07n0220_432:0172b10": "若復十方各如殑伽沙等世界一切有情，皆",
    "T07n0220_432:0172b11": "住菩薩不退轉地，於意云何？是善男子、善",
    "T07n0220_432:0172b12": "女人等由此因緣得福多不？」天帝釋言：「甚多！",
    "T07n0220_432:0172b13": "世尊！甚多！善逝！」佛言：「憍尸迦！若善男子、",
    "T07n0220_432:0172b14": "善女人等於此般若波羅蜜多，以無量門巧",
    "T07n0220_432:0172b15": "妙文義為他廣說，宣示開演顯了解釋，分別",
    "T07n0220_432:0172b16": "義趣令其易解，復作是言：『來！善男子！汝當於",
    "T07n0220_432:0172b17": "此甚深般若波羅蜜多，至心聽聞、受持、讀誦、",
    "T07n0220_432:0172b18": "令善通利、如理思惟，隨此般若波羅蜜多所",
    "T07n0220_432:0172b19": "說法門應正信解，若正信解則能修學如是",
    "T07n0220_432:0172b20": "般若波羅蜜多，若能修學如是般若波羅蜜",
    "T07n0220_432:0172b21": "多則能證得一切智法，若能證得一切智法",
    "T07n0220_432:0172b22": "則修般若波羅蜜多增益圓滿，若修般若波",
    "T07n0220_432:0172b23": "羅蜜多增益圓滿便證無上正等菩提。』憍尸",
    "T07n0220_432:0172b24": "迦！是善男子、善女人等所獲功德甚多於前。",
    "T07n0220_432:0172b25": "何以故？憍尸迦！一切不退轉地菩薩摩訶薩乃",
    "T07n0220_432:0172b26": "至無上正等菩提，皆是般若波羅蜜多所流",
    "T07n0220_432:0172b27": "出故。「復次，憍尸迦！若贍部洲諸有情類皆趣",
    "T07n0220_432:0172b28": "無上正等菩提。有善男子、善女人等於此般",
    "T07n0220_432:0172b29": "若波羅蜜多，以無量門巧妙文義廣為他說，",
    "T07n0220_432:0172c01": "宣示開演顯了解釋，分別義趣令其易解，復",
    "T07n0220_432:0172c02": "作是言：『來！善男子！汝當於此甚深般若波羅",
    "T07n0220_432:0172c03": "蜜多，至心聽聞、受持、讀誦、令善通利、如理思",
    "T07n0220_432:0172c04": "惟，隨此般若波羅蜜多所說法門應正信解，",
    "T07n0220_432:0172c05": "若正信解則能修學如是般若波羅蜜多，若",
    "T07n0220_432:0172c06": "能修學如是般若波羅蜜多則能證得一切",
    "T07n0220_432:0172c07": "智法，若能證得一切智法則修般若波羅蜜",
    "T07n0220_432:0172c08": "多增益圓滿，若修般若波羅蜜多增益圓滿",
    "T07n0220_432:0172c09": "便證無上正等菩提。』憍尸迦！是善男子、善女",
    "T07n0220_432:0172c10": "人等所獲功德甚多於前。",
    "T07n0220_432:0172c11": "「復次，憍尸迦！置贍部洲諸有情類。若四大洲",
    "T07n0220_432:0172c12": "一切有情，若小千界一切有情，若中千界一",
    "T07n0220_432:0172c13": "切有情，若此三千大千世界一切有情，若",
    "T07n0220_432:0172c14": "復十方各如殑伽沙等世界一切有情皆趣",
    "T07n0220_432:0172c15": "無上正等菩提。有善男子、善女人等於此般",
    "T07n0220_432:0172c16": "若波羅蜜多，以無量門巧妙文義為他廣說，",
    "T07n0220_432:0172c17": "宣示開演顯了解釋，分別義趣令其易解，復",
    "T07n0220_432:0172c18": "作是言：『來！善男子！汝當於此甚深般若波",
    "T07n0220_432:0172c19": "羅蜜多，至心聽聞、受持、讀誦、令善通利、如理",
    "T07n0220_432:0172c20": "思惟，隨此般若波羅蜜多所說法門應正信",
    "T07n0220_432:0172c21": "解，若正信解則能修學如是般若波羅蜜多，",
    "T07n0220_432:0172c22": "若能修學如是般若波羅蜜多則能證得一",
    "T07n0220_432:0172c23": "切智法，若能證得一切智法則修般若波",
    "T07n0220_432:0172c24": "羅蜜多增益圓滿，若修般若波羅蜜多增益",
    "T07n0220_432:0172c25": "圓滿便證無上正等菩提。』憍尸迦！是善男",
    "T07n0220_432:0172c26": "子、善女人等所獲功德甚多於前。「復次，憍尸",
    "T07n0220_432:0172c27": "迦！若贍部洲諸有情類皆於無上正等菩",
    "T07n0220_432:0172c28": "提得不退轉。有善男子、善女人等於此般若",
    "T07n0220_432:0172c29": "波羅蜜多，以無量門巧妙文義為他廣說，",
    "T07n0220_432:0173a01": "宣示開演顯了解釋，分別義趣令其易解，復",
    "T07n0220_432:0173a02": "作是言：『來！善男子！汝當於此甚深般若波羅",
    "T07n0220_432:0173a03": "蜜多，至心聽聞、受持、讀誦、令善通利、如理思",
    "T07n0220_432:0173a04": "惟，隨此般若波羅蜜多所說法門應正信解，",
    "T07n0220_432:0173a05": "若正信解則能修學如是般若波羅蜜多，若",
    "T07n0220_432:0173a06": "能修學如是般若波羅蜜多則能證得一切",
    "T07n0220_432:0173a07": "智法，若能證得一切智法則修般若波羅蜜",
    "T07n0220_432:0173a08": "多增益圓滿，若修般若波羅蜜多增益圓滿",
    "T07n0220_432:0173a09": "便證無上正等菩提。』憍尸迦！是善男子、善",
    "T07n0220_432:0173a10": "女人等所獲功德甚多於前。「復次，憍尸迦！置",
    "T07n0220_432:0173a11": "贍部洲諸有情類。若四大洲一切有情，若小",
    "T07n0220_432:0173a12": "千界一切有情，若中千界一切有情，若此",
    "T07n0220_432:0173a13": "三千大千世界一切有情，若復十方各如殑",
    "T07n0220_432:0173a14": "伽沙等世界一切有情皆於無上正等菩提",
    "T07n0220_432:0173a15": "得不退轉。有善男子、善女人等於此般若波",
    "T07n0220_432:0173a16": "羅蜜多，以無量門巧妙文義為他廣說，宣",
    "T07n0220_432:0173a17": "示開演顯了解釋，分別義趣令其易解，復",
    "T07n0220_432:0173a18": "作是言：『來！善男子！汝當於此甚深般若波",
    "T07n0220_432:0173a19": "羅蜜多，至心聽聞、受持、讀誦、令善通利、如理",
    "T07n0220_432:0173a20": "思惟，隨此般若波羅蜜多所說法門應正信",
    "T07n0220_432:0173a21": "解，若正信解則能修學如是般若波羅蜜多，",
    "T07n0220_432:0173a22": "若能修學如是般若波羅蜜多則能證得一",
    "T07n0220_432:0173a23": "切智法，若能證得一切智法則修般若波羅",
    "T07n0220_432:0173a24": "蜜多增益圓滿，若修般若波羅蜜多增益圓",
    "T07n0220_432:0173a25": "滿便證無上正等菩提。』憍尸迦！是善男子、",
    "T07n0220_432:0173a26": "善女人等所獲功德甚多於前。「復次，憍尸迦！",
    "T07n0220_432:0173a27": "若善男子、善女人等教贍部洲諸有情類皆",
    "T07n0220_432:0173a28": "趣無上正等菩提，復於般若波羅蜜多，以無",
    "T07n0220_432:0173a29": "量門巧妙文義為其廣說，宣示開演顯了解",
    "T07n0220_432:0173b01": "釋，分別義趣令其易解。有善男子、善女人等",
    "T07n0220_432:0173b02": "教一有情令於無上正等菩提得不退轉，復",
    "T07n0220_432:0173b03": "於般若波羅蜜多，以無量門巧妙文義為",
    "T07n0220_432:0173b04": "其廣說，宣示開演顯了解釋，分別義趣令其易",
    "T07n0220_432:0173b05": "解。憍尸迦！此善男子、善女人等所獲功德甚",
    "T07n0220_432:0173b06": "多於前。「復次，憍尸迦！置贍部洲諸有情類。",
    "T07n0220_432:0173b07": "若善男子、善女人等教四大洲一切有情，",
    "T07n0220_432:0173b08": "若小千界一切有情，若中千界一切有情，若",
    "T07n0220_432:0173b09": "此三千大千世界一切有情，若復十方各如",
    "T07n0220_432:0173b10": "殑伽沙等世界一切有情，皆趣無上正等菩",
    "T07n0220_432:0173b11": "提，復於般若波羅蜜多，以無量門巧妙文",
    "T07n0220_432:0173b12": "義為其廣說，宣示開演顯了解釋，分別義趣",
    "T07n0220_432:0173b13": "令其易解。有善男子、善女人等教一有情",
    "T07n0220_432:0173b14": "令於無上正等菩提得不退轉，復於般若波",
    "T07n0220_432:0173b15": "羅蜜多，以無量門巧妙文義為其廣說，宣",
    "T07n0220_432:0173b16": "示開演顯了解釋，分別義趣令其易解。憍尸",
    "T07n0220_432:0173b17": "迦！此善男子、善女人等所獲功德甚多於",
    "T07n0220_432:0173b18": "前。「復次，憍尸迦！若善男子、善女人等教贍",
    "T07n0220_432:0173b19": "部洲諸有情類皆於無上正等菩提得不退",
    "T07n0220_432:0173b20": "轉，復於般若波羅蜜多，以無量門巧妙文義",
    "T07n0220_432:0173b21": "為其廣說，宣示開演顯了解釋，分別義趣令其",
    "T07n0220_432:0173b22": "易解。若一有情作如是語：『我今欣樂速證",
    "T07n0220_432:0173b23": "無上正等菩提，拔濟有情諸惡趣苦。』有善男",
    "T07n0220_432:0173b24": "子、善女人等為成彼事，以無量門巧妙文義，",
    "T07n0220_432:0173b25": "廣說般若波羅蜜多，宣示開演顯了解釋，分",
    "T07n0220_432:0173b26": "別義趣令其易解。憍尸迦！此善男子、善女人",
    "T07n0220_432:0173b27": "等所獲功德甚多於前。何以故？憍尸迦！住不",
    "T07n0220_432:0173b28": "退轉地菩薩摩訶薩，不甚假藉所說法故，於",
    "T07n0220_432:0173b29": "大菩提定趣向故，必於無上正等菩提不退",
    "T07n0220_432:0173c01": "轉故，欣樂速證大菩提者，要甚假藉所說法",
    "T07n0220_432:0173c02": "故，於無上覺求速證故，觀生死苦一切有情",
    "T07n0220_432:0173c03": "運大悲心極痛切故。「復次，憍尸迦！置贍部洲",
    "T07n0220_432:0173c04": "諸有情類。若善男子、善女人等教四大洲一",
    "T07n0220_432:0173c05": "切有情，若小千界一切有情，若中千界一切",
    "T07n0220_432:0173c06": "有情，若此三千大千世界一切有情，若復十",
    "T07n0220_432:0173c07": "方各如殑伽沙等世界一切有情，皆於無上",
    "T07n0220_432:0173c08": "正等菩提得不退轉，復於般若波羅蜜多，以",
    "T07n0220_432:0173c09": "無量門巧妙文義為其廣說，宣示開演顯了",
    "T07n0220_432:0173c10": "解釋，分別義趣令其易解。若一有情作如是",
    "T07n0220_432:0173c11": "語：『我今欣樂速證無上正等菩提，拔濟有情",
    "T07n0220_432:0173c12": "三惡趣苦。』有善男子、善女人等為成彼事，以",
    "T07n0220_432:0173c13": "無量門巧妙文義，廣說般若波羅蜜多，宣示",
    "T07n0220_432:0173c14": "開演顯了解釋，分別義趣令其易解。憍尸迦！",
    "T07n0220_432:0173c15": "此善男子、善女人等所獲功德甚多於前。何",
    "T07n0220_432:0173c16": "以故？憍尸迦！住不退轉地菩薩摩訶薩，不甚",
    "T07n0220_432:0173c17": "假藉所說法故，於大菩提定趣向故，必於無",
    "T07n0220_432:0173c18": "上正等菩提不退轉故。欣樂速證大菩提者，",
    "T07n0220_432:0173c19": "要甚假藉所說法故，於無上覺求速證故，觀",
    "T07n0220_432:0173c20": "生死苦一切有情運大悲心極痛切故。」",
    "T07n0220_432:0173c21": "爾時，天帝釋白佛言：「世尊！如是菩薩摩訶薩",
    "T07n0220_432:0173c22": "轉近無上正等菩提，如是如是應以布施波",
    "T07n0220_432:0173c23": "羅蜜多乃至般若波羅蜜多教誡教授，應以",
    "T07n0220_432:0173c24": "內空乃至無性自性空教誡教授，應以四念",
    "T07n0220_432:0173c25": "住乃至八聖道支教誡教授，如是乃至應以",
    "T07n0220_432:0173c26": "佛十力乃至十八佛不共法教誡教授，應以",
    "T07n0220_432:0173c27": "上妙衣服、飲食、臥具、醫藥，隨其所須種種資具",
    "T07n0220_432:0173c28": "供養攝受。世尊！若善男子、善女人等，能以",
    "T07n0220_432:0173c29": "如是法施、財施教誡教授供養攝受彼菩",
    "T07n0220_432:0174a01": "薩摩訶薩，是善男子、善女人等所獲功德甚",
    "T07n0220_432:0174a02": "多於前。何以故？世尊！彼菩薩摩訶薩要由",
    "T07n0220_432:0174a03": "如是法施、財施教誡教授供養攝受，速證無",
    "T07n0220_432:0174a04": "上正等菩提。」爾時，具壽善現告天帝釋言：「善",
    "T07n0220_432:0174a05": "哉！善哉！憍尸迦！汝乃能勸勵彼菩薩摩訶薩，",
    "T07n0220_432:0174a06": "復能攝受彼菩薩摩訶薩，亦能護助彼菩薩",
    "T07n0220_432:0174a07": "摩訶薩，汝今已作佛聖弟子所應作事。何以",
    "T07n0220_432:0174a08": "故？憍尸迦！一切如來諸聖弟子，為欲利樂",
    "T07n0220_432:0174a09": "諸有情故，方便勸勵彼菩薩摩訶薩，令速趣",
    "T07n0220_432:0174a10": "無上正等菩提，以法施、財施教誡教授供養",
    "T07n0220_432:0174a11": "攝受勤加護助彼菩薩摩訶薩，令速證無上",
    "T07n0220_432:0174a12": "正等菩提。所以者何？一切如來、聲聞、獨覺世",
    "T07n0220_432:0174a13": "間勝事，由彼菩薩摩訶薩故而得出現。何以",
    "T07n0220_432:0174a14": "故？「憍尸迦！若無菩薩摩訶薩發起無上正",
    "T07n0220_432:0174a15": "等覺心，則無菩薩摩訶薩能學六波羅蜜多",
    "T07n0220_432:0174a16": "乃至十八佛不共法。若無菩薩摩訶薩學六",
    "T07n0220_432:0174a17": "波羅蜜多乃至十八佛不共法，則無菩薩摩",
    "T07n0220_432:0174a18": "訶薩證得無上正等菩提。若無菩薩摩訶薩",
    "T07n0220_432:0174a19": "證得無上正等菩提，則無如來、聲聞、獨覺世",
    "T07n0220_432:0174a20": "間勝事。憍尸迦！由有菩薩摩訶薩發起無上",
    "T07n0220_432:0174a21": "正等覺心，便有菩薩摩訶薩能學六波羅蜜",
    "T07n0220_432:0174a22": "多乃至十八佛不共法。由有菩薩摩訶薩學",
    "T07n0220_432:0174a23": "六波羅蜜多乃至十八佛不共法，便有菩薩",
    "T07n0220_432:0174a24": "摩訶薩證得無上正等菩提。由有菩薩摩訶",
    "T07n0220_432:0174a25": "薩證得無上正等菩提，轉妙法輪，能斷地獄、",
    "T07n0220_432:0174a26": "傍生、鬼界，亦能損減阿素洛黨增天人眾，便",
    "T07n0220_432:0174a27": "有剎帝利大族、婆羅門大族、長者大族、居士大",
    "T07n0220_432:0174a28": "族出現世間，亦有四大王眾天乃至非想非",
    "T07n0220_432:0174a29": "非想處天出現世間，復有布施波羅蜜多乃",
    "T07n0220_432:0174b01": "至般若波羅蜜多、內空乃至無性自性空、",
    "T07n0220_432:0174b02": "四念住廣說乃至十八佛不共法出現世間，",
    "T07n0220_432:0174b03": "復有聲聞乘、獨覺乘、正等覺乘出現世間。」",
    "T07n0220_432:0174b04": "第二分隨喜迴向品第三十七之一",
    "T07n0220_432:0174b05": "爾時，慈氏菩薩摩訶薩白具壽善現言：「大德！",
    "T07n0220_432:0174b06": "若菩薩摩訶薩以無所得而為方便，於諸有",
    "T07n0220_432:0174b07": "情所有功德，隨喜俱行諸福業事；若菩薩摩",
    "T07n0220_432:0174b08": "訶薩以無所得而為方便，持此隨喜俱行諸",
    "T07n0220_432:0174b09": "福業事，與一切有情平等共有迴向無上正",
    "T07n0220_432:0174b10": "等菩提；若餘有情隨喜迴向諸福業事；若",
    "T07n0220_432:0174b11": "諸異生、聲聞、獨覺諸福業事，所謂施性、戒性、",
    "T07n0220_432:0174b12": "修性三福業事，若四念住乃至八聖道支，若",
    "T07n0220_432:0174b13": "三解脫門、八解脫、九次第定、四無礙解、六",
    "T07n0220_432:0174b14": "神通等諸福業事。是菩薩摩訶薩所有隨喜",
    "T07n0220_432:0174b15": "迴向功德，於彼異生、聲聞、獨覺諸福業事，為",
    "T07n0220_432:0174b16": "最為勝、為尊為高、為妙為微妙、為上為無上、無",
    "T07n0220_432:0174b17": "等無等等。何以故？大德！以諸異生修福業事，",
    "T07n0220_432:0174b18": "但為令己自在安樂，聲聞、獨覺、修福業事，但",
    "T07n0220_432:0174b19": "為自調伏，為自寂靜，為自涅槃，諸菩薩摩訶",
    "T07n0220_432:0174b20": "薩所有隨喜迴向功德，普為一切有情調伏、",
    "T07n0220_432:0174b21": "寂靜、般涅槃故。」",
    "T07n0220_432:0174b22": "爾時，具壽善現問慈氏菩薩摩訶薩言：「大士！",
    "T07n0220_432:0174b23": "是菩薩摩訶薩隨喜迴向心，普緣十方無數",
    "T07n0220_432:0174b24": "無量無邊世界，一一世界無數無量無邊諸佛",
    "T07n0220_432:0174b25": "已涅槃者，從初發心至得無上正等菩提，",
    "T07n0220_432:0174b26": "如是展轉入無餘依涅槃界後乃至法滅，於",
    "T07n0220_432:0174b27": "其中間所有六波羅蜜多相應善根，及與聲",
    "T07n0220_432:0174b28": "聞、獨覺、菩薩、一切有情若共不共、無數無量",
    "T07n0220_432:0174b29": "無邊佛法相應善根。若彼異生弟子所有施",
    "T07n0220_432:0174c01": "性、戒性、修性三福業事；若彼聲聞弟子所有",
    "T07n0220_432:0174c02": "學、無學無漏善根；若諸如來、應、正等覺所成",
    "T07n0220_432:0174c03": "戒蘊、定蘊、慧蘊、解脫蘊、解脫智見蘊，及為利",
    "T07n0220_432:0174c04": "樂一切有情大慈、大悲、大喜、大捨無數無量無",
    "T07n0220_432:0174c05": "邊佛法，及彼諸佛所說正法；若依彼法精",
    "T07n0220_432:0174c06": "勤修學得預流果、一來、不還、阿羅漢果，得獨",
    "T07n0220_432:0174c07": "覺菩提，得入菩薩正性離生及餘菩薩摩",
    "T07n0220_432:0174c08": "訶薩行。如是所有一切善根，及餘有情於諸",
    "T07n0220_432:0174c09": "如來應正等覺、聲聞、菩薩諸弟子眾若現住世、",
    "T07n0220_432:0174c10": "若涅槃後所種善根，是諸善根一切合集現",
    "T07n0220_432:0174c11": "前隨喜。既隨喜已，復以如是隨喜俱行諸福",
    "T07n0220_432:0174c12": "業事，與一切有情平等共有迴向無上正等",
    "T07n0220_432:0174c13": "菩提：『願我以此善根與一切有情同共引",
    "T07n0220_432:0174c14": "發無上菩提。』如是所起隨喜迴向，於餘所起",
    "T07n0220_432:0174c15": "諸福業事，為最為勝、為尊為高、為妙為微妙、",
    "T07n0220_432:0174c16": "為上為無上、無等無等等。於意云何？慈氏",
    "T07n0220_432:0174c17": "大士！彼菩薩摩訶薩緣如是事起隨喜迴",
    "T07n0220_432:0174c18": "向心，為有如是所緣事，如彼菩薩摩訶薩",
    "T07n0220_432:0174c19": "所取相不？」爾時，慈氏菩薩摩訶薩答具壽善",
    "T07n0220_432:0174c20": "現言：「大德！彼菩薩摩訶薩緣如是事起隨",
    "T07n0220_432:0174c21": "喜迴向心，實無如是所緣事如彼菩薩摩",
    "T07n0220_432:0174c22": "訶薩所取相。」時，具壽善現謂慈氏菩薩摩訶",
    "T07n0220_432:0174c23": "薩言：「大士！若無所緣事如所取相者，彼",
    "T07n0220_432:0174c24": "菩薩摩訶薩隨喜迴向心，以取相為方便，",
    "T07n0220_432:0174c25": "普緣十方無數無量無邊世界，一一世界無數",
    "T07n0220_432:0174c26": "無量無邊諸佛已涅槃者，從初發心乃至法",
    "T07n0220_432:0174c27": "滅所有善根，及弟子等所有善根，一切合集",
    "T07n0220_432:0174c28": "現前隨喜，迴向無上正等菩提。如是所起隨",
    "T07n0220_432:0174c29": "喜迴向，將非顛倒？如於無常謂常、於苦謂",
    "T07n0220_432:0175a01": "樂、於無我謂我、於不淨謂淨，是想顛倒、心顛",
    "T07n0220_432:0175a02": "倒、見顛倒，此於無相而取其相，亦應如是。大",
    "T07n0220_432:0175a03": "士！如所緣事實無所有，隨喜迴向心亦如",
    "T07n0220_432:0175a04": "是，諸善根等亦如是，無上菩提亦如是，布施、",
    "T07n0220_432:0175a05": "淨戒、安忍、精進、靜慮、般若波羅蜜多亦如是，",
    "T07n0220_432:0175a06": "廣說乃至十八佛不共法亦如是。大士！若",
    "T07n0220_432:0175a07": "如所緣事實無所有，隨喜迴向心亦如是，諸",
    "T07n0220_432:0175a08": "善根等亦如是，無上菩提亦如是，六波羅蜜",
    "T07n0220_432:0175a09": "多亦如是，乃至十八佛不共法亦如是者，何",
    "T07n0220_432:0175a10": "等是所緣？何等是事？何等是隨喜迴向心？何",
    "T07n0220_432:0175a11": "等是諸善根等？何等是無上菩提？何等是",
    "T07n0220_432:0175a12": "六波羅蜜多乃至十八佛不共法？而彼菩薩",
    "T07n0220_432:0175a13": "摩訶薩緣如是事起隨喜心，迴向無上正等菩",
    "T07n0220_432:0175a14": "提？」時，慈氏菩薩摩訶薩報具壽善現言：「大德！",
    "T07n0220_432:0175a15": "若菩薩摩訶薩久修學六波羅蜜多，已曾供",
    "T07n0220_432:0175a16": "養無量諸佛，宿殖善根久發大願，為諸善",
    "T07n0220_432:0175a17": "友之所攝受，善學諸法自相空義，是菩薩摩",
    "T07n0220_432:0175a18": "訶薩能於所緣、事、隨喜迴向心、諸善根等、無",
    "T07n0220_432:0175a19": "上菩提、諸佛世尊及一切法皆不取相，而能",
    "T07n0220_432:0175a20": "發起隨喜之心，迴向無上正等菩提。如是所",
    "T07n0220_432:0175a21": "起隨喜迴向，以非二非不二為方便，非有相",
    "T07n0220_432:0175a22": "非無相為方便，非有所得非無所得為方便，",
    "T07n0220_432:0175a23": "非染非淨為方便，非生非滅為方便，於所緣",
    "T07n0220_432:0175a24": "事乃至無上正等菩提能不取相，不取相故",
    "T07n0220_432:0175a25": "非顛倒攝。若有菩薩未久修學六波羅蜜多，",
    "T07n0220_432:0175a26": "未曾供養無量諸佛，未宿殖善根，未久發大",
    "T07n0220_432:0175a27": "願，未多善友之所攝受，未於一切法善學自",
    "T07n0220_432:0175a28": "相空，是諸菩薩於所緣、事、隨喜迴向、諸善根",
    "T07n0220_432:0175a29": "等、無上菩提、諸佛世尊及一切法，猶取其相",
    "T07n0220_432:0175b01": "起隨喜心，迴向無上正等菩提。如是所起",
    "T07n0220_432:0175b02": "隨喜迴向，以取相故猶顛倒攝，非真隨喜迴",
    "T07n0220_432:0175b03": "向無上正等菩提。",
    "T07n0220_432:0175b04": "「復次，大德！不應為彼新學大乘諸菩薩等及",
    "T07n0220_432:0175b05": "對其前，宣說般若波羅蜜多乃至布施波羅",
    "T07n0220_432:0175b06": "蜜多，內空乃至無性自性空，四念住廣說乃",
    "T07n0220_432:0175b07": "至十八佛不共法，及一切法自相空義。何以",
    "T07n0220_432:0175b08": "故？大德！新學大乘諸菩薩等於如是法，雖有",
    "T07n0220_432:0175b09": "少分信敬愛樂，而彼聞已尋皆忘失，驚怖疑",
    "T07n0220_432:0175b10": "惑生毀謗故。若不退轉諸菩薩摩訶薩，或曾",
    "T07n0220_432:0175b11": "供養無量諸佛、宿殖善根、久發大願、為多善",
    "T07n0220_432:0175b12": "友所攝受者，應對其前為彼廣說分別開示",
    "T07n0220_432:0175b13": "一切般若波羅蜜多乃至布施波羅蜜多，內",
    "T07n0220_432:0175b14": "空乃至無性自性空，四念住廣說乃至十八",
    "T07n0220_432:0175b15": "佛不共法，及一切法自相空義。何以故？大德！",
    "T07n0220_432:0175b16": "以不退轉諸菩薩摩訶薩，及曾供養無量諸",
    "T07n0220_432:0175b17": "佛、宿殖善根、久發大願、為多善友所攝受",
    "T07n0220_432:0175b18": "者，若聞此法皆能受持終不忘失，亦不驚恐、",
    "T07n0220_432:0175b19": "疑惑、毀謗。大德！諸菩薩摩訶薩應以如是隨",
    "T07n0220_432:0175b20": "喜俱行諸福業事，迴向無上正等菩提。」",
    "T07n0220_432:0175b21": "爾時，具壽善現白慈氏菩薩摩訶薩言：「大士！",
    "T07n0220_432:0175b22": "諸菩薩摩訶薩應以如是隨喜俱行諸福業",
    "T07n0220_432:0175b23": "事，迴向無上正等菩提，謂所用心隨喜迴向，",
    "T07n0220_432:0175b24": "此所用心盡滅離變，此所緣事及諸善根亦",
    "T07n0220_432:0175b25": "皆如心盡滅離變。此中何等是所用心？復",
    "T07n0220_432:0175b26": "以何等為所緣事及諸善根，而說隨喜迴向",
    "T07n0220_432:0175b27": "無上正等菩提？是心於心理不應有隨喜迴",
    "T07n0220_432:0175b28": "向，以無二心俱時起故，心亦不可隨喜迴向",
    "T07n0220_432:0175b29": "心自性故。若菩薩摩訶薩修行般若波羅蜜",
    "T07n0220_432:0175c01": "多時，能如是知一切般若波羅蜜多無所有，",
    "T07n0220_432:0175c02": "乃至布施波羅蜜多無所有，色無所有，受、想、",
    "T07n0220_432:0175c03": "行、識無所有，乃至無上正等菩提亦無所有，",
    "T07n0220_432:0175c04": "是菩薩摩訶薩知一切法皆無所有，而復能",
    "T07n0220_432:0175c05": "以隨喜俱行諸福業事，迴向無上正等菩提。",
    "T07n0220_432:0175c06": "如是隨喜迴向之心非顛倒攝，以無所得為",
    "T07n0220_432:0175c07": "方便故。」時，天帝釋白具壽善現言：「大德！新",
    "T07n0220_432:0175c08": "學大乘諸菩薩摩訶薩聞如是法，其心將無",
    "T07n0220_432:0175c09": "驚恐、疑惑？大德！新學大乘諸菩薩摩訶薩，",
    "T07n0220_432:0175c10": "云何能以所修善根迴向無上正等菩提？大",
    "T07n0220_432:0175c11": "德！新學大乘諸菩薩摩訶薩，云何攝受隨喜",
    "T07n0220_432:0175c12": "俱行諸福業事，迴向無上正等菩提？」具壽善",
    "T07n0220_432:0175c13": "現承慈氏菩薩摩訶薩威力加被，告天帝釋",
    "T07n0220_432:0175c14": "言：「憍尸迦！新學大乘諸菩薩摩訶薩，若修",
    "T07n0220_432:0175c15": "般若乃至布施波羅蜜多，以無所得為方便、",
    "T07n0220_432:0175c16": "無相為方便，攝受般若乃至布施波羅蜜多。",
    "T07n0220_432:0175c17": "是菩薩摩訶薩由此因緣，多信解內空乃至",
    "T07n0220_432:0175c18": "無性自性空，多信解四念住廣說乃至十八",
    "T07n0220_432:0175c19": "佛不共法。常為善友之所攝受，如是善友以",
    "T07n0220_432:0175c20": "無量門巧妙文義為其廣說般若、靜慮、精進、",
    "T07n0220_432:0175c21": "安忍、淨戒、布施波羅蜜多相應之法，以如是",
    "T07n0220_432:0175c22": "法教誡教授，令其乃至得入菩薩正性離生。",
    "T07n0220_432:0175c23": "未入菩薩正性離生，亦常不離所修般若波",
    "T07n0220_432:0175c24": "羅蜜多乃至布施波羅蜜多，內空乃至無性",
    "T07n0220_432:0175c25": "自性空，四念住廣說乃至十八佛不共法。亦",
    "T07n0220_432:0175c26": "為廣說種種魔事，令其聞已，於諸魔事心無",
    "T07n0220_432:0175c27": "增減。何以故？諸魔事業性無所有不可得故。",
    "T07n0220_432:0175c28": "亦以此法教誡教授，令其乃至得入菩薩正",
    "T07n0220_432:0175c29": "性離生，常不離佛，於諸佛所種諸善根，復由",
    "T07n0220_432:0176a01": "善根所攝受故，常生菩薩摩訶薩家，乃至無",
    "T07n0220_432:0176a02": "上正等菩提，於諸善根常不遠離。憍尸迦！新",
    "T07n0220_432:0176a03": "學大乘諸菩薩摩訶薩，若能如是以無所得",
    "T07n0220_432:0176a04": "為方便、無相為方便，攝受諸功德，於諸功德",
    "T07n0220_432:0176a05": "多深信解，常為善友之所攝受，聞如是法心",
    "T07n0220_432:0176a06": "不驚恐亦不疑惑。「復次，憍尸迦！新學大乘諸",
    "T07n0220_432:0176a07": "菩薩摩訶薩，隨所修集布施波羅蜜多乃至",
    "T07n0220_432:0176a08": "般若波羅蜜多，隨所安住內空乃至無性自",
    "T07n0220_432:0176a09": "性空，隨所修集四念住廣說乃至十八佛不",
    "T07n0220_432:0176a10": "共法，及餘無量無邊佛法，皆應以無所得為",
    "T07n0220_432:0176a11": "方便、無相為方便，與諸有情平等共有迴向",
    "T07n0220_432:0176a12": "無上正等菩提。復次，憍尸迦！新學大乘諸菩",
    "T07n0220_432:0176a13": "薩摩訶薩，普於十方無數無量無邊世界，一",
    "T07n0220_432:0176a14": "切如來、應、正等覺斷諸有路、絕戲論道、棄諸",
    "T07n0220_432:0176a15": "重擔、摧聚落刺、盡諸有結、具足正智、心善解",
    "T07n0220_432:0176a16": "脫、巧說法者，及彼如來、應、正等覺諸弟子眾",
    "T07n0220_432:0176a17": "所成戒蘊、定蘊、慧蘊、解脫蘊、解脫智見蘊，及",
    "T07n0220_432:0176a18": "餘所作種種功德，并於是處所種善根，謂",
    "T07n0220_432:0176a19": "剎帝利大族、婆羅門大族、長者大族、居士大族",
    "T07n0220_432:0176a20": "等所種善根，若四大王眾天乃至他化自在",
    "T07n0220_432:0176a21": "天所種善根，若梵眾天乃至色究竟天等所",
    "T07n0220_432:0176a22": "種善根。如是一切合集稱量現前發起，比餘",
    "T07n0220_432:0176a23": "善根為最為勝、為尊為高、為妙為微妙、為上為",
    "T07n0220_432:0176a24": "無上、無等無等等隨喜之心，復以如是隨喜",
    "T07n0220_432:0176a25": "俱行諸福業事，與諸有情平等共有迴向無",
    "T07n0220_432:0176a26": "上正等菩提。」",
    "T07n0220_432:0176a27": "爾時，慈氏菩薩摩訶薩問具壽善現言：「大德！",
    "T07n0220_432:0176a28": "新學大乘諸菩薩摩訶薩，若念諸佛及弟子",
    "T07n0220_432:0176a29": "眾所有功德，并人、天等所種善根，如是一切",
    "T07n0220_432:0176b01": "合集稱量現前發起，比餘善根為最為勝、為",
    "T07n0220_432:0176b02": "尊為高、為妙為微妙、為上為無上、無等無等",
    "T07n0220_432:0176b03": "等隨喜之心，復以如是隨喜善根與諸有情",
    "T07n0220_432:0176b04": "平等共有迴向無上正等菩提，是菩薩摩訶",
    "T07n0220_432:0176b05": "薩云何不墮想顛倒、心顛倒、見顛倒耶？」時，具",
    "T07n0220_432:0176b06": "壽善現答慈氏菩薩摩訶薩言：「大士！若菩薩",
    "T07n0220_432:0176b07": "摩訶薩於所念佛及弟子眾所有功德，不起",
    "T07n0220_432:0176b08": "諸佛及弟子眾功德之想；於人、天等所種善",
    "T07n0220_432:0176b09": "根，不起善根人、天等想；於所發起隨喜迴向",
    "T07n0220_432:0176b10": "大菩提心，亦復不起隨喜迴向菩提心想，是",
    "T07n0220_432:0176b11": "菩薩摩訶薩所起隨喜迴向之心，無想顛倒、",
    "T07n0220_432:0176b12": "無心顛倒、無見顛倒。若菩薩摩訶薩於所念",
    "T07n0220_432:0176b13": "佛及弟子眾所有功德，起佛弟子功德之想；",
    "T07n0220_432:0176b14": "於人、天等所種善根，起彼善根人、天等想；於",
    "T07n0220_432:0176b15": "所發起隨喜迴向大菩提心，起所發起隨喜迴",
    "T07n0220_432:0176b16": "向菩提心想，是菩薩摩訶薩所起隨喜迴向",
    "T07n0220_432:0176b17": "之心，有想顛倒、有心顛倒、有見顛倒。「復次，大",
    "T07n0220_432:0176b18": "士！若菩薩摩訶薩以如是隨喜心，念一切佛",
    "T07n0220_432:0176b19": "及弟子眾功德善根，正知此心盡滅離變非",
    "T07n0220_432:0176b20": "能隨喜，正知彼法其性亦然非所隨喜，又正",
    "T07n0220_432:0176b21": "了達能迴向心法性亦爾非能迴向，及正了",
    "T07n0220_432:0176b22": "達所迴向法其性亦爾非所迴向。若有能依",
    "T07n0220_432:0176b23": "如是所說隨喜迴向，是正非邪，諸菩薩摩訶",
    "T07n0220_432:0176b24": "薩皆應如是隨喜迴向。「復次，大士！若菩薩摩",
    "T07n0220_432:0176b25": "訶薩普於過去未來現在一切如來、應、正等",
    "T07n0220_432:0176b26": "覺，從初發心至得無上正等菩提乃至法滅，",
    "T07n0220_432:0176b27": "於其中間所有功德，若佛弟子及諸獨覺依",
    "T07n0220_432:0176b28": "彼佛法所起善根，若諸異生聞彼說法所種",
    "T07n0220_432:0176b29": "善根，若天、龍、藥叉、健達縛、阿素洛、揭路荼、緊",
    "T07n0220_432:0176c01": "捺洛、莫呼洛伽、人非人等聞彼說法所種善",
    "T07n0220_432:0176c02": "根，若剎帝利大族、婆羅門大族、長者大族、居",
    "T07n0220_432:0176c03": "士大族聞彼說法所種善根，若四大王眾天",
    "T07n0220_432:0176c04": "乃至色究竟天聞彼說法所種善根，若善男",
    "T07n0220_432:0176c05": "子、善女人等，聞彼說法發趣無上正等覺心，勤",
    "T07n0220_432:0176c06": "修種種諸菩薩行。如是一切合集稱量現前",
    "T07n0220_432:0176c07": "發起，比餘善根為最為勝、為尊為高、為妙為",
    "T07n0220_432:0176c08": "微妙、為上為無上、無等無等等隨喜之心，復",
    "T07n0220_432:0176c09": "以如是隨喜善根，與諸有情平等共有迴向無",
    "T07n0220_432:0176c10": "上正等菩提。於如是時，若正解了諸能隨喜",
    "T07n0220_432:0176c11": "迴向之法盡滅離變，諸所隨喜迴向之法自",
    "T07n0220_432:0176c12": "性皆空，雖如是知而能隨喜迴向無上正等",
    "T07n0220_432:0176c13": "菩提。復於是時，若正解了都無有法可能",
    "T07n0220_432:0176c14": "隨喜迴向於法。所以者何？以一切法自性皆",
    "T07n0220_432:0176c15": "空，空中都無能所隨喜迴向法故。雖如是知，",
    "T07n0220_432:0176c16": "而能隨喜迴向無上正等菩提。是菩薩摩訶",
    "T07n0220_432:0176c17": "薩若能如是隨喜迴向，修行般若乃至布施",
    "T07n0220_432:0176c18": "波羅蜜多，無想顛倒、無心顛倒、無見顛倒。何",
    "T07n0220_432:0176c19": "以故？是菩薩摩訶薩於隨喜心不生執著，於",
    "T07n0220_432:0176c20": "所隨喜功德善根亦不執著，於迴向心不生",
    "T07n0220_432:0176c21": "執著，於所迴向無上菩提亦不執著，由無執",
    "T07n0220_432:0176c22": "著不墮顛倒。如是菩薩所起隨喜迴向之心，",
    "T07n0220_432:0176c23": "名為無上遠離一切妄想分別。",
    "T07n0220_432:0176c24": "大般若波羅蜜多經卷第四百三十二"
}