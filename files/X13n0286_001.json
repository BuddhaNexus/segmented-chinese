{
    "X13n0286_001:0383a03": "No. 286",
    "X13n0286_001:0383a04": " 楞嚴經如說",
    "X13n0286_001:0383a07": "[0383a07] 大佛頂如來密因修證了義諸菩薩萬行首楞嚴經",
    "X13n0286_001:0383a08": "[0383a08] 天竺沙門般剌密諦譯",
    "X13n0286_001:0383a09": "[0383a09] 天竺。西域國之總名。沙門。此云勤息。勤行善法。止",
    "X13n0286_001:0383a10": "息惡行。般剌密諦。此云極量。譯師名也。譯者。翻梵",
    "X13n0286_001:0383a11": "字而成華字。五天世主最寶此經。祕而不傳。般剌",
    "X13n0286_001:0383a12": "密諦欲傳震旦。密藏而來。竟被獲回。後以微妙細",
    "X13n0286_001:0383a13": "[疊*毛]書之。破臂藏於皮中。航海而達廣州。時唐中宗",
    "X13n0286_001:0383a14": "神龍元年。宰相房融在廣。請就制止寺譯出。",
    "X13n0286_001:0383a15": "[0383a15] 烏萇國沙門彌伽釋迦譯語",
    "X13n0286_001:0383a16": "[0383a16] 烏萇。此云苑。古大國之苑囿。在北天竺。彌伽釋迦。",
    "X13n0286_001:0383a17": "此云能降伏。譯語。即度語。謂裁度兩方正理。翻梵",
    "X13n0286_001:0383a18": "語而成華言。",
    "X13n0286_001:0383a19": "[0383a19] 唐菩薩戒弟子同中書門下平章事房融筆受",
    "X13n0286_001:0383a20": "[0383a20] 菩薩戒者。宰官而受菩薩戒者也。弟子者。以三寶",
    "X13n0286_001:0383a21": "為大師也。同者。兼也。中書門下。二俱內省。即左右",
    "X13n0286_001:0383a22": "相府也。平章事者。平和章明國家之政。筆受者。譯",
    "X13n0286_001:0383a23": "語或拙。則秉筆而潤色之。房相在譯場中。亦兼此",
    "X13n0286_001:0383a24": "職。故與二師互顯其功。",
    "X13n0286_001:0383b05": "No. 286-A",
    "X13n0286_001:0383b06": " 楞嚴經敘",
    "X13n0286_001:0383b08": "[0383b08] 首楞嚴經者。諸佛之慧命。眾生之達道。教網之宏綱。",
    "X13n0286_001:0383b09": "禪門之要關也。世尊成道以來。五時設化。無非為一",
    "X13n0286_001:0383b10": "大事因緣。求其總攝化機。直指心體。發宣真勝義性。",
    "X13n0286_001:0383b11": "簡定真實圓通。使人轉物同如來。彈指超無學者。無",
    "X13n0286_001:0383b12": "尚楞嚴矣。釋其名。則一切事。究竟堅固。所謂徹法底",
    "X13n0286_001:0383b13": "源。無動無壞。而如來密因。菩薩萬行。靡不資始乎此。",
    "X13n0286_001:0383b14": "歸極乎此。考其所詮。則談圓理以明真性。開圓行以",
    "X13n0286_001:0383b15": "示真修。其性也。體用雙彰。其修也。果因一契。原始要",
    "X13n0286_001:0383b16": "終。了義之說也。良由諸修行人。背真向妄。不成無上",
    "X13n0286_001:0383b17": "菩提。或愛念小乘。得少為足。或欲漏不除。畜聞成過。",
    "X13n0286_001:0383b18": "故阿難以多聞邪染為緣。浚發大教。世尊首告之曰。",
    "X13n0286_001:0383b19": "一切眾生。生死相續。皆由不知常住真心。性淨明體。",
    "X13n0286_001:0383b20": "用諸妄想。此想不真。故有輪轉。又曰有三摩提。名大",
    "X13n0286_001:0383b21": "佛頂。首楞嚴王。具足萬行。十方如來。一門超出。妙莊",
    "X13n0286_001:0383b22": "嚴路。斯一經理行之大本歟。由是破七處攀緣。別二",
    "X13n0286_001:0383b23": "種根本。因見顯心。因心顯見。雖心見互顯。而正顯在",
    "X13n0286_001:0383b24": "心。如以盲人矚暗。喻見非眼。屈指飛光。驗見不動。印",
    "X13n0286_001:0383c01": "觀河之非變。比垂手之無遺。辨於八還。擇於諸物。非",
    "X13n0286_001:0383c02": "舒非縮。無是無非。使悟淨圓真心。妄為色空及聞見",
    "X13n0286_001:0383c03": "耳。既悟妄為。尚疑混濫。故又破自然因緣。示見見之",
    "X13n0286_001:0383c04": "非見。合別業同分。指見妄之所生。且以一人例多人。",
    "X13n0286_001:0383c05": "一國例諸國。總顯器界根身。同一妄耳。自淺而深。自",
    "X13n0286_001:0383c06": "狹而廣。雖多方顯妄。而所顯唯真。故又舉陰入處界。",
    "X13n0286_001:0383c07": "廣及七大。會入如來藏性。使悟物我同根。是非一體。",
    "X13n0286_001:0383c08": "妄無自性。全體即真。凡十界依正之相。皆循業發現",
    "X13n0286_001:0383c09": "而已。既悟即真。尚迷循發。故又答山河大地之難。深",
    "X13n0286_001:0383c10": "窮生起之由。譬&#x8657;空不拒諸相發揮。顯真妙覺明圓",
    "X13n0286_001:0383c11": "照法界。一多互應。小大相容。即體即用。非俗非真。至",
    "X13n0286_001:0383c12": "於離即離非。是即非即。則藏心妙性。不涉名言矣。復",
    "X13n0286_001:0383c13": "引照鏡狂走。喻妄無因。結責多聞。勸修無漏。通而言",
    "X13n0286_001:0383c14": "之。皆圓理也。理解雖圓。非行莫證。故又明二決定義。",
    "X13n0286_001:0383c15": "初審因地發心。伏斷無明。為修行之要。次審煩惱根",
    "X13n0286_001:0383c16": "本。意擇圓根。為發行之由。於是定六根優劣。令一門",
    "X13n0286_001:0383c17": "深入。擊鐘驗常。綰巾示結。陳二十五聖所證法門。敕",
    "X13n0286_001:0383c18": "選耳根為初心方便。而又教以攝心軌則。安立道場。",
    "X13n0286_001:0383c19": "遂聞四種律儀。頂光神&#x546A;。通而言之。皆圓行也。乃至",
    "X13n0286_001:0383c20": "由三增進。成就五十五位真菩提路。雖談證位。未盡",
    "X13n0286_001:0383c21": "行因。下而戒業習於七趣情想。防禪定於五陰魔邪。",
    "X13n0286_001:0383c22": "無非行門之事。必期於圓滿菩提。歸無所得。始名究",
    "X13n0286_001:0383c23": "竟堅固之證也。然則依究竟堅固之理。立究竟堅固",
    "X13n0286_001:0383c24": "之行。修究竟堅固之行。證究竟堅固之理。楞嚴教旨。",
    "X13n0286_001:0384a01": "大抵如是。科經者。合理行為正宗。離正宗為五分。一",
    "X13n0286_001:0384a02": "見道。二修道。三證果。四結經。五助道。謂見道而後修",
    "X13n0286_001:0384a03": "道。修道而後證果。此常途之序耳。究論上根修證。如",
    "X13n0286_001:0384a04": "發明藏性之後。謂不歷僧祇獲法身。請入華屋之前。",
    "X13n0286_001:0384a05": "謂疑惑銷除。心悟實相之類。豈局於常哉。夫欲發真",
    "X13n0286_001:0384a06": "歸元。明心見性者。於此宜盡心焉。故集諸師佳註。而",
    "X13n0286_001:0384a07": "成會解。",
    "X13n0286_001:0384a08": "[0384a08] 元至正壬午廬陵沙門惟則天如述",
    "X13n0286_001:0384a09": "興福法師惟&#x6164;資中法師弘沇吳興法師仁岳",
    "X13n0286_001:0384a10": "真際法師崇節&#x64D5;李法師洪敏泐潭禪師曉月",
    "X13n0286_001:0384a11": "長水法師子璿孤山法師智圓溫陵禪師戒環",
    "X13n0286_001:0384a17": "No. 286-B",
    "X13n0286_001:0384a18": " 楞嚴經如說原序",
    "X13n0286_001:0384a20": "[0384a20] 妙性真如。是謂大佛頂。大定堅固。斯名首楞嚴。始中",
    "X13n0286_001:0384a21": "終所不得異。過現未所不能殊。顧圓通止趣一途。修",
    "X13n0286_001:0384a22": "證必資萬行。所以用果為因。因曰密因。乘因得果。義",
    "X13n0286_001:0384a23": "曰了義。行此乃能成佛。昧此無由結經。然舍利得祕",
    "X13n0286_001:0384a24": "記涅槃。兼緣覺聲聞而畢舉。阿難請最初方便。雖內",
    "X13n0286_001:0384b01": "祕外現而俱遺。&#x8462;法華功成而位已極。追談中路所",
    "X13n0286_001:0384b02": "經。楞嚴就學而志無前。豫斷化城之想。結集明眼利",
    "X13n0286_001:0384b03": "根。棄小舉要。陳義不待其終。開經已示其極。括五十",
    "X13n0286_001:0384b04": "五位中。約佛子善超之數語。而圓通之法。已見前矣。",
    "X13n0286_001:0384b05": "就二十五聖內。舉目連拘絺之六尊。而圓通之人。豈",
    "X13n0286_001:0384b06": "外此乎。古今名宿。分曹&#x7AEA;義。殫力參微。然意義幽深。",
    "X13n0286_001:0384b07": "會者未易。即文辭巧妙。晦者亦多。近三懷法師。辯才",
    "X13n0286_001:0384b08": "無礙。而不註一經。人問其故。曰不優文辭。安敢註經。",
    "X13n0286_001:0384b09": "若不得已。以文士之筆。代僧家之舌。庶幾相濟。旨哉",
    "X13n0286_001:0384b10": "斯言。幾於無我。夫行文之妙經難解。已如斯矣。況析",
    "X13n0286_001:0384b11": "理之深心要渺。當何似焉。要其大&#x69E9;。亦略可言。生死",
    "X13n0286_001:0384b12": "之根本有二。緣心最粗。業識為細。豈容一往無分。菩",
    "X13n0286_001:0384b13": "提之途路無多。真心獨露。見性自除。焉得兩存不廢。",
    "X13n0286_001:0384b14": "旋妄而得法忍。所旋者。豈七番所破之心。舍湛而至",
    "X13n0286_001:0384b15": "不搖。所舍者。正八識所邊之際。見見何時。乃如來照",
    "X13n0286_001:0384b16": "生相無明之候。聞聞何法。斯菩薩入見前寂滅之門。",
    "X13n0286_001:0384b17": "從破自。破他。破共。破無因。悟生滅之本無。故曰聞。曰",
    "X13n0286_001:0384b18": "思。曰修。曰如幻。證圓通之不隔。第現業唯行可消。宿",
    "X13n0286_001:0384b19": "愆非&#x546A;不敵。既從頂出。即是佛身。立見邪逃。豈關魔",
    "X13n0286_001:0384b20": "號。言思已斷。證悟斯存。等妙前之頓漸。境自分明。乾",
    "X13n0286_001:0384b21": "慧後之淺深。人多混濫。諸天因地不真。何以寄迴心",
    "X13n0286_001:0384b22": "之聖。二乘取途非錯。何以墮邪見之流。即數處之覺",
    "X13n0286_001:0384b23": "迷。關全經之明晦。不揣頑冥。妄希信解。研討五年。棲",
    "X13n0286_001:0384b24": "尋眾典。賀居士中男。慧性辯才。深心閎覽。昔聚白門。",
    "X13n0286_001:0384c01": "演說數過。中來閩署。披剝四旬。辨因果於茲經。析異",
    "X13n0286_001:0384c02": "同於諸教。較如觀果。快若拈華。自謂厥衷所蘊。非緣",
    "X13n0286_001:0384c03": "余筆不宣。亦恐遺亡。勉為疏緝。幾回易稿。始得成書。",
    "X13n0286_001:0384c04": "居士來楚。重事推詳。猥蒙證可。取經中如所如說之",
    "X13n0286_001:0384c05": "語。爰名如說。",
    "X13n0286_001:0384c06": "[0384c06] 明天啟甲子佛弟子竟陵鍾 惺伯敬撰",
    "X13n0286_001:0384c11": "No. 286-C",
    "X13n0286_001:0384c12": " 如說新序",
    "X13n0286_001:0384c14": "[0384c14] 佛之說法。非於法外有說也。如法說之而已。後人之",
    "X13n0286_001:0384c15": "說經。亦不宜於經外有說也。如經說之而已。有求多",
    "X13n0286_001:0384c16": "於說者。或摘經之一二字。以為脈絡之通。或割經之",
    "X13n0286_001:0384c17": "前後章。以為科分之&#x6663;。其說也。病在支離。夫支離於",
    "X13n0286_001:0384c18": "經中。已非如矣。或以己學之所得。師門之所傳。不問",
    "X13n0286_001:0384c19": "經旨之果然。而必以其意妄合之。其說也。病在附會。",
    "X13n0286_001:0384c20": "附會於經外。非如益甚焉。善哉周子訥公之說楞嚴。",
    "X13n0286_001:0384c21": "一本於如也。夫楞嚴一經。始自徵心。極於見見觀觀。",
    "X13n0286_001:0384c22": "宗門參究之指備矣。由儀律道場。歷五十五位。絕諸",
    "X13n0286_001:0384c23": "七趣。證與修畢舉。因與果並彰。其所說之法。比他經",
    "X13n0286_001:0384c24": "為最全。終辨入邪諸魔。功尤最盡。使後之學者。但如",
    "X13n0286_001:0385a01": "經之文。說經之意。已莫可殫究。支離附會之說。又何",
    "X13n0286_001:0385a02": "容增益其間哉。舊之說楞嚴者數十家。說無全是非。",
    "X13n0286_001:0385a03": "以如不如辨之。其區別何可爽。往者伯敬鍾公廣搜",
    "X13n0286_001:0385a04": "而約衷之。唯擇其精。不摘其謬。但取其義。不名其人。",
    "X13n0286_001:0385a05": "題之曰如說。周子深契是經。無以易是說。特梓而新",
    "X13n0286_001:0385a06": "之以行世。蓋非周之說。而鍾之說也。又非鍾之說。而",
    "X13n0286_001:0385a07": "諸家之說。亦非諸家之說。而佛之說。并非佛他經之",
    "X13n0286_001:0385a08": "說。而楞嚴之說。說於經。如於法。如至矣。蔑以加矣。於",
    "X13n0286_001:0385a09": "此如。於彼如。求異同於其間不可得。操是說也。推之",
    "X13n0286_001:0385a10": "以說他經。亦猶是矣。",
    "X13n0286_001:0385a11": "[0385a11] 賜進士出身山西布政使司布政使&#x64D5;李佛弟子王",
    "X13n0286_001:0385a12": "庭康&#x7188;十八年菊月重陽後十日敬題",
    "X13n0286_001:0385a17": "No. 286",
    "X13n0286_001:0385a18": "大佛頂如來密因修證了義諸菩薩",
    "X13n0286_001:0385a19": "萬行首楞嚴經如說第一卷",
    "X13n0286_001:0385a22": "[0385a22] 如來果體。其體本然。何假密因。菩薩道用。其用無",
    "X13n0286_001:0385a23": "作。孰為萬行。無因無行。無修無證。無了不了。大小",
    "X13n0286_001:0385a24": "名相。一切不立。此真首楞嚴。畢竟堅固者也。特以",
    "X13n0286_001:0385b01": "眾生如來。隱於藏心。非密因不顯。眾生菩薩。淪於",
    "X13n0286_001:0385b02": "七趣。非萬行不修。覺皇於是示之以大法。使不迷",
    "X13n0286_001:0385b03": "於小道。而默得乎無外之體。喻之以佛頂。使不滯",
    "X13n0286_001:0385b04": "於相見。而妙極乎無上之致。指如來密因。使明本",
    "X13n0286_001:0385b05": "妙心。知三世諸佛。皆依此為初因。明修證了義。使",
    "X13n0286_001:0385b06": "悟究竟法。知一切聖人。皆依此而證果。乃至具足",
    "X13n0286_001:0385b07": "菩薩。清淨萬行。一切事法。無不究竟。至於實相堅",
    "X13n0286_001:0385b08": "固不壞。故名大佛頂。如來密因。修證了義。諸菩薩",
    "X13n0286_001:0385b09": "萬行。首楞嚴經。○此經始於無見頂相。放光說&#x546A;。",
    "X13n0286_001:0385b10": "如來首標有三摩提。名大佛頂。是指菩提涅槃元",
    "X13n0286_001:0385b11": "清淨體如來藏心言也。由此心體含吐十&#x8657;。彌綸",
    "X13n0286_001:0385b12": "萬有。五目不能&#x89A9;其形。四辯莫能談其狀。唯我大",
    "X13n0286_001:0385b13": "覺。&#x89A9;明星時。開佛知見。直&#x89B0;其頂。故名此法為最",
    "X13n0286_001:0385b14": "尊之頂法也。如來密因。修證了義者。顯此法所以",
    "X13n0286_001:0385b15": "為大佛頂也。不變名如。隨緣為來。小乘如而不來。",
    "X13n0286_001:0385b16": "凡夫來而不如。唯我大覺亦如亦來。故名如來。獨",
    "X13n0286_001:0385b17": "知獨見之謂密。出生聖果之謂因。謂大覺依此頂",
    "X13n0286_001:0385b18": "法為因。而興萬行也。練磨治習之謂修。忘心默契",
    "X13n0286_001:0385b19": "之謂證。謂大覺依此頂法。而斷惑證真也。無不究",
    "X13n0286_001:0385b20": "盡之謂了。不落言思之謂義。謂大覺為此第一義",
    "X13n0286_001:0385b21": "諦。大事因緣。出現於世。今已究盡無餘。故曰了義",
    "X13n0286_001:0385b22": "也。良以眾生業識茫茫。全無知覺。流轉生死。無有",
    "X13n0286_001:0385b23": "了期。小乘坐守化城。耽寂滅樂。自止中途。亦未能",
    "X13n0286_001:0385b24": "了。即使菩薩至等覺位。前程有路。未至圓極。終是",
    "X13n0286_001:0385c01": "不了。唯是大覺。障盡惑空。因窮果滿。能事已畢。更",
    "X13n0286_001:0385c02": "無餘事。一義皆了。更無餘義。方始得了。成無上覺。",
    "X13n0286_001:0385c03": "諸菩薩萬行。首楞嚴者。謂從乾慧以至等覺。皆以",
    "X13n0286_001:0385c04": "此頂法為因。而修六度。分斷無明。分證真理。上歷",
    "X13n0286_001:0385c05": "菩薩聖位。故能步步踏佛階梯。事事得成堅固。",
    "X13n0286_001:0385c06": "[0385c06] 如是我聞。一時佛在室羅筏城。祇桓精舍。與大比丘",
    "X13n0286_001:0385c07": "眾。千二百五十人俱。皆是無漏大阿羅漢。佛子住持。",
    "X13n0286_001:0385c08": "善超諸有。能於國土。成就威儀。從佛轉輪。妙堪遺囑。",
    "X13n0286_001:0385c09": "嚴淨毗尼。弘範三界。應身無量。度脫眾生。拔濟未來。",
    "X13n0286_001:0385c10": "越諸塵累。其名曰。大智舍利弗。摩訶目犍連。摩訶拘",
    "X13n0286_001:0385c11": "絺羅。富樓那彌多羅尼子。須菩提。優波尼沙陀等。而",
    "X13n0286_001:0385c12": "為上首。",
    "X13n0286_001:0385c13": "[0385c13] 如是經教。我從佛聞。一時。猶云彼時。佛在某處。與",
    "X13n0286_001:0385c14": "某等俱。云何問答。乃至信受奉行。結集通例也。比",
    "X13n0286_001:0385c15": "丘曰大簡小。千二百五十人。常隨之眾。漏有三。謂",
    "X13n0286_001:0385c16": "欲漏。有漏。無明漏。無此三種滲漏。曰無漏。阿羅漢。",
    "X13n0286_001:0385c17": "聲聞極果。諸菩薩內祕大行。外示聲聞。故以大名",
    "X13n0286_001:0385c18": "之。而具列其行。堪紹佛法。曰佛子。住法王家。護持",
    "X13n0286_001:0385c19": "法輪。曰住持。超者。不為所縛。不離三界而能超。曰",
    "X13n0286_001:0385c20": "善超。諸有。謂欲有。色有。無色有。總指三界受生處。",
    "X13n0286_001:0385c21": "威儀。軌則也。具足威儀。能自成就。亦成就人。有戒",
    "X13n0286_001:0385c22": "行意在內。轉輪。佛法能摧破惑障。運出生死之喻。",
    "X13n0286_001:0385c23": "雖受遺囑。實忘彼我能所之相。說法如幻。度生同",
    "X13n0286_001:0385c24": "空。故稱妙堪。毗尼。戒律也。在身曰嚴。在心曰淨。六",
    "X13n0286_001:0386a01": "卷之四清淨明誨。七卷之安立道場。總攝於此。見",
    "X13n0286_001:0386a02": "善超諸有。及弘範三界數句。皆以此為根本。此經",
    "X13n0286_001:0386a03": "以戒為重也。舍利。此云鶖鳥。母名。弗即子也。連母",
    "X13n0286_001:0386a04": "為名。智慧第一。目犍連。姓也。名拘律陀。神通第一。",
    "X13n0286_001:0386a05": "拘絺羅。即長爪梵志。博學第一。富樓那。此云滿。父",
    "X13n0286_001:0386a06": "名。彌多羅尼。此云慈。母名。連父母名。故云滿慈子。",
    "X13n0286_001:0386a07": "說法第一。須菩提。此云空生。亦名善現。解空第一。",
    "X13n0286_001:0386a08": "優波尼沙陀。此云塵性空。于六塵中。悟色性故○",
    "X13n0286_001:0386a09": "法華言授記成佛。&#x5374;從二乘說來。而卒歸於一乘。",
    "X13n0286_001:0386a10": "故開經嘆德。先言聲聞。而後及於菩薩。楞嚴言最",
    "X13n0286_001:0386a11": "初方便。揀&#x5374;二乘聲聞緣覺。直斥之為錯亂修習。",
    "X13n0286_001:0386a12": "列於十種邪見之末。&#x8462;楞嚴終始止談上乘。不及",
    "X13n0286_001:0386a13": "其餘。故嘆德處。直從無漏大阿羅漢說起。已是極",
    "X13n0286_001:0386a14": "頂之談。舍利弗等六人。俱列圓通二十五聖之中。",
    "X13n0286_001:0386a15": "開卷明揭圓通作一榜樣。",
    "X13n0286_001:0386a16": "[0386a16] 復有無量辟支無學。并其初心。同來佛所。屬諸比丘",
    "X13n0286_001:0386a17": "休夏自恣。十方菩薩。咨決心疑。欽奉慈嚴。將求密義。",
    "X13n0286_001:0386a18": "即時如來敷座宴安。為諸會中宣示深奧。法筵清眾。",
    "X13n0286_001:0386a19": "得未曾有。迦陵仙音。&#x5FA7;十方界。恆沙菩薩。來聚道場。",
    "X13n0286_001:0386a20": "文殊師利。而為上首。",
    "X13n0286_001:0386a21": "[0386a21] 辟支。此云獨覺。亦云緣覺。其根比聲聞稍利。以能",
    "X13n0286_001:0386a22": "侵斷習氣故。無學。即真窮惑盡者。初心。即研真斷",
    "X13n0286_001:0386a23": "惑者。比丘當初夏時。即結制禁足。安居不令乞食。",
    "X13n0286_001:0386a24": "名休夏。自恣。期滿解制之日。七月十四十五十六",
    "X13n0286_001:0386b01": "日也。自知有過。恣其自陳。自不知過。恣任僧舉。正",
    "X13n0286_001:0386b02": "是嚴淨毗尼之義。益顯戒為重矣。將求密義。言所",
    "X13n0286_001:0386b03": "以欽承者。不獨求決通疑滯。且欲求密修密證之",
    "X13n0286_001:0386b04": "了義。即時下。順機說法也。迦陵。仙禽也。其音微妙。",
    "X13n0286_001:0386b05": "佛音如之。&#x5FA7;界之音。如目犍連逞其神通。極西方",
    "X13n0286_001:0386b06": "恆沙世界。聽佛音聲。猶如對面。",
    "X13n0286_001:0386b07": "[0386b07] 時波斯匿王。為其父王諱日營齋。請佛宮掖。自迎如",
    "X13n0286_001:0386b08": "來。廣設珍羞無上妙味。兼復親延諸大菩薩。城中復",
    "X13n0286_001:0386b09": "有長者居士。同時飯僧。佇佛來應。佛敕文殊。分領菩",
    "X13n0286_001:0386b10": "薩。及阿羅漢。應諸齋主。",
    "X13n0286_001:0386b11": "[0386b11] 佛敕四句。明是方行等慈。開闡無遮。念頭行徑。",
    "X13n0286_001:0386b12": "[0386b12] 唯有阿難先受別請。遠遊未還。不遑僧次。既無上座。",
    "X13n0286_001:0386b13": "及阿闍黎。途中獨歸。其日無供。即時阿難執持應器。",
    "X13n0286_001:0386b14": "於所遊城。次第循乞。心中初求最後檀越。以為齋主。",
    "X13n0286_001:0386b15": "無問淨穢。剎利尊姓。及旃陀羅。方行等慈。不擇微賤。",
    "X13n0286_001:0386b16": "發意圓成一切眾生無量功德。阿難已知如來世尊。",
    "X13n0286_001:0386b17": "訶須菩提。及大迦葉。為阿羅漢。心不均平。欽仰如來。",
    "X13n0286_001:0386b18": "開闡無遮。度諸疑謗。經彼城隍。徐步郭門。嚴整威儀。",
    "X13n0286_001:0386b19": "肅恭齋法。爾時阿難。因乞食次。經歷婬室。遭大幻術。",
    "X13n0286_001:0386b20": "摩登伽女。以娑毗迦羅。先梵天&#x546A;。攝入婬席。婬躬撫",
    "X13n0286_001:0386b21": "摩。將毀戒體。",
    "X13n0286_001:0386b22": "[0386b22] 此誤墮之由也。阿難不隨如來。應王者之供。則不",
    "X13n0286_001:0386b23": "及上座倫次。不與大眾。應諸齋主之家。則不及阿",
    "X13n0286_001:0386b24": "闍黎倫次。阿闍黎。此云軌範師。能糾正弟子者。剎",
    "X13n0286_001:0386c01": "利。王族。旃陀羅。婬酒屠殺之類。心中初求。至無量",
    "X13n0286_001:0386c02": "功德。是阿難發心最好處。後云五濁惡世誓先入。",
    "X13n0286_001:0386c03": "與心中初求一段同一念頭。但此時在緣心中。茫",
    "X13n0286_001:0386c04": "無主持。後悟真心。已具資糧。前後見地力量不能",
    "X13n0286_001:0386c05": "強同。須菩提舍貧從富。為其易施。大迦葉舍富從",
    "X13n0286_001:0386c06": "貧。為彼植因。二人地步儘高。阿難以佛訶其心不",
    "X13n0286_001:0386c07": "均平。欲求無遮。此大願力也。竟緣此遭摩登伽之",
    "X13n0286_001:0386c08": "難。以求無遮故。誤墮。以誤墮故。卒得大定。畢竟是",
    "X13n0286_001:0386c09": "願力所至。而機緣亦妙○心未融化。不能事事無",
    "X13n0286_001:0386c10": "礙者。可入淨而不可入穢。可入佛而不可入魔。",
    "X13n0286_001:0386c11": "[0386c11] 如來知彼婬術所加。齋畢旋歸。王及大臣。長者居士。",
    "X13n0286_001:0386c12": "俱來隨佛。願聞法要。於時世尊。頂放百寶無畏光明。",
    "X13n0286_001:0386c13": "光中出生千葉寶蓮。有佛化身。結跏趺坐。宣說神&#x546A;。",
    "X13n0286_001:0386c14": "敕文殊師利。將&#x546A;往護。惡&#x546A;消滅。提獎阿難。及摩登",
    "X13n0286_001:0386c15": "伽。歸來佛所。",
    "X13n0286_001:0386c16": "[0386c16] 無善不具。故曰百寶。無惡不摧。故曰無畏。本佛示",
    "X13n0286_001:0386c17": "默。而化佛說者。意表佛法本然。無說無示。以無相",
    "X13n0286_001:0386c18": "現相。無說示說。一真湛寂。萬化冥通。提獎阿難。及",
    "X13n0286_001:0386c19": "摩登伽。一見世尊慈力普度。一見眾生皆有佛性。",
    "X13n0286_001:0386c20": "[0386c20] 阿難見佛。頂禮悲泣。恨無始來。一向多聞。未全道力。",
    "X13n0286_001:0386c21": "殷勤啟請十方如來。得成菩提。妙奢摩他。三摩禪那。",
    "X13n0286_001:0386c22": "最初方便。於時復有恆沙菩薩。及諸十方大阿羅漢。",
    "X13n0286_001:0386c23": "辟支佛等。俱願樂聞。退坐默然。承受聖旨。",
    "X13n0286_001:0386c24": "[0386c24] 上文將毀戒體。乃登伽欲毀之。若阿難自有本領。",
    "X13n0286_001:0387a01": "見佛之時。非以戒體將毀。而後頂禮悲泣。正以行",
    "X13n0286_001:0387a02": "人到此。猶不能免惡境相惱。即是道方未全。故怨",
    "X13n0286_001:0387a03": "艾悲悔。而求大定。阿難自恨多聞。不免誤墮。不知",
    "X13n0286_001:0387a04": "多聞之病。從耳根起。下即選耳根。為最初方便。&#x8462;",
    "X13n0286_001:0387a05": "以循聲流轉。而成其病。則使倒聞旋機。以復其湛。",
    "X13n0286_001:0387a06": "藥病相因。自是妙手。菩提。是果海之終。妙奢摩他。",
    "X13n0286_001:0387a07": "三摩禪那。是因。乃菩提路之中間。最初方便。是因",
    "X13n0286_001:0387a08": "中先務。即發菩提之始。下文應以終始地位。中間",
    "X13n0286_001:0387a09": "永無委曲相者。明皆常住真心。無生法忍。為因地",
    "X13n0286_001:0387a10": "心也。後文單說三摩者。直以三摩為大定也。單舉",
    "X13n0286_001:0387a11": "奢摩他者。例亦如是。&#x8462;奢摩他等三。在此經為定",
    "X13n0286_001:0387a12": "之總名。殊勝之定也。冠以妙字。乃妙奢摩他。妙三",
    "X13n0286_001:0387a13": "摩。妙禪那也。妙則舉一即三矣。",
    "X13n0286_001:0387a14": "[0387a14] 佛告阿難。汝我同氣。情均天倫。當初發心。於我法中。",
    "X13n0286_001:0387a15": "見何勝相。頓捨世間深重恩愛。阿難白佛。我見如來",
    "X13n0286_001:0387a16": "三十二相。勝妙殊絕。形體映徹。猶如&#x7460;璃。常自思惟。",
    "X13n0286_001:0387a17": "此相非是欲愛所生。何以故。欲氣麤濁。腥臊交遘。膿",
    "X13n0286_001:0387a18": "血雜亂。不能發生勝淨妙明。紫金光聚。是以渴仰。從",
    "X13n0286_001:0387a19": "佛剃落。佛言善哉。",
    "X13n0286_001:0387a20": "[0387a20] 見何勝相見字。便含下文指點見性之意。不然。只",
    "X13n0286_001:0387a21": "當云。以何因緣。頓捨世間云云矣。見相發心。亦無",
    "X13n0286_001:0387a22": "大過。佛曰善哉。尚未深求。阿難差處。不在此段。世",
    "X13n0286_001:0387a23": "尊此處。不過借一問頭。徵彼心之所在而已。",
    "X13n0286_001:0387a24": "[0387a24] 阿難。汝等當知。一切眾生。從無始來。生死相續。皆由",
    "X13n0286_001:0387b01": "不知常住真心。性淨明體。用諸妄想。此想不真。故有",
    "X13n0286_001:0387b02": "輪轉。",
    "X13n0286_001:0387b03": "[0387b03] 初發常住真心妄想二種。全經大旨。揭于此矣。阿",
    "X13n0286_001:0387b04": "難慕佛妙定。而此妙定。非識心所修。必令先悟此",
    "X13n0286_001:0387b05": "識非心。別尋真心。故下文由淺入深。漸次開示。自",
    "X13n0286_001:0387b06": "此至三卷末。總是破妄顯真。然有畢竟破。如說&#x936E;",
    "X13n0286_001:0387b07": "石非金。破盡不用也。有不畢竟破。如說&#x945B;中有沙。",
    "X13n0286_001:0387b08": "欲其銷出真金。因顯而破也。經中於識全破其妄。",
    "X13n0286_001:0387b09": "於根多顯其真。少破其妄。於陰入處界。一一破妄",
    "X13n0286_001:0387b10": "顯真。於七大全顯其真。妄想有三種非真。眾生因",
    "X13n0286_001:0387b11": "之。以成三重迷執。一者本非是心。而似是心。故迷",
    "X13n0286_001:0387b12": "執以為是心。二者本非有體。而似有體。故迷執以",
    "X13n0286_001:0387b13": "為有體。三者本非有處。而似有處。故迷執以為有",
    "X13n0286_001:0387b14": "處。今不直破非心無體。先奪其所執心處。令其一",
    "X13n0286_001:0387b15": "一審察。顯其了無住處。欲彼自覺其妄。必待七處",
    "X13n0286_001:0387b16": "情盡。終不自悟。然後訶其非心。明其無體。",
    "X13n0286_001:0387b17": "[0387b17] 汝今欲研無上菩提。真發明性。應當直心酬我所問。",
    "X13n0286_001:0387b18": "十方如來。同一道故。出離生死。皆以直心。心言直故。",
    "X13n0286_001:0387b19": "如是乃至終始地位。中間永無諸委曲相。",
    "X13n0286_001:0387b20": "[0387b20] 自始至終。中間永無諸委曲相者。言由不生滅因。",
    "X13n0286_001:0387b21": "取不生滅果。直證菩提。不歷外道小乘諸境也。",
    "X13n0286_001:0387b22": "[0387b22] 阿難。我今問汝。當汝發心。緣於如來三十二相。將何",
    "X13n0286_001:0387b23": "所見。誰為愛樂。阿難白佛言。世尊。如是愛樂。用我心",
    "X13n0286_001:0387b24": "目。由目觀見如來勝相。心生愛樂。故我發心。願捨生",
    "X13n0286_001:0387c01": "死。",
    "X13n0286_001:0387c02": "[0387c02] 此承見相發心。出心目二字。以為談經之柄。阿難",
    "X13n0286_001:0387c03": "直云由目觀見。全是眾生知見。下文重重開示。不",
    "X13n0286_001:0387c04": "過翻眾生知見為佛知見耳。",
    "X13n0286_001:0387c05": "[0387c05] 佛告阿難。如汝所說真所愛樂。因於心目。若不識知",
    "X13n0286_001:0387c06": "心目所在。則不能得降伏塵勞。譬如國王為賊所侵。",
    "X13n0286_001:0387c07": "發兵討除。是兵要當知賊所在。使汝流轉。心目為咎。",
    "X13n0286_001:0387c08": "吾今問汝。唯心與目。今何所在。",
    "X13n0286_001:0387c09": "[0387c09] 唯心與目。今何所在。所謂徵心也。下更無如是徵",
    "X13n0286_001:0387c10": "辭。何云七徵。若云七番破處則可耳。國王為賊所",
    "X13n0286_001:0387c11": "侵。發兵討除。要當知賊所在之譬。莫輕看過。下文",
    "X13n0286_001:0387c12": "七處破心所在。正窮追之。使賊無所容也。明言使",
    "X13n0286_001:0387c13": "汝輪轉。心目為咎。故問唯心與目。今何所在。則如",
    "X13n0286_001:0387c14": "來所徵之心乃賊也。非心也。妄心也。非真心也。阿",
    "X13n0286_001:0387c15": "難若知妄心為賊。自然答以不知所在。而直請真",
    "X13n0286_001:0387c16": "心矣。唯其受用妄心。極力護庇。見如來指之為賊。",
    "X13n0286_001:0387c17": "口雖不言。心&#x5374;不信。歷指七處所在。若云既有所",
    "X13n0286_001:0387c18": "在。豈可遽謂之賊乎。觀後阿難云。行諸一切難行",
    "X13n0286_001:0387c19": "法事。皆用此心。又云。我悟佛所說法者。現以緣心。",
    "X13n0286_001:0387c20": "允所瞻仰。則曲護妄心。認賊為子之本情。乃始招",
    "X13n0286_001:0387c21": "出。佛歷言無有是處。而後直斥云。此非汝心。言此",
    "X13n0286_001:0387c22": "心之為賊而非子。不必求其所在也。若常住真心。",
    "X13n0286_001:0387c23": "則在七處可。不在七處亦可。無在無不在亦可。",
    "X13n0286_001:0387c24": "[0387c24] 阿難白佛言。世尊。一切世間十種異生。同將識心。居",
    "X13n0286_001:0388a01": "在身內。縱觀如來青蓮華眼。亦在佛面。我今觀此浮",
    "X13n0286_001:0388a02": "根四塵。祇在我面。如是識心。實居身內。",
    "X13n0286_001:0388a03": "[0388a03] 心在身內。乃一切眾生尋常所執。所謂昏擾擾相。",
    "X13n0286_001:0388a04": "以為心性。一迷為心。決定惑為色身之內是也。餘",
    "X13n0286_001:0388a05": "六。因佛一時破奪。逼成轉計耳。",
    "X13n0286_001:0388a06": "[0388a06] 佛告阿難。汝今現坐如來講堂。觀祇陀林。今何所在。",
    "X13n0286_001:0388a07": "世尊。此大重閣。清淨講堂。在給孤園。今祇陀林。實在",
    "X13n0286_001:0388a08": "堂外。阿難。汝今堂中。先何所見。世尊。我在堂中。先見",
    "X13n0286_001:0388a09": "如來。次觀大眾。如是外望。方矚林園。",
    "X13n0286_001:0388a10": "[0388a10] 就眼前景。定內外境。先後見。伏下案○世尊七處。",
    "X13n0286_001:0388a11": "多以見發難端。亦含見性是心非眼意。",
    "X13n0286_001:0388a12": "[0388a12] 阿難。汝矚林園。因何有見。世尊。此大講堂。戶牖開豁。",
    "X13n0286_001:0388a13": "故我在堂。得遠瞻見。爾時世尊。在大眾中。舒金色臂。",
    "X13n0286_001:0388a14": "摩阿難頂。告示阿難。及諸大眾。有三摩提。名大佛頂。",
    "X13n0286_001:0388a15": "首楞嚴王。具足萬行。十方如來。一門超出。妙莊嚴路。",
    "X13n0286_001:0388a16": "汝今諦聽。阿難頂禮。伏受慈旨。",
    "X13n0286_001:0388a17": "[0388a17] 阿難啟請大定。佛先破其緣心。首次破心。問答未",
    "X13n0286_001:0388a18": "竟。急示以有三摩提云云。&#x8462;以鎮定其乍復之魂。",
    "X13n0286_001:0388a19": "安慰其初問之意。如窮子見父。先告以家寶。使預",
    "X13n0286_001:0388a20": "知衣食有地。驚定氣平。徐徐推問。以終七破之文。",
    "X13n0286_001:0388a21": "後詳大定。一門超出。妙莊嚴路。與後一門深入相",
    "X13n0286_001:0388a22": "應。一門深入。因也。即最初方便。一門超出。即真菩",
    "X13n0286_001:0388a23": "提。妙莊嚴海。佛之極果也。由大定趨入。故謂路。",
    "X13n0286_001:0388a24": "[0388a24] 佛告阿難。如汝所言。身在講堂。戶牖開豁。遠矚林園。",
    "X13n0286_001:0388b01": "亦有眾生。在此堂中。不見如來。見堂外者。阿難答言。",
    "X13n0286_001:0388b02": "世尊。在堂不見如來。能見林泉。無有是處。阿難。汝亦",
    "X13n0286_001:0388b03": "如是。汝之心靈。一切明了。若汝現前所明了心。實在",
    "X13n0286_001:0388b04": "身內。爾時先合了知內身。頗有眾生。先見身中。後觀",
    "X13n0286_001:0388b05": "外物。縱不能見心肝脾胃。爪生髮長。筋轉脈搖。誠合",
    "X13n0286_001:0388b06": "明了。如何不知。必不內知。云何知外。是故應知。汝言",
    "X13n0286_001:0388b07": "覺了能知之心。住在身內。無有是處。",
    "X13n0286_001:0388b08": "[0388b08] 頗猶可。問以決其不能也。心肝脾胃。深處也。爪生",
    "X13n0286_001:0388b09": "髮長。筋轉脈搖。較淺。亦膚中生處。總屬在內。一破",
    "X13n0286_001:0388b10": "心不在內也。只此一破。聞者即當驚悟絕倒。試檢",
    "X13n0286_001:0388b11": "世典。有說心不在內者乎。真獅子吼也。",
    "X13n0286_001:0388b12": "[0388b12] 阿難稽首而白佛言。我聞如來如是法音。悟知我心",
    "X13n0286_001:0388b13": "實居身外。所以者何。譬如燈光然於室中。是燈必能",
    "X13n0286_001:0388b14": "先照室內。從其室門。後及庭際。一切眾生。不見身中。",
    "X13n0286_001:0388b15": "獨見身外。亦如燈光居在室外。不能照室。是義必明。",
    "X13n0286_001:0388b16": "將無所惑。同佛了義。得無妄耶。",
    "X13n0286_001:0388b17": "[0388b17] 奪內執外。常情皆然。燈光之喻。躡前心在身內。必",
    "X13n0286_001:0388b18": "知內身。譬燈光在室。乃能照室。今在室外。喻心在",
    "X13n0286_001:0388b19": "身外。不能見內。",
    "X13n0286_001:0388b20": "[0388b20] 佛告阿難。是諸比丘。適來從我室羅筏城。循乞摶食。",
    "X13n0286_001:0388b21": "歸祇陀林。我已宿齋。汝觀比丘。一人食時。諸人飽不。",
    "X13n0286_001:0388b22": "阿難答言。不也。世尊。何以故。是諸比丘。雖阿羅漢。軀",
    "X13n0286_001:0388b23": "命不同。云何一人能令眾飽。佛告阿難。若汝覺了知",
    "X13n0286_001:0388b24": "見之心。實在身外。身心相外。自不相干。則心所知。身",
    "X13n0286_001:0388c01": "不能覺。覺在身際。心不能知。我今示汝兜羅綿手。汝",
    "X13n0286_001:0388c02": "眼見時。心分別不。阿難答言。如是。世尊。佛告阿難。若",
    "X13n0286_001:0388c03": "相知者。云何在外。是故應知汝言覺了能知之心。住",
    "X13n0286_001:0388c04": "在身外。無有是處。",
    "X13n0286_001:0388c05": "[0388c05] 彼食不能飽此。外心焉能知身。二破心不在外也。",
    "X13n0286_001:0388c06": "汝眼見時。心分別不。亦含是心非眼意。",
    "X13n0286_001:0388c07": "[0388c07] 阿難白佛言。世尊。如佛所言。不見內故。不居身內。身",
    "X13n0286_001:0388c08": "心相知。不相離故。不在身外。我今思惟。知在一處。佛",
    "X13n0286_001:0388c09": "言。處今何在。阿難言。此了知心。既不知內。而能見外。",
    "X13n0286_001:0388c10": "如我思忖。潛伏根裏。猶如有人。取琉璃&#x6900;。合其兩眼。",
    "X13n0286_001:0388c11": "雖有物合。而不留礙。彼根隨見。隨即分別。然我覺了",
    "X13n0286_001:0388c12": "能知之心。不見內者。為在根故。分明矚外。無障礙者。",
    "X13n0286_001:0388c13": "潛根內故。",
    "X13n0286_001:0388c14": "[0388c14] 因不見內而能見外。思忖此心。伏在眼根。眼根不",
    "X13n0286_001:0388c15": "礙心見。猶&#x7460;璃不礙眼見也。",
    "X13n0286_001:0388c16": "[0388c16] 佛告阿難。如汝所言。潛根內者。猶如琉璃。彼人當以",
    "X13n0286_001:0388c17": "琉璃籠眼。當見山河。見琉璃不。如是。世尊。是人當以",
    "X13n0286_001:0388c18": "琉璃籠眼。實見琉璃。佛告阿難。汝心若同琉璃合者。",
    "X13n0286_001:0388c19": "當見山河。何不見眼。若見眼者。眼即同境。不得成隨。",
    "X13n0286_001:0388c20": "若不能見。云何說言此了知心。潛在根內。如琉璃合。",
    "X13n0286_001:0388c21": "是故應知汝言覺了能知之心。潛伏根裏。如琉璃合。",
    "X13n0286_001:0388c22": "無有是處。",
    "X13n0286_001:0388c23": "[0388c23] 琉璃籠眼。眼見琉璃。眼根籠心。心不見眼。設許見",
    "X13n0286_001:0388c24": "眼。眼乃成境。夫境豈復能見境乎。汝言彼根隨見。",
    "X13n0286_001:0389a01": "隨即分別。義不成也。三破心不在根也。",
    "X13n0286_001:0389a02": "[0389a02] 阿難白佛言。世尊。我今又作如是思惟。是眾生身。腑",
    "X13n0286_001:0389a03": "臟在中。竅穴居外。有藏則暗。有竅則明。今我對佛。開",
    "X13n0286_001:0389a04": "眼見明。名為見外。閉眼見暗。名為見內。是義云何。",
    "X13n0286_001:0389a05": "[0389a05] 由有竅則明。故開眼見明。由有藏則暗。故合眼見",
    "X13n0286_001:0389a06": "暗。見明即名見外。不必責其身心相外。見暗即名",
    "X13n0286_001:0389a07": "見內。不必見心肝脾胃等。雖內外並列。乃借見外",
    "X13n0286_001:0389a08": "形見內。仍歸最初在內之執。故佛唯破在內。",
    "X13n0286_001:0389a09": "[0389a09] 佛告阿難。汝當閉眼見暗之時。此暗境界。為與眼對。",
    "X13n0286_001:0389a10": "為不對眼。若與眼對。暗在眼前。云何成內。若成內者。",
    "X13n0286_001:0389a11": "居暗室中。無日月燈。此室暗中。皆汝焦腑。若不對者。",
    "X13n0286_001:0389a12": "云何成見。",
    "X13n0286_001:0389a13": "[0389a13] 焦腑。三焦臟腑也。暗在眼前。前豈成內。若即暗為",
    "X13n0286_001:0389a14": "內。則眼前暗室。可稱焦腑。豈理也哉。若此暗相。不",
    "X13n0286_001:0389a15": "與眼對。則應此眼。不與暗合。云何眼前又見黑暗。",
    "X13n0286_001:0389a16": "如是。則眼與暗。對與不對。皆不成內。",
    "X13n0286_001:0389a17": "[0389a17] 若離外見。內對所成。合眼見暗。名為身中。開眼見明。",
    "X13n0286_001:0389a18": "何不見面。若不見面。內對不成。見面若成。此了知心。",
    "X13n0286_001:0389a19": "及與眼根。乃在&#x8657;空。何成在內。若在&#x8657;空。自非汝體。",
    "X13n0286_001:0389a20": "即應如來今見汝面。亦是汝身。汝眼已知。身合非覺。",
    "X13n0286_001:0389a21": "必汝執言身眼兩覺。應有二知。即汝一身。應成兩佛。",
    "X13n0286_001:0389a22": "是故應知。汝言見暗名見內者。無有是處。",
    "X13n0286_001:0389a23": "[0389a23] 眼前之境名外。身內之境名內。前以對眼為外。不",
    "X13n0286_001:0389a24": "得成內。今縱離外而成內對。是眼能返觀矣。合能",
    "X13n0286_001:0389b01": "返觀身中。則開應返觀己面。若不爾者。義不成也。",
    "X13n0286_001:0389b02": "見面若成。則能見者。乃在&#x8657;空。在空則離體矣。若",
    "X13n0286_001:0389b03": "復執為自體。則如來亦離汝體。而見汝面。將亦是",
    "X13n0286_001:0389b04": "汝身乎。不許佛身是汝。汝之心眼。亦非是汝。汝眼",
    "X13n0286_001:0389b05": "在空。空中已知。身合非覺。若執兩皆有知。則汝一",
    "X13n0286_001:0389b06": "身。應有二知。一在&#x8657;空。一在汝身。今日為兩阿難。",
    "X13n0286_001:0389b07": "他日應成兩佛矣。展轉辨明。無返觀理。見暗不得",
    "X13n0286_001:0389b08": "為見內也。四破心不在內也。",
    "X13n0286_001:0389b09": "[0389b09] 阿難言。我常聞佛開示四眾。由心生故。種種法生。由",
    "X13n0286_001:0389b10": "法生故。種種心生。我今思惟。即思惟體。實我心性。隨",
    "X13n0286_001:0389b11": "所合處。心則隨有。亦非內外中間三處。",
    "X13n0286_001:0389b12": "[0389b12] 由心生故。種種法生。法不自生也。由法生故。種種",
    "X13n0286_001:0389b13": "心生。心不自生也。謂互倚妄現。俱無生體。心法皆",
    "X13n0286_001:0389b14": "空也。阿難引之。以證心隨合隨有者。隨其攀緣何",
    "X13n0286_001:0389b15": "法。即心在之處也。中間。即前根裏。阿難非謂心必",
    "X13n0286_001:0389b16": "有體。正謂心無體而能合。合即心之所在。下辨有",
    "X13n0286_001:0389b17": "合必有體。無體則不能合。無合則無所在。",
    "X13n0286_001:0389b18": "[0389b18] 佛告阿難。汝今說言。由法生故。種種心生。隨所合處。",
    "X13n0286_001:0389b19": "心隨有者。是心無體。則無所合。若無有體而能合者。",
    "X13n0286_001:0389b20": "則十九界。因七塵合。是義不然。若有體者。如汝以手",
    "X13n0286_001:0389b21": "自挃其體。汝所知心。為復內出。為從外入。若復內出。",
    "X13n0286_001:0389b22": "還見身中。若從外來。先合見面。",
    "X13n0286_001:0389b23": "[0389b23] 合者。如&#x8462;合函。必彼此有體。然後可合。今汝思惟",
    "X13n0286_001:0389b24": "之心。元是浮想。實無自體。則無合處。世間祇有十",
    "X13n0286_001:0389c01": "八界六塵。十九與七。特空名耳。空不可合。故曰是",
    "X13n0286_001:0389c02": "義不然。唯其心必有體方能合也。心若有體。當何",
    "X13n0286_001:0389c03": "所在。令挃身而&#x9A10;。不見身中。不從內出也。不先見",
    "X13n0286_001:0389c04": "面。不從外入也。是心畢竟無體。豈隨合隨有乎。隨",
    "X13n0286_001:0389c05": "合隨有。奔逸昏擾。乃猶認作真心。曲盡世人迷態。",
    "X13n0286_001:0389c06": "[0389c06] 阿難言。見是其眼。心知非眼。為見非義。佛言。若眼能",
    "X13n0286_001:0389c07": "見。汝在室中。門能見不。則諸已死。尚有眼存。應皆見",
    "X13n0286_001:0389c08": "物。若見物者。云何名死。",
    "X13n0286_001:0389c09": "[0389c09] 上並以心不見處。說心不在。故辯云見是眼。知非",
    "X13n0286_001:0389c10": "眼。責之以見。非義也。豈知能見在心。徒眼不見。不",
    "X13n0286_001:0389c11": "但能知者非眼。即能見者亦非眼。若眼能見。即如",
    "X13n0286_001:0389c12": "門有竅穴。亦應有見。何故不能。且觀諸已死。可驗",
    "X13n0286_001:0389c13": "徒眼不能見。見必屬於心矣。亦含是心非眼意。",
    "X13n0286_001:0389c14": "[0389c14] 阿難。又汝覺了能知之心。若必有體。為復一體。為有",
    "X13n0286_001:0389c15": "多體。今在汝身。為復&#x5FA7;體。為不&#x5FA7;體。若一體者。則汝",
    "X13n0286_001:0389c16": "以手。挃一支時。四支應覺。若咸覺者。挃應無在。若挃",
    "X13n0286_001:0389c17": "有所。則汝一體。自不能成。若多體者。則成多人。何體",
    "X13n0286_001:0389c18": "為汝。若&#x5FA7;體者。同前所挃。若不&#x5FA7;者。當汝觸頭。亦觸",
    "X13n0286_001:0389c19": "其足。頭有所覺。足應無知。今汝不然。是故應知隨所",
    "X13n0286_001:0389c20": "合處。心則隨有。無有是處。",
    "X13n0286_001:0389c21": "[0389c21] 當知心體非一非多。非&#x5FA7;不&#x5FA7;。則知心無定體。安",
    "X13n0286_001:0389c22": "得有合。五破心不隨合也。",
    "X13n0286_001:0389c23": "[0389c23] 阿難白佛言。世尊。我亦聞佛與文殊等。諸法王子。談",
    "X13n0286_001:0389c24": "實相時。世尊亦言。心不在內。亦不在外。如我思惟。內",
    "X13n0286_001:0390a01": "無所見外不相知。內無知故。在內不成。身心相知。在",
    "X13n0286_001:0390a02": "外非義。今相知故。復內無見。當在中間。",
    "X13n0286_001:0390a03": "[0390a03] 世尊所言不在內外。正言心無定在。非謂心在中",
    "X13n0286_001:0390a04": "間也。阿難復執為中。不知纔喚作中。即有定在。故",
    "X13n0286_001:0390a05": "下審其在身在境也○以為在內。則不見腑臟。以",
    "X13n0286_001:0390a06": "為在外。則身不相知。二義不成。當在根境之中。",
    "X13n0286_001:0390a07": "[0390a07] 佛言。汝言中間。中必不迷。非無所在。今汝推中。中何",
    "X13n0286_001:0390a08": "為在。為復在處。為當在身。若在身者。在邊非中。在中",
    "X13n0286_001:0390a09": "同內。若在處者。為有所表。為無所表。無表同無。表則",
    "X13n0286_001:0390a10": "無定。何以故。如人以表。表為中時。東看則西。南觀成",
    "X13n0286_001:0390a11": "北。表體既混。心應雜亂。",
    "X13n0286_001:0390a12": "[0390a12] 先審定中間在身在境。而後兩破其中俱無定在。",
    "X13n0286_001:0390a13": "若在身下。謂在身有中邊二義。在邊不得為中。在",
    "X13n0286_001:0390a14": "中同前在內。應當見內。若在處下。謂在處有表不",
    "X13n0286_001:0390a15": "表二義。標物以顯中曰表。謂無表則無中。表則中",
    "X13n0286_001:0390a16": "無定在。今表體尚無定。則心寧有一定之中。",
    "X13n0286_001:0390a17": "[0390a17] 阿難言。我所說中。非此二種。如世尊言。眼色為緣。生",
    "X13n0286_001:0390a18": "於眼識。眼有分別。色塵無知。識生其中。則為心在。佛",
    "X13n0286_001:0390a19": "言。汝心若在根塵之中。此之心體。為復兼二。為不兼",
    "X13n0286_001:0390a20": "二。若兼二者。物體雜亂。物非體知。成敵兩立。云何為",
    "X13n0286_001:0390a21": "中。兼二不成。非知不知。即無體性。中何為相。是故應",
    "X13n0286_001:0390a22": "知當在中間。無有見處。",
    "X13n0286_001:0390a23": "[0390a23] 阿難所引。是佛隨順世諦之談。求奢摩他。而仍執",
    "X13n0286_001:0390a24": "之。是多聞人。循名昧義之狀。眼有分別。有知屬內。",
    "X13n0286_001:0390b01": "色塵無知屬外。內外相對。識在中間。指心在之處。",
    "X13n0286_001:0390b02": "兼二者。雙挾根塵。而生其中也。不兼二者。兩離根",
    "X13n0286_001:0390b03": "塵。而孤然中立也。物指色塵。體指眼根。若言兼二。",
    "X13n0286_001:0390b04": "物與體雜亂矣。何也。物非若體之有知。云何得半",
    "X13n0286_001:0390b05": "有知。半無知。兼根塵而生其中耶。是兼二不成也。",
    "X13n0286_001:0390b06": "不兼根。非知矣。不兼塵。非不知矣。非知非不知。心",
    "X13n0286_001:0390b07": "尚無有。將何所指而為在中之相耶。阿難執言眼",
    "X13n0286_001:0390b08": "有分別。故從其所執破之。六破心不在中間也。",
    "X13n0286_001:0390b09": "[0390b09] 阿難白佛言。世尊。我昔見佛。與大目連。須菩提。富樓",
    "X13n0286_001:0390b10": "那。舍利弗。四大弟子。共轉法輪。常言覺知分別心性。",
    "X13n0286_001:0390b11": "既不在內。亦不在外。不在中間。俱無所在。一切無著。",
    "X13n0286_001:0390b12": "名之為心。則我無著。名為心不。",
    "X13n0286_001:0390b13": "[0390b13] 一切無著。名之為心。阿難自釋。非佛本旨。&#x8462;三不",
    "X13n0286_001:0390b14": "在。即無著。而以無著名心。又著於無著矣。佛之徵",
    "X13n0286_001:0390b15": "處。固顯無處。佛顯無處。令悟無體。今以無著為心。",
    "X13n0286_001:0390b16": "是雖無處。而執有體。故尚煩破。",
    "X13n0286_001:0390b17": "[0390b17] 佛告阿難。汝言覺知分別心性。俱無在者。世間&#x8657;空。",
    "X13n0286_001:0390b18": "水陸飛行。諸所物象。名為一切。汝不著者。為在為無。",
    "X13n0286_001:0390b19": "無則同於龜毛兔角。云何不著。有不著者。不可名無。",
    "X13n0286_001:0390b20": "無相則無。非無則相。相有則在。云何無著。是故應知",
    "X13n0286_001:0390b21": "一切無著。名覺知心。無有是處。",
    "X13n0286_001:0390b22": "[0390b22] 為在為無。徵心體也。無相則無。非無則相。相字即",
    "X13n0286_001:0390b23": "體字。相有則在。在即著也。一切物象。心不著者。有",
    "X13n0286_001:0390b24": "而不著耶。無而不著耶。無則以何者為不著。有不",
    "X13n0286_001:0390c01": "著。則非無矣。非無則有。有則必著。云何無著。七破",
    "X13n0286_001:0390c02": "心之無著也○七番確定成處者四。一內。二外。三",
    "X13n0286_001:0390c03": "根裏。六根塵之中。四亦內。五無定處。七併處亦無。",
    "X13n0286_001:0390c04": "夫此緣心。因緣而生。本自無體。故謂之妄。無體。則",
    "X13n0286_001:0390c05": "無處矣。七破顯其了無住處。下方明其無體。是妄",
    "X13n0286_001:0390c06": "非真。七徵之處。堅銳難攻者。在乎首尾。&#x8462;在內久",
    "X13n0286_001:0390c07": "為世人所守。無著又為學佛初機所宗也。",
    "X13n0286_001:0390c08": "[0390c08] 爾時阿難。在大眾中。即從座起。偏袒右肩。右膝著地。",
    "X13n0286_001:0390c09": "合掌恭敬。而白佛言。我是如來。最小之弟。蒙佛慈愛。",
    "X13n0286_001:0390c10": "雖今出家。猶恃憍憐。所以多聞未得無漏。不能折伏",
    "X13n0286_001:0390c11": "娑毗羅&#x546A;。為彼所轉。溺於婬舍。當由不知真際所詣。",
    "X13n0286_001:0390c12": "唯願世尊大慈哀愍。開示我等奢摩他路。令諸闡提",
    "X13n0286_001:0390c13": "隳彌戾車。作是語已。五體投地。及諸大眾。傾渴翹佇。",
    "X13n0286_001:0390c14": "欽聞示誨。",
    "X13n0286_001:0390c15": "[0390c15] 阿難初咎多聞。此明其咎不在多聞。而在不知真",
    "X13n0286_001:0390c16": "際所詣。詣字。與路字相應。闡提。云信不具。彌戾車。",
    "X13n0286_001:0390c17": "云惡見。不信自己有大佛頂。首楞嚴王。而向外馳",
    "X13n0286_001:0390c18": "求。皆惡見也。得此路。詣此際。方能生信壞惡見。",
    "X13n0286_001:0390c19": "[0390c19] 爾時世尊。從其面門。放種種光。其光晃耀。如百千日。",
    "X13n0286_001:0390c20": "普佛世界。六種震動。如是十方微塵國土。一時開現。",
    "X13n0286_001:0390c21": "佛之威神。令諸世界。合成一界。其世界中。所有一切",
    "X13n0286_001:0390c22": "諸大菩薩。皆住本國。合掌承聽。",
    "X13n0286_001:0390c23": "[0390c23] 佛光全是心量所放。其光晃耀至末。明明將一為",
    "X13n0286_001:0390c24": "無量。無量為一。大中現小。小中現大。不動道場。&#x5FA7;",
    "X13n0286_001:0391a01": "十方界。身含十方無盡&#x8657;空。於一毛端。見寶王剎。",
    "X13n0286_001:0391a02": "和盤托出。不與他說。且與他看。從其面門。示六根",
    "X13n0286_001:0391a03": "聞見。即菩提路也。遇宗門明眼人。便直下領當矣。",
    "X13n0286_001:0391a04": "[0391a04] 佛告阿難。一切眾生。從無始來。種種顛倒。業種自然。",
    "X13n0286_001:0391a05": "如惡叉聚。諸修行人。不能得成無上菩提。乃至別成",
    "X13n0286_001:0391a06": "聲聞緣覺。及成外道。諸天魔王。及魔眷屬。皆由不知",
    "X13n0286_001:0391a07": "二種根本。錯亂修習。猶如&#x7151;沙。欲成嘉饌。縱經塵劫。",
    "X13n0286_001:0391a08": "終不能得。云何二種。阿難。一者無始生死根本。則汝",
    "X13n0286_001:0391a09": "今者。與諸眾生。用攀緣心。為自性者。二者無始菩提",
    "X13n0286_001:0391a10": "涅槃。元清淨體。則汝今者。識精元明。能生諸緣。緣所",
    "X13n0286_001:0391a11": "遺者。由諸眾生。遺此本明。雖終日行。而不自覺。枉入",
    "X13n0286_001:0391a12": "諸趣。",
    "X13n0286_001:0391a13": "[0391a13] 此下將前性淨明體。用諸妄想。復開二種根本。為",
    "X13n0286_001:0391a14": "一經之宗也。心知眼見。是顛倒本。下文若干顛倒。",
    "X13n0286_001:0391a15": "皆由此中發出。迷此覺心。忽起無明。轉成業識。造",
    "X13n0286_001:0391a16": "種種業。熏成種子。名為業種。種必有果。子子相生。",
    "X13n0286_001:0391a17": "則輪轉生死。無有斷絕。故惑業苦。生必同條。如惡",
    "X13n0286_001:0391a18": "叉果。惡叉毒樹。生子必三。同一蒂。下文別業同業。",
    "X13n0286_001:0391a19": "循業發業。皆從業種流出。此為廣明七趣之張本。",
    "X13n0286_001:0391a20": "聲聞緣覺。背大心而證小果者。外道。外正道而趣",
    "X13n0286_001:0391a21": "邪道者。諸天。修十善而欣樂果者。魔羅。耽欲境而",
    "X13n0286_001:0391a22": "亂正修者。此等皆由不識真妄二途。認沙為米。盲",
    "X13n0286_001:0391a23": "修瞎鍊。故至如此。此為詳辯魔境之張本。生死根",
    "X13n0286_001:0391a24": "本。即根本無明也。此生死本。即汝現今用東攀西",
    "X13n0286_001:0391b01": "緣。以為自性者。即是別成聲聞緣覺。天魔外道。七",
    "X13n0286_001:0391b02": "趣之根本也。菩提涅槃。覺果也。元清淨體。因心也。",
    "X13n0286_001:0391b03": "此清淨體。即汝現前第八微細精想。名為識精。本",
    "X13n0286_001:0391b04": "來具足元明。根身器界。一切緣法。依此而生。而人",
    "X13n0286_001:0391b05": "認緣失真。故曰緣所遺者。由遺此故。無明不覺。枉",
    "X13n0286_001:0391b06": "入諸趣。用攀緣心。遺此本明。一用一遺即顛倒之",
    "X13n0286_001:0391b07": "實○識精元明。取識精內。本來妙明之體。非即以",
    "X13n0286_001:0391b08": "識精為元清淨體也。專言識精。便是阿黎耶識。專",
    "X13n0286_001:0391b09": "言精明。猶是識陰邊際。故加一元字。見非因明立",
    "X13n0286_001:0391b10": "所之明○阿難初請大定。佛說皆由不知常住真",
    "X13n0286_001:0391b11": "心。性淨明體。用諸妄想。此想不真。故有輪轉。開出",
    "X13n0286_001:0391b12": "兩條生滅不生滅大路。夫常住真心。即如來藏妙",
    "X13n0286_001:0391b13": "真如性。及七處破心。妄想已伏。緣心欲逃。何不直",
    "X13n0286_001:0391b14": "指真心。使歸如來藏性。而以識精元明。為不生滅",
    "X13n0286_001:0391b15": "心耶。非唯阿難緣心未捨。真心卒難舉似。亦謂識",
    "X13n0286_001:0391b16": "精屬第八。真中帶妄。為生死根。故拈出以教初學",
    "X13n0286_001:0391b17": "修習。旋妄伏真。得元明覺。為因地心張本。&#x8462;曰精。",
    "X13n0286_001:0391b18": "曰元明。與如來藏性無異。唯一落識中。故不直曰",
    "X13n0286_001:0391b19": "精。而曰識精。識去精存。則全體如來藏性矣。下手",
    "X13n0286_001:0391b20": "功夫。全在四卷以後。旋妄伏真。入流亡所等處。",
    "X13n0286_001:0391b21": "[0391b21] 阿難。汝今欲知奢摩他路。願出生死。今復問汝。即時",
    "X13n0286_001:0391b22": "如來舉金色臂。屈五輪指。語阿難言。汝今見不。阿難",
    "X13n0286_001:0391b23": "言見。佛言。汝何所見。阿難言。我見如來舉臂屈指。為",
    "X13n0286_001:0391b24": "光明拳。耀我心目。佛言。汝將誰見。阿難言。我與大眾。",
    "X13n0286_001:0391c01": "同將眼見。佛告阿難。汝今答我。如來屈指。為光明拳。",
    "X13n0286_001:0391c02": "耀汝心目。汝目可見。以何為心。當我拳耀。阿難言。如",
    "X13n0286_001:0391c03": "來現今徵心所在。而我以心推窮尋逐。即能推者。我",
    "X13n0286_001:0391c04": "將為心。佛言。咄。阿難。此非汝心。阿難矍然。避座合掌。",
    "X13n0286_001:0391c05": "起立白佛。此非我心。當名何等。佛告阿難。此是前塵",
    "X13n0286_001:0391c06": "&#x8657;妄相想。惑汝真性。由汝無始至於今生。認賊為子。",
    "X13n0286_001:0391c07": "失汝元常。故受輪轉。",
    "X13n0286_001:0391c08": "[0391c08] 奢摩他路。問答意別。阿難以求知心處為路。如來",
    "X13n0286_001:0391c09": "則以了此妄識。無體無處。別覓真心為路也。能推",
    "X13n0286_001:0391c10": "之心。所謂攀緣心也。前七破。破處。此非汝心。直破",
    "X13n0286_001:0391c11": "心矣。阿難既聞非心。索要本名。前塵&#x8657;妄相想。指",
    "X13n0286_001:0391c12": "本名以答也。前塵者。現前所對六塵。&#x8657;妄相想者。",
    "X13n0286_001:0391c13": "此想必帶塵相。乃&#x8657;妄暫現耳。豈有實體哉。認賊",
    "X13n0286_001:0391c14": "為子者。非心而錯認為心也。失元常者。不認取真",
    "X13n0286_001:0391c15": "心也。既認賊為子。更不覓真子矣。",
    "X13n0286_001:0391c16": "[0391c16] 阿難白佛言。世尊。我佛寵弟。心愛佛故。令我出家。我",
    "X13n0286_001:0391c17": "心何獨供養如來。乃至&#x5FA7;歷恆沙國土。承事諸猛。及",
    "X13n0286_001:0391c18": "善知識。發大勇猛。行諸一切難行法事。皆用此心。縱",
    "X13n0286_001:0391c19": "令謗法。永退善根。亦因此心。若此發明。不是心者。我",
    "X13n0286_001:0391c20": "乃無心。同諸土木。離此覺知。更無所有。云何如來說",
    "X13n0286_001:0391c21": "此非心。我實驚怖。兼此大眾。無大疑惑。惟垂大悲。開",
    "X13n0286_001:0391c22": "示未悟。",
    "X13n0286_001:0391c23": "[0391c23] 此戀妄不捨而驚疑也。歷敘平生作善作惡。許多",
    "X13n0286_001:0391c24": "功能。皆用此心。除此心外。更無有心。即成斷滅。而",
    "X13n0286_001:0392a01": "同土木無知之物。殊不知作善作惡。是屬發業無",
    "X13n0286_001:0392a02": "明。名曰妄想。不思善。不思惡。是本來面目也。",
    "X13n0286_001:0392a03": "[0392a03] 爾時世尊。開示阿難。及諸大眾。欲令心入無生法忍。",
    "X13n0286_001:0392a04": "於師子座。摩阿難頂。而告之言。如來常說諸法所生。",
    "X13n0286_001:0392a05": "唯心所現。一切因果。世界微塵。因心成體。阿難。若諸",
    "X13n0286_001:0392a06": "世界一切所有。其中乃至草葉縷結。詰其根元。咸有",
    "X13n0286_001:0392a07": "體性。縱令&#x8657;空。亦有名貌。何況清淨妙淨明心。性一",
    "X13n0286_001:0392a08": "切心。而自無體。若汝執&#x6061;分別覺觀所了知性。必為",
    "X13n0286_001:0392a09": "心者。此心即應離諸一切色香味觸。諸塵事業。別有",
    "X13n0286_001:0392a10": "全性。如汝今者。承聽我法。此則因聲而有分別。縱滅",
    "X13n0286_001:0392a11": "一切見聞覺知。內守幽閒。猶為法塵分別影事。我非",
    "X13n0286_001:0392a12": "敕汝執為非心。但汝於心。微細揣摩。若離前塵。有分",
    "X13n0286_001:0392a13": "別性。即真汝心。若分別性。離塵無體。斯則前塵分別",
    "X13n0286_001:0392a14": "影事。塵非常住。若變滅時。此心則同龜毛兔角。則汝",
    "X13n0286_001:0392a15": "法身。同於斷滅。其誰修證無生法忍。即時阿難。與諸",
    "X13n0286_001:0392a16": "大眾。默然自失。佛告阿難。世間一切諸修學人。現前",
    "X13n0286_001:0392a17": "雖成九次第定。不得漏盡成阿羅漢。皆由執此生死",
    "X13n0286_001:0392a18": "妄想。誤為真實。是故汝今雖得多聞。不成聖果。",
    "X13n0286_001:0392a19": "[0392a19] 首示真心有體以釋無心土木之疑。心入無生法",
    "X13n0286_001:0392a20": "忍。悟實相不生滅心也。華嚴等覺後。方名無生忍。",
    "X13n0286_001:0392a21": "此經未入十信。即獲無生忍。所謂理須頓悟也。忍",
    "X13n0286_001:0392a22": "非著力之謂。是如如不動矣。三界唯心。萬法唯識。",
    "X13n0286_001:0392a23": "故曰諸所法生。唯心所現。一切三句。申諸法二句。",
    "X13n0286_001:0392a24": "縷結。絲麻之類。舉小況大。&#x8657;空二字即名。豁&#x8657;無",
    "X13n0286_001:0392b01": "礙為貌。舉無體。況有體。性一切心者。即常住真心",
    "X13n0286_001:0392b02": "也。所現之物。尚皆有體。豈能現之心。反無體乎。若",
    "X13n0286_001:0392b03": "汝下。令阿難揣摩能推是妄去其戀妄之心。執而",
    "X13n0286_001:0392b04": "不捨曰執&#x6061;。汝執分別覺了為心。即應離塵有體",
    "X13n0286_001:0392b05": "則可。因聲分別。則托塵始有耳。不但汝有六識現",
    "X13n0286_001:0392b06": "行分別。不得為真。縱汝將六識現行種子。一切滅",
    "X13n0286_001:0392b07": "盡。若使內守幽閒。耽寂滅樂。不肯放捨。即此守幽",
    "X13n0286_001:0392b08": "閒者。尚屬意根。猶為影事。亦不為真。我非四句。暫",
    "X13n0286_001:0392b09": "縱之辭。非顯真也。六塵如形。分別如影。影由形有。",
    "X13n0286_001:0392b10": "故無自體。心因塵有。豈有體耶。默然自失。平日恃",
    "X13n0286_001:0392b11": "為心者。一旦奪破。又未審何者為心。如人失其所",
    "X13n0286_001:0392b12": "寶。四禪四空。及滅受想。名九定。此內守幽閒之極",
    "X13n0286_001:0392b13": "功。猶為法塵影事。故不成聖果。執妄想為真實。非",
    "X13n0286_001:0392b14": "但指外道六識攀緣者言。并二乘認識精為元明。",
    "X13n0286_001:0392b15": "而業識未破。亦在其中。破妄已竟。自此至三科七",
    "X13n0286_001:0392b16": "大。乃顯示所遺真性。令見如來藏體。",
    "X13n0286_001:0392b17": "[0392b17] 阿難聞已。重復悲淚。五體投地。長跪合掌。而白佛言。",
    "X13n0286_001:0392b18": "自我從佛。發心出家。恃佛威神。常自思惟。無勞我修。",
    "X13n0286_001:0392b19": "將謂如來惠我三昧。不知身心本不相代。失我本心。",
    "X13n0286_001:0392b20": "雖身出家。心不入道。譬如窮子。捨父逃逝。今日乃知",
    "X13n0286_001:0392b21": "雖有多聞。若不修行。與不聞等。如人說食。終不能飽。",
    "X13n0286_001:0392b22": "世尊。我等今者。二障所纏。良由不知寂常心性。唯願",
    "X13n0286_001:0392b23": "如來哀愍窮露。發妙明心。開我道眼。",
    "X13n0286_001:0392b24": "[0392b24] 重復悲淚。悟深而後發悲。二障。煩惱所知也。煩惱",
    "X13n0286_001:0392c01": "障事。即我執也。所知障理。即法執也。發妙明心者。",
    "X13n0286_001:0392c02": "言我雖有妙心。一向隱覆。誤認能推為真實。不知",
    "X13n0286_001:0392c03": "別有涅槃妙心。願佛發其覆而出之。開我道眼者。",
    "X13n0286_001:0392c04": "言我雖有道眼。一向蒙蔽。但認肉眼為能見。不知",
    "X13n0286_001:0392c05": "別有正法眼藏。願佛刮其胸而開之。",
    "X13n0286_001:0392c06": "[0392c06] 即時如來從胸卍字。涌出寶光。其光晃昱。有百千色。",
    "X13n0286_001:0392c07": "十方微塵。普佛世界。一時周&#x5FA7;。&#x5FA7;灌十方所有寶剎。",
    "X13n0286_001:0392c08": "諸如來頂。旋至阿難。及諸大眾。告阿難言。吾今為汝",
    "X13n0286_001:0392c09": "建大法幢。亦令十方一切眾生。獲妙微密性淨明心。",
    "X13n0286_001:0392c10": "得清淨眼。",
    "X13n0286_001:0392c11": "[0392c11] 前度放光。表破妄之相。此處放光。表顯真之相。卍",
    "X13n0286_001:0392c12": "音漫。如來胸前萬德吉祥紋。從卍字放光者。表由",
    "X13n0286_001:0392c13": "寶明妙心。發正知見也。光&#x5FA7;佛界者。示清淨本然",
    "X13n0286_001:0392c14": "也。&#x5FA7;灌佛頂者。表極果所同也。旋及大眾者。示群",
    "X13n0286_001:0392c15": "靈共有也。此即妙心道眼之真光。在聖不增。在凡",
    "X13n0286_001:0392c16": "不減。但隨量應現耳。建法幢者。有摧邪樹正之義。",
    "X13n0286_001:0392c17": "心眼二字。應阿難所乞心眼。獲字。應上發字。得字。",
    "X13n0286_001:0392c18": "應上開字。妙微密性淨明心。承上妙明心三字。而",
    "X13n0286_001:0392c19": "加詳耳。猶云至妙。至妙。至密。本來淨明之心也。",
    "X13n0286_001:0392c20": "[0392c20] 阿難。汝先答我。見光明拳。此拳光明。因何所有。云何",
    "X13n0286_001:0392c21": "成拳。汝將誰見。阿難言。由佛全體。閻浮檀金。赩如寶",
    "X13n0286_001:0392c22": "山。清淨所生。故有光明。我實眼觀。五輪指端。屈握示",
    "X13n0286_001:0392c23": "人。故有拳相。佛告阿難。如來今日。實言告汝。諸有智",
    "X13n0286_001:0392c24": "者。要以譬喻而得開悟。阿難。譬如我拳。若無我手。不",
    "X13n0286_001:0393a01": "成我拳。若無汝眼。不成汝見。以汝眼根。例我拳理。其",
    "X13n0286_001:0393a02": "義均不。阿難言。唯然。世尊。既無我眼。不成我見。以我",
    "X13n0286_001:0393a03": "眼根。例如來拳。事義相類。佛告阿難。汝言相類。是義",
    "X13n0286_001:0393a04": "不然。何以故。如無手人。拳畢竟滅。彼無眼者。非見全",
    "X13n0286_001:0393a05": "無。所以者何。汝試於途。詢問盲人。汝何所見。彼諸盲",
    "X13n0286_001:0393a06": "人。必來答汝。我今眼前。唯見黑暗。更無他矚。以是義",
    "X13n0286_001:0393a07": "觀。前塵自暗。見何虧損。",
    "X13n0286_001:0393a08": "[0393a08] 須彌山南有檀樹。汁流入水成金。此金一粒。置常",
    "X13n0286_001:0393a09": "金中。悉皆無色。佛身金色如之。絕音逸赤燄也。手",
    "X13n0286_001:0393a10": "外無拳。故手無拳滅。眼見各體。故眼滅見存。汝將",
    "X13n0286_001:0393a11": "誰見四字。世尊三問矣。初云將何所見。阿難答言",
    "X13n0286_001:0393a12": "由目觀見。次云汝將誰見。阿難答以同將眼見。可",
    "X13n0286_001:0393a13": "謂孤負婆心矣。世尊不即破者。因阿難妄執方堅。",
    "X13n0286_001:0393a14": "未可驟語。故初番且窮其妄心所在。二番且破其",
    "X13n0286_001:0393a15": "妄心無體。至此阿難悲悔。捨妄求真。然後重理前",
    "X13n0286_001:0393a16": "語以汝將誰見喚醒之。阿難不悟。仍執眼觀。於是",
    "X13n0286_001:0393a17": "詳辯。點出是心非眼。從前公案。一語了結。",
    "X13n0286_001:0393a18": "[0393a18] 阿難言。諸盲眼前。唯&#x89A9;黑暗。云何成見。佛告阿難。諸",
    "X13n0286_001:0393a19": "盲無眼。唯觀黑暗。與有眼人。處於暗室。二黑有別。為",
    "X13n0286_001:0393a20": "無有別。如是。世尊。此暗中人。與彼群盲。二黑較量。曾",
    "X13n0286_001:0393a21": "無有異。阿難。若無眼人。全見前黑。忽得眼光。還於前",
    "X13n0286_001:0393a22": "塵。見種種色。名眼見者。彼暗中人。全見前黑。忽獲燈",
    "X13n0286_001:0393a23": "光。亦於前塵。見種種色。應名燈見。若燈見者。燈能有",
    "X13n0286_001:0393a24": "見。自不名燈。又則燈觀。何關汝事。是故當知燈能顯",
    "X13n0286_001:0393b01": "色。如是見者。是眼非燈。眼能顯色。如是見性。是心非",
    "X13n0286_001:0393b02": "眼。阿難雖復得聞是言。與諸大眾。口已默然。心未開",
    "X13n0286_001:0393b03": "悟。猶冀如來慈音宣示。合掌清心。佇佛悲誨。",
    "X13n0286_001:0393b04": "[0393b04] 盲人得眼而見。若名眼見。暗人得燈而見。應名燈",
    "X13n0286_001:0393b05": "見。知燈不名見。則知見不屬眼矣。前呵眼識非心。",
    "X13n0286_001:0393b06": "此指見性是心。見性與眼識何別。照色之時。一如",
    "X13n0286_001:0393b07": "鏡中。無別分析。即是見性。起念分別。即屬於識。是",
    "X13n0286_001:0393b08": "言者。是心非眼之言也。向但知見唯是眼。不名為",
    "X13n0286_001:0393b09": "心。今觀無眼得。眼有眼得燈。皆但顯色。始知見乃",
    "X13n0286_001:0393b10": "是心。而此見精。離彼肉眼。別有自體。異於前心離",
    "X13n0286_001:0393b11": "塵無體矣。心未開悟者。雖知能見在心。不悟此心",
    "X13n0286_001:0393b12": "是真是妄。若曰是真。有似潛根。前已被破。若曰是",
    "X13n0286_001:0393b13": "妄。佛已許獲妙微密性。淨明心。得清淨眼。",
    "X13n0286_001:0393b14": "[0393b14] 爾時世尊。舒兜羅綿網相光手。開五輪指。誨敕阿難。",
    "X13n0286_001:0393b15": "及諸大眾。我初成道。於鹿園中。為阿若多五比丘等。",
    "X13n0286_001:0393b16": "及汝四眾言。一切眾生。不成菩提。及阿羅漢。皆由客",
    "X13n0286_001:0393b17": "塵煩惱所誤。汝等當時因何開悟。今成聖果。時憍陳",
    "X13n0286_001:0393b18": "那起立白佛。我今長老。於大眾中。獨得解名。因悟客",
    "X13n0286_001:0393b19": "塵二字成果。世尊。譬如行客。投寄旅亭。或宿或食。宿",
    "X13n0286_001:0393b20": "食事畢。俶裝前途。不遑安住。若實主人。自無攸往。如",
    "X13n0286_001:0393b21": "是思惟。不住名客。住名主人。以不住者。名為客義。又",
    "X13n0286_001:0393b22": "如新霽。清晹升天。光入隙中。發明空中諸有塵相。塵",
    "X13n0286_001:0393b23": "質搖動。&#x8657;空寂然。如是思惟。澄寂名空。搖動名塵。以",
    "X13n0286_001:0393b24": "搖動者。名為塵義。佛言如是。",
    "X13n0286_001:0393c01": "[0393c01] 佛手細軟如綿。交光相羅如網。指有千輻輪文。阿",
    "X13n0286_001:0393c02": "若多。此云已知。即憍陳那之名。客塵。喻見思生滅。",
    "X13n0286_001:0393c03": "主空。喻真心寂然。見聞中有動靜者。屬客塵。所以",
    "X13n0286_001:0393c04": "為妄。即前生死根本是也。見聞中無動靜者。是主",
    "X13n0286_001:0393c05": "空。所以為真。即前菩提涅槃元清淨體是也。",
    "X13n0286_001:0393c06": "[0393c06] 即時如來。於大眾中。屈五輪指。屈已復開。開已又屈。",
    "X13n0286_001:0393c07": "謂阿難言。汝今何見。阿難言。我見如來百寶輪掌。眾",
    "X13n0286_001:0393c08": "中開合。佛告阿難。汝見我手眾中開合。為是我手有",
    "X13n0286_001:0393c09": "開有合。為復汝見有開有合。阿難言。世尊。寶手眾中",
    "X13n0286_001:0393c10": "開合。我見如來手自開合。非我見性有開有合。佛言。",
    "X13n0286_001:0393c11": "誰動誰靜。阿難言。佛手不住。而我見性尚無有靜。誰",
    "X13n0286_001:0393c12": "為無住。佛言如是。",
    "X13n0286_001:0393c13": "[0393c13] 不住無住。即動也。尚無有靜者。靜必因動而顯。原",
    "X13n0286_001:0393c14": "不曾動。今亦無靜。動靜雙離。乃自性之本定。非由",
    "X13n0286_001:0393c15": "攝伏而得。既知佛手開合。與見性無干。則一切萬",
    "X13n0286_001:0393c16": "相。任其昏亂動止。皆與見性無干矣。若人於萬相",
    "X13n0286_001:0393c17": "中。悟此不動之性。常恆不昧。何至為境所轉。",
    "X13n0286_001:0393c18": "[0393c18] 如來於是從輪掌中。飛一寶光。在阿難右。即時阿難",
    "X13n0286_001:0393c19": "迴首右盼。又放一光在阿難左。阿難又則迴首左盼。",
    "X13n0286_001:0393c20": "佛告阿難。汝頭今日因何搖動。阿難言。我見如來。出",
    "X13n0286_001:0393c21": "妙寶光。來我左右。故左右觀。頭自搖動。阿難。汝盼佛",
    "X13n0286_001:0393c22": "光。左右動頭。為汝頭動。為復見動。世尊。我頭自動。而",
    "X13n0286_001:0393c23": "我見性。尚無有止。誰為搖動。佛言如是。",
    "X13n0286_001:0393c24": "[0393c24] 外境動。而見性不動。人猶易知。自頭動。而見性不",
    "X13n0286_001:0394a01": "動。人實難辨。阿難因上說見不屬眼。已覺此見離",
    "X13n0286_001:0394a02": "眼獨立。湛然滿前。自試頭之動搖。何干於見。是以",
    "X13n0286_001:0394a03": "直答頭動而見不動也。既知頭動而見不動。凡此",
    "X13n0286_001:0394a04": "身行住坐臥。往來世界。及死此生彼。此性常如&#x8657;",
    "X13n0286_001:0394a05": "空。無所動矣。世尊欲阿難知真心所在。阿難重重",
    "X13n0286_001:0394a06": "迷悶。若在世典中。憤悱之極。當代為啟發。世尊雖",
    "X13n0286_001:0394a07": "反覆開引。&#x5374;不全為舉似。待其自為托出。而以佛",
    "X13n0286_001:0394a08": "言如是證之。所謂衣珠自覓也。",
    "X13n0286_001:0394a09": "[0394a09] 於是如來普告大眾。若復眾生。以搖動者。名之為塵。",
    "X13n0286_001:0394a10": "以不住者。名之為客。汝觀阿難頭自動搖。見無所動。",
    "X13n0286_001:0394a11": "又汝觀我手自開合。見無舒卷。云何汝今以動為身。",
    "X13n0286_001:0394a12": "以動為境。從始洎終。念念生滅。遺失真性。顛倒行事。",
    "X13n0286_001:0394a13": "性心失真。認物為己。輪迴是中。自取流轉。",
    "X13n0286_001:0394a14": "[0394a14] 動搖開合。客也。塵也。見無動也。汝今既知動為身。",
    "X13n0286_001:0394a15": "動為境。便合了悟身境全是客塵。不應隨逐而失",
    "X13n0286_001:0394a16": "主空也。始終者。遠則無始為始。今生為終。近則生",
    "X13n0286_001:0394a17": "為始。死為終。顛倒。非惟世間事業。種種修行。皆名",
    "X13n0286_001:0394a18": "顛倒。以其動執身境。靜依法塵。依法塵者還同身",
    "X13n0286_001:0394a19": "境。不知本有不動之真性。是中者。身境之中也○",
    "X13n0286_001:0394a20": "此卷阿難多聞。示墮婬室。啟請菩提道果修因。最",
    "X13n0286_001:0394a21": "初方便。佛首揭眾生不知常住真心。用諸妄想。故",
    "X13n0286_001:0394a22": "有輪轉。大旨具矣。次就見相發心一事。詰其愛樂",
    "X13n0286_001:0394a23": "由於心目。徵心目所在。而反覆破之。至七處都無",
    "X13n0286_001:0394a24": "所在。見阿難所認之心。緣境暫有。無處無體。謂之",
    "X13n0286_001:0394b01": "影事。謂之妄想。不當隨逐之也。心緣目。故帶之。唯",
    "X13n0286_001:0394b02": "破心不破目。緣心六根俱有。舉一例餘。因聲分別。",
    "X13n0286_001:0394b03": "亦就耳根說矣。阿難既知妄想不真。遂求寂常心",
    "X13n0286_001:0394b04": "性。佛舉拳為喻。謂手無拳滅。眼滅見存。其義不同。",
    "X13n0286_001:0394b05": "&#x8462;於眼根中指出見性。使認常性真心也。阿難尚",
    "X13n0286_001:0394b06": "疑盲眼觀暗。云何成見。猶以見專屬眼。豈知眼特",
    "X13n0286_001:0394b07": "能顯色耳。見性是心非眼乎。猶未開悟。乃舉鹿園",
    "X13n0286_001:0394b08": "問答。表客塵之義。觀佛手開合。阿難見性無開合。",
    "X13n0286_001:0394b09": "阿難頭自動搖。見性不動搖。開合動搖者。客塵耳。",
    "X13n0286_001:0394b10": "不開合動搖者。非常住真心乎。何認妄遺真。自取",
    "X13n0286_001:0394b11": "輪迴耶。通卷大意如此。",
    "X13n0286_001:0394b13": "大佛頂如來密因修證了義諸菩薩萬行首楞嚴經"
}