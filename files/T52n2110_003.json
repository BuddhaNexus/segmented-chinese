{
    "T52n2110_003:0502c05": "辯正論卷第三",
    "T52n2110_003:0502c07": "唐沙門釋法琳撰",
    "T52n2110_003:0502c08": "十代奉佛上篇第三",
    "T52n2110_003:0502c09": "[0502c09] 儒生曰。信心漸發邪執稍迴。又問曰。漢地君",
    "T52n2110_003:0502c10": "王奉佛至信。久而彌篤。為福有徵者。可得聞",
    "T52n2110_003:0502c11": "乎。",
    "T52n2110_003:0502c12": "[0502c12] 開士喻曰。自項日降靈摩&#x8542;入洛。歸心奉法",
    "T52n2110_003:0502c13": "不可殫言。今當為子略陳十代君王三公宰",
    "T52n2110_003:0502c14": "輔通儒博識敬信佛者。以告子也。",
    "T52n2110_003:0502c15": "晉世祖武皇帝(龍顏奇偉盛明革運大弘佛事廣樹伽藍)",
    "T52n2110_003:0502c16": "晉惠帝(歸心妙道。契意玄宗。仍於洛下造興聖寺。供養百僧)",
    "T52n2110_003:0502c17": "晉敏帝(篤意冥感遠降神儀。仍於長安造通靈白馬二寺)",
    "T52n2110_003:0502c18": "[0502c18] 右西晉二京。合寺一百八十所。譯經一",
    "T52n2110_003:0502c19": "十三人七十三部。僧尼三千七百餘人",
    "T52n2110_003:0502c20": "晉中宗元皇帝(文軌大同中興江左。造瓦官龍宮二寺。度丹陽建業千僧)",
    "T52n2110_003:0502c21": "晉肅宗明皇帝(聰聖玄覽設齋興福。造皇興道場二寺。集義學名稱百僧)",
    "T52n2110_003:0502c22": "晉顯宗成皇帝(至意冥通聖德遐感。造中興鹿野二寺。集翻經義學千僧)",
    "T52n2110_003:0502c23": "晉孝哀皇帝(延問侍臣迴心妙理嘉賓切對大啟龍光)",
    "T52n2110_003:0502c24": "晉太宗簡文皇帝(仁恕溫含。作聖欽明。造像建齋度僧立寺於長干故塔起木浮",
    "T52n2110_003:0502c25": "圖壯麗殊偉)",
    "T52n2110_003:0502c26": "晉烈宗孝武皇帝(精心奉法。志念冥符。師子國王欽其懷道。故遣沙門曇摩撮。遠",
    "T52n2110_003:0502c27": "送玉像以表丹情。召義解僧。造皇泰寺仍捨舊第為本起寺)",
    "T52n2110_003:0503a01": "晉安皇帝(篤信無怠。福興皇叢於育王塔立大石寺)",
    "T52n2110_003:0503a02": "[0503a02] 右東晉一百四載。合寺一千七百六十",
    "T52n2110_003:0503a03": "八所。譯經二十七人二百六十三部。僧",
    "T52n2110_003:0503a04": "尼二萬四千人。",
    "T52n2110_003:0503a05": "宋高祖武皇帝(啟聖建元。還淳反朴。口誦梵本手寫戒經。造靈根法王二寺。供招賢聖&#x5FA7;",
    "T52n2110_003:0503a06": "學千僧也)",
    "T52n2110_003:0503a07": "宋太宗明皇帝(至治克昌。口誦般若。造丈八金像四軀鑄不成改為丈四。立即圓滿。",
    "T52n2110_003:0503a08": "莊嚴成就。還高丈八。旦食解齋。爰感舍利。造弘普中寺以召名僧)",
    "T52n2110_003:0503a09": "宋太祖文皇帝(奉齋不殺。精心慕道。尚之雅對佛戒為宗。坐致太平允如聖旨。欽仰求",
    "T52n2110_003:0503a10": "那務興大法。造禪雲寺。常供養千僧)",
    "T52n2110_003:0503a11": "[0503a11] 右宋世合寺一千九百一十三所。譯經",
    "T52n2110_003:0503a12": "二十三人二百一十部。名僧智士&#x6B1D;。若",
    "T52n2110_003:0503a13": "稻麻。寶剎金輪森如竹葦。釋教隆盛篤",
    "T52n2110_003:0503a14": "信倍多。僧尼三萬六千人。",
    "T52n2110_003:0503a15": "齊太祖高皇帝(手寫法華。口誦般若。四月八日常鑄金像。七月十五日普寺送盆供養三百",
    "T52n2110_003:0503a16": "名僧。立陟屺正觀二寺)",
    "T52n2110_003:0503a17": "齊世祖武皇帝(造招賢遊玄二寺。集義學翻經三百僧。三教格量四年考校)",
    "T52n2110_003:0503a18": "齊高宗明皇帝(寫一切經。造千金像。口誦般若常轉法花經造歸依寺召習禪僧。身持六",
    "T52n2110_003:0503a19": "齋。務修十善)",
    "T52n2110_003:0503a20": "[0503a20] 右齊世合寺二千一十五所。譯經一十",
    "T52n2110_003:0503a21": "六人七十二部。僧尼三萬二千五百人。",
    "T52n2110_003:0503a22": "梁高祖武皇帝(性度弘偉。風鑒朗拔。遊心七覺。陶思八禪。制五時論。轉四方等。造光宅同",
    "T52n2110_003:0503a23": "泰等五寺。集重雲殿講眾千僧國內普持六齋。兆民皆受八戒)",
    "T52n2110_003:0503a24": "梁太宗簡文皇帝(天姿高朗。風神超邁委心妙法。&#x5FA7;覽玄章。造資敬報恩二寺。刺",
    "T52n2110_003:0503a25": "血自書般若十部。太后諱日不食而齋。撰法集記二百餘卷。法寶連璧四百許篇)",
    "T52n2110_003:0503b01": "梁中宗孝元皇帝(體聖多能入微靈悟。造天居天宮二寺。召高名高行千僧。自講法",
    "T52n2110_003:0503b02": "花每解成實)",
    "T52n2110_003:0503b03": "[0503b03] 右梁世合寺二千八百四十六所。譯經",
    "T52n2110_003:0503b04": "四十二人二百三十八部。僧尼八萬二",
    "T52n2110_003:0503b05": "千七百餘人。",
    "T52n2110_003:0503b06": "梁孝宣皇帝",
    "T52n2110_003:0503b07": "梁孝明皇帝(文明在政。中興大寶。後梁社稷光被生民。於荊州造天皇陟屺大明寶光四",
    "T52n2110_003:0503b08": "望等寺)",
    "T52n2110_003:0503b09": "[0503b09] 右後梁二帝治在江陵三十五年。寺有",
    "T52n2110_003:0503b10": "一百八所。山寺有青溪鹿溪覆船龍山",
    "T52n2110_003:0503b11": "&#x97EE;山等。並佛事嚴麗堂宇雕奇。&#x89A9;即發",
    "T52n2110_003:0503b12": "心見便忘返。僧尼三千二百人。",
    "T52n2110_003:0503b13": "[0503b13] 陳高祖武皇帝",
    "T52n2110_003:0503b14": "[0503b14] 膺寶曆以君臨赴會昌而司牧。身長八尺。",
    "T52n2110_003:0503b15": "鬚長三尺。旋毛覆耳。垂手過膝。以大願力康",
    "T52n2110_003:0503b16": "濟群生。以大莊嚴戡剪多難。永言沛邑思報",
    "T52n2110_003:0503b17": "地恩。願使譙都同斯嘉慶。永定二年於楊州",
    "T52n2110_003:0503b18": "造東安寺。復為家國爰逮群生。於楊都治下",
    "T52n2110_003:0503b19": "造興皇天居等四寺。皆繡棋雕楹文[木*((奐-大)/比)]粉壁。",
    "T52n2110_003:0503b20": "三階肅而宛轉。千柱赫以玲瓏。長表列於康",
    "T52n2110_003:0503b21": "衢。高門臨於馳道。美音精舍未或可儔。善德",
    "T52n2110_003:0503b22": "仁祠。詎能為比。寫一切經一十二藏。造金銅",
    "T52n2110_003:0503b23": "等身像一百萬軀。度僧尼七千人。修治故寺",
    "T52n2110_003:0503b24": "三十二所。",
    "T52n2110_003:0503b25": "[0503b25] 陳世祖文皇帝紹隆三寶。弘化五乘。盛澤比",
    "T52n2110_003:0503b26": "於慈雲。大明方於慧日。美譽形于四海。仁心",
    "T52n2110_003:0503b27": "貫於三靈。刁斗無虞。干戈戴戢。修治故寺六",
    "T52n2110_003:0503b28": "十所。寫一切經五十藏。度僧尼三千人。",
    "T52n2110_003:0503b29": "[0503b29] 陳高宗孝宣皇帝執玉版而導中麾。乘金輪",
    "T52n2110_003:0503c01": "而指上國。地居旦奭任總機衡。歲有豐年。民",
    "T52n2110_003:0503c02": "惟大蓄。域中無事。天下咸康。於揚州禁中",
    "T52n2110_003:0503c03": "里造太皇寺。然以慎終追遠情切。章陵為",
    "T52n2110_003:0503c04": "始興昭烈王孝太妃。於太皇寺造七級木浮",
    "T52n2110_003:0503c05": "圖。金盤將曜靈比色。珠輪與合璧爭暉。又以",
    "T52n2110_003:0503c06": "漢光禪位。代丕承家。式樹福田造崇皇寺。",
    "T52n2110_003:0503c07": "太建二年重為始興昭烈王孝太妃。奚逮蒼",
    "T52n2110_003:0503c08": "生。奉建靈剎高一十五丈。下安佛爪。長二寸。",
    "T52n2110_003:0503c09": "&#x6FF6;一寸。飾瑩珍龕藏諸寶篋。或光飛五色焰",
    "T52n2110_003:0503c10": "起一尋。神變不窮。&#x89A9;者改旦。造金銅像等",
    "T52n2110_003:0503c11": "二萬軀。修理故像一百三十萬軀。寫一切經",
    "T52n2110_003:0503c12": "十二藏。修補故寺五十所。度僧尼萬人。",
    "T52n2110_003:0503c13": "[0503c13] 右陳世五主。合三十四年。寺有一千二百三",
    "T52n2110_003:0503c14": "十二所。國家新寺一十七所。百官造者六十",
    "T52n2110_003:0503c15": "八所。郭內大寺三百餘所。輿地圖云。都下舊",
    "T52n2110_003:0503c16": "有七百餘寺。屬侯景作亂。焚燒蕩盡。有陳大",
    "T52n2110_003:0503c17": "統國。及細民備皆修造。連甍接棟櫛比皇",
    "T52n2110_003:0503c18": "居。表塔相望星羅治下。書經造像不可紀言。",
    "T52n2110_003:0503c19": "無遮大會供僧布施。放生宥罪。弘宣十善汲",
    "T52n2110_003:0503c20": "引四民。難得稱矣。僧尼三萬二千人。譯經三",
    "T52n2110_003:0503c21": "人十有一部。此五代君。篤美玄宗廣弘佛事。",
    "T52n2110_003:0503c22": "立寺造像招集名僧。晉世祖來蘇家給。晉中",
    "T52n2110_003:0503c23": "宗富有江表。皇明丕丞寶運。孝武光啟德",
    "T52n2110_003:0503c24": "風。宋高祖殷憂稍移天步猶阻。二年塗鯁四",
    "T52n2110_003:0503c25": "戰兵勞。百慮暢於胸中。萬機總於襟內。不倦",
    "T52n2110_003:0503c26": "檀那之業。常持護法之心。崇重大乘瞻仰螺",
    "T52n2110_003:0503c27": "髻。諷誦龍宮弘聖不疲。清音無輟。宋太祖運",
    "T52n2110_003:0503c28": "茲日用布此天下太平。每興解網之仁。思反",
    "T52n2110_003:0503c29": "結繩之政。齊高祖洞真假之玄妙。盡儒墨之",
    "T52n2110_003:0504a01": "菁華。聿修上善光隆下武。梁高祖邁有德之",
    "T52n2110_003:0504a02": "前蹤。躡淨名之聖軌。紐地維之既裂。振天網",
    "T52n2110_003:0504a03": "之云頹。未明求衣坐以待旦。自強不息敦緝",
    "T52n2110_003:0504a04": "彝倫。至於鷲&#x5CEF;奧典雞園密義。二諦五乘之",
    "T52n2110_003:0504a05": "旨。三藏九部之文。赤髭之所未詳。青目由來",
    "T52n2110_003:0504a06": "不釋。並得。文無重覽義弗再思。鄙周孔之俗",
    "T52n2110_003:0504a07": "謨。譏老莊之名理。能令先儒解體。足使時彥",
    "T52n2110_003:0504a08": "伏膺。罕入戶庭孰窺牆隩。獨開聖覽&#x9008;發天",
    "T52n2110_003:0504a09": "情。大智閑閑外齋八則。小心翼翼內斂四儀。",
    "T52n2110_003:0504a10": "臨赤縣而溢慈悲。寄玄扈以孚弘誓。澤周有",
    "T52n2110_003:0504a11": "頂道被無垠。靈應嘉祥兆符先見。寬仁德孝",
    "T52n2110_003:0504a12": "史備後書。顯護之所不傳。聶支之所未錄。",
    "T52n2110_003:0504a13": "並編之金簡。藏諸寶印。覆以珠帳。擎以玉",
    "T52n2110_003:0504a14": "床。蓮花之臺妙於四柱。師子之座起于九",
    "T52n2110_003:0504a15": "級。非直軟草之賓。書皮代紙。亦見眾香之客。",
    "T52n2110_003:0504a16": "灑血淹塵。梁記云。武帝在位四十九年。每以",
    "T52n2110_003:0504a17": "庭蔭早傾常懷感思恒加。歎曰。雖有四海之",
    "T52n2110_003:0504a18": "尊。無以得申罔極。故留心釋典。以八部般若",
    "T52n2110_003:0504a19": "十方諸佛之母。能除罪障善滌煩勞。故採眾",
    "T52n2110_003:0504a20": "經躬述註解。法輪相繼齋講不絕。藉茲勝福",
    "T52n2110_003:0504a21": "望展孝心。頻代二皇捨身以祈冥祐。每捨身",
    "T52n2110_003:0504a22": "時地為震動。於鍾山起愛敬寺。青溪起智度",
    "T52n2110_003:0504a23": "寺。捨舊茅居為光宅寺。至普通八年。更造",
    "T52n2110_003:0504a24": "同泰寺。殿臺華綺房廊彩飾。陵雲九級麗魏",
    "T52n2110_003:0504a25": "永寧。又於宮內立至敬殿。景陽臺起七廟室。",
    "T52n2110_003:0504a26": "月中再設淨饌。每及宗廟蒸嘗。未曾不流咽",
    "T52n2110_003:0504a27": "涕泗。預從左右&#x6F98;欷交懷。雖億兆務殷而卷",
    "T52n2110_003:0504a28": "不輟手。披閱內外以夜達晨。著通史書苑及",
    "T52n2110_003:0504a29": "經律異相。三教義類五典文言。數千餘卷。至",
    "T52n2110_003:0504b01": "於流恩獄市多行慈恕。其有罪不可原者。改",
    "T52n2110_003:0504b02": "容久之。然後下筆。察姦聽訟。明若通神。自非",
    "T52n2110_003:0504b03": "享宴不許音樂。後宮侍御皆無羅綺。內殿寢",
    "T52n2110_003:0504b04": "處衣衾率素。布被莞席草履葛巾。天鑒年來",
    "T52n2110_003:0504b05": "口味備斷。日唯一食。食止菜蔬。蜀獻芋蒻。",
    "T52n2110_003:0504b06": "訝其香美似肉。因復出&#x52C5;禁之。自古帝王莫",
    "T52n2110_003:0504b07": "能爾者(信不可思議之君父也)。",
    "T52n2110_003:0504b08": "[0504b08] 晉齊王大猷(雅度清簡) 晉秦王弘度(器局淹和)",
    "T52n2110_003:0504b09": "[0504b09] 晉安平王(志節峻舉) 晉義陽王(理思入神)",
    "T52n2110_003:0504b10": "[0504b10] 晉下邳王(篤志經術) 晉高密王(節儉孤標)",
    "T52n2110_003:0504b11": "[0504b11] 晉南平王(信而有徵) 晉建平王(立身雄勇)",
    "T52n2110_003:0504b12": "[0504b12] 此等諸王。莫不翼佐勳業廣崇佛教。左右部",
    "T52n2110_003:0504b13": "落咸使六齋。合第尊卑皆受五戒。",
    "T52n2110_003:0504b14": "[0504b14] 宋臨川王義慶 宋彭城王義康 宋南譙",
    "T52n2110_003:0504b15": "王義宣 宋臨川嗣王道規 宋建安王休仁",
    "T52n2110_003:0504b16": "[0504b16] 右宋世諸王。並懷文藻大習佛經。每月六",
    "T52n2110_003:0504b17": "齋自持八戒。篤習文雅義慶最優。炙輠不",
    "T52n2110_003:0504b18": "窮。霞明日朗。懸河無竭雨散煙飛。閤內夫",
    "T52n2110_003:0504b19": "娘並令修戒。麾下將士咸使誦經。著宣驗記",
    "T52n2110_003:0504b20": "讚述三寶。",
    "T52n2110_003:0504b21": "[0504b21] 齊竟陵文宣王蕭子良博覽六經。遊心七籍。",
    "T52n2110_003:0504b22": "世稱筆海。時號儒宗。迴向桑門。遵崇釋典。講",
    "T52n2110_003:0504b23": "成實論。誦法華經。著淨住子二十餘卷。國俸",
    "T52n2110_003:0504b24": "之資悉營功德。冥感雅梵有類陳王。躬說芸",
    "T52n2110_003:0504b25": "若還同帝釋。金言暫啟已邁前心。玉軸纔披",
    "T52n2110_003:0504b26": "先燋後焰。褰帷東夏。變越絕之風。擁瑞西河。",
    "T52n2110_003:0504b27": "改隆中之俗。",
    "T52n2110_003:0504b28": "[0504b28] 梁昭明太子 梁晉安殿下",
    "T52n2110_003:0504c01": "[0504c01] 昭明道契生知。晉安德光天縱。邀遊禮樂之",
    "T52n2110_003:0504c02": "囿。馳騁仁義之場。洛濱之譽。振古莫儔。河曲",
    "T52n2110_003:0504c03": "之文。於焉靡逮。夏開方而且愧姬誦擬以多",
    "T52n2110_003:0504c04": "慚。昆季八王。連枝十俊。並學窮百氏。文統九",
    "T52n2110_003:0504c05": "流。絢氣逸於風雲。好詞光於日月。尊重妙法。",
    "T52n2110_003:0504c06": "欽敬福門。至如承華旦啟。肅城曉闢。名僧",
    "T52n2110_003:0504c07": "結侶。通儒總萃。吐納辭理。品藻內外。能令碩",
    "T52n2110_003:0504c08": "德折談先賢稱疾。無勞擁經入巷。不假羊車",
    "T52n2110_003:0504c09": "詣門。",
    "T52n2110_003:0504c10": "[0504c10] 陳鄱陽王 陳豫章王 陳衡陽王 陳",
    "T52n2110_003:0504c11": "桂陽王 陳義陽王 陳新蔡王",
    "T52n2110_003:0504c12": "[0504c12] 右六王。並漁獵墳典遊戲篇章。崇奉釋門。研",
    "T52n2110_003:0504c13": "精妙理。書經造像。受戒持齋。每事悲田。相仍",
    "T52n2110_003:0504c14": "檀捨。[0504c14] 晉彭城侯劉遺民(撰五時教著九想詩)晉豫章太",
    "T52n2110_003:0504c15": "守雷次宗(精心慕法造棲靈寺)晉臨淮令周續之(服道日新)晉",
    "T52n2110_003:0504c16": "新蔡侯畢穎之(心期淨域)晉南陽長宗炳之(如事懇苦)。",
    "T52n2110_003:0504c17": "[0504c17] 右五賢。謝職遺榮。策名神府。從遠師遊憩。意",
    "T52n2110_003:0504c18": "志隱淪。等布一心。俱履幽極。藉芙蓉於中流。",
    "T52n2110_003:0504c19": "蔭瓊柯以詠言。飄雲氣於八極。汎香風於百",
    "T52n2110_003:0504c20": "年。體忘安以彌穆。心超樂以自然。",
    "T52n2110_003:0504c21": "[0504c21] 晉尚書令何充(忠素簡質)晉尚書左僕射&#x7987;翌(志操&#x6C37;霜)",
    "T52n2110_003:0504c22": "晉尚書右僕射諸葛恢(履道貞固)晉尚書憑懷(不避聲",
    "T52n2110_003:0504c23": "色)晉尚書謝廣(抱誠直諫)。[0504c23] 右自桓玄庾&#x6C37;輔政之",
    "T52n2110_003:0504c24": "日。共扇邪風嫌僧抗禮。充等五賢與議官博",
    "T52n2110_003:0504c25": "士等建議云。尋漢魏逮晉不聞異議。尊卑憲",
    "T52n2110_003:0504c26": "章無或暫替令沙門守戒之篤者。每燒香",
    "T52n2110_003:0504c27": "&#x546A;願。必先國家。欲福祐之。隆情無極已。奉上",
    "T52n2110_003:0504c28": "崇善出於自然。禮儀之簡蓋由守法。是以先",
    "T52n2110_003:0504c29": "皇御世因而弗革。所謂因其所利而惠之。賢",
    "T52n2110_003:0505a01": "愚莫敢不用情。上有天覆地載之施。下有守",
    "T52n2110_003:0505a02": "一修善之人。宜遵先帝故事僉議為長。眾莫",
    "T52n2110_003:0505a03": "不允。",
    "T52n2110_003:0505a04": "[0505a04] 晉司徒公王謐。謐見東掖寺門輒有金光燭",
    "T52n2110_003:0505a05": "地。因往掘之得一金像。合光七尺。別起精",
    "T52n2110_003:0505a06": "舍終身供養。又感瑞呈真造東安寺。",
    "T52n2110_003:0505a07": "[0505a07] 晉護軍將軍王默 晉後將軍劉抑",
    "T52n2110_003:0505a08": " 晉江州刺史庾悅 晉尋陽太守阮侃",
    "T52n2110_003:0505a09": "[0505a09] 右四賢皆立寺造像歸命釋門。",
    "T52n2110_003:0505a10": "[0505a10] 晉輔國大將軍何無忌(崇信克終造枳園寺)忌以安帝西",
    "T52n2110_003:0505a11": "還皇運凱泰。道俗同慶。江表會昌。勸帝興啟",
    "T52n2110_003:0505a12": "釋門修功德。晉雍州刺史史&#x90C4;恢(彌陀出遊造金像寺)",
    "T52n2110_003:0505a13": "晉武昌太守陶侃。侃臨廣州日。有漁人於海",
    "T52n2110_003:0505a14": "中見神光經旬彌盛。恢以白侃。侃就看乃",
    "T52n2110_003:0505a15": "是阿育王像。接歸武昌送寒溪寺。感動功德",
    "T52n2110_003:0505a16": "遠近發心侃之力也。",
    "T52n2110_003:0505a17": "[0505a17] 晉丹陽尹高悝(奉福感靈造靈應寺)",
    "T52n2110_003:0505a18": "[0505a18] 咸和中悝行至張侯橋。望浦內有五色光。出",
    "T52n2110_003:0505a19": "水上高數尺。悝往看之。乃得金像。無有光趺。",
    "T52n2110_003:0505a20": "靈顏希世。工製殊常。悝大發心勸。民功德。",
    "T52n2110_003:0505a21": "[0505a21] 晉清信士張繼世。繼世以捕魚為業。見水上",
    "T52n2110_003:0505a22": "有光。乃是金像花趺。簡成帝送安悝像。齊",
    "T52n2110_003:0505a23": "同如一。世遂發心棄其本業。終日策勤。成帝",
    "T52n2110_003:0505a24": "迴向信佛威靈。",
    "T52n2110_003:0505a25": "[0505a25] 晉清信士董宗之 宗之本合浦漁人。每見",
    "T52n2110_003:0505a26": "水底光耀就取。乃得佛光。文帝送安像背。宛",
    "T52n2110_003:0505a27": "然符合。因爾漸。誠捨惡歸善。終身行道。自",
    "T52n2110_003:0505a28": "寫大品。月轉一遍。三十許年專意為業。",
    "T52n2110_003:0505a29": "[0505a29] 晉太常卿朱鷹。鷹在松江滬瀆口。感二石",
    "T52n2110_003:0505b01": "像水上浮來&#x615C;帝奉迎於通玄寺供養。鷹遂",
    "T52n2110_003:0505b02": "委命法橋。以為自任。",
    "T52n2110_003:0505b03": "[0505b03] 晉常侍戴安道(學藝優達造招隱寺。手自刺五夾紵像。&#x7ADD;相好無比。恒放身光)",
    "T52n2110_003:0505b04": " 晉符璽郎李通(守志一心) 晉彭城侯黃欣(至信純厚) 晉",
    "T52n2110_003:0505b05": "太僕卿王珣(剋意令終造石澗寺) 晉豫章太守范&#x5BD7;(檀捨不倦",
    "T52n2110_003:0505b06": "結志慧持於鵠嶺山造棲禪寺) 晉太常殷仲堪(至孝克終靈文為感) 晉東",
    "T52n2110_003:0505b07": "海何承天(博覽內外師表嚴公) 晉吳郡張恭(懇誠奉戒) 晉兗州",
    "T52n2110_003:0505b08": "刺史王恭(欽勝重德延敬持公) 晉丞相王導(緝諧妙理) 晉瑯&#x7458;",
    "T52n2110_003:0505b09": "王[王*氏](直而無侮) 晉太尉庾元規(淳性不渝) 晉廷尉桓茂",
    "T52n2110_003:0505b10": "(德及有情) 晉太常謝幼輿(顯仁藏用) 晉陳郡謝混(風彩映俗)",
    "T52n2110_003:0505b11": " 晉光祿周伯仁(特達生崖。清風自扇)晉中丞&#x90C4;超(欽賢重法",
    "T52n2110_003:0505b12": "託意遠林)晉右衛將軍&#x7987;叔度(風雅通贍)晉長廣太守",
    "T52n2110_003:0505b13": "李嶷(碩信懷道)晉尚書大原公王濛(仁厚濟世)晉陳郡",
    "T52n2110_003:0505b14": "殷融(英俊罕匹)晉尚書衛玠(敦雅絕倫)晉尋陽刺史桓伊",
    "T52n2110_003:0505b15": "(忘己濟物。造東林寺)晉侍中袁彥伯(清風通舉)晉東陽太守",
    "T52n2110_003:0505b16": "謝安石(神彩韶邁)晉尚書殷仲文(風流儒雅抗志雲霄)晉會稽",
    "T52n2110_003:0505b17": "內史王羲之(文翰驚絕)晉益州刺史毛璩(傾慕頂禮託志持公)",
    "T52n2110_003:0505b18": "晉文學王洽。劉恢。殷浩。許詢。孫綽等。並一",
    "T52n2110_003:0505b19": "代名流千里駿驥。學無棄日。洛東知其博文。",
    "T52n2110_003:0505b20": "手不釋卷。傍人懼其為疾。英聲跨俗逸氣超",
    "T52n2110_003:0505b21": "群。至若彥伯著後漢書嘉讚佛理。玄闕義府",
    "T52n2110_003:0505b22": "崇慕道林。",
    "T52n2110_003:0505b23": "[0505b23] 宋尚書宗敬(懇至感人)宋中書令沈慶(傾誠動物)宋光祿",
    "T52n2110_003:0505b24": "卿戴顒(巧思通神。顒手制治丈六金像。相好無比。後放光明) 宋新亭侯劉",
    "T52n2110_003:0505b25": "紹(至願冥符) 宋徐州刺史王仲德(精誠感徹) 宋中書范泰",
    "T52n2110_003:0505b26": "(博物玄通) 宋御史王弘(清通邁俗) 宋侍中司空昭公劉&#x52D4;",
    "T52n2110_003:0505c01": "(謀佐王室) 宋始興公王恢(敬重彌至委質嚴師) 宋儀同蕭思",
    "T52n2110_003:0505c02": "活(子弟合門剋己護戒) 宋尚書謝莊(聰悟特達) 齊御史袁敏孫",
    "T52n2110_003:0505c03": "(奉戒無怠) 齊吏部謝眺(緣情冠世敬信絕倫) 齊太尉文忠公徐",
    "T52n2110_003:0505c04": "孝嗣",
    "T52n2110_003:0505c05": "[0505c05] 齊太尉文憲公王儉",
    "T52n2110_003:0505c06": "[0505c06] 右二公。文忠有柱石之材。文憲懷伊霍之",
    "T52n2110_003:0505c07": "量。經綸備舉朝野具瞻。篤信甚於嘉賓。識悟",
    "T52n2110_003:0505c08": "方之靈運。佛法光顯寔寄其人。",
    "T52n2110_003:0505c09": "[0505c09] 齊特進張緒(發心至理)齊中書令周顒(解玄蓋世)齊侍",
    "T52n2110_003:0505c10": "中左尚書中書令太子中庶子國子祭酒徵",
    "T52n2110_003:0505c11": "君何胤。右素履忠密風力閑贍。抱玉燭之禎",
    "T52n2110_003:0505c12": "氣膺大賢之一期。學窮經史。心苞玄奧。和",
    "T52n2110_003:0505c13": "天變序之樂。后成曲臺之禮。淹淳稷下之",
    "T52n2110_003:0505c14": "論。歐陽蕭子之書。易剖京施。詩分韓楚。皆",
    "T52n2110_003:0505c15": "為訓釋靡不必該。請業質疑。虛至實返。聚",
    "T52n2110_003:0505c16": "徒教授。學治成群。於般若寺立明珠柱。深向",
    "T52n2110_003:0505c17": "釋氏。雅敦內教。珠柱放光七日七夜。",
    "T52n2110_003:0505c18": "[0505c18] 梁侍中尚書左僕射中衛將軍特進右光",
    "T52n2110_003:0505c19": "祿簡肅子徐勉。溫雅夙聞。珪璋早著。明堂曲",
    "T52n2110_003:0505c20": "臺之典。左夏韓益之書。風飛焱&#x7AEA;之文。淹",
    "T52n2110_003:0505c21": "中稷下之學。龍宮半珠之道。鷲山華水之卷。",
    "T52n2110_003:0505c22": "莫不窮源盡奧。遞為留心。",
    "T52n2110_003:0505c23": "[0505c23] 梁侍中護軍將軍簡子周舍。右岐嶷夙成",
    "T52n2110_003:0505c24": "珪璋幼發。蒸蒸色難。無勞孟武之問。謇謇敬",
    "T52n2110_003:0505c25": "勸。不待季康所疑。事顯閨庭。名傳邦邑。九",
    "T52n2110_003:0505c26": "流百氏之記。六詩五禮之文。皆博窮前古為",
    "T52n2110_003:0505c27": "准當世。兼以受持佛戒。迴向釋門。絕彼羶腥。",
    "T52n2110_003:0505c28": "甘茲蔬素。究龍宮之金牒。殫鵠林之玉旨。每",
    "T52n2110_003:0506a01": "以毘城勝集摩竭微言。折角解頤。獨高時彥。",
    "T52n2110_003:0506a02": "[0506a02] 梁尚書令沈約(文苑翰林。獨推江表。學為世範。才蓋時英)梁尚書僕",
    "T52n2110_003:0506a03": "射朱异(弼諧帝道。建立法幢)梁始興令陸咸(&#x9834;銳出群。傾心正覺)梁",
    "T52n2110_003:0506a04": "侍中袁粲(操履明直。每樹法筵)梁國子祭酒張充(碩學鉤深。篤",
    "T52n2110_003:0506a05": "志玄道) 梁太子侍讀王曄(絕世無偶) 梁東宮太子庶子",
    "T52n2110_003:0506a06": "柳澄(談玄不窮) 梁中書令王僧孺(學綜玄儒) 梁著作簫",
    "T52n2110_003:0506a07": "子顯(品藻內外) 梁度支尚書簫子恪(安心玄道) 梁祕書",
    "T52n2110_003:0506a08": "監何敬客(不墜彝倫) 梁吏部尚書謝舉(面折延諍) 梁行",
    "T52n2110_003:0506a09": "軍下簿劉孝威(有安國之詳謹蹈靈運之玄風) 梁黃門陳伯之(信而",
    "T52n2110_003:0506a10": "好古) 梁中庶子孔休源(立身忠正行己清恪) 梁中庶子平西",
    "T52n2110_003:0506a11": "安北戎昭將軍襄陽令劉遵。儀表溫潤。風",
    "T52n2110_003:0506a12": "姿韶朗。趨步生光久而可敬。芝葉銀鉤之巧。",
    "T52n2110_003:0506a13": "堪懸帳中。龜文鳥足之奇。信安臺上。梁天",
    "T52n2110_003:0506a14": "官尚書劉孝綽(聲名蓋世)梁襄州太守柳津(誓捨簪纓崇玄履道)",
    "T52n2110_003:0506a15": "梁文學王元長(俊氣無前)梁領軍將軍劉孝儀(素履忠密",
    "T52n2110_003:0506a16": "遠崇出世)梁左丞張稷(識真通理)。",
    "T52n2110_003:0506a17": "[0506a17] 梁寧蠻長史徐摛(風雅閑澹。清辯入神)梁中書顏之推",
    "T52n2110_003:0506a18": "(恭儉篤信)梁侍中中庶子溫子王訓(神用韶朗。風儀閑俊。出忠入孝。勇",
    "T52n2110_003:0506a19": "義尚廉。墳素必該。流略斯總)梁散騎常侍章侯王規(朝廷羽儀。廊廟祀",
    "T52n2110_003:0506a20": "梓昂昂後進。飛纓石渠。婉婉來儀。摳衣金馬)。",
    "T52n2110_003:0506a21": "[0506a21] 梁東陽郡烏陽縣雙林寺傅大士。常轉法",
    "T52n2110_003:0506a22": "輪。紹隆尊位。分身世界濟度群生。或胸臆之",
    "T52n2110_003:0506a23": "間。乍表金色。拳握之內。時吐異香。或現身",
    "T52n2110_003:0506a24": "長丈餘。臂過于膝。&#x811A;長二尺指長五寸。兩目",
    "T52n2110_003:0506a25": "分明雙瞳照耀。顏貌端嚴有大人之相。遣使",
    "T52n2110_003:0506a26": "齎書。贈梁武曰。雙林樹下當來解脫善惠大",
    "T52n2110_003:0506a27": "士。白國主救世菩薩。今條上中下善。希能",
    "T52n2110_003:0506b01": "受持。其上善。略以虛懷為本。不著為宗。忘相",
    "T52n2110_003:0506b02": "為因。涅槃為果。其中善。略以治身為本。治國",
    "T52n2110_003:0506b03": "為宗。天上人間果報安樂。其下善。略以護養",
    "T52n2110_003:0506b04": "眾生。梁武延之。仍居鍾山之下定林寺。坐蔭",
    "T52n2110_003:0506b05": "高松。臥依盤石。四徹之中恒注甘露。六旬之",
    "T52n2110_003:0506b06": "內常雨天花。梁武於華林園重雲殿開般若",
    "T52n2110_003:0506b07": "題。獨設一榻與天旨對揚。及玉輦升殿。晏然",
    "T52n2110_003:0506b08": "箕坐。憲司譏問。但云。法地若動則一切不安。",
    "T52n2110_003:0506b09": "且知梁運將終。救愍兵災。乃燃臂為燈。冀",
    "T52n2110_003:0506b10": "攘來禍。至太建元年夏。右&#x8107;而臥奄然涅槃。",
    "T52n2110_003:0506b11": "于時隆暑赫曦。溫暖無異。色貌敷愉。光彩",
    "T52n2110_003:0506b12": "鮮潔。香氣充滿。屈伸如恒。觀者發心歎未",
    "T52n2110_003:0506b13": "曾有。",
    "T52n2110_003:0506b14": "[0506b14] 陳尚書右僕射章侯徐陵(文章冠絕。敬信罕儔。造像萬軀。寫經一藏)",
    "T52n2110_003:0506b15": "陳少保尚書左僕射袁憲(忠節罕輩。篤信莫過於上定林寺造夾紵像十",
    "T52n2110_003:0506b16": "軀)陳尚書僕射江總(緣情&#x9834;拔。形于前代。於匡山造彌勒像。高八十尺寫一切經",
    "T52n2110_003:0506b17": "一藏。三千七百五十二卷)陳吏部尚書廷尉卿毛嘉(志節高峻。仁厚",
    "T52n2110_003:0506b18": "兼隆。書運二王。學侔三賈。躬自運筆寫維摩經。梁世子雲不能加之也)陳東宮舍人",
    "T52n2110_003:0506b19": "傅縡(學侔王鄭。才方謝陸。備閑三教。妙解一乘。拔萃超群。海內推揖)此等所引。",
    "T52n2110_003:0506b20": "並有錄者。具在史籍。不復委言。至如謝朏謝",
    "T52n2110_003:0506b21": "覽捨生存義柳&#x5FFC;柳惔推功弗有。江淹任昉",
    "T52n2110_003:0506b22": "終始宜哉。劉杳顧協著述盡美。張弘策之慎",
    "T52n2110_003:0506b23": "密。呂僧珍之匪懈。鄭紹叔忠誠。王業蕭&#x9834;胄。",
    "T52n2110_003:0506b24": "首膺義舉。咸為世寶。抑又通家皆一代之大",
    "T52n2110_003:0506b25": "儒。寔四海之名胄。並蘊經國之略。俱稱君",
    "T52n2110_003:0506b26": "子之門。社稷由其乃安。上下賴其方穆。有文",
    "T52n2110_003:0506b27": "有武匡世匡家。人標九合之功。並樹千秋之",
    "T52n2110_003:0506b28": "業。莫不委其五體敬我三尊。忍辱慈悲恕己",
    "T52n2110_003:0506c01": "推物。視玄黃其若夢。聽鍾鼓其如聾。賤尺",
    "T52n2110_003:0506c02": "璧而重片言。投髮膚而祈半偈。蒙筆屢盡。",
    "T52n2110_003:0506c03": "不能記其所行。蔡紙徒窮。未易陳其為益。茲",
    "T52n2110_003:0506c04": "例甚眾罕以究言。蜀陳隋世。貴時英閭閻士",
    "T52n2110_003:0506c05": "女。高門連閶闔。崇基接太階。戚里之皇親。",
    "T52n2110_003:0506c06": "帝京之富室。顒顒慕道各各橫經。口誦金言",
    "T52n2110_003:0506c07": "手披玉軸。其眾也。如草木之依大地。其遇也。",
    "T52n2110_003:0506c08": "猶鱗介之汎長川。至於白屋農夫無名野老。",
    "T52n2110_003:0506c09": "薄知希向。少發信心者。不可稱計。胡得紀言。",
    "T52n2110_003:0506c10": "所以福祐於四生。慶資於三世。允仁允恕及",
    "T52n2110_003:0506c11": "子及孫。其能行之德。無不至也。",
    "T52n2110_003:0506c12": "[0506c12] 元魏太祖道武皇帝(諱珪)運鍾喪亂宇內分崩。",
    "T52n2110_003:0506c13": "生民不見俎豆之容。黔首時&#x89A9;戎馬之&#x8FF9;。禮",
    "T52n2110_003:0506c14": "樂文章掃地將盡。太祖以雄傑之深姿。包大",
    "T52n2110_003:0506c15": "君之雅量。克平朔野。奄有中州。大啟龍光。",
    "T52n2110_003:0506c16": "潛被日用。天興元年下詔曰。佛法之興其來",
    "T52n2110_003:0506c17": "尚矣。於京邑建飾容範修整寺舍。又於虞虢",
    "T52n2110_003:0506c18": "之地造十五級浮圖。起開泰定國二寺。寫一",
    "T52n2110_003:0506c19": "切經。鑄千金像。召三百名僧。每月法集。",
    "T52n2110_003:0506c20": "[0506c20] 魏太宗明元皇帝(諱嗣)明叡寬雅非禮不言。愍",
    "T52n2110_003:0506c21": "念四生。敬重三寶。仍於鄴下大度僧尼。",
    "T52n2110_003:0506c22": "[0506c22] 魏世祖太武皇帝(諱燾)氣蓋當時。威振天下。",
    "T52n2110_003:0506c23": "匣牘四海牢籠萬邦。迴向一乘歸依三寶。復",
    "T52n2110_003:0506c24": "伽藍之勝地。創招提之淨宮。仍於鄴城造宗",
    "T52n2110_003:0506c25": "正寺。後因崔&#x6667;始淪正法。",
    "T52n2110_003:0506c26": "[0506c26] 魏高宗文武皇帝(諱濬)聰達&#x9834;悟。風格異倫。",
    "T52n2110_003:0506c27": "重興佛教修復寺宇。釋門廣被始自文成。凡",
    "T52n2110_003:0506c28": "度僧尼三萬許人。",
    "T52n2110_003:0506c29": "[0506c29] 魏顯祖獻文皇帝(諱弘)德配彼天。道&#x96A3;極聖。",
    "T52n2110_003:0507a01": "造招隱寺。召坐禪僧。",
    "T52n2110_003:0507a02": "[0507a02] 魏高祖孝文皇帝(諱宏)神光照室。和氣充庭。",
    "T52n2110_003:0507a03": "仁孝綽然。岐嶷顯著。聽覽政事。從善如流。哀",
    "T52n2110_003:0507a04": "矜百姓。恒思濟益。以太后忌日哭於陵左。絕",
    "T52n2110_003:0507a05": "膳二日。哭不輟聲。仍於鄴都造安養寺。碩德",
    "T52n2110_003:0507a06": "高僧四方雲集。六宮侍女皆持年三月六。其",
    "T52n2110_003:0507a07": "精進誦經者並度出家。事無大小務於賙給。",
    "T52n2110_003:0507a08": "常謂史官無諱國惡。手不釋卷。覽之便講。",
    "T52n2110_003:0507a09": "愛奇好士情如饑渴。善談莊老。尤敦釋義。才",
    "T52n2110_003:0507a10": "藻富贍。文章百篇。悠然遠邁。不以世務妨道。",
    "T52n2110_003:0507a11": "而幼承洪緒。早著叡聖之風。時以文明攝事",
    "T52n2110_003:0507a12": "優遊。拱已玄覽。獨得著自不言神契。所標固",
    "T52n2110_003:0507a13": "以符於冥化。及躬總大政一日萬機。十許年",
    "T52n2110_003:0507a14": "間曾不暇給。欽明稽古。&#x53F6;御天人。帝王製作。",
    "T52n2110_003:0507a15": "朝野軌度。斟酌用捨。煥乎文章。然而盡聖窮",
    "T52n2110_003:0507a16": "神繼天紹曆。奉為先皇。於大覺寺修葺堂宇。",
    "T52n2110_003:0507a17": "嚫施隆厚供給豐華。影塔經臺粲然備舉。上",
    "T52n2110_003:0507a18": "標金剎下列銀楹。雁翼臨雲。龍首承日。名僧",
    "T52n2110_003:0507a19": "繼踵法侶排肩。朝步蓮池暮栖香閣。風流慧",
    "T52n2110_003:0507a20": "苑。梵響禪林。召三百許僧六時不墜。所度僧",
    "T52n2110_003:0507a21": "尼一萬四千人。",
    "T52n2110_003:0507a22": "[0507a22] 魏世宗宣武皇帝(諱恪)於式乾殿為諸僧朝",
    "T52n2110_003:0507a23": "臣。講維摩經。喜怒不形。雅愛經史。尤長釋",
    "T52n2110_003:0507a24": "義。善風儀美容貌。德格陰陽。明並日月。播文",
    "T52n2110_003:0507a25": "教以懷遠人。調禮樂以旌俊達。於三河六郡",
    "T52n2110_003:0507a26": "之地。涇渭灞滻之區。造普通大定等四寺。供",
    "T52n2110_003:0507a27": "養三學千僧。",
    "T52n2110_003:0507a28": "[0507a28] 魏肅宗孝明皇帝(諱詡)得一居貞。體二&#x96A3;極。",
    "T52n2110_003:0507a29": "總三乘以馳騁。臨四衢而閑步。仍於鄴下造",
    "T52n2110_003:0507b01": "大覺寺。窈窕曲房參差複殿。風&#x98C8;出其戶牖。",
    "T52n2110_003:0507b02": "雲霞起於簷楹。見珍木之相繚。視芳草其",
    "T52n2110_003:0507b03": "如積須達金地差得相方。迦蘭竹園猶難比",
    "T52n2110_003:0507b04": "擬。",
    "T52n2110_003:0507b05": "[0507b05] 魏敬宗孝莊皇帝(諱悠一本諱假)風神秀邁姿貌",
    "T52n2110_003:0507b06": "&#x74CC;偉。素履忠貞。夙稱民望。造五精舍。刻萬石",
    "T52n2110_003:0507b07": "像。",
    "T52n2110_003:0507b08": "[0507b08] 西魏武皇帝(諱修)善窮數術兼閑武藝。纂登真",
    "T52n2110_003:0507b09": "之要旨。欽出世之玄猷。永&#x7188;元年於長安造",
    "T52n2110_003:0507b10": "陟屺寺。供養二百名僧。四時講誦略無棄",
    "T52n2110_003:0507b11": "日。",
    "T52n2110_003:0507b12": "[0507b12] 魏文皇帝(諱寶炬)立德立仁。允文允武。常行信",
    "T52n2110_003:0507b13": "捨。每運慈悲。大統元年造般若寺。拯濟孤老",
    "T52n2110_003:0507b14": "供給病僧。口誦法花。身持淨戒。起七覺殿。為",
    "T52n2110_003:0507b15": "四禪室。供養無輟。檀忍不窮魏孝靖皇帝",
    "T52n2110_003:0507b16": "(諱善見)。",
    "T52n2110_003:0507b17": "[0507b17] 右魏肇膺王瑞遠&#x53F6;冥符。慶集壽丘神照若",
    "T52n2110_003:0507b18": "水。九圍仁被四海威加。繼三皇之茂緒。",
    "T52n2110_003:0507b19": "纂五帝之徽蹤。高祖以藏聖御天徙京定鼎。",
    "T52n2110_003:0507b20": "世宗以叡明承業廓寧區夏。紹累聖之基。",
    "T52n2110_003:0507b21": "資則天之業。式觀乾象俯協人謀遠遵古式",
    "T52n2110_003:0507b22": "深知時事。考龜襲吉遷宅漳滏。再昌寶曆剋",
    "T52n2110_003:0507b23": "樹洪基。聖德重光。暨於九葉而受終。文祖運",
    "T52n2110_003:0507b24": "鍾靖帝。",
    "T52n2110_003:0507b25": "[0507b25] 右元魏君臨一十七帝。一百七十年。國家",
    "T52n2110_003:0507b26": "大寺四十七所。又於北代恒安治西。旁各",
    "T52n2110_003:0507b27": "上下三十餘里。鐫石置龕遍羅佛像。計非可",
    "T52n2110_003:0507b28": "盡莊嚴弘觀。今見存焉。雖屢遭法滅斯龕不",
    "T52n2110_003:0507b29": "壞。其王公貴室五等諸侯寺八百三十九所。",
    "T52n2110_003:0507c01": "百姓造寺三萬餘所。總度僧尼二百萬人。譯",
    "T52n2110_003:0507c02": "經一十九人四十九部。",
    "T52n2110_003:0507c03": "[0507c03] 高齊高祖文宣皇帝(諱洋)降就日之靈。垂望雲",
    "T52n2110_003:0507c04": "之慶。河圖負字。驗帝錄之禎符。海外占風。",
    "T52n2110_003:0507c05": "知中國之有聖。九牧來貢。百神咸袟。貴道尚",
    "T52n2110_003:0507c06": "德。藏用顯仁。或出或處。非小節之所量。乍智",
    "T52n2110_003:0507c07": "乍。愚故大人之所鑒。至如弘通象法。莊嚴",
    "T52n2110_003:0507c08": "金地。機來深淺。並赴泥洹之門。土隨淨穢。",
    "T52n2110_003:0507c09": "皆等琉璃之色。至如折伏憍慢。殊丹水之戰。",
    "T52n2110_003:0507c10": "厭離纏縛。異昭華之禮。所以斟酌能仁。碎",
    "T52n2110_003:0507c11": "波旬之眾。憲章覺者。輕輪王之尊。固是大權",
    "T52n2110_003:0507c12": "應物弘誓利生者也。天保之始請稠禪師。受",
    "T52n2110_003:0507c13": "菩薩戒。於是又斷肉禁酒。放捨鷹鷂。去官漁",
    "T52n2110_003:0507c14": "網。又斷天下屠殺。月六年三勸民齋戒。諸官",
    "T52n2110_003:0507c15": "園及六坊公私葷菜皆悉除之。外有者不許",
    "T52n2110_003:0507c16": "入。大起寺塔。度僧尼滿於諸州。又以昭玄",
    "T52n2110_003:0507c17": "大統法上為戒師。常布髮於地令師踐之。天",
    "T52n2110_003:0507c18": "保二年詔曰。仰惟慈明緝寧四海。欲報之德",
    "T52n2110_003:0507c19": "正覺是憑。諸鷙鳥傷生之類。宜放之山林。其",
    "T52n2110_003:0507c20": "以此地為太皇太后經始寶塔。廢鷹師曹為",
    "T52n2110_003:0507c21": "報德寺。所度僧尼八千餘人。十年之中佛法",
    "T52n2110_003:0507c22": "大盛。",
    "T52n2110_003:0507c23": "[0507c23] 齊肅宗孝昭皇帝(諱演)襲樞電之徵。繼星虹",
    "T52n2110_003:0507c24": "之慶。光被四表。&#x53F6;順三辰。體道居尊。顯仁作",
    "T52n2110_003:0507c25": "聖。奉崇至教。情寄玄門。奈國法輪。尼園廣",
    "T52n2110_003:0507c26": "說。四諦八揵之旨。五乘十行之詮。香山巨",
    "T52n2110_003:0507c27": "力且日難勝。表裏皮書猶云未備。隨世間之",
    "T52n2110_003:0507c28": "行業。應群生之弘誓。奉為先皇寫一切經。一",
    "T52n2110_003:0507c29": "十二藏。合三萬八千四十七卷。青首紫縚。",
    "T52n2110_003:0508a01": "銀繩金縷。覆以蓮花之帳。擎以師子之臺。",
    "T52n2110_003:0508a02": "文與日月俱懸。功將造化同廣。凡度僧尼三",
    "T52n2110_003:0508a03": "千許人。",
    "T52n2110_003:0508a04": "[0508a04] 齊世祖武成皇帝(諱湛)廣濟群生。應遊佛剎。",
    "T52n2110_003:0508a05": "芳林園內。更興花蓋之詞。洛邑城旁。還紆璽",
    "T52n2110_003:0508a06": "書之頌。層臺別觀並樹伽藍。璧玉珠璣咸充",
    "T52n2110_003:0508a07": "供具。躬自頂禮。每事經行。大寧元年創營寶",
    "T52n2110_003:0508a08": "塔。脫珍御服並入檀財。轉大品經月盈數遍。",
    "T52n2110_003:0508a09": "[0508a09] 右高齊六君二十八年。皇家立寺四十三",
    "T52n2110_003:0508a10": "所。譯經六人一十四部。",
    "T52n2110_003:0508a11": "[0508a11] 周孝愍皇帝(諱覺)明&#x2567F;研機。&#x758E;通弘遠。天縱神",
    "T52n2110_003:0508a12": "武。民歸獄訟。握金鏡以居尊。齊玉衡以建極。",
    "T52n2110_003:0508a13": "時逢剝喪。世距雲雷。地絡絕維。曦輪掩曜。邅",
    "T52n2110_003:0508a14": "迴九服。震駭百靈。既而象緯重章。宸樞再紐。",
    "T52n2110_003:0508a15": "惟叡作聖。知機曰神。周保元年大弘像化。",
    "T52n2110_003:0508a16": "海內名德慕義歸仁廣開解脫之門。洞啟菩",
    "T52n2110_003:0508a17": "提之路。欲使天窮有頂等被慈雲。地極無邊",
    "T52n2110_003:0508a18": "俱蒙慧日。",
    "T52n2110_003:0508a19": "[0508a19] 周孝明皇帝(諱毓)君臨萬國。平章百姓。內親九",
    "T52n2110_003:0508a20": "族。外穆四門。封介丘之瓊珍。觀塗山之玉帛。",
    "T52n2110_003:0508a21": "乃至本枝維翰列辟諸官。五向十行。俱識",
    "T52n2110_003:0508a22": "歸依之道。外觀內覺。同登解脫之門。世界有",
    "T52n2110_003:0508a23": "邊弘誓無盡。二年奉為先皇敬造盧舍那織",
    "T52n2110_003:0508a24": "成像一軀。并二菩薩。高二丈六尺。等身檀像",
    "T52n2110_003:0508a25": "一十二軀。各二菩薩及金剛師子等。麗極天",
    "T52n2110_003:0508a26": "成妙同神製。",
    "T52n2110_003:0508a27": "[0508a27] 周太祖文皇帝(諱泰)聰明藏智。岐嶷繼體。四",
    "T52n2110_003:0508a28": "門允穆。百揆時序。上降休寶。下&#x53F6;禎祥。於",
    "T52n2110_003:0508a29": "長安立追遠陟屺大乘魏國安定中興等六",
    "T52n2110_003:0508b01": "寺。度一千僧。又造天保寺。供養瑋法師及弟",
    "T52n2110_003:0508b02": "子七十餘人。於安州造壽山梵雲二寺。又造",
    "T52n2110_003:0508b03": "大福田寺。供養國師實禪師。又於實師墓所",
    "T52n2110_003:0508b04": "造福田寺。又為大可汗大伊尼。造突厥寺。",
    "T52n2110_003:0508b05": "[0508b05] 周高祖武皇帝(諱邕)膺期御辯。握鏡乘乾。登",
    "T52n2110_003:0508b06": "上格下之訓。天經地義之則。五緯殊方則御",
    "T52n2110_003:0508b07": "以天挈。四維失紐則援之地軸。移風易俗安",
    "T52n2110_003:0508b08": "上治民。道被震門。昭華陳賜舜之玉。功開",
    "T52n2110_003:0508b09": "伊闕。&#x758E;河降錫禹之珪。山瀆&#x52B9;靈。中外褆福。",
    "T52n2110_003:0508b10": "武成二年為文皇帝。造錦釋迦像。高一丈六",
    "T52n2110_003:0508b11": "尺。并菩薩聖僧。金剛師子周迴寶塔二百二",
    "T52n2110_003:0508b12": "十軀。莫不雲圖龍氣。俄成組織之工。水濯江",
    "T52n2110_003:0508b13": "波。非假操刀之製。照淨土於神光開化佛於",
    "T52n2110_003:0508b14": "圓影。仍於京下造寧國會昌永寧等三寺。飛",
    "T52n2110_003:0508b15": "閣跨中天之臺。重門承列仙之觀。雲甍藻梲",
    "T52n2110_003:0508b16": "繡柱文[木*((奐-大)/比)]。夏戶秋&#x7A93;。蓮池柰苑。處處精潔一",
    "T52n2110_003:0508b17": "一妍華。見者忘歸。&#x89A9;之眩目。凡度僧尼一千",
    "T52n2110_003:0508b18": "八百人。所寫經論一千七百餘部。後遇張賓。",
    "T52n2110_003:0508b19": "始為不善。",
    "T52n2110_003:0508b20": "[0508b20] 周孝宣皇帝(諱贇)重隆佛日。光後超前。造素",
    "T52n2110_003:0508b21": "像四龕一萬餘軀。寫般若經三千許部。六齋",
    "T52n2110_003:0508b22": "不替。八戒靡渝。永夜清晨經行誦念。立四",
    "T52n2110_003:0508b23": "大願志三菩提。",
    "T52n2110_003:0508b24": "[0508b24] 右周世宇文氏。五帝二十五年。合寺九百三",
    "T52n2110_003:0508b25": "十一所。譯經四人一十六部。",
    "T52n2110_003:0508b26": "[0508b26] 隋高祖文皇帝(諱堅)膺千齡之運。當百王之末。",
    "T52n2110_003:0508b27": "玄德通於神明。至功包於造化。揖讓之始未",
    "T52n2110_003:0508b28": "動戎衣。樂推之辰咸&#x7188;庶績。於是握璿璣而",
    "T52n2110_003:0508b29": "運乾象。履文昌而齊斗極。經天緯地之業。重",
    "T52n2110_003:0508c01": "光紫微。仁盛聖明之姿。聯華日月。至德被於",
    "T52n2110_003:0508c02": "人鬼。神化合於陰陽。威振九圍。澤霑四海。",
    "T52n2110_003:0508c03": "紹三皇之懋緒。纂五帝之徽蹤。文景成湯莫",
    "T52n2110_003:0508c04": "能及也。故有玄龜赤雀瑞鹿祥龍。總萃於江",
    "T52n2110_003:0508c05": "灘。俱遊於蘭圃。致騶虞於平樂。降麒麟於",
    "T52n2110_003:0508c06": "富昌。東鰈西鶼紛綸上苑。丹烏翠鳳煥爛華",
    "T52n2110_003:0508c07": "林。殿闕產於靈芝。柱礎成於美玉。石開奇字。",
    "T52n2110_003:0508c08": "山出嘉聲。甘露垂醴。泉涌景星。曜浪井浮。朱",
    "T52n2110_003:0508c09": "草叢生。嘉苗合秀。攣者能步。瘖者能言。慈洽",
    "T52n2110_003:0508c10": "九垠。澤潤八表。明籌以合變往。幽計以知年",
    "T52n2110_003:0508c11": "來。乃聖乃神。多能多藝。無為之政遠嗣離連。",
    "T52n2110_003:0508c12": "有道之風寔方炎昊。聞思息訟比屋可封。弘",
    "T52n2110_003:0508c13": "護居心。汲引興念。棟梁三寶。荷負四生。開皇",
    "T52n2110_003:0508c14": "三年詔曰。朕欽崇聖教。念存神宇。其周朝所",
    "T52n2110_003:0508c15": "廢之寺咸可修復。京兆太守蘇威奉&#x52C5;。於京",
    "T52n2110_003:0508c16": "城之內。選形勝之地。安置伽藍。於是合京城",
    "T52n2110_003:0508c17": "內無問寬狹。有僧行處皆許立事。並得公名",
    "T52n2110_003:0508c18": "昔者。高祖以後魏大統七年六月癸丑。生",
    "T52n2110_003:0508c19": "於同州般若尼寺神尼之房。于時正氣冥符",
    "T52n2110_003:0508c20": "赤光滿室。浮輝溢戶。紫焰燭天。其內&#x89A9;者莫",
    "T52n2110_003:0508c21": "不驚異。互相禁約不許外聞。比至三日紫氣",
    "T52n2110_003:0508c22": "充庭。其人物在內皆成紫色。四&#x96A3;望之氣如",
    "T52n2110_003:0508c23": "迴蓋。或似高樓。復有景風甘露。合&#x9834;連枝。池",
    "T52n2110_003:0508c24": "發異花。林生奇果。毒蟲隱伏。吉鳥翔鳴。仍為",
    "T52n2110_003:0508c25": "神尼護持保養。及登大位爰憶舊居。開皇四",
    "T52n2110_003:0508c26": "年奉為太祖武元皇帝元明皇太后。以般若",
    "T52n2110_003:0508c27": "故基造大興國寺焉。般若寺往遭建德內外",
    "T52n2110_003:0508c28": "荒涼。寸梠尺椽掃地皆盡。乃開拓規摹備加",
    "T52n2110_003:0508c29": "輪煥。七重周&#x4E98;百栱相持。龕室高竦。欄宇連",
    "T52n2110_003:0509a01": "袤。金盤捧雲表之露。寶鐸搖天上之風。又以",
    "T52n2110_003:0509a02": "太祖往任隋州。亦造大興國寺。京師造大興",
    "T52n2110_003:0509a03": "善寺。大啟靈塔。廣置天宮。像設憑虛。梅梁架",
    "T52n2110_003:0509a04": "&#x9008;。璧璫曜彩。玉題含暉。畫栱承雲。丹櫨捧",
    "T52n2110_003:0509a05": "日。風和寶鐸。雨潤珠旛。林開七覺之花。池漾",
    "T52n2110_003:0509a06": "八功之水。召六大德及四海名僧。常有三百",
    "T52n2110_003:0509a07": "許人。四事供養。開皇五年爰請大德經法師。",
    "T52n2110_003:0509a08": "受菩薩戒。因放獄囚。仍下詔曰。朕夙膺多祉",
    "T52n2110_003:0509a09": "嗣恭寶命。方欲歸依種覺敦崇勝果。以今月",
    "T52n2110_003:0509a10": "二十三日。請經法師於大興善殿受菩薩戒。",
    "T52n2110_003:0509a11": "然菩薩之教。以解脫為先。戒行之本以慈悲",
    "T52n2110_003:0509a12": "為始。今囹圄幽閉有慟于懷。自流罪已下悉",
    "T52n2110_003:0509a13": "可原放。計天下輕囚預得放者。二萬四千九",
    "T52n2110_003:0509a14": "百餘人。其死罪蒙降者。三千七百餘人。含齒",
    "T52n2110_003:0509a15": "戴髮相趨舞蹈。門門受福人人稱慶。意欲革",
    "T52n2110_003:0509a16": "此蒙心明茲慧日。有生之類同知遷善也。其",
    "T52n2110_003:0509a17": "年&#x52C5;云。佛以正法付囑國王。朕是人尊受佛",
    "T52n2110_003:0509a18": "付囑。自今以後訖朕一世。每月常請二七僧。",
    "T52n2110_003:0509a19": "隨番上下。經師四人大德三人。於大興善殿",
    "T52n2110_003:0509a20": "讀一切經。雖目覽萬機。而耳&#x98E1;法味。每夜",
    "T52n2110_003:0509a21": "行道。皇后及宮人親聽讀經。若有疑處問三",
    "T52n2110_003:0509a22": "大德。又於亳州造天居寺。并州造武德寺。前",
    "T52n2110_003:0509a23": "後各一十二院。四周閭舍一千餘間。供養三百",
    "T52n2110_003:0509a24": "許僧。始龍潛之日。所經行處四十五州。皆造",
    "T52n2110_003:0509a25": "大興國寺。於仁壽宮造三善寺。為獻皇后造",
    "T52n2110_003:0509a26": "東禪定寺。又詔曰。若能高蹈清虛勤求出世。",
    "T52n2110_003:0509a27": "咸可獎勸詒訓垂範。山谷閑遠含靈韞異。幽",
    "T52n2110_003:0509a28": "隱所好。仙聖攸居。學道之人趣向者廣。石泉",
    "T52n2110_003:0509a29": "栖息巖藪去來。形骸所待有須資給。其五嶽",
    "T52n2110_003:0509b01": "及諸州名山之下。各置僧寺一所并田莊。仁",
    "T52n2110_003:0509b02": "壽元年文帝獻后及宮人等。咸感舍利普放",
    "T52n2110_003:0509b03": "光明。砧搥試之宛然無損。於四十州各造寶",
    "T52n2110_003:0509b04": "塔。光曜顯發神變殊常。具如王劭所紀。自開",
    "T52n2110_003:0509b05": "皇之初終於仁壽之末。所度僧尼二十三萬",
    "T52n2110_003:0509b06": "人。海內諸寺三千七百九十二所。凡寫經論",
    "T52n2110_003:0509b07": "四十六藏。一十三萬二千八十六卷。修治故",
    "T52n2110_003:0509b08": "經三千八百五十三部。造金銅檀香夾紵牙",
    "T52n2110_003:0509b09": "石像等。大小一十萬六千五百八十軀。修治",
    "T52n2110_003:0509b10": "故像一百五十萬八千九百四十許軀。宮內",
    "T52n2110_003:0509b11": "常造刺繡織成像及畫像。五色珠旛五彩畫",
    "T52n2110_003:0509b12": "旛等不可稱計。二十四年營造功德。弘羊莫",
    "T52n2110_003:0509b13": "能紀。&#x96B7;首無以知。",
    "T52n2110_003:0509b14": "[0509b14] 隋煬帝(諱廣)嗣膺下武丞承大業。至德光被於",
    "T52n2110_003:0509b15": "億兆。神化覃洽於黎元。占風候雨之鄉。梯山",
    "T52n2110_003:0509b16": "請朔。蟠木流沙之地。汎海輸賝。外洞九流內",
    "T52n2110_003:0509b17": "窮三藏。究真如之妙理。殫造化之幽源。體物",
    "T52n2110_003:0509b18": "超前緣情冠古。每以鼎湖之駕邈矣寧追。長",
    "T52n2110_003:0509b19": "陵之魂悠然茲永。乃聿興淨業標樹福田。大",
    "T52n2110_003:0509b20": "業元年為文皇帝造西禪定寺。並式規大壯",
    "T52n2110_003:0509b21": "備准宏模。起如意之臺。列神通之室。仁祠切",
    "T52n2110_003:0509b22": "漢。靈剎干霄。寶樹八行和鈴四角。巃&#x5D78;三",
    "T52n2110_003:0509b23": "層之格。懸自響之鍾。布護千葉之蓮。捧飛",
    "T52n2110_003:0509b24": "來之座。危吞琅&#x7458;之殿。陵夸魯恭之空。盡",
    "T52n2110_003:0509b25": "世珍奇具諸文物。又於高陽造隆聖寺。碑文",
    "T52n2110_003:0509b26": "祕書郎虞世南撰。爾乃儼香閣以遠臨。曖花",
    "T52n2110_003:0509b27": "臺之相踞。金波夜上徘徊璧璫之側。玉繩曉",
    "T52n2110_003:0509b28": "映的歷珠網之間。澹虛白於房帷。生風雲於",
    "T52n2110_003:0509b29": "軒牖。靈龕禪室像設化城。涌塔寶臺極圖神",
    "T52n2110_003:0509c01": "變。又於道場設無遮大會。度清信士女。百二",
    "T52n2110_003:0509c02": "十人。奉為文皇帝敬造金銅釋迦坐像一軀。",
    "T52n2110_003:0509c03": "通光趺七尺二寸。未及莊嚴。而頂凝紺翠體",
    "T52n2110_003:0509c04": "耀紫金。放大光明照映堂宇。既感通於嘉瑞。",
    "T52n2110_003:0509c05": "&#x52C5;諸州郡各圖寫焉。又於并州造弘善寺。傍",
    "T52n2110_003:0509c06": "龍山作彌陀坐像。高一百三十尺。揚州造慧",
    "T52n2110_003:0509c07": "日道場。京師造清禪寺日嚴寺香臺寺。又捨",
    "T52n2110_003:0509c08": "九宮為九寺。於泰陵莊陵二所並各造寺。平",
    "T52n2110_003:0509c09": "陳之後於揚州裝補故經。并寫新本。合六百",
    "T52n2110_003:0509c10": "一十二藏。二萬九千一百七十三部。九十萬",
    "T52n2110_003:0509c11": "三千五百八十卷。修治故像一十萬一千軀。",
    "T52n2110_003:0509c12": "鑄刻新像三千八百五十軀。所度僧尼一萬",
    "T52n2110_003:0509c13": "六千二百人。",
    "T52n2110_003:0509c14": "[0509c14] 右隋普六茄楊氏二君三十七年。寺有三千",
    "T52n2110_003:0509c15": "九百八十五所。度僧尼二十三萬六千二百",
    "T52n2110_003:0509c16": "人。譯經二十六人八十二部。然有隋建國佛",
    "T52n2110_003:0509c17": "教會昌。文帝創啟靈儀禎瑞重沓。煬帝嗣",
    "T52n2110_003:0509c18": "膺寶曆興建彌多。自昔在蕃邸立四道場。釋",
    "T52n2110_003:0509c19": "老雙標內外資給。爰至登極更廣搜揚。一藝",
    "T52n2110_003:0509c20": "惠於有生。三徵居於別館。四事供養二千餘",
    "T52n2110_003:0509c21": "人。年別諸諱普建大齋。各度僧尼永充常式。",
    "T52n2110_003:0509c22": "大業末歲妖寇勃生。雖郊壘多虞干戈競接。",
    "T52n2110_003:0509c23": "而隆敬盡一終始無虧。毘贊佛理勒諸銘碣。"
}