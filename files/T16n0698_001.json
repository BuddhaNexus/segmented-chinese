{
    "T16n0698_001:0799c03": "浴佛功德經",
    "T16n0698_001:0799c05": "大唐沙門釋義淨譯",
    "T16n0698_001:0799c06": "如是我聞：一時薄伽梵在王舍城鷲峯山頂，",
    "T16n0698_001:0799c07": "與大苾芻眾千二百五十人俱，復有無量無",
    "T16n0698_001:0799c08": "邊大菩薩眾、天龍八部，悉皆雲集。爾時清淨",
    "T16n0698_001:0799c09": "慧菩薩在眾中坐，為欲愍念諸有情故，作是",
    "T16n0698_001:0799c10": "思惟：「諸佛、如來以何因緣，得清淨身，相好具",
    "T16n0698_001:0799c11": "足？」復作是念：「諸眾生類，得值如來，親近供養，",
    "T16n0698_001:0799c12": "所獲福報，無量無邊。未知如來般涅槃後，所",
    "T16n0698_001:0799c13": "有眾生作何供養、修何功德，令彼善根速能",
    "T16n0698_001:0799c14": "究竟無上菩提？」作是念已，即從座起，偏袒右",
    "T16n0698_001:0799c15": "肩，頂禮佛足，長跪合掌白佛言：「世尊！我欲",
    "T16n0698_001:0799c16": "請問，願垂聽許。」佛言：「善男子！隨汝所問，我",
    "T16n0698_001:0799c17": "當為說。」爾時清淨慧菩薩白佛言：「諸佛、如來、",
    "T16n0698_001:0799c18": "應、正等覺以何因緣得清淨身，相好具足？又",
    "T16n0698_001:0799c19": "諸眾生得值如來，親近供養，所獲福報，無量",
    "T16n0698_001:0799c20": "無邊。未審如來般涅槃後，所有眾生作何供",
    "T16n0698_001:0799c21": "養、修何功德，令彼善根速能究竟無上菩提？」",
    "T16n0698_001:0799c22": "爾時世尊告清淨慧菩薩言：「善哉，善哉！汝能",
    "T16n0698_001:0799c23": "為彼未來眾生發如是問。汝今諦聽，善思念",
    "T16n0698_001:0799c24": "之，如說修行！吾當為汝分別解說。」清淨慧",
    "T16n0698_001:0799c25": "菩薩言：「唯然，世尊！願樂欲聞。」",
    "T16n0698_001:0799c26": "佛告清淨慧菩薩言：「善男子！應知布施、持戒、",
    "T16n0698_001:0799c27": "忍辱、精進、靜慮、智慧、慈悲喜捨、解脫、解脫知",
    "T16n0698_001:0799c28": "見、力、無所畏、一切佛法、一切種智善清淨故，",
    "T16n0698_001:0799c29": "如來清淨。若於如是諸佛、如來，以清淨心種",
    "T16n0698_001:0800a01": "種供養：香花瓔珞、幡蓋敷具，布在佛前，種種",
    "T16n0698_001:0800a02": "嚴飾，上妙香水澡浴尊儀，燒香普熏運心法",
    "T16n0698_001:0800a03": "界。復以飲食、鼓樂、弦歌、讚詠如來不共功德，",
    "T16n0698_001:0800a04": "發殊勝願，迴向無上一切智海，所生功德，無",
    "T16n0698_001:0800a05": "量無邊，乃至菩提常令相續。所以者何？如",
    "T16n0698_001:0800a06": "來福、智不可思議，無數無等。善男子！諸佛、世",
    "T16n0698_001:0800a07": "尊具有三身，謂法身、受用身、化身。我涅槃後，",
    "T16n0698_001:0800a08": "若欲供養此三身者，當供養舍利。然有二種：",
    "T16n0698_001:0800a09": "一者、身骨舍利；二者、法頌舍利。」即說頌曰：",
    "T16n0698_001:0800a10": "「諸法從緣起，　　如來說是因；",
    "T16n0698_001:0800a11": "　彼法因緣盡，　　是大沙門說。",
    "T16n0698_001:0800a12": "「若男子、女人、苾芻五眾應造佛像。若無力者，",
    "T16n0698_001:0800a13": "下至大如[麩夫+黃]麥，造窣覩波形如棗許，剎竿如",
    "T16n0698_001:0800a14": "針，蓋如麩片，舍利如芥子，或寫法頌，安置",
    "T16n0698_001:0800a15": "其中。如上珍奇，而為供養，隨己力能，至誠殷",
    "T16n0698_001:0800a16": "重，如我現身，等無有異。「善男子！若有眾生",
    "T16n0698_001:0800a17": "能作如是勝供養者，成就十五殊勝功德而",
    "T16n0698_001:0800a18": "自莊嚴：一者、常有慚愧；二者、發淨信心；三",
    "T16n0698_001:0800a19": "者、其心質直；四者、親近善友；五者、入無漏慧；",
    "T16n0698_001:0800a20": "六者、常見諸佛；七者、恒持正法；八者、能如說",
    "T16n0698_001:0800a21": "行；九者、隨意當生淨佛國土；十者、若生人中，",
    "T16n0698_001:0800a22": "大姓尊貴，人所敬奉，生歡喜心；十一者、生在",
    "T16n0698_001:0800a23": "人中，自然念佛；十二者、諸魔軍眾不能損惱；",
    "T16n0698_001:0800a24": "十三者、能於末世護持正法；十四者、十方諸",
    "T16n0698_001:0800a25": "佛之所加護；十五者、速得成就五分法身。」爾",
    "T16n0698_001:0800a26": "時世尊即說頌曰：",
    "T16n0698_001:0800a27": "「我般涅槃後，　　能供養舍利，",
    "T16n0698_001:0800a28": "　或造窣覩波，　　及以如來像，",
    "T16n0698_001:0800a29": "　於彼像塔處，　　塗拭曼荼羅，",
    "T16n0698_001:0800b01": "　以種種香華，　　散布於其上，",
    "T16n0698_001:0800b02": "　以淨妙香水，　　灌沐於像身，",
    "T16n0698_001:0800b03": "　上味諸飲食，　　盡持以供養。",
    "T16n0698_001:0800b04": "　讚歎如來德，　　無量難思議，",
    "T16n0698_001:0800b05": "　方便智神通，　　速至於彼岸。",
    "T16n0698_001:0800b06": "　獲得金剛身，　　具三十二相，",
    "T16n0698_001:0800b07": "　八十隨形好，　　濟度諸群生。」",
    "T16n0698_001:0800b08": "爾時清淨慧菩薩聞是頌已，白佛言：「未來眾",
    "T16n0698_001:0800b09": "生云何浴像？」佛告清淨慧菩薩言：「汝等當於",
    "T16n0698_001:0800b10": "如來起正念心，勿著二邊，迷於空有；於諸善",
    "T16n0698_001:0800b11": "品，渴仰無厭；三解脫門，善修智慧；常求出離，",
    "T16n0698_001:0800b12": "勿住生死；於諸眾生，起大慈悲，願得速成三",
    "T16n0698_001:0800b13": "種身故。「善男子！我已為汝說四真諦、十二緣",
    "T16n0698_001:0800b14": "生、六波羅蜜，今更為汝及諸國王、王子、大臣、",
    "T16n0698_001:0800b15": "後宮妃、后、天龍、人鬼說浴像法，諸供養中最",
    "T16n0698_001:0800b16": "為第一，勝以恒河沙等七寶布施。若浴像時，",
    "T16n0698_001:0800b17": "應以牛頭栴檀、白檀、紫檀、沈水、熏陸、欝金香、",
    "T16n0698_001:0800b18": "龍腦香、零陵、藿香等，於淨石上磨作香泥，用",
    "T16n0698_001:0800b19": "為香水，置淨器中。於清淨處，以好土作壇，或",
    "T16n0698_001:0800b20": "方或圓，隨時大小，上置浴床，中安佛像，灌以",
    "T16n0698_001:0800b21": "香湯、淨潔洗沐，重澆清水。所用之水，皆須淨",
    "T16n0698_001:0800b22": "濾，勿使損虫。其浴像水，兩指瀝取，安自頂上，",
    "T16n0698_001:0800b23": "名吉祥水，瀉於淨地，莫令足踏。以細軟巾，拭",
    "T16n0698_001:0800b24": "像令淨，燒諸名香，周遍香馥，安置本處。「善",
    "T16n0698_001:0800b25": "男子！由作如是浴佛像故，能令汝等人、天大",
    "T16n0698_001:0800b26": "眾現受富樂，無病延年；於所願求，無不遂意；",
    "T16n0698_001:0800b27": "親友眷屬，悉皆安隱；長辭八難，永出苦源；不",
    "T16n0698_001:0800b28": "受女身，速成正覺。既安置已，更燒諸香，親對",
    "T16n0698_001:0800b29": "像前，虔誠合掌，而說讚曰：",
    "T16n0698_001:0800c01": "「我今灌沐諸如來，　　淨智功德莊嚴聚，",
    "T16n0698_001:0800c02": "　願彼五濁眾生類，　　速證如來淨法身。",
    "T16n0698_001:0800c03": "　戒定慧解知見香，　　遍十方剎常芬馥，",
    "T16n0698_001:0800c04": "　願此香烟亦如是，　　無量無邊作佛事。",
    "T16n0698_001:0800c05": "　亦願三塗苦輪息，　　悉令除熱得清涼，",
    "T16n0698_001:0800c06": "　皆發無上菩提心，　　永出愛河登彼岸。」",
    "T16n0698_001:0800c07": "佛說此經已，是時眾中有無量無邊菩薩得",
    "T16n0698_001:0800c08": "無垢三昧；無量諸天得不退智；諸聲聞眾願",
    "T16n0698_001:0800c09": "求佛果；八萬四千眾生皆發阿耨多羅三藐",
    "T16n0698_001:0800c10": "三菩提心。",
    "T16n0698_001:0800c11": "爾時清淨慧菩薩白佛言：「世尊！幸蒙大師哀",
    "T16n0698_001:0800c12": "愍我等，教浴像法。我今勸化國王、大臣、一切",
    "T16n0698_001:0800c13": "信心樂功德者，於日日中澡沐尊儀，獲大利",
    "T16n0698_001:0800c14": "益，常當頂受，歡喜奉行！」",
    "T16n0698_001:0800c15": "浴佛功德經"
}