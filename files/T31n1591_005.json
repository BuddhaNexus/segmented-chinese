{
    "T31n1591_005:0092c14": "成唯識寶生論卷第五(一名二十唯識順釋論)",
    "T31n1591_005:0092c16": "護法菩薩造",
    "T31n1591_005:0092c17": "大唐三藏法師義淨奉　制譯",
    "T31n1591_005:0092c18": "論曰。如何不與色等諸境而相關涉名作見",
    "T31n1591_005:0092c19": "耶。若遣斯難。此不勞言。由斯識體自現形相。",
    "T31n1591_005:0092c20": "雖無色等而境得成。此前已說。夢獄瞖等為",
    "T31n1591_005:0092c21": "能喻事。隨其所應廣陳比量。",
    "T31n1591_005:0092c22": "從此生憶念者。不待外境而現前故。見之自",
    "T31n1591_005:0092c23": "性方始得生。雖無實義。念與意俱由現見識",
    "T31n1591_005:0092c24": "所有功能安置力故。隨其次第假藉餘緣為",
    "T31n1591_005:0092c25": "能牽引覺想方生。當爾之時名為憶念。如何",
    "T31n1591_005:0092c26": "復知見之與憶兩體差殊。若此見憶俱竝不",
    "T31n1591_005:0092c27": "藉外境有故能生自體。由似境者。為性邪",
    "T31n1591_005:0092c28": "疑。說分別識見之為用。不生計度前境相狀。",
    "T31n1591_005:0092c29": "但有自證體性生起念之相也。取其言相安",
    "T31n1591_005:0093a01": "布之差了相不明分別生也。以見為先熏習",
    "T31n1591_005:0093a02": "所遣。即此自性由他故生。見不然也。見之與",
    "T31n1591_005:0093a03": "念條然別故。為此定須許如斯理。假令雖復",
    "T31n1591_005:0093a04": "有其外境。二皆有境。緣相不殊。見之與憶自",
    "T31n1591_005:0093a05": "體不同。如有異途幸應為說。彼設雖緣現在",
    "T31n1591_005:0093a06": "之境。名之為見。如緣過去。說之為念。由無境",
    "T31n1591_005:0093a07": "者。彼雖境異有無之相。所緣別故。斯之異相。",
    "T31n1591_005:0093a08": "緣亦不能而於見念為片思也。宜應說為自",
    "T31n1591_005:0093a09": "體別故。斯成異相。爾者此境是其識所現相。",
    "T31n1591_005:0093a10": "若為決定知如是耶。由於前境決知見已與",
    "T31n1591_005:0093a11": "彼相似所起之識分明不忘。取彼事時。即名",
    "T31n1591_005:0093a12": "斯事而為似相。猶如決了丈夫相貌。方名此",
    "T31n1591_005:0093a13": "作似丈夫耶。似相了知非不曾見。然非曾見",
    "T31n1591_005:0093a14": "能有如斯決斷之理。為由不許有外境故。斯",
    "T31n1591_005:0093a15": "亦非理。由彼自證心心所生解相不同是所",
    "T31n1591_005:0093a16": "許故。斯固於他全不成難。汝既分別於事善",
    "T31n1591_005:0093a17": "巧。我聊致問。理復如何同時自證。既不許有",
    "T31n1591_005:0093a18": "如何此見能決定耶。非過去事能有憶念。由",
    "T31n1591_005:0093a19": "彼非是自證性故。又非自證。如所說事違道",
    "T31n1591_005:0093a20": "理故。先當援己後乃擊他。所有陳謀方能獲",
    "T31n1591_005:0093a21": "勝。斯即念託境生。不共成也。復於夢處領",
    "T31n1591_005:0093a22": "納外境。令共成託後時自可道彼元無成非",
    "T31n1591_005:0093a23": "理故。猶如樂等領受樂事。若其外境元有可",
    "T31n1591_005:0093a24": "領。但有似相錯亂現前。當爾之時外境非有。",
    "T31n1591_005:0093a25": "自然決斷。猶如夢者。覺乃知非。",
    "T31n1591_005:0093a26": "夢者見非有。覺已乃知非。若也覺時亦不領",
    "T31n1591_005:0093a27": "境。猶如夢中。彼是非有。世人自知。然不如",
    "T31n1591_005:0093a28": "是。是故定知於正覺時。然色等境有真領受",
    "T31n1591_005:0093a29": "不同夢中識無力用。此亦不能而為曉喻。令",
    "T31n1591_005:0093b01": "於色等領受義成。由作夢者處夢中時不能了",
    "T31n1591_005:0093b02": "境。是為非有。若由遠離於睡闇時得分明慧。",
    "T31n1591_005:0093b03": "隨其所有別別曾緣熏成念種。然於夢位所",
    "T31n1591_005:0093b04": "領之境。憶令上心方生決斷。此事非有。彼既",
    "T31n1591_005:0093b05": "如是。此亦還然。雖非外色可為領受。便即翻",
    "T31n1591_005:0093b06": "作見外色心。起妄分別。重重現前數數緣慮。",
    "T31n1591_005:0093b07": "生此類性所有功能熏習成種令其上心。即",
    "T31n1591_005:0093b08": "此熏習。更欲彰其不實事故。後起餘緣彰見",
    "T31n1591_005:0093b09": "真義。由有睡眠相似法故。雖於覺位亦曰睡",
    "T31n1591_005:0093b10": "也。為此熏習恒隨逐故。世間睡眠猶如餘睡。",
    "T31n1591_005:0093b11": "但有妄情離識別見。色聲等境。而被纏縛極",
    "T31n1591_005:0093b12": "受艱辛。漂泊生津淪迴欲海。由未正得熏習",
    "T31n1591_005:0093b13": "斷故。猶如夢中不能覺了色等境無。未能稱",
    "T31n1591_005:0093b14": "事於非起故。不了是無。為境所誑。縱有聞",
    "T31n1591_005:0093b15": "思所生之智。為由分別熏習隨故。未現證真",
    "T31n1591_005:0093b16": "不能正起。亦名誑妄。當爾之時。名為不覺。及",
    "T31n1591_005:0093b17": "由於彼熏習種子對治已生。畢竟拔除深有",
    "T31n1591_005:0093b18": "力用。於創起時非世先有。由此名為出世間",
    "T31n1591_005:0093b19": "智。正斷一切分別性故。無分別智獲得現行。",
    "T31n1591_005:0093b20": "能除熏習無知睡故。證悟真覺于時藉此。無",
    "T31n1591_005:0093b21": "分別智以為因故。由此之力方便起故。決能",
    "T31n1591_005:0093b22": "截除色等諸義。固執熏習。名為清淨。由涉計",
    "T31n1591_005:0093b23": "度諸境相故。號曰世間。彼智現已。但唯是識",
    "T31n1591_005:0093b24": "隨其色類緣會力故。生起之時。唯於自識現",
    "T31n1591_005:0093b25": "其相分。妄執諸境而作生因。然非離識有自",
    "T31n1591_005:0093b26": "性故。色聲等境而生了知。其所立量。若據總",
    "T31n1591_005:0093b27": "相不知彼境。是為無者。許能立因有不成過。",
    "T31n1591_005:0093b28": "若言差別覺時不知。還有不成與前相似。覺",
    "T31n1591_005:0093b29": "悟之位了境元無。宗所許故。既有斯過。理固",
    "T31n1591_005:0093c01": "不能以斯能立成其前境有可領納。或有於",
    "T31n1591_005:0093c02": "此不成之過。申述解詞猶若元來。不為境解",
    "T31n1591_005:0093c03": "此無之智。理不應成。要先知境方於此事能",
    "T31n1591_005:0093c04": "生此心。說為非有若爾的知前境是有。如何",
    "T31n1591_005:0093c05": "能得更復言無觀相是有。復乃云無現是相",
    "T31n1591_005:0093c06": "違。若為通釋。彼諸宗等撥為非有。固不相",
    "T31n1591_005:0093c07": "違。如諸外論。謂為常等。生前滅後悉並非",
    "T31n1591_005:0093c08": "無。或於方所或此非餘。有境無餘。何過之有。",
    "T31n1591_005:0093c09": "若時於我將為無者。由非不了可撥為無。於",
    "T31n1591_005:0093c10": "無起知非所許故。此不如文於茲色等說我",
    "T31n1591_005:0093c11": "為無。然於色等造作之處。無真實我非據我",
    "T31n1591_005:0093c12": "也。若爾於色等聚乍可無愆。說識我無。如何",
    "T31n1591_005:0093c13": "免難。由不許有第二之識。於餘識處了我為",
    "T31n1591_005:0093c14": "無。亦非不領於前而能憶念於後。設令生念",
    "T31n1591_005:0093c15": "境已亡故。是故應許但唯有識。而現於相。即",
    "T31n1591_005:0093c16": "如所許。然於識處知我是無。撥無其我。識若",
    "T31n1591_005:0093c17": "生時。此智爾時知無我體。然由離境了唯有",
    "T31n1591_005:0093c18": "識。隨此相貌。緣若生時解境為無。豈非齊致。",
    "T31n1591_005:0093c19": "然於色等了無我時。於色等處是為共相。非",
    "T31n1591_005:0093c20": "是自相。由此各依以為定性。自體異故。然非",
    "T31n1591_005:0093c21": "相似所有相貌是實事有。欲令於餘而作簡",
    "T31n1591_005:0093c22": "別。有其異相附識而生。猶如實事有集心分。",
    "T31n1591_005:0093c23": "於識自體轉起現前。世俗言論因斯生起。了",
    "T31n1591_005:0093c24": "知外境。但是自心所生領受。本非居外。斯乃",
    "T31n1591_005:0093c25": "是為最勝修習。所獲性故。此由無明蓋覆於",
    "T31n1591_005:0093c26": "慧。如在外轉觀斯共相。即如所見時俗言成。",
    "T31n1591_005:0093c27": "隨世俗情於言說路令得明解。於諸論處似",
    "T31n1591_005:0093c28": "事而轉。別以形相而宣說之。於所餘事作其",
    "T31n1591_005:0093c29": "遮遣。於此事中應有形段。若總相是實即是",
    "T31n1591_005:0094a01": "總相。應如色等自體各異。而於別事體不相",
    "T31n1591_005:0094a02": "應。此則色等成非異體。如色似聲。又復如彼",
    "T31n1591_005:0094a03": "一異非言所許共相。此但覆俗當情顯現無",
    "T31n1591_005:0094a04": "所諍也。此既不許將為實事。斯乃便成於色",
    "T31n1591_005:0094a05": "聲等成非異體。又復色等一一便成有多體",
    "T31n1591_005:0094a06": "故。共相之狀體無邊故。此則合有多種體性。",
    "T31n1591_005:0094a07": "便成諸事皆為一體。如隨自緣所帶相像。斷",
    "T31n1591_005:0094a08": "割前境此之體相。亦是假立眾多相貌。為俗",
    "T31n1591_005:0094a09": "言論而分別之。由此便成於色聲等。無我之",
    "T31n1591_005:0094a10": "智亦是共相。斷割性故。取其無境更成光顯",
    "T31n1591_005:0094a11": "唯識之宗。然於色等無我解時。有別相分。復",
    "T31n1591_005:0094a12": "由前後分段本無故。斯乃是為先取別相分",
    "T31n1591_005:0094a13": "明決斷。於異決了隨而攝取。事境性故。若青",
    "T31n1591_005:0094a14": "蓮也簡去其白。識緣蓮體。決斷是青。言無我",
    "T31n1591_005:0094a15": "者。理亦同然凡起決斷。謂即於他所執我相",
    "T31n1591_005:0094a16": "仗此思構。方生決斷無別我體。縱雖無境而",
    "T31n1591_005:0094a17": "智得生。理既齊衡何有乖諍。",
    "T31n1591_005:0094a18": "若諸有情由自相續者。若言於此自相體中。",
    "T31n1591_005:0094a19": "各有無量功能不同。於自識中變現別故。至",
    "T31n1591_005:0094a20": "成熟時。由自種力識現在前。不由外境而得",
    "T31n1591_005:0094a21": "興起。非離自識從外境生。然由親近善惡友",
    "T31n1591_005:0094a22": "故。為益及損。此不得成。由於真妄損益之",
    "T31n1591_005:0094a23": "中但以言聲說為境故。既緣聲義兩種皆無。",
    "T31n1591_005:0094a24": "於斯斷割便成非有。由彼有其理非理行。可",
    "T31n1591_005:0094a25": "令善惡逐彼而行。彼行既無可取隨學。寧容",
    "T31n1591_005:0094a26": "有故。此則曾不依託外境。而識得生。違所許",
    "T31n1591_005:0094a27": "過。必定依託。外色等境。緣色等心。猶如有",
    "T31n1591_005:0094a28": "事。無事聲心復如觀他所有行跡。是能於境",
    "T31n1591_005:0094a29": "決斷性故。亦復由如色等諸識定緣外境。如",
    "T31n1591_005:0094b01": "聖量言。但是於內似相現故。此固無力。破唯",
    "T31n1591_005:0094b02": "識義。由展轉增上識互決定成者。由其展轉",
    "T31n1591_005:0094b03": "識相假故。即此二識更互相依。本不待聲及",
    "T31n1591_005:0094b04": "於色等。由所立喻不順於宗。亦復全無違教",
    "T31n1591_005:0094b05": "之失。有他相續為別識故。他識為因自識生",
    "T31n1591_005:0094b06": "故。善惡二友作用理成。外境引夢撥使成無。",
    "T31n1591_005:0094b07": "目擊友人。何不同睡而遣為非。有何勞強立",
    "T31n1591_005:0094b08": "展轉相。因夢聞善惡。非由別識生。如何現在",
    "T31n1591_005:0094b09": "隨他識行。復如何知但由餘識分別得生。於",
    "T31n1591_005:0094b10": "他言事隨順情起。此識生時。更有餘識功能",
    "T31n1591_005:0094b11": "差別。為因現故。且聞者識。如結契時。唯聲現",
    "T31n1591_005:0094b12": "相有差別體。識乃得生。不依外境。方能了事",
    "T31n1591_005:0094b13": "仗自功能。所有差別託己內緣為聲相解。即",
    "T31n1591_005:0094b14": "於前境而有了知。此時但是自識熟位功能",
    "T31n1591_005:0094b15": "轉起。但有聲相共識俱生。詳觀斯理。又復聖",
    "T31n1591_005:0094b16": "者威神至極。無其文字離取聲相。為間隙時",
    "T31n1591_005:0094b17": "成說方便。然則但由勝差別故。能作斯事。遂",
    "T31n1591_005:0094b18": "令餘識殊別相生。是共許故。斯即是為唯識",
    "T31n1591_005:0094b19": "功力。然則曾無聲之自相能至餘識。是他共",
    "T31n1591_005:0094b20": "許。以將為喻。縱許如是。但依他識聲覺得生。",
    "T31n1591_005:0094b21": "斯乃便成恒常聽響。此之聲覺總被生津。雖",
    "T31n1591_005:0094b22": "住遠方及耳根壞。竝應聞說。無有廢時。若其",
    "T31n1591_005:0094b23": "許覺由外聲起。有時聞聽耳識方行。分別因",
    "T31n1591_005:0094b24": "起。仍須處在相應。耳根復無損壞。方能於境",
    "T31n1591_005:0094b25": "覺察是非。由此全無便成竝見。總聽之過非",
    "T31n1591_005:0094b26": "獨如此。識待有能差別性故。事判於聲。猶如",
    "T31n1591_005:0094b27": "於聲自性各異。能生此覺。非餘相心。亦如於",
    "T31n1591_005:0094b28": "聲非聞一切。緣此聲相但返緣斯。唯生此覺。",
    "T31n1591_005:0094b29": "於覺有時。但生如此差別之緣。有力用故。為",
    "T31n1591_005:0094c01": "因非餘。即如於聲在相應處於自相續生其",
    "T31n1591_005:0094c02": "相像。且如此事種子現前。隨自用果方能生",
    "T31n1591_005:0094c03": "起如是便成無相似過。復次諸字咸有支分。",
    "T31n1591_005:0094c04": "分析至窮非根取性。猶若極微非同時生。不",
    "T31n1591_005:0094c05": "合聚故。既不和聚有其決斷計一常聲。處虛",
    "T31n1591_005:0094c06": "空者。不應是理。緣此聲心不可得故。又彼許",
    "T31n1591_005:0094c07": "其所有細分。體相似故。及是非根所行性",
    "T31n1591_005:0094c08": "故。然非功能有其差別及以造作容有安置。",
    "T31n1591_005:0094c09": "勢力道理。復如外聲。隨所依緣差別之響。有",
    "T31n1591_005:0094c10": "其自相為緣之因。識亦如是。何有非愛。豈非",
    "T31n1591_005:0094c11": "所云。由展轉增上者。即是許其取餘識故。此",
    "T31n1591_005:0094c12": "識便成有於外境如不取境。喻分便違。斯難",
    "T31n1591_005:0094c13": "非理。此識由其餘識現相為所緣故。喻乃共",
    "T31n1591_005:0094c14": "成。如餘宗立。猶如於彼非現在聲隨以一相",
    "T31n1591_005:0094c15": "而為成立。但有彼相識生而已。其宗許成。我",
    "T31n1591_005:0094c16": "喻亦然何成有過。何故如來之識差別。於餘",
    "T31n1591_005:0094c17": "分別之境竝除。不異相續而轉。無邊差別所",
    "T31n1591_005:0094c18": "化有情。在彼多心相若為起。如彼一聲體無",
    "T31n1591_005:0094c19": "差異。隨自樂相識從生起。但由如來威神之",
    "T31n1591_005:0094c20": "力。極修所致令彼得生於別功能非一之境。",
    "T31n1591_005:0094c21": "不同色類多而無雜。一時興用分別事成猶",
    "T31n1591_005:0094c22": "如燈寶鏡等現相。復以如來諸化用事。難思",
    "T31n1591_005:0094c23": "威力超尋思境。是共學故。強為斯難。非成妙",
    "T31n1591_005:0094c24": "說。若言夢覺兩位不差。由竝許其無實境性。",
    "T31n1591_005:0094c25": "隨其差別咸引於果。夢中所見或善或惡。是",
    "T31n1591_005:0094c26": "總標也。及於覺位心亦無境。此亦便應俱時",
    "T31n1591_005:0094c27": "獲果。或應如夢亦皆無果。無境性故。或復翻",
    "T31n1591_005:0094c28": "此斯難不然。由有理故。",
    "T31n1591_005:0094c29": "心由睡眠壞夢覺果不同者。然則夢心由睡",
    "T31n1591_005:0095a01": "壞故。性不分明。即此善惡能招劣果。如於覺",
    "T31n1591_005:0095a02": "時。或緣別事。不為恭敬。或時餘思亂心。於彼",
    "T31n1591_005:0095a03": "惠施雖行果不增。大識雖無境果亦同。然隨",
    "T31n1591_005:0095a04": "種差別。能招當果愛非愛事。由斯夢覺體有",
    "T31n1591_005:0095a05": "差殊。得果不同。非乖道理。復非由境善等體",
    "T31n1591_005:0095a06": "殊。所作業用招勝劣果。然由自性及相應等",
    "T31n1591_005:0095a07": "自體增故。及以相違。此即夢等有其差別。以",
    "T31n1591_005:0095a08": "此為緣非關有境。或時生已。便於斯境能起",
    "T31n1591_005:0095a09": "害心造於極惡。復於此處能招勝報。種下",
    "T31n1591_005:0095a10": "中上善不善業。以此而言實不藉其外境有",
    "T31n1591_005:0095a11": "故。植果差殊。或時有緣。過去羅漢身福等事。",
    "T31n1591_005:0095a12": "實無其境。猶如夢獲果不同。有不定過。後",
    "T31n1591_005:0095a13": "於夢中翹誠慶悅。如來出世雖無實境。大果",
    "T31n1591_005:0095a14": "當招。此喻便成。於宗不順。有餘師云。雖被夢",
    "T31n1591_005:0095a15": "損情斷前境而不闇昧如睡初覺。尚有餘昏。",
    "T31n1591_005:0095a16": "未足眠時強起情瞖。身體沈重見不分明。即",
    "T31n1591_005:0095a17": "此之損於彼夢中相應之識誠固難有。由於",
    "T31n1591_005:0095a18": "夢內心心生法。當爾之時明白觀境。憂愁恐",
    "T31n1591_005:0095a19": "怖極思惟心。縱使覺時未能同此。由此要須",
    "T31n1591_005:0095a20": "是有情數。於共見境取相分故。然於夢中七",
    "T31n1591_005:0095a21": "色之業。不立業道由其夢色非見無對。是不",
    "T31n1591_005:0095a22": "共境不堪為世。言論事故。所云色業非業道",
    "T31n1591_005:0095a23": "者。斯乃便成。不察由緒。然此所論。於彼夢識",
    "T31n1591_005:0095a24": "見不分明獲果微劣。醒覺之位亦應如此。既",
    "T31n1591_005:0095a25": "有斯過。而便答曰。由夢損故獲其少果。如若",
    "T31n1591_005:0095a26": "不損與覺何殊。即如所云。夢識於境了事分",
    "T31n1591_005:0095a27": "明。便招勝果。此若為通由於夢中心明斷割。",
    "T31n1591_005:0095a28": "許其招得上妙果報七色業道不建立者。本",
    "T31n1591_005:0095a29": "為評章招果差別。遂論業道。由緒何從。由非",
    "T31n1591_005:0095b01": "招果要須假斯業道方就。於方便位被極重",
    "T31n1591_005:0095b02": "纏害斯意樂。遂令招得最惡之果。輕薄煩惱",
    "T31n1591_005:0095b03": "縱造根本。亦未能同極清淨心。於修善位方",
    "T31n1591_005:0095b04": "便根本。類此應知。",
    "T31n1591_005:0095b05": "唯識論者。亦由於他相續興害。隨心所生成",
    "T31n1591_005:0095b06": "其業道。有餘師說。由他知故方成罪者。此非",
    "T31n1591_005:0095b07": "正答。何意要須待於共境方建立斯。非由他",
    "T31n1591_005:0095b08": "力始成業道。然藉堪為世言論事。由如苾芻",
    "T31n1591_005:0095b09": "斷青流穢。犯斯等罪豈在情邊。及由共境假",
    "T31n1591_005:0095b10": "他知故。若於夢中實有青等為所了事。由大",
    "T31n1591_005:0095b11": "師制便成有罪。惑可翻餘。非由其事。是有",
    "T31n1591_005:0095b12": "是無。此成應理。若也生界但唯識者。便成無",
    "T31n1591_005:0095b13": "有語身業耶。然由大種及從種生名為身也。",
    "T31n1591_005:0095b14": "語業即是從種生色。此二營為成殺妄等。兩",
    "T31n1591_005:0095b15": "種若無事便非有。諸屠獵者。但唯自識轉變",
    "T31n1591_005:0095b16": "顯現便招殺罪。豈不相違由非前生命根自",
    "T31n1591_005:0095b17": "斷。遂令他得殺生罪耶。此違所許身語二業。",
    "T31n1591_005:0095b18": "不爾云何。",
    "T31n1591_005:0095b19": "死由他識別者。屠膾等識猶如屠者。既興方",
    "T31n1591_005:0095b20": "便彼遂分離。此亦如是。但由自識能有作",
    "T31n1591_005:0095b21": "用。差別現時。便與彼命為殺害因。爾乃但",
    "T31n1591_005:0095b22": "由自識功力妄現身相藉此勢故。立為業道。",
    "T31n1591_005:0095b23": "自餘業道准此應知。由斯道理。復有共許識",
    "T31n1591_005:0095b24": "之差別。遂與他身作壞因性。即如鬼神及健",
    "T31n1591_005:0095b25": "達縛等。其所嫌處惡念便生。由鬼等識變現",
    "T31n1591_005:0095b26": "為因。遂令前生得失念等。復由聖者專心念",
    "T31n1591_005:0095b27": "時。由他識力為勝緣故。遂於夢中屏除睡",
    "T31n1591_005:0095b28": "昧。便觀彼彼差異形儀。識於眾像而領納之。",
    "T31n1591_005:0095b29": "言命根者。謂是隨應。順彼趣業力所招引。異",
    "T31n1591_005:0095c01": "熟識流注時限齊如所攝引事。便轉變令彼",
    "T31n1591_005:0095c02": "一業所招連續同分之報。斷絕相違。非謂一",
    "T31n1591_005:0095c03": "切流皆斷絕。如他所許。於其六處據同分斷。",
    "T31n1591_005:0095c04": "說名為絕。識與命離假言其斷。但由自他兩",
    "T31n1591_005:0095c05": "識為緣。所有作用命根斷滅。",
    "T31n1591_005:0095c06": "猶如於隱者獲得勝上定。及由作用力差別",
    "T31n1591_005:0095c07": "功能成者令生變異。但是內心差別性故。如",
    "T31n1591_005:0095c08": "是雖無身語二業。殺盜等事理得善成。於彼",
    "T31n1591_005:0095c09": "經中定說隱者。意發嗔火緣斯力故。隨便殺",
    "T31n1591_005:0095c10": "彼無量有情。此亦由心令彼斷故。必如前理。",
    "T31n1591_005:0095c11": "應可推徵。決定須許成就隱者。意樂害力令",
    "T31n1591_005:0095c12": "無量生咸致命斷。若異此者。樂欲是其意害",
    "T31n1591_005:0095c13": "大罪。事乃不成。故知引證成意罪大。若也非",
    "T31n1591_005:0095c14": "人知彼意趣。當時為作殺害事者。此亦便成。",
    "T31n1591_005:0095c15": "明顯身業罪中最大。有時不假餘相續識。便",
    "T31n1591_005:0095c16": "遭石墜煙炭雨等。損害有情。誰增上力令軀",
    "T31n1591_005:0095c17": "命斷。固非此識現如是相。還為殺害。便有自",
    "T31n1591_005:0095c18": "縛相違過故。此難非理。即由斯識相續無能",
    "T31n1591_005:0095c19": "與斯命斷隨順性故。猶如疑毒令心悶亂。但",
    "T31n1591_005:0095c20": "是隨順自內相續。識無力用更為連住。由此",
    "T31n1591_005:0095c21": "名為壽命斷也。然而許有石等相現。亦匪成",
    "T31n1591_005:0095c22": "違。但由增上識故令他命終者。隣次之後。",
    "T31n1591_005:0095c23": "何不壽終。及其死時彼便非有。既不現前。如",
    "T31n1591_005:0095c24": "何成罪。及於斷命為因性耶。雖呈雅難應返",
    "T31n1591_005:0095c25": "問之。彼行殺時所招業道。若於當時結業道",
    "T31n1591_005:0095c26": "者。何不于時遂便卒命。若於緣時彼死方結。",
    "T31n1591_005:0095c27": "如何此得殺生過耶。若言相合得殺罪者。此",
    "T31n1591_005:0095c28": "二別時有無體異。如何能作共合事耶。然則",
    "T31n1591_005:0095c29": "此事作論尊者。已詳定斷於能害者。自相續",
    "T31n1591_005:0096a01": "中有其差別。業性流注。然我於斯有如是見。",
    "T31n1591_005:0096a02": "由能殺者增上識故。斷彼相續更互相因。決",
    "T31n1591_005:0096a03": "定由此不假別事。後致終亡。當被傷時。成其",
    "T31n1591_005:0096a04": "殺業。由斷他命此有功能。決定由斯取亡沒",
    "T31n1591_005:0096a05": "故。然能害者但有此力。於斷彼命與作親因。",
    "T31n1591_005:0096a06": "或時即死。或復後終。由增上識能與他識展",
    "T31n1591_005:0096a07": "轉為害。令他後識剎那為障。更不相續。亦非",
    "T31n1591_005:0096a08": "害者。但唯以意便成殺業。由此有其退轉之",
    "T31n1591_005:0096a09": "義。於彼行害事乖離故。以理言之。他更不藉",
    "T31n1591_005:0096a10": "餘緣致死。由斯必定而取命終。乘此為因命",
    "T31n1591_005:0096a11": "乃斷故。由斯即立殺生業道。此成無過。如是",
    "T31n1591_005:0096a12": "賊等隨事應知。若異此途彼能害者。於彼後",
    "T31n1591_005:0096a13": "時有何力用。他死之時方招殺罪。更復容成",
    "T31n1591_005:0096a14": "越理之失。不假能害。自身之中。有其差別。而",
    "T31n1591_005:0096a15": "但據彼被害者身有殊異故。後死之時方成",
    "T31n1591_005:0096a16": "罪者。由此加功彼命斷故。此即已言。當爾之",
    "T31n1591_005:0096a17": "時。何不死等。合以當時方便殺業。當時即得",
    "T31n1591_005:0096a18": "殺生之罪。死由彼故。然於後時更無異相。",
    "T31n1591_005:0096a19": "是可得故。還將此理用遣餘疑。爾者猶如夢",
    "T31n1591_005:0096a20": "中能害所害。身等無故。斯乃便成無業道過。",
    "T31n1591_005:0096a21": "此由夢內識亦不能害他相續。是故於斯不",
    "T31n1591_005:0096a22": "成業道。翻此覺時便成於業。已廣成立但唯",
    "T31n1591_005:0096a23": "是心中無間事能成害業。",
    "T31n1591_005:0096a24": "且縱如斯。廣陳異見。仍須執理更詰殊端。如",
    "T31n1591_005:0096a25": "唯有識。彼他心智。為知他心。為不了耶。若言",
    "T31n1591_005:0096a26": "不知者何謂了他心。此名由智了他心故。如",
    "T31n1591_005:0096a27": "其不了。便成誑妄。即此能詮於焉有失。如其",
    "T31n1591_005:0096a28": "知者。於離識境而領受故。所成唯識理致便",
    "T31n1591_005:0096a29": "乖。二事相違如何遣難。所以云何。有深義故。",
    "T31n1591_005:0096b01": "他心智云何知境。不如實者。意取極深所證",
    "T31n1591_005:0096b02": "會處。彼曰他心。若有許識便傷他智。如無誠",
    "T31n1591_005:0096b03": "違自教。若他心智緣於外境。如觀心外有境",
    "T31n1591_005:0096b04": "為緣。斯難避咎。了境非實。固無愆尤。如何",
    "T31n1591_005:0096b05": "知境。不稱其實而得名作他心智耶。此中意",
    "T31n1591_005:0096b06": "言。如所證事前境不虛。由此方名是他心",
    "T31n1591_005:0096b07": "智。爾者知於前境既不如實。於此豈得名曰",
    "T31n1591_005:0096b08": "他心。理不如是。未閑本意。雖於他心不緣為",
    "T31n1591_005:0096b09": "境。似彼相狀識上現耶。是故離心無境可得",
    "T31n1591_005:0096b10": "生似彼相。然不如境斯成本意。立作他心。此",
    "T31n1591_005:0096b11": "中但是領彼似相。由此名為不如實性。雖不",
    "T31n1591_005:0096b12": "同彼似彼相生。離心無境。已共成故。能知之",
    "T31n1591_005:0096b13": "者。隨境相生。如知自心智者。二心同時不共",
    "T31n1591_005:0096b14": "聚故。固非現在。決定應許已滅未生。但可得",
    "T31n1591_005:0096b15": "一而為其境。體復是無。但唯自識還緣過",
    "T31n1591_005:0096b16": "現諸心聚法為彰顯相領納自心。於此事中",
    "T31n1591_005:0096b17": "世咸共許。了他心事理亦應知。爾者若於自",
    "T31n1591_005:0096b18": "心親能了別。如何復說不如實知。為由於境",
    "T31n1591_005:0096b19": "不實知故。名為不實。為是無事。將以為有。而",
    "T31n1591_005:0096b20": "得名為稱實知也。若爾如何得說不如。其境",
    "T31n1591_005:0096b21": "所有領納皆是其無。由彼不能了實境故。此",
    "T31n1591_005:0096b22": "亦不然。不知如佛境者。此他心智。他緣青等",
    "T31n1591_005:0096b23": "了彼所緣。即是稱實。何以便將佛知心體自",
    "T31n1591_005:0096b24": "性清淨而云不知凡云了他心。以他心為緣。",
    "T31n1591_005:0096b25": "了自心相。假說知他。即彼他心自性真體是",
    "T31n1591_005:0096b26": "何境界。此亦不然。不爾云何佛知他心。自性",
    "T31n1591_005:0096b27": "即是離心知有。設有離心之色佛了。何傷此",
    "T31n1591_005:0096b28": "即心是實有。兩共許成。離心實色與理違背",
    "T31n1591_005:0096b29": "故不同也。若爾佛了他心。應不知境。由境妄",
    "T31n1591_005:0096c01": "故。佛依妄知。亦復何損。如人觀幻。豈不知",
    "T31n1591_005:0096c02": "虛。佛同虛知。何過之有。若爾諸佛境界有何",
    "T31n1591_005:0096c03": "相狀。諸佛境界非餘所知。若佛不知心。何名",
    "T31n1591_005:0096c04": "一切智。即彼無倒所有自性。無知睡盡而得",
    "T31n1591_005:0096c05": "明覺。正曉了時。諸有覺了自他心者。彼之真",
    "T31n1591_005:0096c06": "性不能了故。故言彼智不稱境知。復云何通",
    "T31n1591_005:0096c07": "睡盡之智。能正了斯。由此覺知無言境性。超",
    "T31n1591_005:0096c08": "過語路。但自證知。是故不能以言詮及。然於",
    "T31n1591_005:0096c09": "此識所有自性。非是餘識之所能知。既非所",
    "T31n1591_005:0096c10": "知。非言能及。彼但總相為其境故。然斯唯有",
    "T31n1591_005:0096c11": "妄構畫性。即此構畫於自證性。識之實相極",
    "T31n1591_005:0096c12": "遼遠故。唯於識處了不實相。此二皆成。不稱",
    "T31n1591_005:0096c13": "實境。所以者何。於非實事作實事解。而為決",
    "T31n1591_005:0096c14": "斷。由於彼識現虛妄相故。",
    "T31n1591_005:0096c15": "成唯識寶生論卷第五"
}