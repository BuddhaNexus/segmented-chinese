{
    "T48n2016_097:0937c02": "宗鏡錄卷第九十七",
    "T48n2016_097:0937c04": "慧日永明寺主智覺禪師延壽集",
    "T48n2016_097:0937c05": "夫佛教已明。須陳祖意。達佛乘者。皆與了義",
    "T48n2016_097:0937c06": "相應。如法華經云。是人有所思惟籌量言說。",
    "T48n2016_097:0937c07": "皆是佛法。無不真實。亦是先佛經中所說。",
    "T48n2016_097:0937c08": "第一毘婆尸佛偈云。身從無相中受生。由如",
    "T48n2016_097:0937c09": "幻出諸形像。幻人心識本來無。罪福皆空無",
    "T48n2016_097:0937c10": "所住。第二尸棄佛偈云。起諸善法本是幻。",
    "T48n2016_097:0937c11": "造諸惡業亦是幻。身如聚沫心如風。幻出無",
    "T48n2016_097:0937c12": "根無實性。第三毘舍浮佛偈云。假借四大以",
    "T48n2016_097:0937c13": "為身。心本無生因境有。前境若無心亦無。罪",
    "T48n2016_097:0937c14": "福如幻起亦滅。第四拘留孫佛偈云。見身",
    "T48n2016_097:0937c15": "無實是佛見。了心如幻是佛了。了得身心本",
    "T48n2016_097:0937c16": "性空。斯人與佛何殊別。第五拘那舍牟尼",
    "T48n2016_097:0937c17": "佛偈云。佛不見身知是佛。若實有知別無佛。",
    "T48n2016_097:0937c18": "智者能知罪性空。坦然不懼於生死。第六",
    "T48n2016_097:0937c19": "迦葉佛偈云。一切眾生性清淨。從本無生無",
    "T48n2016_097:0937c20": "可滅。即此身心是幻生。幻化之中無罪福。",
    "T48n2016_097:0937c21": "第七釋迦牟尼佛偈云。幻化無因亦無生。皆",
    "T48n2016_097:0937c22": "即自然見如是。諸法無非自化生。幻化無生",
    "T48n2016_097:0937c23": "無所畏。復告摩訶迦葉。吾有清淨法眼。涅",
    "T48n2016_097:0937c24": "槃妙心。實相無相。微妙正法。付囑於汝。無令",
    "T48n2016_097:0937c25": "斷絕。聽吾偈曰。法本法無法。無法法亦法。今",
    "T48n2016_097:0937c26": "付無法時。法法何曾法。西天第一祖摩訶",
    "T48n2016_097:0937c27": "迦葉傳法偈云。法法本來法。無法無非法。何",
    "T48n2016_097:0937c28": "於一法中。有法有不法。第二祖阿難傳法",
    "T48n2016_097:0937c29": "偈云。本來付有法。付了言無法。各各須自",
    "T48n2016_097:0938a01": "悟。悟了無無法。第三祖商那和修傳法偈",
    "T48n2016_097:0938a02": "云。非法亦非心。無心亦無法。說是心法時。",
    "T48n2016_097:0938a03": "是法非心法。第四祖優波毱多尊者傳法偈",
    "T48n2016_097:0938a04": "云。心自本來心。本心非有法。有法有本心。",
    "T48n2016_097:0938a05": "非心非本法。第五祖提多迦。亦名香眾。初",
    "T48n2016_097:0938a06": "投優波毱多出家。尊者問曰。為心出家耶。身",
    "T48n2016_097:0938a07": "出家耶。香眾曰。我來出家。非為身心而求",
    "T48n2016_097:0938a08": "利益。尊者曰。不為身心。復誰出家。香眾曰。",
    "T48n2016_097:0938a09": "夫出家者無我之故。無我之故即心不生滅。",
    "T48n2016_097:0938a10": "心不生滅。即是常。既是常故。佛亦常。心無形",
    "T48n2016_097:0938a11": "相。其體亦爾。尊者曰。汝當大悟。心自明朗。依",
    "T48n2016_097:0938a12": "佛法中。度恒沙眾。付法偈云。通達本法心。無",
    "T48n2016_097:0938a13": "法無非法。悟了同未悟。無心得無法。第六",
    "T48n2016_097:0938a14": "祖彌遮迦付法偈云。無心無可得。說得不名",
    "T48n2016_097:0938a15": "法。若了心非心。始解心心法。第七祖婆須",
    "T48n2016_097:0938a16": "蜜付法偈云。心同虛空界。示等虛空法。證得",
    "T48n2016_097:0938a17": "虛空時。無是無非法。第八祖佛陀難提付法",
    "T48n2016_097:0938a18": "偈云。虛空無內外。心法亦如是。若了虛空故。",
    "T48n2016_097:0938a19": "是達真如理。第九祖伏駄蜜多尊者。問佛",
    "T48n2016_097:0938a20": "陀難提尊者偈云。父母非我親。誰為最親者。",
    "T48n2016_097:0938a21": "諸佛非我道。誰為最道者。偈答云。汝言與心",
    "T48n2016_097:0938a22": "親。父母非可比。汝行與道合。諸佛心即是。外",
    "T48n2016_097:0938a23": "求有相佛。與汝不相似。欲識汝本心。非合亦",
    "T48n2016_097:0938a24": "非難。因茲悟道。付法偈云。真理本無名。因名",
    "T48n2016_097:0938a25": "顯真理。受得真實法。非真亦非偽。第十祖",
    "T48n2016_097:0938a26": "脇尊者傳法偈云。真體自然真。因真說有理。",
    "T48n2016_097:0938a27": "領得真實法。無行亦無止。第十一祖富那夜",
    "T48n2016_097:0938a28": "奢。時脇尊者。於一樹下。以手指樹下地告大",
    "T48n2016_097:0938a29": "眾曰。此地若變為金色。當有聖者而入此會。",
    "T48n2016_097:0938b01": "言當未久。須臾之頃。以為金色。尊者舉手。而",
    "T48n2016_097:0938b02": "見一人當會前立。尊者曰。汝從何來。夜奢",
    "T48n2016_097:0938b03": "曰。我心非往。尊者曰。何處所住。夜奢曰。我",
    "T48n2016_097:0938b04": "心非止。尊者曰。汝不定耶。夜奢曰。諸佛亦",
    "T48n2016_097:0938b05": "然。尊者曰。汝非諸佛。夜奢曰。諸佛亦非。爾",
    "T48n2016_097:0938b06": "時夜奢說偈讚曰。師坐金色地。常說真實義。",
    "T48n2016_097:0938b07": "迴光而照我。令入三摩諦。又傳法偈云。迷悟",
    "T48n2016_097:0938b08": "如隱顯。明暗不相離。今付隱顯法。非一亦非",
    "T48n2016_097:0938b09": "二。第十二祖馬鳴。尊者傳法偈云。隱顯即",
    "T48n2016_097:0938b10": "本法。明暗元不二。今付悟了法。非取亦非棄。",
    "T48n2016_097:0938b11": "第十三祖毘羅尊者傳法偈云。非隱非顯",
    "T48n2016_097:0938b12": "法。說是真實際。悟此隱顯法。非愚亦非智。",
    "T48n2016_097:0938b13": "第十四祖龍樹尊者。行化到南印土。彼國人",
    "T48n2016_097:0938b14": "多修福業。不會佛理。唯行小辯。不具大智。及",
    "T48n2016_097:0938b15": "問佛性。而云。布施。我求福業。非解佛性。汝會",
    "T48n2016_097:0938b16": "佛性。為我說之。師曰。汝欲學道。先除我慢。生",
    "T48n2016_097:0938b17": "恭敬心方得佛性。眾曰。佛性大小。師曰。非",
    "T48n2016_097:0938b18": "汝所知。非說大小。若說大小。即是大小。非",
    "T48n2016_097:0938b19": "佛性也。彼眾曰。我欲棄小辯歸于大海。龍樹",
    "T48n2016_097:0938b20": "即為說法。對大眾而現異相。身如月輪。當於",
    "T48n2016_097:0938b21": "座上。唯聞說法。不覩其形。彼眾有一長者。名",
    "T48n2016_097:0938b22": "曰提婆。謂諸眾曰。識此瑞不。彼眾曰。非其大",
    "T48n2016_097:0938b23": "聖。誰能識也。爾時提婆。心根宿淨。亦見其相。",
    "T48n2016_097:0938b24": "默然契會。乃告眾曰。師現佛性之義。非師身",
    "T48n2016_097:0938b25": "者。無相三昧。形如滿月。佛性之義也。語未訖。",
    "T48n2016_097:0938b26": "師即現本身。座上說偈曰。身現滿月相。以表",
    "T48n2016_097:0938b27": "諸佛體。說法無其形。用辯非聲色。又傳法偈",
    "T48n2016_097:0938b28": "云。為明隱顯法。方說解脫理。於法心不證。無",
    "T48n2016_097:0938b29": "瞋亦無喜。第十五祖迦那提婆尊者傳法偈",
    "T48n2016_097:0938c01": "云。本對傳法人。為說解脫理。於法實無證。",
    "T48n2016_097:0938c02": "無終亦無始。第十六祖羅睺羅尊者傳法偈",
    "T48n2016_097:0938c03": "云。於法實無證。不取亦不離。法非有無相。內",
    "T48n2016_097:0938c04": "外云何起。第十七祖僧迦難提尊者傳法偈",
    "T48n2016_097:0938c05": "云。心地本無生。因種從緣起。緣種不相妨。華",
    "T48n2016_097:0938c06": "果亦復爾。第十八祖伽耶舍多。初第十七",
    "T48n2016_097:0938c07": "祖僧迦難提。因至其舍。忽見一子。手執銅鏡",
    "T48n2016_097:0938c08": "而至師所。尊者曰。子幾歲耶。子曰。我當百",
    "T48n2016_097:0938c09": "歲。是時尊者見答百歲。覆問曰。汝當無知。看",
    "T48n2016_097:0938c10": "甚幼小。答吾百歲。非其理也。子曰。我不會",
    "T48n2016_097:0938c11": "理。正當百歲。尊者曰。子善機耶。子曰。佛偈",
    "T48n2016_097:0938c12": "云。若人生百歲。不會諸佛機。未若生一日。而",
    "T48n2016_097:0938c13": "得決了之。時尊者敬之深知是聖。又徵問曰。",
    "T48n2016_097:0938c14": "汝執此鏡。意況如何。爾時童子。以偈答曰。諸",
    "T48n2016_097:0938c15": "佛大圓鏡。內外無瑕翳。兩人同得見。心眼俱",
    "T48n2016_097:0938c16": "相似。父母見子奇異。遂捨出家。尊者即領遊",
    "T48n2016_097:0938c17": "化。至一古寺。而為受戒。名曰伽耶舍多。於彼",
    "T48n2016_097:0938c18": "殿上。有銅鈴被風搖響。尊者問曰。彼風鳴耶。",
    "T48n2016_097:0938c19": "彼鈴鳴耶。彼銅鳴耶。子曰。我心鳴耳。非風銅",
    "T48n2016_097:0938c20": "鈴。尊者曰。非風銅鈴我心誰耳。子曰。二俱寂",
    "T48n2016_097:0938c21": "靜。非三昧耶。尊者曰。善哉真比丘。善會諸佛",
    "T48n2016_097:0938c22": "理。善說諸法要。善識真實義。又告曰。我今將",
    "T48n2016_097:0938c23": "此法眼藏。付囑於汝。汝受吾偈。當行化之。偈",
    "T48n2016_097:0938c24": "曰。心地本無生。因種從緣起。緣種不相妨。華",
    "T48n2016_097:0938c25": "果亦復爾。伽耶舍多。後付鳩摩羅多傳法偈",
    "T48n2016_097:0938c26": "曰。有種有心地。因緣能發萌。於緣不相礙。當",
    "T48n2016_097:0938c27": "生生不生。第十九祖鳩摩羅多尊者傳法偈",
    "T48n2016_097:0938c28": "云。性上本無生。為對求人說。於法既無得。",
    "T48n2016_097:0938c29": "何懷決不決。第二十祖闍夜多尊者傳法偈",
    "T48n2016_097:0939a01": "云。言下合無生。同於法界性。若能如是解。通",
    "T48n2016_097:0939a02": "達事理竟。第二十一婆修槃頭尊者傳法偈",
    "T48n2016_097:0939a03": "云。泡幻同無礙。如何不了悟。達法在其中。非",
    "T48n2016_097:0939a04": "今亦非古。第二十二祖摩挐羅付鶴勒尊",
    "T48n2016_097:0939a05": "者。傳法偈後。即從座起。踊身虛空。作十八變",
    "T48n2016_097:0939a06": "訖。却歸本座。以手指地。化為一泉。而說偈言。",
    "T48n2016_097:0939a07": "心地清淨泉。龍潤於一切。從地而涌出。遍滿",
    "T48n2016_097:0939a08": "十方濟。又傳法偈云。心逐萬境轉。轉處實",
    "T48n2016_097:0939a09": "能幽。隨流認得性。無喜亦無憂。第二十三",
    "T48n2016_097:0939a10": "祖鶴勒尊者付法已竟。即從座起。踊身虛空。",
    "T48n2016_097:0939a11": "作十八變已。却歸本座。寂然滅度。爾時大眾。",
    "T48n2016_097:0939a12": "欲分舍利。各自起塔。臨闍維訖。欲分舍利。爾",
    "T48n2016_097:0939a13": "時尊者。現身說偈。一法一切法。一切一法攝。",
    "T48n2016_097:0939a14": "吾身非有無。何分一切塔。又傳法偈云。認得",
    "T48n2016_097:0939a15": "心性時。可說不思議。了了無所得。得時不說",
    "T48n2016_097:0939a16": "知。第二十四祖師子尊者傳法偈云。正說",
    "T48n2016_097:0939a17": "知見時。知見俱是心。當心即知見。知見即于",
    "T48n2016_097:0939a18": "今。第二十五祖婆舍多尊者傳法偈云。聖",
    "T48n2016_097:0939a19": "人說知見。當境無非是。我今悟真性。無道亦",
    "T48n2016_097:0939a20": "無理。第二十六祖不如密多尊者傳法偈云。",
    "T48n2016_097:0939a21": "真性心地藏。無頭亦無尾。應緣而化物。方便",
    "T48n2016_097:0939a22": "呼為智。第二十七祖般若多羅尊者傳法偈",
    "T48n2016_097:0939a23": "云。心地生諸種。因事復因理。果滿菩提圓。華",
    "T48n2016_097:0939a24": "開世界起。西天波羅提尊者。化異見王。現",
    "T48n2016_097:0939a25": "神通力。乘雲至王殿前。爾時大王。問乘雲者",
    "T48n2016_097:0939a26": "曰。汝為是邪。汝為是正。波羅提尊者答曰。我",
    "T48n2016_097:0939a27": "非邪正。而來正邪。大王。若正。我無邪正。王又",
    "T48n2016_097:0939a28": "問曰。何者是佛。波羅提曰。見性是佛。王曰。",
    "T48n2016_097:0939a29": "師見性不。波羅提曰。我見佛性。王曰。性在何",
    "T48n2016_097:0939b01": "處。波羅提曰。性在作用。王曰。是何作用。今",
    "T48n2016_097:0939b02": "不覩見。波羅提曰。今現作用。王自不識。王",
    "T48n2016_097:0939b03": "曰。師既所見云有作用。當於我處而有之不。",
    "T48n2016_097:0939b04": "波羅提曰。王若作用。現前總是。王若不用。體",
    "T48n2016_097:0939b05": "亦難見。王曰。若當用之。幾處出現。師曰。若出",
    "T48n2016_097:0939b06": "用時。當有其八。卓立雲端。以偈告曰。在胎曰",
    "T48n2016_097:0939b07": "身。處世名人。在眼曰見。在耳曰聞。在鼻辯",
    "T48n2016_097:0939b08": "氣。在口談論。在手執捉。在脚運奔。遍現俱該",
    "T48n2016_097:0939b09": "法界。收攝不出微塵。識者知是佛性。不識者",
    "T48n2016_097:0939b10": "喚作精魂。此土初祖菩提達磨多羅。南天",
    "T48n2016_097:0939b11": "竺國王第三之子。常好理論。心念眾生。而不",
    "T48n2016_097:0939b12": "識佛。又自歎曰。世有形法。而易了之。唯佛心",
    "T48n2016_097:0939b13": "法。難有會者。爾時般若多羅尊者。至于其國。",
    "T48n2016_097:0939b14": "王賜一寶珠。其珠光明。璨然殊妙。尊者見已。",
    "T48n2016_097:0939b15": "用珠試曰。此寶珠者。有大光明。能照于物。更",
    "T48n2016_097:0939b16": "有好珠。能勝此不。菩提多羅曰。此是世寶。未",
    "T48n2016_097:0939b17": "得為上。於諸光中。智光為上。此是世明。未得",
    "T48n2016_097:0939b18": "為上。於諸明中。心明第一其此珠者。所有光",
    "T48n2016_097:0939b19": "明。不能自照。要假智光。智辯於此。既辯此已。",
    "T48n2016_097:0939b20": "即知是珠。既知是珠。即明其寶。若明其寶。寶",
    "T48n2016_097:0939b21": "不自寶。若辯其珠。珠不自珠。珠不自珠者。要",
    "T48n2016_097:0939b22": "假智珠而辯世珠。寶不自寶者。要假法寶以",
    "T48n2016_097:0939b23": "明俗寶。然則師有其道。其寶既現。眾生有道。",
    "T48n2016_097:0939b24": "心寶亦然。尊者異之。因出家悟道。遂行化此",
    "T48n2016_097:0939b25": "土。寶誌識是傳佛心印觀音聖人。師述安心",
    "T48n2016_097:0939b26": "法門云。迷時人逐法。解時法逐人。解則識攝",
    "T48n2016_097:0939b27": "色。迷則色攝識。但有心分別計校自心現量",
    "T48n2016_097:0939b28": "者。悉皆是夢。若識心寂滅無一動念處。是名",
    "T48n2016_097:0939b29": "正覺。問。云何自心現。答。見一切法有。有自",
    "T48n2016_097:0939c01": "不有。自心計作有。見一切法無。無自不無。自",
    "T48n2016_097:0939c02": "心計作無。乃至一切法亦如是。並是自心計",
    "T48n2016_097:0939c03": "作有。自心計作無。又若人造一切罪。自見己",
    "T48n2016_097:0939c04": "之法王。即得解脫。若從事上得解者。氣力壯。",
    "T48n2016_097:0939c05": "從事中見法者。即處處不失念。從文字解者。",
    "T48n2016_097:0939c06": "氣力弱。即事即法者。深從汝種種運為。跳踉",
    "T48n2016_097:0939c07": "顛蹶。悉不出法界。亦不入法界。若以界入界。",
    "T48n2016_097:0939c08": "即是癡人。凡有所施為。終不出法界心。何以",
    "T48n2016_097:0939c09": "故。心體是法界故。問。世間人種種學問。云",
    "T48n2016_097:0939c10": "何不得道。答。由見己故。不得道。己者我也。至",
    "T48n2016_097:0939c11": "人逢苦不憂。遇樂不喜。由不見己故。所以不",
    "T48n2016_097:0939c12": "知苦樂者。由亡己故。得至虛無。己自尚亡。更",
    "T48n2016_097:0939c13": "有何物而不亡也。問。諸法既空。阿誰修道。答。",
    "T48n2016_097:0939c14": "有阿誰。須修道。若無阿誰。即不須修道。阿誰",
    "T48n2016_097:0939c15": "者。亦我也。若無我者。逢物不生是非。是者",
    "T48n2016_097:0939c16": "我自是。而物非是也。非者我自非。而物非",
    "T48n2016_097:0939c17": "非也。即心無心。是為通達佛道。即物不起見。",
    "T48n2016_097:0939c18": "名為達道。逢物直達知其本原。此人慧眼開。",
    "T48n2016_097:0939c19": "智者任物不任己。即無取捨違順。愚者任己",
    "T48n2016_097:0939c20": "不任物。即有取捨違順。不見一物。名為見道。",
    "T48n2016_097:0939c21": "不行一物。名為行道。即一切處無。處即是法",
    "T48n2016_097:0939c22": "處。即作處無作處。無作法。即見佛。若見相時。",
    "T48n2016_097:0939c23": "則一切處見鬼。取相故墮地獄。觀法故得解",
    "T48n2016_097:0939c24": "脫。若見憶想分別。即受鑊湯爐炭等事。現",
    "T48n2016_097:0939c25": "見生死相。若見法界性。即涅槃性。無憶想分",
    "T48n2016_097:0939c26": "別。即是法界性。心非色。故非有。用而不廢。故",
    "T48n2016_097:0939c27": "非無。又用而常空。故非有。空而常用。故非無。",
    "T48n2016_097:0939c28": "傳法偈云。吾本來茲土。傳法救迷情。一華",
    "T48n2016_097:0939c29": "開五葉。結果自然成。第二祖可大師云。凡夫",
    "T48n2016_097:0940a01": "謂古異今。謂今異古。復離四大。更有法身。解",
    "T48n2016_097:0940a02": "時。即今五陰心。是圓淨涅槃。此心具足萬行。",
    "T48n2016_097:0940a03": "正稱大宗。傳法偈云。本來緣有地。因地種華",
    "T48n2016_097:0940a04": "生。本來無有種。華亦不能生。第三祖璨大",
    "T48n2016_097:0940a05": "師傳法偈云。華種雖因地。從地種華生。若無",
    "T48n2016_097:0940a06": "人下種。華種盡無生。第四祖道信大師云。",
    "T48n2016_097:0940a07": "夫欲識心定者。正坐時知坐是心。知有妄起",
    "T48n2016_097:0940a08": "是心。知無妄起是心。知無內外是心。理盡歸",
    "T48n2016_097:0940a09": "心。心既清淨。淨即本性。內外唯一心。是智慧",
    "T48n2016_097:0940a10": "相。明了無動心。名自性定。又示融大師云。",
    "T48n2016_097:0940a11": "百千妙門。同歸方寸。恒沙功德。總在心原。一",
    "T48n2016_097:0940a12": "切定門。一切慧門。一切行門。悉皆具足。神通",
    "T48n2016_097:0940a13": "妙用。並在汝心。傳法偈云。華種有生性。因地",
    "T48n2016_097:0940a14": "華生生。大緣與性合。當生生不生。第五祖",
    "T48n2016_097:0940a15": "弘忍大師云。欲知法要。心是十二部經之根",
    "T48n2016_097:0940a16": "本。唯有一乘法。一承者。一心是。但守一心。即",
    "T48n2016_097:0940a17": "心真如門。一切法行。不出自心。唯心自知。心",
    "T48n2016_097:0940a18": "無形色。諸祖只是以心傳心。達者印可。更無",
    "T48n2016_097:0940a19": "別法。又云。一切由心。邪正在己。不思一物。即",
    "T48n2016_097:0940a20": "是本心。唯智能知。更無別行。傳法偈云。有情",
    "T48n2016_097:0940a21": "來下種。因地果還生。無情既無種。無性亦無",
    "T48n2016_097:0940a22": "生。第六祖慧能大師云。汝等諸人。自心是",
    "T48n2016_097:0940a23": "佛。更莫狐疑。心外更無一法而能建立。皆是",
    "T48n2016_097:0940a24": "自心生萬種法。經云。心生種種法生。其法無",
    "T48n2016_097:0940a25": "二其心亦然。其道清淨。無有諸相。汝莫觀淨。",
    "T48n2016_097:0940a26": "及空其心。此心無一無可取捨。行住坐臥。",
    "T48n2016_097:0940a27": "皆一直心。即是淨土。依吾語者。決定菩提。傳",
    "T48n2016_097:0940a28": "法偈云。心地含諸種。普雨悉皆生。頓悟華情",
    "T48n2016_097:0940a29": "已。菩提果自成。讓大師云。一切萬法。皆從心",
    "T48n2016_097:0940b01": "生。若達心地。所作無礙。汝今此心。即是佛故。",
    "T48n2016_097:0940b02": "達磨西來。唯傳一心之法。三界唯心。森羅",
    "T48n2016_097:0940b03": "及萬像。一法之所印。凡所見色。皆是自心。心",
    "T48n2016_097:0940b04": "不自心。因色故心。汝可隨時。即事即理。都無",
    "T48n2016_097:0940b05": "所礙。菩提道果。亦復如是。從心所生。即名為",
    "T48n2016_097:0940b06": "色。知色空故。生即不生。馬大師問曰。如何用",
    "T48n2016_097:0940b07": "意合禪定無相三昧。師曰。汝若學心地法門。",
    "T48n2016_097:0940b08": "猶如下種。我說法要。譬如天澤。汝緣合故。當",
    "T48n2016_097:0940b09": "見于道。馬大師又問曰。和尚云。見道。道非色",
    "T48n2016_097:0940b10": "故。云何能覩。師曰。心地法眼。能見于道。無相",
    "T48n2016_097:0940b11": "三昧。亦復然矣。馬大師曰。有成壞不。師曰。若",
    "T48n2016_097:0940b12": "契此道。無始無終。不成不壞。不聚不散。不長",
    "T48n2016_097:0940b13": "不短。不靜不亂。不急不緩。若如是解當名為",
    "T48n2016_097:0940b14": "道。汝受吾教。聽吾偈言。心地含諸種。遇澤",
    "T48n2016_097:0940b15": "悉皆萠。三昧華無相。何壞復何成。吉州思",
    "T48n2016_097:0940b16": "和尚云。即今語言。即是汝心。此心是佛。是實",
    "T48n2016_097:0940b17": "相法身佛。經云。有三阿僧祇百千名號。隨世",
    "T48n2016_097:0940b18": "界應處立名。如隨色摩尼珠。觸青即青。觸黃",
    "T48n2016_097:0940b19": "即黃。寶本色。如指不自觸。刀不自割。鏡不自",
    "T48n2016_097:0940b20": "照。隨像所現之處。各各不同。得名優劣不同。",
    "T48n2016_097:0940b21": "此心與虛空齊壽。若入三昧門。無不是三昧。",
    "T48n2016_097:0940b22": "若入無相門。總是無相。隨立之處。盡得宗門。",
    "T48n2016_097:0940b23": "語言啼笑。屈伸俯仰。各從性海所發。故得宗",
    "T48n2016_097:0940b24": "名。相好之佛。是因果佛。即實相佛家用。經云。",
    "T48n2016_097:0940b25": "三十二相。八十種好。皆從心想生。亦云。法",
    "T48n2016_097:0940b26": "性家焰。又云。法性功勳。隨其心淨。即佛土淨。",
    "T48n2016_097:0940b27": "諸念若生。隨念得果。應物而現。謂之如來。隨",
    "T48n2016_097:0940b28": "應而去。故無所求一切時中。更無一法可得。",
    "T48n2016_097:0940b29": "自是得法。不以得更得。是以法不知法。法不",
    "T48n2016_097:0940c01": "聞法。平等即佛。佛即平等。不以平等更行平",
    "T48n2016_097:0940c02": "等。故云獨一無伴。迷時迷於悟。悟時悟於迷。",
    "T48n2016_097:0940c03": "迷還自迷。悟還自悟。無有一法不從心生。無",
    "T48n2016_097:0940c04": "有一法不從心滅。是以迷悟總在一心。故云",
    "T48n2016_097:0940c05": "一塵含法界。非心非佛者。真為本性過諸數",
    "T48n2016_097:0940c06": "量。非聖無辯。辯所不能言。無佛可作。無道",
    "T48n2016_097:0940c07": "可修。經云。若知如來常不說法。是名具足多",
    "T48n2016_097:0940c08": "聞。即見自心具足多聞。故草木有佛性者。皆",
    "T48n2016_097:0940c09": "是一心。飯食作佛事。衣服作佛事。故。嵩",
    "T48n2016_097:0940c10": "山安和尚。昔讓和尚與坦然禪師。在荊州玉",
    "T48n2016_097:0940c11": "泉聽律。二人共相謂言。我聞禪宗。最上佛乘。",
    "T48n2016_097:0940c12": "何必局此小宗。而失大理。遂乃雲遊。博問先",
    "T48n2016_097:0940c13": "知。至嵩山宗和尚處。問。如何是祖師西來意",
    "T48n2016_097:0940c14": "旨。師云。何不問自。家意旨。問他別人意旨。",
    "T48n2016_097:0940c15": "作什麼。問。如何是坦然意旨。師云。汝須密作",
    "T48n2016_097:0940c16": "用。問。如何是密作用。伏請指示。師舉視之。",
    "T48n2016_097:0940c17": "二人當時大悟。崛多三藏。師因行至太原。",
    "T48n2016_097:0940c18": "定襄縣。歷村。見秀大師弟子。結草為庵。獨坐。",
    "T48n2016_097:0940c19": "觀心。師問。作什麼。對云。看靜。師曰。看者何",
    "T48n2016_097:0940c20": "人。靜者何物。其僧無對。問。此理如何。乞師",
    "T48n2016_097:0940c21": "指示。師曰。何不自看。何不自靜。師見根性遲",
    "T48n2016_097:0940c22": "迴。乃曰。汝師是誰。對云。秀和尚。師曰。汝師",
    "T48n2016_097:0940c23": "只教此法。為當別有意旨。云。只教某看靜。",
    "T48n2016_097:0940c24": "師曰。西天下劣外道所習之法。此土以為禪",
    "T48n2016_097:0940c25": "宗。也。大誤人。其僧問三藏。師是誰。師曰。六",
    "T48n2016_097:0940c26": "祖。又云。正法難聞。汝何不往彼中。其僧聞",
    "T48n2016_097:0940c27": "師示訓。便往曹谿。禮見六祖具陳上事。祖曰。",
    "T48n2016_097:0940c28": "誠如崛多所言。汝何不自看。何不自靜。教誰",
    "T48n2016_097:0940c29": "靜汝。言下大悟。智策和尚。遊行北地。遇見",
    "T48n2016_097:0941a01": "五祖下智隍禪師。二十年修定。師問。在此間",
    "T48n2016_097:0941a02": "作什麼。隍云。入定。師云。入定者。為有心入",
    "T48n2016_097:0941a03": "也。為無心入也。若有心入者。即一切有情悉",
    "T48n2016_097:0941a04": "皆有心。亦合得定。若言無心入者。一切無情。",
    "T48n2016_097:0941a05": "亦合得定。隍曰。吾正入定之時。不見有有無",
    "T48n2016_097:0941a06": "之心。師曰。若不見有有無之心。即是常定。不",
    "T48n2016_097:0941a07": "應更有出入。隍無對。却問。汝師是誰。云六",
    "T48n2016_097:0941a08": "祖。問。汝師以何法為禪定。師曰。妙湛圓寂。體",
    "T48n2016_097:0941a09": "用如如。五陰本空。六塵非有。不出不入。不定",
    "T48n2016_097:0941a10": "不亂。禪性無住。離住禪寂。禪性無生。離生禪",
    "T48n2016_097:0941a11": "想。心如虛空。亦無虛空之量。隍聞此說。未息",
    "T48n2016_097:0941a12": "疑心。遂振錫南行。直往曹谿禮見六祖。祖乃",
    "T48n2016_097:0941a13": "亦如上說。隍於言下大悟。南嶽思大和尚",
    "T48n2016_097:0941a14": "云。若言學者。先須通心。心若得通。一切法一",
    "T48n2016_097:0941a15": "時盡通。聞說淨不生淨念。即是本自淨。聞說",
    "T48n2016_097:0941a16": "空。不取空。譬如鳥飛於空。若住於空。必有墮",
    "T48n2016_097:0941a17": "落之患。無住。是本自性體寂。而生其心。是照",
    "T48n2016_097:0941a18": "用。即寂是自性定。即照是自性慧。即定是慧",
    "T48n2016_097:0941a19": "體。即慧是定用。離定無別慧。離慧無別定。即",
    "T48n2016_097:0941a20": "定之時即是慧。即慧之時即是定。即定之時",
    "T48n2016_097:0941a21": "無有定。即慧之時無有慧。何以故。性自如故。",
    "T48n2016_097:0941a22": "如燈光雖有二名。其體不別。即燈是光。即光",
    "T48n2016_097:0941a23": "是燈。離燈無別光。離光無別燈。即燈是光體。",
    "T48n2016_097:0941a24": "即光是燈用。即定慧雙修。不相去離。牛頭",
    "T48n2016_097:0941a25": "融大師絕觀論問云。何者是心。答。六根所觀。",
    "T48n2016_097:0941a26": "並悉是心。問。心若為。答。心寂滅。問。何者為",
    "T48n2016_097:0941a27": "體。答。心為體。問。何者為宗。答。心為宗。問。何",
    "T48n2016_097:0941a28": "者為本。答。心為本。問。若為是定慧雙遊。云。",
    "T48n2016_097:0941a29": "心性寂滅為定。常解寂滅為慧。問。何者是",
    "T48n2016_097:0941b01": "智。云境起解是智。何者是境。云。自身心性為",
    "T48n2016_097:0941b02": "境。問。何者是舒。云。照用為舒。何者為卷。云。",
    "T48n2016_097:0941b03": "心寂滅。無去來為卷。舒則彌遊法界。卷則定",
    "T48n2016_097:0941b04": "跡難尋。問。何者是法界。云。邊表不可得。名為",
    "T48n2016_097:0941b05": "法界。法照禪師云。經云。三阿僧祇百千名",
    "T48n2016_097:0941b06": "號。皆是如來異名。即真心之別稱也。又經云。",
    "T48n2016_097:0941b07": "萬法不出一心。此義是也。夫縛從心縛。解從",
    "T48n2016_097:0941b08": "心解。縛解從心。不關餘事。出要之術。唯有觀",
    "T48n2016_097:0941b09": "心。乃至若舉一心門。一切唯一心。若一法非",
    "T48n2016_097:0941b10": "心。則是心外有。誰能在心外。別制一條者。",
    "T48n2016_097:0941b11": "梵禪師云。若知一切法皆是法。即得解脫。眼",
    "T48n2016_097:0941b12": "是法。色是法。經云。不見法。還與法作繫縛。亦",
    "T48n2016_097:0941b13": "不見法。還與法作解脫。藏禪師云。於一切",
    "T48n2016_097:0941b14": "法無所得者。即心是道。眼不得一切色。耳不",
    "T48n2016_097:0941b15": "得一切聲。緣禪師云。譬如家中有大石。尋常",
    "T48n2016_097:0941b16": "坐臥。或作佛像。心作佛解。畏罪不敢坐。皆是",
    "T48n2016_097:0941b17": "意識筆頭畫作。自忙自怕。石中實無罪福。安",
    "T48n2016_097:0941b18": "禪師云。直心是道。何以故。直念直用。更不觀",
    "T48n2016_097:0941b19": "空。亦不求方便。經云。直視不見。直念不思。",
    "T48n2016_097:0941b20": "直受不行。直說不煩。覺禪師云。若悟心",
    "T48n2016_097:0941b21": "無所屬。即得道跡。眼見一切色。眼不屬一切",
    "T48n2016_097:0941b22": "色。是自性解脫。經云。一切法不相屬故。心與",
    "T48n2016_097:0941b23": "一切法。各不相知。圓寂尼云。一切法唯心無",
    "T48n2016_097:0941b24": "對。即自性解脫。經云。一切法不與眼作對。何",
    "T48n2016_097:0941b25": "以故。法不見法。法不知法。堯禪師云。了心",
    "T48n2016_097:0941b26": "識性。自體恒真。所緣念處。無非佛法。朗禪",
    "T48n2016_097:0941b27": "師云。凡有所見。皆自心現。道似何物。而欲修",
    "T48n2016_097:0941b28": "之。煩惱似何物。而欲斷之。稠禪師云。一切外",
    "T48n2016_097:0941b29": "緣。名無定相。是非生滅。一由自心。若自心不",
    "T48n2016_097:0941c01": "心。誰嫌是非。能所俱無。即諸相恒寂。慧慈",
    "T48n2016_097:0941c02": "禪師云。夫法性者。大道也。法是法身。性是覺",
    "T48n2016_097:0941c03": "性。即眾生自然性也。是以金剛般若。如大火",
    "T48n2016_097:0941c04": "聚。三昧焰焰諸累莫入。故稱天上天下。唯我",
    "T48n2016_097:0941c05": "獨尊。慧滿禪師云。諸佛說心。令知心相是",
    "T48n2016_097:0941c06": "虛妄法。今乃重加心相。深違佛意。又增論議。",
    "T48n2016_097:0941c07": "殊乖大理。常齎四卷楞伽經。以為心要。隨",
    "T48n2016_097:0941c08": "說隨行。",
    "T48n2016_097:0941c09": "宗鏡錄卷第九十七"
}