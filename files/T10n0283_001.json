{
    "T10n0283_001:0454b03": "菩薩十住行道品一卷",
    "T10n0283_001:0454b05": "西晉三藏竺法護譯",
    "T10n0283_001:0454b06": "曇昧摩提菩薩持佛威神，便於佛前入是",
    "T10n0283_001:0454b07": "阿難波渝迦三昧，悉見十方諸佛——十方諸佛",
    "T10n0283_001:0454b08": "者，其數如千佛剎塵等；一塵者為一佛剎，一",
    "T10n0283_001:0454b09": "佛剎如是十方四面——見十方諸佛皆悉言：「善",
    "T10n0283_001:0454b10": "哉，善哉！曇昧摩提菩薩！」十方諸佛皆賜與智",
    "T10n0283_001:0454b11": "慧，悉語曇昧摩提菩薩言：「是釋迦文佛前世",
    "T10n0283_001:0454b12": "本願所結成功德威神使若益。諸經益者，",
    "T10n0283_001:0454b13": "佛威神益。深入經處，悉示諸十方虛空法，心",
    "T10n0283_001:0454b14": "無所著；悉入無所罣礙中、悉入大道中，疾近",
    "T10n0283_001:0454b15": "逮佛；悉知諸經、諸十方人所思想；悉學知",
    "T10n0283_001:0454b16": "十方諸所說經，皆悉知用。是故，悉為諸菩薩",
    "T10n0283_001:0454b17": "等說菩薩十法住，悉及得持佛威神，悉能說。」",
    "T10n0283_001:0454b18": "爾時，曇昧摩提菩薩所語說，無所罣礙、無所",
    "T10n0283_001:0454b19": "難也；無有盡儩時、無有能升量者、無有極",
    "T10n0283_001:0454b20": "止時；無有能逮者、無有能得長短者；未曾",
    "T10n0283_001:0454b21": "有忘時、無不得明者，悉等無異；無有懈慢",
    "T10n0283_001:0454b22": "時，眾所不能及。持是三昧力，十方諸佛等皆",
    "T10n0283_001:0454b23": "各各伸右手著曇昧摩提菩薩頭上，以曇昧",
    "T10n0283_001:0454b24": "摩提菩薩使於三昧中覺，便語菩薩言：「諸",
    "T10n0283_001:0454b25": "佛子皆聽，菩薩舍甚大，悉如虛空。經處何因",
    "T10n0283_001:0454b26": "菩薩舍甚大——過去諸佛悉那中生、當來諸佛",
    "T10n0283_001:0454b27": "悉那中生、今現在諸佛悉那中生？何因菩薩",
    "T10n0283_001:0454b28": "入大道中？從何因緣入是大道中？何因正爾？",
    "T10n0283_001:0454b29": "「菩薩有十法住，用分別如過去當來今現在",
    "T10n0283_001:0454c01": "佛等所說。何等為諸菩薩十法住？",
    "T10n0283_001:0454c02": "「第一者、波藍耆兜波菩薩法住。",
    "T10n0283_001:0454c03": "「第二者、名阿闍浮菩薩法住。",
    "T10n0283_001:0454c04": "「第三者、名渝阿闍菩薩法住。",
    "T10n0283_001:0454c05": "「第四者、名闍摩期菩薩法住。",
    "T10n0283_001:0454c06": "「第五者、名波渝三般菩薩法住。",
    "T10n0283_001:0454c07": "「第六者、名阿耆三般菩薩法住。",
    "T10n0283_001:0454c08": "「第七者、名阿惟越致菩薩法住。",
    "T10n0283_001:0454c09": "「第八者、名鳩摩羅浮童男菩薩法住。",
    "T10n0283_001:0454c10": "「第九者、名渝羅闍菩薩法住。",
    "T10n0283_001:0454c11": "「第十者、名阿惟顏菩薩法住。",
    "T10n0283_001:0454c12": "「一、何等為波藍耆兜波菩薩法住者？上頭見",
    "T10n0283_001:0454c13": "佛端政無比，視面色無有厭時，無有及逮",
    "T10n0283_001:0454c14": "者、尊貴無有能過者、飛無有能過者、所教授",
    "T10n0283_001:0454c15": "無有能過者。是菩薩見佛威神儀法如是，使",
    "T10n0283_001:0454c16": "稍入佛道中轉開導之，皆隨其意教度。既",
    "T10n0283_001:0454c17": "見勤苦者皆愍傷，稍稍近曉佛語信向之。新",
    "T10n0283_001:0454c18": "發起意學佛道，悉欲得了佛智十難處，悉",
    "T10n0283_001:0454c19": "欲逮得知之何等為十難處十種力。「波藍耆",
    "T10n0283_001:0454c20": "兜波菩薩教有十事。何等為十事？一者、當供",
    "T10n0283_001:0454c21": "養佛諸菩薩，二者、隨其所樂當教語，三者、所",
    "T10n0283_001:0454c22": "生處皆尊貴，四者、天上天下一無有能及",
    "T10n0283_001:0454c23": "者，五者、佛所有智悉當逮得，六者、波羅世",
    "T10n0283_001:0454c24": "所生處常見無央數佛，七者、所有深三昧經",
    "T10n0283_001:0454c25": "悉當逮得，八者、死生道無邊幅處以來，九者、",
    "T10n0283_001:0454c26": "命既去不久，十者、若悉當度脫十方人。所以",
    "T10n0283_001:0454c27": "者何？益入於佛法中故。",
    "T10n0283_001:0454c28": "「二、何等為阿闍浮菩薩法住者？有十意念十",
    "T10n0283_001:0454c29": "方人。何等為十意？一者、悉念世間人善，二",
    "T10n0283_001:0455a01": "者、淨潔心，三者、皆安隱心，四者、柔軟心，五者、",
    "T10n0283_001:0455a02": "悉愛等，六者、心念但欲施與人，七者、心悉當",
    "T10n0283_001:0455a03": "護，八者、心念人與我身無異，九者、心念十方",
    "T10n0283_001:0455a04": "人我觀如師，十者、心念十方人視如佛。阿闍",
    "T10n0283_001:0455a05": "浮菩薩法當多學經；既多學經，以當獨處止；",
    "T10n0283_001:0455a06": "既獨處止，當與善師從事；既與善師從事，當",
    "T10n0283_001:0455a07": "在善師邊；既在善師邊，當易使；既易使，當隨",
    "T10n0283_001:0455a08": "時；既隨所作為，當勇所作為；既勇，當學入",
    "T10n0283_001:0455a09": "慧中；既學入慧中，以所受法當悉持；既當悉",
    "T10n0283_001:0455a10": "持法，當不忘；既不忘，當安隱處止。所以者",
    "T10n0283_001:0455a11": "何？益於閔傷十方人故。「三、何等為渝阿闍菩",
    "T10n0283_001:0455a12": "薩法住者？入於諸法中用十事。何等為十事？",
    "T10n0283_001:0455a13": "一者、諸所有皆無常，二者、諸所有皆勤苦，三",
    "T10n0283_001:0455a14": "者、諸所有皆虛空，四者、諸所有皆非我所，五",
    "T10n0283_001:0455a15": "者、諸所有皆無所住，六者、諸所有皆無利，七",
    "T10n0283_001:0455a16": "者、諸所有皆無所止，八者、諸所有皆無有處，",
    "T10n0283_001:0455a17": "九者、諸所有皆無所著，十者、諸所有皆無所",
    "T10n0283_001:0455a18": "有，諸法悉入中不復還。「渝阿闍菩薩教法悉",
    "T10n0283_001:0455a19": "當念於十方人；念於十方人已，悉當念法處；",
    "T10n0283_001:0455a20": "念法處已，悉當念諸佛剎；念諸佛剎已，悉當",
    "T10n0283_001:0455a21": "念地法；念地法已，悉當念水法；念水法已，悉",
    "T10n0283_001:0455a22": "當念火法；念火法已，悉當念風法；念風法已，",
    "T10n0283_001:0455a23": "悉當念欲法；念欲法已，悉當念色法；念色法",
    "T10n0283_001:0455a24": "已，當念無有欲色法處；念無所欲色法處已，",
    "T10n0283_001:0455a25": "心無所貪。所以者何？用是故悉當法明。",
    "T10n0283_001:0455a26": "「四、何等為闍摩期菩薩法住者？常念於佛處生，",
    "T10n0283_001:0455a27": "有十事。何等為十事？一者、不復還，二者、多深",
    "T10n0283_001:0455a28": "慈於佛，三者、深思惟法，四者、皆視十方人慈",
    "T10n0283_001:0455a29": "心，五者、思惟十方了無所有，六者、十方佛剎",
    "T10n0283_001:0455b01": "皆虛空，七者、宿命所作了無所有，八者、諸所",
    "T10n0283_001:0455b02": "有皆虛空，譬如作幻耳，九者、諸所有勤苦無",
    "T10n0283_001:0455b03": "所有，十者、泥洹虛空無所有。用是故生於佛",
    "T10n0283_001:0455b04": "法中，是為闍摩期菩薩教法。「過去諸佛虛空",
    "T10n0283_001:0455b05": "無所有、當來諸佛虛空無所有、今現在諸佛",
    "T10n0283_001:0455b06": "虛空無所有；過去諸佛法無所有、當來諸佛",
    "T10n0283_001:0455b07": "法無所有、今現在諸佛法無所有；過去諸佛",
    "T10n0283_001:0455b08": "法念從何所出生？索了無所有；當來諸佛法",
    "T10n0283_001:0455b09": "念從何所出生？索了無所有；今現在諸佛法",
    "T10n0283_001:0455b10": "念從何所生？索了無所有。諸佛法等悉了無所",
    "T10n0283_001:0455b11": "有。所以者何？是三世法等皆了，無所有一。",
    "T10n0283_001:0455b12": "「五、何等為波渝三般菩薩法住者？所作功德",
    "T10n0283_001:0455b13": "悉度十方人，有十事。何等為十事？一者、悉護",
    "T10n0283_001:0455b14": "十方人，二者、悉令十方人善，三者、悉念十方",
    "T10n0283_001:0455b15": "人命安隱，四者、悉愛十方人，五者、悉哀十方",
    "T10n0283_001:0455b16": "人，六者、悉教十方人莫使作惡，七者、悉引十",
    "T10n0283_001:0455b17": "方人著菩薩道中，八者、悉清淨於十方人，九",
    "T10n0283_001:0455b18": "者、悉度十方人，十者、悉脫十方人令般泥洹。",
    "T10n0283_001:0455b19": "「不可復計十方人、不可復數十方人、不可復",
    "T10n0283_001:0455b20": "議十方人、不可復稱十方人、不可復量十方",
    "T10n0283_001:0455b21": "人、了不可議說十方人。何等為十方人者？都",
    "T10n0283_001:0455b22": "盧十方人皆虛空人、皆非我所人、皆無所有",
    "T10n0283_001:0455b23": "人，皆所有、皆無他奇。所以者何？心無所著",
    "T10n0283_001:0455b24": "故。",
    "T10n0283_001:0455b25": "「六、何等為阿耆三般菩薩法住者？有十法深",
    "T10n0283_001:0455b26": "慈心哀。何等為十法？一者、用說佛善惡，心無",
    "T10n0283_001:0455b27": "有異，二者、說法善、說法惡，心無有異，三者、說",
    "T10n0283_001:0455b28": "菩薩善、說菩薩惡，心無有異，四者、求菩薩道、人",
    "T10n0283_001:0455b29": "共相道善惡，心無有異，五者、中有人言十方",
    "T10n0283_001:0455c01": "人多、十方人少，心無有異，六者、都十方人轉",
    "T10n0283_001:0455c02": "相道善惡，心無有異，七者、中有人說言十方",
    "T10n0283_001:0455c03": "人易脫、難脫，心無有異，八者、說法多、說法少，",
    "T10n0283_001:0455c04": "心無有異，九者、說法壞、說法不壞，心無有異，",
    "T10n0283_001:0455c05": "十者、有法處、無法處，心無有異。是菩薩當學",
    "T10n0283_001:0455c06": "是諸法無有處。「復有十事。何等為十事？一者、",
    "T10n0283_001:0455c07": "諸法無有處，二者、諸法不可得見處，三者、學",
    "T10n0283_001:0455c08": "諸法譬如化作，四者、諸法皆虛空，五者、諸法",
    "T10n0283_001:0455c09": "若干種虛空，六者、諸法無有罣礙極虛空處，",
    "T10n0283_001:0455c10": "七者、諸法譬若幻所化，八者、諸法譬夢中所",
    "T10n0283_001:0455c11": "有，九者、諸法不可計，十者諸法無所有不可",
    "T10n0283_001:0455c12": "得視。所以者何？益深入佛法中無有能勝",
    "T10n0283_001:0455c13": "者。",
    "T10n0283_001:0455c14": "「七、阿惟越致菩薩者何等法住？菩薩聞十事",
    "T10n0283_001:0455c15": "堅住。何等為十事？一者、有佛無佛不動還，二",
    "T10n0283_001:0455c16": "者、言有法無法不動還，三者、有菩薩、無菩薩",
    "T10n0283_001:0455c17": "不動還，四者、有求菩薩道者、無有求菩薩道",
    "T10n0283_001:0455c18": "者不動還，五者、持是法得、持是法不得不動",
    "T10n0283_001:0455c19": "還，六者、有諸過去佛、無諸過去佛不動還，七",
    "T10n0283_001:0455c20": "者、有諸當來佛、無諸當來佛不動還，八者、有",
    "T10n0283_001:0455c21": "諸現在佛、無諸現在佛不動還，九者、佛智慧",
    "T10n0283_001:0455c22": "盡、佛智慧不盡不動還，十者、過去世事、當來",
    "T10n0283_001:0455c23": "世事、今現在世事乎若干種、乎一種，心終",
    "T10n0283_001:0455c24": "不復動還。「是菩薩當教令學此十事。何等為",
    "T10n0283_001:0455c25": "十？一者、向一慧入若干慧，二者、持若干慧",
    "T10n0283_001:0455c26": "入一慧，三者、一慧入若干事，四者、從若干事",
    "T10n0283_001:0455c27": "入一慧，五者、持十方人處虛空，六者、持虛",
    "T10n0283_001:0455c28": "空皆入十方人，七者、持思想入不動搖，八者、",
    "T10n0283_001:0455c29": "持不動搖入思想中，九者、持虛空入想中，十",
    "T10n0283_001:0456a01": "者、持想入虛空中。所以者何？諸功德法悉入",
    "T10n0283_001:0456a02": "中，用是故不復動。",
    "T10n0283_001:0456a03": "「八、鳩摩羅浮童男菩薩者為何等法住？菩薩",
    "T10n0283_001:0456a04": "於十事中住。何等十？一者、身所行、口所言、心",
    "T10n0283_001:0456a05": "所念悉淨潔，二者、無有能得長短者，三者、心",
    "T10n0283_001:0456a06": "一反念在欲生何所，四者、十方人知誰慈心",
    "T10n0283_001:0456a07": "者，五者、十方人所信用悉知，六者、十方人若",
    "T10n0283_001:0456a08": "干種悉知，七者、十方人所作為悉知，八者、諸",
    "T10n0283_001:0456a09": "剎土成敗悉知，九者、神足念飛在所到，十者、",
    "T10n0283_001:0456a10": "諸法清淨學。「是菩薩當復學十事。何等為十",
    "T10n0283_001:0456a11": "事？一者、當學知諸佛剎佛剎，二者、當學感動",
    "T10n0283_001:0456a12": "諸佛剎，三者、當學自在所作威神，四者、當",
    "T10n0283_001:0456a13": "學視諸佛剎，五者、當學從一佛剎復至一佛",
    "T10n0283_001:0456a14": "剎，六者、當學往到無央數佛剎，七者、當學知",
    "T10n0283_001:0456a15": "無央數法在所問，八者、當學變化譬如幻自",
    "T10n0283_001:0456a16": "在所作，九者、當學佛音聲響，十者、當學一反",
    "T10n0283_001:0456a17": "念。供養無央佛所即悉遍至到。所以者何？",
    "T10n0283_001:0456a18": "入於一法中多所遣。",
    "T10n0283_001:0456a19": "「九、者渝阿羅闍菩薩者何等法住？菩薩用十",
    "T10n0283_001:0456a20": "事得。何等為十事？一者、諸十方人所出生悉",
    "T10n0283_001:0456a21": "知，二者、十方人所繫恩愛悉知，三者、十方人",
    "T10n0283_001:0456a22": "所念本末所從來悉知，四者、十方人所作為",
    "T10n0283_001:0456a23": "宿命善惡所趣向悉知，五者、若干種諸法悉",
    "T10n0283_001:0456a24": "知，六者、十方人所念若干種變化悉知，七者、",
    "T10n0283_001:0456a25": "諸佛剎壞敗善惡悉知，八者、過去當來今現",
    "T10n0283_001:0456a26": "在無央數世事悉知，九者、十方人等不等悉",
    "T10n0283_001:0456a27": "知，十者、教授十方人說虛空法悉知是。「菩薩",
    "T10n0283_001:0456a28": "復有十處當學知。何等為十處？一者、佛法宮",
    "T10n0283_001:0456a29": "當學，二者、造佛法宮當學，三者、佛宮中所有",
    "T10n0283_001:0456b01": "當學，四者、佛宮中所教勅當學，五者、佛所出",
    "T10n0283_001:0456b02": "入宮當學，六者、法宮當學，七者、法王宮當學，",
    "T10n0283_001:0456b03": "八者、法所教勅當學，九者、安行法王當學，十",
    "T10n0283_001:0456b04": "者、更造作法中王所教勅當承用學。所以者",
    "T10n0283_001:0456b05": "何？心稍稍入佛大道中，所聞法自用教。",
    "T10n0283_001:0456b06": "「十、阿惟顏菩薩者為何法住？菩薩入於",
    "T10n0283_001:0456b07": "十智中悉分別知。何等為十智中？一者、當何",
    "T10n0283_001:0456b08": "因感動無央數佛剎，二者、當明無央數佛剎",
    "T10n0283_001:0456b09": "中事，三者、我日日當置無央數佛剎中菩",
    "T10n0283_001:0456b10": "薩，四者、我日日當度無央數佛剎中人，五者、",
    "T10n0283_001:0456b11": "我當安隱無央數佛剎中眾生，六者、十方人",
    "T10n0283_001:0456b12": "無央數皆聞我聲，七者、悉知十方人民，八",
    "T10n0283_001:0456b13": "者、十方人所思想善惡我悉當知，九者、十方",
    "T10n0283_001:0456b14": "人我悉當內佛道中，十者、十方人我悉當度",
    "T10n0283_001:0456b15": "脫。「渝羅闍菩薩不能及知阿惟顏身所行、口",
    "T10n0283_001:0456b16": "所言、心所念、所作為，了不能及知阿惟顏菩",
    "T10n0283_001:0456b17": "薩事，不能及知神足念、不能知飛，亦不能逮",
    "T10n0283_001:0456b18": "知阿惟顏菩薩過去當來今現在事，亦不能",
    "T10n0283_001:0456b19": "逮知所念佛剎，亦不能逮知心所念、所行為",
    "T10n0283_001:0456b20": "智慧用十事。渝羅闍菩薩不能逮知阿惟顏",
    "T10n0283_001:0456b21": "菩薩所行事，是阿惟顏菩薩逮入佛十智中。",
    "T10n0283_001:0456b22": "「何等為十智中？一者、過去當來今現在無端",
    "T10n0283_001:0456b23": "亟從佛學，二者、諸佛法悉具足從佛學，三",
    "T10n0283_001:0456b24": "者、諸法處無所罣礙從佛學，四者、諸法處無",
    "T10n0283_001:0456b25": "邊幅無崖底從佛學，五者、諸所有剎土我",
    "T10n0283_001:0456b26": "悉當護持是功德威神從佛學，六者、不可復",
    "T10n0283_001:0456b27": "計剎土處無邊幅悉當明知從佛學，七者、十",
    "T10n0283_001:0456b28": "方無央數佛剎悉當安隱從佛學，八者、十方",
    "T10n0283_001:0456b29": "人所行為悉當從佛學，九者、諸法智慧悉入",
    "T10n0283_001:0456c01": "中從佛學，十者、佛所有智慧悉當知從佛",
    "T10n0283_001:0456c02": "學。所以者何？悉具足知，皆曉了佛智慧，都無",
    "T10n0283_001:0456c03": "所復從誰學道，是為阿惟顏以十法菩薩行",
    "T10n0283_001:0456c04": "道如是。」",
    "T10n0283_001:0456c05": "菩薩十住行道經"
}