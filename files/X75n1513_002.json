{
    "X75n1513_002:0269b06": "釋門正統第二",
    "X75n1513_002:0269b08": "良渚沙門　宗鑑　集",
    "X75n1513_002:0269b09": "山門結集祖師章安尊者世家",
    "X75n1513_002:0269b10": "原夫身子為轉法輪將。而同門稱為第二世尊。慶",
    "X75n1513_002:0269b11": "喜得佛覺三昧。而後世美為分缾瀉水。豈不以其",
    "X75n1513_002:0269b12": "父折薪其子克。堪負荷者。誠不易得歟。矧兼此二。",
    "X75n1513_002:0269b13": "敢後揄揚。撰涅槃疏主結集教藏世家。",
    "X75n1513_002:0269b14": "灌頂字法雲。吳姓。台之臨海章安人。生三月能隨母",
    "X75n1513_002:0269b15": "稱三寶名。有僧過門。謂其母曰。此子非凡。即以為名",
    "X75n1513_002:0269b16": "字焉。七歲捨入攝靜寺。為慧拯師弟子。日記萬言。二",
    "X75n1513_002:0269b17": "十具戒。侍智者於光宅。研繹觀門。頻蒙印證。於同門",
    "X75n1513_002:0269b18": "中慧解第一。故能纂其微言。行于後世。葢智者之說",
    "X75n1513_002:0269b19": "法也如雲．如雨。能領．能持唯師而已。私記緣起曰。幸",
    "X75n1513_002:0269b20": "哉灌頂。昔於建業始聽經文。次在江陵奉蒙玄義。晚",
    "X75n1513_002:0269b21": "還台嶺仍值鶴林。荊揚往復。途將萬里。前後補接。纔",
    "X75n1513_002:0269b22": "聞一徧。非但未聞不聞亦乃聞者。未了卷舒。鑽仰彌",
    "X75n1513_002:0269b23": "覺堅高。猶恨緣淺不再不三。咨詢無地。如犢思乳。竝",
    "X75n1513_002:0269b24": "復惟念斯言。若墜將來。可悲涅槃。明若樹若石。今經",
    "X75n1513_002:0269c01": "稱若田若里。聿遵聖典。書而傳之。又著涅槃玄義。自",
    "X75n1513_002:0269c02": "敘曰。大業十年十月。廬於天台之南。管窺智者之義。",
    "X75n1513_002:0269c03": "輙為解釋。運值隋末。寇盜縱橫。海閙山暄。無處紙筆。",
    "X75n1513_002:0269c04": "匿影沃洲。陰林席箭。推度聖文。衣殫食盡。仍蒔粟拾",
    "X75n1513_002:0269c05": "薪。勤兼曉夜。凡歷五載。何日不見兵火。菜食水齋。冰",
    "X75n1513_002:0269c06": "牀雲被。孤居獨處。夢抽思軋卷舒常住之卷。酬報乎",
    "X75n1513_002:0269c07": "身手。讚歎解脫之法。仰謝於心口也。仁壽二年。奉詔",
    "X75n1513_002:0269c08": "入京。九夏弘宣。六宮仰止。遣使送還。賜予良渥。貞觀",
    "X75n1513_002:0269c09": "六年八月七日。終于國清寺。壽七十二。臘五十二。初",
    "X75n1513_002:0269c10": "示疾。室有異香。臨終命弟子曰。彌勒經說世尊般涅",
    "X75n1513_002:0269c11": "槃日。爇眾名香。煙昇若雲。汝多焚香。吾將去矣。因申",
    "X75n1513_002:0269c12": "遺誡。詞理切至。門人感悟。靡不涕零。忽起合掌。如有",
    "X75n1513_002:0269c13": "所敬。口稱安養四聖尊號各十聲。奄然而逝。先是貞",
    "X75n1513_002:0269c14": "觀元年。同學智晞卒臨終曰。吾生兜率天矣。見先師",
    "X75n1513_002:0269c15": "智者寶座行列行皆悉有人。唯一座空。彼天人云。卻後",
    "X75n1513_002:0269c16": "六年。有頂法師來陞此座。計歲論期。審晞不謬。輔行",
    "X75n1513_002:0269c17": "云。大師生存。常願生兜率。臨終乃云觀音來迎。當知",
    "X75n1513_002:0269c18": "軌物隨機。順緣設化。不可一準。是月九日。窆于寺之",
    "X75n1513_002:0269c19": "南山。昔智者當陳時。欲創國清。已標基伐木。未遂所",
    "X75n1513_002:0269c20": "期。囑師修營。一依舊式。大業之初。煬帝南巡。師以梵",
    "X75n1513_002:0269c21": "宇新成。出山迎接。引見慰問。酬對如響。聖眷彌隆。遣",
    "X75n1513_002:0269c22": "員外散騎侍郎張乾威送還。賜物三千段。氈三百領",
    "X75n1513_002:0269c23": "飯僧。落成增飾院宇。壯觀海西。師神用無方。幽顯咸",
    "X75n1513_002:0269c24": "化。有老父染患百藥不瘳。厥子祈救。師焚香轉法華。",
    "X75n1513_002:0270a01": "病者香氣入鼻而愈。樂安嶺南曰。安洲溪深樹密。逕",
    "X75n1513_002:0270a02": "術不通。師留連愛翫。顧而誓曰若斯地坦夷。當來講",
    "X75n1513_002:0270a03": "經。曾未浹旬。白沙徧涌。平如玉鏡。遂講法華光明以",
    "X75n1513_002:0270a04": "酬願。一日擊鐘講涅槃經。海寇忽來。道俗駭散。師怡",
    "X75n1513_002:0270a05": "然自若。渠魁反見門首兵旗耀日。執仗者長丈餘。雄",
    "X75n1513_002:0270a06": "悍奮發。兇徒奔潰。佛隴講暇。與學徒累石為塔。擬別",
    "X75n1513_002:0270a07": "得二片為塔門。有光英者先運一石。咸疑厚大。方欲",
    "X75n1513_002:0270a08": "傍求。師舉杖揮之。即迸為兩。厚薄均等。用充塔戶。宛",
    "X75n1513_002:0270a09": "如符契。師所著述涅槃玄二卷。疏十卷。玄問云。古來",
    "X75n1513_002:0270a10": "傳譯。什師命世升堂入室。一肇而已。肇作涅槃論。世",
    "X75n1513_002:0270a11": "人翫味。卷不釋手。此復云何。答曰。高僧盛德。日月在",
    "X75n1513_002:0270a12": "懷。既不親承。其門難見。然其作論談。大不在小。非三",
    "X75n1513_002:0270a13": "藏也。其言不涉界外。非別圓也。歸宗指極。乃見通教",
    "X75n1513_002:0270a14": "義耳。觀心論疏二卷。式師収在隨函錄中。且云攷其",
    "X75n1513_002:0270a15": "所說。知入品位。然江浙名流。或疑偽矣。八教大意一",
    "X75n1513_002:0270a16": "卷．國清百錄五卷．智者別傳一卷。餘闕本者不能具",
    "X75n1513_002:0270a17": "載。法付智威。吳越國王諡總持尊者。孤山讚云。三月",
    "X75n1513_002:0270a18": "能語。早歲出家。杖揮裂石。言涌白沙。香流愈病。鐘擊",
    "X75n1513_002:0270a19": "摧邪。智晞所覩。推驗無差。淳智贊曰。佛世多聞尊慶",
    "X75n1513_002:0270a20": "喜。天台強記美章安。法王樂說若河傾。法子總持如",
    "X75n1513_002:0270a21": "海納。菜食水齋編大教。冰牀雪被解雄經。亂中結集",
    "X75n1513_002:0270a22": "最苦勞。後人受賜何容易。",
    "X75n1513_002:0270a23": "附九弟",
    "X75n1513_002:0270a24": "普明法師朱姓。會稽人。少小立志。異于常童。聚沙以",
    "X75n1513_002:0270b01": "為福事。刈蒿以為殿塔。有僧乞食。因云。即子既有善",
    "X75n1513_002:0270b02": "性。可向天台山出家。彼有初依菩薩。現身說法。洎大",
    "X75n1513_002:0270b03": "建十四年。踰山越嶺。來入天台。正值智者講次。座眾",
    "X75n1513_002:0270b04": "既散。禮足歸依。願盡此生。為師弟子。智者笑曰。宿緣",
    "X75n1513_002:0270b05": "所牽。今得相遇。於是服勤左右。晨夕無懈。專求禪法。",
    "X75n1513_002:0270b06": "行方等般舟觀音懺摩。誦法華一部。雖隆冬中。身不",
    "X75n1513_002:0270b07": "衣絮。苦節行道。見僧云。汝名法京。未為嘉稱。可改普",
    "X75n1513_002:0270b08": "明。此名曉朗。照了三世。懺訖以啟智者。智者曰。既冥",
    "X75n1513_002:0270b09": "中所示。宜改舊從新。智者往玉泉。令造大鐘充佛隴",
    "X75n1513_002:0270b10": "用。江陵道俗競為經營。臨鑄有盲人來觀。知相不吉",
    "X75n1513_002:0270b11": "摸。開破缺。乃倍土再造。約支體不具者莫來。遂得鏗",
    "X75n1513_002:0270b12": "鉉。聲聞七千里。洎隱國清。取水頗艱。地多礓石。念曰",
    "X75n1513_002:0270b13": "若此石出水。不亦快乎。言訖泉涌。周給遐邇。甞鑄丈",
    "X75n1513_002:0270b14": "六盧舍那像。感異人施金。而隱國清。講堂狹小。師欲",
    "X75n1513_002:0270b15": "廣之。議于章安。安勸勿改。俄有括州都督周孝節施",
    "X75n1513_002:0270b16": "杉柱。泛海而來。章安向赤城。見師身長十餘丈。高出",
    "X75n1513_002:0270b17": "林表。翼從數十人。語章安。勿苦諫之。所欲當成。章安",
    "X75n1513_002:0270b18": "感其神異。合掌向林曰。不敢更諫。一依仁者。創堂之",
    "X75n1513_002:0270b19": "日。感動山王。晨朝隱軫。狀若雷震。摧樹傾枝。闊一步",
    "X75n1513_002:0270b20": "許。自佛隴下。直到於寺。至於日沒。還返舊縱。砰砰磕",
    "X75n1513_002:0270b21": "磕。勢若初至。比房侍者。恒聞共語。陰往察視。不見別",
    "X75n1513_002:0270b22": "形。聽其言唯勸修善。緣畢示寂。換衣就滅。經于信宿。",
    "X75n1513_002:0270b23": "屈左三指。師不畜私財。得施隨捨。造金銅像十軀。閱",
    "X75n1513_002:0270b24": "大藏二過。作利益事。一運其心。金帛自送。充其支度。",
    "X75n1513_002:0270c01": "智越鄭姓。南陽人。止父求婚。願出家。父從之。剪髮遊",
    "X75n1513_002:0270c02": "方。遇智者於金陵。北面請業。授以禪法。深達五門六",
    "X75n1513_002:0270c03": "玅。誦法華萬遍。居學徒之首。智者晦迹台嶺。四眾一",
    "X75n1513_002:0270c04": "以付之。二十年間。循循善誘。不違重寄。即為二眾依",
    "X75n1513_002:0270c05": "止。四部歸宗。智者忌辰。隋帝勅供千僧。師又以長餘",
    "X75n1513_002:0270c06": "助之。文皇獻后崩日設齋。呪願每獲。百殿曾不固留。",
    "X75n1513_002:0270c07": "大業十二年十一月二十三日示疾。右脇而逝。山崩",
    "X75n1513_002:0270c08": "地動。眾所見聞。壽七十四。",
    "X75n1513_002:0270c09": "高麗波若師開皇十六年。求禪法於佛隴。未幾證悟。",
    "X75n1513_002:0270c10": "智者謂曰。汝於此有緣。須閑居靜處。成辦玅行。華頂",
    "X75n1513_002:0270c11": "峰去此六七里。是吾昔日頭陁之所。往彼學道。進行",
    "X75n1513_002:0270c12": "必有深益。勿慮衣食。道訓以來。影不出山。十有六歲。",
    "X75n1513_002:0270c13": "大業九年二月。忽至佛隴國清。密告善友。壽命將盡。",
    "X75n1513_002:0270c14": "來別大眾。數日無疾而卒。龕出寺門。回旋示別。眼即",
    "X75n1513_002:0270c15": "便開。至山仍閉。覩者咸發道心。",
    "X75n1513_002:0270c16": "清河法彥大建七年侍智者於天台。蒙授禪那。寂坐",
    "X75n1513_002:0270c17": "林間。不停房舍。或入定七日方起。以證白師。師云。此",
    "X75n1513_002:0270c18": "是背捨觀中第二觀相。山神數嬈試之。恬然不動。大",
    "X75n1513_002:0270c19": "業七年二月三十日卒于國清。壽六十。",
    "X75n1513_002:0270c20": "會稽大志顧姓。出家即事智者。智者見其形神洒落。",
    "X75n1513_002:0270c21": "高放物表。為立今名。誦玅經。索然閑靜。音聲清轉。聽",
    "X75n1513_002:0270c22": "者忘疲。復於廬山甘露行杜陀行。或投身猛獸。獸輙",
    "X75n1513_002:0270c23": "避去。飡粒若盡。唯以餅菓繼命。如是七載。禪誦不休。",
    "X75n1513_002:0270c24": "會大業中屏除佛教。慨大法陵遲。遂衣孝服。慟哭佛",
    "X75n1513_002:0271a01": "前三日。誓捨形骸。伸明正教。往東都上表曰。願陛下",
    "X75n1513_002:0271a02": "興隆三寶。貧道當然一臂於嵩嶽。用報國恩。帝許之。",
    "X75n1513_002:0271a03": "遂集七眾。設大齋。絕粮三日。登大棚。布褁其臂。灌之",
    "X75n1513_002:0271a04": "以臘。如炬然之。光徹巖岫。見者痛入心髓。而志形色",
    "X75n1513_002:0271a05": "不變。或誦經文。或讚佛德。為眾說法。聲聲不絕。燒已",
    "X75n1513_002:0271a06": "下棚。跏趺入定。七日而卒。留願文七十餘紙。意在共",
    "X75n1513_002:0271a07": "諸眾生為善知識。讀之感激。無不墮淚。",
    "X75n1513_002:0271a08": "臨海智璪張姓。年十七。二親俱逝。釋服染病。久醫無",
    "X75n1513_002:0271a09": "效。乃於靜夜。力疾出庭。向月而臥。至心念月光菩薩。",
    "X75n1513_002:0271a10": "唯願大悲濟我沈痾。繫念旬。朔夜夢一人形色異常。",
    "X75n1513_002:0271a11": "從東來謂曰。我今殊來為汝治病。即以口就璪身。次",
    "X75n1513_002:0271a12": "第吸漱。涉于三夜。因爾稍痊。灼知三寶是我歸。仗投",
    "X75n1513_002:0271a13": "安靜寺。禮慧憑為師。聞智者為世良導。伏膺請業。乃",
    "X75n1513_002:0271a14": "遣行法華懺悔法二七日。初夜懺訖就牀。欲坐。見九",
    "X75n1513_002:0271a15": "頭龍從地涌出。上昇虗空。明旦咨白。智者曰。此表九",
    "X75n1513_002:0271a16": "道眾生聞法華經。將破無明地。入法性空耳。又住寶",
    "X75n1513_002:0271a17": "林寺行之。初入懺夜如有人來搖動戶扇。璪問。何人。",
    "X75n1513_002:0271a18": "即答。我看燈耳。如是數過。寺有慧成大德聞之曰。彼",
    "X75n1513_002:0271a19": "堂素有惡鬼。今聞此聲。鬼取人也。成侵曉扣戶。喚之",
    "X75n1513_002:0271a20": "未及應。成繞堂喟云。苦哉苦哉。其人亡矣。璪開戶。成",
    "X75n1513_002:0271a21": "云。汝猶在耶。吾謂昨夜兒已害汝。故此嗟耳。成咨永",
    "X75n1513_002:0271a22": "陽王。王遣數十人執仗防護。璪曰。命由業也。豈防護",
    "X75n1513_002:0271a23": "所能加乎。願諸仁者將領還城。啟王云。爾防人去。後",
    "X75n1513_002:0271a24": "夜鬼入堂內。槌壁打柱。周遍東西。堂內六燈。璪即滅",
    "X75n1513_002:0271b01": "五。留一行道坐禪誦經。坦然無懼。至三七日。事恒如",
    "X75n1513_002:0271b02": "此。行法將訖。見青衣童稱讚善哉。言已不現。甞往會",
    "X75n1513_002:0271b03": "稽。路由剡溪李行村乞食。主人誤進毒蕈。食訖前邁。",
    "X75n1513_002:0271b04": "主人噉其餘。皆吐痢幾絕。鄰人持藥追師。十里方及。",
    "X75n1513_002:0271b05": "師疾行無恙。問。何故見尋。具陳上事。師笑曰。貧道無",
    "X75n1513_002:0271b06": "他。可棄藥而返。信道力所熏。毒不能傷也。大業元年。",
    "X75n1513_002:0271b07": "駕幸江都。銜主僧命出參引見內殿。帝遙見之。避席",
    "X75n1513_002:0271b08": "令坐。遣通事舍人盧正方送還。為智者設千僧齋。度",
    "X75n1513_002:0271b09": "四十九人出家。施寺物二千段。米三千石。并香酥等。",
    "X75n1513_002:0271b10": "又為造四周土墻。六年。往揚州參見。遣給事侍郎許",
    "X75n1513_002:0271b11": "公遠送還。為智者設千僧齋。度一百人出家。施寺物",
    "X75n1513_002:0271b12": "一千段。嚫僧絹各一疋。凡九經參覲。貞觀十二年卒。",
    "X75n1513_002:0271b13": "頴川智晞陳姓。先世官寓閩越。幼懷脫俗。年二十投",
    "X75n1513_002:0271b14": "智者出家具戒。稟受禪決。如救頭然。居佛隴。創造嚴",
    "X75n1513_002:0271b15": "整。惟經臺未搆。香爐峰者多檉栢木。有神據之。無敢",
    "X75n1513_002:0271b16": "睨視。咸請師伐之。師曰。恐山神護惜。不可造次。夜夢",
    "X75n1513_002:0271b17": "送香爐峰木。悉用捨訖。遂取用之。大小咸宜。更無所",
    "X75n1513_002:0271b18": "少。初智者與沿江居民約。捨作放生。永絕採捕。歷年",
    "X75n1513_002:0271b19": "浸遠。復立扈梁師與章安禮智者塔。焚香呪願。頃有",
    "X75n1513_002:0271b20": "漁人見立在扈上。意謂隨水。呼舡往救。即不見矣。遞",
    "X75n1513_002:0271b21": "相報示。改惡從善。復停採捕。僧法雲欲往香爐峰禪",
    "X75n1513_002:0271b22": "坐。師諫曰。彼山神剛猛。汝道力微弱。慎勿往。雲不從。",
    "X75n1513_002:0271b23": "方越宿。神即現形。驅雲令還。雲自陳已。深生敬仰。東",
    "X75n1513_002:0271b24": "山銅鐘忽爾響震山谷。師云。此喚吾也。可香湯浴我。",
    "X75n1513_002:0271c01": "十二月十七夜趺坐。執如意說法。尋即寂然。眾哭不",
    "X75n1513_002:0271c02": "已。復啟眸戒曰。有生必滅。世相如是。寧足悲耶。今吾",
    "X75n1513_002:0271c03": "去爾。勿撓吾意也。又云。吾習禪來將五十年。不負信",
    "X75n1513_002:0271c04": "施。當自策勵。勿唐喪光陰。或問生處。答曰。據吾所夢。",
    "X75n1513_002:0271c05": "報在兜率。宮殿青色。在天西北。見吾先師。侍左右者",
    "X75n1513_002:0271c06": "皆坐寶座。唯一座空。吾詢所以。答云。却後六年。灌頂",
    "X75n1513_002:0271c07": "當昇此說法。十八日旦。謂弟子曰。汝等早齋。吾命不",
    "X75n1513_002:0271c08": "久。有氓登山問疾。食竟辭還。師念其遠來。苦留不住。",
    "X75n1513_002:0271c09": "謂曰。既不少留。即當疾去。雨必作矣。時杲日麗天。全",
    "X75n1513_002:0271c10": "無雲翳。頃之大雨傾瀉。日當亭午。趺坐而逝。咸聞空",
    "X75n1513_002:0271c11": "中絃管聲。龕于智者塔前二百步。壽七十二。初師禮",
    "X75n1513_002:0271c12": "育王寶塔八萬四千拜。旋遶數千匝。感紫文印于右",
    "X75n1513_002:0271c13": "臂。方整明亮。終身不沒。臨終告弟子云。眾聖印我。豈",
    "X75n1513_002:0271c14": "虗也哉。吾生內院必矣。",
    "X75n1513_002:0271c15": "富陽等觀孫姓。依止智者。於天台貞觀九年十二月",
    "X75n1513_002:0271c16": "餘杭法忍寺請敷演大教。至十年正旦皐亭廟神請",
    "X75n1513_002:0271c17": "受菩薩大戒云。禪師經過廟庭。弟子巡遊不在。今故",
    "X75n1513_002:0271c18": "遠來求師授戒。師即索爐然香云。吾為檀越受菩薩",
    "X75n1513_002:0271c19": "戒。神蒙戒已。即便辭去。明日夜半。燒香剃頭。洗浴著",
    "X75n1513_002:0271c20": "新淨衣。面西趺坐。稱彌陀．觀音．勢至．智者號。為慧法",
    "X75n1513_002:0271c21": "師說三觀義云。此親承大師口說者。言畢而終。",
    "X75n1513_002:0271c22": "昭丘道悅張姓。年十二投玉泉寺出家。常誦大品般",
    "X75n1513_002:0271c23": "若及玅經為日課。時智者創造未有鐘磬。師於泉源",
    "X75n1513_002:0271c24": "得怪石懸之。每誦經卷。通輙加一下。聲韻淩徹。聞者",
    "X75n1513_002:0272a01": "肅然。幽冥之途。屢有祥感。知而不傳。因患水腹。脹急",
    "X75n1513_002:0272a02": "如鼓。世醫拱手。唯念般若治之。一夕誦次。急腹水迸",
    "X75n1513_002:0272a03": "流。試以手摩。洪腫頓退。茲非所謂轉重障輕受者乎。",
    "X75n1513_002:0272a04": "隋末盜起。兇賊朱粲遽來加害。師端坐曰。吾沙門也。",
    "X75n1513_002:0272a05": "浮幻形骸。任加白刃。賊奇之而去。師一生唯衣麤麻。",
    "X75n1513_002:0272a06": "日止一食。且分其半以資飛走沈泳之屬。慈善所熏。",
    "X75n1513_002:0272a07": "或飛來肩上。或招至手中。雖弊服蔽身。而絕[癸天+虫]虱。每",
    "X75n1513_002:0272a08": "於隣居乞虱養之。居山五十餘年。壽七十二。永徽中",
    "X75n1513_002:0272a09": "有見其跪足擎錫於清溪之上。自稱般若法師。言訖",
    "X75n1513_002:0272a10": "不見。",
    "X75n1513_002:0272a11": "山門傳持教觀法華天宮左溪三尊者世家",
    "X75n1513_002:0272a12": "原夫治推文景。而文景之書且無一事可紀。則其",
    "X75n1513_002:0272a13": "緜固本根而壽。漢氏之脈必有斡旋。運用者人皆",
    "X75n1513_002:0272a14": "知締創之難。不知保守之尤難。上不遺夫祖宗付",
    "X75n1513_002:0272a15": "托之重。而下合夫為天下得人之仁。茲所以竝列",
    "X75n1513_002:0272a16": "祖位而無媿也。撰三尊者世家。",
    "X75n1513_002:0272a17": "智威處之縉雲人。蔣姓。母朱。世業儒。祖為唐興宰。十",
    "X75n1513_002:0272a18": "八為本州堂長。父母令歸納婦。中途忽逢梵僧曰。少",
    "X75n1513_002:0272a19": "年何意欲違昔日重誓耶。因示其五願曰。一．臨終正",
    "X75n1513_002:0272a20": "念。二．不更墮地獄三途。三．即還人中。不高不下處託",
    "X75n1513_002:0272a21": "生。四．童真出家。如法奉戒。五．不為流俗之僧。葢師前",
    "X75n1513_002:0272a22": "身徐陵。陵年數歲。家人擕以候誌公。公曰。天上石麒",
    "X75n1513_002:0272a23": "麟也。後為陳左僕射聽智者說止觀。深有所得。故立",
    "X75n1513_002:0272a24": "此願。今為蔣氏子。實先酬不高不下處託生之願。淳",
    "X75n1513_002:0272b01": "智贊曰。親逢智者陳良願。果作宗師副宿期是也。師",
    "X75n1513_002:0272b02": "聞願已。不復還家。即往國清投禮章安。煬帝勅度四",
    "X75n1513_002:0272b03": "十九僧。師其一焉。受具已。詢求心要。定慧圓明。寂照",
    "X75n1513_002:0272b04": "無礙。欲卜勝地。以所悟法門。饒益有識。上元元年。以",
    "X75n1513_002:0272b05": "神力飛一錫於門外。洎尋之。乃在蒼嶺普通山。可五",
    "X75n1513_002:0272b06": "百里。以狹隘不容廣眾。凌空再擲。今軒轅鍊丹山法",
    "X75n1513_002:0272b07": "華院也。師既戾止。剪棘刈茅。班荊為座。聚石為徒。晝",
    "X75n1513_002:0272b08": "講夜禪。殆無虗日。學子明來習禪者三百。習講者七",
    "X75n1513_002:0272b09": "百。登座則有紫氣覆頂。狀如寶蓋。烏雀旁蹲。有若家",
    "X75n1513_002:0272b10": "畜。煬帝甞以麈尾扇．辟支佛牙．真金像雕．檀龕賜章",
    "X75n1513_002:0272b11": "安。章安回施永鎮伽藍。艸創之初。眾苦無水。乃浚一",
    "X75n1513_002:0272b12": "井。纔二尺許。供給千眾。冬夏無竭。迄今賴之。師身強",
    "X75n1513_002:0272b13": "七尺。骨骼古雅。封官朝散大夫。賜大師號。天與多能。",
    "X75n1513_002:0272b14": "富于才藻。甞製桃巖寺碑。與王簡棲頭陀寺碑氣度",
    "X75n1513_002:0272b15": "相埒。永隆三年十一月二十八日示滅。異香七日不",
    "X75n1513_002:0272b16": "絕。方其坐滅之時。隣郡仙居上畈之人。見其赴俗舍",
    "X75n1513_002:0272b17": "之齋。咸謂至人行無方所。起滅不可測也。吳越國王",
    "X75n1513_002:0272b18": "諡玄達尊者。我皇祐初仙居令伍袟於傳道處。宇以",
    "X75n1513_002:0272b19": "殿亭。奉安真像之夜有虎遶殿三匝而去。元豐五年",
    "X75n1513_002:0272b20": "十三代孫繼忠。躬禮舍利。增飾其塔。錄行實而論曰。",
    "X75n1513_002:0272b21": "師與天宮威同時。行化俱受封官繼祖之位。若橫論",
    "X75n1513_002:0272b22": "之。只有八世。豎分則成乎九也。昔如來般涅槃後。阿",
    "X75n1513_002:0272b23": "難結集一代教典。出二弟子。一名商那和修。一名末",
    "X75n1513_002:0272b24": "田地。故付法藏中。橫列二十三。豎分二十四。葢二弟",
    "X75n1513_002:0272c01": "子居國雖異。行化則同故也。今智者示滅。章安結集。",
    "X75n1513_002:0272c02": "一家教觀。出二弟子同時行化。結集日。煬帝送供十",
    "X75n1513_002:0272c03": "年。昔阿難結集闍王亦送供一夏。挹流尋源。智者如",
    "X75n1513_002:0272c04": "東土一佛。章安多聞何殊阿難。二威不異商那和修",
    "X75n1513_002:0272c05": "與末田地。煬帝．闍王亦外護符契。師平昔坐禪舊地。",
    "X75n1513_002:0272c06": "涉三百載。春艸不生。異哉。",
    "X75n1513_002:0272c07": "慧威劉姓。東陽人。幼入空門。祝髮受具。時縉雲威大",
    "X75n1513_002:0272c08": "弘台道。往摳衣焉。刻志禪那。忘寢與食。覩師墻奧。一",
    "X75n1513_002:0272c09": "日千里。多居山谷。罕交人事。故其止觀說行。人無得",
    "X75n1513_002:0272c10": "而名焉。惟見其深入威師之室。遂以小威稱之。法付",
    "X75n1513_002:0272c11": "弟子玄朗。吳越國王諡全真尊者。",
    "X75n1513_002:0272c12": "玄朗字慧明。雙林善慧大士六世孫也。母葛感瑞夢",
    "X75n1513_002:0272c13": "而有娠。產已但莞爾而笑。未甞啼泣。九歲隸業清泰",
    "X75n1513_002:0272c14": "寺。授經日過七紙。如意中剃度。得戒於光州岸律師。",
    "X75n1513_002:0272c15": "與會稽宗禪師商確祕要。雖互相述許而各云大旨",
    "X75n1513_002:0272c16": "未周。聞天宮盛行止觀法門。可以銷眾滯。趣一理。即",
    "X75n1513_002:0272c17": "親附之。一家宗趣靡不精通。悟解深密。復依恭禪師",
    "X75n1513_002:0272c18": "意研心法。以十八種物行頭陀教。深厭人寰。志棲林",
    "X75n1513_002:0272c19": "壑。遂因巖穴建立招提。面列翠峰。左縈碧澗。艸氈鋤",
    "X75n1513_002:0272c20": "枕。凡三十年。因號左溪。每言。泉石可以洗昏蒙。雲松",
    "X75n1513_002:0272c21": "可以遺身世。吾以此始。亦以此終。故心不離定中。口",
    "X75n1513_002:0272c22": "不甞藥味。揉紙而衣。掬泉而食。誦經則朔禽下聽。洗",
    "X75n1513_002:0272c23": "鉢則群猿來捧。有盲狗至山長嘷于地。特為懺悔。不",
    "X75n1513_002:0272c24": "逾旬日。雙目豁明。每翹跪祈圓通大士。願生兜率內",
    "X75n1513_002:0273a01": "苑。觀近彌勒焚香。斂念咸降舍利(天寶中建塔藏之。會昌毀廢。有僧緘",
    "X75n1513_002:0273a02": "祕歷授來雲。開寶六年建塔巽隅安奉焉)。開元十六年。刺史王正容屢屈。",
    "X75n1513_002:0273a03": "出山暫居城郭。擬親法喜。辭疾不就。師博通儒典。兼",
    "X75n1513_002:0273a04": "綜羣言。然其所傳止觀。為本祗樹園內。甞聞此經。燃",
    "X75n1513_002:0273a05": "燈佛前無有少法。因字以詮義。因義以明理。因理以",
    "X75n1513_002:0273a06": "同如。定慧雙修。空有皆捨。此其略也。刺史張成綺撰",
    "X75n1513_002:0273a07": "行狀凡三千言。謂師誨人無倦。講不待眾。一鬱多羅。",
    "X75n1513_002:0273a08": "四十餘年。一尼師壇。終身不易。食無重味。居必偏廈。",
    "X75n1513_002:0273a09": "非因尋經論。不徒然一燭非因瞻禮聖容。不虗行一",
    "X75n1513_002:0273a10": "步。遂得遠域龍象。隣境耆耋填門擁室。若冬陽夏陰。",
    "X75n1513_002:0273a11": "弗召而自至也。所居蘭若。坐非正陽。屋宇凋零。移殿",
    "X75n1513_002:0273a12": "與像。用力實艱。杖錫指撝工人。聽命如從舊貫。儼若",
    "X75n1513_002:0273a13": "天成。又壘二塔。繪事不以牛膠。悉調香汁。其細行又",
    "X75n1513_002:0273a14": "若此。一日顧門人曰。吾六即道圓。萬行無得。戒為心",
    "X75n1513_002:0273a15": "本。汝等師之。天寶十三載九月十九日示寂。壽八十",
    "X75n1513_002:0273a16": "二。臘六十一。有夢其居寶閣第四重者。寤告其隣。隣",
    "X75n1513_002:0273a17": "夢亦恊。葢表欲界第四天慈氏內院也。荼毗已。門人",
    "X75n1513_002:0273a18": "奉舍利塔於左溪西源。遵像法也。信人分舍利塔於",
    "X75n1513_002:0273a19": "州之東源。申永慕也。稟法十二人。的子湛然。故淳智",
    "X75n1513_002:0273a20": "贊曰。大慈無倦誨人心。門下果生英傑嗣。新羅法融．",
    "X75n1513_002:0273a21": "理應．純英悉葉舊學。來傳此道。流布海東。吳越國王",
    "X75n1513_002:0273a22": "諡明覺尊者師撰法華科文二卷。修治法華文句若",
    "X75n1513_002:0273a23": "千卷。禹山沙門神逈為之敘引普門子序止觀輔行。",
    "X75n1513_002:0273a24": "傳弘決云。惟昔智者大師降生示世。誕敷玄德。大拯",
    "X75n1513_002:0273b01": "橫流。咨覆簣於大思。振絕維於龍猛。命家作古。以中",
    "X75n1513_002:0273b02": "觀為師宗立極。建言以上乘為歸趣。爰付灌頂。灌頂",
    "X75n1513_002:0273b03": "引而伸之。欽若弘持。廣有記述。教門戶牖。自此重明。",
    "X75n1513_002:0273b04": "繼之以法華威。威公宿植不愆千素。復次天宮威。威",
    "X75n1513_002:0273b05": "公敬承如水傳器。授之左溪玄朗。玄朗卓絕。天機獨",
    "X75n1513_002:0273b06": "斷。相沿說釋遑恤我文載。敭於毗壇湛然。然公間生",
    "X75n1513_002:0273b07": "總角。頴悟左溪。深相器異。誓以傳燈師子。永嘉真覺",
    "X75n1513_002:0273b08": "大師為同門友(玄覺)。特貽手帖。招覺山居。覺復書千餘",
    "X75n1513_002:0273b09": "言。有喧不在廛。寂不在山之語以激之。山中穆公刊",
    "X75n1513_002:0273b10": "于石而序之曰。師與覺同道也。師之言非不知也。彼",
    "X75n1513_002:0273b11": "將有激云示覺之言。非責也。彼將有說云爾。固非常",
    "X75n1513_002:0273b12": "人所知。反是而議者惑也。招提遺迹頗形賦詠。與耆",
    "X75n1513_002:0273b13": "年所談脗合。永嘉虗己。云巖上引眾飛錫杖。即卓菴",
    "X75n1513_002:0273b14": "時山水竭涸刺。山以錫之說也。雙林紹光云。神鬼移",
    "X75n1513_002:0273b15": "棺葬遠峰即弟子欲塔其舍利。被神物潛瘞之說。金",
    "X75n1513_002:0273b16": "華仲遠云屏石挂秋雲。即葬已。神運石。屏障卯位風",
    "X75n1513_002:0273b17": "之說也。是三者。質諸李華碑銘。有不合焉。豈世尊其",
    "X75n1513_002:0273b18": "道因神其事耶。銘云。磁石湊金。澄流見月。法與心起。",
    "X75n1513_002:0273b19": "緣隨定沒。眾生未度。我為舟筏。將如趙代。豈忘荊越。",
    "X75n1513_002:0273b20": "趍道云何。知之在行。殈煩惱鷇。開寂滅城。不住之住。",
    "X75n1513_002:0273b21": "不生之生。兜率天樂。徘徊下迎。潺湲左溪。東入滄海。",
    "X75n1513_002:0273b22": "青松白月。人亡地在。四輩盡哀。時乎不待。頌德空嶺。",
    "X75n1513_002:0273b23": "劫塵無改。",
    "X75n1513_002:0273b24": "附三人",
    "X75n1513_002:0273c01": "神邕法師字道恭。蔡姓。暨陽人。襁褓中聞唱經聲。必",
    "X75n1513_002:0273c02": "有凝神側聽之貌。年十二。辭親入道。請業于法華俊",
    "X75n1513_002:0273c03": "師。開元二十六年。勅度隸籍香嚴寺。依法華玄儼師。",
    "X75n1513_002:0273c04": "通四分律鈔。儼曰。此子當為學者司南。新出輔篇律",
    "X75n1513_002:0273c05": "記。抉其膏腴。窮彼衢術(遂音)。一宗學子。罕能與聯鑣方",
    "X75n1513_002:0273c06": "軌者。又從左溪習天台止觀．法華玄疏．梵網經等。五",
    "X75n1513_002:0273c07": "夏敷演。學者宗之。天寶中遊長安。居安國寺。公卿聞",
    "X75n1513_002:0273c08": "風。結轍而至。方欲大闡禪律。倐值安史梃亂。東歸江",
    "X75n1513_002:0273c09": "湖。經歷襄漢。有著作郎韋子春。氣剛學贍。與之酬抗。",
    "X75n1513_002:0273c10": "子春折角。滿座驚服。舍人范咸歎曰。闍棃可謂塵外",
    "X75n1513_002:0273c11": "摩利。論中師子矣。旋故鄉居法華。名卿鉅儒賦詩往",
    "X75n1513_002:0273c12": "復。繼支許之游。為邑中故事。自至德迄于大曆。頻受",
    "X75n1513_002:0273c13": "眾請登壇受戒。丹陽以南．金華以北稱為教授師。建",
    "X75n1513_002:0273c14": "伽藍于焦山以接衢婺往來之眾。吏部侍郎奏上賜",
    "X75n1513_002:0273c15": "額。大曆初。中嶽道士吳筠造論數篇。斥毀釋教。無知",
    "X75n1513_002:0273c16": "者惑之。師與勍敵。旗鼓纔臨。筠倒戈矣。遂著破倒翻",
    "X75n1513_002:0273c17": "迷論三卷。佛法興行。師之力也。朝以僧統獎之。貞元",
    "X75n1513_002:0273c18": "四年示寂。塔于大曆之北京。弟子智昂．靈徹．進明．慧",
    "X75n1513_002:0273c19": "昭等咸露鋒頴。禪律互傳。祕書首挍書郎陸灌為銘。",
    "X75n1513_002:0273c20": "戶部員外郎丘上卿為碑。",
    "X75n1513_002:0273c21": "吳興道遵字宗達。張姓。崇勳茂德。世為吳中右族。師",
    "X75n1513_002:0273c22": "夙負殊操。潔士稱之。榮耀不足關於心。聲塵未嘗觸",
    "X75n1513_002:0273c23": "其性。年二十。詣天竺威師進具。事報恩興師。宗毗尼",
    "X75n1513_002:0273c24": "學。甞愀然而歎曰。孔老之學。不明三世昭昭之業。何",
    "X75n1513_002:0274a01": "異適郢而求冥山。先佛則不然。觀萬象無根。我獨以",
    "X75n1513_002:0274a02": "無生一念覆疑山之峻。囦流妄有。我獨以不動二字",
    "X75n1513_002:0274a03": "停倒海之波室。是遠而悟者天隔。遂誓傳台道。親稟",
    "X75n1513_002:0274a04": "左溪。一受心宗。方造其極。物有凋折而苦節不衰。時",
    "X75n1513_002:0274a05": "有晦明而至行不變。法華三昧淵乎我裏。甞從容謂",
    "X75n1513_002:0274a06": "門人曰。堯舜之民不必獨。必獨義教之至也。教若不",
    "X75n1513_002:0274a07": "至。民何外焉。吾恐大教未周。羣機未發。陷諸子於邪",
    "X75n1513_002:0274a08": "見之網。吾徒得無過乎。乃欲廣寫法華經。置道場。闢",
    "X75n1513_002:0274a09": "經院以燭繼。景揚大雄慈聲。葢平生之願歟。一之日",
    "X75n1513_002:0274a10": "發其心。二之日規其趾。作不逾序。厥功成焉。居寺山",
    "X75n1513_002:0274a11": "之福地。嗚呼。羣峰合沓以就我。甞大藏以孤峙。疑天",
    "X75n1513_002:0274a12": "作以待用。此持經之境也。及以清晝山空杉次不動",
    "X75n1513_002:0274a13": "真念。凝乎寂寞。經聲在於窅冥。此持經之聲也。大曆",
    "X75n1513_002:0274a14": "元年。州將韋元甫．兵部尚書劉晏．侍御史王圓開．州",
    "X75n1513_002:0274a15": "刺史陸尚．殿中侍御史陸迅．大理評事張象境。誘其",
    "X75n1513_002:0274a16": "心。共獲殊勝。乃相與飛表奏聞。詔書特下。署名曰。法",
    "X75n1513_002:0274a17": "華道場(蘇州支研山報恩寺)。焯乎盛哉。經王之慧日。昇于天孚。",
    "X75n1513_002:0274a18": "自江以東。總一十七所。皆因師之首置也。舉精行大",
    "X75n1513_002:0274a19": "德二七人。常持法華。報主恩也。師以無緣慈眼極觀",
    "X75n1513_002:0274a20": "四生。多溺空見。乃鑄盧舍那及毗盧遮那像。明智身",
    "X75n1513_002:0274a21": "不有。法體非無。將欲顯古佛證經之由。乃起多寶玅",
    "X75n1513_002:0274a22": "塔。開淨土受生之業。遂作彌陀色身。法華一經駭。聲",
    "X75n1513_002:0274a23": "聞得記。方等四部。喜廣教盡。收無垢淨光。葢是如來",
    "X75n1513_002:0274a24": "極開方便。疏雖有作。功乃無為。接人天機。便知有殊",
    "X75n1513_002:0274b01": "常之福。又寫天台一教。溢乎道場。真詮昭昭。與清景",
    "X75n1513_002:0274b02": "不極。師又曰。佛法壽命。其惟常住乎。常住不存。我法",
    "X75n1513_002:0274b03": "安寄。於是買莊二所。世田為義。俟嘉穀以登身田是",
    "X75n1513_002:0274b04": "修。期聖利不絕。自非平等之施。孰能於事理雙全哉。",
    "X75n1513_002:0274b05": "物伇我慈。日月不足。門人有懈廢者。接彼退機。講法",
    "X75n1513_002:0274b06": "華玄義．天台止觀．四分鈔文。臨壇度人。授心揚律。願",
    "X75n1513_002:0274b07": "盈乎石室之籌。天寶年。於靈巖道場行法華三昧。忽",
    "X75n1513_002:0274b08": "覩大明上燭天界。我身正念。儼在光中。以問荊溪。荊",
    "X75n1513_002:0274b09": "溪曰。智慧光明。從心流出。非精志之所致耶。又於本",
    "X75n1513_002:0274b10": "寺入法華道場。忽覩此身在空中坐。先證者知是滌",
    "X75n1513_002:0274b11": "垢之相。不然。則萬法有無礙之用哉。興元元年七月",
    "X75n1513_002:0274b12": "二十九日。告終于支山本寺。壽七十一。臘四十六。初",
    "X75n1513_002:0274b13": "當寺。葢公．輸公同夢大殿忽崩。得非法匠將亡之應",
    "X75n1513_002:0274b14": "乎。示寂之日。驕陽久焉。嘉苗若燎。辭世之夕。風號雨",
    "X75n1513_002:0274b15": "暴。天地慘黷。亦我法陵遲之變也。傳教門人靈輸．法",
    "X75n1513_002:0274b16": "盛．道欣入如來室。得厥鴻猷。張而未弛。奉教門人猶",
    "X75n1513_002:0274b17": "子靈源等。高志警拔。德隣先賢。精志行以撿議。敷大",
    "X75n1513_002:0274b18": "乘以基性。霅川畫皎然夙聆德聲。勒銘于石(金鈔杼山集)。",
    "X75n1513_002:0274b19": "大義越之蕭山徐氏子。生而英特。七歲父授書籍。日",
    "X75n1513_002:0274b20": "記數千言。十二從釋山陰靈隱寺。凡是經教開卷必",
    "X75n1513_002:0274b21": "通。眾敬畏之。中宗即位。恩制度人。師試蓮經。格中第",
    "X75n1513_002:0274b22": "一。自後聽習弘闡稱心。寺開元中喪所親。因入天台",
    "X75n1513_002:0274b23": "佛隴。[門@免]大藏。報劬勞。謁見左溪。稟承止觀。超然悟心",
    "X75n1513_002:0274b24": "以畢大事。平生誦法華．涅槃。大．小戒本以為行業。終",
    "X75n1513_002:0274c01": "時。咸聞空中奏天樂聲。",
    "X75n1513_002:0274c02": "山門記主荊溪尊者世家",
    "X75n1513_002:0274c03": "嗚呼。聖賢應迹。豈曰無故而來。譬之泉流不至甚急。",
    "X75n1513_002:0274c04": "以木槩之。則驚波遽起。故必有累卵之危。然後見徇",
    "X75n1513_002:0274c05": "難守死之節。古曰。疾風知勁艸。板蕩識純臣。生乎百",
    "X75n1513_002:0274c06": "歲之後。而金湯正法。功齊力倍於教主者。荊溪是也。",
    "X75n1513_002:0274c07": "然佛隴之道。得不岌岌乎。其殆哉。撰記主世家。",
    "X75n1513_002:0274c08": "湛然戚姓。常之荊溪人。人尊其教。因以為號。家世業",
    "X75n1513_002:0274c09": "儒。師獨有拔俗志。童齓邈然。異於常倫。年十七訪道",
    "X75n1513_002:0274c10": "淅東。遇金華芳巖和尚。示以天台教門。及授止觀等。",
    "X75n1513_002:0274c11": "本因求於左溪。溪與之言大駭異日謂曰。汝何夢矣。",
    "X75n1513_002:0274c12": "答曰。疇昔之夜。夢披僧服。掖二輪遊於大河之中。溪",
    "X75n1513_002:0274c13": "曰。嘻汝當以止觀二法度羣生於生死淵乎。乃付以",
    "X75n1513_002:0274c14": "平昔所弘之說。師德宇凝粹。神鋒爽拔。其密識深行。",
    "X75n1513_002:0274c15": "冲氣慧用。方寸之間。合於天倪。始以處士。傳道學者。",
    "X75n1513_002:0274c16": "悅隨如群流會通川也。天寶初。解縫掖而登僧籍。時",
    "X75n1513_002:0274c17": "年三十八矣。尋詣越之曇一律師。博究律部。次往吳",
    "X75n1513_002:0274c18": "門開元蘭若。敷演止觀。左溪歿。師挈密藏。獨運于東",
    "X75n1513_002:0274c19": "南。謂弟子曰。道之難行也。我知之矣。古之至人。靜以",
    "X75n1513_002:0274c20": "觀其復。動以應其物。二俱不住。乃蹈乎大方。今之人",
    "X75n1513_002:0274c21": "或蕩於空。或膠於有。自病病他。道用不振。將欲取正。",
    "X75n1513_002:0274c22": "捨予誰歸。於是大啟上法。旁羅百行。盡攝諸相。入於",
    "X75n1513_002:0274c23": "無間。即文字以達。觀導語默以還源。乃祖述所傳章",
    "X75n1513_002:0274c24": "句凡十餘萬言。心度諸禪。身不逾閫。三學俱熾。群疑",
    "X75n1513_002:0275a01": "日潰。求珠問影。稍見罔象之功。行止觀之盛。本師力",
    "X75n1513_002:0275a02": "也。師痛念智者破斥南北之後。百餘年間。學佛之士",
    "X75n1513_002:0275a03": "俱以雙弘定．慧。圓照一乘為事。初無單輪隻翼之弊。",
    "X75n1513_002:0275a04": "豈期自唐以來。傳衣鉢者。唱於嶺嶠。談法界。闡名相",
    "X75n1513_002:0275a05": "者。盛於長安。是三者率皆以道行卓犖。名播九重。且",
    "X75n1513_002:0275a06": "為帝王師範。故得侈時其學。自名一家。然而宗經。弘",
    "X75n1513_002:0275a07": "論。判釋。無歸講華嚴者。唯尊我佛。讀唯識者。不許他",
    "X75n1513_002:0275a08": "經。與夫教外別傳。但任胸臆而已。師追援其說。一一",
    "X75n1513_002:0275a09": "辨明。誠欲指南。方位不易。雖橫身受敵不惜也。識者",
    "X75n1513_002:0275a10": "謂非。師荷負此宗。則圓義永沈矣。楊子雲曰。昔者楊",
    "X75n1513_002:0275a11": "墨塞路。孟子辭而闢之廓如也。後之塞路者有矣。竊",
    "X75n1513_002:0275a12": "自比於孟子。今於師亦云。葢昔天竺祖師馬鳴造大",
    "X75n1513_002:0275a13": "乘起信論。首述歸敬三寶。偈有曰。及彼身體相。法性",
    "X75n1513_002:0275a14": "真如海。賢首藏師消釋之。乃謂釋論云。在眾生數中。",
    "X75n1513_002:0275a15": "名為佛性。馬鳴只作一體三寶。贊之賢主。却作別相",
    "X75n1513_002:0275a16": "三寶釋之。師謂非唯不符佛祖大意。亦乃釋論初無",
    "X75n1513_002:0275a17": "是說。又清涼觀師於華嚴大疏復以瓦石非性之文",
    "X75n1513_002:0275a18": "翼成賢首偏見。因有金錍之作。葢申涅槃佛性。進不",
    "X75n1513_002:0275a19": "教部權實之義以救其弊。故假夢寄客。立以賓主。實",
    "X75n1513_002:0275a20": "欲茲錍一施。厚膜必去。於一切處。悉見毗盧遮那之",
    "X75n1513_002:0275a21": "指耳。又憫天台五義釋題四釋消經。乃說己心中所",
    "X75n1513_002:0275a22": "行法門。而前後諸師與夫儒宗悉皆罔識名字。故於",
    "X75n1513_002:0275a23": "止觀輔行及法華記中力為發揮。更與諸宗對辨。如",
    "X75n1513_002:0275a24": "釋法華文句。說界如。則斥賢首宗曰一中無量。一界",
    "X75n1513_002:0275b01": "具十。一一十如。若自若他。若因若果。在一心故。故云",
    "X75n1513_002:0275b02": "無量中一。一中無量。不可以一說。不可以多說。不可",
    "X75n1513_002:0275b03": "以權說。不可以實說。因果．善惡．空有．大小．凡聖．漸頓．",
    "X75n1513_002:0275b04": "開合心法。依正一多自在。一切諸法悉皆如是。是知",
    "X75n1513_002:0275b05": "談法界者。未窮斯玅。致使惑果事而迷因理。如論慈",
    "X75n1513_002:0275b06": "恩釋四種聲聞曰。人見經教中一類定性聲聞。便謂",
    "X75n1513_002:0275b07": "灰身滅智。永無成佛之因。誰知滅後彼土得聞。又曰。",
    "X75n1513_002:0275b08": "不知彼論。自申方等唯識。所以迦葉自悲敗種。至法",
    "X75n1513_002:0275b09": "華會。敗種還生。天親即以其論(法華)申之。若棄如來顯",
    "X75n1513_002:0275b10": "實之文。而滯菩薩弘權之教。偏執之愆莫大(指唯識論)。謬",
    "X75n1513_002:0275b11": "申之過可知。又曰。全迷玄文大旨。而欲文句消經。固",
    "X75n1513_002:0275b12": "蔽理觀深微。而但以事相釋義。言弘斯典者遠矣。今",
    "X75n1513_002:0275b13": "問弘經者為名利壅己。為大悲益他自行暗於玅宗。",
    "X75n1513_002:0275b14": "何殊無目而導。彼此俱迷。自他咸沒。如論止觀明靜。",
    "X75n1513_002:0275b15": "前代未聞。則著述及習禪者曰自漢明夜夢。洎乎陳",
    "X75n1513_002:0275b16": "朝凡諸著述。當代盛行者。溢目預廁禪門衣鉢相傳",
    "X75n1513_002:0275b17": "者盈耳。豈有不聞止觀二字。但未若天台說此一部。",
    "X75n1513_002:0275b18": "定慧兼美。義觀雙明。撮一代教門。攢法華經旨。成不",
    "X75n1513_002:0275b19": "思議十乘十境。待絕滅絕。寂照之行。前代未聞。斯言",
    "X75n1513_002:0275b20": "有在。故南山歎曰。唯衡嶽台崖雙弘定慧。豈南山諂",
    "X75n1513_002:0275b21": "附而虗授哉。又因感遇止觀有旨歸處。及歎六宗(陰陽",
    "X75n1513_002:0275b22": "儒墨名拜道德)九流(儒道陰陽法名墨縱橫雜農)。與此背馳。則曰。今運居",
    "X75n1513_002:0275b23": "像末。矚此真文。自非宿植玅因。誠為難遇。況十乘．十",
    "X75n1513_002:0275b24": "境出自一家。十界．十非他所未簡。教行無準。如何旨",
    "X75n1513_002:0275c01": "歸。且如六宗情期大同。九流詮述小異。莊生歸於自",
    "X75n1513_002:0275c02": "爾。老氏專歎去奢。況馬祀。羊烝。因招三惡。晡祠粟祭。",
    "X75n1513_002:0275c03": "果致燒然。如此旨歸所趣。非遠尚不逮於人天。何關",
    "X75n1513_002:0275c04": "藏通漏盡。如其所計豈。如凡有所說。咸混一如。願諸",
    "X75n1513_002:0275c05": "同遇者。深生慶幸心。冀來世重聞。早契無生忍。又曰。",
    "X75n1513_002:0275c06": "適與江淮四十餘僧往禮五臺山。因見不空三藏門",
    "X75n1513_002:0275c07": "人含光云。曾侍三藏親遊天竺。彼有僧問曰。大唐有",
    "X75n1513_002:0275c08": "天台教迹。最堪簡邪正。曉偏圓。明止觀。功推第一。可",
    "X75n1513_002:0275c09": "能譯之。將至此土耶。豈非中國失法求之四維。而此",
    "X75n1513_002:0275c10": "方少有識者。如魯人耳。厚德向道者。莫不仰之。敬願",
    "X75n1513_002:0275c11": "學者行者。隨力稱贊。應知自行兼人。竝異他典。若說",
    "X75n1513_002:0275c12": "若聽。境智存焉。若冥若顯。種熟可期。竝由弘經者有",
    "X75n1513_002:0275c13": "方故也。若直爾稱講說。是弘經者。何須衣．室．座之三",
    "X75n1513_002:0275c14": "誡。如來所遣豈可聊爾。余省躬揣見。自覺多慚。迴以",
    "X75n1513_002:0275c15": "眾緣。強復疏出。縱有立破。為樹圓乘。使同志者。開佛",
    "X75n1513_002:0275c16": "知見。終無偏黨。而順臆度。冀諸覽者。悉鑒愚誠。一句",
    "X75n1513_002:0275c17": "染神。咸資彼岸。思惟修習。永作舟航。隨喜見聞。恒為",
    "X75n1513_002:0275c18": "主伴。若取若捨。經耳成緣。或順或違。終因斯脫。願解",
    "X75n1513_002:0275c19": "脫之日。依報正報。常宣玅經。一剎一塵。無非利物。唯",
    "X75n1513_002:0275c20": "願諸佛。冥熏加被。一切菩薩。密借威靈。在在未說。皆",
    "X75n1513_002:0275c21": "為勸請。若有說處。親承供養。一句一偈。增進菩提。一",
    "X75n1513_002:0275c22": "色一香。永無退轉。天寶末大曆初。優詔連徵。竝辭疾",
    "X75n1513_002:0275c23": "不就。始居蘭陵中。詣清涼。晚歸台嶽。當大嶽大飢之",
    "X75n1513_002:0275c24": "際。揭厲法流。學徒愈繁。瞻望堂室。以為依怙。師慈以",
    "X75n1513_002:0276a01": "接之。謹以守之。大布而衣。一牀而居。以身誨人。耆艾",
    "X75n1513_002:0276a02": "不息。和易所及。麤狂擾從。德充化成。身世俱離。建中",
    "X75n1513_002:0276a03": "三年二月五日示疾。佛隴語學徒曰。道無方。性無體。",
    "X75n1513_002:0276a04": "生歟。死歟。其旨一貫。吾歸骨此山。報盡今夕。要與汝",
    "X75n1513_002:0276a05": "輩談道而訣。夫一念無相謂之空。無法不備謂之假。",
    "X75n1513_002:0276a06": "不一不異謂之中。在凡為三因。在聖為三德。爇炷則",
    "X75n1513_002:0276a07": "初後同。相涉海則淺深異。流善利利人在此而已爾。",
    "X75n1513_002:0276a08": "其志之言訖。隱几泊然。壽七十二。臘三十四。門人奉",
    "X75n1513_002:0276a09": "全身起塔祔于智者塋兆之西南隅。師有始終心要",
    "X75n1513_002:0276a10": "厥今盛傳。神智釋云。因始果終。諦德無別。華嚴名法",
    "X75n1513_002:0276a11": "身。方等為實相。般若稱佛母。法華譬髻珠。涅槃號佛",
    "X75n1513_002:0276a12": "師。三諦是一法。佛說種種名。龍猛悟之而造論。智者",
    "X75n1513_002:0276a13": "得之以開拓。傳及荊溪。立為心要。是則佛祖授受。莫",
    "X75n1513_002:0276a14": "不旨歸乎此矣。像末情澆。不能信重。而更別求心要",
    "X75n1513_002:0276a15": "之術。良由近代習大乘者雜濫故也。悲夫。觀神智所",
    "X75n1513_002:0276a16": "贊。則師之顧命。獨以三觀為訓者。真法身慧命之所",
    "X75n1513_002:0276a17": "存矣。師所著書曰法華釋籤(內有十不二門別行)．法華疏記．止",
    "X75n1513_002:0276a18": "觀輔行各十卷．法華三昧補助儀一卷．方等懺補助",
    "X75n1513_002:0276a19": "儀二卷．略維摩疏十卷。記三卷。重治定涅槃疏十五",
    "X75n1513_002:0276a20": "卷．金錍論止觀義例各一卷．止觀文句科各六卷。又",
    "X75n1513_002:0276a21": "為司封員外郎李華說止觀大意一卷。此外製述逸",
    "X75n1513_002:0276a22": "而不傳。梁肅於師碑銘後復論之曰。聖人不興。其間",
    "X75n1513_002:0276a23": "必有命世者出焉。自智者以法付灌頂。頂再世至于",
    "X75n1513_002:0276a24": "左溪。明道若昧。待公而發。乘此寶乘。煥然中興。葢受",
    "X75n1513_002:0276b01": "業身通者三十有九。僧搢紳先生高位崇名。屈體承",
    "X75n1513_002:0276b02": "教者。又數十人。師嚴道尊。遐邇歸仁。嚮非命世而生。",
    "X75n1513_002:0276b03": "則何以臻此。入室弟子元皓．以肅甞摳衣公堂。獲知",
    "X75n1513_002:0276b04": "德善與教之所由然也。俾刻金石。紀于舊山。辭無所",
    "X75n1513_002:0276b05": "愧。因不敢讓。止觀統例云。當二威之際。止觀法門。但",
    "X75n1513_002:0276b06": "緘授而已。其道不行。天寶中左溪始弘解說。而知者",
    "X75n1513_002:0276b07": "葢寡。荊溪廣以傳記。數十萬言。網羅遺法。勤矣備矣。",
    "X75n1513_002:0276b08": "寧僧統云。觀夫梁公之論。筆勢痛快。轥轢前作。非此",
    "X75n1513_002:0276b09": "人何以動鴻儒。非此筆何以銘哲匠。葢深入堂奧。洞",
    "X75n1513_002:0276b10": "見宗廟之美。百官之富宜其語不虗發矣。吳越國王",
    "X75n1513_002:0276b11": "諡圓通尊者。宗元錄云。元祐間。永嘉忠遣門人掃塔。",
    "X75n1513_002:0276b12": "艸棘荒蕪。卒難辨認。即按梁公碑云大師瑩兆百步",
    "X75n1513_002:0276b13": "尋而獲之。其龕已空。唯乳香一塊。夜夢元弼山神謂",
    "X75n1513_002:0276b14": "曰。昨者天神遣多人取全身去也。不須再懷猶豫。乃",
    "X75n1513_002:0276b15": "就舊基建石塔焉。",
    "X75n1513_002:0276b16": "附四人",
    "X75n1513_002:0276b17": "普門子何姓。嶽州人。魏史部尚書晏之後。父珍。為常",
    "X75n1513_002:0276b18": "州義興尉。師屢戰文場。存登膴任。抽簪脫俗。居南嶽",
    "X75n1513_002:0276b19": "寺方丈之中。唯儒書釋典。銅缾錫杖。麻衣葛屨而已。",
    "X75n1513_002:0276b20": "於天台一宗。深有造詣。又得古文關鍵。荊溪與之為",
    "X75n1513_002:0276b21": "多聞友。甞為荊溪撰釋籤及輔行序。言習禪之弊最",
    "X75n1513_002:0276b22": "切。其文曰。宗虗無者。名教之道廢。遺文字者。述作之",
    "X75n1513_002:0276b23": "義乖古。先梵皇乘時利見。聖賢道契。德音莫違。尚假",
    "X75n1513_002:0276b24": "言詮寄諸結集。況時淹像季學。鮮知幾領會之賓。十",
    "X75n1513_002:0276c01": "無一二。至有窮年默坐。甘節於昏懵。白首論心。遲回",
    "X75n1513_002:0276c02": "於半滿。人之多僻其若是乎。未階捫象。各陳乳色。或",
    "X75n1513_002:0276c03": "謂即心是佛。悟入之門。色不異空。本末誰迹。將冥絕",
    "X75n1513_002:0276c04": "待。章句何施。嗚呼。大教陵夷若是。葢由未辨文字之",
    "X75n1513_002:0276c05": "性離。孰喻總持之功深(云云)。梁補闕送虗上人歸越",
    "X75n1513_002:0276c06": "有云。東南高僧普門元皓。予甚深之友。豈苟云乎。貞",
    "X75n1513_002:0276c07": "元八年季冬。六日示寂於君山偏室。壽八十四。臘四",
    "X75n1513_002:0276c08": "十五。門人曇環集師遺文二百餘篇。勒成十卷。陽羨",
    "X75n1513_002:0276c09": "蔣防為之序。然古謂嶽州君山。今宜興亦有君山鄉。",
    "X75n1513_002:0276c10": "鄉有淨樂寺。即荊溪受業相去數里有南嶽寺。乃稠",
    "X75n1513_002:0276c11": "錫道場。土人云。袁府君治此有善政。死為地主。廟號",
    "X75n1513_002:0276c12": "果利。沒時天降銅棺。鬼神營葬山頂。故號君山(亦曰銅棺)。",
    "X75n1513_002:0276c13": "豈師甞居此。南嶽土人賢其父子。因以嶽州君山之",
    "X75n1513_002:0276c14": "名名其所居耶。",
    "X75n1513_002:0276c15": "元皓法師字廣成。秦姓。吳門人。幻依晉陵靈山寺慧",
    "X75n1513_002:0276c16": "日禪師出家。具律戒。隸本州龍興尋。為荊溪囑累弟",
    "X75n1513_002:0276c17": "子。初受法華止觀。已得醍醐。深以修大行。感大果。裂",
    "X75n1513_002:0276c18": "大網。歸大處為其大願。宴居三昧。常隨佛後。希夷自",
    "X75n1513_002:0276c19": "得。人莫能知。及注解大涅槃經為其首序。則錄其所",
    "X75n1513_002:0276c20": "證之意。而見于文耳。此乃師之法要。如王輔嗣之說",
    "X75n1513_002:0276c21": "易。司馬遷之自敘。管仲能言輕重。孟子贊揚春秋。雖",
    "X75n1513_002:0276c22": "儒釋不同。其義一也。元和十二年十一月十一日示",
    "X75n1513_002:0276c23": "滅。明年十一月十三日闍維。塔于本郡虎丘東山南。",
    "X75n1513_002:0276c24": "原師耽學味道。不涉餘事。聽荊溪言。曾無倦色。分折",
    "X75n1513_002:0277a01": "義理。派別川注。默記暗誦。一言不失。數年之後。人始",
    "X75n1513_002:0277a02": "知之。荊溪歎曰。回也如愚。好處山林。宴坐一室。以梁",
    "X75n1513_002:0277a03": "田二君苦勸請之。始著涅槃經解。既成之日。二君已",
    "X75n1513_002:0277a04": "亡。此亦師獲麟之一句也。師同學知名者百餘人。其",
    "X75n1513_002:0277a05": "成乎事業更相輝映。則有上都雲華寺清涼澄觀法",
    "X75n1513_002:0277a06": "師。若孔門之游夏焉。不列僧數者三人。翰林梁肅．諫",
    "X75n1513_002:0277a07": "議大夫蘇州刺史田敦．撿挍右散騎常侍兼御吏中",
    "X75n1513_002:0277a08": "丞太原少尹河東節度使崔恭。緇流受業者五人。皆",
    "X75n1513_002:0277a09": "持經講論。傳之無窮。崔公收行紀德。鑱諸琬琰。立于",
    "X75n1513_002:0277a10": "虎丘羅漢石壇之左。鎧菴曰。崔公此碑乃師實錄。讀",
    "X75n1513_002:0277a11": "者方知。止觀統例云。荊溪滅後。知其說者適三四人。",
    "X75n1513_002:0277a12": "葢指師與崔梁等也。又見清涼觀師曾稟受荊溪教",
    "X75n1513_002:0277a13": "觀。厥後恃其辨博。別生異見。遂迯逝於天台螟蛉於",
    "X75n1513_002:0277a14": "賢首。故荊溪金錍義例之作屢有彈訶云。",
    "X75n1513_002:0277a15": "梁肅字敬之。早從釋氏學。傳天台宗教於荊溪。執弟",
    "X75n1513_002:0277a16": "子禮。志在一乘。最為精博。故孤山祖承云。朝廷中得",
    "X75n1513_002:0277a17": "其道者。唯梁學士一人而已。公嘗刪定天台止觀為",
    "X75n1513_002:0277a18": "六卷。見行于世。但慈雲謂其文雖簡要。而修相闕略。",
    "X75n1513_002:0277a19": "又述止觀統例。其文雄深雅健。宛有易翼。中庸步驟。",
    "X75n1513_002:0277a20": "韓昌黎雖獨步元和。然以五原及諸文較之。似不及",
    "X75n1513_002:0277a21": "也。唐史謂大曆貞元間。文士多尚古學。唯公最稱淵",
    "X75n1513_002:0277a22": "奧。愈從其徒游。銳意鑽仰。欲自振於一代。觀此亦可",
    "X75n1513_002:0277a23": "知韓筆所自來矣。柳子厚記先友。亦稱其最能。為文",
    "X75n1513_002:0277a24": "公。又述天台荊溪碑銘。崔恭序之曰。知法要識權實。",
    "X75n1513_002:0277b01": "作天台山禪林寺碑。達教源。用境智。作荊溪大師碑。",
    "X75n1513_002:0277b02": "至今山家金石之文。唯此二碑為冠。洎子厚作龍安",
    "X75n1513_002:0277b03": "禪師無姓和尚等碑及東海若等文。本朝晁以道作",
    "X75n1513_002:0277b04": "明智法師碑敘教。觀師承遠有端緒。為東南文寶。竝",
    "X75n1513_002:0277b05": "庶幾焉。公有文集二十卷。惜其板本磨滅。無與再刊",
    "X75n1513_002:0277b06": "者。鎧菴曾於北蜂處覩寫本。無為子楊傑親題其後。",
    "X75n1513_002:0277b07": "鑽仰無已。貞元九年十一月卒于長安。享年四十三。",
    "X75n1513_002:0277b08": "崔公云。朝廷尚德。故以公為太子侍讀。國尚實錄故。",
    "X75n1513_002:0277b09": "以公為史館修撰。發號令敷王猷。故以公為翰林學",
    "X75n1513_002:0277b10": "士。三職齊著。則公之處朝廷不為不達矣。年過四十。",
    "X75n1513_002:0277b11": "士林歸崇。比夫顏子．黃叔度不為不壽矣。彼碌碌者。",
    "X75n1513_002:0277b12": "老於郎署。白首久世。又何補哉。",
    "X75n1513_002:0277b13": "法劍居房州龍興寺。遷嶽州作道場。於楞伽北峰不",
    "X75n1513_002:0277b14": "越閫五十載。鄉閭氏族不以告人。而世以無姓稱之。",
    "X75n1513_002:0277b15": "或曰周人也。讀法華金剛般若等經。數逾千萬。或說",
    "X75n1513_002:0277b16": "以有為。曰。吾未甞作。或譏以有跡。曰。吾未甞行。受教",
    "X75n1513_002:0277b17": "者不失其宗。聽信者不惑其道。楊炎自道州以宰相",
    "X75n1513_002:0277b18": "徵過焉。以為宜居京師。強以行。不可。將以聞。曰。願間",
    "X75n1513_002:0277b19": "歲乃往。明年楊玄相位竄謫南海上。終如其志。李蕚",
    "X75n1513_002:0277b20": "為嶽州。恃辨盛氣。欲屈其道。聞一言。服為弟子。河東",
    "X75n1513_002:0277b21": "裴藏之舉族受教。京兆尹楊嚴以其隱地為道場奉",
    "X75n1513_002:0277b22": "和。師張惟儉。買西峰廣其居。凡以貨利委堂下者不",
    "X75n1513_002:0277b23": "可選紀。受之亦無言。柳子厚銘讚曰。和尚順承中道。",
    "X75n1513_002:0277b24": "而紹天台之本。統勤求端慤。而成極樂之至願。雖其",
    "X75n1513_002:0277c01": "詳不可聞。然以時事[弓*ㄆ]之。則師當為荊溪弟子。以子",
    "X75n1513_002:0277c02": "厚稱梁肅為先友。而普門為肅所敬。又楊炎敗於建",
    "X75n1513_002:0277c03": "中之元。而荊溪滅於建中之三。則天台本統捨荊溪",
    "X75n1513_002:0277c04": "其誰哉。故其碑云。和尚所嚴事。皆世高德可見。終于",
    "X75n1513_002:0277c05": "聖安寺。法付懷遠。遠居長沙安國寺為南嶽戒法。歲",
    "X75n1513_002:0277c06": "來侍師。會其終。奉全身葬于卓然師之塔東。",
    "X75n1513_002:0277c07": "山門授受邃脩外琇竦寂通七祖師世家(內附二人)",
    "X75n1513_002:0277c08": "原夫邃脩而降。葢有潛德而不耀者。然中興導師",
    "X75n1513_002:0277c09": "所業。實權輿焉。五嶽崢嶸。崑山產玉。四溟浩渺。麗",
    "X75n1513_002:0277c10": "水生金。緬懷繼世之功。敢靳特書之筆。母以子貴。",
    "X75n1513_002:0277c11": "詎不信然。若夫興復而振起之。則寂通最為渤澥",
    "X75n1513_002:0277c12": "之平相矣。撰邃脩外琇竦寂通世家。",
    "X75n1513_002:0277c13": "道邃不知何許人。大曆中荊溪委付止觀輔行記。令",
    "X75n1513_002:0277c14": "其敷揚。同門皓公素畏服之。貞元二十一年。有最澄",
    "X75n1513_002:0277c15": "者。日本明敏僧也。遠泛溟涬。來求教法。邃師講誨。遂",
    "X75n1513_002:0277c16": "為弟子。盡寫一宗論疏以歸過天台。郡守陸淳求一",
    "X75n1513_002:0277c17": "言作據陸判云。最澄闍黎形雖異域。性實同源。特稟",
    "X75n1513_002:0277c18": "生知觸類玄解。遠傳天台教旨。又遇龍象邃師。總萬",
    "X75n1513_002:0277c19": "行於一心。了殊塗於三觀。親承祕密。理絕名言。猶慮",
    "X75n1513_002:0277c20": "他方學徒。未信受用。請印記。安可不從。已而泛海言",
    "X75n1513_002:0277c21": "旋指一山為天台。號一寺為傳教。風行電照。盛化彼",
    "X75n1513_002:0277c22": "國。遂遙立師為其天台始祖焉。師更有素．脩二師傳家。",
    "X75n1513_002:0277c23": "廣脩留姓。東陽夏昆人。早歲入邃師之室。研窮教觀。",
    "X75n1513_002:0277c24": "日誦法華．維摩．金光明．梵網及四分戒本。天台刺史",
    "X75n1513_002:0278a01": "韋珩請講摩訶止觀于郡齋。會昌三年二月十六日",
    "X75n1513_002:0278a02": "終于禪林。壽七十三。臘五十二。瘞全身于金地道場。",
    "X75n1513_002:0278a03": "登門弟子甚夥。法付上首物外。咸通七年。門人良諝",
    "X75n1513_002:0278a04": "發墳火葬。得舍利千餘粒。重塔藏焉。",
    "X75n1513_002:0278a05": "物外揚姓。福州侯官人。初從脩法師傳定慧學。值大",
    "X75n1513_002:0278a06": "中歉歲。艱於乞食。遂跏趺入定。謂弟子曰。汝如不死。",
    "X75n1513_002:0278a07": "至五穀登時。當擊磬引我出定。後果越歲方從定起。",
    "X75n1513_002:0278a08": "中和五年三月十五日。終于國清。弟子敬休．慧凝．元",
    "X75n1513_002:0278a09": "琇。塔在智者塔院側。",
    "X75n1513_002:0278a10": "元琇天台人。弟子清竦．常操。操下義從。從下德儔。儔",
    "X75n1513_002:0278a11": "下慧贇．修雅。雅越州人。時餘姚龍泉上方僧紹恩誦",
    "X75n1513_002:0278a12": "法華。雅作歌曰。山色沉沈。松煙羃羃。空林之下。盤陁",
    "X75n1513_002:0278a13": "之石。石上有僧。結跏橫錫。誦白蓮經。從旦至夕。左之",
    "X75n1513_002:0278a14": "右之。虎跡狼跡。十片五片。異華狼籍。偶然相見未深",
    "X75n1513_002:0278a15": "相識。知是古之人。今之人。是曇彥。是曇翼。我聞此經",
    "X75n1513_002:0278a16": "有深旨。覺帝稱之為大事。今日冥心子細聽。醍醐滴",
    "X75n1513_002:0278a17": "入集腹裏。佛之意兮祖之髓。我之心兮經之旨。可憐",
    "X75n1513_002:0278a18": "彈指及舉手。不遠目前今正是。大矣哉。甚奇特。空王",
    "X75n1513_002:0278a19": "要使羣生得。光輝一萬八千土。千土皆作黃金色。四",
    "X75n1513_002:0278a20": "生六道一光中。狂夫猶自問彌勒。我恨當年學空寂。",
    "X75n1513_002:0278a21": "一得無心便休息。今日親聞誦此經。始覺驢乘未端",
    "X75n1513_002:0278a22": "的。我昔心猿未調伏。長將金鎻虗拘束。今日親聞誦",
    "X75n1513_002:0278a23": "此經。始聞無物為舉跼。我亦當年神兒戲。長恨光陰",
    "X75n1513_002:0278a24": "半虗棄。今日親聞誦此經。始覺聚沙非小事。我亦當",
    "X75n1513_002:0278b01": "年學吟詠。將謂冥掜亂禪定。今日親聞誦此經。何妨",
    "X75n1513_002:0278b02": "筆硯資真性。我昔曾遊山與水。將謂他山非故里。今",
    "X75n1513_002:0278b03": "日親聞誦此經。始覺行行皆寶所。我亦當年不出戶。",
    "X75n1513_002:0278b04": "不欲紅塵治步武。今日覩聞誦此經。始覺山河無寸",
    "X75n1513_002:0278b05": "土。師誦此經一字字。字字爛嚼醍醐味。醍醐之味珍",
    "X75n1513_002:0278b06": "且美。不在唇。不在齒。只在勞生方寸裏。師誦此經一",
    "X75n1513_002:0278b07": "句句。句句白牛親動步。白牛之步疾於風。不在西。不",
    "X75n1513_002:0278b08": "在東。徧在勞生日用中。日用不知一何苦。酒之腹。飯",
    "X75n1513_002:0278b09": "之腑。長者揚聲喚不迴。何異聾兮何異瞽。世人之耳",
    "X75n1513_002:0278b10": "非不聰。耳聰特向經中聾。世人之目非不明。目明特",
    "X75n1513_002:0278b11": "向經中旨。合聰不聰。合明不明。轆轤高下。浪死虗生。",
    "X75n1513_002:0278b12": "世間縱聽師之音。誰人能識師之心。世人縱識師之",
    "X75n1513_002:0278b13": "形。誰人能識師之名。師名醫王行佛令。未為勞生治",
    "X75n1513_002:0278b14": "心病。能使狂者定。垢者淨。邪者正。凡者聖。如是則非",
    "X75n1513_002:0278b15": "但人恭敬。天恭敬。亦合動龍鬼讚詠。佛讚詠。豈得背",
    "X75n1513_002:0278b16": "覺合廣之徒不稽首歸命。",
    "X75n1513_002:0278b17": "清竦天台人。弟子志因．義寂．覺珍。因。錢塘人。弟子懷",
    "X75n1513_002:0278b18": "贄．義清．可榮．晤恩。恩。見荷負扶持傳。",
    "X75n1513_002:0278b19": "羲寂字常照。胡姓。永嘉人。在孕母厭葷血。及產乃蒙",
    "X75n1513_002:0278b20": "紫帽而出。齠齓即白二親。求入開元寺投師。師授法",
    "X75n1513_002:0278b21": "華經。讀誦[其/日]月而徹。老宿悉奇之。既祝髮詣會稽學",
    "X75n1513_002:0278b22": "律。深達持犯。復造天台。求授止觀法門。其所領解。猶",
    "X75n1513_002:0278b23": "河南一徧照也(古傳蒲州不聽泰。溜州一徧照)。初智者所說教迹。自",
    "X75n1513_002:0278b24": "安史挺亂以來。會昌籍沒之後。當時碩德但握半珠。",
    "X75n1513_002:0278c01": "隱而不曜。所有法藏。多流海東。師痛念本折枝摧。力",
    "X75n1513_002:0278c02": "網羅之。先於金華古藏中。僅得淨名一疏而已。後以",
    "X75n1513_002:0278c03": "錢忠懿王覽內典。昧於教相。請扣韶國師。韶稱師洞",
    "X75n1513_002:0278c04": "明台道。王召師建講。遣使抵日本。求其遺逸。仍為造",
    "X75n1513_002:0278c05": "寺。賜號淨光。追諡九祖尊者。台道鬱而復興。師之力",
    "X75n1513_002:0278c06": "也(僧寶傳韶適與智者同姓。疑後身也)。嚴教主拜像詩云。憶昔昏霾萬",
    "X75n1513_002:0278c07": "里開。德星一點耀南台。修真名自神州起。慕法僧從",
    "X75n1513_002:0278c08": "日本來。道樹幾將成巨蠧。慧燈相次作寒灰。當時不",
    "X75n1513_002:0278c09": "假扶持力。塵劫茫茫事可哀。太平興國初。夜夢寺東",
    "X75n1513_002:0278c10": "樓柱陷地。意頗惡之。翌日徙居西房。是夕果春雨驟",
    "X75n1513_002:0278c11": "作。山頹樓圮。眾謂師獲天眼通焉。雍熈初。永安縣光",
    "X75n1513_002:0278c12": "明精舍請師為四眾授三聚戒法。於佛像前獲發願",
    "X75n1513_002:0278c13": "辭一紙。即。唐咸通六年沙門希皎為七鄉人施戒。仍",
    "X75n1513_002:0278c14": "勸裝塑是像。願捨報後。復為男子童真出家。常持布",
    "X75n1513_002:0278c15": "褐。傳法利生。以是推之。師仍皎後身也。又黃巗邑中",
    "X75n1513_002:0278c16": "信士。請乘舟泛江。講流水品。放諸水族。至智者昔日",
    "X75n1513_002:0278c17": "靈石道場。宛同祖禮文中。方舟泛泛清江上。法語琅",
    "X75n1513_002:0278c18": "琅碧浪心也。又甞於明之育王。夢登國清上方。見寶",
    "X75n1513_002:0278c19": "臺一所題曰文殊。覩觀音大士從臺以手接師。須臾",
    "X75n1513_002:0278c20": "驚覺。自是以來每一揮麈。則摐(初江)金玉應召。羽啇和",
    "X75n1513_002:0278c21": "親。九旬談玅。殆不相違。四年十一月四日示疾。囑門",
    "X75n1513_002:0278c22": "人不許哭泣。祭尊但累小塔。窆于方丈而已。年六十",
    "X75n1513_002:0278c23": "九。臘五十。郡城得戒法者。迎師真相歸開元寺祭享。",
    "X75n1513_002:0278c24": "縞素哭泣。若喪考妣。郡牧鄭元龜為詩悲悼之。講三",
    "X75n1513_002:0279a01": "大部二十許座。光明淨名梵網等經。金錍等論亦各",
    "X75n1513_002:0279a02": "二十徧。所著止觀義例法華十玅不二門科節各數",
    "X75n1513_002:0279a03": "卷。今逸不傳。得法弟子百餘人。海東來學者十人。義",
    "X75n1513_002:0279a04": "通。其上首也。又天台宗昱下濕州契能者。神悟。謙之",
    "X75n1513_002:0279a05": "師也。住台之常寧。神悟甞繼其席。能晚年以天台十",
    "X75n1513_002:0279a06": "四代所傳爐拂付扶宗忠。忠不受。乃緘藏於天台云。",
    "X75n1513_002:0279a07": "義通字惟遠。尹姓。高麗國君之裔。母郭。妊誕頗異。眉",
    "X75n1513_002:0279a08": "毫長尺許。捨龜山院為釋宗弟子。及冠受具。即傳華",
    "X75n1513_002:0279a09": "嚴起信。彼尤宗仰。晉天福中遊天台。訪雲居契旨。嗣",
    "X75n1513_002:0279a10": "謁螺溪。未幾。具體之聲。浹聞四方。乃歎曰。圓頓之學。",
    "X75n1513_002:0279a11": "畢茲轍矣。吾欲以此施鄉。答所生之地。導所未聞。乃",
    "X75n1513_002:0279a12": "括囊東下。道由四明。時錢忠懿王以國子出刺是郡。",
    "X75n1513_002:0279a13": "邀至問以心要法門。且請為戒師。仍贈詩曰。海角復",
    "X75n1513_002:0279a14": "天涯。形分道不賖。燈青讀圓覺。香煖頂袈裟。戒比珠",
    "X75n1513_002:0279a15": "無纇。心猶鏡斷瑕。平生賴慈眼。南望一咨嗟。又相望",
    "X75n1513_002:0279a16": "幾千里。曠然違道情。自茲成乍別。疑是隔浮生。得旨",
    "X75n1513_002:0279a17": "探玄寂。無心競利名。茆齋已秋夜。誰伴誦經聲。又贊。",
    "X75n1513_002:0279a18": "不離三界生。我大師白毫異相。滿月奇姿。戒珠普照。",
    "X75n1513_002:0279a19": "慧海無涯。人天福聚。瞻之仰之。已而緇素歸慕。請留",
    "X75n1513_002:0279a20": "依怙。師曰。非始心也。眾曰。或尼之。或使之。非弟子之",
    "X75n1513_002:0279a21": "力。如曰。利生何必雞林。師曰。緣已汝合。辭不我却。因",
    "X75n1513_002:0279a22": "止焉。漕使顧承徽捨第為傳教院。至太平興國中。改",
    "X75n1513_002:0279a23": "賜寶雲。用昭其祥。師之至也。演教．觀二紀。知禮遵式。",
    "X75n1513_002:0279a24": "弟子之上首也。升堂及門不可勝紀。著述頗多。唯觀",
    "X75n1513_002:0279b01": "經疏記．光明玄贊釋僅存名目。壽六十二。端拱改元。",
    "X75n1513_002:0279b02": "十月十八日示疾。越三日右脇而逝。茶毗已。門人收",
    "X75n1513_002:0279b03": "骨藏于育王山陽(寺西北隅)。後七十有七載。主延慶文慧",
    "X75n1513_002:0279b04": "法師宗正。覩甓甃將就蕪沒。重累石。為之方墳。仍碑",
    "X75n1513_002:0279b05": "其事。居無何。是寺別改門徑。塔亦隨毀。宣和丁未昌",
    "X75n1513_002:0279b06": "月。堂董之從。于烏石山僧若權者。求昌書。遷葬以示",
    "X75n1513_002:0279b07": "後來。書略曰。其骨於日光中。或青．或黃．或紅．或白。滋",
    "X75n1513_002:0279b08": "生於骨上。見者無不歡喜作禮。歎未曾有。紹興庚辰",
    "X75n1513_002:0279b09": "主師院僧智謙。再刻塔記及吳越國王詩贊。命工塑",
    "X75n1513_002:0279b10": "坐像。修骨塔。淳熈中。主僧宗瑩再於東廡作振祖堂。",
    "X75n1513_002:0279b11": "繪四祖師像(智者四明天竺)。魏和．王史浩俱以偈贊之。師贊",
    "X75n1513_002:0279b12": "略曰。台山墜緒接統興衰。有二神足。真師子兒。慈雲",
    "X75n1513_002:0279b13": "法智迭和塤箎。人皆謂師蟠英孕秀。植根堅固。獨幹",
    "X75n1513_002:0279b14": "雙枝。因艸菴教苑遺事曰。當是時。台道既微。賴師持",
    "X75n1513_002:0279b15": "之。授法智慈雲以起家焉。此所謂台宗之命脈也。師",
    "X75n1513_002:0279b16": "好以鄉人稱之。故今山家咸稱為通鄉人焉。觀竹菴",
    "X75n1513_002:0279b17": "贊曰。呼一切人。皆是鄉人。冷雲掃電。枯木生春。決定",
    "X75n1513_002:0279b18": "願力再來。歸命天台後身。宗元錄云。予甞[弓*ㄆ]其事迹。",
    "X75n1513_002:0279b19": "殊無識其大者小者。及至寶雲。但有一影堂耳。惟相",
    "X75n1513_002:0279b20": "傳云。兩眉中間。其白毫相舒之長五六尺。卷乎其中。",
    "X75n1513_002:0279b21": "真大士僧也。洎鄞僧宗曉。採師事迹著於碑。實簡編",
    "X75n1513_002:0279b22": "者。別為一集。號寶雲振祖。附于四明教行錄之後。則",
    "X75n1513_002:0279b23": "通師翁言行。班班可攷矣。",
    "X75n1513_002:0279b24": "中興教觀法智大師世家",
    "X75n1513_002:0279c01": "原夫寶雲出二弟子。解行略同。而惟四明得稱中",
    "X75n1513_002:0279c02": "興祖師者。弘護之功深也。惟賜不如。則陋巷為疏",
    "X75n1513_002:0279c03": "附之友。惟參所畏。則負米。掌禦侮之權。蓋一人敬",
    "X75n1513_002:0279c04": "服。則千萬人皆敬服矣。天上無雙月。人間祇一僧",
    "X75n1513_002:0279c05": "是誰句耶。章安既往荊溪。次亡誕。此人師紹彼烈。",
    "X75n1513_002:0279c06": "光一家大教。鐘此三良是誰語耶。撰第二記主法",
    "X75n1513_002:0279c07": "智世家。",
    "X75n1513_002:0279c08": "知禮字約言。金姓。四明人。初父經以枝嗣未生。誠志",
    "X75n1513_002:0279c09": "頗切。與妻李禱佛。偶夜夢梵僧遺一子云。是羅睺羅。",
    "X75n1513_002:0279c10": "及建降庚申歲生師。遂以佛子羅睺羅名之。神清氣",
    "X75n1513_002:0279c11": "朗。骨狀不凡。雖在童齓。不與眾倫。七歲屬母喪。號泣",
    "X75n1513_002:0279c12": "不絕。謂劬勞匪易報。遂急於出家。父撫而異之。不奪",
    "X75n1513_002:0279c13": "其志。始事太平興國寺洪選為師。十五受具。即探律",
    "X75n1513_002:0279c14": "部。二十學台教子寶雲通席下。始三日。第一座謂曰。",
    "X75n1513_002:0279c15": "法界次第。若當奉持(法界次第三卷授初學)。師曰。何謂法界。座",
    "X75n1513_002:0279c16": "曰。大總相法門圓融無礙者是也。師曰。既圓融無礙",
    "X75n1513_002:0279c17": "矣。何得有次第耶。座無語。幾一月。便自講心經。人皆",
    "X75n1513_002:0279c18": "屬聽而驚傳之。謂教法有賴矣。涉二載。厥父夢。即跪",
    "X75n1513_002:0279c19": "于通前。通持缾水注于師口。其引若泉。其受若谷。自",
    "X75n1513_002:0279c20": "後圓頓教觀於焉超悟。即代通講授。洎于數年。值通",
    "X75n1513_002:0279c21": "歸寂。復自夢貫通之首。擐于左臂以行。慈雲解曰。得",
    "X75n1513_002:0279c22": "非初表受習。若阿難瀉水分缾之莫二也。後表傳持",
    "X75n1513_002:0279c23": "操師種智之首而行化也。由是發大精進。具大智慧。",
    "X75n1513_002:0279c24": "安然露地。煥若彌天。接一徒人必謂之登龍折一義。",
    "X75n1513_002:0280a01": "眾必謂之伏鹿。故道不求揚而四方盡聞。眾不待召",
    "X75n1513_002:0280a02": "而千里自至。淳化中受請于本郡承天綿。歷四祀。遷",
    "X75n1513_002:0280a03": "于延慶。專事講懺。四十餘歲未甞有一時離香火之",
    "X75n1513_002:0280a04": "供。亦未甞一夕戀茵蓐之溫。是寺乃至道間前後院",
    "X75n1513_002:0280a05": "主居。即顯通願捨與師。永作十方住持。傳演天台教",
    "X75n1513_002:0280a06": "法。安眾修道。師以其舍宇頹毀。俾天台僧覺圓募緣",
    "X75n1513_002:0280a07": "重建。既種種圓備。大懼壽不我永。事或他變。乃曯于",
    "X75n1513_002:0280a08": "後賢。惟善繼者居焉。非私于子孫也。遂作戒誓。使無",
    "X75n1513_002:0280a09": "反誨。言乃顧弟子立誠等作戒誓二篇。戒辭略曰。矧",
    "X75n1513_002:0280a10": "夫我大師能仁之制。乃爾攸聞三月安居八穢。靡畜",
    "X75n1513_002:0280a11": "子孫。受業非俗。如何應知四事本給誰乎。苟明負經",
    "X75n1513_002:0280a12": "戒。則現招惡報。未來隨焚。況吾始以十方之心。受茲",
    "X75n1513_002:0280a13": "住處。逮乎改創。安施棟宇。元為聚學。何敢私哉。又曰。",
    "X75n1513_002:0280a14": "但吾宗有五德者。無擇邇遐。吾將授以居之。後後謀",
    "X75n1513_002:0280a15": "咸然。一曰舊學天台。勿事兼講。二曰研精覃思。遠於",
    "X75n1513_002:0280a16": "浮偽。三曰戒德有聞。正己待物。四曰克遠榮譽。不屈",
    "X75n1513_002:0280a17": "吾道。五曰辭辨兼美。敏於獎導。何哉。兼講。則叛吾所",
    "X75n1513_002:0280a18": "曯。浮偽。則悞於有傳。戒德。則光其化導。遠譽。則固其",
    "X75n1513_002:0280a19": "至業。然後辨以暢義。導以得人。又曰。苟猶不畏吾言。",
    "X75n1513_002:0280a20": "吾有誓願。神明照之。灾祥不僭。汝其戒哉。誓辭略曰。",
    "X75n1513_002:0280a21": "竊以如來垂象。久託鷲山。須達歸心。先經祇樹。梵王",
    "X75n1513_002:0280a22": "奉宮。而請說淨名。臥室以興談。至於正法住持。皆屬",
    "X75n1513_002:0280a23": "塔廟。四依繼軌。咸顯所居。既法籍人宣。故人必依處。",
    "X75n1513_002:0280a24": "此處雖寄聚落。頗若山林。西映湖光。東連野色。棟宇",
    "X75n1513_002:0280b01": "延袤。粗可依棲。滅後造堂。惡世揚法。日藏稱如來遊",
    "X75n1513_002:0280b02": "止。法華謂是佛受用。今茲陋室。永言通經。仰惟諸佛。",
    "X75n1513_002:0280b03": "慈臨四依哀納。庶令凡鄙。自然莊嚴。永遠休光。未來",
    "X75n1513_002:0280b04": "安處。道隆內院。化廣香城。常得善師。遐聚賢學。星分",
    "X75n1513_002:0280b05": "法炬。徧照於十方。流布宗乘。綿亘於三世。帝壽不斷。",
    "X75n1513_002:0280b06": "玅種益滋。其或惡黨凶徒將來。因占特權結勢。橫見",
    "X75n1513_002:0280b07": "欺奪。廢傳般若。障塞行道。我已將此處奉上三寶。仰",
    "X75n1513_002:0280b08": "給傳持。是人便為因占欺奪佛受用處。亦是廢轉法",
    "X75n1513_002:0280b09": "輪處。亦是離間和合學處。此人當得滅三寶。斷學般",
    "X75n1513_002:0280b10": "若極重罪惡。當願若我徒黨乃至餘人。將欲占據我",
    "X75n1513_002:0280b11": "傳法處。動心則應時狂迷。動口則失音不語。動身手",
    "X75n1513_002:0280b12": "者或被風率。或遭火爛。毒虵蝮蝎一切侵害。惡瘡膿",
    "X75n1513_002:0280b13": "血。盲聾瘖瘂。肢體闕壞。一切諸難。令其備受。乃至命",
    "X75n1513_002:0280b14": "終。當墮阿鼻地獄。成壞轉寄。永無出期。未來餘殃。復",
    "X75n1513_002:0280b15": "倍前劫。寧壞我命。寧斷我命。寧破我眼。若壞我形命。",
    "X75n1513_002:0280b16": "終不呪令是人招斯等苦。若壞我此處。即是斷我及",
    "X75n1513_002:0280b17": "一切眾生菩提善根般若種性。亦斷智者教觀壽命。",
    "X75n1513_002:0280b18": "亦滅如來遺化勢力。以要言之。即是壞滅十方三世",
    "X75n1513_002:0280b19": "三寶壽命正法眼目。開一切眾生三惡趣門。閉一切",
    "X75n1513_002:0280b20": "人天涅槃道路。此人罪報不可思議。仰願諸佛菩薩。",
    "X75n1513_002:0280b21": "諸天龍神。遮護此人。勿令一念起此惡心。況至毀壞。",
    "X75n1513_002:0280b22": "初景德間。光明玄義有廣．略二本抗行于世。時慈光",
    "X75n1513_002:0280b23": "恩師製發揮記解釋略本。乃謂廣本有十法觀心等",
    "X75n1513_002:0280b24": "文。葢後人擅添。遂以四失評之。又其弟子清．敏二師。",
    "X75n1513_002:0280c01": "共搆難詞。輔成其義。欲廢廣本。寶山信致書請師辨",
    "X75n1513_002:0280c02": "折。師曰。夫評是議非。近於諍競。非我志也。矧二公乃",
    "X75n1513_002:0280c03": "吾宗先達焉。可率爾拒之。信重請曰。法鼓競鳴。何先",
    "X75n1513_002:0280c04": "何後。師遜讓不獲。遂有扶宗釋難之作。力救廣本十",
    "X75n1513_002:0280c05": "法觀心等文。及斥不解發軫揀境之非。觀成歷法之",
    "X75n1513_002:0280c06": "失。清弟子梵天昭．孤山圓。又撰辨訛駮釋難之。非救",
    "X75n1513_002:0280c07": "發揮之得。於是兩家搆詞。設難往復。各五綿歷七載。",
    "X75n1513_002:0280c08": "猶未已也。師遣門人本如。與之講論。其說卒能取勝。",
    "X75n1513_002:0280c09": "其後法孫繼忠攢結前後十番之文。名曰十義書焉。",
    "X75n1513_002:0280c10": "又如三千具造定境了法用觀等義。實為後學指南。",
    "X75n1513_002:0280c11": "葢台．衡之道。將付寒灰。得師中興。何啻回天之力。方",
    "X75n1513_002:0280c12": "其在延慶也。修常行三昧。於起信堂中。以九十日為",
    "X75n1513_002:0280c13": "期。所旋繞地。成車轍之迹。建炎兵火煨燼。跡亦泯沒。",
    "X75n1513_002:0280c14": "聞老宿之言者。徒增感概。咸平三年大旱。師與聞式",
    "X75n1513_002:0280c15": "二師同修光明懺摩禱雨。至三日猶未感應。於是撤",
    "X75n1513_002:0280c16": "席伏地。同誓於上帝曰。儻佛事將辨。不蒙甘澤下降。",
    "X75n1513_002:0280c17": "當各然一手供佛。懺未竟。雨已大浹。天聖中。曾魯宣",
    "X75n1513_002:0280c18": "靖公(公亮)。隨侍楚國公。會出守四明。一日遊延慶。師",
    "X75n1513_002:0280c19": "已先夢伽藍神告之曰。翌日相公來。宜具禮迓之。洎",
    "X75n1513_002:0280c20": "公至。師以夢告公曰。烏有是哉。惟默記于方寸。至大",
    "X75n1513_002:0280c21": "拜。方以師夢為然。於是請于朝。置田闢舍。大啟法席。",
    "X75n1513_002:0280c22": "而延慶遂為望剎。寺亦圖某像而祠之。天禧初。師年",
    "X75n1513_002:0280c23": "幾耳。順謂其徒曰。半偈忘軀。一句投火。聖人之心。為",
    "X75n1513_002:0280c24": "法如是。矧其去佛滋久。慢道者眾。吾不能捐捨壽命。",
    "X75n1513_002:0281a01": "以驚發懈怠。則勇猛精進之風喪矣。於是約十僧入",
    "X75n1513_002:0281a02": "懺。期滿三載。共焚其身。又曰。誓真法之供。懷安養之",
    "X75n1513_002:0281a03": "國。時翰林學士楊億。仰師道行。望風推重。專勤置郵。",
    "X75n1513_002:0281a04": "確請住世。復以欣厭之意而興難焉。師答曰。終日破",
    "X75n1513_002:0281a05": "相。而諸法皆成。終日立法。而懺塵畢盡。楊公知不可",
    "X75n1513_002:0281a06": "以義屈。亦不可以言留。乃致書天竺慈雲。俾自杭至",
    "X75n1513_002:0281a07": "明。面沮其義。又致書郡守直史館李夷庚。密戒隣社。",
    "X75n1513_002:0281a08": "徧加安護。母容以焚。是年真宗皇帝誕節。揚公叩丞",
    "X75n1513_002:0281a09": "相寇準薦以紫服寵師之德。又樞密使馬知節請揚",
    "X75n1513_002:0281a10": "公撰先父神道碑。酬以潤筆。揚公悉不受。惟乞薦師",
    "X75n1513_002:0281a11": "美號。馬因奏。聞乞降旨以受。上即召揚公問之。公乃",
    "X75n1513_002:0281a12": "奏師遺身事。上深嘉歎。重諭揚公曰。但傳朕意。請留",
    "X75n1513_002:0281a13": "住世。若師號。朕當賜之。潤筆卿宜。無讓於是。特賜法",
    "X75n1513_002:0281a14": "智大師之號。師之本願。始為所奪。上繼遣中貴人俞",
    "X75n1513_002:0281a15": "源清。遠至師室。命修懺法。厚有賜予。俞欲知懺法旨",
    "X75n1513_002:0281a16": "趣。乃為撰修懺要旨。今盛行于世。教苑遺事曰。內翰",
    "X75n1513_002:0281a17": "揚公。有問淨土是何人境界者。有問法華梵網皆魔",
    "X75n1513_002:0281a18": "王所說者。此以理奪事而問之也。師乃以即理之事",
    "X75n1513_002:0281a19": "而答之曰。即此見聞。更無道理。曰。佛之與魔相去幾",
    "X75n1513_002:0281a20": "何。後公謝啟有云。惟少室之宗風。本靈山之笑視。以",
    "X75n1513_002:0281a21": "至黃檗痛杖於臨濟。船子揮楫於夾山。此公以禪奪",
    "X75n1513_002:0281a22": "教也。師復啟。殊不領略其說。葢昔禪教互相為謀。至",
    "X75n1513_002:0281a23": "此則不然。則知大宗師手段。當自有體。日本國師源",
    "X75n1513_002:0281a24": "信。甞遣學徒寂照等持二十七問。詢求法要。師答之",
    "X75n1513_002:0281b01": "咸臻其玅。厥後廣智嗣席。復遣其徒紹良等二人。齎",
    "X75n1513_002:0281b02": "金字法華經。如贄見之禮。因哀泣致敬。請學於輪下",
    "X75n1513_002:0281b03": "三載。其道大成。還國大弘台學。曾魯公碑其塔。具道",
    "X75n1513_002:0281b04": "之。據教行錄更載答日本十問之文。但不知為彼國",
    "X75n1513_002:0281b05": "何師也。師將示滅。復結十僧修大悲懺三年。又修光",
    "X75n1513_002:0281b06": "明懺七日。為順寂期。甫及五日。結跏正坐。囑門弟子",
    "X75n1513_002:0281b07": "曰。生必有死。葢常分耳。汝等當勤修道。勿令有間。從",
    "X75n1513_002:0281b08": "吾之訓。猶吾生也。語畢驟稱彌陀佛號數百聲。奄然",
    "X75n1513_002:0281b09": "而逝。天聖六年正月初五戌時也。年六十九。臘五十",
    "X75n1513_002:0281b10": "四。露龕經二七日。爪髮俱長。儀貌如生。其月二十四",
    "X75n1513_002:0281b11": "日。闍維于郡南門外。未間先聞異香馥郁。火滅舌根",
    "X75n1513_002:0281b12": "不壞。舍利五色。不知其數。明道二年七月二十九日",
    "X75n1513_002:0281b13": "奉靈骨。塔于崇法院之左。舍利迄今猶有藏瑠璃缾。",
    "X75n1513_002:0281b14": "奉安大悲閣上者。弟子升堂者千餘。其覩奧極深。領",
    "X75n1513_002:0281b15": "徒繼盛。若則全．覺琮．本如．崇矩．仁嶽．慧才．梵臻．尚賢",
    "X75n1513_002:0281b16": "等二十人。稟法弟子四百七十八人。手度弟子七十",
    "X75n1513_002:0281b17": "人。趙清獻(抃)碑其行全。三學錄其實。胡祕書(昉)銘其",
    "X75n1513_002:0281b18": "塔略曰。嗚呼。大師之出世也。豈無謂乎。得不以祇園",
    "X75n1513_002:0281b19": "之法屬乎澆季。而師扶樹之乎。天台之教當其流布。",
    "X75n1513_002:0281b20": "而師光大之乎。門外有車。諸子不復乘。師使乘之乎。",
    "X75n1513_002:0281b21": "衣中有珠。醉人不復悟。師使悟之乎。化化城於險道",
    "X75n1513_002:0281b22": "乎。浮浮囊於大海乎。報諸佛之恩乎。為如來之使乎。",
    "X75n1513_002:0281b23": "不然。何精心向道。忘身為眾也。若是之甚哉。昔梁補",
    "X75n1513_002:0281b24": "闕謂。天台等覺歟。玅覺歟。不可得而知也。今之談大",
    "X75n1513_002:0281c01": "師者。得不以梁公之言而稱讚乎。故慈雲祭之以文。",
    "X75n1513_002:0281c02": "悼之以詩。無非寄極言以暢其所懷。議者不以慈雲",
    "X75n1513_002:0281c03": "之言為過而謂師之道。然凡師著述行于世者。光明",
    "X75n1513_002:0281c04": "玄義捨遺記三卷．光明文句記六卷．觀無量壽佛疏",
    "X75n1513_002:0281c05": "鈔三卷．觀音玄義記二卷．觀音疏記二卷．不二門指",
    "X75n1513_002:0281c06": "要鈔二卷．扶宗釋難一卷．千手眼大悲心呪行法懺",
    "X75n1513_002:0281c07": "儀一卷．融心解消伏三用各一卷。其鎻碎部帙。諸文",
    "X75n1513_002:0281c08": "科目。不復枚舉。嘉定十三正月。宗鑑掛鉢。上竺與首",
    "X75n1513_002:0281c09": "座懷怛造像立祖。且稍正九祖昭穆坐次便侫之輩",
    "X75n1513_002:0281c10": "輙撼搖之主者。持兩可之說。適眾求齋忌疏文。因致",
    "X75n1513_002:0281c11": "意焉。天上無雙月。三千不離空中。人間只一僧。四海",
    "X75n1513_002:0281c12": "皆傳教行。豈是等閑勳業。敢忘盡命。欽崇恭惟。中興",
    "X75n1513_002:0281c13": "教觀。法智祖師愾邪說之縱橫樅然亂雅。念正宗之",
    "X75n1513_002:0281c14": "杭隉僅若懸絲。屈佛子之尊嚴。向海隅而出現。三陽",
    "X75n1513_002:0281c15": "用泰。一氣皆春。發記主之幽潛。載揚別理。補山門之",
    "X75n1513_002:0281c16": "罅漏。彌顯今宗。勍敵詎敢跳梁異戶。頻聞得雋哲之",
    "X75n1513_002:0281c17": "人利見大法重光。六十州咸仰化風。誰能繼者。五百",
    "X75n1513_002:0281c18": "年必有名世。數亦偶焉。復漢宮之威儀。殄陽九之屯",
    "X75n1513_002:0281c19": "厄。王正謹始竦驚木鐸以求觀象。魏布新盡使冰魚",
    "X75n1513_002:0281c20": "之破執言。言祖道汲汲人心。祇見南湖奉開山之鼻",
    "X75n1513_002:0281c21": "祖。未開列剎。酬再造之洪恩。允矣。至公蔽於流俗。□",
    "X75n1513_002:0281c22": "等作興化事。致天匠而方斆優填。開闢宗途。黜百家",
    "X75n1513_002:0281c23": "而推明孔氏。式屆涅槃之日。敬輸葑菲之誠。仰冀慈",
    "X75n1513_002:0281c24": "憐。俯回昭鑑。伏願□等。信符起信。宗識玅宗。究修惡",
    "X75n1513_002:0282a01": "性。惡之玄微。多聞守約。達本覺始覺之旨趣。一道無",
    "X75n1513_002:0282a02": "偏。",
    "X75n1513_002:0282a04": "釋門正統第二"
}