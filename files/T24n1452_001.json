{
    "T24n1452_001:0415a03": "根本說一切有部尼陀那卷第一",
    "T24n1452_001:0415a05": "大唐三藏法師義淨奉　制譯",
    "T24n1452_001:0415a06": "大門總攝頌曰：",
    "T24n1452_001:0415a07": "　初明受近圓，　　次分亡人物，",
    "T24n1452_001:0415a08": "　圓壇并戶鉤，　　菩薩像五門。",
    "T24n1452_001:0415a09": "別門初總攝頌曰：",
    "T24n1452_001:0415a10": "　近圓知日數，　　界別不入地，",
    "T24n1452_001:0415a11": "　界邊五眾居，　　不截皮生肉。",
    "T24n1452_001:0415a12": "第一子攝頌曰：",
    "T24n1452_001:0415a13": "　近圓男女狀，　　非近圓為師，",
    "T24n1452_001:0415a14": "　難等十無師，　　莫授我七歲。",
    "T24n1452_001:0415a15": "爾時薄伽梵在室羅伐城逝多林給孤獨園。",
    "T24n1452_001:0415a16": "具壽鄔波離來詣佛所，禮雙足已在一面坐，",
    "T24n1452_001:0415a17": "合掌恭敬白佛言：「世尊！若苾芻與他受近圓",
    "T24n1452_001:0415a18": "時，彼若根轉，得名善受不？」佛言：「是受近圓，",
    "T24n1452_001:0415a19": "應可移向苾芻尼處。」",
    "T24n1452_001:0415a20": "「復次世尊！若苾芻與他男子受近圓時，而此",
    "T24n1452_001:0415a21": "男子作女人音聲、女人意樂及形狀法式，此",
    "T24n1452_001:0415a22": "人得名為受近圓不？」佛言：「鄔波離！是受近",
    "T24n1452_001:0415a23": "圓，諸苾芻得越法罪。」",
    "T24n1452_001:0415a24": "「若苾芻尼與他女人受近圓時，而此女人作",
    "T24n1452_001:0415a25": "男子音聲、男子意樂及形狀法式，此人得名",
    "T24n1452_001:0415a26": "受近圓不？」佛言：「是受近圓，諸苾芻尼得越",
    "T24n1452_001:0415a27": "法罪。」",
    "T24n1452_001:0415a28": "「若以不受近圓人為親教師，此人得名受近",
    "T24n1452_001:0415a29": "圓不？」佛言：「是受近圓，諸苾芻得越法罪。」",
    "T24n1452_001:0415b01": "「若人身有難事，自言我有，諸苾芻為受近圓，",
    "T24n1452_001:0415b02": "此人得名受近圓不？」佛言：「不名受近圓，諸苾",
    "T24n1452_001:0415b03": "芻得越法罪。」",
    "T24n1452_001:0415b04": "「若人身無難事，自言我有，諸苾芻為受近",
    "T24n1452_001:0415b05": "圓，此人得名受近圓不？」佛言：「是受近圓，諸",
    "T24n1452_001:0415b06": "苾芻得越法罪。」",
    "T24n1452_001:0415b07": "「若人實有難事，自言我無諸難，苾芻為受近",
    "T24n1452_001:0415b08": "圓，此人得名受近圓不？」佛言：「不名受近圓，諸",
    "T24n1452_001:0415b09": "苾芻無犯。」",
    "T24n1452_001:0415b10": "「若人實無難事，復自言無，諸苾芻為受近圓，",
    "T24n1452_001:0415b11": "此人得名受近圓不？」佛言：「此名善受。」",
    "T24n1452_001:0415b12": "「若苾芻與出家者未受十戒而受近圓，此人",
    "T24n1452_001:0415b13": "得名受近圓不？」佛言：「是受，諸苾芻得越法",
    "T24n1452_001:0415b14": "罪。」",
    "T24n1452_001:0415b15": "「若人受近圓時，親教師不現前，諸苾芻為受",
    "T24n1452_001:0415b16": "近圓，此人得名受近圓不？」佛言：「是受近圓，諸",
    "T24n1452_001:0415b17": "苾芻得越法罪。」",
    "T24n1452_001:0415b18": "「若人受近圓時，作如是語：『莫授我近圓。』諸苾",
    "T24n1452_001:0415b19": "芻為受，此人得名受近圓不？」佛言：「非受近圓，",
    "T24n1452_001:0415b20": "諸苾芻得越法罪。」",
    "T24n1452_001:0415b21": "「如世尊說：『若人年滿七歲能驅烏鳥，應與出",
    "T24n1452_001:0415b22": "家。』者，大德！若有童子年始六歲，於僧食厨能",
    "T24n1452_001:0415b23": "驅烏鳥，此人應與出家不？」佛言：「許滿七歲，此",
    "T24n1452_001:0415b24": "不應與。」「若滿七歲不能驅烏，與出家不？」佛言：",
    "T24n1452_001:0415b25": "「不應，許能驅烏故。」",
    "T24n1452_001:0415b26": "第二子攝頌曰：",
    "T24n1452_001:0415b27": "　日數每應知、　　告白夜須減、",
    "T24n1452_001:0415b28": "　六日十八日、　　說戒不應頻。",
    "T24n1452_001:0415b29": "爾時佛在室羅伐城，有婆羅門居士等至苾",
    "T24n1452_001:0415c01": "芻所問言：「阿離耶！今是何日？」答言：「不知。」諸",
    "T24n1452_001:0415c02": "人告曰：「聖者！外道之類於諸日數及以星曆",
    "T24n1452_001:0415c03": "悉皆善識，仁等亦應知日數星曆。云何不解",
    "T24n1452_001:0415c04": "而為出家？」遂默不答。諸苾芻以緣白佛，佛言：",
    "T24n1452_001:0415c05": "「我今聽諸苾芻知日數星曆。」時諸苾芻悉皆",
    "T24n1452_001:0415c06": "學數星曆及以算法，便生擾亂廢修善業，佛",
    "T24n1452_001:0415c07": "言：「應令一人學數。」雖聞佛教，不知誰當合數？",
    "T24n1452_001:0415c08": "佛言：「應令眾首上座數之。」是時上座忘失其",
    "T24n1452_001:0415c09": "數，使知事人亦不能憶，佛言：「可作泥珠、或作",
    "T24n1452_001:0415c10": "竹籌，滿十五枚，每日移一。」如此作時被風",
    "T24n1452_001:0415c11": "吹亂，佛言：「應取十五枚竹片，可長四五",
    "T24n1452_001:0415c12": "指，一頭穿孔以繩貫之，挂壁要處，每日移",
    "T24n1452_001:0415c13": "一。」時彼舉眾皆共移籌，佛言：「上座及知事者",
    "T24n1452_001:0415c14": "應移。」時有婆羅門居士至苾芻所問言：「聖者！",
    "T24n1452_001:0415c15": "今是何日？」彼便報曰：「仁今可問上座及知事",
    "T24n1452_001:0415c16": "人。」諸人告曰：「仁等亦有計番當直知日人",
    "T24n1452_001:0415c17": "耶？」時諸苾芻默然無答。以緣白佛，佛言：「應可",
    "T24n1452_001:0415c18": "作白普告眾人。」時諸苾芻隨處告白，佛言：",
    "T24n1452_001:0415c19": "「不應隨處作白，然於眾集，在上座前而為秉",
    "T24n1452_001:0415c20": "白：『大眾應知：今是月一日。』」諸俗聞說復云：「仁",
    "T24n1452_001:0415c21": "等豈可不說半月黑白分耶？」答言：「不作。」苾",
    "T24n1452_001:0415c22": "芻白佛，佛言：「當稱黑白月分。應如是說：若",
    "T24n1452_001:0415c23": "於晡後大眾集時，令一苾芻於上座前合掌",
    "T24n1452_001:0415c24": "而立，一心恭敬作如是白：『大德僧伽聽！今",
    "T24n1452_001:0415c25": "是黑月一日，仁等應為造寺施主及護寺天",
    "T24n1452_001:0415c26": "神，并舊住天神各誦經中清淨妙頌。』」時諸苾",
    "T24n1452_001:0415c27": "芻雖復日日告白，不稱造寺施主名字，佛",
    "T24n1452_001:0415c28": "言：「當稱造寺施主名字，亦應稱說明日設",
    "T24n1452_001:0415c29": "食施主名字，令彼施主所願隨意福善彌增。",
    "T24n1452_001:0416a01": "若更有餘施主皆同此說，及餘天眾八部之",
    "T24n1452_001:0416a02": "類，師僧父母皆悉稱名，普及一切眾生，皆令",
    "T24n1452_001:0416a03": "福利增長。」時諸苾芻聞是語已，即皆各說清",
    "T24n1452_001:0416a04": "淨伽他曰：",
    "T24n1452_001:0416a05": "「所為布施者，　　必獲其義利；",
    "T24n1452_001:0416a06": "　若為樂故施，　　後必得安樂。",
    "T24n1452_001:0416a07": "　菩薩之福報，　　無盡若虛空；",
    "T24n1452_001:0416a08": "　施獲如是果，　　增長無休息。」",
    "T24n1452_001:0416a09": "時有施主，請諸苾芻當設供養，苾芻知已不",
    "T24n1452_001:0416a10": "為宣告施主名及以住處，佛言：「應預宣告施",
    "T24n1452_001:0416a11": "主名字云：『施主某甲，明日當為大眾設食，住",
    "T24n1452_001:0416a12": "在某處！』」復有婆羅門居士，至苾芻處問言：「聖",
    "T24n1452_001:0416a13": "者！今是何日？」答言：「是十五日。」彼復問曰：「時",
    "T24n1452_001:0416a14": "人皆云十四日，如何仁等言十五耶？豈可苾",
    "T24n1452_001:0416a15": "芻不為減夜？」答言：「不作。」時諸苾芻以緣白佛，",
    "T24n1452_001:0416a16": "佛言：「應為減夜。」時諸苾芻頻於半月而為減",
    "T24n1452_001:0416a17": "夜，俗人問言：「聖者！今是何日？」答：「是十四。」彼",
    "T24n1452_001:0416a18": "言：「聖者！時人皆云十五日，如何仁等頻於半",
    "T24n1452_001:0416a19": "月而為減夜？」時諸苾芻以緣白佛，佛言：「汝等",
    "T24n1452_001:0416a20": "不應頻於半月而減其夜。然須計時過月半",
    "T24n1452_001:0416a21": "已應為減夜(謂從正月十六日至二月十五日為一月。從二月十六日至月盡，即是月",
    "T24n1452_001:0416a22": "半，令減一夜為其小月，餘皆倣此，為東西不同故)，如是一歲總有六日",
    "T24n1452_001:0416a23": "是十四日，有六日是十五日為長淨事。」時有",
    "T24n1452_001:0416a24": "婆羅門居士來問苾芻曰：「聖者！今是何月？」答",
    "T24n1452_001:0416a25": "言：「今是室羅末拏月(當五月十六日已去至六月十五日)。」彼復問",
    "T24n1452_001:0416a26": "言：「聖者！諸人咸云阿沙荼月(從四月十六日至五月十五日)，仁",
    "T24n1452_001:0416a27": "等乃云室羅末拏月，豈可仁等不為閏月耶？」",
    "T24n1452_001:0416a28": "答言：「不為。」人皆共笑。時諸苾芻以緣白佛，佛",
    "T24n1452_001:0416a29": "言：「應為閏月。」時諸苾芻於每年中恒為閏月，",
    "T24n1452_001:0416b01": "俗人來問：「聖者！今是何月？」答言：「是阿沙荼月。」",
    "T24n1452_001:0416b02": "彼復問言：「聖者！諸人咸云：『今是室羅末拏月。』",
    "T24n1452_001:0416b03": "仁等乃云：『是阿沙荼月。』豈可仁等於每年中為",
    "T24n1452_001:0416b04": "閏月耶？」答言：「如是。」同前譏笑。苾芻以緣白",
    "T24n1452_001:0416b05": "佛，佛言：「不應於年年中而作閏月，應至六歲",
    "T24n1452_001:0416b06": "方為閏月(即是五六當三十月。此謂古法，與今不同)。」時有國王，至二",
    "T24n1452_001:0416b07": "年半便為一閏，苾芻不隨，人共嫌恥。佛言：「苾",
    "T24n1452_001:0416b08": "芻應隨王法為其閏月，若星道行參差者，亦",
    "T24n1452_001:0416b09": "應隨其星道而數用之。是故汝等應可識知",
    "T24n1452_001:0416b10": "日月星分與俗同行，令諸外道來求過者不",
    "T24n1452_001:0416b11": "得其便。」「大德！頗有苾芻住處令授學人得說",
    "T24n1452_001:0416b12": "戒不？」佛言：「不得。」",
    "T24n1452_001:0416b13": "第三子攝頌曰：",
    "T24n1452_001:0416b14": "　界別不告淨，　　亦不為羯磨，",
    "T24n1452_001:0416b15": "　乘空不持欲，　　解前方結後。",
    "T24n1452_001:0416b16": "爾時佛在室羅伐城，具壽鄔波離請世尊曰：",
    "T24n1452_001:0416b17": "「住界內人得向界外者告清淨不？」佛言：「不得。」",
    "T24n1452_001:0416b18": "「住界外人得向界內者告清淨不？」佛言：「不得。」",
    "T24n1452_001:0416b19": "「住界內人得為界外者作羯磨不？」佛言：「不得。」",
    "T24n1452_001:0416b20": "「住界外人得為界內者作羯磨不？」佛言：「不得。」",
    "T24n1452_001:0416b21": "「若有乘空持欲去，時成持欲不？」佛言：「不成，應",
    "T24n1452_001:0416b22": "更取欲。」「若不解前界得結後界不？」佛言：「不得，",
    "T24n1452_001:0416b23": "應以白四解前然後方結。」",
    "T24n1452_001:0416b24": "第四子攝頌曰：",
    "T24n1452_001:0416b25": "　不入界捨界，　　樹界有世尊，",
    "T24n1452_001:0416b26": "　不越及可越，　　羯磨者身死。",
    "T24n1452_001:0416b27": "具壽鄔波離請世尊曰：「頗得以界入餘界不？」",
    "T24n1452_001:0416b28": "佛言：「不得。」「有幾種界不相涉入？」佛言：「謂小壇",
    "T24n1452_001:0416b29": "場及現停水處，并苾芻、苾芻尼界，此皆不入。」",
    "T24n1452_001:0416c01": "「若先結界，有幾種捨法？」佛言：「有五：一謂大眾",
    "T24n1452_001:0416c02": "悉皆歸俗，二謂大眾同時轉根，三謂大眾決",
    "T24n1452_001:0416c03": "心捨去，四謂大眾俱時命過，五謂秉白四羯",
    "T24n1452_001:0416c04": "磨解。」「得以一樹為二界標不？」佛言：「各取一邊",
    "T24n1452_001:0416c05": "得為三界標，或為四界標，量知分齊皆得成",
    "T24n1452_001:0416c06": "就。」",
    "T24n1452_001:0416c07": "爾時世尊在迦尸國人間遊行，遇到一處遂",
    "T24n1452_001:0416c08": "便微笑。世尊常法，若微笑時，即於口中，出五",
    "T24n1452_001:0416c09": "種色：青、黃、赤、白及以紅光，或時下照、或復上",
    "T24n1452_001:0416c10": "昇。其光下者，至等活地獄、黑繩地獄、眾合地",
    "T24n1452_001:0416c11": "獄、號叫地獄、大號叫地獄、燒然地獄、大燒然",
    "T24n1452_001:0416c12": "地獄、無間地獄、疱形地獄、連疱地獄、阿吒吒",
    "T24n1452_001:0416c13": "地獄、阿呵呵地獄、阿呼呼地獄、青蓮花地獄、",
    "T24n1452_001:0416c14": "紅蓮花地獄、大紅蓮花地獄。如是等處，若受",
    "T24n1452_001:0416c15": "炎熱皆得清涼，居處寒氷便獲溫暖。彼諸有",
    "T24n1452_001:0416c16": "情各得安樂，皆作是語：「我與汝等，為從此死",
    "T24n1452_001:0416c17": "生餘處耶？」",
    "T24n1452_001:0416c18": "爾時世尊令彼有情生信心故，復現餘相。彼",
    "T24n1452_001:0416c19": "見相已咸作是語：「我等不於此死而生餘處，",
    "T24n1452_001:0416c20": "然我必由希有大人威神力故，令我身心現",
    "T24n1452_001:0416c21": "處安樂。」既生敬信，能滅地獄所有諸苦，於人",
    "T24n1452_001:0416c22": "天處受勝妙身，當為法器得見真理。其光上",
    "T24n1452_001:0416c23": "昇者，從四大王眾天，至三十三天、夜摩天、覩",
    "T24n1452_001:0416c24": "史多天、樂變化天、他化自在天、梵眾天、梵輔",
    "T24n1452_001:0416c25": "天、大梵天、少光天、無量光天、極光淨天、少淨",
    "T24n1452_001:0416c26": "天、無量淨天、遍淨天、無雲天、福生天、廣果天、",
    "T24n1452_001:0416c27": "無煩天、無熱天、善現天、善見天，乃至色究竟",
    "T24n1452_001:0416c28": "天，於此光中演說苦空無常無我等法，并說",
    "T24n1452_001:0416c29": "二伽他曰：",
    "T24n1452_001:0417a01": "「汝當求出離，　　於佛教勤修，",
    "T24n1452_001:0417a02": "　降伏生死軍，　　如象摧草舍。",
    "T24n1452_001:0417a03": "　於此法律中，　　常為不放逸，",
    "T24n1452_001:0417a04": "　能竭煩惱海，　　當盡苦邊際。」",
    "T24n1452_001:0417a05": "時彼光明遍照三千大千世界已，還至佛所。",
    "T24n1452_001:0417a06": "若佛世尊說過去事，光從背入。若說未來事，",
    "T24n1452_001:0417a07": "光從胸入。若說地獄事，光從足下入。若說傍",
    "T24n1452_001:0417a08": "生事，光從足跟入。若說餓鬼事，光從足指入。",
    "T24n1452_001:0417a09": "若說人事，光從膝入。若說力輪王事，光從左",
    "T24n1452_001:0417a10": "手掌入。若說轉輪王事，光從右手掌入。若說",
    "T24n1452_001:0417a11": "天事，光從臍入。若說聲聞事，光從口入。若說",
    "T24n1452_001:0417a12": "獨覺事，光從眉間入。若說阿耨多羅三藐三",
    "T24n1452_001:0417a13": "菩提事，光從頂入。是時光明遶佛三匝從頂",
    "T24n1452_001:0417a14": "而入。時具壽阿難陀合掌恭敬而白佛言：「世",
    "T24n1452_001:0417a15": "尊！如來、應、正等覺熙怡微笑，非無因緣。」即說",
    "T24n1452_001:0417a16": "伽他而請佛曰：",
    "T24n1452_001:0417a17": "「口出種種妙光明，　　流滿大千非一相；",
    "T24n1452_001:0417a18": "　周遍十方諸剎土，　　如日光照盡虛空。",
    "T24n1452_001:0417a19": "　佛是眾生最勝因，　　能除憍慢及憂慼；",
    "T24n1452_001:0417a20": "　無緣不啟於金口，　　微笑當必演希奇。",
    "T24n1452_001:0417a21": "　安詳審諦牟尼尊，　　樂欲聞者能為說；",
    "T24n1452_001:0417a22": "　如師子王發大吼，　　願為我等決疑心。",
    "T24n1452_001:0417a23": "　如大海內妙山王，　　若無因緣不搖動；",
    "T24n1452_001:0417a24": "　自在慈悲現微笑，　　為渴仰者說因緣。」",
    "T24n1452_001:0417a25": "爾時世尊告阿難陀曰：「如是，如是。阿難陀！非",
    "T24n1452_001:0417a26": "無因緣，如來、應、正等覺輒現微笑。阿難陀！此",
    "T24n1452_001:0417a27": "地方所，乃是過去迦攝波佛為聲聞眾說法",
    "T24n1452_001:0417a28": "之處。」時阿難陀聞是語已，疾疾取七條衣疊",
    "T24n1452_001:0417a29": "為四重，白佛言：「世尊！我已敷座，願佛知時可",
    "T24n1452_001:0417b01": "於斯坐，冀令此地有二正覺受用之處，謂迦",
    "T24n1452_001:0417b02": "攝波佛及今世尊。」佛告阿難陀曰：「善哉，善哉！",
    "T24n1452_001:0417b03": "我雖不說汝自知時。」爾時世尊即便就座，復",
    "T24n1452_001:0417b04": "告阿難陀曰：「此地方所，是迦攝波佛所住之",
    "T24n1452_001:0417b05": "寺、此是經行處、此是廊宇門屋洗足之處、",
    "T24n1452_001:0417b06": "此是淨厨地、此是浴室處，汝等應知。」是時鄔",
    "T24n1452_001:0417b07": "波離白佛言：「世尊！如佛所說，淨不淨地者，不",
    "T24n1452_001:0417b08": "知齊何名淨不淨？」佛言：「乃至正法住世，有淨",
    "T24n1452_001:0417b09": "不淨。正法若滅，悉皆不淨。」「世尊！齊何名正法",
    "T24n1452_001:0417b10": "住世？云何名滅？」佛告鄔波離：「乃至有秉羯磨，",
    "T24n1452_001:0417b11": "有如說行者，是則名為正法住世。若不秉羯",
    "T24n1452_001:0417b12": "磨，無如說行，是則名為正法滅壞。」",
    "T24n1452_001:0417b13": "復白佛言：「若無上大師在於界外，苾芻得秉",
    "T24n1452_001:0417b14": "羯磨不？」佛言：「不得。」「若大師在於界內，餘人得",
    "T24n1452_001:0417b15": "秉羯磨不？」佛言：「得。」「又得以世尊足僧數不？」佛",
    "T24n1452_001:0417b16": "言：「不得，佛寶僧寶體差別故。」「於不可越界得",
    "T24n1452_001:0417b17": "越過不？」佛言：「不得。」「大德！不知有幾不可越",
    "T24n1452_001:0417b18": "界？」佛言：「有其五種：謂苾芻界、苾芻尼界、小壇",
    "T24n1452_001:0417b19": "場、現停水處、二界中間。」「大德！若有深塹及以",
    "T24n1452_001:0417b20": "河澗，不可越界，頗得越不？」佛言：「若常有橋",
    "T24n1452_001:0417b21": "梁，越之非咎。」「如其橋梁破壞，得齊幾時名不",
    "T24n1452_001:0417b22": "失界？」佛言：「得齊七夜。此據有心修理，無心修",
    "T24n1452_001:0417b23": "理隨破即失。」「若有苾芻正結界時，秉羯磨者",
    "T24n1452_001:0417b24": "忽然命過，得成結不？」佛言：「若知標相，所作羯",
    "T24n1452_001:0417b25": "磨已秉多分，此雖命過得成結界。若未知標",
    "T24n1452_001:0417b26": "相，所秉羯磨未過多分，此時命終，不成結界。」",
    "T24n1452_001:0417b27": "「若苾芻尼結界，成不？」「准此應知。」",
    "T24n1452_001:0417b28": "第五子攝頌曰：",
    "T24n1452_001:0417b29": "　地牆等秉事、　　結界無與欲，",
    "T24n1452_001:0417c01": "　但於一處坐，　　得為四羯磨。",
    "T24n1452_001:0417c02": "緣在室羅伐城。具壽鄔波離請世尊曰：「在地",
    "T24n1452_001:0417c03": "居人，共地居者遙秉羯磨，得成秉不？」佛言：",
    "T24n1452_001:0417c04": "「不成，與欲得成。」「大德！在地之人與牆頭者共",
    "T24n1452_001:0417c05": "秉羯磨，得成秉不？」佛言：「不成。」「大德！在地之",
    "T24n1452_001:0417c06": "人與樹上者共秉羯磨，得成秉不？」佛言：「不",
    "T24n1452_001:0417c07": "成。」「大德！在地之人與居空者共秉羯磨，得成",
    "T24n1452_001:0417c08": "秉不？」佛言：「不成。應知以樹牆空為頭，各有四",
    "T24n1452_001:0417c09": "句亦如是。」「如世尊說：『有百一羯磨』，幾合與",
    "T24n1452_001:0417c10": "欲？幾不合與欲？」佛言：「唯除結界，餘並與欲。」",
    "T24n1452_001:0417c11": "「大德！若以神變幻術而作標相，得為標不？」佛",
    "T24n1452_001:0417c12": "言：「不得，神力幻術非實有故。」「或以日月星宿",
    "T24n1452_001:0417c13": "為標相者，得成標不？」佛言：「不得，日月星宿非",
    "T24n1452_001:0417c14": "定住故。」「若以水波浪，得成標不？」佛言：「不得，由",
    "T24n1452_001:0417c15": "其波浪疾移轉故。」「若苾芻為他持欲淨乘空",
    "T24n1452_001:0417c16": "而去，此得名為持欲淨不？」佛言：「不成，應更",
    "T24n1452_001:0417c17": "取欲。」「若有苾芻秉一羯磨，於四住處並得成",
    "T24n1452_001:0417c18": "不？」佛言：「得。如其四界，各有四人事現前者，各",
    "T24n1452_001:0417c19": "於其處別置三人。時秉法者，或席、或床、或板、",
    "T24n1452_001:0417c20": "或薦，壓四界上而秉羯磨。以秉法者添彼四",
    "T24n1452_001:0417c21": "數，咸成作法。如是若於四界，有別事起，作七",
    "T24n1452_001:0417c22": "羯磨等，謂驅擯羯磨、今怖羯磨、折伏羯磨、求",
    "T24n1452_001:0417c23": "謝羯磨、不見罪羯磨、不如法悔羯磨、不捨惡",
    "T24n1452_001:0417c24": "見羯磨。若作此等羯磨之時，其秉法人，在彼",
    "T24n1452_001:0417c25": "四界角相近處，若以席板床薦總壓而坐，秉",
    "T24n1452_001:0417c26": "法皆成。」",
    "T24n1452_001:0417c27": "第六子攝頌曰：",
    "T24n1452_001:0417c28": "　大界兩驛半，　　下水上山巔，",
    "T24n1452_001:0417c29": "　異見明相過，　　五眾受七日。",
    "T24n1452_001:0418a01": "具壽鄔波離請世尊曰：「如世尊說：『應結大界』",
    "T24n1452_001:0418a02": "者，齊幾許來是大界量？」佛言：「大界者，齊兩",
    "T24n1452_001:0418a03": "踰膳那半，應可結之(言踰膳那者，當三十里，是此一驛，由旬者訛也。欲令易",
    "T24n1452_001:0418a04": "了故有言驛之處)。」「若過兩踰膳那半亦是界不？」佛言：「若",
    "T24n1452_001:0418a05": "過非界。」「向下齊何名為大界？」佛言：「齊至水來",
    "T24n1452_001:0418a06": "名為大界。」「兩踰膳那半外方至水者，此之剩",
    "T24n1452_001:0418a07": "處得名界不？」佛言：「不是。」「向上齊何名為大界？」",
    "T24n1452_001:0418a08": "佛言：「上至樹抄或齊牆頭，名為界分。」「大德！",
    "T24n1452_001:0418a09": "兩踰膳那半外方至抄頭，斯之剩處得名界",
    "T24n1452_001:0418a10": "不？」佛言：「不是。」「若上山巔，齊何名界？」佛言：「齊",
    "T24n1452_001:0418a11": "其水處。」「兩驛半外方至其水，亦名界不？」佛言：",
    "T24n1452_001:0418a12": "「不是。」「世尊！若於夏中僧伽破壞。時有苾芻故",
    "T24n1452_001:0418a13": "從法黨向非法黨，為是破夏？為非破耶？」佛言：",
    "T24n1452_001:0418a14": "「此之苾芻，樂其異見至惡黨處，經明相時，便",
    "T24n1452_001:0418a15": "即破夏。若不樂異見至惡黨處，雖過明相不",
    "T24n1452_001:0418a16": "名破夏。」「如世尊說：『若在夏中有緣須出，應受",
    "T24n1452_001:0418a17": "七日去。』者，不知何人應受？」佛言：「所謂五眾：苾",
    "T24n1452_001:0418a18": "芻、苾芻尼、正學女、求寂、求寂女。」「此於何處應",
    "T24n1452_001:0418a19": "受？」佛言：「可於界內隨意可向一苾芻前合掌",
    "T24n1452_001:0418a20": "而住，作如是語：『具壽存念！我苾芻某甲於此",
    "T24n1452_001:0418a21": "住處或前或後三月夏安居。我苾芻某甲，為",
    "T24n1452_001:0418a22": "僧伽事故，守持七日出界外，若無難緣還來",
    "T24n1452_001:0418a23": "此處，我於今夏在此安居。』如是三說。或有六",
    "T24n1452_001:0418a24": "日事來乃至一日，准七日應受，具如餘處。」",
    "T24n1452_001:0418a25": "第七子攝頌曰：",
    "T24n1452_001:0418a26": "　五眾坐安居，　　親等請日去；",
    "T24n1452_001:0418a27": "　於經有疑問，　　求解者應行。",
    "T24n1452_001:0418a28": "具壽鄔波離請世尊曰：「如世尊說：『應夏安居』",
    "T24n1452_001:0418a29": "者，未知誰合安居？」佛言：「五眾合作：所謂苾芻、",
    "T24n1452_001:0418b01": "苾芻尼、正學女、求寂、求寂女。在於屏處對一苾",
    "T24n1452_001:0418b02": "芻，當前蹲踞作如是說：『具壽存念！今僧伽",
    "T24n1452_001:0418b03": "五月十六日作夏安居。我苾芻某甲亦於五",
    "T24n1452_001:0418b04": "月十六日作夏安居。我苾芻某甲，於此住處",
    "T24n1452_001:0418b05": "界內前三月夏安居，以某甲為施主、某甲為",
    "T24n1452_001:0418b06": "營事人、某甲為瞻病人，於此住處，乃至若有",
    "T24n1452_001:0418b07": "圮裂穿壞，當修補之。我於今夏在此安居。』第",
    "T24n1452_001:0418b08": "二、第三亦如是說，或前或後隨意應作應知。",
    "T24n1452_001:0418b09": "尼亦對尼，准苾芻作。其求寂應對苾芻，正學",
    "T24n1452_001:0418b10": "女、求寂女對尼應作。」「如世尊說：『苾芻坐夏之",
    "T24n1452_001:0418b11": "時，若有鄔波索迦等請喚之事，守持七日去。』",
    "T24n1452_001:0418b12": "者，若有外道及親族等請喚，亦得去不？」佛言：",
    "T24n1452_001:0418b13": "「此亦應去。」「若於三藏有疑須欲諮問，亦得去",
    "T24n1452_001:0418b14": "不？」佛言：「得去。」「若苾芻未得求得、未解求解、未",
    "T24n1452_001:0418b15": "證求證，及有疑心須往開決，為斯等事，亦得",
    "T24n1452_001:0418b16": "守持七日去不？」佛言：「皆得。若受一日二日等，",
    "T24n1452_001:0418b17": "准此應作。」",
    "T24n1452_001:0418b18": "根本說一切有部尼陀那卷第一"
}