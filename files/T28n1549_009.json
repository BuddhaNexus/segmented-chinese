{
    "T28n1549_009:0791a16": "尊婆須蜜論卷第九",
    "T28n1549_009:0791a18": "尊婆須蜜造",
    "T28n1549_009:0791a19": "符秦罽賓三藏僧伽跋澄等譯",
    "T28n1549_009:0791a20": "◎菩薩所集見揵度第十一",
    "T28n1549_009:0791a21": "若諸法是彼法因緣。頗有時彼法當言非彼",
    "T28n1549_009:0791a22": "法因緣耶。或作是說。猶如彼法未生。爾時",
    "T28n1549_009:0791a23": "彼法非因緣。或作是說。以事因緣故。因及",
    "T28n1549_009:0791a24": "餘因緣非因緣。次定一切諸行。各各自因",
    "T28n1549_009:0791a25": "自果。及獲餘果報永不復生。設當爾者界有",
    "T28n1549_009:0791a26": "差違。最有吉法。",
    "T28n1549_009:0791a27": "阿羅漢從阿羅漢退。還復得阿羅漢果。諸得",
    "T28n1549_009:0791a28": "根力覺道意。當言本得得。當言本不得得。",
    "T28n1549_009:0791a29": "或作是說。若得等解脫。當言本得得。若得無",
    "T28n1549_009:0791b01": "礙解脫。當言本不得得。復次阿羅漢有六",
    "T28n1549_009:0791b02": "種根而有增減。諸阿羅漢分別其義。彼於此",
    "T28n1549_009:0791b03": "相應時。彼本不於他得道迹。有益思惟有益",
    "T28n1549_009:0791b04": "斷。有益思惟當言本得得。是謂有道思惟斷。",
    "T28n1549_009:0791b05": "有長益當言本不得得。若阿羅漢作阿羅漢",
    "T28n1549_009:0791b06": "想布施。假使非阿羅漢。而作阿羅漢想布施。",
    "T28n1549_009:0791b07": "何者最得福多。或作是說。若阿羅漢作阿羅",
    "T28n1549_009:0791b08": "漢想布施者。彼最得福多也。何以故。田業有",
    "T28n1549_009:0791b09": "增益妄處良田。問如心意行如念所起。云何",
    "T28n1549_009:0791b10": "作是說受福最多。若由良田得福多者。諸有",
    "T28n1549_009:0791b11": "施一阿羅漢。彼盡得平等福。是故此事不然。",
    "T28n1549_009:0791b12": "或作是說。二俱受福等。何以故。一以良田第",
    "T28n1549_009:0791b13": "二由心故。問若以良田心有益者。非由心故。",
    "T28n1549_009:0791b14": "云何得平等福。復次若非阿羅漢作阿羅漢",
    "T28n1549_009:0791b15": "想布施者。彼最得福多。何以故。彼阿羅漢功",
    "T28n1549_009:0791b16": "德心最微妙。問若尼揵子外道異學。作阿羅",
    "T28n1549_009:0791b17": "漢想布施者。彼最得福多耶。答曰。彼不知阿",
    "T28n1549_009:0791b18": "羅漢功德也。若復彼是阿羅漢。作阿羅漢想",
    "T28n1549_009:0791b19": "布施者。如是彼最得福多。彼無是力緣阿羅",
    "T28n1549_009:0791b20": "漢功德。若得知阿羅漢功德。彼不與外道異",
    "T28n1549_009:0791b21": "學尼揵子施。復次取要言之。猶如枯朽燋柱。",
    "T28n1549_009:0791b22": "作阿羅漢想而惠施者。於彼亦大得功德。",
    "T28n1549_009:0791b23": "不得何等。須陀洹果。設得便失。或作是說。如",
    "T28n1549_009:0791b24": "彼須陀洹。七反往來有信解脫。彼見諦果所",
    "T28n1549_009:0791b25": "攝。不得須陀洹果。彼若得見諦。彼信解脫果",
    "T28n1549_009:0791b26": "所攝。便棄須陀洹果。復次彼須陀洹七反周",
    "T28n1549_009:0791b27": "旋。彼渜須陀洹所攝。諸鈍根不得中上。如",
    "T28n1549_009:0791b28": "須陀洹家家遊者。若二若三。於彼遊行盡其",
    "T28n1549_009:0791b29": "苦本。彼須陀洹下根所攝便次之。已得中上。",
    "T28n1549_009:0791c01": "若須陀洹家家遊者。二家周旋盡其苦原。彼",
    "T28n1549_009:0791c02": "下中須陀洹果所攝便棄之。非以無為須陀",
    "T28n1549_009:0791c03": "洹果若得若棄。",
    "T28n1549_009:0791c04": "若諸法成就。彼法相成就耶。假使諸法相成",
    "T28n1549_009:0791c05": "就者。彼法成就耶。答曰。若諸法成就者。彼法",
    "T28n1549_009:0791c06": "相成就也。外眾相不成就。若諸法自相成就。",
    "T28n1549_009:0791c07": "彼法成就也。若諸法不成就。彼諸法相不成",
    "T28n1549_009:0791c08": "就耶。或法相不成就。彼法非為不成就。外",
    "T28n1549_009:0791c09": "眾相不成就。彼法自相成就。",
    "T28n1549_009:0791c10": "成就者其義云何。自相相應。是謂成就。不成",
    "T28n1549_009:0791c11": "就者其義云何。不自相相應。是謂不成就。又",
    "T28n1549_009:0791c12": "世尊言。是謂生此生。作如是說。命異身異。設",
    "T28n1549_009:0791c13": "作如是說彼二同一義。分別有若干。云何同",
    "T28n1549_009:0791c14": "一義。答曰。若自依己得彼緣義。作如是說當",
    "T28n1549_009:0791c15": "親近尊。",
    "T28n1549_009:0791c16": "諸作此見彼命彼身。云何生此見。或作是說。",
    "T28n1549_009:0791c17": "生身便生此見。乃至有根身與相應。今亦復",
    "T28n1549_009:0791c18": "然。於中復有命復有身。或作是說。觀眾生",
    "T28n1549_009:0791c19": "根眾生相。眾生者眾生根眾生性眾生類眾",
    "T28n1549_009:0791c20": "生種。於中便有彼命彼身。如是所說。女身",
    "T28n1549_009:0791c21": "有力。於中不有短。有大身不覺更樂苦者。",
    "T28n1549_009:0791c22": "意根斷絕。",
    "T28n1549_009:0791c23": "諸所生見命異身異。云何生此見。或作是說。",
    "T28n1549_009:0791c24": "展轉觀身心心者。亦展轉相觀彼心心法作",
    "T28n1549_009:0791c25": "我想。命異身異而有此見。或作是說。諸有禪",
    "T28n1549_009:0791c26": "者。觀其威儀作因緣。觀彼因緣。彼便作是意",
    "T28n1549_009:0791c27": "身異命異。身所為行迴轉時。或作是說。身不",
    "T28n1549_009:0791c28": "壞敗便命終。便作是念。身異命異。若身未住",
    "T28n1549_009:0791c29": "便命終。或作是說。睡眠之中夢見身遊行。於",
    "T28n1549_009:0792a01": "是有身。彼便作是念。命異身異。若夢中有所",
    "T28n1549_009:0792a02": "遊行。或作是說。以三昧自憶宿命。於彼彼終",
    "T28n1549_009:0792a03": "生是間。彼見身住於中。便作是說。身異命",
    "T28n1549_009:0792a04": "異。或作是說。徹聽以天眼觀眾生類。眾生生",
    "T28n1549_009:0792a05": "時眾生死時。身在中陰縛而見彼。便作是念。",
    "T28n1549_009:0792a06": "是命身俱遊。復次身中間憶本所更巧便迴",
    "T28n1549_009:0792a07": "轉。彼便作是念。命異身異。若後他人曰命",
    "T28n1549_009:0792a08": "異身異。",
    "T28n1549_009:0792a09": "諸所生見無因無緣。眾生垢著。非有因非有",
    "T28n1549_009:0792a10": "緣。眾生染著。云何生此見。或作是說。若處閑",
    "T28n1549_009:0792a11": "居。或作是說。觀諸垢起。觀處宮中或見清淨。",
    "T28n1549_009:0792a12": "彼便作是念。無因起諸垢著。復次以二力故",
    "T28n1549_009:0792a13": "生諸垢著。若因力若境界力。由是因緣而不",
    "T28n1549_009:0792a14": "知無因無緣。眾生染著得諸見。若他人說。諸",
    "T28n1549_009:0792a15": "所生見。無因無緣眾生清淨。非有因非有緣",
    "T28n1549_009:0792a16": "眾生清淨。云何生此見。或作是說。於此觀至",
    "T28n1549_009:0792a17": "空閑處而不清淨。處深宮中或有清淨。於",
    "T28n1549_009:0792a18": "中便作是念。無因而有清淨。復次以三力故",
    "T28n1549_009:0792a19": "清淨。因力境界力方便力。彼相應時因力境",
    "T28n1549_009:0792a20": "界力。善法如迴轉有清淨生。由是故不知無",
    "T28n1549_009:0792a21": "因無緣。眾生清淨得此見。若以他說。",
    "T28n1549_009:0792a22": "諸所生見。無因無緣眾生無智無見。非有因",
    "T28n1549_009:0792a23": "非有緣眾生無智無見。云何生此見。或作是",
    "T28n1549_009:0792a24": "說。彼便有無慇懃者。云何起無智無見。若復",
    "T28n1549_009:0792a25": "生者。如是無智於中便作是念。無因無緣眾",
    "T28n1549_009:0792a26": "生無智無見也。復次生死行因緣無方便行",
    "T28n1549_009:0792a27": "亦不勤求。住無智無見中。不思惟彼因與餘",
    "T28n1549_009:0792a28": "相應無智無見相應。有不相應時智相應時。",
    "T28n1549_009:0792a29": "無因無緣眾生無智無見得諸見。若由他說。",
    "T28n1549_009:0792b01": "諸所生見。無因無緣。眾生智見。非有因非",
    "T28n1549_009:0792b02": "有緣。眾生智見云何此見。或作是說。觀慇",
    "T28n1549_009:0792b03": "懃者不起智見。以少慇懃或起智見。於中便",
    "T28n1549_009:0792b04": "作是念。彼以無因眾生有智見。復次有五",
    "T28n1549_009:0792b05": "事智見迴轉。名所攝義所攝姦偽。知彼因與",
    "T28n1549_009:0792b06": "餘相應智見相應不相應。知是時無因無緣。",
    "T28n1549_009:0792b07": "眾生智見得諸見。若由他說。",
    "T28n1549_009:0792b08": "諸所生見無力無精進。云何生此見。或作是",
    "T28n1549_009:0792b09": "說。或見人貌有得田業。有不得田業。或復有",
    "T28n1549_009:0792b10": "人貌少有田業。於中無果人貌無力無精進",
    "T28n1549_009:0792b11": "得諸見。復次有眾多相應。於今世後世或有",
    "T28n1549_009:0792b12": "得果報。於彼或以事而不得果報。慇懃人於",
    "T28n1549_009:0792b13": "中不得果時。無力無精進得諸見。若由他",
    "T28n1549_009:0792b14": "說。",
    "T28n1549_009:0792b15": "　因他本所緣　　須陀洹成就",
    "T28n1549_009:0792b16": "　四種及二種　　因命四種力",
    "T28n1549_009:0792b17": "諸所生見無施無受者。契經云何生此見。答",
    "T28n1549_009:0792b18": "曰。善行惡行果所生。若親近時。於中不可",
    "T28n1549_009:0792b19": "知果實無善行惡行得諸見。或由他說。無今",
    "T28n1549_009:0792b20": "世無後世。亦無眾生類。有生者如是有彼觀",
    "T28n1549_009:0792b21": "無。有父因事而有。世無阿羅漢修行道人。",
    "T28n1549_009:0792b22": "而無有道。",
    "T28n1549_009:0792b23": "諸所生見。於此間有命活。後世更不復死。云",
    "T28n1549_009:0792b24": "何生此見。或作是說。是謂人有吾我身。彼若",
    "T28n1549_009:0792b25": "命終時。地身還歸地。水歸水火歸火風歸風。",
    "T28n1549_009:0792b26": "諸根歸虛空。或作是說。度世陰時不見歸來。",
    "T28n1549_009:0792b27": "於此間命活得諸見。復次處胎中。若胎中終。",
    "T28n1549_009:0792b28": "而觀其命彼亦見終始。於此間命活得諸見。",
    "T28n1549_009:0792b29": "或由他說。",
    "T28n1549_009:0792c01": "又世尊言有六生。云何有六生。或作是說。如",
    "T28n1549_009:0792c02": "契經所稱。黑生之人於黑法生。復次異學言",
    "T28n1549_009:0792c03": "有六生。黑生青生黃生白生赤生微妙白生。",
    "T28n1549_009:0792c04": "於彼黑生屠猪魚捕鹿放鷹殺牛及餘惡行。",
    "T28n1549_009:0792c05": "青生者尼揵子學道者。黃生者處在居家稟",
    "T28n1549_009:0792c06": "受於梵志。赤生者如沙門釋子及諸修梵行",
    "T28n1549_009:0792c07": "者。白生者裸形學道。微妙白生者難陀婆磋",
    "T28n1549_009:0792c08": "訖梨舍僧訖栗姤瞿舍盧味迦梨子。",
    "T28n1549_009:0792c09": "諸所生見實有。此七大身。不作不應作。不化",
    "T28n1549_009:0792c10": "不應化。寡聚離甚深住。云何生此見。或作是",
    "T28n1549_009:0792c11": "說。四大性苦樂性。展轉迴轉不觀有勝。彼依",
    "T28n1549_009:0792c12": "識命相。此七身不作不應作得諸見。或作是",
    "T28n1549_009:0792c13": "說。四大苦樂。四大以生觀。彼時有七身不作",
    "T28n1549_009:0792c14": "不應作。如是得諸見。復次心之與色選擇所",
    "T28n1549_009:0792c15": "見。於中不懷自覺七身不作不應作。如是得",
    "T28n1549_009:0792c16": "諸見。或復有時由他說。",
    "T28n1549_009:0792c17": "諸所生見無有風。云何生此見。或作是說。",
    "T28n1549_009:0792c18": "風有命想。彼復作是念。無有風此是眾生類。",
    "T28n1549_009:0792c19": "復次有常想壞敗想。依彼無有風得諸見。若",
    "T28n1549_009:0792c20": "由他說。",
    "T28n1549_009:0792c21": "云何得知。此非富貴所造。或作是說。設當",
    "T28n1549_009:0792c22": "自富者彼則富。一切諸物俱有迴轉也。續生",
    "T28n1549_009:0792c23": "不斷。是故富貴非其因。復作是說。若富是因",
    "T28n1549_009:0792c24": "者。一切諸物則相類也。與前是因展轉妙物。",
    "T28n1549_009:0792c25": "是故富貴因。復次若富是因者。內無物事不",
    "T28n1549_009:0792c26": "集聚。不於中間事。不集聚不有物。是故富非",
    "T28n1549_009:0792c27": "因。云何得知此非因。答曰。設非因作者。集聚",
    "T28n1549_009:0792c28": "當有一切物續生不斷。觀彼因縛續不復生。",
    "T28n1549_009:0792c29": "復作是說。若無因物迴轉者。一切諸物皆當相",
    "T28n1549_009:0793a01": "類。因有增便果有增。是果非因。復次若物無",
    "T28n1549_009:0793a02": "因迴轉者。不於中間有進有集聚也。不於中",
    "T28n1549_009:0793a03": "間事不集聚。於中得知。非有因物迴轉。云",
    "T28n1549_009:0793a04": "何得知彼非命彼非身。答曰。身若干種自相",
    "T28n1549_009:0793a05": "壞敗。無壞之相命所愛也。於中得知彼非命",
    "T28n1549_009:0793a06": "非身也。或作是說。身因緣所縛展轉而生。非",
    "T28n1549_009:0793a07": "命展轉愛。於中得知彼非命非身也。復次身",
    "T28n1549_009:0793a08": "所造若自為若他為。如是不愛命。於中得知",
    "T28n1549_009:0793a09": "於非命非身也。",
    "T28n1549_009:0793a10": "云何得知非餘命餘身。答曰。餘命身不可得。",
    "T28n1549_009:0793a11": "亦不有可得時亦不可說。於中得知非餘命",
    "T28n1549_009:0793a12": "餘身。復作是說。身義異無數。自然無所為。然",
    "T28n1549_009:0793a13": "無數愛。於中得知非餘命身也。義所造我事",
    "T28n1549_009:0793a14": "往有展轉。命非展轉愛。於中得知非餘命身",
    "T28n1549_009:0793a15": "也。",
    "T28n1549_009:0793a16": "又世尊言。彼作彼自得。無記不可說。餘作",
    "T28n1549_009:0793a17": "餘自得。此不可言說。是語其義云何。或作",
    "T28n1549_009:0793a18": "是說。彼作彼自得者。此順從有常。餘作餘",
    "T28n1549_009:0793a19": "自得者。此順從斷滅。此二物而求。如來處中",
    "T28n1549_009:0793a20": "而說法。於中不記。或作是說。彼作彼自得。",
    "T28n1549_009:0793a21": "此無記最第一義覺知諸行。餘作餘自得。此",
    "T28n1549_009:0793a22": "無記得等諦。是故現行不可壞。非由而受行",
    "T28n1549_009:0793a23": "報。復次彼作彼自得。己作己自得。世尊說空。",
    "T28n1549_009:0793a24": "於中不說。餘作餘受報者富。所作餘者受。如",
    "T28n1549_009:0793a25": "是世尊說因緣。是故不記。云何得智餘行",
    "T28n1549_009:0793a26": "事所造。或作是說。設有行事造者。彼事一切",
    "T28n1549_009:0793a27": "行行。二俱所作行續生。是故事不造行。復作",
    "T28n1549_009:0793a28": "是說。設事造行者。一切行則非妙。一事之",
    "T28n1549_009:0793a29": "中展轉行妙。於中得知非事造行。",
    "T28n1549_009:0793b01": "復次設事造行者。於中間有集聚行。不於中",
    "T28n1549_009:0793b02": "間行集聚迴轉。於中得知非事造行。云何得",
    "T28n1549_009:0793b03": "知有餘處終。或作是說。見心被柔心迴轉。於",
    "T28n1549_009:0793b04": "中便見終心被柔心迴轉也。如是於中得知餘",
    "T28n1549_009:0793b05": "處終。後作說本所生根所依根。便有曠大根",
    "T28n1549_009:0793b06": "意因觀彼若處母胎中。不於中間本根意。彼",
    "T28n1549_009:0793b07": "亦不於中間本根。是故宿命。彼於此至彼中。",
    "T28n1549_009:0793b08": "得知餘處終。復次不於中間心心有所為。見",
    "T28n1549_009:0793b09": "心色依彼色有其心。垢相為心見色迴轉。於",
    "T28n1549_009:0793b10": "中得知見有餘處。諸有物步步生者。以何等",
    "T28n1549_009:0793b11": "故本時不生。或作是說。事不充足。問或無二",
    "T28n1549_009:0793b12": "事。答曰。無不有時得有果實。問頗不有二時",
    "T28n1549_009:0793b13": "耶。答曰。無不有時現在因。問此亦是我疑。何",
    "T28n1549_009:0793b14": "以故不生。或作是說。諸物本時生彼現在因。",
    "T28n1549_009:0793b15": "復次在未來因。猶如無因。若彼本時不生。復",
    "T28n1549_009:0793b16": "次諸物本生今盡因生。然本不盡本時果不",
    "T28n1549_009:0793b17": "生。於中便當有。況復行本時不盡耶。當作是",
    "T28n1549_009:0793b18": "觀。論中間非以盡事故說。",
    "T28n1549_009:0793b19": "如學學。作是說。物有壞敗然不盡。云何得",
    "T28n1549_009:0793b20": "知物盡而不壞敗。或作是說。設物壞敗者。於",
    "T28n1549_009:0793b21": "彼亦有來。若子處母胎一時來。若步步知。於",
    "T28n1549_009:0793b22": "中得知物有盡而不壞敗。或作是說。若物",
    "T28n1549_009:0793b23": "壞敗者。彼亦當來。子處母胎形現斷絕常迴",
    "T28n1549_009:0793b24": "轉。於中得知物有盡而不壞敗。復次見是其",
    "T28n1549_009:0793b25": "事相應相思惟而生。是故集聚物。盡壞敗方",
    "T28n1549_009:0793b26": "便。瞋恚有增所可得往。於中知物有盡而不",
    "T28n1549_009:0793b27": "壞敗。",
    "T28n1549_009:0793b28": "　若有於此生　　富貴亦無因",
    "T28n1549_009:0793b29": "　命作餘處終　　物盡及壞敗",
    "T28n1549_009:0793c01": "見揵度第十一竟。",
    "T28n1549_009:0793c02": "尊婆須蜜菩薩所集根揵度第十二",
    "T28n1549_009:0793c03": "欝陀羅耶契經廣說是語。其義云何。或作是",
    "T28n1549_009:0793c04": "說。五識身境界意有迴轉於中。便作是說。此",
    "T28n1549_009:0793c05": "意遊行境界意有捐棄。問如六虫契經說。種",
    "T28n1549_009:0793c06": "種若干種。問一切境界是意。彼五識身見境",
    "T28n1549_009:0793c07": "界便有威儀。或作是說。五識身根聲所說。",
    "T28n1549_009:0793c08": "意識為意聲。五識身各各相持彼義。是意識",
    "T28n1549_009:0793c09": "一切境界所持強記不忘。猶如五匠師各有",
    "T28n1549_009:0793c10": "伎藝往諮受一人。或作是說。五識身境界現",
    "T28n1549_009:0793c11": "在。五識身威儀。過去未來意。此契經之要。",
    "T28n1549_009:0793c12": "復作是說。五識身境界五識身自相。現意",
    "T28n1549_009:0793c13": "識集聚而更之。復作是說。五識身境界。攝",
    "T28n1549_009:0793c14": "五識身與餘相類。復作是說。五識身持意",
    "T28n1549_009:0793c15": "識身來。彼相似因果種法。是意識也。五識",
    "T28n1549_009:0793c16": "身便有境界此之謂也。復作是說。意識身",
    "T28n1549_009:0793c17": "有二種。有敷演有不敷演。有敷演謂之意",
    "T28n1549_009:0793c18": "境界。",
    "T28n1549_009:0793c19": "復次此是世尊教誡之語。若說因緣。優陀羅",
    "T28n1549_009:0793c20": "耶那五識身。於此種義而敷演。是故當知根。",
    "T28n1549_009:0793c21": "欲知根者當憶身。云何界。諸根故曰意。威儀",
    "T28n1549_009:0793c22": "境界意有盡意有念意本憶事意本憶事往。",
    "T28n1549_009:0793c23": "欲知意方便者。當憶所念。云何彼意。周流悕",
    "T28n1549_009:0793c24": "望。本四意止而迴轉。是故念方便。欲知意",
    "T28n1549_009:0793c25": "方便者。當憶四意止。云何彼有念。故曰念婆",
    "T28n1549_009:0793c26": "羅門當憶四意止。四意止為本七覺意迴轉。",
    "T28n1549_009:0793c27": "是故欲知意止方便。當憶七覺意。云何有此",
    "T28n1549_009:0793c28": "意止。是故婆羅門四意止。當憶七覺意。修七",
    "T28n1549_009:0793c29": "覺意住明解脫。是故欲知覺意方便者。當憶",
    "T28n1549_009:0794a01": "明解脫。云何有是七覺意。是故婆羅門七覺",
    "T28n1549_009:0794a02": "意。憶明解脫也。猶如作明解脫。彼彼得二",
    "T28n1549_009:0794a03": "根結斷。是故欲知明解脫。無明有愛愛斷。",
    "T28n1549_009:0794a04": "當作是憶。云何住明解脫。是故婆羅門。無明",
    "T28n1549_009:0794a05": "解脫。憶涅槃欝陀羅耶。憶久遠論以越此",
    "T28n1549_009:0794a06": "論。世尊亦說是謂賢聖禁戒迴轉。或有所",
    "T28n1549_009:0794a07": "覺少有所憶。彼無明斷愛盡所作事辦。故曰",
    "T28n1549_009:0794a08": "往至涅槃我梵行立。",
    "T28n1549_009:0794a09": "未知根其義云何。或作是說。未越次之人。不",
    "T28n1549_009:0794a10": "修行諸學智慧智慧根。諸所有根堅法。未修",
    "T28n1549_009:0794a11": "行四諦而修行之。是謂未知根也。何以故。",
    "T28n1549_009:0794a12": "彼不一切覺智。問須陀洹一切不覺知。亦復",
    "T28n1549_009:0794a13": "以此一切覺知。見諦之人便知諸根。復次未",
    "T28n1549_009:0794a14": "知根者。有如是相。猶如眼根。此人無有是相。",
    "T28n1549_009:0794a15": "是故當觀阿毘曇相。已知根者其義云何。或",
    "T28n1549_009:0794a16": "作是說。見諦之人諸學智慧智慧根。及餘",
    "T28n1549_009:0794a17": "根信解脫。見諦身證修行上四諦。是謂是",
    "T28n1549_009:0794a18": "諦已知根。何以故。無知之人。問彼人向便",
    "T28n1549_009:0794a19": "知欲使。彼是智慧根耶。復次我已知是謂",
    "T28n1549_009:0794a20": "已知根。猶如眼根。眼根是謂已知根。猶如王",
    "T28n1549_009:0794a21": "臣。如依賢聖。是已知根。如依果樹有果。無",
    "T28n1549_009:0794a22": "一切相。是故當觀阿毘曇相。",
    "T28n1549_009:0794a23": "無知根者其義云何。答曰。漏盡阿羅漢諸無",
    "T28n1549_009:0794a24": "學智慧智慧根。及根已辦解脫智慧解脫。若",
    "T28n1549_009:0794a25": "阿羅漢見法善居處。是謂無知根。何以故。以",
    "T28n1549_009:0794a26": "作眾事此諸根也。",
    "T28n1549_009:0794a27": "以何等故涅槃謂之無漏。或作是說。彼不生",
    "T28n1549_009:0794a28": "有漏。復作是說。不能生有漏。復作是說。彼不",
    "T28n1549_009:0794a29": "起有漏。復作是說。彼不與有漏相應。復次彼",
    "T28n1549_009:0794b01": "不造有漏。亦不希有漏。是故涅槃謂之無",
    "T28n1549_009:0794b02": "漏。以何等故。涅槃謂之無智。或作是說。云",
    "T28n1549_009:0794b03": "第一義無智阿羅漢問此亦我疑。何以故作",
    "T28n1549_009:0794b04": "是說。無智果謂之無智。猶如行果。六情謂之",
    "T28n1549_009:0794b05": "本行。尊作是說。諸有敬此。無智是涅槃。彼",
    "T28n1549_009:0794b06": "便有無智自然涅槃。是故當捨此非論也。",
    "T28n1549_009:0794b07": "以何等故想不謂之根耶。或作是說。增上義",
    "T28n1549_009:0794b08": "是根義。然想非增上類。問如所說。一切諸法",
    "T28n1549_009:0794b09": "各各增上。是故想亦當有增上。復作是說。想",
    "T28n1549_009:0794b10": "不能斷除結。問如所說。修無常想盡斷欲愛。",
    "T28n1549_009:0794b11": "是故想亦斷結。復作是說。想不為根所攝。如",
    "T28n1549_009:0794b12": "所說修無常想。斷一切欲愛。尊作是說。造想",
    "T28n1549_009:0794b13": "相者攝持自相。如觀所持。",
    "T28n1549_009:0794b14": "諸有苦者。彼一切成就苦根耶。設成就苦根。",
    "T28n1549_009:0794b15": "彼一切盡苦耶。答曰。諸苦者。彼一切成就",
    "T28n1549_009:0794b16": "苦根。或成就苦根彼非苦也。得苦根而不失。",
    "T28n1549_009:0794b17": "及餘根而現在前。",
    "T28n1549_009:0794b18": "諸樂者。彼一切成就樂根耶。設成就樂根。彼",
    "T28n1549_009:0794b19": "一切樂耶。答曰。諸樂者。彼一切成就樂根也。",
    "T28n1549_009:0794b20": "或成就樂根非樂。得樂根而不失。及餘根而",
    "T28n1549_009:0794b21": "現在前。",
    "T28n1549_009:0794b22": "未知根者。為攝幾根。復有幾根攝未知根。答",
    "T28n1549_009:0794b23": "曰。未知根一根少入所攝。智慧根一根攝。未",
    "T28n1549_009:0794b24": "知根智慧根。或作是說。未知根者九根少",
    "T28n1549_009:0794b25": "入。五善意根樂根喜根護根。九根攝未知",
    "T28n1549_009:0794b26": "根。此亦尊曇摩多羅作是說。未知根一根所",
    "T28n1549_009:0794b27": "攝。未知根也。復次一根攝未知根。即未知",
    "T28n1549_009:0794b28": "根也。已知根無知根亦復如是。未知根與",
    "T28n1549_009:0794b29": "幾根相應。幾根與未知根相應。或作是說。",
    "T28n1549_009:0794c01": "未知根與八根相應。五善樂根喜根護。八根",
    "T28n1549_009:0794c02": "與未知根相應。如上無異。或作是說。未知根",
    "T28n1549_009:0794c03": "者與九根相應。如上義。九根與未知根相應。",
    "T28n1549_009:0794c04": "尊亦作是說。未知根不與諸根相應。諸根不",
    "T28n1549_009:0794c05": "與未知根相應。已知根無知根亦復如是。頗",
    "T28n1549_009:0794c06": "依壞敗已。依壞諸愛著先集聚然後果。作是",
    "T28n1549_009:0794c07": "說。頗眼根壞眼識不壞。問云何不依眼識耶。",
    "T28n1549_009:0794c08": "答曰。生者不有依諸欲一時集集聚果實。彼",
    "T28n1549_009:0794c09": "作是說。無也。眼根眼識俱生四大。俱有色",
    "T28n1549_009:0794c10": "聲香味四大。依色聲香味四大。此之謂也。",
    "T28n1549_009:0794c11": "問此亦於中有疑。頗依壞依不壞。諸愛上愛",
    "T28n1549_009:0794c12": "色住。彼作是說有也。若眼識壞眼根不壞。問",
    "T28n1549_009:0794c13": "若眼根有眼識者。彼則今無。云何今十二因",
    "T28n1549_009:0794c14": "緣而有違耶。亦因彼而有。無彼則無有。若",
    "T28n1549_009:0794c15": "欲空色者。彼作是說無也。所依壞彼所依盡",
    "T28n1549_009:0794c16": "壞也。",
    "T28n1549_009:0794c17": "頗眼根與眼識俱生耶。如上義所說。以何等",
    "T28n1549_009:0794c18": "故五根盡善耶。然後三根善。不善無記。或作",
    "T28n1549_009:0794c19": "是說。五根是無漏。三根亦是有漏亦是無漏。",
    "T28n1549_009:0794c20": "尊作是說。五根偏等相應辦大事。三根者無",
    "T28n1549_009:0794c21": "有定理。",
    "T28n1549_009:0794c22": "以何等故憂根報不可得。答曰。現在慇懃便",
    "T28n1549_009:0794c23": "有憂根。此不可得已亦失。是故彼非報。尊",
    "T28n1549_009:0794c24": "作是說。憂根偏染著不類其報。是故彼非報",
    "T28n1549_009:0794c25": "也。以何等故。欲界疑與二根相應。憂根護根。",
    "T28n1549_009:0794c26": "色界相應疑與三根相應。樂根喜根護根。或",
    "T28n1549_009:0794c27": "作是說。色界無有憂根。是故不與彼相應。問",
    "T28n1549_009:0794c28": "欲界中亦有樂根喜根。欲界與彼相應耶。尊",
    "T28n1549_009:0794c29": "作是說。疑無有難與憂根相應。憂根左側。便",
    "T28n1549_009:0795a01": "有護根憂根之數。無有疑有樂有喜。",
    "T28n1549_009:0795a02": "頗世間第一法。不於苦法忍中間緣緣。或作",
    "T28n1549_009:0795a03": "是說。有除其智慧。及餘世間第一法智慧。智",
    "T28n1549_009:0795a04": "慧中間緣。尊作是說。識識中間緣心心法者。",
    "T28n1549_009:0795a05": "於彼性迴轉少。中間有多多中間有少。是故",
    "T28n1549_009:0795a06": "不於中間有緣。頗世間第一法。不與樂根喜",
    "T28n1549_009:0795a07": "根護根相應。答曰。有如上三根。如此間第一",
    "T28n1549_009:0795a08": "法相應。問如所說。依第三禪等越次取證。",
    "T28n1549_009:0795a09": "若世間第一法而現在前。是謂世間第一法",
    "T28n1549_009:0795a10": "與樂根相應。如是彼有違。以何等故。男根女",
    "T28n1549_009:0795a11": "根謂之有形耶。答曰。於中有名是男是女。問",
    "T28n1549_009:0795a12": "若俱有二形。亦名有二形。諸女人彼一切成",
    "T28n1549_009:0795a13": "就女根耶。設成就女根彼一切是女人耶。答",
    "T28n1549_009:0795a14": "曰。諸女人盡成就女根也。頗成就女根彼非",
    "T28n1549_009:0795a15": "女人耶。猶如有二形成就二根。猶如熊羆及",
    "T28n1549_009:0795a16": "餘生種。諸男人彼一切成就男根耶。設成就",
    "T28n1549_009:0795a17": "男根彼一切是男人耶。或作是說。諸男人彼",
    "T28n1549_009:0795a18": "一切成就男根。頗成就男根彼非男人耶。猶",
    "T28n1549_009:0795a19": "如有二形。",
    "T28n1549_009:0795a20": "復次或是男人彼不成就男根耶。猶如色無",
    "T28n1549_009:0795a21": "色界天。頗成就男根彼非男人耶。猶如有",
    "T28n1549_009:0795a22": "二形成就二根。猶如熊羆及餘生種。亦如上",
    "T28n1549_009:0795a23": "半月易形。嫉妬希望。外形或男人成就男根。",
    "T28n1549_009:0795a24": "若人生欲界中。或非男不成就男根。女生",
    "T28n1549_009:0795a25": "而寡作病寡處。卵[革*莫]眾生及餘生。或時漸厚",
    "T28n1549_009:0795a26": "諸非男非女。彼一切不成就男女根耶。設不",
    "T28n1549_009:0795a27": "成就男根女根。彼一切非男根非女根耶。或",
    "T28n1549_009:0795a28": "作是說。諸不成就男根女根。彼一切非男非",
    "T28n1549_009:0795a29": "女。頗非男非女。彼成就男根女根。猶如有二",
    "T28n1549_009:0795b01": "形。復次或不成就男根女根。非為非男也。",
    "T28n1549_009:0795b02": "猶如色無色天界。頗成就男根女根。非為",
    "T28n1549_009:0795b03": "男非為女。猶如有二形成就二根。猶如熊羆",
    "T28n1549_009:0795b04": "及餘生種。頗成就男根非女根。然非為女非",
    "T28n1549_009:0795b05": "男根。猶如半月易形。嫉妬病。頗不成就男根",
    "T28n1549_009:0795b06": "女根。彼不得言是男根是女根。猶如生腫病",
    "T28n1549_009:0795b07": "處胎眾生。卵[革*莫]漸厚。及餘種不亂眾生。",
    "T28n1549_009:0795b08": "　五三無漏智　　想苦樂方便",
    "T28n1549_009:0795b09": "　不壞有二意　　疑世間男女",
    "T28n1549_009:0795b10": "根揵度第十二竟。◎",
    "T28n1549_009:0795b11": "◎尊婆須蜜菩薩所集一切有揵度第十三",
    "T28n1549_009:0795b12": "當言一切皆有耶。答曰。當言一切皆有。何",
    "T28n1549_009:0795b13": "以故。猶若十二入有此十二因緣。是故一切",
    "T28n1549_009:0795b14": "皆有。問若一切皆有者。云何無者亦當有。無",
    "T28n1549_009:0795b15": "物者亦皆悉有。答曰。云何於無言無復有耶。",
    "T28n1549_009:0795b16": "若言有一切者。一切言無亦有。云何得知。猶",
    "T28n1549_009:0795b17": "如無者亦有。欲使現在亦有無。為現在有為",
    "T28n1549_009:0795b18": "中有無耶。設一切一切有者。亦當有此無。云",
    "T28n1549_009:0795b19": "何得一切有。若無一切有亦當虛無。無者無",
    "T28n1549_009:0795b20": "物一切皆有。復作是說。當言一切有。如此",
    "T28n1549_009:0795b21": "一切乃至有為無為彼則有。是故一切有。問",
    "T28n1549_009:0795b22": "計校一切吉(相應)因無。是故不吉一切有。答",
    "T28n1549_009:0795b23": "曰。如現在有為現在計校。現在無有吉因。",
    "T28n1549_009:0795b24": "欲使現在有為耶。若有一切者。一切辦無",
    "T28n1549_009:0795b25": "因。云何還一切有。不有一切吉因若實。一",
    "T28n1549_009:0795b26": "切無吉因。如所說有。一切無一切因彼無。",
    "T28n1549_009:0795b27": "復作是說。當言有一切。何以故。說無一切者。",
    "T28n1549_009:0795b28": "亦無一切所持攝持三一切是故。一切有。問",
    "T28n1549_009:0795b29": "云何不一切持還自然持一切內有。答曰。若",
    "T28n1549_009:0795c01": "一切持還自然持一切內有欲使有現在持耶。",
    "T28n1549_009:0795c02": "還自然持現在內有。若有一切持還持還自",
    "T28n1549_009:0795c03": "然持。云何還一切持。云何還一切持不有自",
    "T28n1549_009:0795c04": "然持。若審有一切持有自然持。如所說有一",
    "T28n1549_009:0795c05": "切持。有自然持。彼亦無也。復作是說當言一",
    "T28n1549_009:0795c06": "切有。何以故。如爾所覺。不如彼有。不有彼彼",
    "T28n1549_009:0795c07": "無也。是故一切有。一切遍有一切耶。答曰。不",
    "T28n1549_009:0795c08": "得言有。何以故。猶如有青色彼無黃色。尊",
    "T28n1549_009:0795c09": "作是說。不當言。何以故。不以物有勝有餘",
    "T28n1549_009:0795c10": "也。不以住勝有餘。若彼有者此非好。不等",
    "T28n1549_009:0795c11": "威儀。當言有一切耶。答曰。不得作是說。何",
    "T28n1549_009:0795c12": "以故。不以無常言有常。亦不有常言無常。尊",
    "T28n1549_009:0795c13": "作是說。一切名者。此相無處所。是故盡不得",
    "T28n1549_009:0795c14": "言有。一切盡當有一切耶。答曰。不得言無也。",
    "T28n1549_009:0795c15": "盡有一切。何以故。不以無常言有常有常言",
    "T28n1549_009:0795c16": "無常。尊作是說。不應作是語。何以故。緣是有",
    "T28n1549_009:0795c17": "諸法界德。諸法耗亂。諸法耗亂。諸法無有",
    "T28n1549_009:0795c18": "定處。是故不應作是說。一當言一切有耶。答",
    "T28n1549_009:0795c19": "曰。不應作是說。何以故。凡夫人亦不還學",
    "T28n1549_009:0795c20": "無學法。學無學法。無學學無學法。是故不",
    "T28n1549_009:0795c21": "應作是說。尊作是說。不應作是說。若成就者",
    "T28n1549_009:0795c22": "彼則有也。然無有一切成就也。是故不應",
    "T28n1549_009:0795c23": "作是說。一當言一切成就耶。或作是說。不",
    "T28n1549_009:0795c24": "應作是說。凡夫人不成就學無學無學法。是",
    "T28n1549_009:0795c25": "故不應作是說。復次不應作是說。何以故。若",
    "T28n1549_009:0795c26": "有所得而不忘失。彼當成就彼亦不盡得不",
    "T28n1549_009:0795c27": "失。是故不應作是說也。一切智者其義云何。",
    "T28n1549_009:0795c28": "或作是說。覺知一切是謂薩芸然。猶如明書",
    "T28n1549_009:0795c29": "則名書師。復次於一切事知自在。是謂薩芸",
    "T28n1549_009:0796a01": "然。諸薩芸然。後悉知一切。假使悉知一切。",
    "T28n1549_009:0796a02": "彼悉薩芸然耶。答曰。如是悉知一切。是謂薩",
    "T28n1549_009:0796a03": "芸然。復次不得作是語。悉知一切言薩芸然。",
    "T28n1549_009:0796a04": "猶如書師明其書疏。然一切智不爾。普知",
    "T28n1549_009:0796a05": "一切有常無常。然非一切智。",
    "T28n1549_009:0796a06": "一切有一切。一切根一切。一切一一切。一切",
    "T28n1549_009:0796a07": "智而智。云何有有相。答曰。智是其相。法是",
    "T28n1549_009:0796a08": "其相。有是其相。無是其相。實是其相。復次有",
    "T28n1549_009:0796a09": "三有。觀有如所有珍寶如所有是謂有。此間",
    "T28n1549_009:0796a10": "有彼間有實有如所有恚是謂有。云何無是",
    "T28n1549_009:0796a11": "無相。無智相無有相。無物相無有相。無法相",
    "T28n1549_009:0796a12": "無有相。復作是說。如彼無者即是其相。復",
    "T28n1549_009:0796a13": "次有二無。二觀如所有是謂無。無珍寶如所",
    "T28n1549_009:0796a14": "有。此間無彼間無。云何有漏是有漏相耶。答",
    "T28n1549_009:0796a15": "曰。無漏所生生是有漏相。復作是說。無漏所",
    "T28n1549_009:0796a16": "生是有漏相。復作是說。有有漏所起是有漏",
    "T28n1549_009:0796a17": "相。復作是說。無漏相應是有漏相。復次不",
    "T28n1549_009:0796a18": "於中間有有漏者。是故無漏。是故當觀有漏",
    "T28n1549_009:0796a19": "相。彼便有是。云何今不起園林。彼眾生行報",
    "T28n1549_009:0796a20": "因緣。彼行當觀有漏所起。云何無漏是無漏",
    "T28n1549_009:0796a21": "相。答曰。如上所說。復次或中間有漏整行為",
    "T28n1549_009:0796a22": "無也。彼當觀無漏。云何有為是有為相。三是",
    "T28n1549_009:0796a23": "有為相。起滅作變易。復作是說。無常相是有",
    "T28n1549_009:0796a24": "為相。復作是說。因緣滅相是有為相。復作是",
    "T28n1549_009:0796a25": "說。所作相是有為相。復作是說。久遠墮相是",
    "T28n1549_009:0796a26": "有為相。復次若有眾生集聚是有為相。云何",
    "T28n1549_009:0796a27": "無為是無為相。當說如上無異。云何過去過",
    "T28n1549_009:0796a28": "去相答曰。壞敗相是過去相。滅盡相為過去",
    "T28n1549_009:0796a29": "相。復次迴轉意所越是過去相。當作是觀。云",
    "T28n1549_009:0796b01": "何未來是未來相。答曰。未生相是未來相。未",
    "T28n1549_009:0796b02": "起相是未來相。復次意迴轉不還是未來相。",
    "T28n1549_009:0796b03": "當作是觀。云何現在是現在相。答曰。生不",
    "T28n1549_009:0796b04": "壞敗是現在相。復作是說。生不盡是現在相。",
    "T28n1549_009:0796b05": "復次意迴轉時。當觀現在彼今生。",
    "T28n1549_009:0796b06": "若相及有為。有漏并無漏。有為無為。過未",
    "T28n1549_009:0796b07": "生及現在三世。當言過去。當言未來。當言",
    "T28n1549_009:0796b08": "現在。答曰。過去世當言過去。未來世當言未",
    "T28n1549_009:0796b09": "來。現在世當言現在世。久遠行熾然。此三論",
    "T28n1549_009:0796b10": "議章。五陰當言過去。當言未來。當言現在。答",
    "T28n1549_009:0796b11": "曰。五陰當言過去未來現在。所要言之。五盛",
    "T28n1549_009:0796b12": "陰亦如是。十二入十八持亦如是。意身所有",
    "T28n1549_009:0796b13": "諸過去者。彼一切有。設有彼一切過去。或作",
    "T28n1549_009:0796b14": "是說。諸過去者彼一切有。頗有彼非過去。如",
    "T28n1549_009:0796b15": "所說。尊者曩昔闡頭比丘。從施家親屬家知",
    "T28n1549_009:0796b16": "識家。然彼家非過去。",
    "T28n1549_009:0796b17": "復次或過去彼非有。如所說。一切結使過去。",
    "T28n1549_009:0796b18": "彼不結使起而滅。或有彼非過去。如所說。尊",
    "T28n1549_009:0796b19": "者曩昔闡頭比丘從施家。當於爾時等行。或",
    "T28n1549_009:0796b20": "有亦過去。諸眾行出世而滅度。或非有非過",
    "T28n1549_009:0796b21": "去。除上爾所事則其義。諸未來彼一切必當",
    "T28n1549_009:0796b22": "有耶。假使有者。彼一切未來耶。或作是說。",
    "T28n1549_009:0796b23": "諸有者。彼一切未來也。頗未來彼不有耶。未",
    "T28n1549_009:0796b24": "生法行。復次或有未來彼非有。未生法行或",
    "T28n1549_009:0796b25": "有。彼非未來。如世尊言。彼阿難當作比丘。若",
    "T28n1549_009:0796b26": "大若小意不聰明。不善年少意無智。當於爾",
    "T28n1549_009:0796b27": "時等俱行或未來。及有諸行未生必當生。或",
    "T28n1549_009:0796b28": "非未來非有。除上爾所事則其義也。諸現在",
    "T28n1549_009:0796b29": "者彼一切有耶。設有彼一切現在耶。或作是",
    "T28n1549_009:0796c01": "說。諸現在一切有也。頗有一切彼非現在耶。",
    "T28n1549_009:0796c02": "過去未來。行及無為。復次或現在非有。如",
    "T28n1549_009:0796c03": "所說。",
    "T28n1549_009:0796c04": "　我無有家長　　亦復無親屬",
    "T28n1549_009:0796c05": "　無妻子僕從　　已得離解脫",
    "T28n1549_009:0796c06": "或有眾生。家數爾時等俱行亦如是。於此",
    "T28n1549_009:0796c07": "間無餘處無。或有或無。彼非現在過去未來",
    "T28n1549_009:0796c08": "行。無為或現在。及有諸色生。便滅亦不有。",
    "T28n1549_009:0796c09": "亦不現在也。若色過去。如彼色所有彼色過",
    "T28n1549_009:0796c10": "去耶。設有過去彼色有耶。或作是說。諸過去",
    "T28n1549_009:0796c11": "物。問如所說。諸過去彼一切色。或作是說。",
    "T28n1549_009:0796c12": "諸色物彼過去物。問諸所有色彼一切過去",
    "T28n1549_009:0796c13": "也。或作是說。色物異過去物異。問一則有",
    "T28n1549_009:0796c14": "二。復次色過去物。所生色亦自然。亦復所生",
    "T28n1549_009:0796c15": "如是有也。未來現在物。亦復如是。",
    "T28n1549_009:0796c16": "　世章二陰　　諸持二入　　過去來物",
    "T28n1549_009:0796c17": "　色有及三",
    "T28n1549_009:0796c18": "猶如色無常。如彼色物亦復無常。若無常",
    "T28n1549_009:0796c19": "者盡無所有。彼所有如上無異。苦空無常亦",
    "T28n1549_009:0796c20": "復如是。猶如青色用眼識知。云何彼青彼識",
    "T28n1549_009:0796c21": "無異耶。設如彼知彼是青色耶。或作是說。猶",
    "T28n1549_009:0796c22": "如青色彼是智也。問過去是青色。是故過去",
    "T28n1549_009:0796c23": "亦知。作是說。彼知即是青色。問過去不知。是",
    "T28n1549_009:0796c24": "故過去非有青。或作是說。青異知異。問眼",
    "T28n1549_009:0796c25": "識則顛倒。或作是說。彼青異知異。問眼識",
    "T28n1549_009:0796c26": "則有顛倒。復次智者是等諦。復次自然物",
    "T28n1549_009:0796c27": "所事辦。又世尊言。識用知物。是故謂之識",
    "T28n1549_009:0796c28": "也。說是語其義云何。或作是說。此是識相。",
    "T28n1549_009:0796c29": "用知物故謂識。問無過去未來識彼非識。尊",
    "T28n1549_009:0797a01": "作是說。久遠契經句。復次取要言之。當作",
    "T28n1549_009:0797a02": "是說。若知眾生當觀彼識。猶如彼識彼是知",
    "T28n1549_009:0797a03": "耶。或作是說。猶如彼識彼是知耶。問過去未",
    "T28n1549_009:0797a04": "來識知。或作是說。猶如彼識彼是知。問過去",
    "T28n1549_009:0797a05": "未來不知。是故彼非識。復次識不知。緣所",
    "T28n1549_009:0797a06": "因識所生知。有眾生便有等諦。諸所識彼一",
    "T28n1549_009:0797a07": "切知耶。設知彼一切識耶。或作是說。諸有識",
    "T28n1549_009:0797a08": "彼一切知也。問過去未來識知。或作是說。諸",
    "T28n1549_009:0797a09": "所識彼一切是知。頗有識彼非知耶。過去未",
    "T28n1549_009:0797a10": "來識。問如所說。識者是知是謂識。是謂契經",
    "T28n1549_009:0797a11": "有迷。復次識知緣所作識所生知。眾生便有",
    "T28n1549_009:0797a12": "等諦巧便。云何知一切心是緣。或作是說。一",
    "T28n1549_009:0797a13": "切心緣四因緣生。或作是說。境界心有所攝。",
    "T28n1549_009:0797a14": "或作是說。世尊亦說。緣二因緣識便生。或作",
    "T28n1549_009:0797a15": "是說。若心無緣者。彼則是識。知者是識也。尊",
    "T28n1549_009:0797a16": "作是說。所為性說心迴轉緣迴轉。此知識於",
    "T28n1549_009:0797a17": "中得知。一切心有緣。",
    "T28n1549_009:0797a18": "　無常苦空　　無我知識　　諸所為知",
    "T28n1549_009:0797a19": "　彼因緣心",
    "T28n1549_009:0797a20": "一切有揵度第十三竟。",
    "T28n1549_009:0797a21": "尊婆須蜜菩薩所集偈揵度首",
    "T28n1549_009:0797a22": "　等二不等遠　　如來無量智",
    "T28n1549_009:0797a23": "　不染守內外　　如實敬供養",
    "T28n1549_009:0797a24": "等二者。是等覺一切智十力四無所畏等。辟",
    "T28n1549_009:0797a25": "支佛自寤等。阿羅漢解脫等。一切趣向等所",
    "T28n1549_009:0797a26": "見。故曰等等不等遠。或作是說。此事等於等",
    "T28n1549_009:0797a27": "中等。猶如羅云調達。本無如來如如。不如如",
    "T28n1549_009:0797a28": "道來。是謂如來。言無有異故曰如來。成就大",
    "T28n1549_009:0797a29": "智慧無量智。成就無限智慧。是謂無量智慧。",
    "T28n1549_009:0797b01": "無量境界智慧成就。是謂無量智慧。無量涅",
    "T28n1549_009:0797b02": "槃。是謂無量智慧。復次無量智慧成就無量",
    "T28n1549_009:0797b03": "大智慧。世尊除彼覺智慧智句。是謂無量智",
    "T28n1549_009:0797b04": "慧。不染污者。於此間內受有外是餘物。復作",
    "T28n1549_009:0797b05": "是說。於此間內受有外趣善處。復作是說。於",
    "T28n1549_009:0797b06": "此化說法愛。不起外者。於彼說法愛不起諸",
    "T28n1549_009:0797b07": "結。如實敬供養。如是應供養。",
    "T28n1549_009:0797b08": "　於著不著者　　於慢不著慢",
    "T28n1549_009:0797b09": "　知苦自田業　　如實敬供養",
    "T28n1549_009:0797b10": "於著不著者。諸見是著。若於三界見盡。彼",
    "T28n1549_009:0797b11": "謂過去。若於慢不著慢者。三種慢世俗著",
    "T28n1549_009:0797b12": "而不著。知苦自田業者。忍彼苦外諸入。復",
    "T28n1549_009:0797b13": "作是說。於著不著者。已越慢著是謂不著。於",
    "T28n1549_009:0797b14": "慢不著慢者。於七慢種中於彼染著而不染",
    "T28n1549_009:0797b15": "著。知苦自田業者。苦識受識住處田業染著。",
    "T28n1549_009:0797b16": "復作是說。於著不著者。現見諦所斷結盡。於",
    "T28n1549_009:0797b17": "慢不著慢者。現思惟所斷結盡。知苦自田業",
    "T28n1549_009:0797b18": "者。苦五盛陰田業行是結。復次一切結著",
    "T28n1549_009:0797b19": "彼越一切著。是謂無著也。於慢不著慢者。染",
    "T28n1549_009:0797b20": "著諸慢染不著諸慢。知苦自田業。於彼苦苦",
    "T28n1549_009:0797b21": "諦知者知道諦。彼田業者。是習諦本所有結",
    "T28n1549_009:0797b22": "盡。是謂盡諦。",
    "T28n1549_009:0797b23": "　不依望厭觀　　相佐起諸見",
    "T28n1549_009:0797b24": "　因緣無所有　　如實敬供養",
    "T28n1549_009:0797b25": "不依望厭觀者。貪望命望不應依。彼有二",
    "T28n1549_009:0797b26": "種。愛見者。諸佐彼愛命愛佐見厭觀。有二",
    "T28n1549_009:0797b27": "種道道果也。得起他諸見。他厭觀有二斷滅",
    "T28n1549_009:0797b28": "見。有常見己越彼。因緣無所有者。有二因緣。",
    "T28n1549_009:0797b29": "愛見是也。彼滅盡。復作是說。不依望者有愛",
    "T28n1549_009:0797c01": "見。望厭觀者。於彼現出要起他諸見。於一切",
    "T28n1549_009:0797c02": "諸見中。亦知他出要已越彼已。因緣無所有",
    "T28n1549_009:0797c03": "者。識識處住盡。復作是說。不依望者。現愛結",
    "T28n1549_009:0797c04": "盡起他諸見。現諸結盡。因緣無所有者。若愛",
    "T28n1549_009:0797c05": "結緣結盡彼無所緣。復次不依望厭觀。思惟",
    "T28n1549_009:0797c06": "所斷結盡起他諸見。起他諸見現諦所斷結",
    "T28n1549_009:0797c07": "盡。因緣無所有者。已越一切諸結。思惟見諦",
    "T28n1549_009:0797c08": "所斷結盡。彼無所緣也。",
    "T28n1549_009:0797c09": "　於家能滅意　　他家無染著",
    "T28n1549_009:0797c10": "　不起此彼患　　如實敬供養",
    "T28n1549_009:0797c11": "於家能滅意者。有三家愛見是也。滅意者。",
    "T28n1549_009:0797c12": "以此家依依意。若歡喜已依彼二便依意",
    "T28n1549_009:0797c13": "相應。此斷若意相應道。於斷他家無所染",
    "T28n1549_009:0797c14": "著。有二他家。愛家見家。於彼不染著。不起",
    "T28n1549_009:0797c15": "此彼患者。愛所起由見故。諸此愛見盡。彼",
    "T28n1549_009:0797c16": "無所起。復作是說。不起此彼患者。亦如上得",
    "T28n1549_009:0797c17": "無異。復作是說。於家能滅意者。一切結是行",
    "T28n1549_009:0797c18": "一切結盡。他家不染著者。於妻子男女不染",
    "T28n1549_009:0797c19": "著。若愛若見不起者。於四受起中現其滅盡",
    "T28n1549_009:0797c20": "復作是說。於家能滅意者結欲。於他家意不",
    "T28n1549_009:0797c21": "染著者。不起者不愛。不起者於欲不起欲愛",
    "T28n1549_009:0797c22": "盡。復作是說。家者是習諦。意者是道諦。於他",
    "T28n1549_009:0797c23": "家不染者是苦諦也。不起者是盡諦。復作是",
    "T28n1549_009:0797c24": "說。於家能滅意者。現見結斷。於他家不染著",
    "T28n1549_009:0797c25": "者。現愛結盡。不起者諸愛結見結盡。彼無所",
    "T28n1549_009:0797c26": "造。復次於家不染著者。現見諦所斷結盡。於",
    "T28n1549_009:0797c27": "他家無染著者。現思惟所斷結盡。不起者。諸",
    "T28n1549_009:0797c28": "見諦思惟所斷結盡。彼無所造。",
    "T28n1549_009:0797c29": "　多望口文字　　捐棄滅無有",
    "T28n1549_009:0798a01": "　覺一切解脫　　如實敬供養",
    "T28n1549_009:0798a02": "多望口文字者。多望者修望。口文字亦修。",
    "T28n1549_009:0798a03": "作是說。多望者多望是愛。口文字者口所陳",
    "T28n1549_009:0798a04": "說。復作是說。多望者是諸見。文字者愛。復次",
    "T28n1549_009:0798a05": "多望者思惟所斷。文字者見諦所斷。捐棄者",
    "T28n1549_009:0798a06": "已滅盡。無有所著者。是謂不起法。能覺者覺",
    "T28n1549_009:0798a07": "知一切諸法是謂覺。覺知三痛是謂覺。通達",
    "T28n1549_009:0798a08": "諸智皆悉成就。是謂覺也。於一切解脫者。於",
    "T28n1549_009:0798a09": "三界解脫也。於三縛解脫。愛縛垢縛見縛也。",
    "T28n1549_009:0798a10": "　癡無得其便　　一切法照明",
    "T28n1549_009:0798a11": "　由身而扶持　　逮覺最上等",
    "T28n1549_009:0798a12": "　此最淨鬼語",
    "T28n1549_009:0798a13": "癡無得其便者。癡者是無明。緣內無明愚中",
    "T28n1549_009:0798a14": "間愚相應。復作是說。愚是無明。諸見愚中間",
    "T28n1549_009:0798a15": "與愚相應。復作是說。無明是愚。結愚中間與",
    "T28n1549_009:0798a16": "愚相應。復次無明是愚。無明緣行愚中間",
    "T28n1549_009:0798a17": "與愚相應。無有此盡。於一切法現諸智。現",
    "T28n1549_009:0798a18": "其因緣現其方便。現其道迹。由身而扶持",
    "T28n1549_009:0798a19": "者。住有餘涅槃界。逮阿惟三佛。以此忍覺",
    "T28n1549_009:0798a20": "知無覺時。十力一切智四無所畏。最上過者",
    "T28n1549_009:0798a21": "休息安隱處。此淨鬼(夜叉)語此最妙鬼。清淨此",
    "T28n1549_009:0798a22": "無學門。",
    "T28n1549_009:0798a23": "　偈說不應食　　等觀於彼法",
    "T28n1549_009:0798a24": "　偈說諸佛喜　　諸法本梵志",
    "T28n1549_009:0798a25": "偈說不應食者。作是說。世尊不為食故往。",
    "T28n1549_009:0798a26": "爾時世尊。欲教化婆羅門故是住也。後作是",
    "T28n1549_009:0798a27": "說。或不承受我語。復恐婆羅門作是念。沙門",
    "T28n1549_009:0798a28": "瞿曇為食故說法。復作是說。欲現其神足故",
    "T28n1549_009:0798a29": "不受食。彼婆羅門應受佛化。若觀彼法時。以",
    "T28n1549_009:0798b01": "是故觀。及聲聞及大丈夫。是彼威儀行。說得",
    "T28n1549_009:0798b02": "諸佛喜者。斷滅而不取。諸法本梵志。於中",
    "T28n1549_009:0798b03": "有賢聖沙門法。如是賢聖教。",
    "T28n1549_009:0798b04": "　諸餘大神仙　　盡漏觀慚愧",
    "T28n1549_009:0798b05": "　以甘饌供養　　種德最福田",
    "T28n1549_009:0798b06": "諸餘者。諸雜穢飲食現受請供養。大神仙者。",
    "T28n1549_009:0798b07": "還大法是謂大神仙。盡漏者。諸有無明愛在",
    "T28n1549_009:0798b08": "身中能除去。是謂盡漏。慚愧休息。若戒盜盡。",
    "T28n1549_009:0798b09": "彼慚愧休息。以甘饌供養。種德是福田。是何",
    "T28n1549_009:0798b10": "謂德田是福田。於中專精意著。萌身長益。",
    "T28n1549_009:0798b11": "是謂福田。或作是說。便有偈。以此事餘造。",
    "T28n1549_009:0798b12": "彼大神仙。盡漏慚愧休息。以甘饌供養。種德",
    "T28n1549_009:0798b13": "是福田。或作是說。彼婆羅門作是說偈。諸餘",
    "T28n1549_009:0798b14": "大神仙。盡漏慚愧休息。以甘饌供養。種德者",
    "T28n1549_009:0798b15": "福田。",
    "T28n1549_009:0798b16": "　教化沈沒人　　越生老病死",
    "T28n1549_009:0798b17": "　能仁漏具足　　諸願悉普至",
    "T28n1549_009:0798b18": "教化沈沒者。沈沒諸見結以彼捐棄。越生老",
    "T28n1549_009:0798b19": "病死者。越度生老病死。能仁者。謂無學斷諸",
    "T28n1549_009:0798b20": "結使。漏具足者。諸智漏具足成就。是謂解",
    "T28n1549_009:0798b21": "脫。成就智無限。是謂能仁成就漏成就。諸",
    "T28n1549_009:0798b22": "願悉普至者。有如是功德。越生老病死。越",
    "T28n1549_009:0798b23": "諸果願。復作是說。一切沈沒結使。彼能捨",
    "T28n1549_009:0798b24": "離。度生老病死。謂之涅槃。此亦悉逮知。是",
    "T28n1549_009:0798b25": "謂度生老病死。作是說。教化沈沒人。見其垢",
    "T28n1549_009:0798b26": "染著。度生老病死者。現愛結盡。復次若教化",
    "T28n1549_009:0798b27": "沈沒人者。現諸見諦所斷結盡。度生老病死",
    "T28n1549_009:0798b28": "者。現思惟所斷結盡。餘殘亦如是。",
    "T28n1549_009:0798b29": "　能仁行無婬　　不為壯所纏",
    "T28n1549_009:0798c01": "　於欲身解脫　　彼牢固能仁",
    "T28n1549_009:0798c02": "能仁行無婬者。於尊者大迦葉授決廣說。能",
    "T28n1549_009:0798c03": "仁者是無學也。行者往就行無有婬。去離",
    "T28n1549_009:0798c04": "非梵行。不為壯所纏者。或復有時。若少壯",
    "T28n1549_009:0798c05": "不與貪欲。況當老邁。於慢得解脫者。於四慢",
    "T28n1549_009:0798c06": "不造意不貪。是故當遠離。彼牢固者。咄棄諸",
    "T28n1549_009:0798c07": "惡法。牢固智慧成就。是謂牢固。能仁者是無",
    "T28n1549_009:0798c08": "學也。覺知所為。復作是說。能仁行無婬者。現",
    "T28n1549_009:0798c09": "安隱處。不為壯所纏者。現少壯當盡。於欲",
    "T28n1549_009:0798c10": "永解脫者。現業當盡。餘殘亦如是。",
    "T28n1549_009:0798c11": "　不二倍越岸　　亦不一倍終",
    "T28n1549_009:0798c12": "　高下語句義　　是沙門所傳",
    "T28n1549_009:0798c13": "不二倍越岸者。有諸疑網。不越無量生死岸。",
    "T28n1549_009:0798c14": "疑網未盡不能越生死。二倍者姦偽幻惑也。",
    "T28n1549_009:0798c15": "復作是說。諸有二倍者。彼不能越不越。彼",
    "T28n1549_009:0798c16": "二倍者。行垢成就一倍喪終。高語句義者。",
    "T28n1549_009:0798c17": "高者現身出要。不高者現身習出要。復作是",
    "T28n1549_009:0798c18": "說。高者是謂生天。不高者趣惡道中。是沙",
    "T28n1549_009:0798c19": "門所傳。世尊敷演。",
    "T28n1549_009:0798c20": "　或有不著裳　　亦不樂挍飾",
    "T28n1549_009:0798c21": "　或有持戒香　　語直不卒暴",
    "T28n1549_009:0798c22": "或有不卒暴者。或有不著衣故犯諸禁限。亦",
    "T28n1549_009:0798c23": "不樂挍飾者。不作是意莊嚴身口。亦不聽",
    "T28n1549_009:0798c24": "伎樂。或有持戒香者。或有學士遊行四方。稱",
    "T28n1549_009:0798c25": "揚其名常無倦心。或修梵行者。不說戒有",
    "T28n1549_009:0798c26": "虧。",
    "T28n1549_009:0798c27": "　歸命佛最勝　　一切皆解脫",
    "T28n1549_009:0798c28": "　是尊最勇猛　　遊至無為中",
    "T28n1549_009:0798c29": "佛者。覺知一切諸法。最勝者。具足諸力。歸命",
    "T28n1549_009:0799a01": "者。恭敬義。一切皆解脫者。於三界解脫。於",
    "T28n1549_009:0799a02": "二縛解脫。愛縛見縛也。復有三縛。欲怒癡縛",
    "T28n1549_009:0799a03": "也。是尊最勇猛者。受尊教所說法語。遊至",
    "T28n1549_009:0799a04": "無為中者。亦無精進現有精進。非為不精進。",
    "T28n1549_009:0799a05": "不還悉獲現所作事辦。非為不有精進意。當",
    "T28n1549_009:0799a06": "作是守護。猶如不退現不退法。尊者婆那伽",
    "T28n1549_009:0799a07": "婆蹉居止深山。與欝頭羅摩子自說偈。執",
    "T28n1549_009:0799a08": "鼻執婆鼻那提帝(詳人不解)比比罽賴樓多彌遮。",
    "T28n1549_009:0799a09": "我意不染著。心常[火*霍]然寤。執鼻執婆鼻那提",
    "T28n1549_009:0799a10": "帝者。飛鳥之音響。比比罽賴樓多彌遮者。",
    "T28n1549_009:0799a11": "麑鹿之音響。我意不染著者。不退亦不起諸",
    "T28n1549_009:0799a12": "欲。心常[火*霍]然寤者。樂諸道樂涅槃。是謂比",
    "T28n1549_009:0799a13": "比罽賴(勺桂反)。",
    "T28n1549_009:0799a14": "　五塔廟樂處　　枝葉不壞敗",
    "T28n1549_009:0799a15": "　彼見生諸枝　　能仁以慧斷",
    "T28n1549_009:0799a16": "五塔廟樂處者。於五陰有中。枝葉不壞者。愛",
    "T28n1549_009:0799a17": "枝也。三界生諸見枝無常苦。能仁以慧斷者。",
    "T28n1549_009:0799a18": "學人智住斷。復作是說。五塔廟樂處者是苦",
    "T28n1549_009:0799a19": "諦。枝葉不壞敗者是習諦。彼見生諸枝者是",
    "T28n1549_009:0799a20": "道諦。能仁以慧斷者是盡。復作是說。五塔",
    "T28n1549_009:0799a21": "廟樂處枝葉不敗壞。是謂垢著。彼見生諸枝",
    "T28n1549_009:0799a22": "能仁以慧斷。除結淨相。尊者婆那婆蹉居在",
    "T28n1549_009:0799a23": "深山。天降雨時心懷歡喜。便說偈曰。",
    "T28n1549_009:0799a24": "　巖峻善茂生　　伏流水浴身",
    "T28n1549_009:0799a25": "　離欲處閑居　　智者倍生善",
    "T28n1549_009:0799a26": "巖峻善茂生者。山澤樹下。伏流水浴身者。以",
    "T28n1549_009:0799a27": "雨水浴身。離欲處閑居者。居遠處樂閑靜。生",
    "T28n1549_009:0799a28": "諸不貪欲不處眾。智者倍生善者。生諸喜",
    "T28n1549_009:0799a29": "及善增益。居喜覺意。",
    "T28n1549_009:0799b01": "　愚者造生死　　數數入胞胎",
    "T28n1549_009:0799b02": "　故智者不造　　頭破亦不眠",
    "T28n1549_009:0799b03": "愚者造生死。無智成就無明。造生死者。行",
    "T28n1549_009:0799b04": "有漏一切成就樂欲。數數入胞胎者。處母胎",
    "T28n1549_009:0799b05": "中。是故智成就。故智者不造。行有漏受諸",
    "T28n1549_009:0799b06": "有。於中亦不為。頭破亦不眠者。猶如此人。",
    "T28n1549_009:0799b07": "或作是說。愚者造生死是習諦。數數入胞胎",
    "T28n1549_009:0799b08": "者是苦諦。故智者不造是道諦。頭破亦不眠",
    "T28n1549_009:0799b09": "者是盡諦。猶如此人也。",
    "T28n1549_009:0799b10": "等數望有愚偈義胎不度意常佛執鼻執婆耶",
    "T28n1549_009:0799b11": "庶。及五愚惑不聰明。",
    "T28n1549_009:0799b12": "尊婆須蜜菩薩所集偈揵度初品竟。◎",
    "T28n1549_009:0799b13": "尊婆須蜜論卷第九"
}