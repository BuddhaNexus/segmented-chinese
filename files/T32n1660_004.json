{
    "T32n1660_004:0529b03": "菩提資糧論卷第四",
    "T32n1660_004:0529b05": "聖者龍樹本 比丘自在釋",
    "T32n1660_004:0529b06": "大隋南印度三藏達磨笈多譯",
    "T32n1660_004:0529b07": "[0529b07] 問若如是者。百須彌量福聚無有故。亦無一",
    "T32n1660_004:0529b08": "人能得菩提。答。",
    "T32n1660_004:0529b09": " 雖作小福德  此亦有方便",
    "T32n1660_004:0529b10": " 於諸眾生所  應悉起攀緣",
    "T32n1660_004:0529b11": "[0529b11] 若此菩薩雖作小福。以有方便成大福聚。或",
    "T32n1660_004:0529b12": "以飲食捨與眾生。或以華香鬘等奉如來像。",
    "T32n1660_004:0529b13": "彼諸福德。於一切世界所攝諸眾生所。悉作",
    "T32n1660_004:0529b14": "攀緣。我以此福。令諸眾生皆得無上正覺。復",
    "T32n1660_004:0529b15": "以此福。與諸眾生共之。如是等福。共諸眾",
    "T32n1660_004:0529b16": "生迴向菩提。是名菩薩方便。如是迴向。其福",
    "T32n1660_004:0529b17": "得成無量無數無邊。以是故彼一切智智雖",
    "T32n1660_004:0529b18": "是無邊。還以此相無邊福故能得。",
    "T32n1660_004:0529b19": "[0529b19] 復有別義。",
    "T32n1660_004:0529b20": " 我有諸動作  常為利眾生",
    "T32n1660_004:0529b21": " 如是等心行  誰能量其福",
    "T32n1660_004:0529b22": "[0529b22] 菩薩於晝及夜。常起如是心行。若我所有動",
    "T32n1660_004:0529b23": "作善身口意。皆為度諸眾生故。脫諸眾生",
    "T32n1660_004:0529b24": "故。穌息諸眾生故。寂滅諸眾生故起。及為",
    "T32n1660_004:0529b25": "令眾生滿足一切智智。得至一切智智故。彼",
    "T32n1660_004:0529b26": "如是具足大悲。安住善巧方便。所有福聚唯",
    "T32n1660_004:0529b27": "除諸佛。何人能量。是故具此福者能得菩提。",
    "T32n1660_004:0529b28": "[0529b28] 問何故此福復是無量。答。",
    "T32n1660_004:0529b29": " 不愛自親屬  及與身命財",
    "T32n1660_004:0529c01": " 不貪樂自在  梵世及餘天",
    "T32n1660_004:0529c02": " 亦不貪涅槃  為於眾生故",
    "T32n1660_004:0529c03": " 此唯念眾生  其福誰能量",
    "T32n1660_004:0529c04": "[0529c04] 此中菩薩行六度行時。於己男女及與親屬。",
    "T32n1660_004:0529c05": "若金銀等財。若自壽命。若支節分。若具足身。",
    "T32n1660_004:0529c06": "若身心樂。若天人自在。若梵身天。若無色天。",
    "T32n1660_004:0529c07": "乃至涅槃。為眾生故皆亦不愛。唯於眾生愍",
    "T32n1660_004:0529c08": "念不捨。我當何為令此眾生小兒凡夫無智",
    "T32n1660_004:0529c09": "翳膜所覆盲者。脫三界獄安置常樂涅槃無",
    "T32n1660_004:0529c10": "畏城中。如是菩薩行利樂事。於諸眾生無因",
    "T32n1660_004:0529c11": "而愛。所有福德何人能量又偈言。",
    "T32n1660_004:0529c12": " 無依護世間  救護其苦惱",
    "T32n1660_004:0529c13": " 起如是心行  其福誰能量",
    "T32n1660_004:0529c14": "[0529c14] 此菩薩常以大悲。作如是念。今此世間無救",
    "T32n1660_004:0529c15": "無護。遍行六趣入三苦火。無有歸依此彼馳",
    "T32n1660_004:0529c16": "走。身心諸病常有苦惱。無依護者我當與作",
    "T32n1660_004:0529c17": "依處。救其身心所受諸苦。起此心行。所有福",
    "T32n1660_004:0529c18": "德何人能量。",
    "T32n1660_004:0529c19": " 智度習相應  如搆牛乳頃",
    "T32n1660_004:0529c20": " 一月復多月  其福誰能量",
    "T32n1660_004:0529c21": "[0529c21] 此般若波羅蜜。能生諸佛菩薩。及成就諸佛",
    "T32n1660_004:0529c22": "菩薩法。菩薩若於搆牛乳頃。思惟修習彼之",
    "T32n1660_004:0529c23": "福聚。尚無有量。何況若一日夜二日夜三日",
    "T32n1660_004:0529c24": "夜。乃至七日夜半月一月。若復多月修習相",
    "T32n1660_004:0529c25": "應。所有福聚何人能量。",
    "T32n1660_004:0529c26": " 佛所讚深經  自誦亦教他",
    "T32n1660_004:0529c27": " 及為分別說  是名福德聚",
    "T32n1660_004:0529c28": "[0529c28] 甚深者。謂甚深經。與空相應出於世間。彼是",
    "T32n1660_004:0529c29": "甚深。又復分別緣生故。緣生者即是法。法者",
    "T32n1660_004:0530a01": "即是如來身。彼與如來身相應者。是甚深經。",
    "T32n1660_004:0530a02": "諸佛世尊之所讚歎。若自誦若教他誦。若",
    "T32n1660_004:0530a03": "為他解說無希望心。但欲不隱沒如來身故。",
    "T32n1660_004:0530a04": "如來身者即是法身。欲令久住故。彼所有福",
    "T32n1660_004:0530a05": "誰能得量。",
    "T32n1660_004:0530a06": " 令無量眾生  發心為菩提",
    "T32n1660_004:0530a07": " 福藏更增勝  當得不動地",
    "T32n1660_004:0530a08": "[0530a08] 此有善巧方便菩薩。先以四攝事攝諸眾生。",
    "T32n1660_004:0530a09": "知彼眾生受我言已。然後教令發菩提心。如",
    "T32n1660_004:0530a10": "是具足善巧方便菩薩。令諸眾生發菩提心。",
    "T32n1660_004:0530a11": "彼所有福無人能量。以無量故。又令諸眾生",
    "T32n1660_004:0530a12": "發菩提心故。福藏更為增勝。言福藏者。福無",
    "T32n1660_004:0530a13": "盡故。以能至無盡故不可盡。不動地者。以不",
    "T32n1660_004:0530a14": "可動故名不動地。此中菩薩令他發菩提心",
    "T32n1660_004:0530a15": "故。於生生中。菩提心不動不失。以令他發菩",
    "T32n1660_004:0530a16": "提心故。此心即為不動地因。",
    "T32n1660_004:0530a17": " 隨轉佛所轉  最勝之法輪",
    "T32n1660_004:0530a18": " 寂滅諸惡刺  是菩薩福藏",
    "T32n1660_004:0530a19": "[0530a19] 如佛世尊。於婆囉奈城仙人住處鹿林中。轉",
    "T32n1660_004:0530a20": "法輪已。於彼最勝法輪隨順而轉。亦為福藏。",
    "T32n1660_004:0530a21": "此隨順轉有三種因緣。謂於如來所說深經。",
    "T32n1660_004:0530a22": "與空相應出於世間。若持若說及順法行",
    "T32n1660_004:0530a23": "法。若於如是等經。持令不失。是為第一隨",
    "T32n1660_004:0530a24": "順轉法輪。為有根器眾生。分別演說。是為第",
    "T32n1660_004:0530a25": "二隨順轉法輪。如彼經中所說。依法修行。",
    "T32n1660_004:0530a26": "是為第三隨順轉法輪。寂滅諸惡刺者。佛教",
    "T32n1660_004:0530a27": "惡刺所謂外道邪見。及以惡魔欲界自在。憎",
    "T32n1660_004:0530a28": "惡解脫。若四眾中或有異人。非法說法。非律",
    "T32n1660_004:0530a29": "說律。非師教說師教。是為佛教內惡刺。應當",
    "T32n1660_004:0530b01": "如法折伏彼等。摧慢破見令法熾然。此名寂",
    "T32n1660_004:0530b02": "滅諸惡刺。以寂滅惡刺。故名為菩薩福藏。",
    "T32n1660_004:0530b03": " 為利樂眾生  忍地獄大苦",
    "T32n1660_004:0530b04": " 何況餘小苦  菩提在右手",
    "T32n1660_004:0530b05": "[0530b05] 若菩薩著牢固鎧。常為利樂眾生。發精勤意。",
    "T32n1660_004:0530b06": "於一眾生為令解脫故。雖住阿毘至大地獄",
    "T32n1660_004:0530b07": "中。經劫辛苦堪忍不動。況餘小苦。菩薩能忍",
    "T32n1660_004:0530b08": "如是等苦。當知菩提如住右掌。",
    "T32n1660_004:0530b09": " 起作不自為  唯利樂眾生",
    "T32n1660_004:0530b10": " 皆由大悲故  菩提在右手",
    "T32n1660_004:0530b11": "[0530b11] 菩薩諸所起作。若布施等。由大悲故。唯為利",
    "T32n1660_004:0530b12": "樂眾生。亦為令眾生得涅槃故。終不為身微",
    "T32n1660_004:0530b13": "少樂事。彼亦是大悲者。如是大人。當知菩提",
    "T32n1660_004:0530b14": "到其右手。",
    "T32n1660_004:0530b15": " 智慧離戲論  精進離懈怠",
    "T32n1660_004:0530b16": " 捨施離慳惜  菩提在右手",
    "T32n1660_004:0530b17": "[0530b17] 問前已解釋陀那等諸波羅蜜。今復解釋有",
    "T32n1660_004:0530b18": "何所為。",
    "T32n1660_004:0530b19": "[0530b19] 答前多為修行者解釋。今為無所得忍智光",
    "T32n1660_004:0530b20": "者解釋。以覺知一道相故。彼智遠離戲論。以",
    "T32n1660_004:0530b21": "不捨軛故。彼精進遠離懈怠。以除貪故。彼施",
    "T32n1660_004:0530b22": "遠離慳惜。如是菩薩。當知菩提到其右手。",
    "T32n1660_004:0530b23": " 無依無覺定  圓滿無雜戒",
    "T32n1660_004:0530b24": " 無所從生忍  菩提在右手",
    "T32n1660_004:0530b25": "[0530b25] 若菩薩善成就禪那波羅蜜已。此定不依三",
    "T32n1660_004:0530b26": "界。其相寂靜無有思覺。又圓滿尸羅無雜無",
    "T32n1660_004:0530b27": "濁。迴向菩提無有磨滅。又善成就般若波羅",
    "T32n1660_004:0530b28": "蜜已。緣生法中住無生忍。根本勝故無有退",
    "T32n1660_004:0530b29": "轉。當知菩提住其右掌。",
    "T32n1660_004:0530c01": "[0530c01] 問已說修行及得忍菩薩積聚諸福田。此福",
    "T32n1660_004:0530c02": "聚能得菩提。云何初發心菩薩。積聚諸福",
    "T32n1660_004:0530c03": "田。此福聚能得菩提。答。",
    "T32n1660_004:0530c04": " 現在十方住  所有諸正覺",
    "T32n1660_004:0530c05": " 我悉在彼前  陳說我不善",
    "T32n1660_004:0530c06": "[0530c06] 若有現在諸佛世尊。於十方世間無所障礙。",
    "T32n1660_004:0530c07": "以本願力為利眾生故住。今於彼等實證者",
    "T32n1660_004:0530c08": "前。發露諸罪。若我無始流轉已來。於其前世",
    "T32n1660_004:0530c09": "及現在時。或自作惡業。或教他或隨喜。以貪",
    "T32n1660_004:0530c10": "瞋癡起身口意。我皆陳說不敢覆藏。悉當永",
    "T32n1660_004:0530c11": "斷終不更作。",
    "T32n1660_004:0530c12": " 於彼十方界  若佛得菩提",
    "T32n1660_004:0530c13": " 而不演說法  我請轉法輪",
    "T32n1660_004:0530c14": "[0530c14] 若佛世尊滿足大願。於菩提樹下。證無上正",
    "T32n1660_004:0530c15": "覺已。少欲靜住。不為世間轉於法輪。我當",
    "T32n1660_004:0530c16": "勸請彼佛世尊轉佛法輪。利益多人安樂多",
    "T32n1660_004:0530c17": "人。憐愍世間為於大眾。利樂天人。",
    "T32n1660_004:0530c18": " 現在十方界  所有諸正覺",
    "T32n1660_004:0530c19": " 若欲捨命行  頂禮勸請住",
    "T32n1660_004:0530c20": "[0530c20] 若佛世尊世間無礙。在於十方證菩提轉法",
    "T32n1660_004:0530c21": "輪安住正法。所應化度眾生化度已訖。欲捨",
    "T32n1660_004:0530c22": "命行。我當頂禮彼佛世尊請住久時。利益多",
    "T32n1660_004:0530c23": "人安樂多人。憐愍世間為於大眾。利樂天人。",
    "T32n1660_004:0530c24": " 若諸眾生等  從於身口意",
    "T32n1660_004:0530c25": " 所生施戒福  及以思惟修",
    "T32n1660_004:0530c26": " 聖人及凡夫  過現未來世",
    "T32n1660_004:0530c27": " 所有積聚福  我皆生隨喜",
    "T32n1660_004:0530c28": "[0530c28] 若諸眾生施戒修等所作福事。從身口意之",
    "T32n1660_004:0530c29": "所出生。已聚現聚及以當聚。聲聞獨覺諸佛",
    "T32n1660_004:0531a01": "菩薩諸聖人等。及以凡夫所有諸福。我皆隨",
    "T32n1660_004:0531a02": "喜。如是隨喜。是先首者。勝住者。殊異者。",
    "T32n1660_004:0531a03": "最上者。勝攝者。美妙者。無上者。無等者。無",
    "T32n1660_004:0531a04": "等等者。如是隨喜乃名隨喜。",
    "T32n1660_004:0531a05": " 若我所有福  悉以為一摶",
    "T32n1660_004:0531a06": " 迴與諸眾生  為令得正覺",
    "T32n1660_004:0531a07": "[0531a07] 若我無始流轉已來。於佛法僧及別人邊。所",
    "T32n1660_004:0531a08": "有福聚。乃至施與畜生一摶之食。若歸依善",
    "T32n1660_004:0531a09": "根。若悔過善根。若勸請善根。若隨喜善根。彼",
    "T32n1660_004:0531a10": "皆稱量共為一摶。我為諸眾生故。迴向菩提",
    "T32n1660_004:0531a11": "皆悉捨與。以此善根。令諸眾生證無上正覺。",
    "T32n1660_004:0531a12": "得一切智智。",
    "T32n1660_004:0531a13": " 我如是悔過  勸請隨喜福",
    "T32n1660_004:0531a14": " 及迴向菩提  當知如諸佛",
    "T32n1660_004:0531a15": "[0531a15] 若我為諸眾生迴向菩提善根。若悔過善根。",
    "T32n1660_004:0531a16": "若勸轉法輪善根。若請長壽善根。若隨喜善",
    "T32n1660_004:0531a17": "根。彼皆稱量為一摶已。如過去未來現在諸",
    "T32n1660_004:0531a18": "佛世尊為菩薩時。已作迴向當作迴向。我亦",
    "T32n1660_004:0531a19": "如是以諸善根迴向菩提。以此迴向善根。令",
    "T32n1660_004:0531a20": "我及諸眾生當證無上正覺。我今更略說。",
    "T32n1660_004:0531a21": " 說悔我罪惡  請佛隨喜福",
    "T32n1660_004:0531a22": " 及迴向菩提  如最勝所說",
    "T32n1660_004:0531a23": "[0531a23] 自有罪惡盡皆說悔。及請佛轉法輪。住壽長",
    "T32n1660_004:0531a24": "時隨喜諸福。迴向福等。如前迴向為菩提故。",
    "T32n1660_004:0531a25": "如最勝人所說。如是迴向問又彼迴向。應云",
    "T32n1660_004:0531a26": "何作。答。",
    "T32n1660_004:0531a27": " 右膝輪著地  一髆整上衣",
    "T32n1660_004:0531a28": " 晝夜各三時  合掌如是作",
    "T32n1660_004:0531a29": "[0531a29] 當自清淨著淨潔服。澡洗手足裙衣圓整。於",
    "T32n1660_004:0531b01": "一髆上整理上著衣已。用右膝輪安置於地。",
    "T32n1660_004:0531b02": "合掌一心離分別意。若如來塔所若像所。若",
    "T32n1660_004:0531b03": "於虛空攀緣諸佛如在前住。作是意已。如前",
    "T32n1660_004:0531b04": "所說。若晝若夜各三時作。",
    "T32n1660_004:0531b05": " 一時所作福  若有形色者",
    "T32n1660_004:0531b06": " 恒沙數大千  亦不能容受",
    "T32n1660_004:0531b07": "[0531b07] 於彼所說六時迴向中。若分別一時所作於",
    "T32n1660_004:0531b08": "中福德。諸佛世尊如實見者所說。彼若有色",
    "T32n1660_004:0531b09": "如穀等聚者。其福積集無有限量。雖如恒伽",
    "T32n1660_004:0531b10": "沙等大三千界盡其邊際。亦不能容受。以彼",
    "T32n1660_004:0531b11": "迴向福與虛空界等迴向故。乃至一時迴向。",
    "T32n1660_004:0531b12": "猶有如是福聚。況多迴向。雖是初發心菩薩",
    "T32n1660_004:0531b13": "由迴向力故亦成大福。還以如是相福聚故。",
    "T32n1660_004:0531b14": "漸次能得菩提。",
    "T32n1660_004:0531b15": "[0531b15] 問已說諸菩薩得成大福方便。今欲護福用。",
    "T32n1660_004:0531b16": "何方便。答。",
    "T32n1660_004:0531b17": " 彼初發心已  於諸小菩薩",
    "T32n1660_004:0531b18": " 當起尊重愛  猶如師父母",
    "T32n1660_004:0531b19": "[0531b19] 彼初發心菩薩。若欲護自善根及自身者。於",
    "T32n1660_004:0531b20": "諸初發心菩薩。當起至極尊重愛敬之心。猶",
    "T32n1660_004:0531b21": "如世尊一切智師及自所生父母。如是以初",
    "T32n1660_004:0531b22": "發心菩薩為首。於諸菩薩亦應如是極作愛",
    "T32n1660_004:0531b23": "重。若異於此則自身及善根皆悉滅盡。如世",
    "T32n1660_004:0531b24": "尊經中曾說我不見餘一法障礙菩薩及滅盡",
    "T32n1660_004:0531b25": "善根。如於菩薩起瞋心者。若菩薩雖於百劫",
    "T32n1660_004:0531b26": "積集善根。由此瞋菩薩心故。皆悉滅盡。是故",
    "T32n1660_004:0531b27": "於諸菩薩應起尊重。猶如教師。",
    "T32n1660_004:0531b28": " 菩薩雖有過  猶尚不應說",
    "T32n1660_004:0531b29": " 何況無實事  唯應如實讚",
    "T32n1660_004:0531c01": "[0531c01] 若菩薩毀呰行大乘人罪過。令得惡名。所有",
    "T32n1660_004:0531c02": "生生善法皆悉滅盡。不得增長白法。是故諸",
    "T32n1660_004:0531c03": "菩薩等雖有過惡。為護自善根命故。不應顯",
    "T32n1660_004:0531c04": "說。何況無實。譬如王罪。如經中說。有菩薩清",
    "T32n1660_004:0531c05": "淨活命無可毀呰。而彼達摩比丘妾說其",
    "T32n1660_004:0531c06": "惡故。於七十劫中受泥犁報又於六萬生中",
    "T32n1660_004:0531c07": "為貧窮人。常受盲&#x7602;癩病惡瘡。是故於菩",
    "T32n1660_004:0531c08": "薩所。若有惡若無惡。皆不得說。彼有實德",
    "T32n1660_004:0531c09": "唯應稱揚。為自善根增長故。亦為餘人生信",
    "T32n1660_004:0531c10": "故。",
    "T32n1660_004:0531c11": " 若人願作佛  欲使不退轉",
    "T32n1660_004:0531c12": " 示現及熾盛  亦令生喜悅",
    "T32n1660_004:0531c13": "[0531c13] 若有眾生已發願求菩提。唯欲令其不退。而",
    "T32n1660_004:0531c14": "有人愚癡瞋恚及貪。自朋黨故作如是言。何",
    "T32n1660_004:0531c15": "用長行菩薩難行之行。其涅槃樂平等相似。",
    "T32n1660_004:0531c16": "行聲聞行疾得涅槃。此等後當說其果報。若",
    "T32n1660_004:0531c17": "以種種譬喻顯佛功德令入其心。是為示現。",
    "T32n1660_004:0531c18": "令其具足精進諸菩薩行。是為熾盛。欲令精",
    "T32n1660_004:0531c19": "進更增疾利。為說正覺功德大神通事。是為",
    "T32n1660_004:0531c20": "喜悅。如是令彼不捨菩提之心。",
    "T32n1660_004:0531c21": " 未解甚深經  勿言非佛說",
    "T32n1660_004:0531c22": " 若作如是言  受最苦惡報",
    "T32n1660_004:0531c23": "[0531c23] 甚深經者。謂佛所說與空無相無願相應。除",
    "T32n1660_004:0531c24": "無量斷常等邊見。滅我人眾生壽者等自性。",
    "T32n1660_004:0531c25": "顯如來大神通希有功德。於此經律若未證",
    "T32n1660_004:0531c26": "知。勿以癡。故言非佛說。何以故佛世尊說。若",
    "T32n1660_004:0531c27": "謗如來所說之經。惡果最苦。",
    "T32n1660_004:0531c28": " 無間等諸罪  悉以為一摶",
    "T32n1660_004:0531c29": " 比前二種罪  分數不能及",
    "T32n1660_004:0532a01": "[0532a01] 世尊於不退輪經中說。五無間業所有諸罪。",
    "T32n1660_004:0532a02": "若斷三千大千世界中諸眾生命所有罪報。若",
    "T32n1660_004:0532a03": "恒伽河沙等佛世尊滅度已所有支提。或壞",
    "T32n1660_004:0532a04": "或燒若障礙過去未來現在諸佛法眼所有罪",
    "T32n1660_004:0532a05": "報。如是等過皆悉摶聚。若於未解深經而起",
    "T32n1660_004:0532a06": "執著言非佛說。及菩薩發菩提願已而令退",
    "T32n1660_004:0532a07": "菩提心。此二種罪。彼前五無間等罪聚比之。",
    "T32n1660_004:0532a08": "百分不及千分不及。乃至數分柯羅分算分",
    "T32n1660_004:0532a09": "譬喻分優波尼沙陀分亦不及。以是罪相故。",
    "T32n1660_004:0532a10": "為護自身及自善根。勿作此二種罪。",
    "T32n1660_004:0532a11": "[0532a11] 問已說菩薩護自善根。何者是修道勝義。答。",
    "T32n1660_004:0532a12": " 於三解脫門  應當善修習",
    "T32n1660_004:0532a13": " 初空次無相  第三是無願",
    "T32n1660_004:0532a14": "[0532a14] 於中菩薩行般若波羅蜜時。應修三解脫門。",
    "T32n1660_004:0532a15": "最初應修空解脫門。為破散諸見故。第二無",
    "T32n1660_004:0532a16": "相解脫門。為不取諸分別攀緣意故。第三無",
    "T32n1660_004:0532a17": "願解脫門。為超過欲界色界無色界故。",
    "T32n1660_004:0532a18": "[0532a18] 問何故此等名解脫門。答。",
    "T32n1660_004:0532a19": " 無自性故空  已空何作相",
    "T32n1660_004:0532a20": " 諸相既寂滅  智者何所願",
    "T32n1660_004:0532a21": "[0532a21] 以緣生故法無自性。此名為空。以其空故心",
    "T32n1660_004:0532a22": "無攀緣。則是無相。離諸相故則無所願。又若",
    "T32n1660_004:0532a23": "法從緣生。彼自性無生。以自性無生故。彼法",
    "T32n1660_004:0532a24": "是空。若法是空彼中無相。相無有故彼是無",
    "T32n1660_004:0532a25": "相。若無有相彼中心無所依。以無依故於三",
    "T32n1660_004:0532a26": "界中。心無所願。",
    "T32n1660_004:0532a27": " 於此修念時  趣近涅槃道",
    "T32n1660_004:0532a28": " 勿念非佛體  於彼莫放逸",
    "T32n1660_004:0532a29": "[0532a29] 修此三解脫門時。若非方便所攝。則趣近涅",
    "T32n1660_004:0532b01": "槃。雖應修習。莫墮餘菩提處。當求無所得忍。",
    "T32n1660_004:0532b02": "應住善巧方便。",
    "T32n1660_004:0532b03": " 我於涅槃中  不應即作證",
    "T32n1660_004:0532b04": " 當發如是心  應成熟智度",
    "T32n1660_004:0532b05": "[0532b05] 發如是心。我當利益諸眾生。度脫諸眾生。雖",
    "T32n1660_004:0532b06": "修三解脫門。不應於涅槃作證。然我為學般",
    "T32n1660_004:0532b07": "若波羅蜜故。於三解脫門中。專應成熟。我",
    "T32n1660_004:0532b08": "應修空。不應證空。我應修無相。不應證無",
    "T32n1660_004:0532b09": "相。我應修無願。不應證無願。",
    "T32n1660_004:0532b10": " 如射師放箭  各各轉相射",
    "T32n1660_004:0532b11": " 相持不令墮  大菩薩亦爾",
    "T32n1660_004:0532b12": "[0532b12] 譬如射師善學射已。放箭空中。續放後箭各",
    "T32n1660_004:0532b13": "各相射。彼箭遂多。空中相持。不令墮地。",
    "T32n1660_004:0532b14": " 解脫門空中  善放於心箭",
    "T32n1660_004:0532b15": " 巧便箭續持  不令墮涅槃",
    "T32n1660_004:0532b16": "[0532b16] 如是此菩薩大射者。以學修空無相無願弓。",
    "T32n1660_004:0532b17": "於三解脫門空中。放心箭已。又以悲愍眾生",
    "T32n1660_004:0532b18": "巧方便箭。展轉相續。於三界虛空中。持彼心",
    "T32n1660_004:0532b19": "箭。不令墮涅槃。城。",
    "T32n1660_004:0532b20": "[0532b20] 問云何復令彼心不墮涅槃。答。",
    "T32n1660_004:0532b21": " 我不捨眾生  為利眾生故",
    "T32n1660_004:0532b22": " 先起如是意  次後習相應",
    "T32n1660_004:0532b23": "[0532b23] 若我於三解脫門。善成熟已。欲取涅槃如在",
    "T32n1660_004:0532b24": "手掌。然我以小兒凡夫猶如飲乳。不能自向",
    "T32n1660_004:0532b25": "涅槃城者。未涅槃故。我於涅槃不應獨入。",
    "T32n1660_004:0532b26": "我當如是發起精進。隨我所作。唯為利益諸",
    "T32n1660_004:0532b27": "眾生故。亦為諸眾生得涅槃故。先應如是起",
    "T32n1660_004:0532b28": "作。次即心與三解脫門隨順相應。隨順者順",
    "T32n1660_004:0532b29": "後義也。若不如是。彼之心箭。無巧方便攝故。",
    "T32n1660_004:0532c01": "行三解脫門時。即墮聲聞解脫。若獨覺解脫",
    "T32n1660_004:0532c02": "中。今更有巧方便。",
    "T32n1660_004:0532c03": " 有著眾生等  久夜及現行",
    "T32n1660_004:0532c04": " 顛倒與諸相  皆以癡迷故",
    "T32n1660_004:0532c05": "[0532c05] 小兒凡夫諸眾生等。以癡迷故。於無始際流",
    "T32n1660_004:0532c06": "轉久夜。著四顛倒。無常謂常苦謂樂。不淨謂",
    "T32n1660_004:0532c07": "淨無我謂我。及於內外眾界入中。計我我所。",
    "T32n1660_004:0532c08": "謂有所得。久夜行已及現在行。",
    "T32n1660_004:0532c09": " 著相顛倒者  說法為斷除",
    "T32n1660_004:0532c10": " 先發如是心  次後習相應",
    "T32n1660_004:0532c11": "[0532c11] 如是諸眾生等。以癡迷故。起我我所二種計",
    "T32n1660_004:0532c12": "著。又於色等無所有中。妄起分別取相。生",
    "T32n1660_004:0532c13": "四種邪顛倒。我為說法令其斷除。先發如是",
    "T32n1660_004:0532c14": "心已。然後於三解脫門中。修習相應。若異此",
    "T32n1660_004:0532c15": "而修三解脫門者。則趣近涅槃道。",
    "T32n1660_004:0532c16": " 菩薩利眾生  而不見眾生",
    "T32n1660_004:0532c17": " 此亦最難事  希有不可思",
    "T32n1660_004:0532c18": "[0532c18] 菩薩起眾生想。此亦最難不可思。未曾有如",
    "T32n1660_004:0532c19": "畫虛空。於最勝義中本無眾生。此菩薩不知",
    "T32n1660_004:0532c20": "不得。而為利樂眾生故。勤行精進。唯除大悲。",
    "T32n1660_004:0532c21": "何處更有如此難事。",
    "T32n1660_004:0532c22": " 雖入正定位  習應解脫門",
    "T32n1660_004:0532c23": " 未滿本願故  不證於涅槃",
    "T32n1660_004:0532c24": "[0532c24] 此應思量。若到正定位菩薩。以三十二法故",
    "T32n1660_004:0532c25": "入正定位。與解脫門相應時。中間未滿本願。",
    "T32n1660_004:0532c26": "為證涅槃為不證。以世尊經中說云。四大可",
    "T32n1660_004:0532c27": "令改異。無有入正定位。菩薩中間未滿本願",
    "T32n1660_004:0532c28": "證於涅槃。是故到正定位菩薩。未滿本願不",
    "T32n1660_004:0532c29": "證涅槃。",
    "T32n1660_004:0533a01": " 若未到定位  巧便力攝故",
    "T32n1660_004:0533a02": " 以未滿本願  亦不證涅槃",
    "T32n1660_004:0533a03": "[0533a03] 若初發心菩薩。未到正定位。彼以巧方便所",
    "T32n1660_004:0533a04": "攝故。修三解脫門時。中間未滿本願。亦不證",
    "T32n1660_004:0533a05": "涅槃。",
    "T32n1660_004:0533a06": " 極厭於流轉  而亦向流轉",
    "T32n1660_004:0533a07": " 信樂於涅槃  而亦背涅槃",
    "T32n1660_004:0533a08": "[0533a08] 此菩薩於流轉中。以三種熾火故。應極厭離。",
    "T32n1660_004:0533a09": "不應起心&#x8FEF;避流轉。當於眾生為子想故。而",
    "T32n1660_004:0533a10": "向流轉。及應信樂涅槃。如覆護舍宅故。然復",
    "T32n1660_004:0533a11": "應背涅槃。為滿一切智智故。於流轉中若有",
    "T32n1660_004:0533a12": "厭離。則於涅槃亦有信樂。若不向流轉不背",
    "T32n1660_004:0533a13": "涅槃未滿本願。修習解脫門時。則於涅槃作",
    "T32n1660_004:0533a14": "證。",
    "T32n1660_004:0533a15": " 應當畏煩惱  不應盡煩惱",
    "T32n1660_004:0533a16": " 當為集眾善  以遮遮煩惱",
    "T32n1660_004:0533a17": "[0533a17] 以是流轉因故。應畏煩惱。不應畢竟盡於煩",
    "T32n1660_004:0533a18": "惱。若斷煩惱。則不得集菩提資糧。是故菩薩",
    "T32n1660_004:0533a19": "以遮制法遮諸煩惱。由遮煩惱令其無力故。",
    "T32n1660_004:0533a20": "得集菩提資糧善根。以集善根故滿足本願。",
    "T32n1660_004:0533a21": "能到菩提。",
    "T32n1660_004:0533a22": "[0533a22] 問何故不以斷滅故滅諸煩惱。答。",
    "T32n1660_004:0533a23": " 菩薩煩惱性  不是涅槃性",
    "T32n1660_004:0533a24": " 非燒諸煩惱  生菩提種子",
    "T32n1660_004:0533a25": "[0533a25] 如諸聲聞聖人等。涅槃為性。以攀緣涅槃。得",
    "T32n1660_004:0533a26": "沙門果故。諸佛不以涅槃為性。諸佛煩惱為",
    "T32n1660_004:0533a27": "性。以菩提心由此生故。聲聞獨覺燒諸煩惱。",
    "T32n1660_004:0533a28": "不生菩提心種子。以二乘心種子無流故。是",
    "T32n1660_004:0533a29": "故煩惱為如來性。以有煩惱眾生發菩提心。",
    "T32n1660_004:0533b01": "出生佛體故不離煩惱。",
    "T32n1660_004:0533b02": "[0533b02] 問若燒煩惱。不生菩提心種子者。何故法華",
    "T32n1660_004:0533b03": "經中。與燒煩惱諸聲聞等授記。答。",
    "T32n1660_004:0533b04": " 記彼諸眾生  此記有因緣",
    "T32n1660_004:0533b05": " 唯是佛善巧  方便到彼岸",
    "T32n1660_004:0533b06": "[0533b06] 不知成就何等眾生。彼中因緣唯佛所知。以",
    "T32n1660_004:0533b07": "到調伏彼岸。不共餘眾生相似故。而彼不生",
    "T32n1660_004:0533b08": "菩提心種子者。以入無為正定位故。如經說。",
    "T32n1660_004:0533b09": " 如空及蓮華  峻崖與深坑",
    "T32n1660_004:0533b10": " 界不男迦柘  亦如燒種子",
    "T32n1660_004:0533b11": "[0533b11] 如虛空中不生種子。如是於無為中。不曾生",
    "T32n1660_004:0533b12": "佛法。亦不當生。如高原曠野不生蓮華。如",
    "T32n1660_004:0533b13": "是聲聞獨覺入無為正定位中。不生佛法。峻",
    "T32n1660_004:0533b14": "崖者。於一切智智城道中。有二峻崖。所謂",
    "T32n1660_004:0533b15": "聲聞地峻崖。獨覺地峻崖。聲聞獨覺若有一",
    "T32n1660_004:0533b16": "切智者。則非菩薩二峻崖也。深坑者。如丈夫",
    "T32n1660_004:0533b17": "善學跳擲。雖墮深坑安隱而住。若不善學。而",
    "T32n1660_004:0533b18": "墮深坑便死坑內。如是菩薩修習無為善相",
    "T32n1660_004:0533b19": "應故。雖修無為而不墮無為中。聲聞等修習",
    "T32n1660_004:0533b20": "無為不善相應。則墮無為中。界者。聲聞繫在",
    "T32n1660_004:0533b21": "無為界故。不復能於有為中行。是故彼中不",
    "T32n1660_004:0533b22": "生菩提之心。不男者。如根敗丈夫於五欲利",
    "T32n1660_004:0533b23": "不復有利。如是聲聞具無為法。於諸佛法利",
    "T32n1660_004:0533b24": "亦無有利。迦柘者。如迦柘珠。諸天世間雖善",
    "T32n1660_004:0533b25": "修理彼迦柘珠。終不能為鞞琉璃寶。如是聲",
    "T32n1660_004:0533b26": "聞雖復具諸戒學頭多功德三摩提等。終不",
    "T32n1660_004:0533b27": "能坐覺場證無上正覺。亦如燒種子者。如被",
    "T32n1660_004:0533b28": "燒種子。雖置地中水澆日暖。終不能生。如",
    "T32n1660_004:0533b29": "是聲聞燒煩惱種子已。於三界中亦無生義。",
    "T32n1660_004:0533c01": "以如是等經故。當知聲聞得無為法已。不生",
    "T32n1660_004:0533c02": "菩提之心。"
}