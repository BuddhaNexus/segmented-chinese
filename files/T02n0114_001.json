{
    "T02n0114_001:0506c10": "No. 114 [No. 99(920), No. 100(146)]",
    "T02n0114_001:0506c11": "佛說馬有三相經(出雜阿含別譯)",
    "T02n0114_001:0506c13": "後漢沙門支曜譯",
    "T02n0114_001:0506c14": "[0506c14] 聞如是：[0506c14] 一時，佛在舍衛國祇樹給孤獨園。佛",
    "T02n0114_001:0506c15": "便告諸比丘：「善馬有三相，用入官可給御、中",
    "T02n0114_001:0506c16": "王意，得名為官馬。何等為三相？一者有善馬",
    "T02n0114_001:0506c17": "意自能走，二者有力，三者端正好色，是為",
    "T02n0114_001:0506c18": "三相，善馬中入官。善人亦有三相，自得善意",
    "T02n0114_001:0506c19": "名聞亦豪，舉人敬難之，可受人禮能福天下。",
    "T02n0114_001:0506c20": "何等為三相？有善人得意能走、有力、有端正",
    "T02n0114_001:0506c21": "色。何等為善人得意能走？有善人得意是苦",
    "T02n0114_001:0506c22": "如有知，為是習、為是盡敗、為是道識，如",
    "T02n0114_001:0506c23": "是善人得意為走。何等為善人得意為力？為",
    "T02n0114_001:0506c24": "有弊惡態當為斷，盡力求之，精進求者意棄",
    "T02n0114_001:0506c25": "惡，未起弊惡態不復起，未起善意當為起，已",
    "T02n0114_001:0506c26": "起善意當為止不忘減稍稍增多，行意俱善",
    "T02n0114_001:0506c27": "行盡力求，制意棄惡，如是善人得力。何等",
    "T02n0114_001:0506c28": "為善人得意有色端正？是間有善人得意避",
    "T02n0114_001:0506c29": "五樂、避弊惡，能到四棄得行，如是善人得意",
    "T02n0114_001:0507a01": "有色。是為三因緣諦行，善人得意名聞為能",
    "T02n0114_001:0507a02": "主舉人難之，可取禮天下如是。」[0507a02] 佛說如是。"
}