{
    "X74n1475_004:0393c03": "圓覺道場禮懺禪觀法事卷第四",
    "X74n1475_004:0393c05": "終南山草堂寺沙門 宗密 述",
    "X74n1475_004:0393c06": "第四上[0393c06] (讚懸譚二十唱四十五偈)。",
    "X74n1475_004:0393c07": "[0393c07] 懺悔根本無明願成就始覺(作兩上)。",
    "X74n1475_004:0393c08": "直歎佛",
    "X74n1475_004:0393c09": "[0393c09] 粵若稽古。覺王光宅法界自受用土。佛佛道同。妙色",
    "X74n1475_004:0393c10": "靈心。湛爾常住。不可得而思議矣。然其現身應物。說",
    "X74n1475_004:0393c11": "法利生。逐器多途。互有隱顯。或居淨土。說十五本經。",
    "X74n1475_004:0393c12": "或應娑婆。談十二分教。或染淨無礙。方廣華嚴十五",
    "X74n1475_004:0393c13": "本中。圓覺是其一也。然尊觀經無量壽忻極樂。趣於",
    "X74n1475_004:0393c14": "一方。此典稟盧舍那。悟頓淨見於諸國。雖皆淨土。進",
    "X74n1475_004:0393c15": "趣殊途。彼懇願而往生。此鍊心而證入。妙(矣)切(矣)大",
    "X74n1475_004:0393c16": "哉博哉。頓漸俱收。利鈍皆攝。其唯我無上法王慈悲",
    "X74n1475_004:0393c17": "之智願也。我依時禮懺。所生善根。&#x5EFB;施有情。成正覺",
    "X74n1475_004:0393c18": "道。",
    "X74n1475_004:0393c19": "[0393c19] 從此後。每至偈頌前八禮。偈後十二禮。悉同第三",
    "X74n1475_004:0393c20": "上。若要廣用。即依第二上也。一一偈初。至心歸命",
    "X74n1475_004:0393c21": "禮等。偈末願我普共等。依第三上也。",
    "X74n1475_004:0393c22": "讚述懸談十門",
    "X74n1475_004:0393c23": "第一 述教起因緣門有其十意",
    "X74n1475_004:0393c24": "[0393c24] 第一唱中初偈總標。後偈述。初二意。一顯示因行",
    "X74n1475_004:0394a01": "有本故。二泯絕果相成圓故。",
    "X74n1475_004:0394a02": " 欲識此經圓頓處 先聽教起本因緣",
    "X74n1475_004:0394a03": " 佛有希奇十種意 故開秘密普流傳",
    "X74n1475_004:0394a04": " 初示波羅諸行本(六波羅蜜行之根本也。下句即是)",
    "X74n1475_004:0394a05": " 皆依反照覺心圓(文在文殊章)",
    "X74n1475_004:0394a06": " 次說轉依亦泯絕(諸教說。轉煩惱生死為菩提涅槃二無上果。此宗即俱泯",
    "X74n1475_004:0394a07": "絕。文在金剛藏章中) 方名究竟果無邊(泯對待轉",
    "X74n1475_004:0394a08": "依之相。方顯究竟覺本之體。是稱性之果。通凡徹聖。無邊無量也。文在彌勒章末)",
    "X74n1475_004:0394a09": "二 述其次四意",
    "X74n1475_004:0394a10": " 三陳頓悟理應修  幻盡覺滿入真流(普賢章)",
    "X74n1475_004:0394a11": " 四盡甚深疑惑念  新成舊佛有因由(金剛藏章)",
    "X74n1475_004:0394a12": " 五斷輪迴根本愛  愛憎盡處死生休(彌勒章)",
    "X74n1475_004:0394a13": " 六破無明幽隱障  賴耶潛伏六根遊(業淨章)",
    "X74n1475_004:0394a14": "三 述後四意",
    "X74n1475_004:0394a15": " 七說少文多義門  眾經開即此經論(通一鄣)",
    "X74n1475_004:0394a16": " 八顯始終依淨覺  巧將一法被三根(通一鄣)",
    "X74n1475_004:0394a17": " 九示深禪徹本性  真如三昧最為尊(威德章)",
    "X74n1475_004:0394a18": " 十辨明歸令承事  善知識者是天恩(普覺章)",
    "X74n1475_004:0394a19": "四 述第二門[0394a19] 義乘分攝(明三藏二藏一乘三乘十二分教等中。何藏何",
    "X74n1475_004:0394a20": "乘何分攝此經也)。",
    "X74n1475_004:0394a21": " 教起因緣說已竟 藏乘部分配如何",
    "X74n1475_004:0394a22": " 二藏(一聲聞藏二菩薩藏)之中菩薩攝(若此經攝彼二者。即但攝二〔文。藏〕云。",
    "X74n1475_004:0394a23": "亦攝漸修一切群品譬如大海不謙小流) 若論三藏(一修多羅藏經也。二毗奈",
    "X74n1475_004:0394a24": "耶藏律也。三阿毗達摩藏論也)屬修多(是經非律論也)",
    "X74n1475_004:0394b01": " 三有四般(一聲聞乘。二緣覺乘。三菩薩乘。亦名大乘。四一乘。亦名[宋-木+取]上乘。本義在光",
    "X74n1475_004:0394b02": "宅法師法華疏。又華嚴賢首大師。引三十本經論辨大乘一乘有十二義別)當最上",
    "X74n1475_004:0394b03": " 但依三疑(〔餘〕一乘餘前三)是摩訶(此云大也。若但立三乘。即一乘含在大乘",
    "X74n1475_004:0394b04": "中故) 十二分中(一契經。二應頌。三授記。四",
    "X74n1475_004:0394b05": "諷誦。五因緣。六自說。七本事。八本生。九方廣。十未曾有。十一譬喻。十二論義)唯二分",
    "X74n1475_004:0394b06": " 契經方廣更無過(餘十分不攝此經。若將此經。攝彼者。即攝九分。唯闕諷誦",
    "X74n1475_004:0394b07": "自說本生等三也)",
    "X74n1475_004:0394b08": "五 述第三門[0394b08] 權實對辨(一大藏經。雖皆佛說。然有就機方便權宜說。有",
    "X74n1475_004:0394b09": "稱性決了真實說。今相對辨明。令知此圓覺經屬實教也)。",
    "X74n1475_004:0394b10": " 一切經雖皆佛說 其中有實有權宜",
    "X74n1475_004:0394b11": " 古今判教多開合(有判。一切經但為一味。又開為二種。有三有四。乃至五種。",
    "X74n1475_004:0394b12": "五有兩處。賢首為備。疏中一一對諸家辨明也) 賢首大師方可依",
    "X74n1475_004:0394b13": " 從淺至深都有五 小乘偏淺暫隨機(第一也。說",
    "X74n1475_004:0394b14": "諸法數一向差別。以揀邪正。辨凡聖。分忻〔狀〕明因果。但說〔人〕不說法空。即四阿含等也)",
    "X74n1475_004:0394b15": " 大乘二始(始初也。對大乘初心人。且但說一切法空。如諸部般若也。或但說一切法",
    "X74n1475_004:0394b16": "唯〔說〕八識所變。廣說法相。少說法性。云一分人永不成佛。如解深密等)三終極(但成",
    "X74n1475_004:0394b17": "就久習前教〔又〕人也。顯二乘闡提皆有佛性。悉當成佛。廣說法性。少說法相。法相中。若心若境。但是",
    "X74n1475_004:0394b18": "法性隨緣所成。無別自性。如法華涅槃等) 一乘四頓(別對上根。直顯真性。總不",
    "X74n1475_004:0394b19": "在相。一切所有唯是妄見。呵教勸離。毀相泯心。生心即妄。不生即佛。不生即佛。如此經等)五",
    "X74n1475_004:0394b20": "圓施(施設開張也。所說唯是無盡法界性海圓融緣起無礙。悟修同時。一位即一切位。一",
    "X74n1475_004:0394b21": "切位即一位。十信滿心。即攝五位成等正覺。唯華嚴經也)",
    "X74n1475_004:0394b22": " 總將三藏無過此 又就前三分五時(一有教即",
    "X74n1475_004:0394b23": "上小乘。二空教。三不空不有教。總當上始教。四同歸教。法華中乃萬善趣菩提也。五常住教。涅槃中",
    "X74n1475_004:0394b24": "乃決定說。一切眾生皆有常住佛性。皆當作佛也。總當上終教也)",
    "X74n1475_004:0394c01": " 五時都不開圓覺(五時但前三)",
    "X74n1475_004:0394c02": " 圓覺前三不可窺(於前三時教中。不可窺於圓覺)",
    "X74n1475_004:0394c03": " 真是頓門當第四(由此前三中。五時不可攝)",
    "X74n1475_004:0394c04": " 分通第五義融之(文云。覺性&#x5FA7;滿圓際故。當知六根&#x5FA7;滿法界等)",
    "X74n1475_004:0394c05": " 義門果滿華嚴備 招體投機&#x5374;在斯",
    "X74n1475_004:0394c06": " 疏裏門門相對辨 鈔中一一甚精微",
    "X74n1475_004:0394c07": " 顯出此經真了義 宗旨照然有所歸",
    "X74n1475_004:0394c08": "六 述第四門[0394c08] 分齊幽深(准起信論。述其起妄。從本至末有十一重。諸教",
    "X74n1475_004:0394c09": "所詮。或深或淺。各有分齊。小乘教唯說[宋-木+取]後四重。法相教詮至後九重。唯圓覺華嚴可說窮盡一直至第",
    "X74n1475_004:0394c10": "四重本原清淨心)。",
    "X74n1475_004:0394c11": " 萬法皆依心地主 生成綸緒次須通",
    "X74n1475_004:0394c12": " 根苗麤細真中妄 本末都成十一重",
    "X74n1475_004:0394c13": " 依如求藏(第一重)無明起 便生三細類賴耶中(三四",
    "X74n1475_004:0394c14": "五也) 轉作六麤為業苦(六本十一)",
    "X74n1475_004:0394c15": " 此經&#x98DC;覆總研窮",
    "X74n1475_004:0394c16": "七 述第五門[0394c16] 教所被機(此門辨何根性之人。堪〔&#x609E;〕入此教也。然約即時",
    "X74n1475_004:0394c17": "悟入。即五類人不堪。不類方堪。若約漸熏種性。為其遠因。即一切有心者皆可聽聞。名有淺深隨分之益",
    "X74n1475_004:0394c18": "也)。",
    "X74n1475_004:0394c19": " 欲說此經所被機(總標) 光明五類不相宜(一執&#x7740;文",
    "X74n1475_004:0394c20": "字。二繫滯行位。三觸語賓無。四自恃天真。輕厭修習。五固守先聞。擔麻棄金)",
    "X74n1475_004:0394c21": " 守文(一)滯位(二)賓空語(三)",
    "X74n1475_004:0394c22": " 體真(四)執舊(五)總乖違(總結)",
    "X74n1475_004:0394c23": " 但非此類皆真器(非此五也。故&#x98DC;成五種真器聞即悟也。一不執文字。二不",
    "X74n1475_004:0394c24": "滯行位。三不&#x7740;空無。四知性隨緣。五知義無量也。上皆揀器。此三句並收)",
    "X74n1475_004:0395a01": " 有佛性者悉無遺 漸漸熏成圓頓種",
    "X74n1475_004:0395a02": " 食金剛喻理應知(文在華嚴經出現品也)",
    "X74n1475_004:0395a03": "八 述第六門[0395a03] 教體淺深(疏有四門。一隨相門。二唯識門。三歸性門。四無礙門)。",
    "X74n1475_004:0395a04": " 教體須知具幾緣(總標) 聲音(說法聲也。名句文是聲上屈曲之詞)",
    "X74n1475_004:0395a05": " 名(〔證〕自性也)句(詮差別。文為名句。〔□〕法之所依止也)總能詮(一也。有人唯以聲為",
    "X74n1475_004:0395a06": "教體。有唯以名句文為教體。有俱取。俱取為正) 攝境歸心(緣慮心也)唯是識",
    "X74n1475_004:0395a07": "(二也。聲等不離識故) 識無自性託真源(三也。識是",
    "X74n1475_004:0395a08": "真如隨緣所見也) 性相融通無所礙(四也。總收",
    "X74n1475_004:0395a09": "前三。互收融攝。性是第三。相是第一。識是二門。此等理事交徹。同一心故。本唯於一法界心中。有真",
    "X74n1475_004:0395a10": "如生滅二門。名性相故) 不離文字以心傳(達磨以心",
    "X74n1475_004:0395a11": "傳心。不立文字。今則文字性本自離。不假離之。〔元〕一性。便是以心傳心也)",
    "X74n1475_004:0395a12": " 但解空中風畫喻(風喻聲音。畫喻名句。空喻真性。空中風畫。無&#x8FF9;可尋。性中",
    "X74n1475_004:0395a13": "聲音名句文。有何可取可離。此義在華嚴經十地品中)",
    "X74n1475_004:0395a14": " 自知文(能詮)義(所詮)悉無邊(同一性故。故華嚴云。一即是多多即一。文於隨",
    "X74n1475_004:0395a15": "義義說文。又說一字經。無量無有窮盡也)",
    "X74n1475_004:0395a16": "九 述第七門[0395a16] 宗(心之所尚)趣(宗之所歸)通別(通者一切經皆以因緣為",
    "X74n1475_004:0395a17": "宗。別者此經以心境空寂覺性圓滿凡聖平等佛為宗。妄情等佛觀行速成為趣。又妄情等佛觀行成就",
    "X74n1475_004:0395a18": "為宗。惑業消滅。永絕輪迴。起大神用。安樂。自在為趣)。",
    "X74n1475_004:0395a19": " 七明宗趣分通別 通論佛教屬因緣(一切諸法",
    "X74n1475_004:0395a20": "以因緣故。故生滅成小乘教。以因緣故即空。成破相教。以因緣故〔皆〕假。成法相教。以因緣故即中。成",
    "X74n1475_004:0395a21": "法性教) 別顯此經宗趣者",
    "X74n1475_004:0395a22": " 境空(唯識故)心寂(唯性故)覺初圓(心境泯時。覺即圓也)",
    "X74n1475_004:0395a23": " 普凡平等(如序分中說)心崇尚(上皆宗也。崇尚平等理故。此下是趣)",
    "X74n1475_004:0395a24": " 等佛忘情觀行專(情忘即等佛。心等佛為真。觀行皆等。一重宗趣了。此下是",
    "X74n1475_004:0395b01": "第二重宗趣云) 觀行成時何所得(已上趣為",
    "X74n1475_004:0395b02": "此宗) 業消惑用用無邊(趣也)",
    "X74n1475_004:0395b03": "十 述第八門[0395b03] 修證階差(上約教文。唯生義解。忘詮修證。復有其門故。以",
    "X74n1475_004:0395b04": "心傳心歷代不絕。自佛屬迦葉。展轉于今。燈燈相承。明明無盡。達磨為此方之始祖。荷澤中興。乃至江西",
    "X74n1475_004:0395b05": "及北宗。皆是此宗也)。",
    "X74n1475_004:0395b06": " 修證階差不離心  佛傳此法到如今",
    "X74n1475_004:0395b07": " 萬行要門唯定慧  漸修頓悟淺麤深",
    "X74n1475_004:0395b08": " 先悟後修雲散月  先修後悟&#x945B;消金",
    "X74n1475_004:0395b09": " 頓漸隨機皆得道  離斯說道不堪任",
    "X74n1475_004:0395b10": "十一 述第九門[0395b10] 敘昔&#x98DC;傳。",
    "X74n1475_004:0395b11": " 經是西天覺救&#x98DC;  罽賓三藏大沙門",
    "X74n1475_004:0395b12": " 開元目錄初編載  譯經圖記亦明言",
    "X74n1475_004:0395b13": " 長壽二年白馬寺  則天皇后緣中原",
    "X74n1475_004:0395b14": " 只為經來年月近  先賢古德未深論",
    "X74n1475_004:0395b15": "[0395b15] 第十隨文解釋(初解題目)",
    "X74n1475_004:0395b16": "[0395b16] 大方廣圓覺修多羅了義經",
    "X74n1475_004:0395b17": "十二 釋上五字[0395b17] (是所詮法義也)。",
    "X74n1475_004:0395b18": " 懸談已竟次經題  解者能超累劫迷",
    "X74n1475_004:0395b19": " 十一字中雙法義(五字所詮。六字能詮。各有法義。故云雙也)",
    "X74n1475_004:0395b20": " 五當魚兔(上五字。所詮法也)六筌蹄(下六字。能詮教也)",
    "X74n1475_004:0395b21": " 大是體空方廣用  此三凡聖本來齊",
    "X74n1475_004:0395b22": " 圓無間缺全靈覺  是為究竟大菩提",
    "X74n1475_004:0395b23": "十三 釋下六字[0395b23] (是能詮功能。五字及教體一字也)。",
    "X74n1475_004:0395b24": " 修多羅者通教諸 於中了義是全經",
    "X74n1475_004:0395c01": " 互說有空名不了 雙談性相得斯名(斯名者了",
    "X74n1475_004:0395c02": "義也) 五字對餘(餘一藏經也)稱最",
    "X74n1475_004:0395c03": "勝(是諸經中之了義也) 一言(經字)是此句名聲",
    "X74n1475_004:0395c04": " 更有三名并五號 流通分裏自分明",
    "X74n1475_004:0395c05": "[0395c05] 後解經",
    "X74n1475_004:0395c06": "十四 科判",
    "X74n1475_004:0395c07": " 經開三分是常規  序分流通佛化儀",
    "X74n1475_004:0395c08": " 全此初文名序分  六般成就眾應知",
    "X74n1475_004:0395c09": " 為此具□淨土說  其中數節極難思",
    "X74n1475_004:0395c10": " 證信文中便發起  貫於六種總希奇",
    "X74n1475_004:0395c11": "[0395c11] 如是我聞。一時婆伽婆。入於神通大光明藏。三昧正",
    "X74n1475_004:0395c12": "受。",
    "X74n1475_004:0395c13": "十五 三 信聞時主及說處中[0395c13] (初總入智用之源)。",
    "X74n1475_004:0395c14": " 如是□指圓妙理 阿難自道我親聞",
    "X74n1475_004:0395c15": " 說聽一時同一會 婆伽法報本無分",
    "X74n1475_004:0395c16": " 光明藏是如來藏(此是內熏。亦名因熏。真正教法是外熏。亦名緣熏。內外因",
    "X74n1475_004:0395c17": "緣備具。即成佛道。三界眾生。闕外緣熏故。輪迴六道)",
    "X74n1475_004:0395c18": " 內熏久已積緣熏(聞熏熏如來藏。破和合識。故成佛也)",
    "X74n1475_004:0395c19": " 諸佛神通光相等 皆從此出數如雲",
    "X74n1475_004:0395c20": " 如來為欲談真妙 入斯三昧絕諸緣(緣是動用)",
    "X74n1475_004:0395c21": " 三昧此方云正受(不受正受也。如明鏡&#x8657;極時見萬像)",
    "X74n1475_004:0395c22": " &#x8657;含萬像寂魔軍(含萬像而無念無為。有念皆屬魔境。佛〔難〕已離。現同其&#x8FF9;。",
    "X74n1475_004:0395c23": "故入正受)",
    "X74n1475_004:0395c24": "[0395c24] 一切如來。光嚴住持。是諸眾生清淨覺地。身心寂滅。",
    "X74n1475_004:0396a01": "平等本際。圓滿十方。不二隨順。於不二境。現諸淨土。",
    "X74n1475_004:0396a02": "(此段有三唱。一釋經文二釋淨土。三引證)。",
    "X74n1475_004:0396a03": "十六 明與凡聖同體及稱真現土",
    "X74n1475_004:0396a04": " 世尊定裏合如如(心真如本覺。凡聖一味。清淨性體)",
    "X74n1475_004:0396a05": " 此處塵沙佛所居(聖同)  亦是眾生真覺地(凡同)",
    "X74n1475_004:0396a06": " 身心寂滅等空&#x8657;  圓滿十方平等際",
    "X74n1475_004:0396a07": " 具於不二絕諸餘  不二境中方起用",
    "X74n1475_004:0396a08": " 現諸淨土法筵初(從體起用。現淨土法會。是圓覺法筵之[宋-木+取]初)",
    "X74n1475_004:0396a09": "十七 釋淨土說經之由",
    "X74n1475_004:0396a10": " 淨土說經文顯著  真身法主理照然",
    "X74n1475_004:0396a11": " 豈類諸餘不了教  化身穢土應初緣",
    "X74n1475_004:0396a12": " 藏裏深經十五本  亦皆淨土所流傳",
    "X74n1475_004:0396a13": " 今有疑云無說處  是將竹管欲窺天",
    "X74n1475_004:0396a14": "十八 指論為證",
    "X74n1475_004:0396a15": " 佛地論中釋此格  數番問答甚精微",
    "X74n1475_004:0396a16": " &#x613D;學利根方可解  凡常淺識豈能知",
    "X74n1475_004:0396a17": " 淨土所談為決了(稱智語境之說十五本經)",
    "X74n1475_004:0396a18": " 閻浮所說是權宜(諸淺機說餘一切經)",
    "X74n1475_004:0396a19": " 華嚴淨穢融通境(識智融通。淨穢無礙。說華嚴經)",
    "X74n1475_004:0396a20": " 別是圓宗不可思(華嚴是別教一乘)",
    "X74n1475_004:0396a21": "[0396a21] 與大菩薩摩訶薩十萬人俱。其名曰文殊師利菩薩。",
    "X74n1475_004:0396a22": "普賢菩薩。普眼菩薩。金剛藏菩薩。彌勒菩薩。清淨慧",
    "X74n1475_004:0396a23": "菩薩。威德自在菩薩。辨音菩薩。淨諸業障菩薩。普覺",
    "X74n1475_004:0396a24": "菩薩。圓覺菩薩。賢善菩薩等。而為上首。與諸眷屬。皆",
    "X74n1475_004:0396b01": "入三昧。同住如來平等法會。",
    "X74n1475_004:0396b02": "十九 列眾總歎",
    "X74n1475_004:0396b03": " 同體因緣稱法身  菩提薩埵百千人(十萬)",
    "X74n1475_004:0396b04": " 十二列名為上首  與諸眷屬等彌綸",
    "X74n1475_004:0396b05": " 皆入甚深三昧海  皆融影像十方身",
    "X74n1475_004:0396b06": " 各問一門微妙義(如下所列)  為諸末世結圓因",
    "X74n1475_004:0396b07": "二十 述十二菩薩所問法門",
    "X74n1475_004:0396b08": " 妙德初微本起因  普賢次問漸修真",
    "X74n1475_004:0396b09": " 普眼圓融因果相  金剛質難聖凡身",
    "X74n1475_004:0396b10": " 逸多推究輪回本  淨慧倫排證悟人",
    "X74n1475_004:0396b11": " 威德已開三種觀  辨音又問幾般輪",
    "X74n1475_004:0396b12": " 淨業斷除人我體  普覺離病託師親",
    "X74n1475_004:0396b13": " 圓覺道場圓頓悟  善首流通妙法輪",
    "X74n1475_004:0396b14": "[0396b14] 南無大慈大悲(云云十二禮)。",
    "X74n1475_004:0396b15": "至心懺悔",
    "X74n1475_004:0396b16": "[0396b16] 夫欲懺悔者。必先歸敬三寶。所以者何。三寶是一切",
    "X74n1475_004:0396b17": "眾生良友福田。若能歸向者。滅無量罪。長無量福。能",
    "X74n1475_004:0396b18": "令行者。離生死苦。得解脫樂。是故弟子(某甲)等。歸依十",
    "X74n1475_004:0396b19": "方盡&#x8657;空界一切諸佛。歸依十方盡&#x8657;空界一切尊",
    "X74n1475_004:0396b20": "法。歸依十方盡&#x8657;空界一切聖眾弟子。今日懺悔正",
    "X74n1475_004:0396b21": "言。無始已來在凡夫地。莫問貴賤。罪自無量。或因三",
    "X74n1475_004:0396b22": "業而生罪。或從六根而起過。或以內心自邪思惟。或",
    "X74n1475_004:0396b23": "藉外境起於染著。如是乃至十惡增長。八萬四千諸",
    "X74n1475_004:0396b24": "塵勞門。然其罪相。雖復無量。大而為語不出其三。一",
    "X74n1475_004:0396c01": "者煩惱。二者是業。三者果報。此三種業。能障聖道。及",
    "X74n1475_004:0396c02": "以人天勝妙好事。是故經中。自為三障。所以諸佛菩",
    "X74n1475_004:0396c03": "薩。教作方便懺悔除滅。此三滅者。則六根十惡。乃至",
    "X74n1475_004:0396c04": "八萬四千諸塵勞門。皆悉清淨。然此三障。皆從根本",
    "X74n1475_004:0396c05": "無明而起。故經云。獨頭無明。為煩惱種。從無始受身。",
    "X74n1475_004:0396c06": "經無量劫。則劫不可數。一一劫中。愛種種身。則身不",
    "X74n1475_004:0396c07": "可數。一一身中。所起種種煩惱。則煩惱不可數。一一",
    "X74n1475_004:0396c08": "煩惱所造三業。猶如微塵。則業不可數。一一惡業感",
    "X74n1475_004:0396c09": "報。如恒河沙。則報不可數。一一報中受苦萬端。則不",
    "X74n1475_004:0396c10": "可數。如是等苦皆由無明。無明既是三障根本。今欲",
    "X74n1475_004:0396c11": "懺除三障。理須先懺無明。然夫懺悔有事懺有理懺。",
    "X74n1475_004:0396c12": "懺無明者。唯是理懺(無明者。迷於實理。今但悟理。則無無明。故當理懺。然無明是本。",
    "X74n1475_004:0396c13": "義達其中。則枝末三障。亦展轉除滅。故維摩經中。優婆離為二犯律比丘懺悔。維摩詰呵云。無〔量〕增此二比丘",
    "X74n1475_004:0396c14": "罪。當直除滅。勿損其心。所以者何。罪性不在內。不在外。不在中間。如佛所說。心垢故眾生垢。心淨故眾生淨。心",
    "X74n1475_004:0396c15": "亦不在內。不在外。不在中間。如其心然。罪垢亦然。不出於如如。優婆離。以心相得解脫時。寧有垢不。我言不也。",
    "X74n1475_004:0396c16": "維摩詰云。一切眾生心相無垢。亦復如是。唯優婆離。妄想是垢。無妄想是淨。顛倒是垢。無顛倒是淨〔耳〕。我是垢。",
    "X74n1475_004:0396c17": "不取我是淨。諸法皆妄見。如夢如燄。如水中月。如鏡中像。以妄想生。其如此者。是名奉律。乃至時比丘疑悔即",
    "X74n1475_004:0396c18": "除。發阿耨菩提心。難曰。觀罪性空。罪即滅。觀福性空。福性空。福亦應滅)。答曰不也。以罪違性。",
    "X74n1475_004:0396c19": "福順性故。真性望罪能治。能治顯時。所治之罪即滅。",
    "X74n1475_004:0396c20": "望福是能生。能生顯時。所生之福不盡。金剛經云。無",
    "X74n1475_004:0396c21": "住相布施福德如&#x8657;空等。又普賢觀經及華嚴隨好",
    "X74n1475_004:0396c22": "品亦云二種懺。觀經明晝夜精勤形佛等。即是事懺。",
    "X74n1475_004:0396c23": "觀心無心。從顛倒起。若欲懺悔者。端坐念實相。即是",
    "X74n1475_004:0396c24": "理懺。隨好品中。等眾生界。善身語意業。懺除諸障。即",
    "X74n1475_004:0397a01": "是事懺。觀諸業性。非十方末心住於心。從顛倒生。無",
    "X74n1475_004:0397a02": "有住處等。即是理懺。事懺除末。理懺拔根。又事懺除",
    "X74n1475_004:0397a03": "罪。理懺除疑。懺除三障。則兼事理。今當理懺。理懺者。",
    "X74n1475_004:0397a04": "觀其性空。今唯當經欲其欲顯其空。光明行相。此明",
    "X74n1475_004:0397a05": "者隱密難辨。辟支羅漢冥若夜遊。法相大乘亦未窮",
    "X74n1475_004:0397a06": "本。但說六七識中起者。故與癡數行相無殊(唯識云。三毒中",
    "X74n1475_004:0397a07": "之癡。便具無明。第八識無覆。七識中方有癡愛。前六識方具三毒也)。勝鬘經中。方說住",
    "X74n1475_004:0397a08": "地無明。起信論中。名為根本不覺(論中說不覺為因。與本覺和合。非一",
    "X74n1475_004:0397a09": "非異。名阿賴耶識。從此轉生七識。方有癡數。故癡與無明。本末異也)。禪宗語論。都號為",
    "X74n1475_004:0397a10": "迷。今為辨明。眾等諦聽。其行相者。則迷真執妄。起信",
    "X74n1475_004:0397a11": "論云。不如實知真如法一故。不覺心動。而有其念。即",
    "X74n1475_004:0397a12": "是迷真。此經云。妄認四大。為自身相等。即是執妄。言",
    "X74n1475_004:0397a13": "其空者。起信論云。念無自相。不離本覺。此經云。此無",
    "X74n1475_004:0397a14": "明者。非實有體。如夢中人。夢時非無。及至於醒。了無",
    "X74n1475_004:0397a15": "所得。故是空義。其猶族姓良家之子。幼小沒落與他",
    "X74n1475_004:0397a16": "為奴。後漸長成。甘心認賤。親族論得宛是良人。即知",
    "X74n1475_004:0397a17": "奴本是空。但有名字。無明亦爾。故說性空。既悟解昭",
    "X74n1475_004:0397a18": "然。即都無所得。故經云。覺迷滅不生迷。如此亦空。永",
    "X74n1475_004:0397a19": "不再執。是為理懺。一懺已後。除下劣心。心與佛心平",
    "X74n1475_004:0397a20": "等無二。",
    "X74n1475_004:0397a21": "[0397a21] 上來雖已理懺。猶恐未盡源流。今更至心。重說偈曰。",
    "X74n1475_004:0397a22": " 根本無明名不覺 塵沙煩惱最初因",
    "X74n1475_004:0397a23": " 迷真生自圓明性 執妄認他質礙身",
    "X74n1475_004:0397a24": " 一味冥蒙常附體 二乘智慧亦難分",
    "X74n1475_004:0397b01": " 隱覆三賢十聖理 滋生八萬四塵□",
    "X74n1475_004:0397b02": " 除兆善友開靈性 除此無能辨我人",
    "X74n1475_004:0397b03": " 今日發心依理懺 不教迷惑翳吾真",
    "X74n1475_004:0397b04": " 理懺元將事懺殊 窮斯行相本空&#x8657;",
    "X74n1475_004:0397b05": " 身心聚裏何曾有 內外中間覓總無",
    "X74n1475_004:0397b06": " 覺來夢處寧尋夢 雪得奴身豈有奴",
    "X74n1475_004:0397b07": " 今悟無明元是覺 覺迷迷滅二非俱",
    "X74n1475_004:0397b08": " 已能了了常明覺 誰肯昏昏更守愚",
    "X74n1475_004:0397b09": " 從此應難相惑亂 所為所作總由吾(此無明及",
    "X74n1475_004:0397b10": "下三毒。是諸業之根。行相微細。須歸心〔微〕照凡聖之體。方可懺滅故。此乃後段。皆歸命毗盧發願。亦",
    "X74n1475_004:0397b11": "是&#x98DC;類此惑。故同〔至發願〕) 願我常安始覺智",
    "X74n1475_004:0397b12": " 觀照其於本覺心 翻破無明根本迷",
    "X74n1475_004:0397b13": " 慧日明明無闇相 觀身非我為真我",
    "X74n1475_004:0397b14": " 觀心無念是真心 始從今日至菩提",
    "X74n1475_004:0397b15": " 不增不減同真際 惑業根源既已悟",
    "X74n1475_004:0397b16": " 有漏心成無漏心 無漏心心以自熏",
    "X74n1475_004:0397b17": " 所修盡入菩提道",
    "X74n1475_004:0397b18": "[0397b18] 發願已。至心歸命禮本尊毗盧遮那佛。",
    "X74n1475_004:0397b19": "○白眾等聽說經中無常偈",
    "X74n1475_004:0397b20": " 外事裝彩咸歸壞  內身衰變亦同然",
    "X74n1475_004:0397b21": " 唯有勝法不滅亡  諸有智人善應察",
    "X74n1475_004:0397b22": " 勝法即是身中性  迷性茫茫受死生",
    "X74n1475_004:0397b23": " 修行欲絕死生根  佛令先且除貪恚",
    "X74n1475_004:0397b24": " 恚誑諸眾生  過於信千萬  愚者不能捨",
    "X74n1475_004:0397c01": " 為貪恚所纏  眾生恚所誑  由依止於恚",
    "X74n1475_004:0397c02": " 眾生受重擔  如飲熱&#x918E;水  飲已尋復渴",
    "X74n1475_004:0397c03": " 須臾無暫息  愚人不善思  塵勞自焦苦",
    "X74n1475_004:0397c04": "第五上[0397c04] (文殊章 十四唱 三十偈 懺三毒)。歎佛",
    "X74n1475_004:0397c05": " 正覺功德大智山  普達境界到彼岸",
    "X74n1475_004:0397c06": " 等於三世諸如來  是故我今恭敬禮",
    "X74n1475_004:0397c07": " 已昇境界無相岸  而現妙相莊嚴身",
    "X74n1475_004:0397c08": " 放於離垢千光明  彼魔軍眾咸令盡",
    "X74n1475_004:0397c09": " 十方所有諸世界  悉能振動無有餘",
    "X74n1475_004:0397c10": " 未曾恐怖一眾生  善逝威神力如是",
    "X74n1475_004:0397c11": " &#x8657;空法界性平等  已能如是而安住",
    "X74n1475_004:0397c12": " 一切含生無數劫  成就最上大菩薩",
    "X74n1475_004:0397c13": " 於諸境界智無礙  與一切佛同其性",
    "X74n1475_004:0397c14": "[0397c14] 我等徒眾(云云)南無大慈大悲(云云八禮)。",
    "X74n1475_004:0397c15": "文殊章[0397c15] 十四唱三十一偈(令信外真正。成本起因〔地〕)此一禮",
    "X74n1475_004:0397c16": "准前。",
    "X74n1475_004:0397c17": "[0397c17] 至心歸命禮大方廣圓覺經中問本起因地文殊師",
    "X74n1475_004:0397c18": "利菩薩。",
    "X74n1475_004:0397c19": "[0397c19] 於是文殊師利菩薩。在大眾中。即從坐起。頂禮佛足。",
    "X74n1475_004:0397c20": "右繞三&#x5E00;。長跪叉手。而白佛言。大悲世尊。願為此會",
    "X74n1475_004:0397c21": "諸來法眾(十萬菩薩及諸眷屬)。說於如來本起因地(從凡夫時最初根本",
    "X74n1475_004:0397c22": "所起之心)。清淨(離垢顛倒根垢取我垢)法行(稱法性之行也。問。適云夫求果者。先觀於因。因",
    "X74n1475_004:0397c23": "若不真。果還是妄。如人造真金佛象。先須辨得真金。成象之時。體無增減。故佛頂經云。苦以生滅心為因。欲求",
    "X74n1475_004:0397c24": "如來不生滅果。無有是處。如種豆不生粟等)。及說(及者。更〔諸〕一段意也)菩薩於大乘",
    "X74n1475_004:0398a01": "中。發清淨心。遠離諸病(如何得一發之後始終如一。免生起異念之過患)。能",
    "X74n1475_004:0398a02": "使未來末世眾生。求大乘者。不墮邪見(標以現在法眾。結以未來",
    "X74n1475_004:0398a03": "末世者。互影照也。即知現未俱收)。作是語已。五體投地。如是三請。終",
    "X74n1475_004:0398a04": "而復始。",
    "X74n1475_004:0398a05": "第一 唱讚述文殊問目二偈",
    "X74n1475_004:0398a06": " 於是文殊從座起 威儀頂禮大悲尊",
    "X74n1475_004:0398a07": " 願為會中及末世(但以前之標結)",
    "X74n1475_004:0398a08": " 說於諸佛本因門(根本最初之因)",
    "X74n1475_004:0398a09": " 因若不真果亦妄 修行先要得根源(第一重問",
    "X74n1475_004:0398a10": "〔目〕) 及說菩提心發願(偈云并於",
    "X74n1475_004:0398a11": "此中能發菩提心) 妄情(經云諸病)永離(經云遠離)覺",
    "X74n1475_004:0398a12": "常存(經云求大乘者)",
    "X74n1475_004:0398a13": "[0398a13] 佛答處四段。",
    "X74n1475_004:0398a14": "一標示真宗二推窮妄宰三釋成因地",
    "X74n1475_004:0398a15": "四結牒問詞",
    "X74n1475_004:0398a16": "[0398a16] 初中兩段。",
    "X74n1475_004:0398a17": "第二 唱中二偈具標舉本有之覺心[0398a17] (於中。先讚問許說。後正示",
    "X74n1475_004:0398a18": "體用)。",
    "X74n1475_004:0398a19": "[0398a19] 爾時世尊。告文殊師利菩薩言。善哉善哉。善男子。汝",
    "X74n1475_004:0398a20": "等乃能為諸菩薩。諮詢如來因地法行(領初問〔目〕)。及為末",
    "X74n1475_004:0398a21": "世一切眾生求大乘者。得正住持。不墮邪見(領後問〔目〕)。汝",
    "X74n1475_004:0398a22": "今諦聽。當為汝說。時文殊師利菩薩。奉教歡喜。及諸",
    "X74n1475_004:0398a23": "大眾默然而聽(上皆讚許〔貯〕聽。此下正示體用)。",
    "X74n1475_004:0398a24": "[0398a24] 善男子。無上法王有大陀羅尼(此云總持)門(欲入眾妙境界。先須了達",
    "X74n1475_004:0398b01": "圓覺。圓覺又能流出一切。有〔市〕入義。故名為門。准寶積云。陀羅門者。是根本義)。名為圓覺(指體",
    "X74n1475_004:0398b02": "也。下顯用云)。流出一切清淨(總標無法諸法)真如(理也)菩提涅槃(果也)",
    "X74n1475_004:0398b03": "及波羅蜜(因也)。教授菩薩(如理思惟。而反照之。一一顯現。依之修行。故云教授)。",
    "X74n1475_004:0398b04": " 佛告文殊汝善哉 能於末世布慈哀",
    "X74n1475_004:0398b05": " 本起因源祕密藏(合二問也) 無遮(下云無遮大慈)為汝此時",
    "X74n1475_004:0398b06": "開(上皆讚問許說) 總持眾妙名圓覺(指體也。下",
    "X74n1475_004:0398b07": "三句顯用) 覺心即是聖人胎(但一念覺",
    "X74n1475_004:0398b08": "悟此圓妙心。即藏識中。已熏成聖種。緣未彰現於外故。如始胎也)",
    "X74n1475_004:0398b09": " 流出塵流無漏法 因波羅蜜(如文)果如來(菩提",
    "X74n1475_004:0398b10": "涅槃如來也)",
    "X74n1475_004:0398b11": "第三 二 明上圓覺體用[0398b11] 即破障成佛。故名因也。",
    "X74n1475_004:0398b12": "[0398b12] 一切如來本起因地(標舉所問)。皆依(無佛不爾)圓照(能照之智)清淨",
    "X74n1475_004:0398b13": "覺相(所照之理。初心未忘能所。故云相也)。永斷無明。方成佛道(洞達真有忘空。",
    "X74n1475_004:0398b14": "即所修皆是法師行。若不爾者。悉非法行。故大經云。若有比丘。讀誦十二部經。是名讀誦。不名法行。乃至為人",
    "X74n1475_004:0398b15": "宣說。及思惟其義。是名樂說。是名思惟。不名法行。若有比丘。能觀身心。乃至境界都息。永離煩惱。其心寂靜。我",
    "X74n1475_004:0398b16": "則說之名為法行)。",
    "X74n1475_004:0398b17": " 說有誦持十二部 或能宣說及思惟",
    "X74n1475_004:0398b18": " 大集經云非法行 法行先論本起時",
    "X74n1475_004:0398b19": " 一切如來本起行 皆依反照此靈知(與大集經",
    "X74n1475_004:0398b20": "大同小異) 方斷無明成佛道",
    "X74n1475_004:0398b21": " 能於三界作人師(佛也)",
    "X74n1475_004:0398b22": "[0398b22] 上來標示真宗 此下第二推窮妄宰。於中三。",
    "X74n1475_004:0398b23": "第四 且先示其行相",
    "X74n1475_004:0398b24": "[0398b24] 云何無明(一由前云永斷〔恐〕謂定有可斷。故推至空。二由此是八萬塵勞之根。十二因緣之首。",
    "X74n1475_004:0398c01": "恒沙煩惱由此而生。塵劫輪迴由此不絕。今欲示妙門。若不推破。即所作盡屬顛倒)。善男子。一",
    "X74n1475_004:0398c02": "切眾生。從無始來。種種(如下所明)顛(心識狂亂)倒(背覺合塵。倒有所執。顛但",
    "X74n1475_004:0398c03": "荒犯。由顛故倒。如由迷真故執妄也)。猶如迷人四方易處(既以東為西。即三方必皆",
    "X74n1475_004:0398c04": "移易)。妄認四大為自身相。六塵緣影為自心相(四對顛倒。一四",
    "X74n1475_004:0398c05": "大非我認為我。法身真我而不認。二四大如幻本無而見有。法身本有而見無。三妄念非心認為心。真如了然",
    "X74n1475_004:0398c06": "而不能認。四妄念如珠中色。全空而執有。真心如珠明。實有〔有〕而見無。既四雙八隻不同故。〔苗〕云種種)。譬",
    "X74n1475_004:0398c07": "彼病目。見空中華及第二月。善男子。空實無華。病者",
    "X74n1475_004:0398c08": "妄執(例此應云月實無二。捏者妄執。皆喻性無質礙。無心妄念。迷者妄執也)。",
    "X74n1475_004:0398c09": " 無明都作塵勞本  執妄迷真只是伊",
    "X74n1475_004:0398c10": " 十二因緣為上首  百千煩惱總能持",
    "X74n1475_004:0398c11": " 無始已來種種倒  一方易處四方移",
    "X74n1475_004:0398c12": " 妄認四&#x8675;為我相  仍將六識作真知",
    "X74n1475_004:0398c13": " 不知六識全&#x8657;妄  離&#x5374;根塵無所依",
    "X74n1475_004:0398c14": " 譬彼空華第二月  無中執有實狂癡",
    "X74n1475_004:0398c15": " 二月展轉□倒見  及反示展轉相依",
    "X74n1475_004:0398c16": "[0398c16] 由妄執故。非唯惑此&#x8657;空自性(&#x8657;空無生。妄見華生。是迷惑&#x8657;空之性)。",
    "X74n1475_004:0398c17": "亦復迷彼實華生處(翳乃實華生之處也。非謂真實華。法合。應云非唯惑此真空自",
    "X74n1475_004:0398c18": "性。亦復迷彼身心生處)。",
    "X74n1475_004:0398c19": "第五 二 約空華說",
    "X74n1475_004:0398c20": " 推逐空華因患翳  推翳良由有眼睛",
    "X74n1475_004:0398c21": " 眼若本無無所翳  昭中無因翳何生",
    "X74n1475_004:0398c22": " 即知根境因迷執  迷執唯依本覺明",
    "X74n1475_004:0398c23": " 本覺若無如木石  木石何曾有妄情",
    "X74n1475_004:0398c24": "第六 二 約二月說",
    "X74n1475_004:0399a01": " 二月依於第一月  又因捏目見雙形",
    "X74n1475_004:0399a02": " 離於本月兼人眼  審思二月體何成",
    "X74n1475_004:0399a03": " 真月既為妄月本  妄心還說本心生",
    "X74n1475_004:0399a04": " 覺者若能如是悟  自知萬像是空名",
    "X74n1475_004:0399a05": "第七 二 當第三結其過患",
    "X74n1475_004:0399a06": "[0399a06] 由此妄有輪轉生死。故名無明(由此無明。執身心為我。對違我順我之境。",
    "X74n1475_004:0399a07": "便起貪瞋。貪瞋即造業。業成便愛執。愛執中還迷。迷還貪瞋。展轉如此。故云輪也)。",
    "X74n1475_004:0399a08": " 萬象空中執萬形  由斯所以號無明",
    "X74n1475_004:0399a09": " 無明昏闇痴狂故  貪瞋癡慢自然生",
    "X74n1475_004:0399a10": " 生即自然常造業  業招影響應形聲",
    "X74n1475_004:0399a11": " 無始至今不肯歇  井輪蠶繭亦難名",
    "X74n1475_004:0399a12": "[0399a12] 上說行相了。此後顯其本空。於中二。今此。",
    "X74n1475_004:0399a13": "第八 四 生約夢喻以顯其空",
    "X74n1475_004:0399a14": "[0399a14] 善男子。此無明者。非實有體。如夢中人夢時非無。及",
    "X74n1475_004:0399a15": "至於醒。了無所得(於中兩門讚述。一直述&#x8657;妄。二推窮歸真)。",
    "X74n1475_004:0399a16": " 無明雖是妄根抹 即此無明體自無",
    "X74n1475_004:0399a17": " 從無忽有雖無體 能生三細六般麤",
    "X74n1475_004:0399a18": " 麤細技苗迷是本 細麤本末總空&#x8657;",
    "X74n1475_004:0399a19": " 本自不生無可滅 看看與夢有何殊",
    "X74n1475_004:0399a20": " 如人身在家中臥(如來藏在纏)",
    "X74n1475_004:0399a21": " 佗方別見有形軀(阿賴耶等諸業識異熟身)",
    "X74n1475_004:0399a22": " 或即歎娛或苦惱 惑愁或喜或榮枯(五道業別",
    "X74n1475_004:0399a23": "報也) 或見威雄為國主(喻人天別",
    "X74n1475_004:0399a24": "業總業) 或遭使役使人奴(喻三途別",
    "X74n1475_004:0399b01": "業總業) 如此夢身兼□事",
    "X74n1475_004:0399b02": " 忽然醒覺悉無餘",
    "X74n1475_004:0399b03": "[0399b03] 此後展轉推窮。歸於真性也。又為二唱。喻二法。",
    "X74n1475_004:0399b04": "第九 二 喻說也",
    "X74n1475_004:0399b05": "[0399b05] 謂先推尋誰見夢之境界。若言是&#x7240;上睡人見者。睡",
    "X74n1475_004:0399b06": "人眼合。何能見夢境。又夢境在諸方。睡眼在家中&#x7240;",
    "X74n1475_004:0399b07": "上。何能迷見。如此推之。乃是夢人自見夢境也。睡人",
    "X74n1475_004:0399b08": "在家中。夢人在他處。故知睡人夢人義用不同也。又",
    "X74n1475_004:0399b09": "推夢人從何而有。乃從夢想而變起也。又推夢想從",
    "X74n1475_004:0399b10": "何而有。乃從夢人而變起也。又推緣起&#x8657;事。人是實",
    "X74n1475_004:0399b11": "體。故知睡與人二字義又同。雖離人無睡。不可喚睡",
    "X74n1475_004:0399b12": "為人。",
    "X74n1475_004:0399b13": " 推尋夢境誰能見  見者應知是夢人",
    "X74n1475_004:0399b14": " 推逐夢人因夢想  又推想在睡眠身",
    "X74n1475_004:0399b15": " 依身(本覺真如)而睡(根本無明)睡為夢(八識)",
    "X74n1475_004:0399b16": " 夢睡皆&#x8657;身乃真  真性無明兼妄念",
    "X74n1475_004:0399b17": " 細詳此喻最為親",
    "X74n1475_004:0399b18": "第十 二 法說也[0399b18] (從此推究自身。喻極理最直見真性)。",
    "X74n1475_004:0399b19": " 推逐根塵(夢境)因妄念(夢想) 細尋妄念託無明(睡也)",
    "X74n1475_004:0399b20": " 無明無體依真性(&#x7240;上本身) 若無真性即無情(本不無佛",
    "X74n1475_004:0399b21": "性也。無分別情識) 情如夢想迷如睡",
    "X74n1475_004:0399b22": " 性如&#x7240;上本身形 睡覺夢空身本在",
    "X74n1475_004:0399b23": " 迷除念滅性圓靈",
    "X74n1475_004:0399b24": "第十一 二 約空華喻。以顯其空。兼通伏難",
    "X74n1475_004:0399c01": "[0399c01] 如眾空華滅於&#x8657;空。不可說言有定滅處。何以故。無",
    "X74n1475_004:0399c02": "生處故(前說生死此無明。今既云無明本空。復由何而輪轉生死耶。故佛自答云)。一切眾",
    "X74n1475_004:0399c03": "生。於無生中。妄見生滅(無明生死本來都無。於無生中。而橫見生滅)。是故",
    "X74n1475_004:0399c04": "說名輪轉生死(前就橫見故說有。此就實論故說無)。",
    "X74n1475_004:0399c05": " 迷妄本空不可斷 方知圓覺妙門開(若見有煩",
    "X74n1475_004:0399c06": "惱可斷。斷盡方名妙覺者。即是法執。亦障圓覺之門。未名開顯)",
    "X74n1475_004:0399c07": " 空華似滅無生滅 睡夢醒來非來來(非其夢身",
    "X74n1475_004:0399c08": "滅去。本身出來也) 眾生未遇善知識",
    "X74n1475_004:0399c09": " 無中執有實堪哀 狂受多生生死苦",
    "X74n1475_004:0399c10": " 由斯故說妄輪迴",
    "X74n1475_004:0399c11": "[0399c11] 第三釋成因地(上來所說。妄空真有者。有佛〔無〕性相本然。今明依此通達。心意冥符。",
    "X74n1475_004:0399c12": "方成本起因地。正答所問)文三。今。",
    "X74n1475_004:0399c13": "第十二 三 當第一依真悟妄頓出生死。第二展轉",
    "X74n1475_004:0399c14": "拂&#x8FF9;釋成正因。今合為一唱也",
    "X74n1475_004:0399c15": "[0399c15] 善男子。如來因地。修圓覺者(牒前所標。即依真也)。知是空華(悟妄",
    "X74n1475_004:0399c16": "也。餘下皆頓出生死)。即無輪轉(無生死之法)。亦無身心受彼生死(亦無",
    "X74n1475_004:0399c17": "受生死之人。若言我免生死。即還是我相)。非作故無。本性無故(非作觀行故。破除始",
    "X74n1475_004:0399c18": "無。本性空寂。本來無故。此下展轉拂&#x8FF9;也)。彼知覺者猶如&#x8657;空(拂覺妄之智也)。知",
    "X74n1475_004:0399c19": "&#x8657;空者即空華相(泯其拂心)。亦不可說無知覺性(遮其斷滅)。有",
    "X74n1475_004:0399c20": "無俱遣(總結離過)。是則名為淨覺隨順。",
    "X74n1475_004:0399c21": " 如來因地修圓覺 知是定華離我人",
    "X74n1475_004:0399c22": " 無有身心受彼苦 不關修證本來真",
    "X74n1475_004:0399c23": " 能知覺者還空寂 悟空寂者亦同塵(同塵境而",
    "X74n1475_004:0399c24": "已) 然不說無知覺性",
    "X74n1475_004:0400a01": " 性空本覺離緣因 翳華盡處寧無眼",
    "X74n1475_004:0400a02": " 夢睡醒時是滅身 但遣有無隨順覺",
    "X74n1475_004:0400a03": " 毗盧法界本木均",
    "X74n1475_004:0400a04": "第十三 八 當第三徵拂所由。釋歸圓實",
    "X74n1475_004:0400a05": "[0400a05] 何以故(生死身心幻妄。狂說全空。能覺知妄空之智稱理。因何亦同妄法而遣。此下釋也。有二句。",
    "X74n1475_004:0400a06": "明諸法云)。&#x8657;空性故(一切法空也)。常不動故(一切法寂也。此下皆顯一心也。於中",
    "X74n1475_004:0400a07": "二。初一句總名體云)。如來藏中(論指一心為如來藏故。此下釋義類也。於中有二。初二句顯空",
    "X74n1475_004:0400a08": "義云)。無起滅故(釋上所智生死等)。無知見故(釋上彼知覺者如空等此下釋不空",
    "X74n1475_004:0400a09": "藏云)。如法界性(藏如界者。在有情名藏心。在無情名界性。又界性又界。則情器交徹。心境不分。",
    "X74n1475_004:0400a10": "藏則直說清淨心體。藏即能造善惡。界則無非此義。藏心剋就根源。界性渾其本末。渾則普該之義易信。剋即",
    "X74n1475_004:0400a11": "周&#x5FA7;之理難明。故指藏心。如法界性。亦乃攝其二義之別。歸於一體之同。方顯覺妄因依。誠非究竟圓實也)",
    "X74n1475_004:0400a12": "究竟(&#x7AEA;窮三際。始終常然)。圓(&#x5FA7;空)滿(眾德具足)。&#x5FA7;十方故(無邊際也。良由如來藏性。",
    "X74n1475_004:0400a13": "本自如斯。豈須減舊添新。滅惑生智。是以三重泯絕冥合覺心。將此為本修行。始得正名因地)。",
    "X74n1475_004:0400a14": " 生死身心&#x4EDB;說妄 如何知覺亦同倫(倫等也。此",
    "X74n1475_004:0400a15": "是徵也。下是釋釋中初二句。釋上所拂諸法。餘皆顯一心。且初云)",
    "X74n1475_004:0400a16": " 只為從緣無自性(如上覺等一切法。皆從緣起。故無自體)",
    "X74n1475_004:0400a17": " 性空(&#x8657;空性故)不動(常不動故)悉平均(由空寂故。皆平等也。此下二顯一心。",
    "X74n1475_004:0400a18": "初句標指云) 如來藏者一心是(楞伽云。空",
    "X74n1475_004:0400a19": "寂者名為一心。一心者名如來藏。論中亦然。藏有三義。初且列云)",
    "X74n1475_004:0400a20": " 真含於妄(一含攝義也)妄含真(二隱覆義也)",
    "X74n1475_004:0400a21": " 仍有出生無盡義(三出生義也)",
    "X74n1475_004:0400a22": " 義門三段悉應陳(結數標說也。初四三句。且釋隱覆義云)",
    "X74n1475_004:0400a23": " 眾生皆是如來藏(藏如來故也。理趣般若經云。一切眾生。皆如來藏)",
    "X74n1475_004:0400a24": " 煩惱之中具法身(勝鬘云。如來法身。不離煩惱藏。名如來藏也)",
    "X74n1475_004:0400b01": " 九喻經文一一辨(如來藏經云。一切眾生。貪瞋恚痴諸煩惱中。有如來身智。",
    "X74n1475_004:0400b02": "乃至常無染污。德相具足。如我無異。便以九喻喻之。萎華佛身二巖&#x882D;淳蜜。三糠&#x7CE9;粳米。四糞穢真",
    "X74n1475_004:0400b03": "金。五貧家寶藏。六菴羅內實。七弊物金像。八貧女王胎。九焦模鑄像)",
    "X74n1475_004:0400b04": " 塵中佛德不同塵(經云。常無染污也。此下二釋含攝義也)",
    "X74n1475_004:0400b05": " 含攝十方凡聖等 何論國土與人民(論諸皆如",
    "X74n1475_004:0400b06": "來。含攝身相國土。神通光明。佛性論云。一切眾生皆在如來智內。故名為藏。此下三釋出生義云)",
    "X74n1475_004:0400b07": " 悟即出生淨善法 三乘因果及天人(十地論云",
    "X74n1475_004:0400b08": "智能生無漏因。是亦能生成人天道行。上釋名了義。次下二句釋行相云)",
    "X74n1475_004:0400b09": " 其有隨緣不變德 妄中成事體空神(空而成事。",
    "X74n1475_004:0400b10": "事又常空。故知神靈也。此二句釋業用。初明真如業用云)",
    "X74n1475_004:0400b11": " 能持(持自體恒沙功德。從本來不失不懷)能禦(禦〔客〕塵沙煩惱。無始已來。不染污)",
    "X74n1475_004:0400b12": "升沉界(升者真實功德也。能持之不失。沉者&#x8657;妄煩惱也。能禦之不染。故知具如與妄",
    "X74n1475_004:0400b13": "想。見升沉之疆界也。此下明生滅業用也) 能造(楞伽云。如來藏是善不善因。能&#x5FA7;興",
    "X74n1475_004:0400b14": "造一切趣生。若生若滅也)能修(能知真達妄。發心修行。論云。能知名義。為說真覺等)染",
    "X74n1475_004:0400b15": "(造善惡)淨(修六度)因(通六二) 如上眾多真妄義",
    "X74n1475_004:0400b16": " 因依對待故云云(染淨緣起門中義也。雖說真如。由對緣說)",
    "X74n1475_004:0400b17": " 若就如來藏自體 無思無說欲何詢(攝歸經文",
    "X74n1475_004:0400b18": "大意也。由此故經說。彼知覺者。皆如&#x8657;空。如來藏中無起滅知見。乃至如法界也。下具釋之云)",
    "X74n1475_004:0400b19": " 此中本自無能所(能知之智也。經云。無知見故。所知生死也。經云。無起滅故)",
    "X74n1475_004:0400b20": " 不空空義不客新(勝髮經云。二如來藏謂空不空。空者不無妄。不空者。本具",
    "X74n1475_004:0400b21": "德。故不別客新生功德也。上云無能所及下二句皆是空義)",
    "X74n1475_004:0400b22": " 豈屬聖凡并染淨 誰能造業及修真(凡染及造",
    "X74n1475_004:0400b23": "業字。皆屬所知之起滅。聖淨及修真字。皆屬能知之知見。故經云無也。此下四句。皆不空義。釋經中",
    "X74n1475_004:0400b24": "後三句也) 體同法界真如住",
    "X74n1475_004:0400c01": " 情器融通不可分(釋法界行相也)",
    "X74n1475_004:0400c02": " 橫&#x5FA7;(&#x5FA7;十方故)&#x7AEA;窮常(是究意義)究竟(本文)",
    "X74n1475_004:0400c03": " 十方圓滿(六字皆本文。但不次也)悉彌綸(圓滿之相)",
    "X74n1475_004:0400c04": "第十四 二 當第四段結牒問詞",
    "X74n1475_004:0400c05": "[0400c05] 是則名為因地法行。菩薩因此於大乘中發清淨心。",
    "X74n1475_004:0400c06": "末世眾生依此修行。不墮邪見。",
    "X74n1475_004:0400c07": " 汝問如來本法行 如來因地只如斯(是則名為",
    "X74n1475_004:0400c08": "因地法行) 菩提薩埵(此云菩薩)皆修習",
    "X74n1475_004:0400c09": "(依此修行) 末世眾生(本文)亦可依(如上",
    "X74n1475_004:0400c10": "所住) 於大乘中發淨(本文)意(心也)",
    "X74n1475_004:0400c11": " 求同正聚離邪師(不隨邪見) 汝等會中諸法眾(指前文)",
    "X74n1475_004:0400c12": " 流傳此法句參差(義說)",
    "X74n1475_004:0400c13": "[0400c13] 南無大慈大悲(云云十二禮)。",
    "X74n1475_004:0400c14": "至心懺悔",
    "X74n1475_004:0400c15": "[0400c15] 夫懺悔者。是發行之初門。進修之要路。止惡行善。莫",
    "X74n1475_004:0400c16": "先於此。懺是懺謝之名。悔以悔責為義。前心起妄。逐",
    "X74n1475_004:0400c17": "境生情。後意覺知。依真懺洗。克己照事。改志懲非。追",
    "X74n1475_004:0400c18": "變往心。預遏未犯。然我等設便知真悟妄。發菩提心。",
    "X74n1475_004:0400c19": "且未階聖果已還。皆屬不定之聚。若不諦觀罪本尋",
    "X74n1475_004:0400c20": "究妄源。但&#x4EDB;中庸之心。常懷易染之性。則猶如輕毛",
    "X74n1475_004:0400c21": "當路隨風東西。遇善或即超昇。遇惡未免沉溺六塵",
    "X74n1475_004:0400c22": "擾擾知起何心。六道茫茫知落何道。必須細推本末。",
    "X74n1475_004:0400c23": "察獲根源。懺業懺心。如理如事。且生死苦樂之報由",
    "X74n1475_004:0400c24": "有漏善惡之因。善惡之因由貪瞋之念。貪瞋之念由",
    "X74n1475_004:0401a01": "是非之心(痴也)。是非之心。由迷真執妄。迷真執妄即是",
    "X74n1475_004:0401a02": "根本無明。根本無明前已如理懺竟。今當次懺是非",
    "X74n1475_004:0401a03": "之心展轉枝末。展轉枝末即是前門所說煩惱業報",
    "X74n1475_004:0401a04": "三種之障。言展轉者。此是三種障。更相由藉展轉而",
    "X74n1475_004:0401a05": "生。故經云。由煩惱故以起惡業。惡業因緣故得苦果。",
    "X74n1475_004:0401a06": "煩惱即是此貪瞋痴。貪瞋痴心若偏多者。各攝二萬",
    "X74n1475_004:0401a07": "一千煩惱。若等分者。共攝二萬一千煩惱。故成八萬",
    "X74n1475_004:0401a08": "四千煩惱。不離三毒之心。此從根本不覺而起。良由",
    "X74n1475_004:0401a09": "根本迷真執妄。妄認我相。故貪彼順情以潤益我。瞋",
    "X74n1475_004:0401a10": "彼違情恐損惱我。愚癡之情種種計挍。故知三毒",
    "X74n1475_004:0401a11": "必藉迷真。所以經云。無明是種。既有三毒。即受色貪",
    "X74n1475_004:0401a12": "財故。行婬盜妄言綺語。種種追求。復由瞋此恨彼故。",
    "X74n1475_004:0401a13": "有煞生相行相爭兩舌惡罵毀傷百種。損惱多端。皆",
    "X74n1475_004:0401a14": "由不識因緣。不辨邪正。況勞心作偽。愚拙轉增。故言",
    "X74n1475_004:0401a15": "三毒起於惡業(然三毒亦起有漏善業。及不動業。今且舉所應懺者)。夫作業夢",
    "X74n1475_004:0401a16": "報。猶如影響。應於形聲。其體雖空。應無差失。由前惡",
    "X74n1475_004:0401a17": "業成就。感地獄餓鬼畜生。縱罪畢為人。亦有種種餘",
    "X74n1475_004:0401a18": "報之苦。是故經云。十不善業。從三途出。生在人中。各",
    "X74n1475_004:0401a19": "有二種餘報(云云如下所引)。故知三障展轉相由。煩惱為初。",
    "X74n1475_004:0401a20": "今當先懺。然此煩惱。諸佛菩薩入理聖人種種訶責。",
    "X74n1475_004:0401a21": "詺此煩惱。以為冤家。能斷眾生慧命根故。亦名為賊。",
    "X74n1475_004:0401a22": "能劫眾生諸善根故。亦名瀑河。能漂眾生於生死海",
    "X74n1475_004:0401a23": "故。亦名羈&#x93C1;。能繫眾生於生死獄。不得出故。所以六",
    "X74n1475_004:0401a24": "道牽連。四生不絕。惡業無窮。苦果不息。當知皆是煩",
    "X74n1475_004:0401b01": "惱過患。是故我等。今時先懺三毒煩惱。就三毒數。貪",
    "X74n1475_004:0401b02": "愛為初。欲去其根。先懺貪愛。然初發業能是無明潤",
    "X74n1475_004:0401b03": "業受生。由貪愛無明理懺。雖達其空。貪愛習成。雖為",
    "X74n1475_004:0401b04": "頓盡。如衣染香去氣存故。須發猛利之心。懺除割捨。",
    "X74n1475_004:0401b05": "然所貪欲境。但誰愚夫。智者審思。都無實味。如&#x72B3;咬",
    "X74n1475_004:0401b06": "枯骨。骨刺齒傷。血出自霑。謂言骨頭有味。貪不覺痛",
    "X74n1475_004:0401b07": "苦。咬不休。唯自損傷。竟何所益。貪欲亦爾。繫縛不休。",
    "X74n1475_004:0401b08": "見世疲勞。多生受苦(舍利弗問。佛為根繫於境。唯境繫於根)。是故佛言。",
    "X74n1475_004:0401b09": "根亦不繫於境。境亦不繫於根。但由貪愛故。根塵相",
    "X74n1475_004:0401b10": "入境。互相參。意識昏迷。不得解脫。譬如農夫所使黑",
    "X74n1475_004:0401b11": "牛白牛。耕田之時。中有羈鞅。兩皆難脫(然非黑牛繫於白者。亦非",
    "X74n1475_004:0401b12": "白牛繫於黑者。但由羈鞅。故皆相繫)彼此牽連傳不白牛在羈鞅。故皆",
    "X74n1475_004:0401b13": "貪愛。羈鞅不殊。無始已來。牽連難捨。今恐悟後此念",
    "X74n1475_004:0401b14": "還生。要須建志運心。察其過愚。",
    "X74n1475_004:0401b15": "[0401b15] 上來雖已懺謝。猶恐未表虔誠。今更至心重說偈曰。",
    "X74n1475_004:0401b16": " 貪愛無明發潤業  無明已懺未除貪",
    "X74n1475_004:0401b17": " 衣中香氣猶難出  欲境凡情豈免體",
    "X74n1475_004:0401b18": " 情體弊色心&#x8657;悅  &#x72B3;咬枯骸血自甘",
    "X74n1475_004:0401b19": " 生死無窮緣此愛  牽纏不脫類地蠶",
    "X74n1475_004:0401b20": " 白黑二牛常互縛  根塵兩法鎮相參",
    "X74n1475_004:0401b21": " 若不懺除貪愛罪  縱修萬行亦無堪",
    "X74n1475_004:0401b22": " 我今誓志常判割  藏識之中莫不含",
    "X74n1475_004:0401b23": " 五根六塵如幻影  身心清淨似澄潭",
    "X74n1475_004:0401b24": "[0401b24] 懺悔已。至心歸命禮本尊毗盧舍那佛。",
    "X74n1475_004:0401c01": "[0401c01] 已懺貪愛罪竟。次懺瞋恚。瞋恚之毒。傷害尤多。貪愛",
    "X74n1475_004:0401c02": "紐徵尚客勒剋。瞋心卒暴。誰敢與言心似火湯口。如",
    "X74n1475_004:0401c03": "刀&#x5292;。故知瞋恚難卒制除。須於未起之前。觀察所瞋",
    "X74n1475_004:0401c04": "之境。且聲如谷響色。如空華。空華好惡不殊。谷響高",
    "X74n1475_004:0401c05": "低無異。即如愛惡之境讚毀之聲。無不是空。何瞋何",
    "X74n1475_004:0401c06": "喜。從來迷倒。遂境情生。今日悟之。寧客更執誓修忍",
    "X74n1475_004:0401c07": "辱。以塞瞋源。擔習慈悲。轉除恚本。",
    "X74n1475_004:0401c08": "[0401c08] 上來雖已懺謝。猶恐未表虔誠。今更至心重說偈言。",
    "X74n1475_004:0401c09": " 無邊煩惱雖皆惡  惱害偏多最是瞋",
    "X74n1475_004:0401c10": " 一念能生八萬障  一言能殺百千人",
    "X74n1475_004:0401c11": " 暴風卒雨渾難進  努氣&#x8196;腮不易親",
    "X74n1475_004:0401c12": " 刀遂語生如斬竹  火從心發欲燒身",
    "X74n1475_004:0401c13": " 谷響已知讚毀等  空華又覺順違均",
    "X74n1475_004:0401c14": " 從今懺&#x5374;瞋心罪  修習慈悲作佛因",
    "X74n1475_004:0401c15": "[0401c15] 懺悔已。至心歸命禮本尊毗盧遮那佛。",
    "X74n1475_004:0401c16": "[0401c16] 已懺悔瞋恚罪竟。次懺愚癡。愚痴者亦是邪見之類。",
    "X74n1475_004:0401c17": "但約利鈍故說二殊。觸事生情。是境皆執所解僻謬。",
    "X74n1475_004:0401c18": "總名為癡。不必如牛羊之徒。方名癡毒。此癡行相比",
    "X74n1475_004:0401c19": "於無明。總別意殊。本末義殊。無明但迷真。我真空都",
    "X74n1475_004:0401c20": "執內身外境癡。則隨於一事種種生情。行相已知。必",
    "X74n1475_004:0401c21": "須改悔。歸於善友。習學大乘(二乘未免)。但親近佛法僧三",
    "X74n1475_004:0401c22": "寶。同深必自得聞思修三慧。其定慧光既發。癡想何",
    "X74n1475_004:0401c23": "存。決運此心悔前下劣。",
    "X74n1475_004:0401c24": "[0401c24] 上來雖以懺謝猶恐未表虔誠。今更至心重說偈曰。",
    "X74n1475_004:0402a01": " 三毒已除前二毒  還須相次懺愚痴",
    "X74n1475_004:0402a02": " 愚痴不必如禽獸  情現良由帶是非",
    "X74n1475_004:0402a03": " 互執有空頻&#x9B2A;諍  僻論因果妄情疑",
    "X74n1475_004:0402a04": " 棄背正緣輕正法  尊來邪教事邪師",
    "X74n1475_004:0402a05": " 速訪其宗相稟學  勤尋善友早歸依",
    "X74n1475_004:0402a06": " 滅劫多生邪見種  入佛知見正思惟",
    "X74n1475_004:0402a07": "[0402a07] 懺悔已。至心歸命禮本尊毗盧遮那佛。",
    "X74n1475_004:0402a08": "[0402a08] (無明貪等兩重。已如上來懺滅。業報兩事尚未懺除。但時眾疲厭。留待別時。今且修畢其餘法事)。",
    "X74n1475_004:0402a09": "至心發願",
    "X74n1475_004:0402a10": "[0402a10] 願弟子等。從此懺悔三毒之後。生生世世。安住菩提",
    "X74n1475_004:0402a11": "之心。常修悲智行願。速入菩薩離垢之地。性不含欲。",
    "X74n1475_004:0402a12": "於他財他所資用不生貪心。不願不求。又願永離瞋",
    "X74n1475_004:0402a13": "恚。於一切眾生。恒起慈心。利益心。哀愍心。歡喜心。和",
    "X74n1475_004:0402a14": "潤心。攝愛心。永捨貪恨怨害熱惱。常思須順行仁慈",
    "X74n1475_004:0402a15": "霑益。又願永離邪見。住於正道。不行占卜。不取惡戒。",
    "X74n1475_004:0402a16": "心見正真。無誑無&#x8B1F;。於佛法僧。起決定信。乃至意業。",
    "X74n1475_004:0402a17": "隨智慧行。慈悲喜捨。救攝一切。",
    "X74n1475_004:0402a18": "[0402a18] 上來雖已發願。未表虔誠。今更至心重說偈言。",
    "X74n1475_004:0402a19": " 願我懺餘三毒後 &#x98DC;作菩提三種心",
    "X74n1475_004:0402a20": " 大悲智願不虧危 貪愛瞋痴無起作(准華嚴宗",
    "X74n1475_004:0402a21": "受菩提心戒文。以大悲大智大願三心。為菩提心體也)",
    "X74n1475_004:0402a22": " 貪念全成大願樂 樂修一切諸善因(起信論云。",
    "X74n1475_004:0402a23": "樂修一切諸善行。華嚴疏。配為菩提心中大願心也。文與願樂義不異也)",
    "X74n1475_004:0402a24": " 瞋心變作大慈悲 悲愍有情相度脫",
    "X74n1475_004:0402b01": " 癡毒翻為大智慧 了達無邊妙法門",
    "X74n1475_004:0402b02": " 此三念念在心時 即是菩提心顯發",
    "X74n1475_004:0402b03": " 但得發斯三種念 自然引起六波羅",
    "X74n1475_004:0402b04": " 六波羅蜜藉三心 六道因緣在三毒",
    "X74n1475_004:0402b05": " 三毒已息三心具 六道因亡六度圓",
    "X74n1475_004:0402b06": " 從今乃至證菩提 世生世生無間斷",
    "X74n1475_004:0402b07": " 且願此生無障難 免令來世乏資糧",
    "X74n1475_004:0402b08": " 臨終了了不昏迷 自在隨心寄生處",
    "X74n1475_004:0402b09": "[0402b09] 發願已。至心歸命禮本尊毗盧遮那佛。",
    "X74n1475_004:0402b10": "○白眾等聽說經中無常偈",
    "X74n1475_004:0402b11": " 凡聖本同常住性  凡夫執相遂無常",
    "X74n1475_004:0402b12": " 六道三途逼迫身  世生世生老病死",
    "X74n1475_004:0402b13": " 此老病死皆共嫌  形儀醜惡極可厭",
    "X74n1475_004:0402b14": " 少年客貌暫時間  不久咸悉見枯羸",
    "X74n1475_004:0402b15": " 假使壽命滿百年  終歸不免無常逼",
    "X74n1475_004:0402b16": " 老病死苦常隨遂  恒與眾生作無利",
    "X74n1475_004:0402b17": " 應當親近善知識  念念勒修常住因",
    "X74n1475_004:0402b18": " 捨無常色獲常色  受想行識亦如是"
}