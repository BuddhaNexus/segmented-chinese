{
    "X81n1568_025:0312c17": "五燈嚴統卷第二十五",
    "X81n1568_025:0312c19": "曹洞宗",
    "X81n1568_025:0312c20": "青原下三十五世",
    "X81n1568_025:0312c21": "大覺念禪師法嗣",
    "X81n1568_025:0312c22": "紹興府雲門顯聖寺湛然圓澄禪師[0312c22] 會稽夏氏子。家",
    "X81n1568_025:0312c23": "貧為郵卒。傳符踰期&#x6133;受辱。走投隱&#x5CEF;。執役。後謁妙",
    "X81n1568_025:0312c24": "&#x5CEF;剃落。充淨頭三載。一日憶乾峰示眾。舉一不得舉",
    "X81n1568_025:0313a01": "二話。遂大發明。作頌曰。舉一舉二別端倪個。裏元無",
    "X81n1568_025:0313a02": "是與非。雪曲調高人會少。獨許韶陽和得齊。二老何",
    "X81n1568_025:0313a03": "曾動舌。諸方浪自攢眉。擬議鷂過新羅。刻舟求劍元",
    "X81n1568_025:0313a04": "迷。詣雲棲。棲舉高&#x5CEF;海底泥牛話。師推出傍僧曰。大",
    "X81n1568_025:0313a05": "眾證明。棲頷之。萬曆辛卯。值大覺念至越。師趨呈所",
    "X81n1568_025:0313a06": "見求證。念問。止風圖向青山近。越王城傍滄海遙時",
    "X81n1568_025:0313a07": "如何。師曰。月穿潭底破。波斯不展眉。又問。洞上宗旨。",
    "X81n1568_025:0313a08": "師呈偈曰。五位君臣切要知。個中何必待思惟。石女",
    "X81n1568_025:0313a09": "慣弄無針線。木偶能提化外機。井底紅塵騰藹藹。山",
    "X81n1568_025:0313a10": "頭白浪滾飛飛。誕生本是無功用。不覺天然得帝畿。",
    "X81n1568_025:0313a11": "念以為當家種草。遂印可之。住後上堂。朔風凜凜正",
    "X81n1568_025:0313a12": "隆冬。葉落園林露本容。凋盡繁柯真實在。何必殷勤",
    "X81n1568_025:0313a13": "問主翁。物理循復。枯必然榮。目下雖然窮徹骨。來年",
    "X81n1568_025:0313a14": "依舊笑春風。上堂。昨夜泥牛耕破月。波斯怒眼恨不",
    "X81n1568_025:0313a15": "徹。石人撫掌笑呵呵。木女[怡-台+旁]惶淚成血。且道。是何宗",
    "X81n1568_025:0313a16": "旨。良久云。薰風醉倒西湖客。莫把杭州作汴州。到徑",
    "X81n1568_025:0313a17": "山上堂。細切嶺頭雲。&#x8421;批潭底月。將取無底碗。滿盤",
    "X81n1568_025:0313a18": "堆垛出。取則不可取。喫則從君喫。大眾。莫謂山僧將",
    "X81n1568_025:0313a19": "常住物當人情好。上堂。老儂不識元字&#x811A;。強出人前",
    "X81n1568_025:0313a20": "要說法。錯讀曾參作魯參。合堂大眾皆笑殺。者一笑",
    "X81n1568_025:0313a21": "中有妙。若還悟得其中意。點破當頭者一竅。大眾。如",
    "X81n1568_025:0313a22": "何是者一竅。良久曰。動容揚古路。不墮悄然機。僧問。",
    "X81n1568_025:0313a23": "如何是殺人刀。師曰。布鼓當軒誰敢擊。曰如何是活",
    "X81n1568_025:0313a24": "人劍。師曰。雖然後學也堪為。問如何是圓相。師曰。大",
    "X81n1568_025:0313b01": "燒餅。曰如何是暗機。師曰。凌霄&#x5CEF;。曰如何是義海。師",
    "X81n1568_025:0313b02": "曰半山亭。曰如何是意語。師曰。啞子&#x546A;人。曰如何是",
    "X81n1568_025:0313b03": "默論。師曰。溫伯見孔子。曰。如何是回互。師曰。孝子諱",
    "X81n1568_025:0313b04": "爺名。天啟六年臘月。於顯聖寺。作付囑語。四日至。天",
    "X81n1568_025:0313b05": "華上堂。明智白往九華。師曰。汝去。老僧即今起程。復",
    "X81n1568_025:0313b06": "為眾語。至夜分丑時。右&#x8107;示寂。門人奉全身。塔于顯",
    "X81n1568_025:0313b07": "聖寺南&#x9262;盂山之陰。世壽六十六。臘三十八。",
    "X81n1568_025:0313b08": "青原下三十六世",
    "X81n1568_025:0313b09": "雲門澄禪師法嗣",
    "X81n1568_025:0313b10": "指南明徹禪師[0313b10] 金華永康應氏子。年二十二。禮古卓",
    "X81n1568_025:0313b11": "為師。看萬法歸一話。竟無所入。向佛前自勵立誓。兩",
    "X81n1568_025:0313b12": "斷其指。後遍扣名宿。漸有入處。而終是礙膺。聞雲門",
    "X81n1568_025:0313b13": "在梅墅。遂往參焉。門舉僧問法眼。如何是佛。眼曰。即",
    "X81n1568_025:0313b14": "汝便是。倘有問汝。作麼生答。師曰。向他道。清風度廊",
    "X81n1568_025:0313b15": "下。門曰。未在更道。師曰。教某道。個甚麼即得。門心肯",
    "X81n1568_025:0313b16": "之。一日同麥浪侍次。門召師曰。老僧四大不和。汝能",
    "X81n1568_025:0313b17": "療否。師曰。蒼天蒼天。門召浪曰。汝能療否。浪曰。譫語",
    "X81n1568_025:0313b18": "作麼。門曰。不如者個不識字的。後苕溪住靜。偶至土",
    "X81n1568_025:0313b19": "橋示疾。僧問。大師得力宗門。今日何如。師震威一喝",
    "X81n1568_025:0313b20": "而逝。",
    "X81n1568_025:0313b21": "麥浪明懷禪師[0313b21] 山陰王氏子。幼歲出家。長遍遊講肆。",
    "X81n1568_025:0313b22": "聞禪宗有奇特處。決意咨參。後謁雲門。遂蒙印可。示",
    "X81n1568_025:0313b23": "眾。昨日雨。今日風。非空非色。天台來。徑山去。是聖是",
    "X81n1568_025:0313b24": "凡。孟八郎漢。檢點得。七穿八穴。猶是隔靴抓癢。其或",
    "X81n1568_025:0313c01": "未然。一任鑽龜打瓦。",
    "X81n1568_025:0313c02": "杭州佛日石雨明方禪師[0313c02] 嘉善陳氏子。二十二歲披",
    "X81n1568_025:0313c03": "削。看南泉三不是公案。&#x788D;胸痛甚。時雲門闡化石佛。",
    "X81n1568_025:0313c04": "師往實告。門詬曰。愚癡漢。參禪圖大安樂。似這樣苦。",
    "X81n1568_025:0313c05": "參他作麼。後抵姑蘇。閱楞嚴。至如汝文殊更有文殊",
    "X81n1568_025:0313c06": "是文殊者。不覺微笑。同參扭住曰。道道。師逼抑無對。",
    "X81n1568_025:0313c07": "勇猛倍常。走謁博山憨山。仍歸顯聖。因門上堂曰。放",
    "X81n1568_025:0313c08": "下著。豁然慶快。呈偈曰。平空一擲絕躊躇。轉眼風波",
    "X81n1568_025:0313c09": "徹太&#x8657;。會得竿頭舒卷意。放生原是釣來魚。門問。如",
    "X81n1568_025:0313c10": "何是一口道不盡底句。師曰。晨昏禮拜和尚。也是尋",
    "X81n1568_025:0313c11": "常事。門曰。趙州道。無意作麼生。師曰。和尚喜著棋。某",
    "X81n1568_025:0313c12": "甲粗知。門曰。他道有又作麼生。師信口頌曰。家家有",
    "X81n1568_025:0313c13": "幅遮羞布。放下便能當雨露。獨怪當年老趙州。擲&#x5374;",
    "X81n1568_025:0313c14": "頭巾頂&#x5374;褲。門印可之。住後上堂。天寒人寒。明星今",
    "X81n1568_025:0313c15": "夜許誰看。結制解制。草鞋明日難迴避。會得者。撩起",
    "X81n1568_025:0313c16": "便行。不會者。再三辭退。會不會且置。且道。碗子落地。",
    "X81n1568_025:0313c17": "為什麼。碟子成七片。參。上堂。坐斷十方。山僧自肯。密",
    "X81n1568_025:0313c18": "移一步。分付諸人。還會麼。補出蒲團秋月現。列開五",
    "X81n1568_025:0313c19": "位炤人難。遊鼓山上堂。敲空作響。擊木無聲。喚什麼",
    "X81n1568_025:0313c20": "作聲。喚什麼作響。還有道理商量麼。若有。安得有今",
    "X81n1568_025:0313c21": "日事。若無。安得有今日事。且道。如何是今日事。莫是",
    "X81n1568_025:0313c22": "拈槌&#x7AEA;拂。要接續晏國師聖箭麼。屴崱&#x5CEF;高滄海近。",
    "X81n1568_025:0313c23": "片帆早已透錢塘。莫是語言三昧。要起博山遺香麼。",
    "X81n1568_025:0313c24": "遊人不坐忘歸石。水盡山窮總是愁。莫是為張道人",
    "X81n1568_025:0314a01": "因齋助薦麼。昨夜面然親口說。鬼王早已自知羞。恁",
    "X81n1568_025:0314a02": "麼則不干今日事也。雖然。要會今日事也不難。大家",
    "X81n1568_025:0314a03": "汲鼓山水。烹鼓山茶。吹鼓山笛。唱鼓山歌。興鼓山叢",
    "X81n1568_025:0314a04": "林。作鼓山佛事。只不要打鼓山鼓。何故。&#x807B;。恐落在今",
    "X81n1568_025:0314a05": "日故。送東山密禪師圓寂上堂。風雨發惡。滔天浪作。",
    "X81n1568_025:0314a06": "師兄靈骨。何處摸索。休摸索。舉出東山水上行。從教",
    "X81n1568_025:0314a07": "大地入牛角。還有轉得身吐得氣者麼。良久曰。問取",
    "X81n1568_025:0314a08": "化山和尚去。臘八解制上堂。舉拂子曰。見麼。夜半明",
    "X81n1568_025:0314a09": "星。何似這箇。瞌睡朦朧。說悟不悟。一喚即醒。天曉不",
    "X81n1568_025:0314a10": "露。逼塞&#x8657;空。向何處去。去不去。住不住。鶻眼龍睛。徒",
    "X81n1568_025:0314a11": "勞佇顧。滔天白浪。紫雲&#x5CEF;為君脫&#x5374;。娘生褲脫&#x5374;也",
    "X81n1568_025:0314a12": "未。喝一喝。司理黃元公問。明頭來時如何。師曰。耶溪",
    "X81n1568_025:0314a13": "不許扁舟宿。曰暗頭來時如何。師曰。此去錢塘尚隔",
    "X81n1568_025:0314a14": "程。因裱瑞白和尚像次。僧問。和尚終日上堂。為什麼",
    "X81n1568_025:0314a15": "弁山和尚口掛壁上。師曰。恰好。曰祇如弟全歸兄一",
    "X81n1568_025:0314a16": "句。作麼生道。師曰。更須歸父。曰歸後又如何。師曰。同",
    "X81n1568_025:0314a17": "時不識祖。一日辭眾出山。柱首座問曰。和尚幾時回。",
    "X81n1568_025:0314a18": "師曰。初八九日便回。初六至寶壽。初七上龍門。是日",
    "X81n1568_025:0314a19": "示疾。晚付託後事。屆旦。命侍者曰。扶老僧起來。眾察",
    "X81n1568_025:0314a20": "師有去世意。問和尚還有分付也無。師曰。我無甚麼",
    "X81n1568_025:0314a21": "分付。時諸檀護問候。師一見合掌。微笑遂坐脫。筮塔",
    "X81n1568_025:0314a22": "於龍門悟空寺案山巖下。世壽五十六。臘三十五。",
    "X81n1568_025:0314a23": "紹興府化山三宜明盂禪師[0314a23] 仁和丁氏子。出家真寂",
    "X81n1568_025:0314a24": "院。參雲門。有省。一日同佛日入室。門踞座問曰。如何",
    "X81n1568_025:0314b01": "是一口道不盡底句。師曰。問取典座。復問趙州無字",
    "X81n1568_025:0314b02": "意作麼生。師呈偈曰。佛性無佛性無。秤錘落井不曾",
    "X81n1568_025:0314b03": "浮。知得趙州端的意。拍手終朝唱鷓鴣。遂與佛日。同",
    "X81n1568_025:0314b04": "承印記。崇禎癸未。主顯聖。上堂。若論第一義。花擘了",
    "X81n1568_025:0314b05": "也。向山僧未屙已前薦取。早已落七落八。況在文字",
    "X81n1568_025:0314b06": "語言。白雲萬里。除此二途。君子可入。萬不得已。借路",
    "X81n1568_025:0314b07": "經過。聊塞一時之責。驀&#x7AEA;拳曰。者是老和尚一生用",
    "X81n1568_025:0314b08": "不盡底餿殘盂。上座。貴買賤賣。不妨奇特。屈指曰。一",
    "X81n1568_025:0314b09": "二三四五。南贍部洲普請。北俱盧洲打鼓。七金山下。",
    "X81n1568_025:0314b10": "乾闥婆阿修羅迦樓羅。聳身起舞。須彌山頂。帝釋天",
    "X81n1568_025:0314b11": "主。高聲唱道。汝等佛子。各各本有靈明妙智。與剎等。",
    "X81n1568_025:0314b12": "世界等。諸佛等。菩薩羅漢賢聖僧等。眾生等。神通等。",
    "X81n1568_025:0314b13": "妙用等。說法等。壽量等。相好等。光明功德等。拂一拂",
    "X81n1568_025:0314b14": "云。者一落索。向什麼處去也。水向石邊流出冷。風從",
    "X81n1568_025:0314b15": "花裏過來香。下座。",
    "X81n1568_025:0314b16": "紹興府東山爾密明澓禪師[0314b16] 會稽王氏子。初謁貞白",
    "X81n1568_025:0314b17": "珊於大慈。決志力參。一日舟中聞鑼聲有省。遂棄俗。",
    "X81n1568_025:0314b18": "往開元薙髮。後參雲門。呈聞鑼因緣。門曰。汝夙有善",
    "X81n1568_025:0314b19": "根。故得隨觀音入道。命充維那。一日門上堂曰。放下",
    "X81n1568_025:0314b20": "著。師因此全身脫落。作偈曰。夜半霜寒月忽低。行人",
    "X81n1568_025:0314b21": "到此盡遲疑。翻身踏著來時路。默默星輝斗柄垂。門",
    "X81n1568_025:0314b22": "印可之。住後上堂。心生則種種法生。心滅則種種法",
    "X81n1568_025:0314b23": "滅。且道。今日事出奇。逢緣成偶作還。是心生法生。心",
    "X81n1568_025:0314b24": "法雙忘。良久曰。紅葉舞空難辨數。白雲迷嶂昧高低。",
    "X81n1568_025:0314c01": "上堂。達磨九載面壁。言滿天下。釋迦四十九年說法。",
    "X81n1568_025:0314c02": "未曾道著一字。與麼看來。多不在添。少不在減。是以",
    "X81n1568_025:0314c03": "東山數欲踢翻二老窠臼。也不刻華文。也不書梵字。",
    "X81n1568_025:0314c04": "從來是個無文印子。尋常逢逆則譏訶怒罵。遇順則",
    "X81n1568_025:0314c05": "四海春風。現前兄弟。猶言個老子面皮少黃黑在。且",
    "X81n1568_025:0314c06": "道。今日與麼提持。還是添多。還是減少。倘有兄弟緇",
    "X81n1568_025:0314c07": "素得出。許他具一隻眼。緇素不出。亦許具一隻眼。恁",
    "X81n1568_025:0314c08": "麼批今判古。非特現前甘伏。要且賞罰分明小參洞",
    "X81n1568_025:0314c09": "山云。秋初夏末。各各東去西去。直須萬里無寸草處",
    "X81n1568_025:0314c10": "去。有曰。出門便是草。有曰。直得不出門亦是草。洞山",
    "X81n1568_025:0314c11": "老祖。與二尊宿。忘&#x5374;自家四大五臟。盡力提持。恐人",
    "X81n1568_025:0314c12": "入草。今日東山解制。臘節初臨。春氣未至。正值燒痕",
    "X81n1568_025:0314c13": "滿界。眾兄弟。直須向乾茅叢裏。信手拈來寸寸瓊枝。",
    "X81n1568_025:0314c14": "縷縷玉葉。不妨和身臥在荊棘林中。累地輥他。十七",
    "X81n1568_025:0314c15": "八輥。起來通身荊棘。非但佛祖難親。饒他舜若多神。",
    "X81n1568_025:0314c16": "擬著則鮮血淋漓。縱使臘月三十。索債盈門。難以近",
    "X81n1568_025:0314c17": "傍。東山如是告報。大似出客顛狂。自露通身醜惡。雖",
    "X81n1568_025:0314c18": "然。也不得錯舉。崇禎壬午夏。示寂。塔於顯聖之南山。",
    "X81n1568_025:0314c19": "紹興府香雪庵具足明有禪師[0314c19] 會稽楊氏子。性純孝。",
    "X81n1568_025:0314c20": "常割股療父病。二十二歲出家。便參念佛是誰。謁雲",
    "X81n1568_025:0314c21": "門。聞拈提宗教。屢有發明。後因僧舉北斗南看話。疑",
    "X81n1568_025:0314c22": "情頓發。一日殿上經行。見前山。豁然大悟。偈曰。&#x8657;空",
    "X81n1568_025:0314c23": "粉碎無偏正。大地平沉孰是親。從今了&#x5374;相思債。石",
    "X81n1568_025:0314c24": "虎泥牛笑轉新。門付以偈曰。孝為致道之先。孰能於",
    "X81n1568_025:0315a01": "此兩兼。時中護念如是。諸佛慧命可全。出住上虞之",
    "X81n1568_025:0315a02": "香雪。僧問。久滯不通時如何。師曰。數珠在手。曰音聲",
    "X81n1568_025:0315a03": "未息時如何。師曰。葶藶子。曰六&#x7A93;未淨時。師曰。相見",
    "X81n1568_025:0315a04": "了也。未幾。示寂。塔於顯聖之南山。",
    "X81n1568_025:0315a05": "南昌府百丈瑞白明雪禪師[0315a05] 桐城楊氏子。參雲門。門",
    "X81n1568_025:0315a06": "問。向來作什麼。師曰。持毗舍偈。門曰。四大是假。妄心",
    "X81n1568_025:0315a07": "是空。阿誰拖你者死屍來。師疑甚。後聞鐘聲大徹。遍",
    "X81n1568_025:0315a08": "謁博山黃檗天童諸尊宿。復歸雲門。遂承印記。上堂。",
    "X81n1568_025:0315a09": "秋色漸深。滿林紅葉承玉露。金風乍起。半山冷氣逼",
    "X81n1568_025:0315a10": "人寒。徹骨徹髓自家知。通天通地何人曉。道有也。見",
    "X81n1568_025:0315a11": "之不見絲毫。道無也。用時遍滿法界。觸處靈明。何須",
    "X81n1568_025:0315a12": "他覓。遂&#x7AEA;拂曰。會麼。烏鴉藏玉樹。泥牛舞碧波。上堂。",
    "X81n1568_025:0315a13": "扶桑日出。須彌突兀。北俱盧洲。人無貪欲。南閻浮提。",
    "X81n1568_025:0315a14": "衣足食足。特地報知莫生疑惑。且作麼生是不疑底",
    "X81n1568_025:0315a15": "事。良久曰。靜倚長松忘百慮。&#x64E1;頭祇見帝王家。解制",
    "X81n1568_025:0315a16": "示眾。月鉤雲餌整常拋。湛水澄潭正寂寥。有時浪裏",
    "X81n1568_025:0315a17": "吞鉤去。收捲絲綸喜氣高。大眾且道。收綸捲釣一句。",
    "X81n1568_025:0315a18": "作麼生道。良久曰。柳條橫串花籃裏。街坊高&#x544C;賣新",
    "X81n1568_025:0315a19": "鮮。僧問。師唱誰家曲。宗風嗣阿誰。師曰。黑狗白銀蹄。",
    "X81n1568_025:0315a20": "曰。宗旨已蒙師指示。曹溪一滴事若何。師曰。泥牛翻",
    "X81n1568_025:0315a21": "白浪。問三九二十七棒打不出。不出門的人。如何安",
    "X81n1568_025:0315a22": "養。師曰。圍爐獨自坐。曰九重深密旨已曉。迥出紅輪",
    "X81n1568_025:0315a23": "事若何。師曰。炤天炤地。問如何是不思議境界。師曰。",
    "X81n1568_025:0315a24": "螺螄吞大象。問如何是西來大意。師曰。弁山無剩語。",
    "X81n1568_025:0315b01": "問一口氣不來。何處安身立命。師曰。日炤寒光澹。曰",
    "X81n1568_025:0315b02": "畢竟如何。師曰。山色冷如&#x6C37;。問如何是佛。師曰。秋林",
    "X81n1568_025:0315b03": "葉落。曰學人不會。師曰。遍地殘紅。問金鉤玉線將收",
    "X81n1568_025:0315b04": "挽。鯨鯢忽現時如何。師曰。&#x8657;空撒下漫天網。縱使飛",
    "X81n1568_025:0315b05": "鰲爭出頭。曰拏雲攫霧去也。師曰。霹靂一聲魂膽碎。",
    "X81n1568_025:0315b06": "曰三級浪高魚化龍。漁翁空捕夜江水。師曰。已被柳",
    "X81n1568_025:0315b07": "條穿&#x5374;。崇禎辛巳三月十九日浴。手書偈曰。來亦無",
    "X81n1568_025:0315b08": "一物。去亦無一物。若知端的意。百丈花稍月。擲筆。吉",
    "X81n1568_025:0315b09": "祥而逝。弟子迎全身。塔於弁山龍華寺之北。世壽五",
    "X81n1568_025:0315b10": "十八。臘三十八。",
    "X81n1568_025:0315b11": "雁田柳湞居士[0315b11] 山陰人。參雲門。問世尊上堂意旨。為",
    "X81n1568_025:0315b12": "復是陞座處。為復是白槌處。門應聲一掌。士曰。分明",
    "X81n1568_025:0315b13": "勾賊破家。門曰。還要第二頓那。後有省。呈偈曰。是甚",
    "X81n1568_025:0315b14": "麼是甚麼。對著家親莫問爺。金不換金隨處使。從來",
    "X81n1568_025:0315b15": "常遇白牛車。門曰。且道。趙州勘破婆子。甚處是勘破",
    "X81n1568_025:0315b16": "處。士曰。壁外&#x8462;茅屋。門曰。不是更道。士曰。雷聲甚大。",
    "X81n1568_025:0315b17": "雨點全無。門曰。不信道。",
    "X81n1568_025:0315b19": "五燈嚴統卷第二十五(終)",
    "X81n1568_025:0315c05": "No. 1568-A",
    "X81n1568_025:0315c06": " 重刊五燈嚴統跋併讚",
    "X81n1568_025:0315c08": "[0315c08] 夫燈不明。繼之以光。統既混亂。嚴之以正。偏頗狂狷。",
    "X81n1568_025:0315c09": "導之以中。&#x6060;誕縱庶。御之以庸。矯偽幻妄。示之以真。",
    "X81n1568_025:0315c10": "詭異變詐。指之以常。高古奇潔。處之以平。輕露眇薄。",
    "X81n1568_025:0315c11": "挽之以樸。斯乃師家鑄人之妙用。挽回真正。圓明具",
    "X81n1568_025:0315c12": "足之大道。速如反掌。仍然&#x4E98;赫中天。奕葉廝承。繩繩",
    "X81n1568_025:0315c13": "不忒。功覆千秋而不宰。源流萬劫以常清。大哉師範",
    "X81n1568_025:0315c14": "嚴若金湯。邪外魔侶。莫可窺其毫芒。轟轟烈烈。師道",
    "X81n1568_025:0315c15": "廓如。中興臨濟。非吾師者誰歟。余小子。遨遊海外不",
    "X81n1568_025:0315c16": "知吾師擔荷法門之憂。其歉何如。一日過知浴寮。偶",
    "X81n1568_025:0315c17": "閱老人示逸然偈。有流通法&#x8109;騰今古。無限風光令",
    "X81n1568_025:0315c18": "遠思之句。徹見師心片片。謂逸然曰。子知之乎。然少",
    "X81n1568_025:0315c19": "頃。感悟密囑之意。歡然承領。可謂見義而為知恩有",
    "X81n1568_025:0315c20": "地。更有甚兵衛者。與數信士。共樂其事。啟板於季春。",
    "X81n1568_025:0315c21": "不滿百日。其工已竣。真猛於三軍。迅如瀑流矣。大凡",
    "X81n1568_025:0315c22": "世出世間之事。至公至正。至明至當者。自有默默呵",
    "X81n1568_025:0315c23": "護存焉。故一談吐頃。即成莫大之功勳。而啟天下萬",
    "X81n1568_025:0315c24": "世之正眼。豈小補也哉。是書老人懷之有年。稽古覈",
    "X81n1568_025:0316a01": "今。的的相承。歷歷可據。無黨無偏。明如杲日。炤耀天",
    "X81n1568_025:0316a02": "下。禪林一時一刻不可無也。禪衲無此。如盲者不&#x89A9;",
    "X81n1568_025:0316a03": "乎大陽之光。若聾者不聞乎黃鐘之音。況不責己之",
    "X81n1568_025:0316a04": "見聞晦塞。反咎乎光音之烏有者。可乎。丈室無事。偶",
    "X81n1568_025:0316a05": "閱虎關禪師濟北集。有五家辨一篇。論宗旨甚詳。於",
    "X81n1568_025:0316a06": "戲。扶桑三百年前。與老人所脩。若合符節然。海外且",
    "X81n1568_025:0316a07": "有至公至正金石之論。況中華文獻之邦。禪統宗綱。",
    "X81n1568_025:0316a08": "詎可混濫乎。自老人嚴正之後。開萬世禪學正眼。為",
    "X81n1568_025:0316a09": "叢林千秋龜鑑。擴乎師承道統。巍巍蕩蕩。輝輝煌煌。",
    "X81n1568_025:0316a10": "&#x8657;空可壞。海水可竭。此書不可磨也。讚曰。",
    "X81n1568_025:0316a11": " 拈花別傳  微笑首盟  祖燈燦爛",
    "X81n1568_025:0316a12": " 大道縱橫  至我中華  五葉鼎盛",
    "X81n1568_025:0316a13": " 三千年來  愈振愈更  法久弊生",
    "X81n1568_025:0316a14": " 統亂混正  以愚自用  以賤自慶",
    "X81n1568_025:0316a15": " 邪習成風  相為比併  聾瞽末學",
    "X81n1568_025:0316a16": " 偽言詐行  逐惡隨邪  佐輔力勁",
    "X81n1568_025:0316a17": " 僭竊祖道  欺賢罔聖  業累三途",
    "X81n1568_025:0316a18": " 萬劫奚屏  堪悲堪憐  可嗟可詠",
    "X81n1568_025:0316a19": " 余愧龍鍾  偷光微調  誰起頹風",
    "X81n1568_025:0316a20": " 誰行祖令  吾師婆心  嚴覈宗鏡",
    "X81n1568_025:0316a21": " 朗如太&#x8657;  揭邪匡正  令彼迷徒",
    "X81n1568_025:0316a22": " 回光自映  枝派分明  人天皈敬",
    "X81n1568_025:0316a23": " 合轍通途  大道坦平  各各還源",
    "X81n1568_025:0316a24": " 物物歸命  無黨無偏  頓除爭兢",
    "X81n1568_025:0316b01": " 有據可憑  永息浪孟  見端行確",
    "X81n1568_025:0316b02": " 名順理性  佛祖爪牙  衲僧&#x2383D;柄",
    "X81n1568_025:0316b03": " 獨露真心  法眼圓淨  龜鑑千秋",
    "X81n1568_025:0316b04": " 燈傳靡竟",
    "X81n1568_025:0316b05": "[0316b05] &#x65F9;丁酉仲夏念有四日。寓攝州普門福元禪寺。嗣法"
}