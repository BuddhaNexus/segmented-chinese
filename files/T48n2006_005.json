{
    "T48n2006_005:0325b02": "人天眼目卷之五",
    "T48n2006_005:0325b04": "宗門雜錄",
    "T48n2006_005:0325b05": "拈花",
    "T48n2006_005:0325b06": "[0325b06] 王荊公問佛慧泉禪師云。禪家所謂世尊",
    "T48n2006_005:0325b07": "拈花。出在何典。泉云。藏經亦不載。公",
    "T48n2006_005:0325b08": "曰。余頃在翰苑。偶見大梵天王問佛決疑經",
    "T48n2006_005:0325b09": "三卷。因閱之。經文所載甚詳。梵王至靈",
    "T48n2006_005:0325b10": "山。以金色波羅花獻佛。舍身為床座。請佛",
    "T48n2006_005:0325b11": "為眾生說法。世尊登座拈花示眾。人天百",
    "T48n2006_005:0325b12": "萬。悉皆罔措。獨有金色頭陀。破顏微笑。世尊",
    "T48n2006_005:0325b13": "云。吾有正法眼藏涅槃妙心實相無相。分付",
    "T48n2006_005:0325b14": "摩訶大迦葉。此經多談帝王事佛請問。所以",
    "T48n2006_005:0325b15": "祕藏世無聞者。",
    "T48n2006_005:0325b16": "三身(新添)",
    "T48n2006_005:0325b17": "[0325b17] 三身謂法報化也。法身毘盧遮那。此云遍",
    "T48n2006_005:0325b18": "一切處。報身盧舍那。此云淨滿。化身釋迦牟",
    "T48n2006_005:0325b19": "尼。此云能仁寂默。在眾生身中。即寂智用",
    "T48n2006_005:0325b20": "也。寂即法身。智即報身。用即化身(事苑)。",
    "T48n2006_005:0325b21": "[0325b21] 金光明最勝王經云。一切如來有三種身。具",
    "T48n2006_005:0325b22": "足攝受阿耨菩提。化身者。如來昔在修行地",
    "T48n2006_005:0325b23": "中。為諸眾生。修種種法。得自在力。隨眾生",
    "T48n2006_005:0325b24": "意。隨眾生界。現種種身。是名化身。應身者。",
    "T48n2006_005:0325b25": "謂諸如來。為諸菩薩說於真諦。令其解了生",
    "T48n2006_005:0325b26": "死涅槃是一味故。為除身見眾生怖畏權喜",
    "T48n2006_005:0325b27": "故。為無邊佛法而作本故。如實相應。如如",
    "T48n2006_005:0325b28": "如如智本願力故。具三十二相八十種好。項",
    "T48n2006_005:0325b29": "背圓光。是名應身。法身者。為除煩惱等障。",
    "T48n2006_005:0325b30": "為具諸善法故。惟有如如如如智。是名法",
    "T48n2006_005:0325c01": "身。前二種身。是名假有。後第三身。是真實",
    "T48n2006_005:0325c02": "有。為前二身。而作根本。何以故。離法如如。",
    "T48n2006_005:0325c03": "離無分別智。一切諸佛無有別法。復次諸佛",
    "T48n2006_005:0325c04": "利益自他。自利益者。是法如如。利益他者。是",
    "T48n2006_005:0325c05": "如如智。又纓珞經云。五分法身。以識性別。",
    "T48n2006_005:0325c06": "戒香攝身。定香攝意。慧香攝亂。解慧攝倒",
    "T48n2006_005:0325c07": "見。度知攝無明。是五分香。纓珞其身。",
    "T48n2006_005:0325c08": "四智(新添)",
    "T48n2006_005:0325c09": "[0325c09] 大圓鏡智(如大圓鏡現眾色像) 平等性智(觀一切法悉皆平等)",
    "T48n2006_005:0325c10": " 妙觀察智(善觀諸法無礙而轉) 成所作智(成本願力所應作事故。轉八識",
    "T48n2006_005:0325c11": "而成四智)。",
    "T48n2006_005:0325c12": "[0325c12] 妙藏詮註云。佛轉八識而成四智者。用八",
    "T48n2006_005:0325c13": "為大圓鏡智。七為平等性智。六為妙觀察智。",
    "T48n2006_005:0325c14": "前五為成所作智。識惟分別。智能決斷。大",
    "T48n2006_005:0325c15": "乘莊嚴論云。轉八識成四智。束四智具三身。",
    "T48n2006_005:0325c16": "古德云。眼等五識為成所作智。意為妙觀察",
    "T48n2006_005:0325c17": "智。化身攝。末那為平等性智。報身攝。阿賴耶",
    "T48n2006_005:0325c18": "為大圓鏡智。法身攝。智通禪師。讀楞伽經至",
    "T48n2006_005:0325c19": "千餘遍。而不會三身四智。詣曹溪問六祖。",
    "T48n2006_005:0325c20": "祖曰。三身者。清淨法身汝之性也。圓滿報身",
    "T48n2006_005:0325c21": "汝之智也。千百億化身汝之行也。若離本性",
    "T48n2006_005:0325c22": "說三身。即名有身無智。若悟三身無有自",
    "T48n2006_005:0325c23": "性。即名四智菩提。聽吾偈曰。自性具三身。發",
    "T48n2006_005:0325c24": "明成四智。不離見聞緣。超然登佛地。吾今為",
    "T48n2006_005:0326a01": "汝說。諦信永無迷。莫學馳求者終日說菩提。",
    "T48n2006_005:0326a02": "通曰。四智之義可得聞乎。祖曰。既會三身。便",
    "T48n2006_005:0326a03": "明四智。若離三身。便譚四智。此名有智無",
    "T48n2006_005:0326a04": "身也。即此有智還成無智。復說偈曰。大圓鏡",
    "T48n2006_005:0326a05": "智性清淨(八)平等性智心無病(七)妙觀察智",
    "T48n2006_005:0326a06": "見非功(六)成所作智同圓鏡(五)五八(果)六七",
    "T48n2006_005:0326a07": "(因)果因轉。但用名言無實性(轉名不轉體)。若於轉",
    "T48n2006_005:0326a08": "處不留情。繁興永處那伽定(傳燈)。",
    "T48n2006_005:0326a09": "○ 眼耳鼻舌身意 六根 六塵 六識",
    "T48n2006_005:0326a10": "五識轉成所作智",
    "T48n2006_005:0326a11": "[0326a11] 般若經云。六根六塵成十二處。添六識和合",
    "T48n2006_005:0326a12": "為十八界。起信論云。以四種法熏習義。一淨",
    "T48n2006_005:0326a13": "謂真如。二染謂無明。三妄心謂業識。四妄塵",
    "T48n2006_005:0326a14": "謂六塵。楞嚴云。六識造業。所招惡報從六",
    "T48n2006_005:0326a15": "根出也。華嚴云。眼耳鼻舌身心意諸情根。",
    "T48n2006_005:0326a16": "以此常流轉。而無能轉者。起信又云。三界",
    "T48n2006_005:0326a17": "虛偽惟心所作。離心則無六塵境界也。毘",
    "T48n2006_005:0326a18": "婆沙論問曰。心意識有何差別。答曰。無有差",
    "T48n2006_005:0326a19": "別。即心是意。意即是識。皆同一義。如火灸。",
    "T48n2006_005:0326a20": "亦名焰亦名熾。般若又曰。若如實知自性皆",
    "T48n2006_005:0326a21": "空。是為能學六根六塵六識者也。祖師云。遍",
    "T48n2006_005:0326a22": "現俱該沙界。收攝在一微塵。識者謂之佛",
    "T48n2006_005:0326a23": "性。不識喚作精魂。然雖如是。蹉過者極多。錯",
    "T48n2006_005:0326a24": "會者不少。",
    "T48n2006_005:0326a25": "○ 第七末那識轉平等性智",
    "T48n2006_005:0326a26": "[0326a26] 楞伽云。末那者。此云染污意。恒審思量。故亦",
    "T48n2006_005:0326a27": "名傳送識。佛與大惠謂。廣說有八。略說有",
    "T48n2006_005:0326a28": "二。內現識計為我屬賴耶。外分別事識計為",
    "T48n2006_005:0326a29": "我屬前六識。真即識實性。亦屬賴耶淨分。故",
    "T48n2006_005:0326b01": "有&#x9E81;細者。謂三細六&#x9E81;。&#x9E81;細二識者。皆依無",
    "T48n2006_005:0326b02": "明住地而起。以根本無明。動彼靜心。而起細",
    "T48n2006_005:0326b03": "識。依此細識。轉起&#x9E81;心。以無明為本。依無",
    "T48n2006_005:0326b04": "明為因。生三細不相應心。依境界為緣。生三",
    "T48n2006_005:0326b05": "&#x9E81;相應心。故云。&#x9E81;細二識。各具二因。方得生",
    "T48n2006_005:0326b06": "住。現識者。起信云。不相應心也。依不思議",
    "T48n2006_005:0326b07": "熏故得生。依不思議變故得住。此現識所現",
    "T48n2006_005:0326b08": "境界。動彼心海。起諸事識之浪也。分別事識",
    "T48n2006_005:0326b09": "者。起信云。相應心也。依境界故得生。依海心",
    "T48n2006_005:0326b10": "故得住也。此一識者。皆是無明。熏習真如。",
    "T48n2006_005:0326b11": "成染緣起也。論曰。當知無明能主一切染",
    "T48n2006_005:0326b12": "法。一切染法。皆是不覺相故。諸經要集云。識",
    "T48n2006_005:0326b13": "自下上至臍已上滅者生人中。上至心滅者",
    "T48n2006_005:0326b14": "不失人身。上至頭面滅者生天。至頂滅者永",
    "T48n2006_005:0326b15": "斷輪迴。自上下至腰滅者鬼趣。下至足滅者",
    "T48n2006_005:0326b16": "地獄。論曰。若離妄念。則無一切境界之相。",
    "T48n2006_005:0326b17": "惟一真心矣。",
    "T48n2006_005:0326b18": "○ 八阿賴耶識轉大圓鏡智",
    "T48n2006_005:0326b19": "[0326b19] 宗鏡云。第八識多異熟性故。亦名含藏識。亦",
    "T48n2006_005:0326b20": "名八王子。亦名八解脫。亦名八丈夫。總有四",
    "T48n2006_005:0326b21": "八三十二相。此是果相因智報德。七八二識",
    "T48n2006_005:0326b22": "不相離。解深密經云。此八識能發起前六轉",
    "T48n2006_005:0326b23": "識故。第八識謂前世中。以善不善業為因。招",
    "T48n2006_005:0326b24": "感令生第八異熟心。是果。此阿賴耶者。即是",
    "T48n2006_005:0326b25": "真心。不守自性。隨染淨緣不合而合。能含藏",
    "T48n2006_005:0326b26": "一切真俗境界故。名含藏識。如明鏡不與影",
    "T48n2006_005:0326b27": "象合。而含影象。亦名如來藏識。伽陀云。諸",
    "T48n2006_005:0326b28": "法於藏識。識於法亦爾。更互為因相。亦互為",
    "T48n2006_005:0326b29": "果相。楞伽云。若不著二乘外道諸見。方能如",
    "T48n2006_005:0326c01": "實修行。摧破他論惡見。及舍我執等。能以",
    "T48n2006_005:0326c02": "妙慧。所依識者。即四智轉八識也。入如來自",
    "T48n2006_005:0326c03": "證地者。言與諸佛同得同證也。楞伽經佛語",
    "T48n2006_005:0326c04": "大惠云。然彼諸識不作是念。我等同時展轉",
    "T48n2006_005:0326c05": "為因。而於自心所現境界。分別執著。俱時",
    "T48n2006_005:0326c06": "之起。無差別相。各了自境。注云。彼諸識等。",
    "T48n2006_005:0326c07": "各了自境者。此名八識俱能分別自分境故。",
    "T48n2006_005:0326c08": "不知惟是自心妄現也。謂色是眼識境。乃至",
    "T48n2006_005:0326c09": "賴耶見分。是第七識境。根身種子器界。是藏",
    "T48n2006_005:0326c10": "識境。然此八識。離如來藏。無別自體。以眾生",
    "T48n2006_005:0326c11": "不知故。執為八識之名。諸佛證得之故。能成",
    "T48n2006_005:0326c12": "四智之用。若昧之則八識起執藏之號。七識",
    "T48n2006_005:0326c13": "得染污之名。六識起遍計之情。五識&#x72E5;根塵",
    "T48n2006_005:0326c14": "之相。若了知賴耶。成圓鏡之體。持功德之門。",
    "T48n2006_005:0326c15": "末那為平等之源。一自它之性。第六起觀察",
    "T48n2006_005:0326c16": "之妙。轉正法之輪。五識興所作之功。垂應化",
    "T48n2006_005:0326c17": "之&#x8FF9;。斯則一心匪動。識智自分。不轉其體。但",
    "T48n2006_005:0326c18": "轉其名。不分其理。而分其事。但伏六識不取",
    "T48n2006_005:0326c19": "塵境。故名識滅。是故離心之境。文理俱虛。即",
    "T48n2006_005:0326c20": "識之塵詮量有據。狂心不歇。歇則菩提。垢淨",
    "T48n2006_005:0326c21": "心明。本來是佛。",
    "T48n2006_005:0326c22": "○ 第九阿陀那識",
    "T48n2006_005:0326c23": "[0326c23] 亦名純淨識。合論曰。寄說阿陀那識(此云執持)為",
    "T48n2006_005:0326c24": "第九純淨識。如五六七八等識。常依九識以",
    "T48n2006_005:0326c25": "依止。凡愚不了。妄執為我。如水暴流不離水",
    "T48n2006_005:0326c26": "體。諸波浪等。以水為依。故五六七八識。常以",
    "T48n2006_005:0326c27": "淨識為依。何謂九為淨識。為二乘人久在生",
    "T48n2006_005:0326c28": "死業種六七八識有怖畏故。恐彼難信。方便",
    "T48n2006_005:0326c29": "於生死種外。別立淨識。使令悲智漸漸得生",
    "T48n2006_005:0327a01": "達識成智。深密經頌云。阿陀那識甚微細。",
    "T48n2006_005:0327a02": "一切種子如暴流。我於凡愚不開演。恐彼分",
    "T48n2006_005:0327a03": "別執為我。",
    "T48n2006_005:0327a04": "[0327a04] 按三身四智諸說。採摭經論援據詳明。與",
    "T48n2006_005:0327a05": "溈仰辨識處。大相關係。可資深禪正修者。",
    "T48n2006_005:0327a06": "不蹈旁蹊而行正路。故予有取焉。往往同",
    "T48n2006_005:0327a07": "流之士必謂。吾單傳直指之宗。何藉此為。",
    "T48n2006_005:0327a08": "殊不知。學道者。為心意識之所困苦甚矣。",
    "T48n2006_005:0327a09": "虛明自照。本自無它。境風搖搖。倏然走作。",
    "T48n2006_005:0327a10": "通人達士。猶未免焉。況其下者乎。可無方",
    "T48n2006_005:0327a11": "便觀照之力乎。倘因其披剝之說。破其虛",
    "T48n2006_005:0327a12": "妄。擣其窠窟。即吾受用處。皆大圓鏡智也。",
    "T48n2006_005:0327a13": "精金萬鍜。不再&#x945B;矣。",
    "T48n2006_005:0327a14": "石頭參同契(雪竇著語 新添)",
    "T48n2006_005:0327a15": " 竺土大仙心(誰是能舉)  東西密相付(惜取眉毛)",
    "T48n2006_005:0327a16": " 人根有利鈍(作麼生)  道無南北祖(且&#x6B35;&#x6B35;)",
    "T48n2006_005:0327a17": " 靈源明皎潔(撫掌呵呵)  枝派暗流注(亦未相許)",
    "T48n2006_005:0327a18": " 執事元是迷(展開兩手)  契理亦非悟(拈&#x5374;了也)",
    "T48n2006_005:0327a19": " 門門一切境(捨短從長)  迴互不迴互(以頭換尾)",
    "T48n2006_005:0327a20": " 迴而更相涉(者箇是拄杖子)  不爾依位住(莫錯認定盤星)",
    "T48n2006_005:0327a21": " 色本殊質像(豈便開眸)  聲元異樂苦(還同掩耳)",
    "T48n2006_005:0327a22": " 闇合上中言(心不負人)  明明清濁句(口宜掛壁)",
    "T48n2006_005:0327a23": " 四大性自復(隨所依)  如子得其母(可知也)",
    "T48n2006_005:0327a24": " 火熱風動搖(春&#x6C37;自消)  水濕地堅固(從旦至暮)",
    "T48n2006_005:0327a25": " 眼色耳音聲(海晏河清)  鼻香舌鹹醋(可憑可據)",
    "T48n2006_005:0327a26": " 然於一一法(重報君)  依根葉分布(好明取)",
    "T48n2006_005:0327a27": " 本末須歸宗(唯我能知)  尊卑用其語(不犯之令)",
    "T48n2006_005:0327a28": " 當明中有暗(暗必可明)  勿以暗相遇(明還非&#x89A9;)",
    "T48n2006_005:0327a29": " 當暗中有明(一見三)  勿以明相&#x89A9;(無異說)",
    "T48n2006_005:0327b01": " 明暗各相對(若為分)  比如前後步(不如此)",
    "T48n2006_005:0327b02": " 萬物自有功(旨爾寧止)  當言用及處(縱橫十字)",
    "T48n2006_005:0327b03": " 事存函蓋合(仔細看)  理應箭鋒拄(莫教錯)",
    "T48n2006_005:0327b04": " 承言須會宗(未兆非明)  勿自立規矩(突出難辯)",
    "T48n2006_005:0327b05": " 觸目不會道(又何妨)  運足焉知路(出不惡)",
    "T48n2006_005:0327b06": " 進步非近遠(唱彌高)  迷隔山河故(和彌寡)",
    "T48n2006_005:0327b07": " 謹白參玄人(聞必同歸)  光陰莫虛度(誠哉是言也)",
    "T48n2006_005:0327b08": "[0327b08] 寂音曰。予&#x751E;深考此書。凡四十餘句。而以明",
    "T48n2006_005:0327b09": "暗論者半之。篇首便曰。靈源明皎潔。枝派",
    "T48n2006_005:0327b10": "暗流注。乃知。明暗之意根於此。又曰。暗合",
    "T48n2006_005:0327b11": "上中言。明明清濁句。調達開發之也。至指其",
    "T48n2006_005:0327b12": "宗而示其趣則曰。本末須歸宗。尊卑用其語。",
    "T48n2006_005:0327b13": "故其下廣序明暗之句。奕奕綴聯不已者。非",
    "T48n2006_005:0327b14": "決色法虛誑。乃是明其語耳。洞山悟本得此",
    "T48n2006_005:0327b15": "旨故。有五位偏正之說。至於臨濟之句中玄",
    "T48n2006_005:0327b16": "雲門之隨波逐浪。無異味也。而晚輩承其言。",
    "T48n2006_005:0327b17": "便想像明暗之中有相藏露之地。不亦謬乎。",
    "T48n2006_005:0327b18": "五問",
    "T48n2006_005:0327b19": "[0327b19] 此蓋當時義學之徒。相與造說。誣罔先聖。",
    "T48n2006_005:0327b20": "非毀禪宗。而自聰禪師問達觀&#x9834;和尚。凡",
    "T48n2006_005:0327b21": "五問欲杜邪謬。故辯詳之。",
    "T48n2006_005:0327b22": "[0327b22] 僧自聰問達觀&#x9834;和尚曰。諸經論家多言。西",
    "T48n2006_005:0327b23": "天自迦葉至師子尊者。祖師相傳。至此斷絕。",
    "T48n2006_005:0327b24": "其實如何。答曰。吁如此說者生滅心也。不知",
    "T48n2006_005:0327b25": "為法惜人。螢&#x9B2A;杲日。雀填滄海。枉勞形耳。且",
    "T48n2006_005:0327b26": "二十四祖師子尊者。度婆舍斯多。兼出達磨",
    "T48n2006_005:0327b27": "達。其緣具在唐會稽沙門靈徹序金陵沙",
    "T48n2006_005:0327b28": "門法炬所編寶林傳。并據前魏天竺三藏支",
    "T48n2006_005:0327b29": "疆梁樓續法記。具明師子尊者遇難以前傳",
    "T48n2006_005:0327c01": "衣付法之事。從大迦葉為首。直下血脈。第二",
    "T48n2006_005:0327c02": "十五祖婆舍斯多。二十六祖不如密多。二十",
    "T48n2006_005:0327c03": "七祖般若多羅付菩提達磨。即唐土初祖也。",
    "T48n2006_005:0327c04": "原支疆梁樓三藏來震旦。抵洛陽白馬寺。時",
    "T48n2006_005:0327c05": "即前魏帝道卿公景元二年辛巳歲也。師子",
    "T48n2006_005:0327c06": "入滅方二年矣。以是顯知。經論諸師誣罔後",
    "T48n2006_005:0327c07": "昆。吁哉奈何。問曰。達磨大師。自西天帶楞伽",
    "T48n2006_005:0327c08": "經四卷來是否。答曰非也。好事者為之耳。且",
    "T48n2006_005:0327c09": "達磨單傳心印。不立文字。直指人心見性成",
    "T48n2006_005:0327c10": "佛。豈有四卷經耶。聰曰。寶林傳亦如是說。&#x9834;",
    "T48n2006_005:0327c11": "曰。編修者不暇詳討矣。試為子評之。夫楞",
    "T48n2006_005:0327c12": "伽經三譯。而初譯四卷。乃宋天竺三藏求那",
    "T48n2006_005:0327c13": "跋陀之所譯。次十卷元魏時菩提流支譯。流",
    "T48n2006_005:0327c14": "支與達磨同時。下藥以毒達磨者是也。後",
    "T48n2006_005:0327c15": "七卷唐天后代於闐三藏實叉難陀譯。以此",
    "T48n2006_005:0327c16": "證之。先後虛實可知矣。仰山寂禪師。亦&#x751E;",
    "T48n2006_005:0327c17": "辯此。其事甚明。",
    "T48n2006_005:0327c18": "[0327c18] 問曰。傳法偈無翻譯。暨付法藏傳中無此偈。",
    "T48n2006_005:0327c19": "以致諸家多說無據。願垂至誨。答曰。噫子",
    "T48n2006_005:0327c20": "孫支分是非蜂起。不能根究耳。只如達磨未",
    "T48n2006_005:0327c21": "入此土。已會唐言。何以知之。初見梁武時",
    "T48n2006_005:0327c22": "對問。其事即可知矣。後又二祖可大師。十年",
    "T48n2006_005:0327c23": "侍奉。以至立雪斷臂。志求祖乘至勤誠矣。",
    "T48n2006_005:0327c24": "後達磨告曰。吾有一袈裟。付汝為信。世必有",
    "T48n2006_005:0327c25": "疑者云。吾西天之人。子此土之子。得法實",
    "T48n2006_005:0327c26": "信。汝當以吾言證之。又云。自釋迦聖師至",
    "T48n2006_005:0327c27": "般若多羅。以及於吾。皆傳衣表法。傳法留偈。",
    "T48n2006_005:0327c28": "吾今付汝。偈曰。吾本來茲土。傳法救迷情。一",
    "T48n2006_005:0327c29": "花開五葉結果自然成。因引從上諸祖偈。一",
    "T48n2006_005:0328a01": "一授之。內傳法印以契證心。外付袈裟以定",
    "T48n2006_005:0328a02": "宗旨。以此則知。達磨付二祖決矣。此乃單傳",
    "T48n2006_005:0328a03": "口授。何暇翻譯哉。",
    "T48n2006_005:0328a04": "[0328a04] 問曰。天台尊者一心三觀法門。與祖師意如",
    "T48n2006_005:0328a05": "何。答曰。子若不問吾難以言也。吾&#x751E;見教",
    "T48n2006_005:0328a06": "中云。吾有正法眼藏付囑大迦葉。且不在三",
    "T48n2006_005:0328a07": "乘五教之內。原佛祖之教。皆有傳授。昔聞大",
    "T48n2006_005:0328a08": "師。於藏中得龍樹所造中論。覽至第四卷。破",
    "T48n2006_005:0328a09": "諸法性有定性則無因果等事。如頌曰。因緣",
    "T48n2006_005:0328a10": "所生法。我說即是空。亦名為假名。亦名中道",
    "T48n2006_005:0328a11": "義。次頌云。未曾有一法不從因緣生。是故一",
    "T48n2006_005:0328a12": "切法。無不是空者。繇此述一心三觀。曰空",
    "T48n2006_005:0328a13": "曰假曰中。若據教意。大凡一偈。皆有四句以",
    "T48n2006_005:0328a14": "成其意耳。智者離為三觀似枝蔓。又未詳傳",
    "T48n2006_005:0328a15": "授。因此便言。遠稟龍樹。以樹為祖。近稟思大",
    "T48n2006_005:0328a16": "則可知矣。若間世承稟。吾恐後世必有聰利",
    "T48n2006_005:0328a17": "之人。空看佛經。自稟釋迦。豈其然乎。良繇",
    "T48n2006_005:0328a18": "智者具大福德智慧辯才。累為帝師故。成一",
    "T48n2006_005:0328a19": "家之說。辭博理微。而後世子孫。稱傳祖教。乃",
    "T48n2006_005:0328a20": "番毀師子尊者。親付法與婆舍斯多。以至此",
    "T48n2006_005:0328a21": "土六祖傳衣付法。以為邪解。嗚呼吾若備論。",
    "T48n2006_005:0328a22": "即成是非。子自詳之。",
    "T48n2006_005:0328a23": "[0328a23] 問曰。自達磨至此土。因何諸祖師言教。與",
    "T48n2006_005:0328a24": "西天諸祖洎六祖已上不同。牛頭一宗北秀",
    "T48n2006_005:0328a25": "荷澤。南岳讓青原思。言句漸異。見解差殊。各",
    "T48n2006_005:0328a26": "黨師門互毀盛至。如何得息諍去。答曰。怪哉",
    "T48n2006_005:0328a27": "此問。且祖師來此土。如一樹子就地下種。",
    "T48n2006_005:0328a28": "因緣和合而生芽也。種即達磨并二祖也。枝",
    "T48n2006_005:0328a29": "葉即道副總持道育之徒也。洎二祖為種。三",
    "T48n2006_005:0328b01": "祖為芽。乃至六祖為種。南岳讓為芽也。其牛",
    "T48n2006_005:0328b02": "頭神秀荷澤等。皆枝葉耳。然六祖下枝葉繁",
    "T48n2006_005:0328b03": "茂。生子亦多。其種又逐風土所宜。採取得",
    "T48n2006_005:0328b04": "葉貴葉。得枝貴枝。亦猶樹焉在南為橘。在北",
    "T48n2006_005:0328b05": "為枳。雖形味有變。而根本豈變乎。又類日焉",
    "T48n2006_005:0328b06": "在東為朝。在西為暮。日亦逐方而轉。則輪影",
    "T48n2006_005:0328b07": "也。其空則不轉必矣。得何怪哉。子但了其",
    "T48n2006_005:0328b08": "內心。莫隨其外法。內心者脫其生死。外法者",
    "T48n2006_005:0328b09": "逐其愛惡。愛惡生則去佛祖遠矣。為子等",
    "T48n2006_005:0328b10": "閑籤出正宗及橫枝言句。各於後述其繇",
    "T48n2006_005:0328b11": "序。令學者明其嫡庶者矣。",
    "T48n2006_005:0328b12": "覺夢堂重校五家宗派序",
    "T48n2006_005:0328b13": "[0328b13] 皇朝景德間吳僧道原。集傳燈三十卷。自曹",
    "T48n2006_005:0328b14": "溪下列為兩派。一曰南岳讓。讓出馬大師。一",
    "T48n2006_005:0328b15": "曰青原思。思出石頭遷。自兩派下又分五宗。",
    "T48n2006_005:0328b16": "馬大師出八十四員善知識。內有百丈海。出",
    "T48n2006_005:0328b17": "黃蘗運大溈祐二人。運下出臨濟玄。故號臨濟",
    "T48n2006_005:0328b18": "宗。祐下出大仰寂。故號溈仰宗。八十四人。又",
    "T48n2006_005:0328b19": "有天王悟。悟得龍潭信。信得德山鑒。鑒得雪",
    "T48n2006_005:0328b20": "&#x5CEF;存。存下出雲門宗法眼宗。石頭遷出藥山",
    "T48n2006_005:0328b21": "儼天皇悟二人。悟下得慧真。真得幽閑。閑得",
    "T48n2006_005:0328b22": "文賁。便絕。唯藥山得雲巖晟。晟得洞山价。",
    "T48n2006_005:0328b23": "价得曹山寂。是為曹洞宗。今傳燈&#x5374;收雲門",
    "T48n2006_005:0328b24": "法眼兩宗。歸石頭下誤矣。緣同時道悟有兩",
    "T48n2006_005:0328b25": "人。一曰江陵城西天王寺道悟者渚宮人。崔",
    "T48n2006_005:0328b26": "子玉之後。嗣馬祖。元和十三年四月十三日",
    "T48n2006_005:0328b27": "化。正議大夫丘玄素。撰塔銘。文幾千言。其略",
    "T48n2006_005:0328b28": "云。馬祖祝曰。他日莫離舊處。故還渚宮。一曰",
    "T48n2006_005:0328b29": "江陵城東天皇寺道悟。婺州東陽人。姓張",
    "T48n2006_005:0328c01": "氏。嗣石頭。元和二年丁亥化。律師符載所",
    "T48n2006_005:0328c02": "撰碑。二碑所載。生緣出處甚詳。但緣道原",
    "T48n2006_005:0328c03": "採集傳燈之日。非一一親往討尋。不過宛轉",
    "T48n2006_005:0328c04": "托人捃拾而得。其差誤可知也。自景德至",
    "T48n2006_005:0328c05": "今。天下四海。以傳燈為據。雖列剎據位立宗",
    "T48n2006_005:0328c06": "者。不能略加究辨。唯丞相無盡居士。及呂",
    "T48n2006_005:0328c07": "夏卿二君子。每會議宗門中事。&#x751E;曰。石頭得",
    "T48n2006_005:0328c08": "藥山。山得曹洞一宗。教理行果。言說宛轉且",
    "T48n2006_005:0328c09": "天王道悟下。出個周金剛。呵風罵雨。雖佛",
    "T48n2006_005:0328c10": "祖。不敢嬰其鋒。恐自天皇或有差誤。寂音尊",
    "T48n2006_005:0328c11": "者亦&#x751E;疑之云。道悟似有兩人。無盡後於達",
    "T48n2006_005:0328c12": "觀&#x9834;處。得唐符載所撰天皇道悟塔記。又討",
    "T48n2006_005:0328c13": "得丘玄素所作天王道悟塔記。齎以遍示諸",
    "T48n2006_005:0328c14": "方曰。吾&#x751E;疑。德山洞山。同出石頭下。因甚垂",
    "T48n2006_005:0328c15": "手處死活不同。今以丘符二記證之。朗然明",
    "T48n2006_005:0328c16": "白。方知吾擇法驗人之不謬耳。寂音曰。圭",
    "T48n2006_005:0328c17": "&#x5CEF;答裴相國。宗趣狀列馬祖之嗣六人。首曰",
    "T48n2006_005:0328c18": "江陵道悟。其下注曰。兼稟徑山。今妄以雲門",
    "T48n2006_005:0328c19": "臨濟二宗競者。可發一&#x54B2;。略書梗概以傳明",
    "T48n2006_005:0328c20": "達者。庶知五家之正派如是而已。"
}