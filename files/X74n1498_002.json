{
    "X74n1498_002:0831b11": "法界聖凡水陸大齋普利道場性相通論卷第二",
    "X74n1498_002:0831b13": "淨業行人 咫觀 鄭應房",
    "X74n1498_002:0831b14": "結界[0831b14] (外壇先灑淨。并至內壇。繞外面一&#x5E00;。外壇已拜懺。內壇乃結界)。",
    "X74n1498_002:0831b15": "[0831b15] 第一日。四更。主法二表入壇。",
    "X74n1498_002:0831b16": "[0831b16] (主法舉云)十方法界。諸佛法僧。[0831b16] (二表和云)。常(拜)住(起)三(問訊)寶(鳴磬",
    "X74n1498_002:0831b17": "振鈴)。",
    "X74n1498_002:0831b18": "[0831b18] (正表云)法性湛然。本周法界。甚深無量。路絕言思。為一",
    "X74n1498_002:0831b19": "念之失宗。遂千般之隔妄。敢清意地。寅畏恭欽。開",
    "X74n1498_002:0831b20": "啟道場。聖凡普利。加持密語。復本心源。",
    "X74n1498_002:0831b21": "[0831b21] (助表云)我佛如來。有淨三業真言。謹當宣誦(凡&#x546A;以正表為主。助",
    "X74n1498_002:0831b22": "表和其音。主法隨聲運想)。",
    "X74n1498_002:0831b23": "[0831b23] 唵 薩網婆縛 薩婆達摩 薩網婆縛 述摩含",
    "X74n1498_002:0831b24": "(凡&#x546A;必三遍畢。鳴磬振鈴)",
    "X74n1498_002:0831c01": "[0831c01] (正表云)十大神王承佛&#x52C5;。常於&#x5FA7;界護伽藍。唯茲清淨",
    "X74n1498_002:0831c02": "法王宮。必有神明來宿衛。此日虔興平等供。法音",
    "X74n1498_002:0831c03": "交暢眾無譁。仰憑密語為加持。悅慰神心增勝力。",
    "X74n1498_002:0831c04": "[0831c04] (助表云)我佛如來。有安慰諸神真言。謹當宣誦。",
    "X74n1498_002:0831c05": "[0831c05] 南無三曼&#x8EC3; 沒馱喃 唵 度魯度魯 地尾",
    "X74n1498_002:0831c06": " 娑訶(鳴磬振鈴)",
    "X74n1498_002:0831c07": "[0831c07] (法師想伽藍諸神。咸皆慰喜。承願守護)。",
    "X74n1498_002:0831c08": "[0831c08] (正表云)此香生處。從清淨心。燒之一丸。眾氣皆足。興平",
    "X74n1498_002:0831c09": "等供。法界普熏。密語所加。施心&#x5FA7;滿。[0831c09] (主法上香。問訊)。",
    "X74n1498_002:0831c10": "[0831c10] (助表云)我佛如來。有然香達信真言。謹當宣誦。",
    "X74n1498_002:0831c11": "[0831c11] 唵 什伐[口*栗] 多末尼 阿&#x9262;囉句吒 蘇破囉尼",
    "X74n1498_002:0831c12": "毗迦知 虎吽(鳴磬振鈴)",
    "X74n1498_002:0831c13": "[0831c13] (法師拈香畢。想此香雲。普熏法界三寶之前。通達信心。無不周遍)。",
    "X74n1498_002:0831c14": "[0831c14] (正表云)經典所在。即如來舍利之身(執爐)。道法能宏。必大",
    "X74n1498_002:0831c15": "德僧伽之士(問訊)。唯茲一處。具有三尊。天人常起護",
    "X74n1498_002:0831c16": "持。堂宇固應光潔。今則將開勝會。永異他時。自非",
    "X74n1498_002:0831c17": "結界以加威。豈卜修齋之如式。恪遵至誥。全策奇",
    "X74n1498_002:0831c18": "勳。妙香熏馥於空中。淨水灑清於地上。凡屬方隅",
    "X74n1498_002:0831c19": "之所。悉同城壘之堅。雖密借夫真言。實冥資乎妙",
    "X74n1498_002:0831c20": "觀。將見瓊林風動。玉殿雲披。懸寶&#x8462;於層霄。聳花",
    "X74n1498_002:0831c21": "臺於法座。萬億幢旛而交擁。百千伎樂以駢羅。惟",
    "X74n1498_002:0831c22": "茲淨想之所成。悉入純真之法界。[0831c22] (助表同云)既彰此用。",
    "X74n1498_002:0831c23": "更召諸神。冀肅靜夫壇場。俾驅除夫魔害。",
    "X74n1498_002:0831c24": "[0831c24] (主法執爐。二表同聲請云)一心奉請。如來化現。圓滿神通。大穢跡",
    "X74n1498_002:0832a01": "金剛聖者。并諸眷屬。惟願不違本誓。哀愍有情。臨",
    "X74n1498_002:0832a02": "降道場。護持結界(鳴磬振鈴)。",
    "X74n1498_002:0832a03": "[0832a03] (正表云)我今奉宣本尊真言。(助表同云)唯垂加護。",
    "X74n1498_002:0832a04": "[0832a04] 唵 佛舌屈聿 摩訶&#x9262;囉 很那礙 吻汁吻",
    "X74n1498_002:0832a05": " 醯摩尼 微吉微 摩那棲 唵 斫急那 烏",
    "X74n1498_002:0832a06": "深暮屈聿 吽吽吽 泮泮泮 泮泮娑訶(鳴磬振鈴)",
    "X74n1498_002:0832a07": "[0832a07] (法師想聖者威儀。無量眷屬。降入道場。正中向外而立)。",
    "X74n1498_002:0832a08": "[0832a08] 論曰。此觀想。乃道場之要。捨此則無以為道場矣。",
    "X74n1498_002:0832a09": "精義無存。措施文具。復何益哉。十方開士。同發悲",
    "X74n1498_002:0832a10": "心。化現娑婆。勤修此會。勿令第一義。敗於庸碌之",
    "X74n1498_002:0832a11": "流也。",
    "X74n1498_002:0832a12": "[0832a12] (主法執爐。二表同聲請云)一心奉請。大威德大忿怒。甘露軍荼利",
    "X74n1498_002:0832a13": "等。十大明王。并諸眷屬。惟願不違本誓。哀愍有情。",
    "X74n1498_002:0832a14": "臨降道場。護持結界(鳴磬振鈴)。",
    "X74n1498_002:0832a15": "[0832a15] (助表云)我今奉宣本尊真言。願垂加護。",
    "X74n1498_002:0832a16": "[0832a16] 唵 戶盧戶盧 底瑟吒 盤陀盤陀 阿那阿那",
    "X74n1498_002:0832a17": "阿密哩帝 烏[合*牛](二合)[打-丁+(姊-女)](撥)",
    "X74n1498_002:0832a18": "[0832a18] (法師想聖者威儀。無量眷屬。降入道場。住立左邊)。",
    "X74n1498_002:0832a19": "[0832a19] (主法執爐。二表同聲請云)一心奉請。大梵天王。帝釋天王。護世四",
    "X74n1498_002:0832a20": "王。天龍八部。并諸眷屬。惟願不違本誓。哀愍有情。",
    "X74n1498_002:0832a21": "臨降道場。護持結界(鳴磬振鈴)。",
    "X74n1498_002:0832a22": "[0832a22] (正表云)我今奉宣普召請八部真言。願垂加護。",
    "X74n1498_002:0832a23": "[0832a23] 唵 薩婆提婆那伽 阿那利 娑訶(鳴磬振鈴)",
    "X74n1498_002:0832a24": "[0832a24] (法師想天龍八部。無量眷屬。降入道場。住立右邊)。",
    "X74n1498_002:0832b01": "[0832b01] (主法執爐。二表同聲請云)一心奉請。此一住處。僧伽藍內。護正法",
    "X74n1498_002:0832b02": "者。福德大神。并諸眷屬。惟願不違本誓。哀愍有情。",
    "X74n1498_002:0832b03": "守衛道場。護持結界(鳴磬振鈴)。",
    "X74n1498_002:0832b04": "[0832b04] (助表云)我今奉宣召請真言。惟垂加護。",
    "X74n1498_002:0832b05": "[0832b05] 唵 步布哩 迦哩哆哩 怛他訝多耶(鳴磬振鈴)",
    "X74n1498_002:0832b06": "[0832b06] (法師想。伽藍諸神。至道場門首。住立兩邊)。",
    "X74n1498_002:0832b07": "[0832b07] (正表云)上來召請。已荷光臨。環衛道場。如雲密布。心進",
    "X74n1498_002:0832b08": "勇銳。咸起護持。少緩須臾。奉行結界(鳴磬振鈴)。",
    "X74n1498_002:0832b09": "[0832b09] (法師想。無量金剛。天神八部。并諸眷屬。各嚴兵仗。環列四方。守護道場內外)。",
    "X74n1498_002:0832b10": "[0832b10] (正表云)先結地方界(鳴磬振鈴)。恭白十方三寶眾。明王穢跡",
    "X74n1498_002:0832b11": "眾威神。梵王帝釋四天王。八部天龍咸護念。於此",
    "X74n1498_002:0832b12": "將修平等供。要令其地異常居。仰憑神力為加持。",
    "X74n1498_002:0832b13": "清淨光明同佛剎。",
    "X74n1498_002:0832b14": "[0832b14] (助表云)我今持誦吉利忿怒真言。加持淨水。散灑此地。",
    "X74n1498_002:0832b15": "結地方界。當願此地之下。深百由旬。如淨琉璃。永",
    "X74n1498_002:0832b16": "無垢穢(此&#x546A;須多&#x5FA7;)。",
    "X74n1498_002:0832b17": "[0832b17] 唵 枳里枳里 跋折羅 跋折里 部訥 畔陀",
    "X74n1498_002:0832b18": "畔陀 虎[合*牛](二合)泮(鳴磬振鈴)",
    "X74n1498_002:0832b19": "[0832b19] (二表於誦&#x546A;時。各以兩手。捧一水盃。以水周回灑淨。壇之內外悉遍。乃復位少立。法師隨前言願想)。",
    "X74n1498_002:0832b20": "[0832b20] (正表云)次結方隅界(鳴磬振鈴)。",
    "X74n1498_002:0832b21": "[0832b21] (助表云)我今持誦金剛部心真言。加持淨水。散灑四圍",
    "X74n1498_002:0832b22": "諸方隅界。當願此一道場。周&#x5E00;四方。如金剛城牆。",
    "X74n1498_002:0832b23": "堅固莫犯(此&#x546A;須七遍)。",
    "X74n1498_002:0832b24": "[0832b24] 唵 縛日囉 地勒迦(鳴磬振鈴)",
    "X74n1498_002:0832c01": "[0832c01] (二表於誦&#x546A;時。各以兩手捧一水盃。以水周回。灑&#x5FA7;灑壇內。悉遍。乃復位少立。法師隨前言願想)。",
    "X74n1498_002:0832c02": "[0832c02] (正表云)次結&#x8657;空界(鳴磬振鈴)。",
    "X74n1498_002:0832c03": "[0832c03] (助表云)我今持誦蘇悉帝真言。加持妙香。熏馥空中。結",
    "X74n1498_002:0832c04": "&#x8657;空界。當願此空之上。過百千由旬。香雲普覆。如",
    "X74n1498_002:0832c05": "大寶&#x8462;(此&#x546A;須七遍)。",
    "X74n1498_002:0832c06": "[0832c06] 唵 素悉地 迦履 入縛哩&#x8EC3;難 那牟謨羅&#x8EC3;",
    "X74n1498_002:0832c07": "曳 入縛囉入縛囉 畔陀畔陀 [可*欠](火)羅[可*欠]那",
    "X74n1498_002:0832c08": "虎[合*牛][打-丁+(姊-女)](撥)",
    "X74n1498_002:0832c09": "[0832c09] (二表濃然手爐香。且誦且行。繞道場內外。各一&#x5E00;畢。然後正立壇前。向外立。使熏空中。法師隨前言願想)。",
    "X74n1498_002:0832c10": "[0832c10] (正表云)上來結界。作法已成。上下四方。廣博嚴淨。如諸",
    "X74n1498_002:0832c11": "佛剎。有大光明。堪奉聖人。宜開法會。願諸賢聖。嚴",
    "X74n1498_002:0832c12": "護道場。無使邪魔。有所干犯(鳴磬。振鈴。即將小杯淨水。并入大杯)。",
    "X74n1498_002:0832c13": "[0832c13] (主法上香。正表執手爐云)恭聞聖觀自在。於過去時。始住初地。值",
    "X74n1498_002:0832c14": "千光王靜住如來。為說廣大圓滿無礙大悲心大",
    "X74n1498_002:0832c15": "陀羅尼。令與眾生。作大利益。當知此&#x546A;。猶如妙藥。",
    "X74n1498_002:0832c16": "名阿伽陀。一切諸病。無所不治。是故誦此&#x546A;者。三",
    "X74n1498_002:0832c17": "惡道苦。無所不壞。諸佛國土。無不得生。功德巍巍。",
    "X74n1498_002:0832c18": "莫可稱嘆。我等今日。開建道場。修平等供。先於此",
    "X74n1498_002:0832c19": "地。普召諸神。行結界法。用為嚴淨。是以復於此時。",
    "X74n1498_002:0832c20": "恭請大士。以真言力。重加法水。[0832c20] (助表同念)增益勝用。廣",
    "X74n1498_002:0832c21": "大難思。將使眾生。俱蒙解脫(鳴磬振鈴)。",
    "X74n1498_002:0832c22": "[0832c22] (主法執爐。二表同聲請云)一心奉請。千手千眼。大慈大悲。觀世音",
    "X74n1498_002:0832c23": "自在菩薩摩訶薩(三稱)。惟願不違本誓。哀愍有情。臨",
    "X74n1498_002:0832c24": "降道場。加持淨水(鳴磬振鈴)。",
    "X74n1498_002:0833a01": "[0833a01] (助表云)我今持誦聖觀自在菩薩。所宣廣大圓滿。無礙",
    "X74n1498_002:0833a02": "大悲心大陀羅尼。願垂加護(鳴磬振鈴)。",
    "X74n1498_002:0833a03": "[0833a03] (眾鳴大魚。同聲念)大悲&#x546A;(三遍。至末句娑婆訶。鳴磬。振鈴)。",
    "X74n1498_002:0833a04": "[0833a04] (法師想。大士端處道場。放眉間光。入此水中。以彰勝用)○(此大杯水。要九分滿。以備分作小杯之用)。",
    "X74n1498_002:0833a05": "[0833a05] 論曰。此時大士居中。穢跡金剛何在。當知真靈位",
    "X74n1498_002:0833a06": "業。燈鏡重重。一片輝華。熏凡轉聖。光明決定。不可",
    "X74n1498_002:0833a07": "託之於不思議也。入道場者。當觀第一義。於斯尚",
    "X74n1498_002:0833a08": "滯。第一何存。故不悟六相十[糸-八]。於佛富貴境。必昏",
    "X74n1498_002:0833a09": "然而不識。寶山空手。不亦悲夫。至於以此為名利",
    "X74n1498_002:0833a10": "之壟。則菩提真印亡矣。十方龍天。能無悲愍。況復",
    "X74n1498_002:0833a11": "如來。",
    "X74n1498_002:0833a12": "[0833a12] (法師上香設拜。正表執爐云)恭聞聖觀自在。為諸大眾。乞請釋迦",
    "X74n1498_002:0833a13": "世尊。為說十方剎土。一切毗盧遮那如來。皆同一",
    "X74n1498_002:0833a14": "時。各伸右手。以摩清淨蓮華明王之頂。同說不空",
    "X74n1498_002:0833a15": "大灌頂光真言。若有過去十惡五逆。四重諸罪。聞",
    "X74n1498_002:0833a16": "此二七遍經耳根者。即得解脫。若諸眾生。具造惡",
    "X74n1498_002:0833a17": "業。身壞命終。墮諸惡趣。以此真言。加持土沙。散其",
    "X74n1498_002:0833a18": "身上。及以塔墓。彼諸亡者。應時即得光明及身。除",
    "X74n1498_002:0833a19": "諸惡報。捨所苦身。生極樂國。乃至菩提。永不退墮。",
    "X74n1498_002:0833a20": "我等今者。開建道場。修平等供。先於此地。普召諸",
    "X74n1498_002:0833a21": "神。行結界法。用為嚴淨。今復恭請聖觀自在。以大",
    "X74n1498_002:0833a22": "悲心所說章句。重加法水。增益勝用。復於此時。專",
    "X74n1498_002:0833a23": "誠恭請十方毗盧遮那如來。以灌頂光。加持此水。",
    "X74n1498_002:0833a24": "令使功能。倍復增勝。然後以此最勝法水。&#x5FA7;灑道",
    "X74n1498_002:0833b01": "場。及以內外。是處非處。若根若塵。一灑一霑。光明",
    "X74n1498_002:0833b02": "煥發。當知此地。即為淨土。當知此日。可轉法輪。十",
    "X74n1498_002:0833b03": "方賢聖。無不雲臨。六道&#x7FA3;生。無不奔赴。[0833b03] (助表同念)大開",
    "X74n1498_002:0833b04": "法施。廣度&#x7FA3;迷。罄法界中。咸蒙解脫(鳴磬振鈴)。",
    "X74n1498_002:0833b05": "[0833b05] (主法執爐。二表同聲請云)一心奉請。十方剎土。一切毗盧遮那不",
    "X74n1498_002:0833b06": "空如來(三稱)。唯願不違本誓。哀愍有情。臨降道場。加",
    "X74n1498_002:0833b07": "持&#x546A;水(鳴磬振鈴)。",
    "X74n1498_002:0833b08": "[0833b08] (助表云)我今持誦毗盧遮那如來。所說不空大灌頂光",
    "X74n1498_002:0833b09": "真言。願垂加護(此&#x546A;須七遍)。",
    "X74n1498_002:0833b10": "[0833b10] 唵 [可*欠]暮伽 廢魯者那 摩訶畝陀&#x651E;麼抳 &#x9262;",
    "X74n1498_002:0833b11": "頭摩(二合)入縛(二合)囉 跛囉&#x97C8;&#x8EC3;野[合*牛](表白捧水盂誦&#x546A;。鳴磬。振",
    "X74n1498_002:0833b12": "鈴)",
    "X74n1498_002:0833b13": "[0833b13] (法師想。十方諸佛。環坐道場。共放眉間玉毫光。入此水中。以彰勝用)。",
    "X74n1498_002:0833b14": "[0833b14] 論主頌曰。一念心。十方佛。拈得起來即此物。忽然",
    "X74n1498_002:0833b15": "吹落桃華紅。香雨霏霏不可極。",
    "X74n1498_002:0833b16": "[0833b16] (正表云)上來奉請。諸佛菩薩。明王尊天。各以威神。加被",
    "X74n1498_002:0833b17": "我等。虔誦真言。不違法則。加持淨水。有大力用。我",
    "X74n1498_002:0833b18": "今以此真言淨水。散灑此地。道場內外。中土四方。",
    "X74n1498_002:0833b19": "隨水所至。皆成結界。當願此處道場。香華飲食。承",
    "X74n1498_002:0833b20": "此力故。一一出生。無有限量。行法之人。承此力故。",
    "X74n1498_002:0833b21": "一一根塵。無不清淨。執事之人。承此力故。一一身",
    "X74n1498_002:0833b22": "心。無不光潔。乃至遠及界外。往來之人。身衣不潔。",
    "X74n1498_002:0833b23": "食噉葷辛。或故或誤。&#x8F19;入道場。以&#x546A;力故。化為清",
    "X74n1498_002:0833b24": "淨。一切邪魔。及闡提者。非毀三寶。好作留難。以&#x546A;",
    "X74n1498_002:0833c01": "力故。咸發道心。若讚若謗。皆得為緣。凡聖雙融。方",
    "X74n1498_002:0833c02": "為普利。[0833c02] (助表同念)更憑眾力。同誦真言。散灑法水。周行",
    "X74n1498_002:0833c03": "諸處(鳴磬。振鈴。此時用小杯分水訖。守壇人俟眾出。關柵上鎖。俟眾回。乃開柵門)。",
    "X74n1498_002:0833c04": "[0833c04] (正表云)南無觀世音菩薩(三稱)。大悲&#x546A;不限&#x5FA7;。[0833c04] (二表同問訊。出位。至",
    "X74n1498_002:0833c05": "佛位前。同拈香。各執一小水杯。放少許栴檀於內。隨灑淨。出柵門。一人領路。次提燈。次提旛。次提爐。次小",
    "X74n1498_002:0833c06": "魚引磬。次表白執水。次主法執爐。凡見佛天尊神之位。表白先問訊。主法後問訊。各處一一灑淨訖。仍迴",
    "X74n1498_002:0833c07": "內壇。鳴磬。振鈴)。",
    "X74n1498_002:0833c08": "[0833c08] (正表執爐。舉云)釋迦如來。釋迦如來。道(拜下)場(起立)開(問訊)啟(鳴磬振鈴)。",
    "X74n1498_002:0833c09": "[0833c09] (正表云)歸命十方調御師。演揚清淨微妙法。三乘一乘",
    "X74n1498_002:0833c10": "賢聖僧。願賜慈悲哀攝受。仰祈三寶。不捨慈悲。高",
    "X74n1498_002:0833c11": "處法筵。證明功德。今奉正法。修建法界聖凡。水陸",
    "X74n1498_002:0833c12": "大齋。普利道場。茲當開啟。有意敷宣。三寶光中。希",
    "X74n1498_002:0833c13": "垂朗鑒(跪讀意旨一遍。鳴磬。振鈴。起。三拜)。",
    "X74n1498_002:0833c14": "[0833c14] (主法宣示云)既發大心。同襄勝事。當明宗旨。成就道場。何",
    "X74n1498_002:0833c15": "謂法界。於一真上。映現重重。理事事理。無礙無礙。",
    "X74n1498_002:0833c16": "眾生從此門出。歷千劫而不返。其於本位。不離一",
    "X74n1498_002:0833c17": "絲。大悲開士。諦觀性相。深悟離微。一念光中。炳然",
    "X74n1498_002:0833c18": "齊現。非生非佛。即有即無。理全在智。境全在心。心",
    "X74n1498_002:0833c19": "佛眾生。真平等故。何謂聖凡。佛及菩薩。緣覺聲聞。",
    "X74n1498_002:0833c20": "名為四聖。天人修羅。旁生鬼獄。是名六凡。聖入凡",
    "X74n1498_002:0833c21": "而映作凡。凡入聖而映作聖。如秋水碧。如朝雲紅。",
    "X74n1498_002:0833c22": "於平等中。現別影故。何謂水陸。舉聖凡之依報也。",
    "X74n1498_002:0833c23": "身心為正。世界為依。依處有六。地水火風空木。以",
    "X74n1498_002:0833c24": "水陸二。攝餘四處。聖不可名。住於無住。悲心映現。",
    "X74n1498_002:0834a01": "示有所依。佛眼圓觀。一切聖凡。皆以無所依而為",
    "X74n1498_002:0834a02": "依。以無礙境不妨依故。何謂大齋。天上卯時。人間",
    "X74n1498_002:0834a03": "午時。佛隨人天。食時受供。子前午後。不名為齋。十",
    "X74n1498_002:0834a04": "方如來。皆奉齋法。所以然者。一切眾生。皆依食住。",
    "X74n1498_002:0834a05": "聖人悲愍。影現世間。入種種道場。示受供養。佛既",
    "X74n1498_002:0834a06": "示受。菩薩供興。十方雲集之眾。現等&#x8657;空無盡重",
    "X74n1498_002:0834a07": "重樓閣之雲。妙寶六塵。而為供養。發大心者。以觀",
    "X74n1498_002:0834a08": "力&#x546A;力。信戒進力。於一念中。圓應法界。則無邊全",
    "X74n1498_002:0834a09": "供。盡能普現於一一微塵中。一心不動。眾妙涵輝。",
    "X74n1498_002:0834a10": "寶月琉璃。牟尼珠網。以此超勝。供養聖凡。不遺一",
    "X74n1498_002:0834a11": "夫。圓成法會。而於齋相。事不偏廢。體大相大用大。",
    "X74n1498_002:0834a12": "是為大齋。眾心融一。不辨純陀。應供特尊。豈徒羅",
    "X74n1498_002:0834a13": "漢。十方諸佛。無有涅槃。三世聖凡。同供養故。何謂",
    "X74n1498_002:0834a14": "普利。聖聖交熏。發生妙種。於第一義。首重慈悲。戒",
    "X74n1498_002:0834a15": "相圓明。法光流潤。中間亦有彈偏斥小。歎大褒圓。",
    "X74n1498_002:0834a16": "然而點滴塵毛。皆歸海印。縱橫都罷。平等現前。消",
    "X74n1498_002:0834a17": "落根塵。化為一味。情量既盡。優入真[糸-八]。十鏡交光。",
    "X74n1498_002:0834a18": "不名一德。吉無不利。是真道場。落二落三。非今日",
    "X74n1498_002:0834a19": "事(說畢。大眾出道場。此結界處。天神森布。宜加敬畏。事畢鎖之)。",
    "X74n1498_002:0834a20": "遣使 建旛",
    "X74n1498_002:0834a21": "[0834a21] 第一日五更(使者壇。立於門首。供品具六。二案。一奉空行十牌。一奉天行地行地府十",
    "X74n1498_002:0834a22": "牌。預備一大旛。竿燈具足。上寫水陸道場四字焉)。",
    "X74n1498_002:0834a23": "[0834a23] (主法到。拈香問訊。鳴磬。振鈴)。",
    "X74n1498_002:0834a24": "[0834a24] (正表執爐云)至心歸命。十方法界。諸佛法僧。(眾和)常住三寶",
    "X74n1498_002:0834b01": "(不拜。但問訊。鳴磬。振鈴)。",
    "X74n1498_002:0834b02": "[0834b02] (助表執爐云)香氣初騰。心懷妙達。不居三際。能遍十方。眾",
    "X74n1498_002:0834b03": "生於此而蒙熏。諸佛聞之而加護。將期勝益。再誦",
    "X74n1498_002:0834b04": "密言。",
    "X74n1498_002:0834b05": "[0834b05] (正表云)我佛如來。有然香達信真言。謹當持誦(遂焚香誦云)。",
    "X74n1498_002:0834b06": "[0834b06] 唵 什伐[口*栗] 多摩你 阿&#x9262;囉句吒 蘇破囉尼",
    "X74n1498_002:0834b07": "毗迦知 虎[合*牛](鳴磬振鈴)",
    "X74n1498_002:0834b08": "[0834b08] (法師想。此香雲遍滿法界。一切凡聖。悉皆覺知。生歡喜心)。",
    "X74n1498_002:0834b09": "[0834b09] (正表以分出小杯水。置几上。合掌白云)寶器浺盈。靈源疏瀹。三加秘密。",
    "X74n1498_002:0834b10": "一灑清&#x51C9;。增座上之光嚴。統方隅而淨潔。遠塵離",
    "X74n1498_002:0834b11": "垢。感聖招賢。極一心之光明。含十方之法界。",
    "X74n1498_002:0834b12": "[0834b12] (助表云)我佛如來。有灑淨真言。謹當宣誦。",
    "X74n1498_002:0834b13": "[0834b13] 唵 伐什囉 賒咩耶 [合*牛]癹 悉哩摩呬 娑訶",
    "X74n1498_002:0834b14": "(鳴磬振鈴)",
    "X74n1498_002:0834b15": "[0834b15] (正表灑淨一周。法師想。水所到處。嚴淨光明。即成結界)。",
    "X74n1498_002:0834b16": "[0834b16] (正表云)伏以覺皇憫燄口之徒。初令奉斛。梁帝感神僧",
    "X74n1498_002:0834b17": "之夢。遂致修齋。雖略標水陸之名。實普供聖凡之",
    "X74n1498_002:0834b18": "眾。所謂於三尊則加敬。言&#x7FA3;品則興悲。極上天下",
    "X74n1498_002:0834b19": "地以無遺。何彼界此疆之有閒。凡居異趣。咸示真",
    "X74n1498_002:0834b20": "修。故茲託事於多儀。必使成功於大願。今則仰遵",
    "X74n1498_002:0834b21": "內典。恭按靈科。開勝會以濟迷流。固自專於主者。",
    "X74n1498_002:0834b22": "[0834b22] (助表同念)遍法界而通靈感。實有賴於使乎。爰恪意以",
    "X74n1498_002:0834b23": "奉迎。冀聞呼而即至(鳴磬振鈴)。",
    "X74n1498_002:0834b24": "[0834b24] (主法執爐。二表同聲請云)一心奉請。神通自在。威德難量。十方&#x8657;",
    "X74n1498_002:0834c01": "空。捷疾持符使者。并諸眷屬。惟願不違本誓。哀愍",
    "X74n1498_002:0834c02": "有情。此日今時。光臨法會(鳴磬振鈴)。",
    "X74n1498_002:0834c03": "[0834c03] (主法執爐。二表同聲請云)一心奉請。神通自在。威德難量。此界他",
    "X74n1498_002:0834c04": "方。天行捷疾持符使者。地行捷疾持符使者。地府",
    "X74n1498_002:0834c05": "捷疾持符使者。并諸眷屬。惟願不違本誓。哀愍有",
    "X74n1498_002:0834c06": "情。此日今時。光臨法會(鳴磬振鈴)。",
    "X74n1498_002:0834c07": "[0834c07] 論曰。凡所正度當機之靈。不定在於何處。不定限",
    "X74n1498_002:0834c08": "於一人。故合十餘席下堂。統以十書。交付三使。融",
    "X74n1498_002:0834c09": "通決定。必無舛遺也。",
    "X74n1498_002:0834c10": "[0834c10] (助表云)我佛如來。有召請真言。謹當宣誦。",
    "X74n1498_002:0834c11": "[0834c11] 唵 步布哩 迦哩哆哩 怛他&#x8A90;多耶(鳴磬振鈴)",
    "X74n1498_002:0834c12": "[0834c12] (法師想。使者各與百千眷屬。從空而來。依位而立)。",
    "X74n1498_002:0834c13": "[0834c13] (正表云)雲擁旌旗。風行部曲。彷彿九霄而下。徘徊四座",
    "X74n1498_002:0834c14": "之間。冀暫駐於光儀。將委宣於懇&#x6B35;。恭惟使者。自",
    "X74n1498_002:0834c15": "強不息。得一以神。用之則眾。威而不猛。霜襟默識。",
    "X74n1498_002:0834c16": "既經緯於萬方。玉趾遠騰。載馳驅於億剎。庸謹奉",
    "X74n1498_002:0834c17": "詞之識。矧多專對之才。今則聖凡異念。幽顯殊途。",
    "X74n1498_002:0834c18": "非借使人。何由遍達。故於此際。奉召諸神。諒在聰",
    "X74n1498_002:0834c19": "明。必能知委(鳴磬振鈴)。",
    "X74n1498_002:0834c20": "[0834c20] (助表云)是心作食。全食唯心。&#x8462;由體用不殊。故得卷舒",
    "X74n1498_002:0834c21": "自在。如是則六塵互遍。三德常融。微妙難思。出生",
    "X74n1498_002:0834c22": "無盡。用憑觀法。冥同&#x546A;熏。將善導夫事儀。俾圓成",
    "X74n1498_002:0834c23": "乎法供。我今持誦無量威德自在光明勝妙力陀",
    "X74n1498_002:0834c24": "羅尼。加持法食。悉令周遍。",
    "X74n1498_002:0835a01": "[0835a01] 曩謨薩縛怛他(引)(一) 孽跢縛路(引)枳帝(二) 唵(三) 三&#x9262;囉",
    "X74n1498_002:0835a02": "三&#x9262;囉吽(引)(四)○(眾同誦十四遍。&#x546A;畢。鳴磬振鈴。正表灑淨水於食上)",
    "X74n1498_002:0835a03": "[0835a03] (法師想。此食出生種種妙供。一時奉上。無所乏少)。",
    "X74n1498_002:0835a04": "[0835a04] (正表獻食。白云)妙香芬馥。定水澄清。明智慧燈。具禪悅食。因",
    "X74n1498_002:0835a05": "行之華初發。實相之果已圓。有能如是諦觀。則為",
    "X74n1498_002:0835a06": "以法供養。乃宣密語。用速至神。少賜從容。特垂歆",
    "X74n1498_002:0835a07": "饗。我佛如來。有獻供養真言。謹當宣誦。",
    "X74n1498_002:0835a08": "[0835a08] 唵 &#x8A90;&#x8A90;曩 三婆縛 縛日囉斛(鳴磬振鈴)",
    "X74n1498_002:0835a09": "[0835a09] (法師想。此供獻事。充足現前。諸神歆饗。莫不歡悅)。",
    "X74n1498_002:0835a10": "[0835a10] (主法振鈴。少時。白云)凡聖體同。悟迷心異。今此修齋而致請。或",
    "X74n1498_002:0835a11": "云赴感之不齊。謂三寶諸天之居。固一念而可格。",
    "X74n1498_002:0835a12": "若雜趣旁生之類。有屢呼而不聞。蓋惡業重者。正",
    "X74n1498_002:0835a13": "苦留難。而邪見多者。自為障礙。非賴使人之敏捷。",
    "X74n1498_002:0835a14": "曷通施者之勤劬。必須空靈一際。十方不隔於毫",
    "X74n1498_002:0835a15": "端。能使妙用通神。萬化全周於法界。上上品善法",
    "X74n1498_002:0835a16": "光明。俱時融會。下下根業感拘繫。應念開舒。悉使",
    "X74n1498_002:0835a17": "奔趨。毋令退縮。如是則天人修羅之類。鬼畜泥犁",
    "X74n1498_002:0835a18": "之倫。借一時津濟之功。解億劫輪回之苦。丕崇至",
    "X74n1498_002:0835a19": "化。妙遇良緣。冀善用其聰明。能圓成所付訖。不踰",
    "X74n1498_002:0835a20": "頃刻。&#x5FA7;達緘封。知禮者。運寸心感之而必來。迷文",
    "X74n1498_002:0835a21": "者。命上首呼之而即至。佛國天宮之異處。各謹攸",
    "X74n1498_002:0835a22": "司。人寰地府之殊途。分當其任。昏沈無斷者。勸之",
    "X74n1498_002:0835a23": "以理道。頑鈍不醒者。攝之以威神。盡數而來。無一",
    "X74n1498_002:0835a24": "不至。所有微意。具在疏文。別命披宣。試垂采聽(鳴磬",
    "X74n1498_002:0835b01": "振鈴)。",
    "X74n1498_002:0835b02": "[0835b02] (正表宣上堂疏。助表宣下堂疏。正表宣空行牒。助表宣天行等牒。次第畢)。",
    "X74n1498_002:0835b03": "[0835b03] 論曰。下堂十四。人類亦在請中。人何以請乎。人以",
    "X74n1498_002:0835b04": "何請乎。果能請。何不見其來。果不來。何用空請。以",
    "X74n1498_002:0835b05": "例十剎。一剎然。剎剎皆然。以例七趣。一趣爾。趣趣",
    "X74n1498_002:0835b06": "亦爾。若明此機。可以無憾。不然。空負道場也。",
    "X74n1498_002:0835b07": "[0835b07] (正表云)恭惟使者。內修菩薩行。外現神王身。披金甲而",
    "X74n1498_002:0835b08": "驛路增輝。乘寶馬而鸞鈴振響。不速而疾。有感斯",
    "X74n1498_002:0835b09": "通。威容儼日出之光。神足擬天行之健。幸無廢命。",
    "X74n1498_002:0835b10": "須善為辭。事有煩勞。理當攀送。我佛如來。有奉送",
    "X74n1498_002:0835b11": "真言。謹當宣誦。",
    "X74n1498_002:0835b12": "[0835b12] 唵 麼訝羅 穆羯叉 目(鳴磬振鈴)",
    "X74n1498_002:0835b13": "[0835b13] (正表云)歸依佛。歸依法。歸依僧。歸依佛法僧三寶已竟。",
    "X74n1498_002:0835b14": "上來遣使禮畢。煉疏化財。用助使者雲程。遍周沙",
    "X74n1498_002:0835b15": "界。和南聖眾(鳴磬振鈴)○(焚疏牒牌位。寶定紙緞)。",
    "X74n1498_002:0835b16": "[0835b16] (法師想。使者受命即行。十方世界無不通達)○(對旛處。另設一案。香燭供品全)。",
    "X74n1498_002:0835b17": "[0835b17] (主法至旛案前。一問訊。云)前來遣使禮畢。茲當升揚寶旛。先迎四",
    "X74n1498_002:0835b18": "聖以光臨。次召六凡而赴會(懸旛竟)。",
    "X74n1498_002:0835b19": "[0835b19] (表白云)上來懸旛已竟。無限良因。恩周沙界。和南聖眾。",
    "X74n1498_002:0835b20": "[0835b20] (主法一問訊。轉身至使案前。一問訊。回內壇)。",
    "X74n1498_002:0835b21": "[0835b21] (主法拈香。表白鳴磬。主法三拜)。",
    "X74n1498_002:0835b22": "[0835b22] (表白云)遣使事畢。水陸揚旛。恩周沙界。和南聖眾(問訊。出壇)。"
}