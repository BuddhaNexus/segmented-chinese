{
    "T18n0895a_001:0719a02": "No. 895 [cf. No. 896]",
    "T18n0895a_001:0719a03": "蘇婆呼童子請問經卷上",
    "T18n0895a_001:0719a05": "唐天竺三藏輸波迦羅奉 制譯",
    "T18n0895a_001:0719a06": "律分品第一",
    "T18n0895a_001:0719a07": "[0719a07] 爾時執金剛菩薩大藥叉將。威力難思。光超",
    "T18n0895a_001:0719a08": "千日。一心而住。於大會中。有一童子。名曰蘇",
    "T18n0895a_001:0719a09": "婆呼。大悲淳厚。即從座起。虔誠頂禮執金剛",
    "T18n0895a_001:0719a10": "足已曲躬合掌白言。大威尊者。我今抱疑日",
    "T18n0895a_001:0719a11": "久。欲有少問。唯見聽許。",
    "T18n0895a_001:0719a12": "[0719a12] 爾時執金剛大藥叉將言。汝所疑者。今恣汝",
    "T18n0895a_001:0719a13": "問。我為汝決疑情斷除。蘇婆呼童子曰。我今",
    "T18n0895a_001:0719a14": "恣問尊威聽許。我久疑者。遍觀一切世間出",
    "T18n0895a_001:0719a15": "家在家善男女等。為求出離生死海故。求",
    "T18n0895a_001:0719a16": "覓陀羅尼速成就法。節食持誦專心勤苦。如",
    "T18n0895a_001:0719a17": "是修行仍不成就。唯願尊者分別解說不成",
    "T18n0895a_001:0719a18": "就因緣及成就法。尊威悲光。能除眾生極重",
    "T18n0895a_001:0719a19": "苦源。所演真言。復能破障。菩薩修因。行其六",
    "T18n0895a_001:0719a20": "度。至極等妙。行願不虛。所施言教。皆為眾",
    "T18n0895a_001:0719a21": "生。進趣菩提。何因眾生。持誦真言不復獲果。",
    "T18n0895a_001:0719a22": "尋師所求。真言悉地上中下法。從日至月。",
    "T18n0895a_001:0719a23": "月至經年。從年極至一形。具修苦行晝夜不",
    "T18n0895a_001:0719a24": "闕。亦無&#x52B9;驗。若以依法作不成者。此真言句",
    "T18n0895a_001:0719a25": "不可依也。若須依者。先以行說一無證&#x52B9;。",
    "T18n0895a_001:0719a26": "世尊設教。若能持誦真言。即得智慧得離無",
    "T18n0895a_001:0719a27": "明。無明斷故即寂滅解脫。若如此者。何故不",
    "T18n0895a_001:0719a28": "得悉地果願。應棄真言。當順無明。何須勤",
    "T18n0895a_001:0719a29": "苦持誦真言求於悉地。一切聖人教不妄施。",
    "T18n0895a_001:0719b01": "眾生興心動念舉意求者。菩薩得他心智。滿",
    "T18n0895a_001:0719b02": "眾生願。與第一樂。何故眾生求不滿願。苦者",
    "T18n0895a_001:0719b03": "不獲樂果。令無量眾生墮疑謗中。我聞一切",
    "T18n0895a_001:0719b04": "聖人皆不妄語。所施言教。眾生聞者。依法修",
    "T18n0895a_001:0719b05": "行。即見正道獲報無邊。云何作業而得果耶",
    "T18n0895a_001:0719b06": " 為法不具耶 為不依時節耶 為不得日耶",
    "T18n0895a_001:0719b07": " 為不得月耶 為不得星耶 為不得處所",
    "T18n0895a_001:0719b08": "耶 為處所不淨耶 為供養不具足耶 為",
    "T18n0895a_001:0719b09": "不得同伴耶 為不專心耶 為放逸耶 為",
    "T18n0895a_001:0719b10": "坐多耶 為惛沈耶 為思想多耶 為身不",
    "T18n0895a_001:0719b11": "淨耶 為衣不淨耶 為然燈不是耶 為食",
    "T18n0895a_001:0719b12": "器不如法耶 為花不如法耶 為安食不如",
    "T18n0895a_001:0719b13": "法耶 為酥酪乳不如法耶 為請佛菩薩金",
    "T18n0895a_001:0719b14": "剛天等鬼神等不如法耶 為持誦人犯觸食",
    "T18n0895a_001:0719b15": "耶 為持誦人經過穢處耶 為持誦人共婦",
    "T18n0895a_001:0719b16": "人同床坐臥耶 為持誦人犯食五辛耶",
    "T18n0895a_001:0719b17": " 為持誦人盜佛法僧物耶 為持誦人劫奪一",
    "T18n0895a_001:0719b18": "切眾生并欺孤窮人耶 為不行六度耶 為",
    "T18n0895a_001:0719b19": "不供養佛法僧耶 為不供養一切善知識及",
    "T18n0895a_001:0719b20": "一切眾生耶 為輕賤一切眾生耶 為呼",
    "T18n0895a_001:0719b21": "摩不如法耶 為真言字句有加減耶 為藥",
    "T18n0895a_001:0719b22": "味不周備耶 為器不如法耶 為下香水不",
    "T18n0895a_001:0719b23": "如法耶 為不浴尊像耶 為不經行耶 為",
    "T18n0895a_001:0719b24": "不坐禪耶 為洗手&#x811A;不淨耶 為不嚼楊枝",
    "T18n0895a_001:0719b25": "耶 為漱口不淨耶 為洗淨不如法耶 為",
    "T18n0895a_001:0719b26": "採花不如法耶 為弟子不如法耶 為弟子",
    "T18n0895a_001:0719b27": "師主心有異耶 為弟子不如法辦食耶 為",
    "T18n0895a_001:0719b28": "持誦人觸手污淨食耶 為呼摩時口吹火耶",
    "T18n0895a_001:0719b29": " 為柴不如法耶 為將殘食供養佛耶 為",
    "T18n0895a_001:0719c01": "持誦人為喫殘食耶 為持誦人二時不讀經",
    "T18n0895a_001:0719c02": "耶 為違背師僧耶 為反逆父母耶 為不",
    "T18n0895a_001:0719c03": "受師主教&#x52C5;耶 為持誦人多談世事耶 為",
    "T18n0895a_001:0719c04": "求名利耶 為求名聞耶 為熾然世法作",
    "T18n0895a_001:0719c05": "業耶 為白月作法不如法耶 為黑月作法",
    "T18n0895a_001:0719c06": "不如法耶 為五星失度不作法耶 為日月",
    "T18n0895a_001:0719c07": "薄食不作法耶 為結界不如法耶 為護",
    "T18n0895a_001:0719c08": "身不如法耶 為坐起不如法耶 為出入不",
    "T18n0895a_001:0719c09": "如法耶 為喫食不如法耶 為正食時不想",
    "T18n0895a_001:0719c10": "五部尊神主耶 為不想本部尊主耶 為",
    "T18n0895a_001:0719c11": "大供養時結護。一切諸食器。及飲食等不如",
    "T18n0895a_001:0719c12": "法。為魔得便耶 為入精舍不作開門法耶",
    "T18n0895a_001:0719c13": " 為欲念誦時。為逢黃門共語耶 為是共處",
    "T18n0895a_001:0719c14": "女寡女語耶 為當不擇地坐耶。",
    "T18n0895a_001:0719c15": "[0719c15] 如是等污觸犯事我今都不覺知。何況未來",
    "T18n0895a_001:0719c16": "眾生。曉悟此事。唯願尊者興大悲心。救護",
    "T18n0895a_001:0719c17": "眾生。指授儀則念誦法門。兼作呼摩三種悉",
    "T18n0895a_001:0719c18": "地。速證&#x52B9;驗。令未來眾生。一一依此行。咸昇",
    "T18n0895a_001:0719c19": "解脫。",
    "T18n0895a_001:0719c20": "[0719c20] 爾時執金剛菩薩大藥叉將。當聞蘇婆呼童",
    "T18n0895a_001:0719c21": "子如是問已。須臾自言。善哉善哉童子。愍",
    "T18n0895a_001:0719c22": "念諸眾生。慈悲遍覆。由如月光普照世間。緣",
    "T18n0895a_001:0719c23": "汝此心極大悲故。已超大切諸大菩薩菩提",
    "T18n0895a_001:0719c24": "心。莊嚴法門不求己樂。利益有情能忍大苦。",
    "T18n0895a_001:0719c25": "是故菩薩。見眾生苦菩薩亦苦。見眾生樂菩",
    "T18n0895a_001:0719c26": "薩亦樂。我觀汝心終不為己。利眾生故發如",
    "T18n0895a_001:0719c27": "是問。汝今一心思惟諦受我法。吾當為汝分",
    "T18n0895a_001:0719c28": "別解說。若有持誦一切真言法。先於諸佛深",
    "T18n0895a_001:0719c29": "起敬心。次發無上菩提之心。為度眾生廣發",
    "T18n0895a_001:0720a01": "大願。遠離貪癡憍慢等業。復於三寶深生珍",
    "T18n0895a_001:0720a02": "重。亦應虔誠遵崇大金剛部。當須遠離殺盜",
    "T18n0895a_001:0720a03": "邪婬妄言綺語惡口兩舌。亦不飲酒及以食",
    "T18n0895a_001:0720a04": "肉口雖念誦心意不善常行邪見。以邪見故",
    "T18n0895a_001:0720a05": "變為不善。得雜染果。譬如營田依時節作。",
    "T18n0895a_001:0720a06": "種子若燋終不生芽。愚癡邪見亦復如是。假",
    "T18n0895a_001:0720a07": "使行善終不獲果。是故應當遠離邪見。恒依",
    "T18n0895a_001:0720a08": "正見而不動搖。修行十善增長甚深微妙",
    "T18n0895a_001:0720a09": "之法。若有天龍阿修羅等。及食血肉諸惡鬼",
    "T18n0895a_001:0720a10": "類。遊行世間損害有情。惱持誦人令心散亂。",
    "T18n0895a_001:0720a11": "見正持我妙真言法時。彼等即生恐怖。此",
    "T18n0895a_001:0720a12": "法與彼極相違故。使念誦人令退菩提。欲令",
    "T18n0895a_001:0720a13": "彼等不損傷者。應須入此大三昧耶曼荼",
    "T18n0895a_001:0720a14": "羅。以諸大聖眾及與諸天所居住處。是故名",
    "T18n0895a_001:0720a15": "為大曼荼羅。又復須入作諸事法妙曼荼羅。",
    "T18n0895a_001:0720a16": "又能使諸天神及魔宮等。令調伏者。是故重",
    "T18n0895a_001:0720a17": "更須入最勝明王大曼茶羅。",
    "T18n0895a_001:0720a18": "[0720a18] 又入諸真言大曼荼羅。如上所說妙三昧耶",
    "T18n0895a_001:0720a19": "者。令持誦人得滅罪故。是以應須數入。",
    "T18n0895a_001:0720a20": "[0720a20] 又入諸使者等妙曼荼羅。及餘無量明王妃",
    "T18n0895a_001:0720a21": "等如是。普入福聚諸明所居住處曼荼羅已。",
    "T18n0895a_001:0720a22": "一切諸魔遙見彼人。心懷大怖各自馳散。由",
    "T18n0895a_001:0720a23": "數入諸曼荼羅故。為聖眾加被故。諸魔見此",
    "T18n0895a_001:0720a24": "念誦人。由如金剛自在奮迅所居住處。由",
    "T18n0895a_001:0720a25": "如火聚。並皆馳散。不能為害。世間所說及出",
    "T18n0895a_001:0720a26": "世間諸明真言。速得成就。若不入此大曼荼",
    "T18n0895a_001:0720a27": "羅者。不具慈悲及菩提心。不敬諸佛。歸外餘",
    "T18n0895a_001:0720a28": "天。念持佛法真言者。即當自害。若念誦人。",
    "T18n0895a_001:0720a29": "不辦遍入諸曼荼羅者。於中隨辨一三昧耶。",
    "T18n0895a_001:0720b01": "深心恭敬禮拜灌頂師主。請乞灌頂。得灌頂",
    "T18n0895a_001:0720b02": "已。隨其部中。任作一業。能使一切藥叉龍王。",
    "T18n0895a_001:0720b03": "及諸惡魔毘那夜迦猛害天等。不能惱亂。持",
    "T18n0895a_001:0720b04": "誦人先須持戒。譬如芽種皆依地生。由勤溉",
    "T18n0895a_001:0720b05": "灌令芽生長。世尊所說別解脫法。清淨尸羅",
    "T18n0895a_001:0720b06": "具應修行。若是俗流唯除僧服。自餘律儀悉",
    "T18n0895a_001:0720b07": "皆無差。必須遠離諸雜染法。具行善逝敷演",
    "T18n0895a_001:0720b08": "教門。真言法則亦復如是。念誦人若生疲倦。",
    "T18n0895a_001:0720b09": "應讀大乘經典。",
    "T18n0895a_001:0720b10": "[0720b10] 又欲作滅罪者。向於空閑及清淨處。或以香",
    "T18n0895a_001:0720b11": "泥或用妙砂。印塔以滿十萬。唯多最甚。內",
    "T18n0895a_001:0720b12": "安緣起法身偈。或於舍利塔及尊像前。用塗",
    "T18n0895a_001:0720b13": "香散花燒香然燈。懸幢幡蓋。及以妙音。讚歎",
    "T18n0895a_001:0720b14": "供養諸佛。恒不斷絕。先須得好同伴。若無",
    "T18n0895a_001:0720b15": "同伴得成就者。無有是處。譬如車乘闕其一",
    "T18n0895a_001:0720b16": "輪。假令能善御者。亦不能進。念誦無伴亦復",
    "T18n0895a_001:0720b17": "如是。縱使勤苦作業終亦不成。然彼伴侶須",
    "T18n0895a_001:0720b18": "具智慧。淨潔端嚴族姓生者。勇健無怖能調",
    "T18n0895a_001:0720b19": "諸根。樂捨力者。能忍飢渴寒暑苦惱。不生退",
    "T18n0895a_001:0720b20": "者。樂供養和上闍梨。常懷恩義。於三寶處。",
    "T18n0895a_001:0720b21": "深心恭敬。如是等行人甚難值遇。若具如是",
    "T18n0895a_001:0720b22": "等伴。或一二三四五。唯多更甚。持真言者",
    "T18n0895a_001:0720b23": "畢獲成福。當須覓如是等伴。",
    "T18n0895a_001:0720b24": "蘇婆呼童子請問經分別處所分品第二",
    "T18n0895a_001:0720b25": "[0720b25] 復次蘇婆呼童子。念誦人若求速成就者。應",
    "T18n0895a_001:0720b26": "覓諸佛曾經所住處。或菩薩住處。或緣覺聲",
    "T18n0895a_001:0720b27": "聞所住之處。如是等地。諸天龍等常為供養。",
    "T18n0895a_001:0720b28": "及以衛護。是故念誦人。先洗身心。當具律儀",
    "T18n0895a_001:0720b29": "常應居住如是勝處。若也不遇如是福地。亦",
    "T18n0895a_001:0720c01": "應居止。於大河邊。或近小河及陂沼。有名",
    "T18n0895a_001:0720c02": "花滋茂之地亦得。當離鬧闠。勿與雜居。其水",
    "T18n0895a_001:0720c03": "清流充滿盈溢。無諸水族惡毒蟲者。或居山",
    "T18n0895a_001:0720c04": "間閑淨之處。地生軟草豐足花果。或住山腹",
    "T18n0895a_001:0720c05": "及巖窟中。無諸猛畏毒獸之類。如是等處。皆",
    "T18n0895a_001:0720c06": "應深掘取一肘量淨除所有荊棘瓦礫糠骨毛",
    "T18n0895a_001:0720c07": "髮灰炭鹹鹵及諸蟲窟。乃至深掘如不盡者。",
    "T18n0895a_001:0720c08": "應當棄之更求餘處。得已修治一如前法。所",
    "T18n0895a_001:0720c09": "掘之處填以淨土。於其地上建立精舍。極須",
    "T18n0895a_001:0720c10": "牢固。勿使有暴風入室。泥飾壁孔。勿令有蚤",
    "T18n0895a_001:0720c11": "蟻停住。舍上好蓋莫令漏水。四壁安&#x7A93;極令",
    "T18n0895a_001:0720c12": "明淨。其室安門。東西南北方。唯除南面不",
    "T18n0895a_001:0720c13": "應置門。營造成已。用牛糞塗其室中。隨彼",
    "T18n0895a_001:0720c14": "法事相應之方。安置尊像。其尊容彩畫。或刻",
    "T18n0895a_001:0720c15": "成。以銅金銀。任力所辦皆得供養。其所畫",
    "T18n0895a_001:0720c16": "物。應用白[疊*毛]細軟密緻匠者織成。兩頭存縷",
    "T18n0895a_001:0720c17": "勿令割截。闊幅無髮未曾經用。先須淨洗。復",
    "T18n0895a_001:0720c18": "香水灑。所畫彩色不應和膠。置於新器牛毛",
    "T18n0895a_001:0720c19": "為筆。其畫像人澡浴清淨。應受八戒。日日如",
    "T18n0895a_001:0720c20": "是為受八戒。如法畫像成已。應用塗香燒香",
    "T18n0895a_001:0720c21": "花鬘飲食燈明。安置像前。讚歎禮拜廣供養",
    "T18n0895a_001:0720c22": "已。然後作法。所求速得如意成就。",
    "T18n0895a_001:0720c23": "[0720c23] 復次蘇婆呼童子。念誦人若是俗人。亦應剃",
    "T18n0895a_001:0720c24": "頭唯留頂髮。所著衣服皆須赤色。或著白衣",
    "T18n0895a_001:0720c25": "及以草衣。或著樹皮衣芻摩布衣。須持四種",
    "T18n0895a_001:0720c26": "應器。木鐵瓦匏等&#x9262;極須團圓。細密無缺勿",
    "T18n0895a_001:0720c27": "使破漏。應持此器次第家家乞食。得食足已。",
    "T18n0895a_001:0720c28": "近於清泉之所。以水淨洮。其飯若欲食時。",
    "T18n0895a_001:0720c29": "先出&#x9262;中飯分為五分。一分准擬路行。飢人",
    "T18n0895a_001:0721a01": "來者即是一分施水中眾生。一分施陸地眾",
    "T18n0895a_001:0721a02": "生。一分施七世父母及餓鬼眾生。第五分足",
    "T18n0895a_001:0721a03": "與不足自食。正欲食時。觀此&#x9262;中飯。作不淨",
    "T18n0895a_001:0721a04": "觀。然後食之。但療飢病勿貪美味。食訖了已。",
    "T18n0895a_001:0721a05": "即向河池泉。清淨澡浴漱口以柳木揩齒。出",
    "T18n0895a_001:0721a06": "水著衣。入其精室。禮佛三拜發願畢。即出",
    "T18n0895a_001:0721a07": "淨室。便即經行三五十迴。然後讀大般若波",
    "T18n0895a_001:0721a08": "羅蜜多經。所居之處去村邑不遠。不近眾多",
    "T18n0895a_001:0721a09": "人處。無外道。及豐足飲食。常樂惠施歸信三",
    "T18n0895a_001:0721a10": "寶處安居。勿與外道我慢人家住止。倚",
    "T18n0895a_001:0721a11": "恃豪族。無智人中。劫剝僧利。無慈無悲。口",
    "T18n0895a_001:0721a12": "道行善心懷毒蛇。依傍佛僧專求名利。如是",
    "T18n0895a_001:0721a13": "等人慎勿親近。深敬遠離此等。一分眾生。或",
    "T18n0895a_001:0721a14": "見念誦人尊崇釋教法時。此類眾生心常懷",
    "T18n0895a_001:0721a15": "毒。瞋恚罵詈。未得謂得未證謂證。多求人過。",
    "T18n0895a_001:0721a16": "常伺覓便。興惱亂之心。冀不得伴合。甚是",
    "T18n0895a_001:0721a17": "善哉。能分別善惡。只可時時相見。方便化",
    "T18n0895a_001:0721a18": "彼人。令生道芽。未見即說深妙義味。為善根",
    "T18n0895a_001:0721a19": "未熟故。且為說淺近之義。令漸修行方得入",
    "T18n0895a_001:0721a20": "大。念誦人若是婆羅門種。彼致此難。汝是婆",
    "T18n0895a_001:0721a21": "羅門種。云何持誦釋教真言。汝應自學。及以",
    "T18n0895a_001:0721a22": "教他。自受施他。自祭天神。亦為他祭。如斯六",
    "T18n0895a_001:0721a23": "法。是汝本宗。復應事火及以是王。亦須取",
    "T18n0895a_001:0721a24": "妻生男續種。汝行此法方得解脫。云何持誦",
    "T18n0895a_001:0721a25": "釋教真言。念誦人若是剎利族種。彼致此",
    "T18n0895a_001:0721a26": "難。汝是族姓剎利之種。應須祭祀捨施自學。",
    "T18n0895a_001:0721a27": "如斯三法是汝本宗。復須紹繼摧伏怨敵。汝",
    "T18n0895a_001:0721a28": "行此法方得解脫。如是真言汝不應學。念誦",
    "T18n0895a_001:0721a29": "人若是毘舍之種。彼致此難。汝是毘舍之種。",
    "T18n0895a_001:0721b01": "及雜業下賤之類。興易求利。廣貪他財。返貴",
    "T18n0895a_001:0721b02": "求賤。翻弄斗秤。妄語為業。是汝本宗。云何求",
    "T18n0895a_001:0721b03": "得持誦真言。汝不應學釋教真言。",
    "T18n0895a_001:0721b04": "[0721b04] 念誦人若是輸達囉之種。彼致此難。汝是輸",
    "T18n0895a_001:0721b05": "達囉最下之種。應作農田。常應供養淨行婆",
    "T18n0895a_001:0721b06": "羅門。如是等種種諸難。惱亂行者。欲令退心",
    "T18n0895a_001:0721b07": "者。彼等外道惡人。非直損他。亦及自損。外",
    "T18n0895a_001:0721b08": "道之法。過午時食。修聖道行者與彼不同。是",
    "T18n0895a_001:0721b09": "故不應往過外道家。而行之乞食。若有五辛",
    "T18n0895a_001:0721b10": "酒肉家。修行真言者。假使一劫受飢餓苦。亦",
    "T18n0895a_001:0721b11": "不合於此而食。何以故與旃陀羅居共無異",
    "T18n0895a_001:0721b12": "故。亦不應過往門首。共彼人語。何況食耶。若",
    "T18n0895a_001:0721b13": "食彼食。共彼人何異。不名淨行。亦同旃陀羅。",
    "T18n0895a_001:0721b14": "當須善分別。知行坐住止。甚須作意觀察。然",
    "T18n0895a_001:0721b15": "後方往來去。若論善惡因果之法。有智無智",
    "T18n0895a_001:0721b16": "剎利婆羅門毘舍輸達囉。等無差別。良由世",
    "T18n0895a_001:0721b17": "間妄分別故。假立名字。若能修善當證涅槃。",
    "T18n0895a_001:0721b18": "若不說因果。莫論四姓。一切造罪者。皆入惡",
    "T18n0895a_001:0721b19": "道受苦。非但四姓。",
    "T18n0895a_001:0721b20": "[0721b20] 復次蘇婆呼童子。眾生無始已來垢穢之身。",
    "T18n0895a_001:0721b21": "不由食淨。以身心淨故。斷除惡業修諸善法。",
    "T18n0895a_001:0721b22": "方可獲得身心清淨。譬如有人身患瘡癬。但",
    "T18n0895a_001:0721b23": "念除差。以藥塗之。行人喫食亦復如是。但除",
    "T18n0895a_001:0721b24": "飢渴不樂滋悅。又譬喻云。如有人父子。入大",
    "T18n0895a_001:0721b25": "砂磧。路遙迢遞。飢渴所逼。其人當食子肉。",
    "T18n0895a_001:0721b26": "行者喫食亦復如是。但除飢病勿著其味。觀",
    "T18n0895a_001:0721b27": "前施主持飯來時。心懼慚愧施物難消。當食",
    "T18n0895a_001:0721b28": "此餐如食子肉想。喻如秤物隨重頭下。其物",
    "T18n0895a_001:0721b29": "若輕少。便即頭高。物若均平其秤亦平。念誦",
    "T18n0895a_001:0721c01": "人亦復如是。不得過量。不應極少。譬如朽舍",
    "T18n0895a_001:0721c02": "將欲崩倒。不令壞故。以柱支持。行人喫食亦",
    "T18n0895a_001:0721c03": "復如是。但為存身求覓實果。不貪世間久住",
    "T18n0895a_001:0721c04": "身故而悕食味。譬如車行。當以油塗。為增善",
    "T18n0895a_001:0721c05": "故應須食耶。是故世尊。說如是法。欲界有情",
    "T18n0895a_001:0721c06": "依食而住。行者常須觀察。己身由如芭蕉。所",
    "T18n0895a_001:0721c07": "喫飲食勿貪其味。於四種&#x9262;隨取其一。觀前",
    "T18n0895a_001:0721c08": "四時次第乞食。世尊所說智慧方便。調伏六",
    "T18n0895a_001:0721c09": "根勿令放逸。女人令色巧笑嬌言。性愛矜粧",
    "T18n0895a_001:0721c10": "行步&#x8276;。姿態動男子心迷惑亂。持真言者。",
    "T18n0895a_001:0721c11": "寧以火星流入眼中。失於雙目。盲無所見。不",
    "T18n0895a_001:0721c12": "以亂心觀視女色。分別種種相好美&#x8276;。令念",
    "T18n0895a_001:0721c13": "誦者使無威力。隨緣乞食勿生住著。以正思",
    "T18n0895a_001:0721c14": "惟調伏其心。以牟尼行而入他舍。不擇上中",
    "T18n0895a_001:0721c15": "貧賤之家。又不應入新產婦家。牛馬驢駝&#x732A;",
    "T18n0895a_001:0721c16": "犬羊產皆不應往及眾多人飲酒之處。婬",
    "T18n0895a_001:0721c17": "男婬女伴合放逸之處不應往。眾多小兒戲翫",
    "T18n0895a_001:0721c18": "之處。亦不觀視。於俗家婚禮處。有惡狗家。及",
    "T18n0895a_001:0721c19": "以技兒作音樂處。若久諳朋類。有詐稱好心",
    "T18n0895a_001:0721c20": "我持真言章句。未曾稟承明師。強道我解真",
    "T18n0895a_001:0721c21": "言祕藏好生論端無智人中。我曾聞解。堪與",
    "T18n0895a_001:0721c22": "汝為師。若逢智人所問。如似啞羊。誑他實心",
    "T18n0895a_001:0721c23": "好人。受財物。養活妻兒。心中三毒煩惱癡恚。",
    "T18n0895a_001:0721c24": "我慢高於有頂。道心無一分。詐稱我解佛法。",
    "T18n0895a_001:0721c25": "欺慢三尊。亦欺一切長幼士道類。如此等",
    "T18n0895a_001:0721c26": "人。過愆無邊。略而言之。如上等處。皆不得往",
    "T18n0895a_001:0721c27": "而行乞食。餘處任往。乞得食已。即還本處。以",
    "T18n0895a_001:0721c28": "水洗足。一依前件分食法。供養本尊。一通",
    "T18n0895a_001:0721c29": "無礙。一分自食。餘者水陸過去七代父母及",
    "T18n0895a_001:0722a01": "餓鬼。於前已釋更不具名。依時而食勿犯過",
    "T18n0895a_001:0722a02": "中。日三澡浴知時及節。獻花塗香供養。以香",
    "T18n0895a_001:0722a03": "泥揩手勿以讚歎。莫闕三時。所供養物莫令",
    "T18n0895a_001:0722a04": "污觸。夜三時唯燒香供養。以香泥揩手。勿以",
    "T18n0895a_001:0722a05": "觸手而結手印。念誦之時應坐茅草。若不辦",
    "T18n0895a_001:0722a06": "諸雜供養者。以奉花水亦得。花香者。一切水",
    "T18n0895a_001:0722a07": "生及野澤山間。種種雜花香者。皆充供養行",
    "T18n0895a_001:0722a08": "住坐立通許念誦唯除臥時不許持誦。念誦",
    "T18n0895a_001:0722a09": "已訖。恒思六念。觀察彼等種種功德勿令散",
    "T18n0895a_001:0722a10": "亂。",
    "T18n0895a_001:0722a11": "蘇婆呼童子請問經除障分品第三",
    "T18n0895a_001:0722a12": "[0722a12] 復次蘇婆呼童子。念誦人若起一念。貪瞋癡",
    "T18n0895a_001:0722a13": "等一切煩惱。與心相合者。名為生死煩惱。",
    "T18n0895a_001:0722a14": "若除此心即得清淨。諸佛常讚是法。名為解",
    "T18n0895a_001:0722a15": "脫。譬如淨水必無垢穢。以塵坌故令水渾濁。",
    "T18n0895a_001:0722a16": "性本元淨。以客塵煩惱渾心令濁。真性不現。",
    "T18n0895a_001:0722a17": "若欲令不亂濁者。當取數珠。念誦人守心一",
    "T18n0895a_001:0722a18": "境。數珠有多種。謂活兒子 蓮華子 阿嚧",
    "T18n0895a_001:0722a19": "陀囉阿叉子 水精 赤銅 錫 木&#x69F5;",
    "T18n0895a_001:0722a20": " 琉璃 金銀 鑌鐵 商佉。",
    "T18n0895a_001:0722a21": "[0722a21] 任取一色以為數珠。虔心執持數珠。已念誦",
    "T18n0895a_001:0722a22": "或用右手或左手。應念真言。專心誦持勿令",
    "T18n0895a_001:0722a23": "錯亂。繫心於本尊。或思真言并手印等。由如",
    "T18n0895a_001:0722a24": "入定心勿散亂。調伏諸根端坐尊前。觀想成",
    "T18n0895a_001:0722a25": "已。微動兩脣念持真言。人心逸盪由如風",
    "T18n0895a_001:0722a26": "電獼猴擲樹海波潮浪。諂曲自在耽著諸境。",
    "T18n0895a_001:0722a27": "是故應須攝心不動。持誦真言。若心疲倦惛",
    "T18n0895a_001:0722a28": "沈眠睡。心悶迷錯者。應起經行。或觀四方。或",
    "T18n0895a_001:0722a29": "水灑面令得醒悟。或經行之次無故憶本師",
    "T18n0895a_001:0722b01": "僧。或憶舊亡父母。或憶同學。或想婬心即動",
    "T18n0895a_001:0722b02": "不定。念誦之人即責身心。是身無主。由業流",
    "T18n0895a_001:0722b03": "轉一切諸趣。無所依止。捨此身後復受餘形。",
    "T18n0895a_001:0722b04": "善惡業因由斯不絕。生老病死憂悲苦惱。愛",
    "T18n0895a_001:0722b05": "別離苦求不得苦。怨憎會苦五盛陰苦。隨所",
    "T18n0895a_001:0722b06": "至方終不得免。蚊虻蚤虱蛇蠍辟宮。寒熱飢",
    "T18n0895a_001:0722b07": "渴。如是等苦處處皆有。諸天共同無逃避",
    "T18n0895a_001:0722b08": "路。心欲退轉擬向餘方者。以斯觀門將為對",
    "T18n0895a_001:0722b09": "治。若貪恚盛者。修白骨觀及&#x8196;脹爛壞諸不",
    "T18n0895a_001:0722b10": "淨觀。若瞋火盛作慈悲觀。若無明盛作緣生",
    "T18n0895a_001:0722b11": "觀。有時怨家翻為善友。有時親友翻為怨家。",
    "T18n0895a_001:0722b12": "以平等心。若欲往者。平等復變以為怨家。觀",
    "T18n0895a_001:0722b13": "此親友皆不定相。智者不應妄起戀者。中",
    "T18n0895a_001:0722b14": "間心欲往親友時。以斯法門應須對治。欲念",
    "T18n0895a_001:0722b15": "誦時及行住臥。畢不得與外道婆羅門剎利",
    "T18n0895a_001:0722b16": "毘舍首陀。并黃門童男童女處女寡婦等共",
    "T18n0895a_001:0722b17": "相談論。法事畢已。若欲語時。然後共伴侶談",
    "T18n0895a_001:0722b18": "論善法。若餘雜語者。皆是魔之得便。非是",
    "T18n0895a_001:0722b19": "正論。若[口*弟]唾時當須遠棄。棄已便應澡豆漱",
    "T18n0895a_001:0722b20": "其口。若大小便易並須澡浴。所獻香花然燈",
    "T18n0895a_001:0722b21": "供養。禮拜佛。日夜六時讚歎三寶。常生謙下。",
    "T18n0895a_001:0722b22": "一切眾生興發悲意。作救苦之心。如上精勤",
    "T18n0895a_001:0722b23": "念誦所修功德。皆應迴向無上菩提。譬如眾",
    "T18n0895a_001:0722b24": "流歸趣大海。入彼海已便為一味。迴向菩提",
    "T18n0895a_001:0722b25": "亦復如是。一切功德合集共成佛果。譬如有",
    "T18n0895a_001:0722b26": "人耕田種稻。唯求子實不望[葶-丁+呆]幹。子實成熟",
    "T18n0895a_001:0722b27": "收獲子已。[葶-丁+呆]幹不求而自然得。行者欲獲菩",
    "T18n0895a_001:0722b28": "提種子功德。不為世樂求無上菩提以喻其",
    "T18n0895a_001:0722b29": "實。諸餘世樂。況喻草幹不求自獲。世樂者。天",
    "T18n0895a_001:0722c01": "上人中或二十八天王。或人間作轉輪王王",
    "T18n0895a_001:0722c02": "四天下。若復有人。為求小利請詐往彼。不",
    "T18n0895a_001:0722c03": "應為前人一切退本願。彼前人。宣如是語而",
    "T18n0895a_001:0722c04": "答於彼。待我獲果長壽之身。及獲種種諸餘",
    "T18n0895a_001:0722c05": "資具。以無厭心。當利眾生。滿足所求種種",
    "T18n0895a_001:0722c06": "願已。然後往彼。不須珍重請我往彼。以我薄",
    "T18n0895a_001:0722c07": "福而說諂辭。求他供養以為活命。違背真言",
    "T18n0895a_001:0722c08": "密教。而受邪命。佛無此教我終不順。",
    "T18n0895a_001:0722c09": "[0722c09] 復次蘇婆呼童子。凡持真言者。當須遠離世",
    "T18n0895a_001:0722c10": "間八法以善。翻稱惡名。及以苦樂得利失利",
    "T18n0895a_001:0722c11": "毀謗讚譽。此世八法。能生一切不善法故。",
    "T18n0895a_001:0722c12": "譬如大海不宿死屍。乃至剎那終不住海。念",
    "T18n0895a_001:0722c13": "誦人若起不善思惟。速應遠離。乃至一念勿",
    "T18n0895a_001:0722c14": "使在心。譬如室內然燈燭者。只為防風。以無",
    "T18n0895a_001:0722c15": "風故燈焰轉明。持誦真言。復加勤苦勇猛精",
    "T18n0895a_001:0722c16": "進。令善法增長亦復如是。",
    "T18n0895a_001:0722c17": "[0722c17] 復次蘇婆呼童子。持誦之者。於四威儀常須",
    "T18n0895a_001:0722c18": "作意。勿使身心調戲躁動。失其志節。不得拍",
    "T18n0895a_001:0722c19": "手音樂歌舞婚禮博戲及往觀看。亦不毀謗",
    "T18n0895a_001:0722c20": "在家。及行諂曲言辭。說人長短。非時睡眠無",
    "T18n0895a_001:0722c21": "義談話。尋學文章及諸邪法。瞋恚忿恨慳貪",
    "T18n0895a_001:0722c22": "憍慢。放逸懈怠皆須遠離。亦不飲酒及以食",
    "T18n0895a_001:0722c23": "肉。&#x8471;蒜&#x97EE;韭胡麻蘿蔔。并步底那(此云驢駒蹄)。",
    "T18n0895a_001:0722c24": "[0722c24] 胡麻油等並不應食。亦不喫一切殘食。祭祀鬼神食。并供養食。如上殘食。皆不",
    "T18n0895a_001:0722c25": "應食。若食此等食者不名持真言人。念誦無",
    "T18n0895a_001:0722c26": "驗。",
    "T18n0895a_001:0722c27": "[0722c27] 復次蘇婆呼童子。以勤念誦晝夜不間。呼",
    "T18n0895a_001:0722c28": "召發遣皆須如法。若欲念誦時。敷以茅草於",
    "T18n0895a_001:0722c29": "上坐臥。欲睡之時。先作慈悲喜捨之觀。并於",
    "T18n0895a_001:0723a01": "三寶及舍利塔。深心恭敬以求滅罪。若不作",
    "T18n0895a_001:0723a02": "如是觀行臥者。不名念誦人。如臥死屍。",
    "T18n0895a_001:0723a03": "[0723a03] 復次蘇婆呼童子。念誦人常服三白食。或菜",
    "T18n0895a_001:0723a04": "根果乳酪及酥。大麥麵餅油滓酪漿。相和食",
    "T18n0895a_001:0723a05": "之。種種糜粥亦爾。若欲成就者。麻滓和酪",
    "T18n0895a_001:0723a06": "漿食之。依法作必得證驗。",
    "T18n0895a_001:0723a07": "蘇婆呼童子請問經分別金剛杵及藥證",
    "T18n0895a_001:0723a08": "驗分品第四",
    "T18n0895a_001:0723a09": "[0723a09] 復次蘇婆呼童子。為汝及為未來善男子。發",
    "T18n0895a_001:0723a10": "心念誦祕密真言門者。說持跋折囉。汝當諦",
    "T18n0895a_001:0723a11": "聽聞已。廣為人說。欲作跋折囉者。量長八",
    "T18n0895a_001:0723a12": "指。或長十指。或長十二指。或長十六指。其量",
    "T18n0895a_001:0723a13": "最極長者二十指若欲成就大貴自在。及求",
    "T18n0895a_001:0723a14": "持明悉地者即用金。作跋折囉。",
    "T18n0895a_001:0723a15": "[0723a15] 若求富貴。純用銀。作跋折囉。",
    "T18n0895a_001:0723a16": "[0723a16] 若欲求海龍王者。以熟銅作跋折囉。",
    "T18n0895a_001:0723a17": "[0723a17] 若欲入修羅宮者。用妙砂石作跋折囉。",
    "T18n0895a_001:0723a18": "[0723a18] 若欲通成一切者。以金銀銅和。作跋折囉。",
    "T18n0895a_001:0723a19": "[0723a19] 若欲成就摧藥叉眾者。以鐵作跋折囉。",
    "T18n0895a_001:0723a20": "[0723a20] 若欲得無病及求錢財者。以失利般尼木。或",
    "T18n0895a_001:0723a21": "毘嚕婆木。而作跋折囉。",
    "T18n0895a_001:0723a22": "[0723a22] 若欲療一切病鬼魅所著者。佉他囉木。作跋",
    "T18n0895a_001:0723a23": "折囉。",
    "T18n0895a_001:0723a24": "[0723a24] 若欲成就藥叉女母姊妹法者。用摩度迦木",
    "T18n0895a_001:0723a25": "作跋折囉。",
    "T18n0895a_001:0723a26": "[0723a26] 若欲求滅罪法者。用阿說他木。作跋折囉。",
    "T18n0895a_001:0723a27": "[0723a27] 若欲摧伏怨敵法者。用害人木。作跋折囉。",
    "T18n0895a_001:0723a28": "[0723a28] 若欲降伏極惡怨敵之者。用人骨。作跋折囉。",
    "T18n0895a_001:0723a29": "[0723a29] 若欲成就幻化法者。用水精作跋折囉。",
    "T18n0895a_001:0723b01": "[0723b01] 若欲成就令人相憎者。用苦練木。作跋折",
    "T18n0895a_001:0723b02": "囉。",
    "T18n0895a_001:0723b03": "[0723b03] 若欲成就龍女敬念法者。用龍木作跋折囉。",
    "T18n0895a_001:0723b04": "[0723b04] 若欲成就鬼類令人枯悴&#x9B2A;諍事法者。用毘",
    "T18n0895a_001:0723b05": "梨勒木。作跋折囉。",
    "T18n0895a_001:0723b06": "[0723b06] 若欲成就天龍藥叉乾闥婆阿修羅法者。用",
    "T18n0895a_001:0723b07": "天木作跋折羅。",
    "T18n0895a_001:0723b08": "[0723b08] 若欲成就變形法者。用泥作跋折囉。",
    "T18n0895a_001:0723b09": "[0723b09] 若欲成就起屍法者。用迦談木作跋折囉。",
    "T18n0895a_001:0723b10": "[0723b10] 若欲成就求財法者。用遏迦木作跋折囉。",
    "T18n0895a_001:0723b11": "[0723b11] 或用龍木。或無憂木。皆得用之。",
    "T18n0895a_001:0723b12": "[0723b12] 若欲成就對敵法者。用失唎般尼木作跋折",
    "T18n0895a_001:0723b13": "囉。",
    "T18n0895a_001:0723b14": "[0723b14] 或阿沒羅木。或遏順那木。或柳木。皆得用之。",
    "T18n0895a_001:0723b15": "[0723b15] 若欲求成就意樂諸欲者。用白檀木作跋折",
    "T18n0895a_001:0723b16": "囉。",
    "T18n0895a_001:0723b17": "[0723b17] 或用紫檀木皆得用之。",
    "T18n0895a_001:0723b18": "[0723b18] 如上所說諸色類金剛杵法者。一一皆須而",
    "T18n0895a_001:0723b19": "作五鈷。淨妙端嚴勿使缺減。行者欲念誦",
    "T18n0895a_001:0723b20": "時。以香泥塗。并散上妙好花而供養。發大慈",
    "T18n0895a_001:0723b21": "心。手執金剛杵。念誦真言。法事畢已。復重",
    "T18n0895a_001:0723b22": "供養。上以其杵。置本尊足下。後誦念時亦",
    "T18n0895a_001:0723b23": "復如是。若不執持妙金剛杵。而作念誦者。終",
    "T18n0895a_001:0723b24": "不成就。何以故以鬼神不懼善神不加被。是",
    "T18n0895a_001:0723b25": "故一切法事難得成驗。若不辦造金剛杵者。",
    "T18n0895a_001:0723b26": "亦須應作彼印。然後一心如法念誦。亦得成",
    "T18n0895a_001:0723b27": "就。勿生放逸徒喪功夫。不如別修餘業。",
    "T18n0895a_001:0723b28": "[0723b28] 復次蘇婆呼童子。凡念誦真言成就藥法者。",
    "T18n0895a_001:0723b29": "都有十七種物。",
    "T18n0895a_001:0723c01": "[0723c01] 第一雄黃 第二牛黃 第三雌黃 第四安",
    "T18n0895a_001:0723c02": "善那 第五朱砂 第六咄他香 第七跋折",
    "T18n0895a_001:0723c03": "囉 第八牛酥 第九昌蒲 第十茂拏刈哩",
    "T18n0895a_001:0723c04": "迦 第十一衣裳 第十二鈷叉 第十三鹿",
    "T18n0895a_001:0723c05": "皮 第十四橫刀 第十五&#x7F82;索 第十六鎧",
    "T18n0895a_001:0723c06": "甲 第十七三叉",
    "T18n0895a_001:0723c07": "[0723c07] 如上所說之物。皆具三種成就。假使餘真言",
    "T18n0895a_001:0723c08": "法中。所說成就諸物。皆不離此三種。臨時所",
    "T18n0895a_001:0723c09": "樂事法。任意作之。無不獲剋果者。",
    "T18n0895a_001:0723c10": "[0723c10] 復次蘇婆呼童子。世間有諸障難毘那耶迦。",
    "T18n0895a_001:0723c11": "為覓過故。常求念誦人。便於中好須作意。方",
    "T18n0895a_001:0723c12": "便智慧善分別知。魔黨合有幾部。總而言之。",
    "T18n0895a_001:0723c13": "都有四部。何等為四。",
    "T18n0895a_001:0723c14": " 一者摧壞部  二者野干部",
    "T18n0895a_001:0723c15": " 三者一牙部  四者龍象部",
    "T18n0895a_001:0723c16": "[0723c16] 從此四部。流出無量毘那夜迦眷屬。如後具",
    "T18n0895a_001:0723c17": "列。",
    "T18n0895a_001:0723c18": "[0723c18] 摧壞部主名曰大將其部之中有雜類形狀。",
    "T18n0895a_001:0723c19": "有七阿僧祇以為眷屬。護世四天王所說真",
    "T18n0895a_001:0723c20": "言。有人持誦者。彼類恒作障難。",
    "T18n0895a_001:0723c21": "[0723c21] 野干部主名曰象頭。於其部中。形狀難可具",
    "T18n0895a_001:0723c22": "名有十八俱胝以為眷屬。摩醯首羅天王所",
    "T18n0895a_001:0723c23": "說真言。有持誦者。彼類恒作障難。",
    "T18n0895a_001:0723c24": "[0723c24] 一牙部主名曰嚴髻。其部之中。種種身形面",
    "T18n0895a_001:0723c25": "貌可畏。有一百四十俱胝眷屬。以為隨從。大",
    "T18n0895a_001:0723c26": "梵天王所說真言。憍尸迦日月天王。那羅延",
    "T18n0895a_001:0723c27": "天王諸風天所說真言。有持誦者。彼等雜",
    "T18n0895a_001:0723c28": "類恒作障難。",
    "T18n0895a_001:0723c29": "[0723c29] 龍象部主名曰頂行。於其部內。有種種形。不",
    "T18n0895a_001:0724a01": "可知名。有一俱胝那由他一千波頭摩。以為",
    "T18n0895a_001:0724a02": "眷屬。釋教所說深妙真言。有持誦者。彼等恒",
    "T18n0895a_001:0724a03": "作障難。",
    "T18n0895a_001:0724a04": "[0724a04] 又呵利帝兒名曰愛子。般指迦所說真言持",
    "T18n0895a_001:0724a05": "誦者。彼作障難。",
    "T18n0895a_001:0724a06": "[0724a06] 又摩尼賢將兒名曰滿賢。於摩尼部中所說",
    "T18n0895a_001:0724a07": "真言。有持誦者彼作障難。",
    "T18n0895a_001:0724a08": "[0724a08] 如是諸類毘那夜迦。各各於本部中而作障",
    "T18n0895a_001:0724a09": "難。不樂修道。持真言者不令成就。自變化而",
    "T18n0895a_001:0724a10": "作本真言主。來就念誦人道場中。受於供養。",
    "T18n0895a_001:0724a11": "時明主來見是事已。即&#x5374;還本宮。作如是",
    "T18n0895a_001:0724a12": "念。云何如來許彼誓願。惱亂念誦人。令法",
    "T18n0895a_001:0724a13": "不成。有如是障難。假使梵王及憍尸迦諸天",
    "T18n0895a_001:0724a14": "龍等。不能破彼毘那夜迦障難。念誦人唯堅",
    "T18n0895a_001:0724a15": "心進意。發大誓願。世尊所說有大明真言之",
    "T18n0895a_001:0724a16": "教。我今依法修行。要破此難是故念誦人。遍",
    "T18n0895a_001:0724a17": "數滿已。復應更作成就諸事妙曼荼羅。作此",
    "T18n0895a_001:0724a18": "法已。彼障難者。便即退散無敢停足。",
    "T18n0895a_001:0724a19": "[0724a19] 復次蘇婆呼童子。念誦人不承師訓。持誦真",
    "T18n0895a_001:0724a20": "言供養。及以呼摩。不依法教彼等諸魔。尋得",
    "T18n0895a_001:0724a21": "其便而作障難。令念誦人。心常猶預念念生",
    "T18n0895a_001:0724a22": "疑。為誦此明真言。供誦彼耶。發如是念誦時。",
    "T18n0895a_001:0724a23": "彼亦得便。即多語無義。談世俗事。或說興易。",
    "T18n0895a_001:0724a24": "或說田農或論名利令心散亂。譬如有人。尋",
    "T18n0895a_001:0724a25": "水而行影入水中。形影相逐不相捨離。彼毘",
    "T18n0895a_001:0724a26": "那夜迦等。入念誦人身中。恒不相離亦復如",
    "T18n0895a_001:0724a27": "是。",
    "T18n0895a_001:0724a28": "[0724a28] 復有毘那夜迦。澡浴之時得便入身。或有毘",
    "T18n0895a_001:0724a29": "那夜迦。正念誦時得便入身。有毘那夜迦。",
    "T18n0895a_001:0724b01": "念誦之人正眠臥時得便入身。有毘那夜迦。",
    "T18n0895a_001:0724b02": "正供養時得便入身。譬如日光照火珠而便",
    "T18n0895a_001:0724b03": "火出。毘那夜迦入行者身亦復如是。念誦之",
    "T18n0895a_001:0724b04": "時令心散亂。增長貪癡無明等火。亦復如",
    "T18n0895a_001:0724b05": "是。復有毘那夜迦者。名曰水行。正洗浴時。法",
    "T18n0895a_001:0724b06": "若有闕。彼即得便遂入身中。令念誦人種種",
    "T18n0895a_001:0724b07": "病起。所謂飢渴咳嗽懈怠多睡。四支沈重無",
    "T18n0895a_001:0724b08": "故多瞋。復有毘那夜迦。名曰食香。正獻塗香",
    "T18n0895a_001:0724b09": "時。法若有闕。彼魔入身。即令念誦人遂有病",
    "T18n0895a_001:0724b10": "起。所謂思想憶生緣處。或思餘處。或思寡婦。",
    "T18n0895a_001:0724b11": "而生懈怠。或思舊耽欲之處。休廢道業。或思",
    "T18n0895a_001:0724b12": "舊日廣用財寶。耽酒嗜肉。伴合朝廷分別貴",
    "T18n0895a_001:0724b13": "賤。觀諸色境。好貪美欲而退道心。",
    "T18n0895a_001:0724b14": "[0724b14] 復有毘那夜迦。名曰燈頂。正獻燈火時。法若",
    "T18n0895a_001:0724b15": "有闕得便入身。遂令念誦人種種病起。所謂",
    "T18n0895a_001:0724b16": "心痛壯熱損心。",
    "T18n0895a_001:0724b17": "[0724b17] 復有毘那夜迦。名曰笑香。正獻花之時。法若",
    "T18n0895a_001:0724b18": "有闕彼即得便。遂令念誦人種種障起。所謂",
    "T18n0895a_001:0724b19": "壯熱鼻塞噴啑。眼中淚出支骨酸疼。及與伴",
    "T18n0895a_001:0724b20": "侶相諍離散。復有毘那夜迦。名曰嚴髻。正念",
    "T18n0895a_001:0724b21": "誦人。法若有闕彼即得便。遂令念誦人有諸",
    "T18n0895a_001:0724b22": "病起。所謂壯熱便利不出。諸毘那夜迦入身。",
    "T18n0895a_001:0724b23": "即令心生迷惑。以西為東以南為北。作諸",
    "T18n0895a_001:0724b24": "異相。或即吟詠。或無緣事欲得遊行。心懷異",
    "T18n0895a_001:0724b25": "想有所不決。便起邪見作如是言。或說無有",
    "T18n0895a_001:0724b26": "大威真言。亦無天堂無有善惡。亦無纏縛及",
    "T18n0895a_001:0724b27": "得解脫。說持誦者唐捐其功便生邪見與善",
    "T18n0895a_001:0724b28": "相隔。撥無因果以手斷草及弄土塊。眠時嚙",
    "T18n0895a_001:0724b29": "齒。或起欲想及欲娶妻自愛樂者彼不相愛。",
    "T18n0895a_001:0724c01": "自不樂者彼即愛樂。既不順意臥而不睡。欲",
    "T18n0895a_001:0724c02": "往侵他婦兒。意盧不眠。設若得睡。夢見大",
    "T18n0895a_001:0724c03": "蟲師子虎狼&#x732A;狗所趁。駝驢&#x732B;兒及鬼野干。",
    "T18n0895a_001:0724c04": "鷲鳥鷺鸞鳥及[訓/鳥]胡。或時夢見著故破衣不",
    "T18n0895a_001:0724c05": "淨之人。或時夢見裸形禿髮黑體之人。或夢",
    "T18n0895a_001:0724c06": "見裸形外道。或見枯池及以枯井。或見髑髏",
    "T18n0895a_001:0724c07": "或見骨聚。或見壞棄舍屋宅。或見石&#x78D3;。或見",
    "T18n0895a_001:0724c08": "恐怖惡人手執槍刀及雜器仗。欲來相害。當",
    "T18n0895a_001:0724c09": "見如是惡相。即知彼等毘那夜迦。令作障難。",
    "T18n0895a_001:0724c10": "行者等即用軍茶利忿怒明王真言辟魔印",
    "T18n0895a_001:0724c11": "等。而作護身。如上所說諸魔障難。悉得消滅",
    "T18n0895a_001:0724c12": "不能惱亂。若有念誦彼真言者。諸毘那夜迦",
    "T18n0895a_001:0724c13": "終不得便。",
    "T18n0895a_001:0724c14": "[0724c14] 復次蘇婆呼童子。念誦人欲救著障人。令解",
    "T18n0895a_001:0724c15": "脫者。即應有群牛所居之處。或一樹下或神",
    "T18n0895a_001:0724c16": "廟中。或四衢道或空閑室。或於林間。得如上",
    "T18n0895a_001:0724c17": "諸地。任簡取一所。一如治地法畢已即取",
    "T18n0895a_001:0724c18": "牛糞。和香水塗地乾已。復取香水重塗其地。",
    "T18n0895a_001:0724c19": "然後以五色土下。依曼茶羅。用五色土。其",
    "T18n0895a_001:0724c20": "壇頓方。量闊三肘。安立四門。於中二肘方量",
    "T18n0895a_001:0724c21": "作坑。坑內布以茅草。坑外兩肘。各分位座安",
    "T18n0895a_001:0724c22": "置明王真言主等。於八方各畫本方大神。復",
    "T18n0895a_001:0724c23": "取四口新瓶。不得黑色太燋或生者。盛滿香",
    "T18n0895a_001:0724c24": "水。及以五寶并赤蓮花諸雜草花香者。皆充",
    "T18n0895a_001:0724c25": "供養。果樹嫩枝等。皆插瓶內。以五色線纏繫",
    "T18n0895a_001:0724c26": "瓶項。安於四方。然後應請彼明王等。以諸",
    "T18n0895a_001:0724c27": "供具。而供養之。復以酒肉蘿蔔及以眾多波",
    "T18n0895a_001:0724c28": "羅羅食。供養彼等八方大神。及一切毘那夜",
    "T18n0895a_001:0724c29": "迦。將彼著障之人。令入坑中。面向東坐念誦",
    "T18n0895a_001:0725a01": "人於壇西面。面向東坐。誦真言一百八遍已。",
    "T18n0895a_001:0725a02": "然後取彼所置四角瓶水。還以阿蜜唎囉枳",
    "T18n0895a_001:0725a03": "當伽(此云赤色)明王王。及結唎吉囉明王。并[木*奈]囉",
    "T18n0895a_001:0725a04": "弭良拏明王等真言。持誦數過一百八遍已。",
    "T18n0895a_001:0725a05": "與灌彼頂。如是四瓶次第應灌。作此法已。彼",
    "T18n0895a_001:0725a06": "著障人者。即得解脫。此曼茶囉。非獨能",
    "T18n0895a_001:0725a07": "除一切毘那夜迦。亦能利益官事之人。及女",
    "T18n0895a_001:0725a08": "人難嫁。興易之人不獲資利農營不收子實。",
    "T18n0895a_001:0725a09": "魍魎所著。及患壯熱孩子。鬼魅所著。及吸精",
    "T18n0895a_001:0725a10": "噓鬼得便者。夜臥常見惡夢。&#x764E;病所纏。及有",
    "T18n0895a_001:0725a11": "十種病等。作此曼茶囉。與彼灌頂。諸如色",
    "T18n0895a_001:0725a12": "類。悉皆獲利。所求窺者。並皆滿足。諸餘病",
    "T18n0895a_001:0725a13": "疾亦復能差。又復能消滅無量罪障。"
}