{
    "T46n1913_002:0453a14": "止觀義例卷下",
    "T46n1913_002:0453a16": "天台沙門湛然述",
    "T46n1913_002:0453a17": "◎第六行解相資例者。如分別中總以十義",
    "T46n1913_002:0453a18": "分別十章。於中且約自行化他。則前八自行。",
    "T46n1913_002:0453a19": "於中去果論因則果報為果非今正意。前七",
    "T46n1913_002:0453a20": "為因正明修相。於七因中。前五生解後二為",
    "T46n1913_002:0453a21": "行。分別文中雖以起教取譬。於自起教化他",
    "T46n1913_002:0453a22": "義當於解。越次取文兼化他故。故自行解唯",
    "T46n1913_002:0453a23": "前五章是也。大意雖有行及果報等文。但",
    "T46n1913_002:0453a24": "是示行及果報等。令知始末。非謂即是修行",
    "T46n1913_002:0453a25": "相也。何者。修行俱須二十五法以為方便。",
    "T46n1913_002:0453a26": "十乘十境以為正修。所以者何。若無十境乘",
    "T46n1913_002:0453a27": "則無體。若無十法名壞驢車。故知必須五章",
    "T46n1913_002:0453a28": "以生妙解。於生解中大意則略解始終。自他",
    "T46n1913_002:0453a29": "因果則文略而意寬。次四專在名體則文理",
    "T46n1913_002:0453b01": "俱廣。故以廣解導於行。始使二十五法隨教",
    "T46n1913_002:0453b02": "甄分。會開廢麁。方可得名妙行之首也。是故",
    "T46n1913_002:0453b03": "五章一不可廢。若用此解而修十法。則但釋",
    "T46n1913_002:0453b04": "十法名宗次第。於理自足。而今文中相猶廣",
    "T46n1913_002:0453b05": "者。為鈍根者仍恐不曉觀法次第。故引前解",
    "T46n1913_002:0453b06": "入觀委論。又恐繁文故。於陰入具釋十法九",
    "T46n1913_002:0453b07": "境比知。是故諸文不無旁正。且如十境。只一",
    "T46n1913_002:0453b08": "念心行之地也。一一顯示境相不同行之種",
    "T46n1913_002:0453b09": "也。一一起於十乘觀法行之雨也。一一轉成",
    "T46n1913_002:0453b10": "不思議境行之牙也。一一發心行之幹也。一",
    "T46n1913_002:0453b11": "一安心行之葉也。一一破遍乃至正助行之",
    "T46n1913_002:0453b12": "華也。一一次位以至離愛行之果也。若無六",
    "T46n1913_002:0453b13": "事道樹不端。次第雖爾。若從人說上根即",
    "T46n1913_002:0453b14": "於境種而生於果。故文云。直聞是言病即。除",
    "T46n1913_002:0453b15": "愈為中下根更須後法。是故文云。至長者所",
    "T46n1913_002:0453b16": "為合眾藥。又於十乘一一復須了其文旨。一",
    "T46n1913_002:0453b17": "一皆依不思議寂照止觀。文之髓也。一一",
    "T46n1913_002:0453b18": "乘相生起次第。文之骨也。一一引事助成行",
    "T46n1913_002:0453b19": "相。文之肉也。廣破古舊問答釋疑。文之膚也",
    "T46n1913_002:0453b20": "又釋名等四文兼於膚義。兼於肉意即骨也。",
    "T46n1913_002:0453b21": "意下所詣即是髓也。若無四事法身不成。是",
    "T46n1913_002:0453b22": "故讀者行者須知緩急。無得謬指偏言僻意",
    "T46n1913_002:0453b23": "令行不周。修行之來豈過集解而起方便。行",
    "T46n1913_002:0453b24": "因得果果滿教他。他機我應感應斯息。自他",
    "T46n1913_002:0453b25": "同歸滅理真性。今之一部意唯若是。故此十",
    "T46n1913_002:0453b26": "章攝無不盡。",
    "T46n1913_002:0453b27": "第七喻疑顯正例者。此所學宗同稟一師。文",
    "T46n1913_002:0453b28": "理相承終無異解。忽遇僻者因問異答。事不",
    "T46n1913_002:0453b29": "獲已而徵喻之。問頓教有幾種。答有漸頓及",
    "T46n1913_002:0453c01": "頓頓。喻曰夫講貫之法先觀本文。本文立名",
    "T46n1913_002:0453c02": "不可取異。求異會釋仍須體同。頓頓之名經",
    "T46n1913_002:0453c03": "論不出。一家著述諸部所無。若名體。俱無。修",
    "T46n1913_002:0453c04": "行何託。若以頓頓是圓。如圓圓等此義可爾。",
    "T46n1913_002:0453c05": "既分二頓漸頓為圓。更加頓頓為何所擬問",
    "T46n1913_002:0453c06": "此二位者斷惑何殊。答二位不同。若漸頓者",
    "T46n1913_002:0453c07": "初住已前四住先除。若頓頓者初住已前圓。",
    "T46n1913_002:0453c08": "伏五住登。住已去圓破五住。喻曰。初住已前",
    "T46n1913_002:0453c09": "四住先除。引證屬圓處處皆爾。故圓教四念",
    "T46n1913_002:0453c10": "處云如。冶鐵作器本為成器。非為除垢。麁垢",
    "T46n1913_002:0453c11": "先除非關漸次頓頓。既云登住圓破即顯。住",
    "T46n1913_002:0453c12": "前五住全在。當知此義非別非圓。圓則初住",
    "T46n1913_002:0453c13": "唯破無明。不應入住。五住俱斷別須住前。",
    "T46n1913_002:0453c14": "五住全在。住破四住行破塵沙。登地方破一",
    "T46n1913_002:0453c15": "品無明。故知非別離二別立無教可憑。問",
    "T46n1913_002:0453c16": "二頓修成其相何別。答漸頓觀者空觀先成。",
    "T46n1913_002:0453c17": "頓頓觀者三觀俱證。喻曰。此甚違背一家教",
    "T46n1913_002:0453c18": "文。既云漸圓。是四教中圓。應依六即判此圓",
    "T46n1913_002:0453c19": "位。則不應云空觀先成。何者。五品即是觀行",
    "T46n1913_002:0453c20": "三觀。六根即是相似三觀。初住已去分證",
    "T46n1913_002:0453c21": "三觀。如何乃云空觀先成。又復不識見思先",
    "T46n1913_002:0453c22": "落似位之意。若先成者何名似即頓頓。既云",
    "T46n1913_002:0453c23": "三觀俱證。為是何位。若在初住與漸頓何別。",
    "T46n1913_002:0453c24": "若在住前都無此理若云住前但伏初住俱",
    "T46n1913_002:0453c25": "斷。諸教無文方成邪說。問據何得知有二種",
    "T46n1913_002:0453c26": "頓。答準玄文。八教謂漸頓祕密不定漸又四",
    "T46n1913_002:0453c27": "謂藏通別圓。此四兼前名為八教。漸中既有",
    "T46n1913_002:0453c28": "最後一圓。漸外又復更立一頓。故知前圓但",
    "T46n1913_002:0453c29": "是漸圓。別立一頓即是頓頓。頻將此義以難",
    "T46n1913_002:0454a01": "他人。他無對者唯我獨知。喻曰。依此所判",
    "T46n1913_002:0454a02": "則有多妨。一者不識教名之妨別立一頓。乃",
    "T46n1913_002:0454a03": "是華嚴最初頓部。佛初成道未游諸會。不從",
    "T46n1913_002:0454a04": "漸來直說於大。大部在初故名為頓。部仍兼",
    "T46n1913_002:0454a05": "別不得妙名。豈以兼別之經。翻為頓頓法華",
    "T46n1913_002:0454a06": "獨顯却號漸圓。二者不識漸開之妨。言漸開",
    "T46n1913_002:0454a07": "者。準法華玄。華嚴頓後別為小機不動不降。",
    "T46n1913_002:0454a08": "施於漸教。漸教之初先說三藏。三藏教後彈",
    "T46n1913_002:0454a09": "斥洮汰。方具用四故云開出。故玄文中自鹿",
    "T46n1913_002:0454a10": "苑來至般若會。皆名為漸。豈此漸中有於圓",
    "T46n1913_002:0454a11": "教。便名漸圓。又玄第十漸頓判教。自華嚴來",
    "T46n1913_002:0454a12": "至般若會。皆有漸頓。華嚴圓教與方等般",
    "T46n1913_002:0454a13": "若中圓。圓既不殊。亦應並名為頓頓。何獨華",
    "T46n1913_002:0454a14": "嚴。若方等般若中圓。名漸圓者。則華嚴圓教",
    "T46n1913_002:0454a15": "亦名漸頓何關餘部。三者不識教體之妨。若",
    "T46n1913_002:0454a16": "漸開出四。如開拳為指唯指無拳。合四為漸。",
    "T46n1913_002:0454a17": "如合指為拳唯拳無指。存漸則教唯有四。沒",
    "T46n1913_002:0454a18": "漸則教唯有七。俱存必一邊無體。立八則體",
    "T46n1913_002:0454a19": "陜名寬。四者抑挫法華之妨。近代判教。多",
    "T46n1913_002:0454a20": "以華嚴為根本法輪。以法華為枝末法輪。唯",
    "T46n1913_002:0454a21": "天台大師靈鷲親承大蘇妙悟。自著章疏以",
    "T46n1913_002:0454a22": "十義比之。迹門尚殊本門永異。故玄文中凡",
    "T46n1913_002:0454a23": "諸解釋。皆先約教判則三麁一妙。次約味判",
    "T46n1913_002:0454a24": "則四麁一妙。如何以麁。稱為頓頓。以妙翻",
    "T46n1913_002:0454a25": "作漸圓。五者不識頓名之妨。若從行為名",
    "T46n1913_002:0454a26": "圓只是頓。是故舊題圓頓止觀。若從味立稱",
    "T46n1913_002:0454a27": "則頓異於圓。故判初味云。高山頓說。若將",
    "T46n1913_002:0454a28": "判味兼帶之頓。以斥判教獨顯之圓。一何誤",
    "T46n1913_002:0454a29": "哉。一何誤哉。六者違拒本宗之妨。本師",
    "T46n1913_002:0454b01": "贊為獨妙學者毀為漸圓。抑實揚權有何利",
    "T46n1913_002:0454b02": "益。七者違文背義之妨。經云。已說今說當說。",
    "T46n1913_002:0454b03": "而於其中法華第一華嚴至般若名已說。無",
    "T46n1913_002:0454b04": "量義經名今說。大般涅槃經名當說。依彼",
    "T46n1913_002:0454b05": "所判則已說第一。何關法華。如此獨知聞者",
    "T46n1913_002:0454b06": "掩耳。問從漸開四并前但七何成八教答",
    "T46n1913_002:0454b07": "開出四已仍有一漸。喻四如前。第三妨中足",
    "T46n1913_002:0454b08": "知迷誤。彼既不知漸。從鹿苑以至般若。將",
    "T46n1913_002:0454b09": "何別立一漸教耶。若知鹿苑至般若來。約時",
    "T46n1913_002:0454b10": "名漸終不輒判四教中圓。名為漸圓。豈判法",
    "T46n1913_002:0454b11": "華劣於乳教。問法華經部為是何頓知非",
    "T46n1913_002:0454b12": "頓頓。喻曰。此師非但不識頓漸之名。亦乃",
    "T46n1913_002:0454b13": "不曉結文之意。玄文釋前四味教竟。次以漸",
    "T46n1913_002:0454b14": "等結釋法華云。非頓漸祕密不定。初云。今法",
    "T46n1913_002:0454b15": "華是顯露非祕密。是定非不定。結非祕密不",
    "T46n1913_002:0454b16": "定祕密不定通前四時。次云。是漸頓非漸",
    "T46n1913_002:0454b17": "漸。結非前頓後漸教。言漸頓者。約前四時",
    "T46n1913_002:0454b18": "漸中有頓。頓中有漸。今法華經迹門圓說。與",
    "T46n1913_002:0454b19": "漸頓中其義不殊。但異漸中漸耳。言漸漸",
    "T46n1913_002:0454b20": "者。鹿苑一方等三般若二頓中之漸。即是別",
    "T46n1913_002:0454b21": "教與漸中漸其義不殊。故不須簡頓中之頓。",
    "T46n1913_002:0454b22": "同漸中之頓。亦同法華。是故頓教不須別",
    "T46n1913_002:0454b23": "簡。故玄後文今法華迹門與諸經有同有異。",
    "T46n1913_002:0454b24": "本門與諸經一向異。同者謂諸部中圓。異者",
    "T46n1913_002:0454b25": "謂諸部中兼於三教。不見此意望聲釋義。便",
    "T46n1913_002:0454b26": "謂法華但是漸頓非頓頓也。文中只云非是",
    "T46n1913_002:0454b27": "漸漸。何曾復云不是頓頓。問復何得知法華",
    "T46n1913_002:0454b28": "是漸頓。華嚴是頓頓。答據法華中諸聲聞",
    "T46n1913_002:0454b29": "人從於小來。經歷諸味至法華會。方始開頓。",
    "T46n1913_002:0454c01": "故知法華是漸頓也。華嚴居初不經諸味。故",
    "T46n1913_002:0454c02": "是頓頓。喻曰。今法華圓極頓足。此從於法",
    "T46n1913_002:0454c03": "不從於人。不應聲聞從於漸來。即依聲聞判",
    "T46n1913_002:0454c04": "經為漸。況復聲聞不過五百千二二千。此等",
    "T46n1913_002:0454c05": "但名開權顯實。又有菩薩開顯何獨聲聞。如",
    "T46n1913_002:0454c06": "云菩薩聞是法疑網皆已除等。又下文云。無",
    "T46n1913_002:0454c07": "數諸佛子聞世尊分別說。得法利者大喜充",
    "T46n1913_002:0454c08": "遍身。又有顯本。如分別功德品中三千微塵",
    "T46n1913_002:0454c09": "數。乃至一四天下。又八世界塵數初發菩",
    "T46n1913_002:0454c10": "提心。況下方踊現并妙音東來。嚴王諸營",
    "T46n1913_002:0454c11": "從。文殊所教化。如是諸眾何曾歷四味。應",
    "T46n1913_002:0454c12": "當從此方判經為頓頓。況復法師品現在若",
    "T46n1913_002:0454c13": "滅後。若有聞一句皆與授佛記。華嚴經眾雖",
    "T46n1913_002:0454c14": "不游漸。有二義故不及法華。一帶別。二覆",
    "T46n1913_002:0454c15": "本。豈闕二義便稱頓頓。具二義者稱為漸",
    "T46n1913_002:0454c16": "耶。問亦有菩薩法準聞頓而獨從聲聞判",
    "T46n1913_002:0454c17": "耶。答據多分說。喻曰。如前所引。應以八界及",
    "T46n1913_002:0454c18": "聞一句為多。而反以聲聞為多者。非但玄",
    "T46n1913_002:0454c19": "理不會。亦乃讀文未熟。應知聲聞鈍根菩薩。",
    "T46n1913_002:0454c20": "法華經前機緣未熟。不堪聞頓。更以方等般",
    "T46n1913_002:0454c21": "若調治。方堪來至法華聞頓。是故應判此法",
    "T46n1913_002:0454c22": "華經是開漸顯頓。故名漸頓。人不見之。謂非",
    "T46n1913_002:0454c23": "頓頓。問據何得知漸圓之教。四住先落。答",
    "T46n1913_002:0454c24": "如引仁王長別苦輪。既云別苦。知是漸頓。如",
    "T46n1913_002:0454c25": "引法華六根清淨。云肉眼等。知是頓頓。喻",
    "T46n1913_002:0454c26": "曰。此一家義前後皆引仁王以證法華。法華",
    "T46n1913_002:0454c27": "云。無漏意根。仁王云。長別三界。兩經皆是四",
    "T46n1913_002:0454c28": "住先落。且於界內得無漏名有漏業除。故云",
    "T46n1913_002:0454c29": "長別。當知二處文義本同。如何分擗以證",
    "T46n1913_002:0455a01": "兩頓。問三種止觀中圓頓止觀是何頓耶。答",
    "T46n1913_002:0455a02": "是漸頓。何以得知。如第一卷以三譬喻三",
    "T46n1913_002:0455a03": "止觀。以通者騰空喻於圓頓。至第七卷識通",
    "T46n1913_002:0455a04": "塞中。中即三觀破於神通。神通被破故非頓",
    "T46n1913_002:0455a05": "頓。文云。別則略指三門。大意在一頓。又三止",
    "T46n1913_002:0455a06": "觀竟。又云。今依經更明圓頓。又第五卷安心",
    "T46n1913_002:0455a07": "文末。初約三止觀結數。次又約一心止觀結",
    "T46n1913_002:0455a08": "數。又第一結發心文。先三止觀結。次云。又",
    "T46n1913_002:0455a09": "以一止觀結。此等皆是三止觀外別一頓頓",
    "T46n1913_002:0455a10": "之正文也。喻曰。一往引證似有所憑。子細推",
    "T46n1913_002:0455a11": "求都無所據。何以故。以違文故生多妨故。",
    "T46n1913_002:0455a12": "何者。如破神通及依經。更明文在序中。序",
    "T46n1913_002:0455a13": "是章安所置。說止觀時未有此序。如何預將",
    "T46n1913_002:0455a14": "正文破之。又三觀本傳南嶽。如何弟子反破",
    "T46n1913_002:0455a15": "師宗。乃成逆路伽耶。論又南嶽稟承慧文。",
    "T46n1913_002:0455a16": "龍樹既破師法。觀心論中何須更云歸命祖",
    "T46n1913_002:0455a17": "師。況兩處神通其義各別。序中以頓行者譬",
    "T46n1913_002:0455a18": "通者履空。空無淺深履者階降。空喻頓理",
    "T46n1913_002:0455a19": "履譬行儀。行雖階差仍名圓漸。理無深淺",
    "T46n1913_002:0455a20": "不當偏圓。第七卷中以步馬神通喻橫別三",
    "T46n1913_002:0455a21": "觀。神通即是別相之中。故以中即三觀。破橫",
    "T46n1913_002:0455a22": "別之中。如何不見近文。遠破未生之序。次依",
    "T46n1913_002:0455a23": "經文更明者。前以三喻證三文竟。更依華嚴",
    "T46n1913_002:0455a24": "以證圓文。故云。更明再治定文意在於此。如",
    "T46n1913_002:0455a25": "何見一更字。便於三外立頓頓名。若引華嚴",
    "T46n1913_002:0455a26": "即名頓頓者。玄第十卷亦引華嚴方等般若",
    "T46n1913_002:0455a27": "圓證於頓。華嚴既其非是漸圓。方等般若",
    "T46n1913_002:0455a28": "寧非頓頓。言別則略指三門。大意在一頓",
    "T46n1913_002:0455a29": "者。彼料簡文問略明三種止觀。略與大意",
    "T46n1913_002:0455b01": "名相似同。是故重問云何同異。答中分於通",
    "T46n1913_002:0455b02": "別二意。通則略指只是大意。別則略與大",
    "T46n1913_002:0455b03": "異不同。以不同故略有三種。大意但在三中",
    "T46n1913_002:0455b04": "之一。故文云。漸與不定置而不論。人不見之。",
    "T46n1913_002:0455b05": "便於三外別立頓頓。安心文末。先以次第三",
    "T46n1913_002:0455b06": "觀結數。次以一心結數次第義。當於別一心",
    "T46n1913_002:0455b07": "義當於圓。此圓還同初總安心為結數。故義",
    "T46n1913_002:0455b08": "開三別。次還依本以結一心。不見此意。異說",
    "T46n1913_002:0455b09": "便生。言發心文末一止觀結者。大意五章文",
    "T46n1913_002:0455b10": "相寬總。是故皆以止觀結之。或時唯用一止",
    "T46n1913_002:0455b11": "觀結。如六即文六文皆一。或復唯用三止觀",
    "T46n1913_002:0455b12": "結。如隨自意文末。或時俱用三一結之。如前",
    "T46n1913_002:0455b13": "所引。復闕無結文。如常行等三種三昧。又",
    "T46n1913_002:0455b14": "若俱用三一結者。只是通別不同。何者。一種",
    "T46n1913_002:0455b15": "結云。發菩提心即是觀。邪僻心息即是止。當",
    "T46n1913_002:0455b16": "知三種無不發心邪僻心息。又三種結者亦",
    "T46n1913_002:0455b17": "是通義。以通三故。是故結之。始從三藏終至",
    "T46n1913_002:0455b18": "圓頓。皆悉有於漸頓不定。具如第三偏圓文",
    "T46n1913_002:0455b19": "中及玄文第十判教中。四教是別。三種是",
    "T46n1913_002:0455b20": "通。此第一文。不歷四教一一三結。總以四",
    "T46n1913_002:0455b21": "教共為三結。以三對一三復為別。人不見之。",
    "T46n1913_002:0455b22": "便以又以之言憑茲別立。深不可也。問兩種",
    "T46n1913_002:0455b23": "頓位同異云何。答住前則別登住則同。喻",
    "T46n1913_002:0455b24": "曰。凡列位者皆須準教及以古師。一家立位",
    "T46n1913_002:0455b25": "唯分四別。一期教迹因果顯著。有始有終莫",
    "T46n1913_002:0455b26": "過此四。三藏則四果支佛百劫僧祇。通教則",
    "T46n1913_002:0455b27": "三乘共位及名別義通別圓並立五十二位。",
    "T46n1913_002:0455b28": "但行有賒促斷伏不同。圓依法華更加五品。",
    "T46n1913_002:0455b29": "一家所用諸部咸然。輒不曾聞兩頓之位。已",
    "T46n1913_002:0455c01": "如前破。問何故分別立。二頓耶。答由根利",
    "T46n1913_002:0455c02": "鈍立二不同。喻曰。自昔承稟一圓家教法。",
    "T46n1913_002:0455c03": "不見二頓而分兩根。處處文中但云華嚴兼",
    "T46n1913_002:0455c04": "於利鈍。利則圓教鈍則別人。或一一教中而",
    "T46n1913_002:0455c05": "分三根。或信法二行以分利鈍。是則教教部",
    "T46n1913_002:0455c06": "部無不皆然。來至法華同入一實。無容開會",
    "T46n1913_002:0455c07": "同一根性。仍稱為鈍。覆權隱迹有鈍有利。",
    "T46n1913_002:0455c08": "而名為利。深不可也。問方等中四漸中開",
    "T46n1913_002:0455c09": "四。兩四中圓為何同異。答但是四。教中圓皆",
    "T46n1913_002:0455c10": "是漸圓。喻曰。此師不識漸教之義。是故不知",
    "T46n1913_002:0455c11": "方等只是漸中之一。謂言漸教與方等殊。即",
    "T46n1913_002:0455c12": "便答云。但是四教皆名為漸。若知不別云何",
    "T46n1913_002:0455c13": "便答。但是之言借使法華會前四教中圓。皆",
    "T46n1913_002:0455c14": "名漸圓。法華開權獨顯一圓。何故仍立漸圓",
    "T46n1913_002:0455c15": "之稱。若爾但識四教從漸之言。不了法華開",
    "T46n1913_002:0455c16": "廢等意。因茲暗立漸頓之言。問涅槃中圓復",
    "T46n1913_002:0455c17": "何差別。答亦是漸圓。喻曰。若如所判。始自鹿",
    "T46n1913_002:0455c18": "苑終至涅槃。一概漸圓。玄文何故若破光宅。",
    "T46n1913_002:0455c19": "光宅仍以法華異昔。引昔通謾尚乃破之。此",
    "T46n1913_002:0455c20": "師稟受山門。翻更不如光宅。應云涅槃雖四",
    "T46n1913_002:0455c21": "前三知圓。方等雖四三不入實。漸中開四不",
    "T46n1913_002:0455c22": "殊方等。諸文盛說何足復疑。依彼所論涅",
    "T46n1913_002:0455c23": "槃圓伊便成無用。復有一行乃是徒設。問",
    "T46n1913_002:0455c24": "涅槃四教俱入圓不。答有不入者。十仙外道",
    "T46n1913_002:0455c25": "即是其流。喻曰。徒聞涅槃入實之言。不曉捃",
    "T46n1913_002:0455c26": "拾得入之意。若十仙不入三修豈聞。初後俱",
    "T46n1913_002:0455c27": "無。中間寧入。十仙不入。世尊何故為其說",
    "T46n1913_002:0455c28": "常。破云。汝外道中因雖是常而果無常。我佛",
    "T46n1913_002:0455c29": "法中因是無常而果是常。乃至陳如色常受",
    "T46n1913_002:0456a01": "想行識常。餘諸外道大意皆爾。如何謬判以",
    "T46n1913_002:0456a02": "為無常。易見之文尚謬。況復難見耶。問止",
    "T46n1913_002:0456a03": "觀第一卷後多種譬文。如迦陵頻伽聲。擣萬",
    "T46n1913_002:0456a04": "種為丸。在大海浴。阿伽陀藥等為喻何頓。",
    "T46n1913_002:0456a05": "答並是漸頓。何以故。猶在[穀禾+卵]中。萬種須擣。須",
    "T46n1913_002:0456a06": "待諸水入於大海。合諸藥為阿伽陀。故是",
    "T46n1913_002:0456a07": "漸頓。若不出[穀禾+卵]。諸水是海。不擣萬種。不合為",
    "T46n1913_002:0456a08": "藥。任運自具方是頓頓。喻曰。此中二失。一者",
    "T46n1913_002:0456a09": "不曉喻旨。二者違於自言。不曉喻者。夫言喻",
    "T46n1913_002:0456a10": "者但約少分。故大經云。不可以喻喻真解脫。",
    "T46n1913_002:0456a11": "如雪山類象。豈可求其尾牙。舉扇喻月。豈",
    "T46n1913_002:0456a12": "可求其光挂。況本文意。意在一法。具是諸",
    "T46n1913_002:0456a13": "法。取現見者以之為喻。未入海諸水不具。",
    "T46n1913_002:0456a14": "未擣為丸眾氣不足。自餘諸鳥[穀禾+卵]中不鳴。餘",
    "T46n1913_002:0456a15": "藥雖合治病不遍。故用此等以為頓喻。如何",
    "T46n1913_002:0456a16": "破喻而為漸圓。養子不肖過而難他喻。即其",
    "T46n1913_002:0456a17": "事也。二違自言者。自立大意以為頓頓。此等",
    "T46n1913_002:0456a18": "喻文皆在大意。如何自斥以為漸圓。問第一",
    "T46n1913_002:0456a19": "卷中實非父子兩謂路人。此喻何等。答實非",
    "T46n1913_002:0456a20": "骨肉是前兩教。兩謂路人是後兩教。喻曰。此",
    "T46n1913_002:0456a21": "深不見文中喻意。文以界內界外各有一理。",
    "T46n1913_002:0456a22": "理各兩教以為能詮。並用四諦以為迷解文",
    "T46n1913_002:0456a23": "中自合。瞋以譬集。打譬苦。若兩謂父子瞋",
    "T46n1913_002:0456a24": "打薄者。以譬直教。兩謂路人瞋打厚者以",
    "T46n1913_002:0456a25": "喻紆迴。此謂道諦智解不同。故使滅諦即",
    "T46n1913_002:0456a26": "離亦別。若即解者苦集即理。如路人為父子。",
    "T46n1913_002:0456a27": "若離解者苦集異理。如父子為路人。當知實",
    "T46n1913_002:0456a28": "非骨肉兩謂路人。但約拙教一離義爾。亦闕",
    "T46n1913_002:0456a29": "分判界內外。是何等拙而便跨節以為四教。",
    "T46n1913_002:0456b01": "具如止觀記中釋。問漸之與別為同為異。答",
    "T46n1913_002:0456b02": "此二不同。漸則開四。別不開四。喻曰。既其不",
    "T46n1913_002:0456b03": "識漸教開四。徒與別教辨異何益。今言漸別",
    "T46n1913_002:0456b04": "皆應開四者兩文不同。漸教開四已如前說。",
    "T46n1913_002:0456b05": "別開四者具如別教四弘之中。約四諦境皆",
    "T46n1913_002:0456b06": "歷四教。但須委知開四所以。然於別人。自",
    "T46n1913_002:0456b07": "行化他未必全立四教之名。但云界內界外",
    "T46n1913_002:0456b08": "曲直巧拙。自行則次第竪入。化他則隨緣橫",
    "T46n1913_002:0456b09": "被。被機雖橫行終成竪。自行雖竪遍學成橫。",
    "T46n1913_002:0456b10": "如初入空偏用析體。以破見思。仍是偏用一",
    "T46n1913_002:0456b11": "門自行。若至十行為利他故。方始遍習析體",
    "T46n1913_002:0456b12": "八門。及以無量無作八門。爾時所習乃得名",
    "T46n1913_002:0456b13": "橫。是則自他四教義足。讀文不委義理輕",
    "T46n1913_002:0456b14": "疏。而便謬判別不開四。問商略之文為是",
    "T46n1913_002:0456b15": "何處。答挹流尋源已下文是。喻曰。此亦二",
    "T46n1913_002:0456b16": "失。一者不曉新舊文意。二者商略謬判祖承。",
    "T46n1913_002:0456b17": "初不曉文意者。舊文十章前五是序後五是",
    "T46n1913_002:0456b18": "正。故舊本初云。竊念述聞共為十章。商略等",
    "T46n1913_002:0456b19": "五名為竊念。己之私竊念興序故。開章等",
    "T46n1913_002:0456b20": "五名為述聞。述已親從法會聞故。再治改者。",
    "T46n1913_002:0456b21": "良以。竊念不應連接。述聞為十故廢商略。五",
    "T46n1913_002:0456b22": "章之名章名雖廢仍存其文。述聞五章次第",
    "T46n1913_002:0456b23": "雖在。亦沒章名。新移商略之文以為引證",
    "T46n1913_002:0456b24": "之例。首加止觀等字用為通序。則以挹流等",
    "T46n1913_002:0456b25": "文用擬別序。人不見之。便為亂說空張。舊本",
    "T46n1913_002:0456b26": "商略以消別序。新文柰何商略之文復彰祖",
    "T46n1913_002:0456b27": "承之後。甚不可也。問挹流已下正當舊本祖",
    "T46n1913_002:0456b28": "承之文。如何將為商略文耶。答正是商略有",
    "T46n1913_002:0456b29": "師無師。故云商略。喻曰。舊釋商略云。略述",
    "T46n1913_002:0456c01": "佛經粗彰圓意。故云商略。即引華嚴了達賢",
    "T46n1913_002:0456c02": "首聞圓等文。今乃判他祖承之文。而為商",
    "T46n1913_002:0456c03": "略有師無師。既將祖承以為商略。祖承儻更",
    "T46n1913_002:0456c04": "指後辨差。從始至終重重妄說。問有情心",
    "T46n1913_002:0456c05": "法并有情之色。及外依報。此之三法頓及頓",
    "T46n1913_002:0456c06": "頓起觀何殊。答頓頓隨觀即具諸法。漸頓心",
    "T46n1913_002:0456c07": "具餘□則無。喻曰。據此答文却用漸圓為頓",
    "T46n1913_002:0456c08": "頓。何者四教中圓奚嘗不云三處具法。故四",
    "T46n1913_002:0456c09": "念處圓文中云。非但唯識。亦乃唯色唯聲唯",
    "T46n1913_002:0456c10": "觸。二處具法正是四教末後之圓。今謬判為",
    "T46n1913_002:0456c11": "頓頓文者。驗知諸判但用胸襟。又漸圓既知",
    "T46n1913_002:0456c12": "心具諸法。諸法遍攝。豈隔色耶。色攝入心心",
    "T46n1913_002:0456c13": "即是色。如何謬判唯心具耶。若別教人初心",
    "T46n1913_002:0456c14": "色心並不具法。何獨色耶。漸頓迴互教門",
    "T46n1913_002:0456c15": "雜矣。教門既雜依教修觀。冥如夜遊。問此",
    "T46n1913_002:0456c16": "二種觀初心何別。答頓頓觀者初發心時三",
    "T46n1913_002:0456c17": "諦俱觀。漸頓觀者先觀中道離於二邊。二觀",
    "T46n1913_002:0456c18": "先成見思前破。後證中道三諦方同。喻曰。",
    "T46n1913_002:0456c19": "雖指文中三處五處以立頓頓。既無正義。約",
    "T46n1913_002:0456c20": "觀判位亦無正文。大師唯引諸經明位。以證",
    "T46n1913_002:0456c21": "四教。不見引證。四教之外別立一頓。況彼諸",
    "T46n1913_002:0456c22": "處頓頓之文。盡是四教最後之圓。彼以此圓",
    "T46n1913_002:0456c23": "判為漸圓。云初發心者。先觀中道一切教法。",
    "T46n1913_002:0456c24": "都無此文。別則先觀二邊。方乃見思先落。豈",
    "T46n1913_002:0456c25": "有但觀中道先破見思。圓別不成都無所據。",
    "T46n1913_002:0456c26": "問一心三觀與三觀一心。二文何別。答一",
    "T46n1913_002:0456c27": "心三觀即是假。三觀一心即是空。非三非一",
    "T46n1913_002:0456c28": "即是中。為破步馬神通。故云空假。若論頓",
    "T46n1913_002:0456c29": "頓一中具三。喻曰。本論三觀須有所以。此",
    "T46n1913_002:0457a01": "是佛法大體。又是一家要門。凡用其名須得",
    "T46n1913_002:0457a02": "指實。既用此三格一切法。應曉三意。方盡其",
    "T46n1913_002:0457a03": "門。一者對境成觀。如觀一心為不思議境。及",
    "T46n1913_002:0457a04": "破法遍等文是也。二者覆疏收束。如第一",
    "T46n1913_002:0457a05": "卷合散非合非散。三一非三非一等。是三者",
    "T46n1913_002:0457a06": "寄名義立。如門非門非門非不門。權實非權",
    "T46n1913_002:0457a07": "非實等。是此三觀一心一心三觀。都非此之",
    "T46n1913_002:0457a08": "三觀意。只是翻對破彼縱橫觀。縱觀唯約次",
    "T46n1913_002:0457a09": "第之三而不得一。故以即一而三破彼縱義。",
    "T46n1913_002:0457a10": "故云一心三觀破竪通塞。橫觀唯得各別之",
    "T46n1913_002:0457a11": "一。而不得三。故以即三之一破彼橫文。故云",
    "T46n1913_002:0457a12": "三觀一心破彼橫通塞。人不見此。便加雙非",
    "T46n1913_002:0457a13": "以對三觀。又文自云。空即三故破步涉。假即",
    "T46n1913_002:0457a14": "三故破乘。馬中即三故破神通。彼師乃云。",
    "T46n1913_002:0457a15": "為破步馬神通故云空假步馬。元是單空單",
    "T46n1913_002:0457a16": "假何須更以空假破之。破於橫別步馬神通。",
    "T46n1913_002:0457a17": "正用圓教一中具三。何故別云。若論頓頓一",
    "T46n1913_002:0457a18": "中具三。此是違文謬說。令迷文者信之。亦是",
    "T46n1913_002:0457a19": "立觀違文。令誤觀者輒受。問相待絕待有",
    "T46n1913_002:0457a20": "何同異。答頓頓是絕待漸頓是相待。喻曰。誤",
    "T46n1913_002:0457a21": "之甚矣。依此所判則應相待絕待俱非頓頓。",
    "T46n1913_002:0457a22": "何者以玄文中判今法華。具有二義。謂相待",
    "T46n1913_002:0457a23": "絕待。若爾何處別有頓頓絕耶。又依彼所",
    "T46n1913_002:0457a24": "判。則唯華嚴是絕法華純待。若知法華具",
    "T46n1913_002:0457a25": "有二義。復以待絕分為二頓。當知此判自語",
    "T46n1913_002:0457a26": "相違。據斯以論俱迷二待。何者。二待並須非",
    "T46n1913_002:0457a27": "漸唯頓判為相待。又判為漸。此復一重自語",
    "T46n1913_002:0457a28": "相背。凡言相待。待前諸教為漸為麁。方今法",
    "T46n1913_002:0457a29": "華是頓是妙。頓居漸後兼所破說。對漸明頓",
    "T46n1913_002:0457b01": "故云漸頓。人不見之。徒分待絕以對二經。又",
    "T46n1913_002:0457b02": "亦不識絕待之意。絕於所待。名絕待者方是",
    "T46n1913_002:0457b03": "妙頓。彼乃離頓待別立絕名。何為頓頓。",
    "T46n1913_002:0457b04": "問此法華之文具足二待。豈可離文判屬二",
    "T46n1913_002:0457b05": "塗。答會竟無二未會則別。喻曰。此師非但迷",
    "T46n1913_002:0457b06": "於玄文待絕之名。亦乃不達法華開會之意。",
    "T46n1913_002:0457b07": "一代教法會在法華。彼判法華唯有相待。更",
    "T46n1913_002:0457b08": "立何部稱為會經。若以法華會入華嚴。實",
    "T46n1913_002:0457b09": "無開顯之說。若爾兩俱未會應別立一經以",
    "T46n1913_002:0457b10": "會斯二。若以觀會會則無文。今家所判以法",
    "T46n1913_002:0457b11": "華之絕。絕彼華嚴。當知華嚴未絕明矣。又何",
    "T46n1913_002:0457b12": "但未絕。亦乃無待。以兼別故獨顯不成。尚非",
    "T46n1913_002:0457b13": "相待絕何所寄。會竟無二還歸法華。何故判",
    "T46n1913_002:0457b14": "之。云非頓頓。問法華之文豈有不會。答對",
    "T46n1913_002:0457b15": "前稱待應無別理。喻曰。若據此答定判。法華",
    "T46n1913_002:0457b16": "唯有相待。雖有相待理亦不周。但得待前之",
    "T46n1913_002:0457b17": "言。失於能對之妙。縱使法華但有相待。終成",
    "T46n1913_002:0457b18": "不曉所待之名。所待即前諸麁。前謂華嚴。",
    "T46n1913_002:0457b19": "若望彼所判還負己宗。華嚴既麁頓頓何在。",
    "T46n1913_002:0457b20": "法華咸妙頓頓不疑。相待既然絕待可判。問",
    "T46n1913_002:0457b21": "修觀之法準義用文。既同法華。應依會義因",
    "T46n1913_002:0457b22": "何對昔而分二塗。又以法華為不會。乃將華",
    "T46n1913_002:0457b23": "嚴為絕待。答修觀不同於教。是故觀二教一。",
    "T46n1913_002:0457b24": "喻曰。凡修觀者必依於教。若觀二教一其理",
    "T46n1913_002:0457b25": "不成。法華既融。只應還依融義修觀。其虛立",
    "T46n1913_002:0457b26": "二觀。謬以絕為華嚴會義。既歸法華頓頓之",
    "T46n1913_002:0457b27": "名徒設。況教一觀二。一觀無文。又與立宗",
    "T46n1913_002:0457b28": "全成乖互。本立華嚴為頓頓。頓頓却歸於法",
    "T46n1913_002:0457b29": "華。頓義既歸於法華。言判為漸者謬矣。問",
    "T46n1913_002:0457c01": "觀本依教無教。如何立觀。答根別。喻曰。此乃",
    "T46n1913_002:0457c02": "臨急之說不思前後相違。觀既隨根。根本順",
    "T46n1913_002:0457c03": "教。有根無教同於本迷。若以頓頓為華嚴。則",
    "T46n1913_002:0457c04": "漸圓無教。若以法華為漸教。則頓頓無文。",
    "T46n1913_002:0457c05": "問曰。云何名為頓頓觀相。答前即後故名",
    "T46n1913_002:0457c06": "空。後即前故名假。前後不二名中。喻曰。後",
    "T46n1913_002:0457c07": "即是前何異。前即是後徒於不二。前後謬立",
    "T46n1913_002:0457c08": "空假之名。實未能知三觀相狀。又自說云。",
    "T46n1913_002:0457c09": "頓頓如法華六根清淨位。但云六根清淨不",
    "T46n1913_002:0457c10": "云先斷見思。故知是頓頓。漸圓如仁王十",
    "T46n1913_002:0457c11": "信菩薩位。既云長別苦海。即是先除見思。",
    "T46n1913_002:0457c12": "故云漸頓。喻曰。自言相違不可窮盡。初以",
    "T46n1913_002:0457c13": "法華為漸頓。今以法華為頓頓。況復不知山",
    "T46n1913_002:0457c14": "門諸部。並將仁王以證法華。法華云。無漏意",
    "T46n1913_002:0457c15": "根。仁王云。長別苦海。無漏與別苦但有因果",
    "T46n1913_002:0457c16": "之殊。不見義同。從文分二。又云。前文既云。",
    "T46n1913_002:0457c17": "大意在一頓。當知五略正明頓頓。釋名已去",
    "T46n1913_002:0457c18": "並是漸頓。喻曰。大意與下文但是廣略之殊。",
    "T46n1913_002:0457c19": "如何分二。故分別中將大意對八章十義。分",
    "T46n1913_002:0457c20": "別廣略即其一焉。豈有略頓而廣漸耶。又第",
    "T46n1913_002:0457c21": "五初列前六重。以開解令依解以立行。如何",
    "T46n1913_002:0457c22": "以解為頓頓。以行為漸圓。依解起行行既違",
    "T46n1913_002:0457c23": "解。此乃目視東而足西。膏南而明北。又",
    "T46n1913_002:0457c24": "若大意唯在於頓頓。何故大行通引三乘。若",
    "T46n1913_002:0457c25": "下文唯在於漸圓。何故復有一心止觀及中。",
    "T46n1913_002:0457c26": "即三觀破前神通。又若大意唯在頓頓。何故",
    "T46n1913_002:0457c27": "發心。四諦四弘十種發心皆列四教下文屬",
    "T46n1913_002:0457c28": "漸。破亦同前。文既相違依何立行。又云。此",
    "T46n1913_002:0457c29": "之兩觀初心修觀大難分別。須自入觀方乃",
    "T46n1913_002:0458a01": "得知。喻曰。如破遍初初入無生。咸須依教。況",
    "T46n1913_002:0458a02": "大章生解以導行。初既云分別大難。信是",
    "T46n1913_002:0458a03": "解心冥。昧解既冥昧入觀無。由彼解未明便",
    "T46n1913_002:0458a04": "推入觀。何異闇證增上。鼠即鳥空而宣入",
    "T46n1913_002:0458a05": "證之言。令他生於聖想。忽令領納說實墜",
    "T46n1913_002:0458a06": "於過。人實得說尚招愆違想。故當重釁。又",
    "T46n1913_002:0458a07": "若實得為何位次。若假名與他何異。若五品",
    "T46n1913_002:0458a08": "位便同大師。子實不裁證者自了。願不欺聖",
    "T46n1913_002:0458a09": "無違自心。又云。依頂法師。十二部經觀心",
    "T46n1913_002:0458a10": "之文。修觀必得。喻曰。夫三觀者義唯三種。",
    "T46n1913_002:0458a11": "一者從行。唯於萬境觀一心。萬境雖殊妙",
    "T46n1913_002:0458a12": "觀理等。如觀陰等即其意也。二約法相。如",
    "T46n1913_002:0458a13": "約四諦五行之文。入一念心以為圓觀。三託",
    "T46n1913_002:0458a14": "事相。如王舍耆闍名從事立。借事為觀以導",
    "T46n1913_002:0458a15": "執情。即如方等普賢。其例可識。故十二部觀",
    "T46n1913_002:0458a16": "寄事立名。雖有三觀之名。十境十乘不列。一",
    "T46n1913_002:0458a17": "部名下唯施一句。豈此一句能申觀門。若此",
    "T46n1913_002:0458a18": "一句足得修行。十境十乘便成煩芿。故知偏",
    "T46n1913_002:0458a19": "指文中。一句兩句。以為頓頓。義同頑境體心",
    "T46n1913_002:0458a20": "踏心。十卷之文便成無用。兼出大師虛構之",
    "T46n1913_002:0458a21": "愆。問漸圓觀但中中。是實相不。答非即實",
    "T46n1913_002:0458a22": "相體是但中。喻曰。實相與但中體同名異。實",
    "T46n1913_002:0458a23": "即俱實權即俱權。若約教釋文但中在別。修",
    "T46n1913_002:0458a24": "觀次第仍居後心。四教中圓一切諸文。並皆",
    "T46n1913_002:0458a25": "初心圓修三觀。彼將此觀屬頓頓人。別為圓",
    "T46n1913_002:0458a26": "人立但中觀。遍尋諸部都無此文。唯煩惱境",
    "T46n1913_002:0458a27": "中斥失玄云。不住調伏不住不調伏。初心修",
    "T46n1913_002:0458a28": "中成雙非失。如何拾失以判法華。苦哉苦",
    "T46n1913_002:0458a29": "哉。不可救濟。問初心修中既非實相。是涅",
    "T46n1913_002:0458b01": "槃不。答是涅槃。喻曰。涅槃實相大小名通。初",
    "T46n1913_002:0458b02": "心修中既非實相。若非實相亦非涅槃。若是",
    "T46n1913_002:0458b03": "涅槃亦是實相。若是實相即是從初常觀涅",
    "T46n1913_002:0458b04": "槃。如何乃云非是實相云是涅槃。若從初心",
    "T46n1913_002:0458b05": "是小涅槃。此通別二種菩薩偏是一往。通",
    "T46n1913_002:0458b06": "塗而說。若別論者。通教菩薩至第七地。恐",
    "T46n1913_002:0458b07": "墮涅槃。如三惡道。別教初心但名真諦。仍不",
    "T46n1913_002:0458b08": "得立涅槃之名。故知初觀唯在於頓。言非實",
    "T46n1913_002:0458b09": "相是涅槃者。無教可憑。問豈有但中名為初",
    "T46n1913_002:0458b10": "心觀涅槃也。答有也。喻曰。不知求教但任己",
    "T46n1913_002:0458b11": "言。須無即無須有即有。一家教相不見少",
    "T46n1913_002:0458b12": "判。但中涅槃。問如其必有二種頓者。大師",
    "T46n1913_002:0458b13": "何不分明顯說。答如大意在一頓等。即其文",
    "T46n1913_002:0458b14": "也。又頂法師涅槃疏釋不次第五行中云。十",
    "T46n1913_002:0458b15": "信斷或即是漸頓不斷。或者即是頓頓。喻",
    "T46n1913_002:0458b16": "曰。大意一頓已如前破。彼引涅槃疏親共對",
    "T46n1913_002:0458b17": "撿。全無此文。應是續後謬。思便將想心證義。",
    "T46n1913_002:0458b18": "文所不載。故使再撿無文。又大師諸文文所",
    "T46n1913_002:0458b19": "不載。何須更引章安之文。況復再撿全無。",
    "T46n1913_002:0458b20": "何勞苦據。況復不次第行正是四教中圓。又",
    "T46n1913_002:0458b21": "數數常云有八教故。故有二頓。喻曰。八教中",
    "T46n1913_002:0458b22": "意具如前破。又云。二頓初心非一向異。雖",
    "T46n1913_002:0458b23": "異而同雖同而異。喻曰。無將此異質竅。他",
    "T46n1913_002:0458b24": "人不許漸圓即是頓頓。理窮無據。同異混和。",
    "T46n1913_002:0458b25": "問一色一香無非中道。是何觀相。答是漸頓",
    "T46n1913_002:0458b26": "非頓頓。喻曰。此師已執初心修觀。但聞中道。",
    "T46n1913_002:0458b27": "便謂漸圓而不曉於言偏理圓。故大意云。勿",
    "T46n1913_002:0458b28": "守語害圓誣罔聖意。故經論名數或具或偏。",
    "T46n1913_002:0458b29": "言下之旨理必周備。大師以備具釋偏言。故",
    "T46n1913_002:0458c01": "大意中云。空即不空等自語相違。亦如前破。",
    "T46n1913_002:0458c02": "問初心起觀。若捨二邊但觀中道。何異通",
    "T46n1913_002:0458c03": "教但有中名。如何初心見此但理便默不。答",
    "T46n1913_002:0458c04": "喻曰。言若有旨言勝不言。言既無歸不言",
    "T46n1913_002:0458c05": "勝說。凡修觀者須立解心。解心未成輒立此",
    "T46n1913_002:0458c06": "觀。言究理極以至無言。又云。據文須分兩",
    "T46n1913_002:0458c07": "種頓異。初心修觀實難分別。喻曰。前云。教唯",
    "T46n1913_002:0458c08": "有一觀則有二。此中復云。文雖分兩兩觀難",
    "T46n1913_002:0458c09": "分。據茲又成文二觀一。前後違反不可復論。",
    "T46n1913_002:0458c10": "故知學宗不得輒爾。此時猶可曠累多生。仍",
    "T46n1913_002:0458c11": "使未來不逢善友。問別教地前為登地雙亡",
    "T46n1913_002:0458c12": "雙照方便。其義如何。答地前雙亡登地雙照。",
    "T46n1913_002:0458c13": "至第二地又亡又照。喻曰。非但觀門失緒。亦",
    "T46n1913_002:0458c14": "乃文義參差。既云地前以為初地亡照方便。",
    "T46n1913_002:0458c15": "當知正亡正照合在初地。如何乃云登地雙",
    "T46n1913_002:0458c16": "照地前雙亡。具如止觀第三卷中。此是讀文",
    "T46n1913_002:0458c17": "未周。不須別破。問何名四三昧是通修。念",
    "T46n1913_002:0458c18": "佛是別修。答頂法師誤。應云四三昧是別修",
    "T46n1913_002:0458c19": "念佛是通修。喻曰。此師自誤。推失與他。今",
    "T46n1913_002:0458c20": "言。通修者。以四三昧攝一切行。故曰通反",
    "T46n1913_002:0458c21": "以為別。念佛通收諸行不遍。乃是通中之",
    "T46n1913_002:0458c22": "一。故名為別。反名為通深不可也。又云。三",
    "T46n1913_002:0458c23": "賢十聖住果報者。此兼兩教。圓教三賢別教",
    "T46n1913_002:0458c24": "十聖。喻曰。言果報者。是實報土既生果報即",
    "T46n1913_002:0458c25": "是圓教四位之人。此師但見是賢聖之名。便",
    "T46n1913_002:0458c26": "分以為別圓兩教賢聖之稱。乃借別名圓俱",
    "T46n1913_002:0458c27": "生實報。即是正明圓位。若言別教賢聖位。不",
    "T46n1913_002:0458c28": "合生彼而判十地。屬別者圓四十位俱破無",
    "T46n1913_002:0458c29": "明。因何乃分十地屬別人。又約證道地即是",
    "T46n1913_002:0459a01": "住。何須分別。縱存教道。則十地以含兩教。",
    "T46n1913_002:0459a02": "亦無分義。問彼問人曰。聲問經漸名漸圓",
    "T46n1913_002:0459a03": "者。八界發心不從漸來。從此應判以為何教。",
    "T46n1913_002:0459a04": "答頓頓人也。喻曰。難已如前。何不從於八界",
    "T46n1913_002:0459a05": "塵數為判頓頓而名漸圓。自此已前略明觀",
    "T46n1913_002:0459a06": "失教失不論。歸命諸賢聖。願捨是非心。為樹",
    "T46n1913_002:0459a07": "涅槃因。非欲貶量失。",
    "T46n1913_002:0459a08": "止觀義例卷下"
}