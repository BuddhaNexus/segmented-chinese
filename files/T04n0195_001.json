{
    "T04n0195_001:0146a03": "佛說十二遊經",
    "T04n0195_001:0146a05": "東晉西域沙門迦留陀伽譯",
    "T04n0195_001:0146a06": "昔，阿僧祇劫時，菩薩為國王，其父母早喪亡，",
    "T04n0195_001:0146a07": "讓國持與弟，捨國行求道。遙見一婆羅門，姓",
    "T04n0195_001:0146a08": "瞿曇，菩薩因從婆羅門學道。婆羅門答菩薩",
    "T04n0195_001:0146a09": "言：「解體所著王者衣服。編髮結莎為衣，如吾",
    "T04n0195_001:0146a10": "所服，受吾瞿曇姓。」於是菩薩受，服衣被體，瞿",
    "T04n0195_001:0146a11": "曇姓；潔志入於深山，林藪嶮阻，坐禪念道。婆",
    "T04n0195_001:0146a12": "羅門言：「卿是王者，久在尊貴，簡於勤苦。夏可",
    "T04n0195_001:0146a13": "飲水，食眾果蓏；冬可還城邑，街里乞食，還其",
    "T04n0195_001:0146a14": "樹下，禪思勿毀。」菩薩其所乞食，還其國界，舉",
    "T04n0195_001:0146a15": "國王者，下及庶民，無能識菩薩者，謂以為小",
    "T04n0195_001:0146a16": "瞿曇。菩薩於城外，甘果園中，以作精舍，於中",
    "T04n0195_001:0146a17": "獨坐。時，國中五百大賊，劫取官物逃走，路由",
    "T04n0195_001:0146a18": "菩薩廬邊，蹤跡放散，遺物在菩薩舍之左右。",
    "T04n0195_001:0146a19": "明日捕賊，追尋賊者，蹤迹在菩薩舍下，因收",
    "T04n0195_001:0146a20": "菩薩，便將上問，謂為菩薩，國中大賊，前後劫",
    "T04n0195_001:0146a21": "盜，罪有過死。王便勅臣下，如此之人，法應以",
    "T04n0195_001:0146a22": "木貫身，立為大標，其身血出，流下於地。是大",
    "T04n0195_001:0146a23": "瞿曇，於深山中，以天眼徹視見之，便以神",
    "T04n0195_001:0146a24": "足，飛來問之：「子有何罪，其痛酷乃爾乎？瘡豈",
    "T04n0195_001:0146a25": "不傷，毒忍苦若斯？」菩薩答曰：「外有瘡痛，內懷",
    "T04n0195_001:0146a26": "慈心，不知何罪，橫見誅害？」大瞿曇言：「卿無子",
    "T04n0195_001:0146a27": "姓，當何繼嗣，忍痛如此？」菩薩答言：「命在須",
    "T04n0195_001:0146a28": "臾，何陳子孫。」於是國王，使左右以彊弩飛箭，",
    "T04n0195_001:0146a29": "射而殺之。大瞿曇悲哀涕泣，下其尸，喪棺斂",
    "T04n0195_001:0146b01": "之。於是取土中餘血，以泥團之，各取左右，持",
    "T04n0195_001:0146b02": "著山中，還其精舍。左面血著左器中，其右亦",
    "T04n0195_001:0146b03": "然。大瞿曇言：「子是道士，若其至誠，天神當使",
    "T04n0195_001:0146b04": "血化成人。」却後十月，左即成男，右即成女，於",
    "T04n0195_001:0146b05": "是便姓瞿曇氏，一名舍夷仁。賢劫來，始為",
    "T04n0195_001:0146b06": "寶如來釋迦，越壽五百萬歲；自下二十五王，",
    "T04n0195_001:0146b07": "其壽三百萬歲；文陀竭王壽百萬歲，頂生王",
    "T04n0195_001:0146b08": "遮迦越，左髀右髀王，皆壽十萬歲；從歡喜王",
    "T04n0195_001:0146b09": "諸王，皆壽八萬四千歲。從惡念遮迦越，殺一",
    "T04n0195_001:0146b10": "牛，祠祀害命，失金輪，得銀輪，主三天下，壽萬",
    "T04n0195_001:0146b11": "歲；堅念王作鎧，壽五千歲，得銅輪，主二天下，",
    "T04n0195_001:0146b12": "主西南；喜殺王，壽二千五百歲，得鐵輪，主南",
    "T04n0195_001:0146b13": "天下。其王有太子，行五惡，殺一，減壽千歲。",
    "T04n0195_001:0146b14": "古人有九病：寒，熱，飢，渴，生，老，病，死。婆羅門殺",
    "T04n0195_001:0146b15": "生祠祀，從是生四百四病。從師子念王，人壽",
    "T04n0195_001:0146b16": "轉減，壽百二十歲。從師子念王後，師子意王，",
    "T04n0195_001:0146b17": "有八十四王，人命減，或壽八十、七十、五十、三",
    "T04n0195_001:0146b18": "十、二十、十歲者。於是後，有師子命車王，名白",
    "T04n0195_001:0146b19": "淨，是菩薩父。計菩薩身終始，并前後八萬四",
    "T04n0195_001:0146b20": "千遮迦越王，名瞿曇氏，純熟之姓。菩薩在兜",
    "T04n0195_001:0146b21": "術天上，意欲下生，觀於天下，誰國可生？言：「唯",
    "T04n0195_001:0146b22": "白淨王家，可生身。」於是，天上有樹，名兜曇樹，",
    "T04n0195_001:0146b23": "菩薩退，坐他樹下思惟；其本樹無復精光。於",
    "T04n0195_001:0146b24": "是，有天問言：「菩薩何緣，捨本常坐，就他樹坐？」",
    "T04n0195_001:0146b25": "有天子知菩薩意，答天言：「卿不知耶！今者",
    "T04n0195_001:0146b26": "菩薩，欲下生閻浮利，觀何國可生？唯白淨",
    "T04n0195_001:0146b27": "家可生。」於是，諸天皆言：「今菩薩下生，當何以",
    "T04n0195_001:0146b28": "贈送？」各設方計言：「唯淨明天上，四百四寶，",
    "T04n0195_001:0146b29": "奇鏤別異，各有名類，同有寶華，以為車乘。」伊",
    "T04n0195_001:0146c01": "羅慢龍王，以為制乘，名白象，其毛羽踰於白",
    "T04n0195_001:0146c02": "雪山之白，象有三十三頭，頭有七牙，一牙",
    "T04n0195_001:0146c03": "上有七池，池上有七憂鉢蓮華，一華上有一",
    "T04n0195_001:0146c04": "玉女，菩薩與八萬四千天子，乘白象寶車來",
    "T04n0195_001:0146c05": "下。時，白淨王夫人中寐，見白象髣髴，寐寤惕",
    "T04n0195_001:0146c06": "驚，寤以告王。",
    "T04n0195_001:0146c07": "菩薩父名白淨，其父，兄弟四人。白淨王有二",
    "T04n0195_001:0146c08": "子，其大名悉達，其小子名難陀。菩薩母名",
    "T04n0195_001:0146c09": "摩耶，難陀母名瞿曇彌。菩薩叔父，名甘露淨",
    "T04n0195_001:0146c10": "王，亦有二子，長子名調達，小子名阿難。菩薩",
    "T04n0195_001:0146c11": "中叔，名穀淨王，有二子，大子名釋摩納，小",
    "T04n0195_001:0146c12": "子阿那律。菩薩小叔，名設淨王，有二子，大子",
    "T04n0195_001:0146c13": "名釋迦王，小子名釋少王。迦惟羅閱國有八",
    "T04n0195_001:0146c14": "城，合有九百萬戶。調達以四月七日生，佛以",
    "T04n0195_001:0146c15": "四月八日生，佛弟難陀，四月九日生，阿難",
    "T04n0195_001:0146c16": "以四月十日生。調達身長，丈五四寸；佛身長",
    "T04n0195_001:0146c17": "丈六尺；難陀身長，丈五四寸；阿難身長，丈五",
    "T04n0195_001:0146c18": "三寸。其貴姓舍夷，長一丈四尺，其餘國皆長",
    "T04n0195_001:0146c19": "丈三尺。菩薩外家，去城八百里，姓瞿曇氏，作",
    "T04n0195_001:0146c20": "小王，主百萬戶，名一億王。菩薩婦家，姓瞿曇",
    "T04n0195_001:0146c21": "氏，舍夷長者，名水光。其婦，母名月女。有一城",
    "T04n0195_001:0146c22": "居近其邊，生女之時，日將欲沒，餘明照其家，",
    "T04n0195_001:0146c23": "室內皆明，因字之為瞿夷，晉言明女。瞿夷者，",
    "T04n0195_001:0146c24": "是太子第一夫人，其父名水光長者；太子第二",
    "T04n0195_001:0146c25": "夫人，生羅云者，名耶惟檀，其父名移施長",
    "T04n0195_001:0146c26": "者；第三夫人名鹿野，其父名釋長者。以有三",
    "T04n0195_001:0146c27": "婦故，太子父王為立三時殿。殿有二萬婇",
    "T04n0195_001:0146c28": "女，三殿凡有六萬婇女，以太子當作遮迦",
    "T04n0195_001:0146c29": "越王故，置有六萬婇女。佛以二十九出家，",
    "T04n0195_001:0147a01": "以三十五得道，從四月八日，至七月十五日，",
    "T04n0195_001:0147a02": "坐樹下為一年。二年，於鹿野園中，為阿若拘",
    "T04n0195_001:0147a03": "隣等說法；復為畢婆般等說法；復為迦者羅",
    "T04n0195_001:0147a04": "等十七人說法；復為大才長者，及二才念優",
    "T04n0195_001:0147a05": "婆夷說法；復為正念尼揵說法；復為提和竭",
    "T04n0195_001:0147a06": "羅佛時四十二人說法。三年，為欝為迦葉兄",
    "T04n0195_001:0147a07": "弟三人說法，滿千比丘。四年，象頭山上，為龍",
    "T04n0195_001:0147a08": "鬼神說法。五年，於竹園中，為私呵味說法。五",
    "T04n0195_001:0147a09": "年去，未至舍衛時，舍利弗作婆羅門，有百二十",
    "T04n0195_001:0147a10": "五弟子，坐一樹下。時，目連為彌夷羅國中，作",
    "T04n0195_001:0147a11": "承相將軍，出行見舍利弗坐樹下，便問舍利",
    "T04n0195_001:0147a12": "弗：「何為在此坐？」舍利弗答言：「吾欲學道。」目連",
    "T04n0195_001:0147a13": "言：「願以君為伴。」即遣百官、群臣還去，唯留百",
    "T04n0195_001:0147a14": "二十五人，二人合有二百五十人。舍利弗入",
    "T04n0195_001:0147a15": "城分衛，見佛弟子馬師比丘，問之：「為何道士，",
    "T04n0195_001:0147a16": "衣服不與常同？」馬師比丘答言：「吾是佛弟子。」",
    "T04n0195_001:0147a17": "舍利弗問言：「佛云何說法？」馬師言：「諸法從因，",
    "T04n0195_001:0147a18": "緣滅諸苦盡滅。」於是舍利弗便得須陀洹道，",
    "T04n0195_001:0147a19": "歡喜便還，報目連言：「世間有神人。」目連言：「云",
    "T04n0195_001:0147a20": "何說法？」舍利弗具說本末，目連便復得須陀",
    "T04n0195_001:0147a21": "洹道。二人便相將及弟子至佛所。未至，佛",
    "T04n0195_001:0147a22": "已預知，便告比丘言：「今當有二賢士，一人名",
    "T04n0195_001:0147a23": "智慧比丘，一人名神足比丘，須臾來到。」佛為",
    "T04n0195_001:0147a24": "說四諦，舍利弗七日得阿羅漢；目連以十五",
    "T04n0195_001:0147a25": "日得阿羅漢。六年，須達與太子祇陀，共為",
    "T04n0195_001:0147a26": "佛作精舍，作十二佛圖寺，七十二講堂，三千",
    "T04n0195_001:0147a27": "六百間屋，五百樓閣。七年，拘耶尼國，為婆陀",
    "T04n0195_001:0147a28": "和菩薩等八人說《般舟經》。八年，在柳山中，為",
    "T04n0195_001:0147a29": "屯真陀羅王弟說法。九年，穢澤中，為陀崛摩",
    "T04n0195_001:0147b01": "說法。十年，還摩竭國，為弗迦沙王說法。十一",
    "T04n0195_001:0147b02": "年，恐懼樹下，為彌勒說本起。十二年，還父王",
    "T04n0195_001:0147b03": "國，為釋氏精廬，去城八十里，為差摩竭說法。",
    "T04n0195_001:0147b04": "還國為父王及釋迦種說法，度八萬四千人，",
    "T04n0195_001:0147b05": "得須陀洹道。是十四國，佛十二年，於中遊化",
    "T04n0195_001:0147b06": "說法。波斯匿王，晉言和悅；迦惟羅越，晉言",
    "T04n0195_001:0147b07": "妙德；舍衛國者，晉言無物不有；維耶離國",
    "T04n0195_001:0147b08": "者，晉言廣大，一名度生死；羅閱祇者，晉言",
    "T04n0195_001:0147b09": "王舍城；鳩留國者，晉言智士國；波羅奈者，",
    "T04n0195_001:0147b10": "晉言鹿野，一名諸佛國。閻浮提中，有十六大",
    "T04n0195_001:0147b11": "國，八萬四千城，有八國王四天子。東有晉天",
    "T04n0195_001:0147b12": "子，人民熾盛；南有天竺國天子，土地多名",
    "T04n0195_001:0147b13": "象；西有大秦國天子，土地饒金銀、璧玉；西北",
    "T04n0195_001:0147b14": "有月支天子，土地多好馬。八萬四千城中，六",
    "T04n0195_001:0147b15": "千四百種人，萬種音響，五十六萬億丘聚。魚",
    "T04n0195_001:0147b16": "有六千四百種，鳥有四千五百種，獸有二千",
    "T04n0195_001:0147b17": "四百種，樹有萬種，草有八千種，雜藥七百四",
    "T04n0195_001:0147b18": "十種，雜香四十三種，寶有百二十一種，正寶",
    "T04n0195_001:0147b19": "七種。海中有二千五百國，百八十國噉五穀；",
    "T04n0195_001:0147b20": "三百三十國噉魚、鼈、龜、鼉。五國王，一王主五",
    "T04n0195_001:0147b21": "百城。第一王名斯黎國，土地盡事佛，不事眾",
    "T04n0195_001:0147b22": "邪；第二王名迦羅，土地出七寶；第三王名不",
    "T04n0195_001:0147b23": "羅，土地出四十二種香，及白琉璃；第四王名",
    "T04n0195_001:0147b24": "闍耶，土地出蓽、茇、胡椒；第五王名那頞，",
    "T04n0195_001:0147b25": "土地出白珠，及七色琉璃。五大國城人，多黑",
    "T04n0195_001:0147b26": "短小，相去六十五萬里，從是但有海水，無有",
    "T04n0195_001:0147b27": "人民，去鐵圍山，百四十萬里。",
    "T04n0195_001:0147b28": "佛說十二遊經"
}