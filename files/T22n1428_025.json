{
    "T22n1428_025:0735c11": "四分律卷第二十五(二分之四明尼戒法)",
    "T22n1428_025:0735c13": "姚秦罽賓三藏佛陀耶舍",
    "T22n1428_025:0735c14": "共竺佛念等譯",
    "T22n1428_025:0735c15": "◎一百七十八單提法之二",
    "T22n1428_025:0735c16": "「若比丘尼，淨施比丘、比丘尼、式叉摩那、沙彌、",
    "T22n1428_025:0735c17": "沙彌尼衣，後不問主取著者，波逸提。(四十四)",
    "T22n1428_025:0735c18": "「若比丘尼得新衣，當作三種染壞色青、黑、木",
    "T22n1428_025:0735c19": "蘭。若比丘尼得新衣，不作三種染壞色青、",
    "T22n1428_025:0735c20": "黑、木蘭，新衣持者，波逸提。(四十五)",
    "T22n1428_025:0735c21": "「若比丘尼，故斷畜生命者，波逸提。(四十六)",
    "T22n1428_025:0735c22": "「若比丘尼，知水有蟲，飲者，波逸提。(四十七)",
    "T22n1428_025:0735c23": "「若比丘尼，故惱他比丘尼，乃至少時不樂，",
    "T22n1428_025:0735c24": "波逸提。(四十八)",
    "T22n1428_025:0735c25": "「若比丘尼，知比丘尼有麁罪，覆藏者，波逸提。",
    "T22n1428_025:0735c26": "(四十九)",
    "T22n1428_025:0735c27": "「若比丘尼，知諍事如法懺悔已，後更發舉者，",
    "T22n1428_025:0735c28": "波逸提。(五十)。",
    "T22n1428_025:0735c29": "「若比丘尼，知是賊伴，共一道行，乃至一聚",
    "T22n1428_025:0736a01": "落，波逸提。(五十一)",
    "T22n1428_025:0736a02": "「若比丘尼，作如是語：『我知佛所說法，行婬",
    "T22n1428_025:0736a03": "欲非是障道法。』彼比丘尼諫此比丘尼言：",
    "T22n1428_025:0736a04": "『大姊！莫作是語，莫謗世尊，謗世尊者不",
    "T22n1428_025:0736a05": "善。世尊不作是語，世尊無數方便說婬欲",
    "T22n1428_025:0736a06": "是障道法，犯婬者是障道法。』彼比丘尼諫此",
    "T22n1428_025:0736a07": "比丘尼時堅持不捨，彼比丘尼乃至三諫，",
    "T22n1428_025:0736a08": "令捨是事。乃至三諫時捨者善；不捨者，波",
    "T22n1428_025:0736a09": "逸提。(五十二)",
    "T22n1428_025:0736a10": "「若比丘尼，知如是語人未作法，如是惡邪",
    "T22n1428_025:0736a11": "不捨，若畜同一羯磨、同一止宿，波逸提。(五十三)",
    "T22n1428_025:0736a12": "「若沙彌尼如是言：『我知佛所說法，行婬欲",
    "T22n1428_025:0736a13": "非障道法。』彼比丘尼諫此沙彌尼言：『汝莫",
    "T22n1428_025:0736a14": "作是語，莫誹謗世尊，誹謗世尊不善。世",
    "T22n1428_025:0736a15": "尊不作是語。沙彌尼！世尊無數方便說婬",
    "T22n1428_025:0736a16": "欲是障道法，犯婬欲者是障道法。』彼比丘",
    "T22n1428_025:0736a17": "尼諫此沙彌尼時堅持不捨，彼比丘尼應",
    "T22n1428_025:0736a18": "乃至三呵諫，捨此事故。乃至三諫時若捨者",
    "T22n1428_025:0736a19": "善；不捨者，彼比丘尼應語是沙彌尼言：『汝",
    "T22n1428_025:0736a20": "自今已去非佛弟子，不得隨餘比丘尼，如",
    "T22n1428_025:0736a21": "諸沙彌尼得與比丘尼二宿，汝今無是事，",
    "T22n1428_025:0736a22": "汝去滅去，不須此中住。』若比丘尼知如是",
    "T22n1428_025:0736a23": "擯沙彌尼，若畜共同止宿，波逸提。(五十四)",
    "T22n1428_025:0736a24": "「若比丘尼，如法諫時，作如是語：『我今不學",
    "T22n1428_025:0736a25": "是戒，乃至問有智慧、持律者，當難問。』波",
    "T22n1428_025:0736a26": "逸提。若為求解，應難問。(五十五)",
    "T22n1428_025:0736a27": "「若比丘尼，說戒時如是語：『大姊！用說是雜",
    "T22n1428_025:0736a28": "碎戒為？說是戒時，令人惱愧懷疑。』輕毀",
    "T22n1428_025:0736a29": "戒故，波逸提。(五十六)",
    "T22n1428_025:0736b01": "「若比丘尼，說戒時作如是語：『大姊！我今始",
    "T22n1428_025:0736b02": "知是戒半月半月說戒經來。』餘比丘尼知是",
    "T22n1428_025:0736b03": "比丘尼若二若三說戒中坐，何況多！彼比丘",
    "T22n1428_025:0736b04": "尼無知無解，若犯罪應如法治，更重增無",
    "T22n1428_025:0736b05": "知法。『大姊！汝無利得不善。汝說戒時，不用",
    "T22n1428_025:0736b06": "心念、不一心攝耳聽法。』彼無知故，波逸提。",
    "T22n1428_025:0736b07": "(五十七)",
    "T22n1428_025:0736b08": "「若比丘尼，共同羯磨已，後作如是說：『諸比丘",
    "T22n1428_025:0736b09": "尼隨親厚，以眾僧物與。』者，波逸提。(五十八)",
    "T22n1428_025:0736b10": "「若比丘尼，僧斷事時不與欲而起去者，波逸",
    "T22n1428_025:0736b11": "提。(五十九)",
    "T22n1428_025:0736b12": "「若比丘尼，與欲竟後更呵，波逸提。(六十)",
    "T22n1428_025:0736b13": "「若比丘尼，比丘尼共鬪諍，後聽此語已欲",
    "T22n1428_025:0736b14": "向彼說，波逸提。(六十一)",
    "T22n1428_025:0736b15": "「若比丘尼，[真/心]恚故不喜，打彼比丘尼者，波",
    "T22n1428_025:0736b16": "逸提。(六十二)",
    "T22n1428_025:0736b17": "「若比丘尼，[真/心]恚故不喜，以手搏比丘尼者，",
    "T22n1428_025:0736b18": "波逸提。(六十三)",
    "T22n1428_025:0736b19": "「若比丘尼，[真/心]恚故不喜，以無根僧伽婆尸沙",
    "T22n1428_025:0736b20": "法謗者，波逸提。(六十四)",
    "T22n1428_025:0736b21": "「若比丘尼，剎利水澆頭王，王未出未藏寶，",
    "T22n1428_025:0736b22": "若入宮過門閾者，波逸提。(六十五)",
    "T22n1428_025:0736b23": "「若比丘尼，捉寶及寶莊飾，自捉、若教人",
    "T22n1428_025:0736b24": "捉，除僧伽藍中及寄宿處，波逸提。若僧伽藍",
    "T22n1428_025:0736b25": "中、若寄宿處，若寶、若以寶莊飾，自捉、若教",
    "T22n1428_025:0736b26": "人捉，若識者當取，如是因緣非餘。(六十六)",
    "T22n1428_025:0736b27": "「若比丘尼，非時入聚落，又不囑比丘尼，波",
    "T22n1428_025:0736b28": "逸提。(六十七)",
    "T22n1428_025:0736b29": "「若比丘尼，作繩床若木床，足應高佛八指。",
    "T22n1428_025:0736c01": "除入陛孔上，若截竟過者，波逸提。(六十八)",
    "T22n1428_025:0736c02": "「若比丘尼，持兜羅綿貯，作繩床、木床、若臥",
    "T22n1428_025:0736c03": "具、坐具，波逸提。」(六十九)◎",
    "T22n1428_025:0736c04": "◎爾時婆伽婆在毘舍離獼猴江側高閣堂",
    "T22n1428_025:0736c05": "上。時異處有蒜園，偷羅難陀比丘尼去園不",
    "T22n1428_025:0736c06": "遠而行，園主問言：「阿姨！欲須蒜耶？」報言：",
    "T22n1428_025:0736c07": "「須蒜。」即時蒜與。此比丘尼得蒜已，後數數",
    "T22n1428_025:0736c08": "復往。去彼不遠而行，其人見已復語言：「阿",
    "T22n1428_025:0736c09": "姨更須蒜耶？」報言：「須！我若得蒜便能食。」即",
    "T22n1428_025:0736c10": "復與蒜。與蒜已勅守園人言：「從今日給",
    "T22n1428_025:0736c11": "比丘尼人各五枚蒜。」時園主留一人守園，",
    "T22n1428_025:0736c12": "自持蒜詣毘舍離賣。偷羅難陀比丘尼還",
    "T22n1428_025:0736c13": "至僧伽藍中，語諸比丘尼言：「汝等知不？某",
    "T22n1428_025:0736c14": "處某甲檀越，日給比丘尼人各五枚蒜，可往",
    "T22n1428_025:0736c15": "迎取。」時偷羅難陀將沙彌尼、式叉摩那即往",
    "T22n1428_025:0736c16": "蒜園，問守蒜人言：「園主何處？」報言：「詣毘舍",
    "T22n1428_025:0736c17": "離賣蒜。」時守蒜人言：「何故問耶？」答言：「園主",
    "T22n1428_025:0736c18": "日給比丘尼人各五枚蒜，今可與我。」守蒜",
    "T22n1428_025:0736c19": "人言：「小住！須園主來，我不得自在，我正可",
    "T22n1428_025:0736c20": "守視而已耳。」比丘尼語言：「大家見施，奴不",
    "T22n1428_025:0736c21": "肯與。」偷羅難陀即勅沙彌尼拔取蒜，數知",
    "T22n1428_025:0736c22": "多少，此與上座、次座、和上、阿闍梨，此與同",
    "T22n1428_025:0736c23": "和上、同阿闍梨、親厚知識。此今日食、此明日",
    "T22n1428_025:0736c24": "食、此後日食。即時現園蒜取盡。蒜主還見蒜",
    "T22n1428_025:0736c25": "盡，問守園者言：「蒜何故盡？」答言：「大家！先信",
    "T22n1428_025:0736c26": "樂故，日給比丘尼僧人各五枚蒜，向有沙",
    "T22n1428_025:0736c27": "彌尼、式叉摩那來至我所語我言：『蒜主今",
    "T22n1428_025:0736c28": "為所在？』我答言：『入毘舍離賣蒜。』我問言：『何",
    "T22n1428_025:0736c29": "故問？』答我言：『蒜主日與我人各五枚蒜，今",
    "T22n1428_025:0737a01": "可與我。』我答言：『小住！待園主還，我正守視",
    "T22n1428_025:0737a02": "而已耳，不得自由。』比丘尼言：『大家與我",
    "T22n1428_025:0737a03": "蒜，而奴不肯與我。』時即勅沙彌尼拔取蒜",
    "T22n1428_025:0737a04": "已，數知多少，言：『此與上座、此與次座、此",
    "T22n1428_025:0737a05": "與和上、此與阿闍梨、此與同和上、同阿闍",
    "T22n1428_025:0737a06": "梨、此與親厚知識，此今日食、此明日食、此",
    "T22n1428_025:0737a07": "後日食。』并復並噉，以是故園蒜都盡耳。」園主",
    "T22n1428_025:0737a08": "即譏嫌言：「此比丘尼無有慚愧、受無厭足，",
    "T22n1428_025:0737a09": "外自稱言：『我知正法。』如是何有正法？正使",
    "T22n1428_025:0737a10": "檀越施與，猶應知足，況不見主而取盡。」時",
    "T22n1428_025:0737a11": "諸比丘尼聞，其中有少欲知足、行頭陀、樂",
    "T22n1428_025:0737a12": "學戒、知慚愧者，呵責偷羅難陀比丘尼：「汝",
    "T22n1428_025:0737a13": "等云何盡拔取他蒜并並噉持去不留遺",
    "T22n1428_025:0737a14": "餘？」時諸比丘尼往白諸比丘，諸比丘往白世",
    "T22n1428_025:0737a15": "尊。世尊以此因緣集比丘僧，呵責偷羅難",
    "T22n1428_025:0737a16": "陀比丘尼言：「汝所為非，非威儀、非沙門法、",
    "T22n1428_025:0737a17": "非淨行、非隨順行，所不應為。云何不見",
    "T22n1428_025:0737a18": "主拔取他蒜盡？」爾時世尊以無數方便呵",
    "T22n1428_025:0737a19": "責已，告諸比丘：「往昔有一婆羅門，年百二十",
    "T22n1428_025:0737a20": "形體羸瘦，此婆羅門婦端政無比，多生男女。",
    "T22n1428_025:0737a21": "此婆羅門繫心其婦及諸男女，初不捨離，以",
    "T22n1428_025:0737a22": "此愛著情篤遂至命終，便生雁中，其身毛",
    "T22n1428_025:0737a23": "羽盡為金色。以前福因緣故自識宿命，內",
    "T22n1428_025:0737a24": "自思惟：『我當以何等方便養活此男女使",
    "T22n1428_025:0737a25": "不貧苦？』日日來至其家，日落一金羽而去。",
    "T22n1428_025:0737a26": "男女得之便自思惟：『以何因緣此雁王日來",
    "T22n1428_025:0737a27": "落一金羽與我而去？我等寧可伺其來",
    "T22n1428_025:0737a28": "時方便捉之盡取金羽。』如其所謀，即捉",
    "T22n1428_025:0737a29": "拔取金羽，取已即更生白羽。」佛告諸比",
    "T22n1428_025:0737b01": "丘：「欲知爾時婆羅門死為雁者，豈異人乎！莫",
    "T22n1428_025:0737b02": "作異觀，即園主是。其端政婦多生男女者，",
    "T22n1428_025:0737b03": "即偷羅難陀比丘尼是。男女者，即式叉摩那、",
    "T22n1428_025:0737b04": "沙彌尼等是。以本貪愛故令金羽盡，更生",
    "T22n1428_025:0737b05": "白羽。今復愛故令蒜盡，更得貧窮。」世尊以",
    "T22n1428_025:0737b06": "無數方便呵責偷羅難陀比丘尼已，告諸",
    "T22n1428_025:0737b07": "比丘：「此比丘尼多種有漏處，最初犯戒。自今",
    "T22n1428_025:0737b08": "已去與比丘尼結戒，集十句義乃至正法",
    "T22n1428_025:0737b09": "久住，欲說戒者當如是說：若比丘尼噉蒜",
    "T22n1428_025:0737b10": "者，波逸提。」比丘尼義如上。若比丘尼噉生蒜、",
    "T22n1428_025:0737b11": "熟蒜、若雜蒜者，咽咽波逸提。比丘，突吉羅；式",
    "T22n1428_025:0737b12": "叉摩那、沙彌、沙彌尼，突吉羅。是謂為犯。不犯",
    "T22n1428_025:0737b13": "者，或有如是病，以餅裹蒜食；若餘藥所不",
    "T22n1428_025:0737b14": "治，唯須服蒜差聽服；若塗瘡，不犯。不犯",
    "T22n1428_025:0737b15": "者，最初未制戒，癡狂、心亂。痛惱所纏。(七十竟)",
    "T22n1428_025:0737b16": "爾時婆伽婆在舍衛國。時偷羅難陀比丘尼",
    "T22n1428_025:0737b17": "剃三處毛，往詣檀越家在婦女前就座而",
    "T22n1428_025:0737b18": "坐，不自覆身露其形體。時彼婦女見已語",
    "T22n1428_025:0737b19": "言：「阿姨！共洗浴來。」答言：「且止！」便為得供養",
    "T22n1428_025:0737b20": "已，復語言：「但來共浴。」答言：「我不須洗浴。」時",
    "T22n1428_025:0737b21": "諸婦女即強脫衣見其剃處，即語言：「阿姨！世",
    "T22n1428_025:0737b22": "人所以剃毛者為欲事，阿姨以何故剃之？」",
    "T22n1428_025:0737b23": "偷羅難陀答言：「我從俗已來習此法，不但",
    "T22n1428_025:0737b24": "今也。」時諸居士婦女即譏嫌言：「比丘尼不",
    "T22n1428_025:0737b25": "知慚愧，習不淨行，外自稱言：『我知正法。』如",
    "T22n1428_025:0737b26": "是有何正法？乃剃三處毛，猶如婬女、賊女。」",
    "T22n1428_025:0737b27": "時諸比丘尼聞，其中有少欲知足、行頭陀、樂",
    "T22n1428_025:0737b28": "學戒、知慚愧者，嫌責偷羅難陀言：「汝云何",
    "T22n1428_025:0737b29": "乃剃三處毛？」諸比丘尼往白諸比丘，諸比丘",
    "T22n1428_025:0737c01": "往白世尊。世尊以此因緣集比丘僧，呵責",
    "T22n1428_025:0737c02": "偷羅難陀：「汝所為非，非威儀、非沙門法、非",
    "T22n1428_025:0737c03": "淨行、非隨順行，所不應為。云何偷羅難陀",
    "T22n1428_025:0737c04": "乃剃三處毛？」時世尊以無數方便呵責偷",
    "T22n1428_025:0737c05": "羅難陀已，告諸比丘：「此偷羅難陀比丘尼！多",
    "T22n1428_025:0737c06": "種有漏處，最初犯戒。自今已去與比丘尼結",
    "T22n1428_025:0737c07": "戒，集十句義乃至正法久住，欲說戒者當",
    "T22n1428_025:0737c08": "如是說：若比丘尼剃三處毛者，波逸提。」比",
    "T22n1428_025:0737c09": "丘尼義如上。三處毛者，大小便處及腋下。若",
    "T22n1428_025:0737c10": "比丘尼剃三處毛，一動刀一波逸提。若拔、若",
    "T22n1428_025:0737c11": "揃滅、若燒，一切突吉羅。比丘，偷羅遮；式叉",
    "T22n1428_025:0737c12": "摩那、沙彌、沙彌尼，突吉羅。是謂為犯。不犯者，",
    "T22n1428_025:0737c13": "或有如是病，若有瘡須剃去著藥，或為強",
    "T22n1428_025:0737c14": "力者所執，不犯。不犯者，最初未制戒，癡狂、",
    "T22n1428_025:0737c15": "心亂、痛惱所纏。(七十一)",
    "T22n1428_025:0737c16": "爾時婆伽婆在釋翅搜迦維羅衛尼俱律",
    "T22n1428_025:0737c17": "園中。時摩訶波闍波提比丘尼往至世尊所，",
    "T22n1428_025:0737c18": "頭面禮足在一面立，白佛言：「世尊！女人身",
    "T22n1428_025:0737c19": "臭穢不淨。」說是語已，即禮佛足繞三匝而",
    "T22n1428_025:0737c20": "去。時世尊以此因緣集比丘僧，告諸比丘：",
    "T22n1428_025:0737c21": "「自今已去聽諸比丘尼以水作淨。」時偷羅難",
    "T22n1428_025:0737c22": "陀聞此制已，即以水作淨，欲心內指水道",
    "T22n1428_025:0737c23": "中，指深爪傷內，血出污身衣臥具。諸比丘",
    "T22n1428_025:0737c24": "尼即問言：「何所患苦？」即具說因緣。時諸比",
    "T22n1428_025:0737c25": "丘尼聞，其中有少欲知足、行頭陀、樂學戒、",
    "T22n1428_025:0737c26": "知慚愧者，嫌責偷羅難陀比丘尼：「云何水",
    "T22n1428_025:0737c27": "作淨，乃以指內水道中傷內，血出污身衣",
    "T22n1428_025:0737c28": "及污臥具？」諸比丘尼往白諸比丘，諸比丘往",
    "T22n1428_025:0737c29": "白世尊。世尊爾時以此因緣集比丘僧，呵",
    "T22n1428_025:0738a01": "責偷羅難陀比丘尼：「汝所為非，非威儀、非",
    "T22n1428_025:0738a02": "沙門法、非淨行、非隨順行，所不應為。云",
    "T22n1428_025:0738a03": "何汝以水作淨，以欲心內指爪深傷內，",
    "T22n1428_025:0738a04": "血出污身衣及臥具？」時世尊以無數方便呵",
    "T22n1428_025:0738a05": "責偷羅難陀已，告諸比丘：「此偷羅難陀多種",
    "T22n1428_025:0738a06": "有漏處，最初犯戒。自今已去與比丘尼結戒，",
    "T22n1428_025:0738a07": "集十句義乃至正法久住，欲說戒者當如",
    "T22n1428_025:0738a08": "是說：若比丘尼以水作淨，應齊兩指各一",
    "T22n1428_025:0738a09": "節，若過者，波逸提。」比丘尼義如上。水作淨",
    "T22n1428_025:0738a10": "者，以水洗內。彼比丘尼，以水作淨，內兩",
    "T22n1428_025:0738a11": "指各一節，過者，波逸提。式叉摩那、沙彌尼，",
    "T22n1428_025:0738a12": "突吉羅。是謂為犯。不犯者，若齊兩指各一",
    "T22n1428_025:0738a13": "節、若減一節、或有如是病、或內有草、或內",
    "T22n1428_025:0738a14": "有蟲挽出，不犯。不犯者，最初未制戒，癡狂、",
    "T22n1428_025:0738a15": "心亂、痛惱所纏。(七十二)◎",
    "T22n1428_025:0738a16": "爾時婆伽婆在舍衛國祇樹給孤獨園。時",
    "T22n1428_025:0738a17": "六群比丘尼欲心熾盛顏色憔悴身體羸瘦，",
    "T22n1428_025:0738a18": "往詣波斯匿王宮內。宮內諸婦女見已問言：",
    "T22n1428_025:0738a19": "「阿姨有何患苦？」答言：「我有色患。」即問言：「有",
    "T22n1428_025:0738a20": "何等色患？」答言：「我欲心熾盛。」諸婦女言：「我",
    "T22n1428_025:0738a21": "在宮內，時時乃得男子。若不得男子時，或",
    "T22n1428_025:0738a22": "以胡膠作男根內著女根中，既得適意不",
    "T22n1428_025:0738a23": "名行婬。阿姨亦可作如是，既得適意不",
    "T22n1428_025:0738a24": "名行婬。」時有二六群比丘尼，作如是男",
    "T22n1428_025:0738a25": "根已共行婬事，餘比丘尼見謂共男子行",
    "T22n1428_025:0738a26": "婬，見起已方知非男子。時諸比丘尼聞，其",
    "T22n1428_025:0738a27": "中有少欲知足、行頭陀、樂學戒、知慚愧者，",
    "T22n1428_025:0738a28": "嫌責六群比丘尼言：「云何汝等以胡膠作",
    "T22n1428_025:0738a29": "男根共行婬？」時諸比丘尼往白諸比丘，諸比",
    "T22n1428_025:0738b01": "丘往白世尊。世尊以此因緣集比丘僧，呵",
    "T22n1428_025:0738b02": "責六群比丘尼：「汝所為非，非威儀、非沙門",
    "T22n1428_025:0738b03": "法、非淨行、非隨順行，所不應為。云何六",
    "T22n1428_025:0738b04": "群比丘尼！以此胡膠作男根共行婬？」時世",
    "T22n1428_025:0738b05": "尊以無數方便呵責六群比丘尼已，告諸",
    "T22n1428_025:0738b06": "比丘：「此六群比丘尼多種有漏處，最初犯戒。",
    "T22n1428_025:0738b07": "自今已去與比丘尼結戒，集十句義乃至",
    "T22n1428_025:0738b08": "正法久住，欲說戒者當如是說：若比丘尼",
    "T22n1428_025:0738b09": "以胡膠作男根，波逸提。」比丘尼義如上。作",
    "T22n1428_025:0738b10": "男根者，用諸物作、或以胡膠作、若飯作、",
    "T22n1428_025:0738b11": "或用[麩夫+少]作、或蠟作。若比丘尼，以此諸物作",
    "T22n1428_025:0738b12": "男根內女根中者，一切波逸提。若不摩治",
    "T22n1428_025:0738b13": "內女根中者，突吉羅。式叉摩那、沙彌尼、突",
    "T22n1428_025:0738b14": "吉羅。是謂為犯。不犯者，或有如是病、著果",
    "T22n1428_025:0738b15": "藥及丸藥、或衣塞月水、或為強力者所執，",
    "T22n1428_025:0738b16": "不犯。不犯者，最初未制戒，癡狂、心亂、痛",
    "T22n1428_025:0738b17": "惱所纏。(七十三)",
    "T22n1428_025:0738b18": "爾時婆伽婆在舍衛國祇樹給孤獨園。時",
    "T22n1428_025:0738b19": "六群比丘尼欲意熾盛顏色憔悴形體羸瘦，",
    "T22n1428_025:0738b20": "往詣波斯匿王宮。時宮中諸婦女見已問言：",
    "T22n1428_025:0738b21": "「阿姨何所患苦？」答言：「以不從願故。」問言：「有",
    "T22n1428_025:0738b22": "何願不從？」答言：「我婬心熾盛。」諸婦女言：「我",
    "T22n1428_025:0738b23": "等在宮內，時時乃得男子。若不得時，以",
    "T22n1428_025:0738b24": "胡膠雜物作男根內女根中，既適婬意不",
    "T22n1428_025:0738b25": "名行婬，諸尊何不如是作？」諸比丘尼報",
    "T22n1428_025:0738b26": "言：「諸姊！世尊制戒不得爾。」彼即復言：「阿姨！",
    "T22n1428_025:0738b27": "我等在宮，時時乃得男子。若不得男子",
    "T22n1428_025:0738b28": "時，共相拍以適婬樂不名行婬，阿姨何不",
    "T22n1428_025:0738b29": "爾？」時二六群比丘尼共相拍，餘比丘尼見謂",
    "T22n1428_025:0738c01": "共男子行婬，起已方知非男子。時諸比丘",
    "T22n1428_025:0738c02": "尼聞，其中有少欲知足、行頭陀、樂學戒、知",
    "T22n1428_025:0738c03": "慚愧者，嫌責六群比丘尼言：「汝等云何共相",
    "T22n1428_025:0738c04": "拍？」時諸比丘尼往白諸比丘，諸比丘往白世",
    "T22n1428_025:0738c05": "尊。世尊以此因緣集比丘僧，呵責六群比",
    "T22n1428_025:0738c06": "丘尼：「汝所為非，非威儀、非沙門法、非淨行、",
    "T22n1428_025:0738c07": "非隨順行，所不應為。汝等云何共相拍？」世",
    "T22n1428_025:0738c08": "尊以無數方便呵責六群比丘尼已，告諸",
    "T22n1428_025:0738c09": "比丘：「此比丘尼多種有漏處，最初犯戒。自今",
    "T22n1428_025:0738c10": "已去與比丘尼結戒集十句義乃至正法久",
    "T22n1428_025:0738c11": "住，欲說戒者當如是說：若比丘尼共相拍，",
    "T22n1428_025:0738c12": "波逸提。」比丘尼義如上。拍者，若以手掌、若",
    "T22n1428_025:0738c13": "脚拍、若女根女根相拍、若比丘尼共相拍。拍",
    "T22n1428_025:0738c14": "者，突吉羅。受拍者，波逸提。若二女根共相拍，",
    "T22n1428_025:0738c15": "二俱波逸提。比丘，突吉羅；式叉摩那、沙彌、沙",
    "T22n1428_025:0738c16": "彌尼，突吉羅。是謂為犯。不犯者，或有如是",
    "T22n1428_025:0738c17": "病、或來去、若經行、若掃地、若以杖觸不故",
    "T22n1428_025:0738c18": "作、若洗時手觸，不犯。不犯者，最初未制戒，",
    "T22n1428_025:0738c19": "癡狂、心亂、痛惱所纏。(七十四)",
    "T22n1428_025:0738c20": "爾時婆伽婆在舍衛國祇樹給孤獨園。時",
    "T22n1428_025:0738c21": "有一長者共婦出家為道，食時詣村乞食，",
    "T22n1428_025:0738c22": "得已持還尼僧伽藍中。食時本婦比丘尼持",
    "T22n1428_025:0738c23": "水在前立，并以扇扇。比丘語言：「小避去！我",
    "T22n1428_025:0738c24": "羞人，莫在我前立。」比丘尼語言：「大德何",
    "T22n1428_025:0738c25": "以羞我？」彼復言：「何不速去！我羞。」比丘尼答",
    "T22n1428_025:0738c26": "言：「我在前立便言可羞，本來作如是如是",
    "T22n1428_025:0738c27": "事何以不羞？」其婦比丘尼[真/心]恚，以扇柄打、",
    "T22n1428_025:0738c28": "以水澆頭而捨入房。時諸比丘尼聞，其中",
    "T22n1428_025:0738c29": "有少欲知足、行頭陀、樂學戒、知慚愧者，嫌",
    "T22n1428_025:0739a01": "責此比丘尼：「汝云何瞋恚打比丘？」時諸比丘",
    "T22n1428_025:0739a02": "尼往白諸比丘，諸比丘往白世尊。世尊以",
    "T22n1428_025:0739a03": "此因緣集比丘僧，呵責此比丘尼：「汝所為",
    "T22n1428_025:0739a04": "非，非威儀、非沙門法、非淨行、非隨順行，",
    "T22n1428_025:0739a05": "所不應為。云何比丘尼打比丘？」時世尊以",
    "T22n1428_025:0739a06": "無數方便呵責此比丘尼已，告諸比丘：「此",
    "T22n1428_025:0739a07": "比丘尼多種有漏處，最初犯戒。自今已去與",
    "T22n1428_025:0739a08": "比丘尼結戒，集十句義乃至正法久住，欲",
    "T22n1428_025:0739a09": "說戒者當如是說：若比丘尼，比丘食時供",
    "T22n1428_025:0739a10": "給水、以扇扇者，波逸提。」如是世尊與比",
    "T22n1428_025:0739a11": "丘尼結戒。時諸比丘尼疑，不敢瞻視病比",
    "T22n1428_025:0739a12": "丘，無人與水不敢問。佛言：「聽諸比丘尼看",
    "T22n1428_025:0739a13": "病比丘，若無水聽問。自今已去應如是結",
    "T22n1428_025:0739a14": "戒：若比丘尼，比丘無病，食時供給水、以扇",
    "T22n1428_025:0739a15": "扇者，波逸提。」比丘尼義如上。若彼比丘尼，比",
    "T22n1428_025:0739a16": "丘不病，食時供給水、在前立以扇扇者，波逸",
    "T22n1428_025:0739a17": "提。比丘，突吉羅；式叉摩那、沙彌、沙彌尼，突吉",
    "T22n1428_025:0739a18": "羅。是謂為犯。不犯者，瞻視病比丘無水",
    "T22n1428_025:0739a19": "問，不犯。不犯者，最初未制戒，癡狂、心亂、",
    "T22n1428_025:0739a20": "痛惱所纏。(七十五)",
    "T22n1428_025:0739a21": "爾時婆伽婆在舍衛國祇樹給孤獨園。時",
    "T22n1428_025:0739a22": "六群比丘尼乞求生穀、胡麻、米、若大小豆、大",
    "T22n1428_025:0739a23": "小麥。時諸居士見已譏嫌言：「諸比丘尼乞求",
    "T22n1428_025:0739a24": "無厭、不知慚愧，外自稱言：『我知正法。』如是",
    "T22n1428_025:0739a25": "有何正法？乃乞如是等種種生穀米，似如",
    "T22n1428_025:0739a26": "婬女賊女無異。」時諸比丘尼聞，其中有少",
    "T22n1428_025:0739a27": "欲知足、行頭陀、樂學戒、知慚愧者，嫌責六",
    "T22n1428_025:0739a28": "群比丘尼言：「云何汝等乞是種種生穀米？」",
    "T22n1428_025:0739a29": "時諸比丘尼往白諸比丘，諸比丘往白世",
    "T22n1428_025:0739b01": "尊。時世尊以此因緣集比丘僧，呵責六群",
    "T22n1428_025:0739b02": "比丘尼：「汝所為非，非威儀、非沙門法、非淨",
    "T22n1428_025:0739b03": "行、非隨順行，所不應為。云何汝等乞是",
    "T22n1428_025:0739b04": "種種生穀米？」時世尊以無數方便呵責六群",
    "T22n1428_025:0739b05": "比丘尼已，告諸比丘：「此六群比丘尼多種有",
    "T22n1428_025:0739b06": "漏處，最初犯戒。自今已去與比丘尼結戒，集",
    "T22n1428_025:0739b07": "十句義乃至正法久住，欲說戒者當如是",
    "T22n1428_025:0739b08": "說：若比丘尼乞生穀者，波逸提。」比丘尼義如",
    "T22n1428_025:0739b09": "上。彼比丘尼乞生穀乃至大小麥，一切波逸",
    "T22n1428_025:0739b10": "提。比丘，突吉羅；式叉摩那、沙彌、沙彌尼，突吉",
    "T22n1428_025:0739b11": "羅。是謂為犯。不犯者，若從親里乞，若從出",
    "T22n1428_025:0739b12": "家人乞，若他為己、己為他，若不乞自得者，",
    "T22n1428_025:0739b13": "不犯。不犯者，最初未制戒，癡狂、心亂、痛惱所",
    "T22n1428_025:0739b14": "纏。(七十六)",
    "T22n1428_025:0739b15": "爾時婆伽婆在舍衛國祇樹給孤獨園。去",
    "T22n1428_025:0739b16": "比丘尼精舍不遠，有好結縷草生。時有",
    "T22n1428_025:0739b17": "諸居士數來在中坐臥調戲，或唄或歌或舞，",
    "T22n1428_025:0739b18": "或有啼哭音聲，亂諸坐禪比丘尼，諸比丘尼",
    "T22n1428_025:0739b19": "患之。居士去後，以大小便糞掃置草上。諸",
    "T22n1428_025:0739b20": "居士還來在中戲時，諸不淨污身及衣服，",
    "T22n1428_025:0739b21": "以此不淨污草，草遂枯死。時諸居士以此",
    "T22n1428_025:0739b22": "事故皆譏嫌言：「此諸比丘尼，受取無厭、不",
    "T22n1428_025:0739b23": "知慚愧，外自稱言：『我知正法。』如是有何",
    "T22n1428_025:0739b24": "正法？我等數來在此戲笑歌舞，云何比丘尼",
    "T22n1428_025:0739b25": "乃以大小便污壞淨草，復污我身及衣服？」",
    "T22n1428_025:0739b26": "時諸比丘尼聞，其中有少欲知足、行頭陀、",
    "T22n1428_025:0739b27": "樂學戒、知慚愧者，訶責此諸比丘尼：「云何",
    "T22n1428_025:0739b28": "汝等於居士所遊戲之處，以大小便不淨",
    "T22n1428_025:0739b29": "置生草上，污居士身及衣服，又使生草枯",
    "T22n1428_025:0739c01": "死？」時諸比丘尼往白諸比丘，諸比丘往白世",
    "T22n1428_025:0739c02": "尊。世尊爾時以此因緣集比丘僧，呵責此",
    "T22n1428_025:0739c03": "比丘尼：「汝所為非，非威儀、非沙門法、非淨",
    "T22n1428_025:0739c04": "行、非隨順行，所不應為。云何比丘尼，居士",
    "T22n1428_025:0739c05": "所遊戲之處，以大小便置生草上，污身及",
    "T22n1428_025:0739c06": "衣服？」世尊以無數方便呵責此比丘尼已，",
    "T22n1428_025:0739c07": "告諸比丘：「此諸比丘尼多種有漏處，最初犯",
    "T22n1428_025:0739c08": "戒。自今已去與比丘尼結戒，集十句義乃",
    "T22n1428_025:0739c09": "至正法久住，欲說戒者當如是說：若比丘",
    "T22n1428_025:0739c10": "尼在生草上大小便，波逸提。」比丘尼義如上。",
    "T22n1428_025:0739c11": "彼比丘尼於生草上大小便者，波逸提。比丘，",
    "T22n1428_025:0739c12": "突吉羅；式叉摩那、沙彌、沙彌尼，突吉羅。是謂",
    "T22n1428_025:0739c13": "為犯。不犯者，或有如是病，若在無草處大",
    "T22n1428_025:0739c14": "小便，流墮草上、或風吹、或鳥銜污草，不犯。",
    "T22n1428_025:0739c15": "不犯者，最初未制戒，癡狂、心亂、痛惱所纏。(七十",
    "T22n1428_025:0739c16": "七)",
    "T22n1428_025:0739c17": "爾時婆伽婆在羅閱祇耆闍崛山中。時有",
    "T22n1428_025:0739c18": "一六群比丘尼，夜大小便器中，明旦不看牆",
    "T22n1428_025:0739c19": "外棄之。時有不信樂大臣，清旦乘車欲問",
    "T22n1428_025:0739c20": "訊洴沙王，路由比丘尼精舍邊過。尼所棄",
    "T22n1428_025:0739c21": "大小便，墮此大臣頭上，污身衣服。時大臣",
    "T22n1428_025:0739c22": "念言：「我當向官斷事人說此事。」時有篤信",
    "T22n1428_025:0739c23": "知相婆羅門言：「欲何所詣？」大臣答言：「比丘",
    "T22n1428_025:0739c24": "尼以大小便污辱我，我欲向官斷事人言。」",
    "T22n1428_025:0739c25": "知相婆羅門諫言：「且止！勿以此事向官言，",
    "T22n1428_025:0739c26": "或不成事更得其罪。」時此大臣隨語便還。",
    "T22n1428_025:0739c27": "彼知相婆羅門，即詣比丘尼精舍，問：「何等比",
    "T22n1428_025:0739c28": "丘尼，夜以器盛大小便，不看牆外棄之？」",
    "T22n1428_025:0739c29": "諸比丘尼答言：「我等不知。」諸比丘尼言：「何故",
    "T22n1428_025:0740a01": "問此事？」時婆羅門以此因緣具向諸比丘",
    "T22n1428_025:0740a02": "尼說：「我已呵諫此大臣令止，自今已去後",
    "T22n1428_025:0740a03": "莫復爾。」諸比丘尼即自相檢校，誰為此事？",
    "T22n1428_025:0740a04": "即知六群比丘尼中有作此事者。時諸比丘",
    "T22n1428_025:0740a05": "尼呵責六群比丘尼：「云何汝夜大小便器",
    "T22n1428_025:0740a06": "中，明旦不看牆外棄之？」時諸比丘尼往白",
    "T22n1428_025:0740a07": "諸比丘，諸比丘往白世尊。世尊以此因緣集",
    "T22n1428_025:0740a08": "比丘僧，呵責六群比丘尼：「汝所為非，非威",
    "T22n1428_025:0740a09": "儀、非沙門法、非淨行、非隨順行，所不應為。",
    "T22n1428_025:0740a10": "云何六群比丘尼？夜大小便器中，不看牆",
    "T22n1428_025:0740a11": "外棄之？」時世尊以無數方便呵責六群比",
    "T22n1428_025:0740a12": "丘尼已，告諸比丘：「此六群比丘尼！多種有漏",
    "T22n1428_025:0740a13": "處，最初犯戒。自今已去與比丘尼結戒，集",
    "T22n1428_025:0740a14": "十句義乃至正法久住，欲說戒者當如是",
    "T22n1428_025:0740a15": "說：若比丘尼，夜大小便器中，晝不看牆",
    "T22n1428_025:0740a16": "外棄者，波逸提。」比丘尼義如上。彼比丘尼，",
    "T22n1428_025:0740a17": "夜大小便器中，晝日當看牆外然後棄之。",
    "T22n1428_025:0740a18": "若夜起者，要先彈指謦欬。若比丘尼，夜大",
    "T22n1428_025:0740a19": "小便器中，晝不看牆外棄者，波逸提。若夜",
    "T22n1428_025:0740a20": "不謦欬、不彈指棄者，突吉羅。比丘，突吉羅；",
    "T22n1428_025:0740a21": "式叉摩那、沙彌、沙彌尼，突吉羅。是謂為犯。不",
    "T22n1428_025:0740a22": "犯者，夜大小便器中，晝則看牆外棄之；",
    "T22n1428_025:0740a23": "若夜彈指謦欬；若彼有瓦、有石、若有樹",
    "T22n1428_025:0740a24": "株、若有刺諸不淨之處棄；若有汪水、若有",
    "T22n1428_025:0740a25": "坑岸、若有糞聚者，不犯。不犯者，最初未制",
    "T22n1428_025:0740a26": "戒，癡狂、心亂、痛惱所纏。(七十八)",
    "T22n1428_025:0740a27": "爾時婆伽婆在羅閱祇耆闍崛山中。時國",
    "T22n1428_025:0740a28": "人俗節會日伎樂嬉戲，時六群比丘尼往看。",
    "T22n1428_025:0740a29": "時諸居士見皆共譏嫌：「此諸比丘尼不知慚",
    "T22n1428_025:0740b01": "愧習不淨行，外自稱言：『我知正法。』如是有",
    "T22n1428_025:0740b02": "何正法？乃共看此種種戲事，與婬女賊女",
    "T22n1428_025:0740b03": "何異？」諸比丘尼聞，其中有少欲知足、行頭",
    "T22n1428_025:0740b04": "陀、樂學戒、知慚愧者，嫌責六群比丘尼：「云",
    "T22n1428_025:0740b05": "何汝等共看戲事？」時諸比丘尼往白諸比丘，",
    "T22n1428_025:0740b06": "諸比丘往白世尊。世尊爾時以此因緣集",
    "T22n1428_025:0740b07": "比丘僧，呵責六群比丘尼：「汝所為非，非威",
    "T22n1428_025:0740b08": "儀、非沙門法、非淨行、非隨順行，所不應",
    "T22n1428_025:0740b09": "為。云何汝等共看戲事？」時世尊以無數方",
    "T22n1428_025:0740b10": "便呵責六群比丘尼已，告諸比丘：「此六群",
    "T22n1428_025:0740b11": "比丘尼多種有漏處，最初犯戒。自今已去與",
    "T22n1428_025:0740b12": "比丘尼結戒，集十句義乃至正法久住，欲",
    "T22n1428_025:0740b13": "說戒者當如是說：若比丘尼往觀看伎樂",
    "T22n1428_025:0740b14": "者，波逸提。」比丘尼義如上。觀看者，看種種",
    "T22n1428_025:0740b15": "戲笑。彼比丘尼，若從道至道、從道至非道、",
    "T22n1428_025:0740b16": "從非道至道、從高至下、從下至高，往看",
    "T22n1428_025:0740b17": "伎樂。若見波逸提。不見，突吉羅。若發意欲",
    "T22n1428_025:0740b18": "去而不去，若期去中道還，盡突吉羅。比",
    "T22n1428_025:0740b19": "丘，突吉羅；式叉摩那、沙彌、沙彌尼，突吉羅。是",
    "T22n1428_025:0740b20": "謂為犯。不犯者，或有所啟，若被喚道由邊",
    "T22n1428_025:0740b21": "過，或彼宿止處，或為強力將去、或縛去、或",
    "T22n1428_025:0740b22": "命難、或梵行難，不犯。不犯者，最初未制戒，",
    "T22n1428_025:0740b23": "癡狂、心亂、痛惱所纏。(七十九)",
    "T22n1428_025:0740b24": "爾時婆伽婆在舍衛國祇樹給孤獨園。時",
    "T22n1428_025:0740b25": "六群比丘尼，入村在屏處與男子共立語。",
    "T22n1428_025:0740b26": "諸居士見皆共譏嫌言：「此比丘尼，不知慚",
    "T22n1428_025:0740b27": "愧、犯不淨行，外自稱言：『我知正法。』如是有",
    "T22n1428_025:0740b28": "何正法？入村與男子屏處共語，如婬女賊",
    "T22n1428_025:0740b29": "女無異。」時諸比丘尼聞，其中有少欲知足、",
    "T22n1428_025:0740c01": "行頭陀、樂學戒、知慚愧者，嫌責六群比丘",
    "T22n1428_025:0740c02": "尼：「汝等云何入村在屏處與男子共立語？」",
    "T22n1428_025:0740c03": "時諸比丘尼往白諸比丘，諸比丘往白世尊。",
    "T22n1428_025:0740c04": "世尊爾時以此因緣集比丘僧，呵責六群",
    "T22n1428_025:0740c05": "比丘尼：「汝所為非，非威儀、非沙門法、非淨",
    "T22n1428_025:0740c06": "行、非隨順行，所不應為。云何汝等入村屏",
    "T22n1428_025:0740c07": "處與男子共立語？」時世尊以無數方便呵",
    "T22n1428_025:0740c08": "責六群比丘尼已，告諸比丘：「此六群比丘尼",
    "T22n1428_025:0740c09": "多種有漏處，最初犯戒。自今已去與比丘尼",
    "T22n1428_025:0740c10": "結戒，集十句義乃至正法久住，欲說戒者",
    "T22n1428_025:0740c11": "當如是說：若比丘尼，入村內與男子在",
    "T22n1428_025:0740c12": "屏處共立共語，波逸提。」比丘尼義如上。村",
    "T22n1428_025:0740c13": "者，白衣舍。屏處者，不見、不聞處。不見處者，",
    "T22n1428_025:0740c14": "若塵霧闇。不聞處者，乃至不聞常語聲。若",
    "T22n1428_025:0740c15": "比丘尼，入村內與男子在屏處立共語，波",
    "T22n1428_025:0740c16": "逸提。若同伴盲而不聾，突吉羅。聾而不盲，突",
    "T22n1428_025:0740c17": "吉羅。立而不語，突吉羅。比丘，突吉羅；式叉摩",
    "T22n1428_025:0740c18": "那、沙彌、沙彌尼，突吉羅。是謂為犯。不犯者，若",
    "T22n1428_025:0740c19": "二比丘尼為伴，若有可知人為伴，若有多",
    "T22n1428_025:0740c20": "女人共立，或不盲不聾，或行不住，或病倒",
    "T22n1428_025:0740c21": "地，或為強力者所執，或被縛將去，或命難、",
    "T22n1428_025:0740c22": "或梵行難，不犯。不犯者，最初未制戒，癡狂、心",
    "T22n1428_025:0740c23": "亂、痛惱所纏。(八十竟)",
    "T22n1428_025:0740c24": "爾時婆伽婆在舍衛國祇樹給孤獨園。時",
    "T22n1428_025:0740c25": "六群比丘尼，與男子共入屏障處。時諸居",
    "T22n1428_025:0740c26": "士見皆共譏嫌言：「此比丘尼，不知慚愧、犯",
    "T22n1428_025:0740c27": "不淨行，外自稱言：『我知正法。』如是有何正",
    "T22n1428_025:0740c28": "法？云何比丘尼，與男子共入屏障處，如婬",
    "T22n1428_025:0740c29": "女賊女不異？」時諸比丘尼，聞其中有少欲知",
    "T22n1428_025:0741a01": "足、行頭陀、樂學戒、知慚愧者，嫌責六群比",
    "T22n1428_025:0741a02": "丘尼：「云何汝等與男子共入屏障處？」諸比",
    "T22n1428_025:0741a03": "丘尼往白諸比丘，諸比丘往白世尊。世尊",
    "T22n1428_025:0741a04": "爾時以此因緣集比丘僧，呵責六群比丘",
    "T22n1428_025:0741a05": "尼：「汝所為非，非威儀、非沙門法、非淨行、非",
    "T22n1428_025:0741a06": "隨順行，所不應為。云何六群比丘尼，與男",
    "T22n1428_025:0741a07": "子共入屏障處？」時世尊以無數方便呵責",
    "T22n1428_025:0741a08": "六群比丘尼已，告諸比丘：「此六群比丘尼多",
    "T22n1428_025:0741a09": "種有漏處，最初犯戒。自今已去與比丘尼",
    "T22n1428_025:0741a10": "結戒，集十句義乃至正法久住，欲說戒者",
    "T22n1428_025:0741a11": "當如是說：若比丘尼與男子共入屏障處",
    "T22n1428_025:0741a12": "者，波逸提。」比丘尼義如上。屏障處者，若樹、若",
    "T22n1428_025:0741a13": "牆、若籬、若衣、若復餘物障。彼比丘尼與男子",
    "T22n1428_025:0741a14": "共入屏障處，波逸提。若同伴盲而不聾、聾",
    "T22n1428_025:0741a15": "而不盲，突吉羅。立住，突吉羅。比丘，突吉羅；式",
    "T22n1428_025:0741a16": "叉摩那沙彌、沙彌尼，突吉羅。是謂為犯。不犯",
    "T22n1428_025:0741a17": "者，若有二比丘尼為伴；或有可知人為伴；",
    "T22n1428_025:0741a18": "若有餘女人為伴；若不盲不聾、或行不住、",
    "T22n1428_025:0741a19": "或病倒地，若為強力者所將入、或被縛、或",
    "T22n1428_025:0741a20": "命難、或梵行難，不犯。不犯者，最初未制戒，癡",
    "T22n1428_025:0741a21": "狂、心亂、痛惱所纏。(八十一)",
    "T22n1428_025:0741a22": "爾時婆伽婆在舍衛國祇樹給孤獨園。時",
    "T22n1428_025:0741a23": "六群比丘尼，在村內街巷中屏處，與男子",
    "T22n1428_025:0741a24": "共立共語，若遣伴遠去獨與男子耳語。時",
    "T22n1428_025:0741a25": "諸居士見皆共譏嫌言：「此比丘尼，不知慚愧、",
    "T22n1428_025:0741a26": "犯梵行，外自稱言：『我知正法。』如是有何正",
    "T22n1428_025:0741a27": "法？云何比丘尼，入村內街巷中屏處，與男",
    "T22n1428_025:0741a28": "子共立共語，若遣伴遠去獨與男子耳語，",
    "T22n1428_025:0741a29": "如似婬女賊女無異？」時諸比丘尼聞，其中",
    "T22n1428_025:0741b01": "有少欲知足、行頭陀、樂學戒、知慚愧者，嫌",
    "T22n1428_025:0741b02": "責六群比丘尼：「汝等云何入村，在巷陌中屏",
    "T22n1428_025:0741b03": "處與男子耳語？」時諸比丘尼往白諸比丘，",
    "T22n1428_025:0741b04": "諸比丘往白世尊。世尊以此因緣集比丘",
    "T22n1428_025:0741b05": "僧，呵責六群比丘尼：「汝所為非，非威儀、非",
    "T22n1428_025:0741b06": "沙門法、非淨行、非隨順行，所不應為。云",
    "T22n1428_025:0741b07": "何比丘尼，入村內巷陌中屏處獨與男子",
    "T22n1428_025:0741b08": "耳語？」時世尊以無數方便呵責六群比丘",
    "T22n1428_025:0741b09": "尼已，告諸比丘：「此六群比丘尼！多種有漏處，",
    "T22n1428_025:0741b10": "最初犯戒。自今已去與比丘尼結戒，集十",
    "T22n1428_025:0741b11": "句義乃至正法久住，欲說戒者當如是說：",
    "T22n1428_025:0741b12": "若比丘尼，入村內巷陌中遣伴遠去，在屏",
    "T22n1428_025:0741b13": "處與男子共立耳語者，波逸提。」比丘尼義如",
    "T22n1428_025:0741b14": "上。村者，白衣舍巷陌。屏處者，有見屏處、聞",
    "T22n1428_025:0741b15": "屏處。見屏處者，烟雲、霧塵、黑闇眼所不見。聞",
    "T22n1428_025:0741b16": "屏處者，乃至常語不聞聲也。耳語者，耳邊",
    "T22n1428_025:0741b17": "語。彼比丘尼，入村巷陌中遣伴至不見不",
    "T22n1428_025:0741b18": "聞處，在屏處與男子共立共耳語，波逸提。",
    "T22n1428_025:0741b19": "離見處至聞處，突吉羅。離聞處至見處，",
    "T22n1428_025:0741b20": "突吉羅。比丘，突吉羅；式叉摩那、沙彌、沙彌尼，",
    "T22n1428_025:0741b21": "突吉羅。是謂為犯。不犯者，若二比丘尼為",
    "T22n1428_025:0741b22": "伴，或與可知女人為伴，或有餘人為伴，",
    "T22n1428_025:0741b23": "若伴不盲不聾，或病發倒地，或為強力者",
    "T22n1428_025:0741b24": "所執，或被縛將去，或命難、梵行難，若有所",
    "T22n1428_025:0741b25": "與遣伴遠去，若伴病，若無威儀，而語言：「妹",
    "T22n1428_025:0741b26": "汝去！我當送食與汝。」若破戒、破見、破威",
    "T22n1428_025:0741b27": "儀，若被舉、若應滅擯，若以此事有命難、",
    "T22n1428_025:0741b28": "梵行難，不犯。不犯者，最初未制戒，癡狂、心",
    "T22n1428_025:0741b29": "亂、痛惱所纏。(八十二)",
    "T22n1428_025:0741c01": "爾時婆伽婆在舍衛國祇樹給孤獨園。時",
    "T22n1428_025:0741c02": "有比丘尼，到時著衣持鉢詣一居士家，到",
    "T22n1428_025:0741c03": "已居士婦敷一獨坐床令坐已，捨入屋內。",
    "T22n1428_025:0741c04": "此比丘尼坐須臾，不語主人便捨座去。適",
    "T22n1428_025:0741c05": "出門，有一摩納來入其家，四顧不見人，",
    "T22n1428_025:0741c06": "便作是念：「此床座於我有益。」即取持去。居",
    "T22n1428_025:0741c07": "士婦出，不見比丘尼，亦不見獨坐床，即遣",
    "T22n1428_025:0741c08": "信問比丘尼：「獨坐床為何所在？」比丘尼答",
    "T22n1428_025:0741c09": "言：「我不知。當我出時，有一摩納來入汝",
    "T22n1428_025:0741c10": "家，或彼持去，可從彼推求。」即往推求，還得",
    "T22n1428_025:0741c11": "床座。時諸居士皆共譏嫌言：「比丘尼不知慚",
    "T22n1428_025:0741c12": "愧，外自稱言：『我知正法。』如是有何正法？云",
    "T22n1428_025:0741c13": "何坐主人床坐，不語便捨去，如似婬女賊",
    "T22n1428_025:0741c14": "女無異？」諸比丘尼聞，其中有少欲知足、行",
    "T22n1428_025:0741c15": "頭陀、樂學戒、知慚愧者，嫌責此比丘尼：「云",
    "T22n1428_025:0741c16": "何比丘尼，坐主人床座不語便捨去？」時諸",
    "T22n1428_025:0741c17": "比丘尼往白諸比丘，諸比丘往白世尊。世尊",
    "T22n1428_025:0741c18": "爾時以此因緣集比丘僧，呵責此比丘尼：",
    "T22n1428_025:0741c19": "「汝所為非，非威儀、非沙門法、非淨行、非隨",
    "T22n1428_025:0741c20": "順行，所不應為。云何比丘尼，坐主人床座",
    "T22n1428_025:0741c21": "不語主便捨去？」時世尊以無數方便呵",
    "T22n1428_025:0741c22": "責此比丘尼已，告諸比丘：「此比丘尼多種有",
    "T22n1428_025:0741c23": "漏處，最初犯戒。自今已去與比丘尼結戒，集",
    "T22n1428_025:0741c24": "十句義乃至正法久住，欲說戒者當如是",
    "T22n1428_025:0741c25": "說：若比丘尼，入白衣家內坐，不語主人捨",
    "T22n1428_025:0741c26": "去者，波逸提。」比丘尼義如上。彼比丘尼入",
    "T22n1428_025:0741c27": "白衣家坐，不語主人便去出門，波逸提。一",
    "T22n1428_025:0741c28": "脚在門內、一脚在門外，若方便欲去不去，",
    "T22n1428_025:0741c29": "若共期去而不去，一切突吉羅。比丘，突吉",
    "T22n1428_025:0742a01": "羅；式叉摩那、沙彌、沙彌尼，突吉羅。是謂為犯。",
    "T22n1428_025:0742a02": "不犯者，語主人而去，若座上更有人坐，若",
    "T22n1428_025:0742a03": "去時囑比坐人而去，比坐人語言：「但去無",
    "T22n1428_025:0742a04": "苦。」或坐石上、木上、墼上、草敷上、若垛上，若",
    "T22n1428_025:0742a05": "屋欲崩、或火燒、若有毒蛇惡獸盜賊，若為",
    "T22n1428_025:0742a06": "強力所執、或被繫、或命難、或梵行難，不語",
    "T22n1428_025:0742a07": "主人而去，不犯。不犯者，最初未制戒，癡狂、",
    "T22n1428_025:0742a08": "心亂、痛惱所纏。(八十三)",
    "T22n1428_025:0742a09": "爾時婆伽婆在羅閱祇耆闍崛山中。時羅",
    "T22n1428_025:0742a10": "閱城中有一不信樂大臣，有一獨坐床無",
    "T22n1428_025:0742a11": "人敢坐上者。偷羅難陀比丘尼，常入出其",
    "T22n1428_025:0742a12": "家以為檀越。偷羅難陀到時著衣持鉢往",
    "T22n1428_025:0742a13": "詣其家，不語便坐大臣床座上。大臣見已問",
    "T22n1428_025:0742a14": "言：「誰令此比丘尼坐我床上？」答言：「無有語",
    "T22n1428_025:0742a15": "者，自來坐耳。」時大臣譏嫌言：「偷羅難陀比丘",
    "T22n1428_025:0742a16": "尼無有慚愧，外自稱言：『我知正法。』如是有",
    "T22n1428_025:0742a17": "何正法？云何比丘尼，不語主人便坐他座",
    "T22n1428_025:0742a18": "上，如賊女婬女無異。」偷羅難陀坐床上",
    "T22n1428_025:0742a19": "時，有月水不淨，污他床褥即捨而去。大臣",
    "T22n1428_025:0742a20": "見已復更[真/心]恚言：「此比丘尼不知慚愧，外",
    "T22n1428_025:0742a21": "自稱言：『我知正法。』如是有何正法？不語其",
    "T22n1428_025:0742a22": "主坐他座上，如似婬女賊女有何等異？」時",
    "T22n1428_025:0742a23": "諸比丘尼聞，其中有少欲知足、行頭陀、樂",
    "T22n1428_025:0742a24": "學戒、知慚愧者，嫌責偷羅難陀比丘尼：「云",
    "T22n1428_025:0742a25": "何比丘尼，不語主人輒坐他床上？」時諸比",
    "T22n1428_025:0742a26": "丘尼往白諸比丘，諸比丘往白世尊。世尊",
    "T22n1428_025:0742a27": "爾時以此因緣集比丘僧，呵責偷羅難陀",
    "T22n1428_025:0742a28": "比丘尼：「汝所為非，非威儀、非沙門法、非淨",
    "T22n1428_025:0742a29": "行、非隨順行，所不應為。云何偷羅難陀比",
    "T22n1428_025:0742b01": "丘尼！不語主人輒坐他床上？」時世尊以無",
    "T22n1428_025:0742b02": "數方便呵責偷羅難陀比丘尼已，告諸比丘：",
    "T22n1428_025:0742b03": "「此偷羅難陀比丘尼！多種有漏處，最初犯戒。",
    "T22n1428_025:0742b04": "自今已去與比丘尼結戒，集十句義乃至",
    "T22n1428_025:0742b05": "正法久住，欲說戒者當如是說：若比丘尼",
    "T22n1428_025:0742b06": "入白衣家內，不語主人輒坐床者，波逸提。」",
    "T22n1428_025:0742b07": "比丘尼義如上。彼比丘尼入白衣家，不語",
    "T22n1428_025:0742b08": "主人輒坐床座者，波逸提。比丘，突吉羅；式",
    "T22n1428_025:0742b09": "叉摩那、沙彌、沙彌尼，突吉羅。是謂為犯。不犯",
    "T22n1428_025:0742b10": "者，語主人而坐，或有常處坐，若是親厚，若",
    "T22n1428_025:0742b11": "有親厚人語言：「汝但坐無苦，我當語主人。」",
    "T22n1428_025:0742b12": "若坐石上、木上、埵上、草敷上，若癲病發臥",
    "T22n1428_025:0742b13": "地，或為強力者所執，或命難、梵行難，不犯。",
    "T22n1428_025:0742b14": "不犯者，最初未制戒，癡狂、心亂、痛惱所纏。(八十",
    "T22n1428_025:0742b15": "四)",
    "T22n1428_025:0742b16": "爾時婆伽婆在舍衛國祇樹給孤獨園。時",
    "T22n1428_025:0742b17": "有眾多比丘尼道路行向拘薩羅國，詣一無",
    "T22n1428_025:0742b18": "住處村。到已不語主人，便自敷坐具於中",
    "T22n1428_025:0742b19": "止宿。諸居士見問言：「誰安此諸比丘尼",
    "T22n1428_025:0742b20": "在中止宿？」答言：「無有安者，自來止住。」時",
    "T22n1428_025:0742b21": "諸居士譏嫌言：「此比丘尼不知慚愧，外自稱",
    "T22n1428_025:0742b22": "言：『我知正法。』如是有何正法？云何比丘尼，",
    "T22n1428_025:0742b23": "不語其主，便入他舍輒自安止，與婬女",
    "T22n1428_025:0742b24": "賊女何異？」時諸比丘尼聞，其中有少欲知足、",
    "T22n1428_025:0742b25": "行頭陀、樂學戒、知慚愧者，嫌責諸比丘",
    "T22n1428_025:0742b26": "尼：「云何比丘尼，不語主人輒入他舍坐臥",
    "T22n1428_025:0742b27": "止宿？」時諸比丘尼往白諸比丘，諸比丘往",
    "T22n1428_025:0742b28": "白世尊。世尊爾時以此因緣集比丘僧，呵",
    "T22n1428_025:0742b29": "責此諸比丘尼：「汝所為非，非威儀、非沙門",
    "T22n1428_025:0742c01": "法、非淨行、非隨順行，所不應為。云何比丘",
    "T22n1428_025:0742c02": "尼，不語主人輒入他舍止宿坐臥？」時世尊",
    "T22n1428_025:0742c03": "以無數方便呵責此比丘尼已，告諸比丘：",
    "T22n1428_025:0742c04": "「此諸比丘尼，多種有漏處，最初犯戒。自今已",
    "T22n1428_025:0742c05": "去與比丘尼結戒，集十句義乃至正法久",
    "T22n1428_025:0742c06": "住，欲說戒者當如是說：若比丘尼，入白衣",
    "T22n1428_025:0742c07": "家內，不語主人輒自敷座宿者，波逸提。」比",
    "T22n1428_025:0742c08": "丘尼義如上。敷座者，或敷草、或敷樹葉乃",
    "T22n1428_025:0742c09": "至敷臥氈。彼比丘尼，入白衣舍內，不語",
    "T22n1428_025:0742c10": "主人自敷座具宿止，隨脇著地，若一轉一",
    "T22n1428_025:0742c11": "波逸提。比丘，突吉羅；式叉摩那、沙彌、沙彌尼，",
    "T22n1428_025:0742c12": "突吉羅。是謂為犯。不犯者，語主人宿止，若",
    "T22n1428_025:0742c13": "是空舍、或作福舍、或是知識，若有親厚者",
    "T22n1428_025:0742c14": "語言：「汝但坐，我當與汝語主人。」或強力者",
    "T22n1428_025:0742c15": "所執、或被縛、或命難、梵行難，不犯。不犯",
    "T22n1428_025:0742c16": "者，最初未制戒，癡狂、心亂、痛惱所纏。(八十五)",
    "T22n1428_025:0742c17": "爾時婆伽婆在舍衛國祇樹給孤獨園。時六",
    "T22n1428_025:0742c18": "群比丘尼，與男子共入闇室中。諸居士見",
    "T22n1428_025:0742c19": "皆共譏嫌言：「此比丘尼，不知慚愧、犯不淨",
    "T22n1428_025:0742c20": "行。外自稱言：『我知正法。』如是何有正法？云",
    "T22n1428_025:0742c21": "何比丘尼，與男子共入闇室中，如婬女賊",
    "T22n1428_025:0742c22": "女無異？」時諸比丘尼聞，其中有少欲知足、",
    "T22n1428_025:0742c23": "行頭陀、樂學戒、知慚愧者，嫌責六群比丘",
    "T22n1428_025:0742c24": "尼：「汝等云何與男子共入闇室中？」時諸比",
    "T22n1428_025:0742c25": "丘尼往白諸比丘，諸比丘往白世尊。世尊爾",
    "T22n1428_025:0742c26": "時以此因緣集比丘僧，訶責六群比丘尼：",
    "T22n1428_025:0742c27": "「汝所為非，非威儀、非沙門法、非淨行、非隨",
    "T22n1428_025:0742c28": "順行，所不應為。云何六群比丘尼，與男子",
    "T22n1428_025:0742c29": "共入闇室中？」時世尊以無數方便呵責六",
    "T22n1428_025:0743a01": "群比丘尼已，告諸比丘：「此六群比丘尼，多種",
    "T22n1428_025:0743a02": "有漏處，最初犯戒。自今已去與比丘尼結戒，",
    "T22n1428_025:0743a03": "集十句義乃至正法久住，欲說戒者當如",
    "T22n1428_025:0743a04": "是說：若比丘尼，與男子共入闇室中者，波",
    "T22n1428_025:0743a05": "逸提。」比丘尼義如上。闇室者，無燈火、無",
    "T22n1428_025:0743a06": "窓牖、無光明。彼比丘尼與男子共入闇室",
    "T22n1428_025:0743a07": "中者，波逸提。比丘，突吉羅；式叉摩那、沙彌、沙",
    "T22n1428_025:0743a08": "彌尼，突吉羅。是謂為犯。不犯者，若有燈火",
    "T22n1428_025:0743a09": "嚮牖光明，若為強力者將入，若命難、或梵",
    "T22n1428_025:0743a10": "行難，不犯。不犯者，最初未制戒，癡狂、心亂、",
    "T22n1428_025:0743a11": "痛惱所纏。(八十六)◎",
    "T22n1428_025:0743a12": "四分律卷第二十五"
}