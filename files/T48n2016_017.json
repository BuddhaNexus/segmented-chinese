{
    "T48n2016_017:0504b12": "宗鏡錄卷第十七",
    "T48n2016_017:0504b14": "慧日永明寺主智覺禪師延壽集",
    "T48n2016_017:0504b15": "[0504b15] 夫成佛之理。或云一念。或云三祇。未審定取",
    "T48n2016_017:0504b16": "何文。以印後學。[0504b16] 答。成佛之旨且非時劫。遲",
    "T48n2016_017:0504b17": "速之教。屬在權宜。故起信論明。為勇猛眾生。",
    "T48n2016_017:0504b18": "成佛在於一念。為懈怠者。得果須滿三祇。但",
    "T48n2016_017:0504b19": "形教跡之言。盡成方便。楞嚴經鈔云。劫者。是",
    "T48n2016_017:0504b20": "時分義。而有成住壞空。皆由眾生。妄見所感。",
    "T48n2016_017:0504b21": "且妄見動。外感風輪。由愛發故。外感水輪。由",
    "T48n2016_017:0504b22": "堅執心。外感地輪。由研求懆故。外感火輪。由",
    "T48n2016_017:0504b23": "四大故。起六根。起六根故。見六塵。見六塵故。",
    "T48n2016_017:0504b24": "有時分。若了無明根本一念妄心。則知從心",
    "T48n2016_017:0504b25": "所生三界。畢竟無有。且時因境立。境尚本空。",
    "T48n2016_017:0504b26": "時自無體。何須更論劫數多少。但一念斷無",
    "T48n2016_017:0504b27": "明。何假更歷僧祇。是以首楞嚴經云。如幻三",
    "T48n2016_017:0504b28": "摩提彈指超無學。又云。想相為塵。識情為垢。",
    "T48n2016_017:0504b29": "二俱遠離。則汝法眼應時清明。云何不成無上",
    "T48n2016_017:0504c01": "知覺。圓覺經云。知幻即離。不作方便。離幻即",
    "T48n2016_017:0504c02": "覺。亦無漸次。故知長短之劫。由一念來。三乘",
    "T48n2016_017:0504c03": "趣果。並是夢中。說悟時事。皆無多劫耳。所以",
    "T48n2016_017:0504c04": "法華經。演半日為五十小劫。維摩經。演七日",
    "T48n2016_017:0504c05": "為一劫。又如涅槃經云。屠兒廣額。日殺千羊。",
    "T48n2016_017:0504c06": "後發心已。佛言。於賢劫中成佛。諸大菩薩。及",
    "T48n2016_017:0504c07": "阿羅漢疑云。我等成佛即遠劫。廣額何故成",
    "T48n2016_017:0504c08": "佛在先。佛言。欲得早成者。即與早。欲得遠",
    "T48n2016_017:0504c09": "成者。即與遠。若頓見真性。即一念成佛。故知",
    "T48n2016_017:0504c10": "利鈍不同。遲速在我。可驗心生法生。心滅法",
    "T48n2016_017:0504c11": "滅矣。以三界無別法。但是一心作。一切境界。",
    "T48n2016_017:0504c12": "皆因動念。念若不生。境本無體。返窮動念。念",
    "T48n2016_017:0504c13": "亦空寂。即知迷時無失。悟時無得。以無住真",
    "T48n2016_017:0504c14": "心。不增減故。如首楞嚴經云。佛言。富樓那。汝",
    "T48n2016_017:0504c15": "豈不聞。室羅城中。演若達多。忽於晨朝。以鏡",
    "T48n2016_017:0504c16": "照面。愛鏡中頭。眉目可見。瞋責己頭。不見面",
    "T48n2016_017:0504c17": "目。以為魑魅。無狀狂走。於意云何。此人何因",
    "T48n2016_017:0504c18": "無故狂走。富樓那言。是人心狂。更無他故。佛",
    "T48n2016_017:0504c19": "言。妙覺明圓。本圓明妙。既稱為妄。云何有因。",
    "T48n2016_017:0504c20": "若有所因。云何名妄。自諸妄想。展轉相因。從",
    "T48n2016_017:0504c21": "迷積迷。以歷塵劫。雖佛發明。猶不能返。如是",
    "T48n2016_017:0504c22": "迷因。因迷自有。識迷無因。妄無所依。尚無有",
    "T48n2016_017:0504c23": "生。欲何為滅。得菩提者。如寤時人。說夢中",
    "T48n2016_017:0504c24": "事。心縱精明。欲何因緣。取夢中物。況復無因。",
    "T48n2016_017:0504c25": "本無所有。如彼城中。演若達多。豈有因緣。自",
    "T48n2016_017:0504c26": "怖頭走。忽然狂歇。頭非外來。縱未歇狂。亦何",
    "T48n2016_017:0504c27": "遺失。富樓那。妄性如是。因何為在。汝但不隨",
    "T48n2016_017:0504c28": "分別世間業果眾生。三種相續。三緣斷故。三",
    "T48n2016_017:0504c29": "因不生。則汝心中演若達多。狂性自歇。歇即",
    "T48n2016_017:0505a01": "菩提。勝淨明心。本周法界。不從人得。何藉劬",
    "T48n2016_017:0505a02": "勞。肯綮修證。古釋云。頭無得失者。頭喻真",
    "T48n2016_017:0505a03": "性。無明迷時。性亦不失。無明歇時。亦不別得。",
    "T48n2016_017:0505a04": "歇即菩提者。但悟本體。五現量識。一切萬行。",
    "T48n2016_017:0505a05": "皆悉具足。即是菩提。如涅槃經云。一切眾生。",
    "T48n2016_017:0505a06": "本來成佛。無漏智性。本自具足。又頓從漸得",
    "T48n2016_017:0505a07": "名。俱稱方便。古釋云。若據說頓。亦是方便。若",
    "T48n2016_017:0505a08": "云漸頓俱是。亦謗於佛。俱不是。亦謗於佛。是",
    "T48n2016_017:0505a09": "以本覺體上。離頓漸。離言說。何處有頓漸名",
    "T48n2016_017:0505a10": "字。第六識動。有分別。不動。即等周法界。五現",
    "T48n2016_017:0505a11": "量識等。一一根皆遍法界。眼見色時。色不可",
    "T48n2016_017:0505a12": "得。元來等法界。法華經云。是法住法位。世間",
    "T48n2016_017:0505a13": "相常住。即知世間一切諸相。本來常任。何行",
    "T48n2016_017:0505a14": "位能知。唯佛於道場知已。導師方便說。為眾",
    "T48n2016_017:0505a15": "生迷不知。故說。若知。不俟更說。方知有說皆",
    "T48n2016_017:0505a16": "屬方便。[0505a16] 問。即自心成佛者。還立他佛不。若",
    "T48n2016_017:0505a17": "決定不立。則無諸佛之所威神建立。加被護念",
    "T48n2016_017:0505a18": "等。便成斷見。[0505a18] 答以自心性。遍一切處故。所",
    "T48n2016_017:0505a19": "以若見他佛。即是自佛。不壞自他之境。唯是",
    "T48n2016_017:0505a20": "一心。眾生如像上之模。若除模。既見自佛。亦",
    "T48n2016_017:0505a21": "見他佛。何者。雖見他佛。即是自佛。以自鑄出",
    "T48n2016_017:0505a22": "故。亦不壞他佛。以於彼本質上。雖變起他佛",
    "T48n2016_017:0505a23": "之形。即是自相分故。變與不變。皆是一心。所",
    "T48n2016_017:0505a24": "以因眾生迷悟二心。有見不見自他之理。若",
    "T48n2016_017:0505a25": "約真性。迷悟何從。自他俱泯。以法身無形。無",
    "T48n2016_017:0505a26": "自他相見之相。古德云。迷有二種。一心外取",
    "T48n2016_017:0505a27": "境。生想違理。故不能見無相之佛。二取內蘊",
    "T48n2016_017:0505a28": "相。不了性故。不見心佛。悟有二種。一了一切",
    "T48n2016_017:0505a29": "法。即心自性。性亦非性。情破理現。則見舍那",
    "T48n2016_017:0505b01": "身。稱於法性。無內外也。二了蘊性相。則見自",
    "T48n2016_017:0505b02": "心之佛。與舍那非一非異。如天帝釋不修天",
    "T48n2016_017:0505b03": "業。宮殿何以隨身。轉輪王不作王因。七寶無",
    "T48n2016_017:0505b04": "由聚集。唯憑自善。外感勝緣。是以華嚴經云。",
    "T48n2016_017:0505b05": "佛子。一切如來。同一體性。大智輪中。出生種",
    "T48n2016_017:0505b06": "種智慧光明。佛子。汝等應知。如來於一解脫",
    "T48n2016_017:0505b07": "味。出生無量不可思議種種功德。眾生念言。",
    "T48n2016_017:0505b08": "此是如來神力所造。佛子。此非如來神力所",
    "T48n2016_017:0505b09": "造。佛子。乃至一菩薩。不於佛所曾種善根。能",
    "T48n2016_017:0505b10": "得如來少分智慧。無有是處。但以諸佛威德",
    "T48n2016_017:0505b11": "力故。令諸眾生見佛功德。而佛如來。無有分",
    "T48n2016_017:0505b12": "別。無成無壞。無有作者。亦無作法。佛子。是",
    "T48n2016_017:0505b13": "為如來應正等覺。出現之相。寶藏論云。夫所",
    "T48n2016_017:0505b14": "以真一無一而現不同。或有人念佛佛現。念",
    "T48n2016_017:0505b15": "僧僧現。但彼佛非佛非非佛。而現於佛。乃至",
    "T48n2016_017:0505b16": "非僧非非僧。而現於僧。何以故。彼妄心。悕望",
    "T48n2016_017:0505b17": "現故。不覺自心所現。聖事緣起。一向為外境",
    "T48n2016_017:0505b18": "界。而有差別。實非佛法僧。而有異也。乃至譬",
    "T48n2016_017:0505b19": "如有人。於大冶邊。自作模樣。方圓自稱。願彼",
    "T48n2016_017:0505b20": "融金。流入我模。以成形像。然則融金。雖成形",
    "T48n2016_017:0505b21": "像。其實融金。非像非非像。而現於像。彼人念",
    "T48n2016_017:0505b22": "佛。亦復如是。大冶金。即喻如來法身。模樣者。",
    "T48n2016_017:0505b23": "即喻眾生希望。念融得佛故。以念佛和合緣。",
    "T48n2016_017:0505b24": "生起種種身相。然彼法身。非相非非相。何謂",
    "T48n2016_017:0505b25": "非相。本無定相。何謂非非相。緣起諸相。然則",
    "T48n2016_017:0505b26": "法身。非現非非現。離性無性。非有非無。非心",
    "T48n2016_017:0505b27": "非意。不可以一切量度也。但彼凡夫隨心而",
    "T48n2016_017:0505b28": "有。即生現佛想。一向謂彼心外有佛。不知自",
    "T48n2016_017:0505b29": "心和合而有。或一向言心外無佛。即為謗正",
    "T48n2016_017:0505c01": "法也。釋曰。何謂非相。本無定相者。以因心所",
    "T48n2016_017:0505c02": "現。外相無體。從心感生。緣盡即滅。何相之有。",
    "T48n2016_017:0505c03": "故云本無定相。何謂非非相。緣起諸相者。既",
    "T48n2016_017:0505c04": "稱無定。但隨緣現。因緣和合。幻相不無。故云",
    "T48n2016_017:0505c05": "緣起諸相。若能不生分別。不執自他。內不執",
    "T48n2016_017:0505c06": "有而取諸蘊。外不執無而謗正法。則開眼合",
    "T48n2016_017:0505c07": "眼。舉足下足。非見非非見。為真見佛矣。寶性",
    "T48n2016_017:0505c08": "論云。依佛義故。經云。佛告阿難。言。如來者。",
    "T48n2016_017:0505c09": "非可見法。是故眼識。不能得見故。依法義故。",
    "T48n2016_017:0505c10": "經云。所言法者。非可說事。以是故。非耳識所",
    "T48n2016_017:0505c11": "聞故。依僧義故。經云。所言僧者。名無為。是",
    "T48n2016_017:0505c12": "故不可身心供養。禮拜讚歎。故知三寶。如虛空",
    "T48n2016_017:0505c13": "相。非見聞之所及。則眾生之心佛。度佛心之",
    "T48n2016_017:0505c14": "眾生。若有一法對治。盡成邪見。故六祖云。邪",
    "T48n2016_017:0505c15": "來正度。迷來悟度。愚來智度。惡來善度。如是",
    "T48n2016_017:0505c16": "度者。即是真度。[0505c16] 問。既心外無佛。見佛是心。",
    "T48n2016_017:0505c17": "云何教中。有說化佛來迎。生諸淨剎。[0505c17] 答。法",
    "T48n2016_017:0505c18": "身如來。本無生滅。從真起化。接引迷根。以化",
    "T48n2016_017:0505c19": "即真。真應一際。即不來不去。隨應物心。又化",
    "T48n2016_017:0505c20": "體即真。說無來去。從真流化。現有往還。即不",
    "T48n2016_017:0505c21": "來相而來。不見相而見也。不來而來。似水月",
    "T48n2016_017:0505c22": "之頓呈。不見而見。猶行雲之忽現。[0505c22] 問。如上",
    "T48n2016_017:0505c23": "所說。真體則湛然不動。化則不來而來。正是",
    "T48n2016_017:0505c24": "心外有他佛來迎。云何證自心是佛。[0505c24] 答。一",
    "T48n2016_017:0505c25": "是如來慈悲本願功德種子增上緣力。令曾",
    "T48n2016_017:0505c26": "與佛有緣眾生。念佛修觀。集諸福智。種種萬",
    "T48n2016_017:0505c27": "善。功德力以為因緣。則自心感現佛身來迎。",
    "T48n2016_017:0505c28": "不是諸佛實遣化身而來迎接。但是功德種",
    "T48n2016_017:0505c29": "子本願之力。以所化眾生。時機正合。令自心",
    "T48n2016_017:0506a01": "見佛來迎。則佛身湛然常寂。無有去來。眾生",
    "T48n2016_017:0506a02": "識心。託佛本願功德勝力。自心變化。有來有",
    "T48n2016_017:0506a03": "去。如面鏡像。似夢施為。鏡中之形。非內非外。",
    "T48n2016_017:0506a04": "夢裏之質。不有不無。但是自心。非關佛化。則",
    "T48n2016_017:0506a05": "不來不去。約諸佛功德所云。有往有還。就眾",
    "T48n2016_017:0506a06": "生心相所說。是知淨業純熟。目&#x89A9;佛身。惡果",
    "T48n2016_017:0506a07": "將成。心現地獄。如福德之者。執礫成金。業貧",
    "T48n2016_017:0506a08": "之人。變金成礫。礫非金而金現。金非礫而礫",
    "T48n2016_017:0506a09": "生。金生但是心生。礫現唯從心現。轉變是我。",
    "T48n2016_017:0506a10": "金礫何從。抱疑之徒。可曉斯旨。[0506a10] 問。如前剖",
    "T48n2016_017:0506a11": "析。理事分明。佛外無心。心外無佛。云何教中",
    "T48n2016_017:0506a12": "更立念佛法門。[0506a12] 答。只為不信自心是佛。向",
    "T48n2016_017:0506a13": "外馳求。若中下根。權令觀佛色身。繫緣&#x9E81;念。",
    "T48n2016_017:0506a14": "以外顯內。漸悟自心。若是上機。只令觀身實",
    "T48n2016_017:0506a15": "相。觀佛亦然。如佛藏經云。見諸法實相。名為",
    "T48n2016_017:0506a16": "見佛。何等名為諸法實相。所謂諸法畢竟空",
    "T48n2016_017:0506a17": "無所有。以是畢竟空無所有法念佛。乃至又",
    "T48n2016_017:0506a18": "念佛者。離諸想。諸想不生。心無分別。無名字。",
    "T48n2016_017:0506a19": "無障礙。無欲無得。不起覺觀。何以故。舍利",
    "T48n2016_017:0506a20": "弗。隨所念起。一切諸想。皆是邪見。舍利弗。隨",
    "T48n2016_017:0506a21": "無所有。無覺無觀。無生無滅。通達是者。名為",
    "T48n2016_017:0506a22": "念佛。如是念中。無貪無著。無逆無順。無名無",
    "T48n2016_017:0506a23": "想。舍利弗。無想無語。乃名念佛。是中乃至無",
    "T48n2016_017:0506a24": "微細小念。何況&#x9E81;身口意業。無身口意業處。",
    "T48n2016_017:0506a25": "無取無攝。無諍無訟。無念。無分別。空寂無性。",
    "T48n2016_017:0506a26": "滅諸覺觀。是名念佛。舍利弗。若人成就如是",
    "T48n2016_017:0506a27": "念者。欲轉四天下地。隨意能轉。亦能降伏百",
    "T48n2016_017:0506a28": "千億魔。況弊無明。從虛誑緣起。無決定相。是",
    "T48n2016_017:0506a29": "法如是。無想無戲論。無生無滅。不可說。不可",
    "T48n2016_017:0506b01": "分別。無暗無明。魔若魔民。所不能測。但以世",
    "T48n2016_017:0506b02": "俗言說。有所教化。而作是言。汝念佛時。莫取",
    "T48n2016_017:0506b03": "小想。莫生戲論。莫有分別。何以故。是法皆空。",
    "T48n2016_017:0506b04": "無有體性。不可念一相。所謂無相。是名真實",
    "T48n2016_017:0506b05": "念佛。華嚴經頌云。譬如日月住虛空。一切水",
    "T48n2016_017:0506b06": "中皆現影。住於法界無所動。隨心現影亦復",
    "T48n2016_017:0506b07": "然。又頌云。譬如帝青寶。照物皆同色。眾生見",
    "T48n2016_017:0506b08": "佛時。同佛菩提色。釋云。諸佛菩提之色。即眾",
    "T48n2016_017:0506b09": "生心性之光。以心無相故。菩提亦復然。所以",
    "T48n2016_017:0506b10": "文殊頌云。無色無形相。無根無住處。不生不",
    "T48n2016_017:0506b11": "滅故。敬禮無所觀。又頌云。虛空無中邊。諸佛",
    "T48n2016_017:0506b12": "心亦然。心同虛空故。敬禮無所觀。華嚴入法",
    "T48n2016_017:0506b13": "界品中。德雲比丘。入憶念一切諸佛境界。智",
    "T48n2016_017:0506b14": "慧光明。普見法門。乃至住一切世念佛門。隨",
    "T48n2016_017:0506b15": "於自心之所欲樂。普見三世諸如來故。入不",
    "T48n2016_017:0506b16": "思議解脫境界品頌云。心能普集無邊業。莊",
    "T48n2016_017:0506b17": "嚴一切諸世間。了一切法皆是心。現身等彼",
    "T48n2016_017:0506b18": "眾生數。入楞伽經偈云。佛及聲聞身。辟支佛",
    "T48n2016_017:0506b19": "身等。復種種色身。但說是內心。大方廣如來",
    "T48n2016_017:0506b20": "祕密藏經云。如來密藏法。謂一切智心。乃至",
    "T48n2016_017:0506b21": "是心為柱。不怯不弱。不羸不壞。無有懶墮。",
    "T48n2016_017:0506b22": "不背不捨。順向是心。而覺了之。華手經云。一",
    "T48n2016_017:0506b23": "切諸法。如日明淨。隨所正觀。皆入無際。釋曰。",
    "T48n2016_017:0506b24": "一切諸法。皆是心光。無有瑕翳。故云如日明",
    "T48n2016_017:0506b25": "淨。隨所有法。能作斯觀。無不入自心無際之",
    "T48n2016_017:0506b26": "際。又止觀明。念佛三昧門者。當云何念。為復",
    "T48n2016_017:0506b27": "念我。當從心得佛。從身得佛。佛不用心得。不",
    "T48n2016_017:0506b28": "用身得。不用心得佛色。不用色得佛心。何以",
    "T48n2016_017:0506b29": "故。心者佛無心。色者佛無色故。不用色心得",
    "T48n2016_017:0506c01": "三菩提。佛色已盡。乃至識已盡。佛所說盡者。",
    "T48n2016_017:0506c02": "是癡人不知。智者曉了。不用身口得佛。不用",
    "T48n2016_017:0506c03": "智慧得佛。何故。智慧索不可得。自索我了不",
    "T48n2016_017:0506c04": "可得。亦無所見。一切法本無所有。壞本絕本。",
    "T48n2016_017:0506c05": "又如夢見七寶。親屬歡樂。覺已追念。不知在",
    "T48n2016_017:0506c06": "何處。如是念佛。又如佛在時。三人為伯仲。聞",
    "T48n2016_017:0506c07": "毘耶離國婬女人。名菴羅婆利。舍衛國有婬",
    "T48n2016_017:0506c08": "女人。名須曼那。王舍城婬女人。名憂&#x9262;羅槃",
    "T48n2016_017:0506c09": "那。有三人。各各聞人讚三女人。端正無比。晝",
    "T48n2016_017:0506c10": "夜專念。心著不捨。便於夢中。夢與從事。覺已",
    "T48n2016_017:0506c11": "心念。彼女不來。我亦不往。而婬事得辦。因是",
    "T48n2016_017:0506c12": "而悟。一切諸法。皆如是耶。於是往到跋陀婆",
    "T48n2016_017:0506c13": "羅菩薩所。問是事。跋陀婆羅答言。諸法實爾。",
    "T48n2016_017:0506c14": "皆從念生。如是種種為此三人。方便巧說諸",
    "T48n2016_017:0506c15": "法空。是時三人。即得阿鞞跋致。是知人不來",
    "T48n2016_017:0506c16": "往。而樂事宛然。當如是念佛。又如人行大澤。",
    "T48n2016_017:0506c17": "飢渴夢得美食。覺已腹空。自念一切所有法。",
    "T48n2016_017:0506c18": "皆如夢。當如是念佛。數數念莫得休息。用是",
    "T48n2016_017:0506c19": "念。當生阿彌陀國。是名如相念。大方等大集",
    "T48n2016_017:0506c20": "經云。佛告賢護。我念往昔。有佛世尊。號須波",
    "T48n2016_017:0506c21": "日。時有一人。行值曠野。飢渴困苦。遂即睡眠。",
    "T48n2016_017:0506c22": "夢中具得諸種上妙美食。食之既飽。無復飢",
    "T48n2016_017:0506c23": "虛。從是寤已。還復飢渴。是人因此。即自思惟。",
    "T48n2016_017:0506c24": "如是諸法。皆空無實。猶夢所見。本自非真。如",
    "T48n2016_017:0506c25": "是觀時。悟無生忍。得不退轉於阿耨多羅三",
    "T48n2016_017:0506c26": "藐三菩提。又如人以寶倚&#x7460;璃上。影現其中。",
    "T48n2016_017:0506c27": "亦如比丘觀骨。起種種光。此無持來者。無有",
    "T48n2016_017:0506c28": "是骨。是意作耳。如大方等大集經云。復次賢",
    "T48n2016_017:0506c29": "護。譬如比丘。修不淨觀。見新死屍。形色始變。",
    "T48n2016_017:0507a01": "或青或黃。或黑或赤。乃至觀骨離散。而彼骨",
    "T48n2016_017:0507a02": "散。無所從來。亦無所去。唯心所作。還見自心。",
    "T48n2016_017:0507a03": "又如鏡中像。不外來。不中生。以鏡淨故。自見",
    "T48n2016_017:0507a04": "其形。行人色清淨。所見者清淨。欲見佛。即見",
    "T48n2016_017:0507a05": "佛。見即問。問即報。聞經大歡喜。自念。佛從何",
    "T48n2016_017:0507a06": "所來。我亦無所至。我所念即見。心作佛。心自",
    "T48n2016_017:0507a07": "見。心見佛。心。是佛。心是我。心。不自知心。心不",
    "T48n2016_017:0507a08": "自見心。心有想為癡。心無想是泥洹。是法無",
    "T48n2016_017:0507a09": "可示者。皆念所為。設有其念。亦了無所有。空",
    "T48n2016_017:0507a10": "耳。是名佛印。無所貪。無所著。無所求。無所",
    "T48n2016_017:0507a11": "想。所有盡。所欲盡。無所從生。無所可滅。無所",
    "T48n2016_017:0507a12": "敗壞。道要道本。是印。二乘不能壞。何況魔耶。",
    "T48n2016_017:0507a13": "婆沙論。明。新發意菩薩。先念佛色相。相體。相",
    "T48n2016_017:0507a14": "業。相果。相用。得下勢力。次念佛四十不共法。",
    "T48n2016_017:0507a15": "心得中勢力。次念實相佛。得上勢力。而不著",
    "T48n2016_017:0507a16": "色法二身。偈云。不貪著色身。法身亦不著。善",
    "T48n2016_017:0507a17": "知一切法。永寂如虛空。勸修者。若人欲得智",
    "T48n2016_017:0507a18": "慧。如大海。令無能為我作師者。於此坐不運",
    "T48n2016_017:0507a19": "神通。悉見諸佛。悉聞所說。悉能受持者。常行",
    "T48n2016_017:0507a20": "三昧。於諸功德。最為第一。此三昧。是諸佛母。",
    "T48n2016_017:0507a21": "佛眼。佛父。無生大悲母。一切諸如來。從此二",
    "T48n2016_017:0507a22": "法生。碎大千地。及草木為塵。一塵為一佛剎。",
    "T48n2016_017:0507a23": "滿爾世界中寶。用布施。其福甚多。不如聞此",
    "T48n2016_017:0507a24": "三昧不驚不畏。況信受持讀誦為人說。況定",
    "T48n2016_017:0507a25": "心修習。如搆牛乳頃。況能成是三昧。故無量",
    "T48n2016_017:0507a26": "無邊。又婆沙論云。劫火官賊怨。毒龍獸眾病。",
    "T48n2016_017:0507a27": "侵是人者。無有是處。此人常為天龍八部諸",
    "T48n2016_017:0507a28": "佛。皆共護念稱讚。皆共欲見。共來其所。若聞",
    "T48n2016_017:0507a29": "此三昧。如上四番功德皆隨喜。三世諸佛菩",
    "T48n2016_017:0507b01": "薩皆隨喜。復勝上四番功德。若不修如是法。",
    "T48n2016_017:0507b02": "失無量重寶。人天為之憂悲。如齆人。把栴檀",
    "T48n2016_017:0507b03": "而不嗅。如田家子。以摩尼珠博一頭牛。故知",
    "T48n2016_017:0507b04": "不識自心是佛。反求他法者。背道修道。其過",
    "T48n2016_017:0507b05": "如是。即凡夫不達心寶。飲毒食於人天。二乘",
    "T48n2016_017:0507b06": "遠離家珍。求除糞之傭直。故法華經云。有智",
    "T48n2016_017:0507b07": "若聞。則能信解。無智疑悔。則為永失。[0507b07] 問。夫",
    "T48n2016_017:0507b08": "成佛門。若論修善。則有前後。若是性善。本一",
    "T48n2016_017:0507b09": "心平等。諸佛既有性惡。闡提亦有性善。既同",
    "T48n2016_017:0507b10": "一性。俱合成佛。云何闡提不成佛耶。[0507b10] 答。若",
    "T48n2016_017:0507b11": "言性佛。何人不等。若約修成。闡提未具。台教。",
    "T48n2016_017:0507b12": "[0507b12] 問。闡提與佛。斷何等善惡。[0507b12] 答。闡提斷修善盡",
    "T48n2016_017:0507b13": "但性善在。佛斷修惡盡。但性惡在。[0507b13] 問。闡提不",
    "T48n2016_017:0507b14": "斷性善。還能令修善起。佛不斷性惡。還令修",
    "T48n2016_017:0507b15": "惡起耶。[0507b15] 答。闡提不達性善。以不達故。還為善",
    "T48n2016_017:0507b16": "所染。修善得起。廣治諸惡。佛雖不斷性惡。而",
    "T48n2016_017:0507b17": "能達於惡。以達惡故。於惡得自在。故不為惡",
    "T48n2016_017:0507b18": "所染。修惡不得起。故佛永無復惡。以自在故。",
    "T48n2016_017:0507b19": "廣用諸惡法門。化度眾生。終日用之。終日不",
    "T48n2016_017:0507b20": "染。不染。故不起。那得以闡提為例耶。若闡提",
    "T48n2016_017:0507b21": "能達此善惡。則不復名為一闡提也。若依他",
    "T48n2016_017:0507b22": "人明闡提斷善盡。為阿賴耶識所熏。更能起",
    "T48n2016_017:0507b23": "善。阿賴耶。即是無記無明。善惡依持。為一切",
    "T48n2016_017:0507b24": "種子。闡提不斷無記無明。故還生善。佛斷無",
    "T48n2016_017:0507b25": "記無明盡。無所可熏。故惡不復還生。若欲以",
    "T48n2016_017:0507b26": "惡化物。但作神通變現。度眾生耳。[0507b26] 問。若佛地",
    "T48n2016_017:0507b27": "斷惡盡。作神通以惡化物者。此作意方能起",
    "T48n2016_017:0507b28": "惡。如人畫諸色像。非是任運。如明鏡不動。色",
    "T48n2016_017:0507b29": "像自形。可是不思議理能應惡。若作意者。與",
    "T48n2016_017:0507c01": "外道何異。[0507c01] 答。今明闡提不斷性德之善。遇緣",
    "T48n2016_017:0507c02": "善發。佛亦不斷性惡。機緣所激。慈力所熏。入",
    "T48n2016_017:0507c03": "阿鼻。同一切惡事化眾生。以有性惡。故名不",
    "T48n2016_017:0507c04": "斷。無復修惡。名不常。若修性俱盡。則是斷。不",
    "T48n2016_017:0507c05": "得為不斷不常。闡提亦爾。性善不斷。還生善",
    "T48n2016_017:0507c06": "根。如來性惡不斷。還能起惡。而是解心無染。",
    "T48n2016_017:0507c07": "通達惡際即是實際。能以五逆相而得解脫。",
    "T48n2016_017:0507c08": "亦不縛不脫。行非道而通佛道。闡提染而不",
    "T48n2016_017:0507c09": "達。與此為異也。何謂不達。以不了無性故。是",
    "T48n2016_017:0507c10": "以善惡諸法。皆以無性為性。此性。即是佛性。",
    "T48n2016_017:0507c11": "即無住本。即法性故。此善惡性。不可斷也。即",
    "T48n2016_017:0507c12": "今推自心性不可得。即無住處。能遍一切處。",
    "T48n2016_017:0507c13": "即善惡性也。性無善惡。能生善惡。善惡可斷。",
    "T48n2016_017:0507c14": "性不可斷。善惡同以心性為性。若斷性惡。則",
    "T48n2016_017:0507c15": "斷心性。性不可斷。所以闡提不斷性善。縱墮",
    "T48n2016_017:0507c16": "三塗。性善不減。性惡不增。直至成佛。性善不",
    "T48n2016_017:0507c17": "增。性惡不減。此性即法身也。猶如明鏡。本無",
    "T48n2016_017:0507c18": "好醜眾像。能現一切好醜眾像。像有增減。明",
    "T48n2016_017:0507c19": "淨光體。不增不減也。鏡本無像。故能現像。佛",
    "T48n2016_017:0507c20": "性無善惡。能現善惡。眾生不得性。但得善惡。",
    "T48n2016_017:0507c21": "為善惡所拘。不得自在也。性善不壞。故地獄",
    "T48n2016_017:0507c22": "發佛界善。性惡不壞。故佛能現六趣惡。又性",
    "T48n2016_017:0507c23": "者。即是善惡等諸法之性。遍十方三世眾生",
    "T48n2016_017:0507c24": "國土等。一切處。無有變異。不增不減。能現善",
    "T48n2016_017:0507c25": "惡凡聖垢淨因果等。從性而起。故云性善性",
    "T48n2016_017:0507c26": "惡。若善惡等。即無定相。隨緣搆習。如鏡中像。",
    "T48n2016_017:0507c27": "無體可得。若遇淨緣即善。若因染緣即惡。從",
    "T48n2016_017:0507c28": "修而得。故名修善修惡。若論性善。不唯闡提。",
    "T48n2016_017:0507c29": "若論性惡。不唯諸佛。以是善惡諸法之性故。",
    "T48n2016_017:0508a01": "即一切眾生。皆悉具有。一際平等。若覺了此",
    "T48n2016_017:0508a02": "性。即便成佛。故能示聖現凡。自在無礙。若論",
    "T48n2016_017:0508a03": "修善修惡。於上中下根。即不可定。隨修成之",
    "T48n2016_017:0508a04": "厚薄。任力量之淺深。得世間報而六趣昇沈。",
    "T48n2016_017:0508a05": "成出世果而四聖高下。以不了善惡之性故。",
    "T48n2016_017:0508a06": "為善惡業之所拘。而不自在。若見性達道。何",
    "T48n2016_017:0508a07": "道不成。則法法標宗。塵塵契旨。豈唯善惡二",
    "T48n2016_017:0508a08": "法。而得自在耶。[0508a08] 問。三寶如虛空相。非見聞",
    "T48n2016_017:0508a09": "之所及者。教中云何說見道。又稱見佛。[0508a09] 答。",
    "T48n2016_017:0508a10": "約本智發明。假稱名見。非眼所&#x89A9;。唯證乃知。",
    "T48n2016_017:0508a11": "離見非見。方名真見。涅槃經云。菩薩實無所",
    "T48n2016_017:0508a12": "見。無所見者。即無所有。無所有者。則一切",
    "T48n2016_017:0508a13": "法。是以法性無所有。菩薩則無所見。與法理",
    "T48n2016_017:0508a14": "會。假稱為見。實非見也。真性湛然。非是見法。",
    "T48n2016_017:0508a15": "經云。不行見法。諸佛速與受記。則是離斷常",
    "T48n2016_017:0508a16": "二邊。即見自身清淨。見身清淨。即是見佛清",
    "T48n2016_017:0508a17": "淨。乃至見一切法。悉皆清淨。無非是佛。無非",
    "T48n2016_017:0508a18": "是法。以自心性無生。順物遍一切處故。若一",
    "T48n2016_017:0508a19": "微塵不是佛者。則成翳障。不入普眼之門。唯",
    "T48n2016_017:0508a20": "墮能所之見。大集經云。梵天問海慧菩薩言。",
    "T48n2016_017:0508a21": "善男子。汝今了了見佛法不。梵天言。佛法非",
    "T48n2016_017:0508a22": "色。不可&#x89A9;見。汝云何言了了見佛法耶。一切",
    "T48n2016_017:0508a23": "諸法。悉不可見。夫了了者。即是佛法。無有二",
    "T48n2016_017:0508a24": "相。是以來同水月。散若幻雲。見猶夢形。聞如",
    "T48n2016_017:0508a25": "谷響。覺處即現。不從方來。迷處自無。不從此",
    "T48n2016_017:0508a26": "去。如圓覺經云。圓覺普照。寂滅無二。於中百",
    "T48n2016_017:0508a27": "千萬億不可說阿僧祇恒河沙諸佛世界。猶",
    "T48n2016_017:0508a28": "如空華。亂起亂滅。般若假名論偈云。如來法",
    "T48n2016_017:0508a29": "為身。但應觀法性。法性非所見。然亦不能知。",
    "T48n2016_017:0508b01": "法性者。所謂空性。無生性。此即諸佛第一義",
    "T48n2016_017:0508b02": "身。若見於此。名為見佛。經云。以見空性。名見",
    "T48n2016_017:0508b03": "如來。又法性之處。無有一物可名所知。由是",
    "T48n2016_017:0508b04": "彼智。亦不能知。又經言。大王。一切法性。猶如",
    "T48n2016_017:0508b05": "虛空。等與眾物。為所依止。而其體性。非是有",
    "T48n2016_017:0508b06": "物。亦非無物。能知此中。寂然無知。名為了知。",
    "T48n2016_017:0508b07": "名為知者。隨俗言說。信解無生之福。多於寶",
    "T48n2016_017:0508b08": "施。如有頌言。若人持正法。及發菩提心。不如",
    "T48n2016_017:0508b09": "解於空。十六分之一。是以解第一義空。方成",
    "T48n2016_017:0508b10": "般若。見無生自性。始了圓宗。以真空不壞業",
    "T48n2016_017:0508b11": "果。尊卑宛然。不同但空不該諸有。如大涅槃",
    "T48n2016_017:0508b12": "經云。有業有報。不見作者。如是空法。名第一",
    "T48n2016_017:0508b13": "義空。所以見性之時。性本離念。非有念而可",
    "T48n2016_017:0508b14": "除。觀物之際。物本無形。非有物而可遣。故云",
    "T48n2016_017:0508b15": "離念之智。等虛空界。如大乘千&#x9262;大教王經",
    "T48n2016_017:0508b16": "云。是時普明菩薩。則證入毘盧遮那如來金",
    "T48n2016_017:0508b17": "剛法藏三昧三摩地。令一切菩薩。及一切有",
    "T48n2016_017:0508b18": "情眾生。同願修持。入此性淨真如法藏三昧",
    "T48n2016_017:0508b19": "真際觀。云何應得修入此觀。菩薩則當觀照",
    "T48n2016_017:0508b20": "心地。覺用心智。唯照心性。細細觀覺。覺照心",
    "T48n2016_017:0508b21": "體。見性無動。證覺不動。即能恒用。用觀體智。",
    "T48n2016_017:0508b22": "見性清淨。性自離念。離念無物。心等虛空。即",
    "T48n2016_017:0508b23": "證聖智。如如聖性。二俱澄寂。空同無體。性體",
    "T48n2016_017:0508b24": "虛靜。則是名為菩薩證入。真如法界性印。法",
    "T48n2016_017:0508b25": "藏真際觀門。故知法界性。即眾生心性。眾生",
    "T48n2016_017:0508b26": "心性。即虛空性。故大智度論云。復次舍利弗。",
    "T48n2016_017:0508b27": "菩薩摩訶薩。欲住內空．外空．內外空．空空．大",
    "T48n2016_017:0508b28": "空。第一義空．有為空．無為空．畢竟空．無始",
    "T48n2016_017:0508b29": "空．散空．性空．自相性諸法空．不可得空．無",
    "T48n2016_017:0508c01": "法空．有法空．無法有法空。當學般若波羅蜜。",
    "T48n2016_017:0508c02": "釋云。內空者。即內法。所謂內六入。眼耳鼻舌",
    "T48n2016_017:0508c03": "身意。眼空無我。無我所等。外空者。即外法。所",
    "T48n2016_017:0508c04": "謂外六入。色聲香味觸法。色空無我。無我所",
    "T48n2016_017:0508c05": "等。內外空者。即內外十二入。十二入中無我。",
    "T48n2016_017:0508c06": "無我所等。空空者。以空破內空。外空。內外空。",
    "T48n2016_017:0508c07": "破是三空。故名為空空。大空者。即十方空。東",
    "T48n2016_017:0508c08": "方無邊。故名為大。亦一切處有。故名為大。第",
    "T48n2016_017:0508c09": "一義空者。第一義名諸法實相。不破不壞故。",
    "T48n2016_017:0508c10": "是諸法實相亦空。何以故。無受無著故。若諸",
    "T48n2016_017:0508c11": "法實相有者。應受應著。以無實故。不受不著。",
    "T48n2016_017:0508c12": "若受若著。即是虛誑。有為空。無為空者。有為",
    "T48n2016_017:0508c13": "法。名因緣和合生。所謂五陰。十二入。十八界",
    "T48n2016_017:0508c14": "等。無為法。名無因緣。常不生不滅。如虛空。[0508c14] 問",
    "T48n2016_017:0508c15": "曰。有為法。因緣和合生。無自性故空。此則可",
    "T48n2016_017:0508c16": "爾。無為法。非因緣生法。無破無壞。常若虛空。",
    "T48n2016_017:0508c17": "云何空。[0508c17] 答曰。若除有為。則無無為。有為實相。",
    "T48n2016_017:0508c18": "即是無為。如有為空。無為亦空。以二事不異",
    "T48n2016_017:0508c19": "故。畢竟空者。一切法皆畢竟空。是畢竟空亦",
    "T48n2016_017:0508c20": "空。空無有法故。亦無虛實相待。復次畢竟空",
    "T48n2016_017:0508c21": "者。破一切法。令無遺餘故。名畢竟空。若有少",
    "T48n2016_017:0508c22": "遺餘。不名畢竟空。無始空者。如經中說。佛語",
    "T48n2016_017:0508c23": "諸比丘。眾生無有始。無明覆愛所繫。往來生",
    "T48n2016_017:0508c24": "死。始不可得。破是無始法故。名為無始空。散",
    "T48n2016_017:0508c25": "空者。散名別離相。如諸法和合故。有如車以",
    "T48n2016_017:0508c26": "輻輞轅轂。眾合為車。若離散各在一處。則失",
    "T48n2016_017:0508c27": "車名。五陰和合因緣。故名為人。若離五陰。人",
    "T48n2016_017:0508c28": "不可得。性空者。諸法性常空。假來相續故。似",
    "T48n2016_017:0508c29": "若不空。譬如水性自冷。假火故熱。止火停久。",
    "T48n2016_017:0509a01": "水則還冷。如經說。眼空無我。無我所。何以故。",
    "T48n2016_017:0509a02": "性自爾耳。自相空者。一切法有二種相。總相。",
    "T48n2016_017:0509a03": "別相。是。二相空。故名為相空。總相者。如無常",
    "T48n2016_017:0509a04": "等。別相者。諸法雖皆無常。而各有別相。如地",
    "T48n2016_017:0509a05": "為堅相。火為熱相。一切諸法空者。一切法有",
    "T48n2016_017:0509a06": "好有醜。有內有外。一切法有心生。故名為有。",
    "T48n2016_017:0509a07": "無自體。故空。無所得空者。一切法。乃至無餘",
    "T48n2016_017:0509a08": "涅槃不可得。故名無所得空。無法空。有法空。",
    "T48n2016_017:0509a09": "無法有法空者。無法。名法已滅。是滅無故。名",
    "T48n2016_017:0509a10": "無法空。有法空者。諸法因緣和合生。故有法。",
    "T48n2016_017:0509a11": "實性無故。名有法空。無法有法空者。取無法",
    "T48n2016_017:0509a12": "有法相不可得。是為無法有法空。乃至云。離",
    "T48n2016_017:0509a13": "我我所故空。因緣和合生故空。無常苦空無",
    "T48n2016_017:0509a14": "我。故名為空。始終不可得故空。唯心。故名為",
    "T48n2016_017:0509a15": "空。故知一切萬法。皆從心現。悉無自體。盡稱",
    "T48n2016_017:0509a16": "為空。所以云。若住此十八空門。當學般若。則",
    "T48n2016_017:0509a17": "未&#x751E;有一法。能出我之靈臺智性矣。此十八",
    "T48n2016_017:0509a18": "空。下至有為世間五陰。上至無為第一義諦。",
    "T48n2016_017:0509a19": "收一切法。無不皆空。若不學般若。別尚餘宗。",
    "T48n2016_017:0509a20": "體有而未達有原。窮空而不盡空理。須歸宗",
    "T48n2016_017:0509a21": "鏡。內照發明。則外無一法。更有遺餘矣。又此",
    "T48n2016_017:0509a22": "是如空。非體是空。以真心無礙。映現萬法。如",
    "T48n2016_017:0509a23": "虛空不拒諸相發揮故。於真心中。能現一切。",
    "T48n2016_017:0509a24": "其所現一切。雖依心無體。照見五蘊皆空。然亦",
    "T48n2016_017:0509a25": "不著於空。能興佛事。如華嚴經頌云。十方所",
    "T48n2016_017:0509a26": "有諸如來。了達諸法無有餘。雖知一切皆空",
    "T48n2016_017:0509a27": "寂。而不於空起心念。以一莊嚴嚴一切。亦不",
    "T48n2016_017:0509a28": "於法生分別。如是開悟諸群生。一切無性無",
    "T48n2016_017:0509a29": "所觀。[0509a29] 問。法身之理。為復有法成。為復無法",
    "T48n2016_017:0509b01": "成。為復一法成。為復異法成。[0509b01] 答。本覺心宗。",
    "T48n2016_017:0509b02": "法身性地。口欲言而詞喪。心欲緣而慮亡。所",
    "T48n2016_017:0509b03": "以然者。說有則妙體虛玄。談無則道無不在。",
    "T48n2016_017:0509b04": "言生則三界無物。云滅則一體常靈。言一則",
    "T48n2016_017:0509b05": "各任其形。說異則同歸實相。是知不可以稱",
    "T48n2016_017:0509b06": "量。不可以希冀。若開方便。欲曉疑情。則不有",
    "T48n2016_017:0509b07": "不無。非一非異。能超四句。方會一乘。[0509b07] 古德問",
    "T48n2016_017:0509b08": "云。若眾生與諸佛同一心佛性。等有法身。則",
    "T48n2016_017:0509b09": "有二過。一眾生悉當成佛。則眾生界盡。二諸",
    "T48n2016_017:0509b10": "菩薩闕利他行。以無所化機故。[0509b10] 答。此所問難。",
    "T48n2016_017:0509b11": "並由妄見眾生界故。妄起此難。不增不減經",
    "T48n2016_017:0509b12": "云。大邪見者。見眾生界增。見眾生界減。以不",
    "T48n2016_017:0509b13": "如實知一法界故。於眾生界。起增減見。經意",
    "T48n2016_017:0509b14": "則一切眾生。一時成佛。佛界不增。眾生界不",
    "T48n2016_017:0509b15": "減。故經云。眾生即法身。法身即眾生。眾生法",
    "T48n2016_017:0509b16": "身。義一名異。解云。況眾生界。如虛空界。設如",
    "T48n2016_017:0509b17": "一鳥。飛於虛空。從西向東。經百千年。終不得",
    "T48n2016_017:0509b18": "說東近西遠。何以故。虛空無分劑故。亦不得",
    "T48n2016_017:0509b19": "云總不飛行。以功不虛故。當知此中道理亦",
    "T48n2016_017:0509b20": "爾。非有滅度。令有終盡。非無終盡。有不滅度。",
    "T48n2016_017:0509b21": "故眾生界。甚深廣大。唯是如來智所知境。不",
    "T48n2016_017:0509b22": "可輒以狂心限量斟酌。起增減見。且如虛空",
    "T48n2016_017:0509b23": "界。雖無分劑。不礙鳥飛。類眾生界。雖不可盡。",
    "T48n2016_017:0509b24": "不妨滅度。但不起增減之見。去取之情。則智",
    "T48n2016_017:0509b25": "翼高翔。真空無滯。如華嚴疏釋。經云。佛智廣",
    "T48n2016_017:0509b26": "大同虛空者。量智包含而普遍。理智無分別",
    "T48n2016_017:0509b27": "而證入。是以太虛含眾像。眾像不能含太虛。",
    "T48n2016_017:0509b28": "太虛不分別眾像。眾像乃差別太虛。以況我",
    "T48n2016_017:0509b29": "法不能容佛智。佛智乃能容我法。有我法者。",
    "T48n2016_017:0509c01": "分別如來。是如來者。不分別我法。二普遍喻",
    "T48n2016_017:0509c02": "中。妙觀察智。無不遍知。即普遍義。成所作智。",
    "T48n2016_017:0509c03": "曲成無遺。即隨入義。經頌云。佛智廣大同虛",
    "T48n2016_017:0509c04": "空。普遍一切眾生心。此即體遍。悉了世間諸",
    "T48n2016_017:0509c05": "妄想。此約知遍。又云。得一切法量等心。此約",
    "T48n2016_017:0509c06": "證遍。智性全同於色性故。此約理遍。云何遍",
    "T48n2016_017:0509c07": "入。不壞能所。有證知故。經頌云。世間諸國土。",
    "T48n2016_017:0509c08": "一切皆隨入。智身無有色。非彼所能見。由隨",
    "T48n2016_017:0509c09": "於如。即入無所入。故云平等。是以虛空遍入",
    "T48n2016_017:0509c10": "國土。國土不遍入虛空。有國土處。必有虛空。",
    "T48n2016_017:0509c11": "有虛空處。或無國土。虛空之於國土。平等隨",
    "T48n2016_017:0509c12": "入。國土之於虛空。自有彼此。虛空可喻佛智。",
    "T48n2016_017:0509c13": "國土可喻三世。三世有處。佛智必在其中。佛",
    "T48n2016_017:0509c14": "智知處。三世或無其體。佛智之於三世。平等",
    "T48n2016_017:0509c15": "隨入。三世之於佛智。自有始終。此猶約不二",
    "T48n2016_017:0509c16": "而二說耳。若二而不二。國土虛空。三世佛智。",
    "T48n2016_017:0509c17": "同一性故。皆互相入。舉一全收。普遍亦然。三",
    "T48n2016_017:0509c18": "世間圓融。則言思道斷。故名佛智為不思議",
    "T48n2016_017:0509c19": "也。大集經云。文殊言。世尊。如來若坐菩提樹",
    "T48n2016_017:0509c20": "下。如來世尊則有二相。一者如來。二菩提樹。",
    "T48n2016_017:0509c21": "如來世尊已離二相。佛言。善男子。菩提眾生。",
    "T48n2016_017:0509c22": "一切法性。等無差別。一味一性。如來坐於菩",
    "T48n2016_017:0509c23": "提樹下。見如是法。是故名為逮得菩提。我都",
    "T48n2016_017:0509c24": "不見離菩提外。別有一法。見一切法。皆悉平",
    "T48n2016_017:0509c25": "等。而是平等。不入於數。是故平等。名為無礙。",
    "T48n2016_017:0509c26": "又此法門。舉一則法界全收。如舉眼為門。諸",
    "T48n2016_017:0509c27": "根相好。及佛剎土。莫不皆是一眼中現。乃至",
    "T48n2016_017:0509c28": "六根。一塵一毛中現。亦如是。如云毘盧遮那",
    "T48n2016_017:0509c29": "身中。具足三道六趣眾生等。此則一身含一",
    "T48n2016_017:0510a01": "切身。又一身遍一切身。即入重重。包遍無礙。",
    "T48n2016_017:0510a02": "如華嚴經頌云。有一堅密身。一切塵中見。無",
    "T48n2016_017:0510a03": "生亦無相。普現於諸國。",
    "T48n2016_017:0510a04": "宗鏡錄卷第十七"
}