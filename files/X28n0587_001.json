{
    "X28n0587_001:0431a03": "大部妙玄格言卷上",
    "X28n0587_001:0431a05": "四明沙門栢庭　善月　述",
    "X28n0587_001:0431a06": "○妙玄第一",
    "X28n0587_001:0431a07": "(玄一初)吾佛演一大藏教由慶喜□□持智者說三部雄文",
    "X28n0587_001:0431a08": "非章安何以結集苟非結集□言必不至於今日不",
    "X28n0587_001:0431a09": "假傳持吾佛之教何以示於後世至哉吾佛祖之道",
    "X28n0587_001:0431a10": "有如是之聖賢必有如是之述作亦猶夫子之教門",
    "X28n0587_001:0431a11": "弟子記諸善言垂於將來是知前聖後賢相與為化",
    "X28n0587_001:0431a12": "其揆則一此私記緣起所以述也大略有二一歎師",
    "X28n0587_001:0431a13": "德文總十事明之考其後五頗似冗煩亦非□□尊",
    "X28n0587_001:0431a14": "大師德在所取舍之而已二正述緣起則聽次之□",
    "X28n0587_001:0431a15": "□餘□□之安布次第學者當自得之不俟委論也。",
    "X28n0587_001:0431a16": "(玄一五)大哉言乎其旨也若是將示□□必本諸理性證極",
    "X28n0587_001:0431a17": "言之即此經之本始也故玄序曰本地者說實際之",
    "X28n0587_001:0431a18": "本也雖無始之始亦不足以言其極視塵點劫前猶",
    "X28n0587_001:0431a19": "為信宿所謂有佛無佛性相常然是也奧藏亦歎其",
    "X28n0587_001:0431a20": "法妙爾經曰法華經藏深固幽遠無人能到然亦不",
    "X28n0587_001:0431a21": "可近遠難易識其至故曰是法不可示言辭相寂滅",
    "X28n0587_001:0431a22": "苟知世相無非常住則不□□前當處全彰夫亦何",
    "X28n0587_001:0431a23": "遠之有然則證此理者其誰乎故曰三世諸佛之所",
    "X28n0587_001:0431a24": "證得又曰是第一寂滅於道場知已夫知也者極證",
    "X28n0587_001:0431b01": "之謂也由證故能有說此佛所以乘時設化俾夫羣",
    "X28n0587_001:0431b02": "生亦同此證而後已故曰大事因緣等故眾生以此",
    "X28n0587_001:0431b03": "因感佛佛以此緣起應即今因緣義也始見我身入",
    "X28n0587_001:0431b04": "佛慧者則上根利智於頓門先入其中下之流則不",
    "X28n0587_001:0431b05": "免餘教逗會也故有方便兼帶之說至於靈山將當",
    "X28n0587_001:0431b06": "開顯則舍前方便唯說一乘極言此理本無法可舍",
    "X28n0587_001:0431b07": "而此云者亦對乎昔教相待言之其實今經絕待開",
    "X28n0587_001:0431b08": "顯無別有也故曰妙法蓮華經焉夫妙法者謂妙無",
    "X28n0587_001:0431b09": "別妙美其所以法也法無別法實其所以妙也仍以",
    "X28n0587_001:0431b10": "一妙字貫之則一題之旨一部之文十界十如是之",
    "X28n0587_001:0431b11": "法無非妙者以一一當體皆圓融三諦故也故曰妙",
    "X28n0587_001:0431b12": "者自行權實之法妙也惟其法法皆妙故舉蓮華以",
    "X28n0587_001:0431b13": "況之蓮華所以喻權實法也而有本迹施開廢之三",
    "X28n0587_001:0431b14": "義與夫自他等三雙權實此特云自行者謂以開顯",
    "X28n0587_001:0431b15": "故則彼化他無非自行寧存自他之別是則若本迹",
    "X28n0587_001:0431b16": "權實若題若文皆歸於此只一妙字彌顯今言最勝",
    "X28n0587_001:0431b17": "修多羅者是亦以勝顯妙示妙極之意因以甘露門",
    "X28n0587_001:0431b18": "稱之即今經所入之門也。",
    "X28n0587_001:0431b19": "(玄一七)列章本為起心以達門建名所以開深而進始乃知",
    "X28n0587_001:0431b20": "祖師為深切雖一文一義至一科目之細亦不徒爾",
    "X28n0587_001:0431b21": "如今開章首列七科便有起五心成五根排五障乃",
    "X28n0587_001:0431b22": "至入三脫門之趣又曰原聖建立蓋為開深而進始",
    "X28n0587_001:0431b23": "者謂深理非名不開始行非言不進原始要終皆自",
    "X28n0587_001:0431b24": "此得夫豈小哉視聽見聞託於聲色二教使由其途",
    "X28n0587_001:0431c01": "迹而趣至至極之理不亦要乎則知一一法義無非",
    "X28n0587_001:0431c02": "為學者入道而設豈若後人科節之敝彼甲此乙動",
    "X28n0587_001:0431c03": "以百千徒擾者哉此當入文之初不可不知也。",
    "X28n0587_001:0431c04": "(玄一七)三諦一而已矣一尚無一況得言異尚何融別麤妙",
    "X28n0587_001:0431c05": "之有特由教有偏圓時有今昔開未開異故麤妙所",
    "X28n0587_001:0431c06": "以判也其在今文則曰隔歷三諦麤法也圓融三諦",
    "X28n0587_001:0431c07": "妙法也又曰此妙諦本有所謂天然之性德也然以",
    "X28n0587_001:0431c08": "本有言之則未嘗加損此法法所以各住法位則世",
    "X28n0587_001:0431c09": "間相常住是已然而此理以常住明世相則易以世",
    "X28n0587_001:0431c10": "相言常住則難蓋世相者人情之所狎見故於以明",
    "X28n0587_001:0431c11": "其理不亦難乎曾不知法法各住法位則相相常住",
    "X28n0587_001:0431c12": "庶幾易明如妙樂波水之喻其理曉然抑開顯之意",
    "X28n0587_001:0431c13": "本以理而格情不應以情而蔽理學者要當忘情體",
    "X28n0587_001:0431c14": "究深於自得可也。",
    "X28n0587_001:0431c15": "(玄一八)如來一代五時之化首見於此故玄義曰初教建立",
    "X28n0587_001:0431c16": "融不融等要不過融別之二途而已故以融不融對",
    "X28n0587_001:0431c17": "言之但機有小大化有兼獨不必一向一向則不足",
    "X28n0587_001:0431c18": "以引小入大故有兼言者有但言者有以融斥不融",
    "X28n0587_001:0431c19": "者有寄融向不融者其於二味則又有圓融融通之",
    "X28n0587_001:0431c20": "別來至法華則一切皆融開顯三諦無非一乘也然",
    "X28n0587_001:0431c21": "言圓融對不融則偏圓之義融通對不融則小衍之",
    "X28n0587_001:0431c22": "義不可槩論也餘如籤釋(云云)。",
    "X28n0587_001:0431c23": "(玄一八)圓乘一也於其未堪聞獨一則謗聞兼三則不謗何",
    "X28n0587_001:0431c24": "也此亦未易曉今謂兼三必偏圓並陳彼雖於圓非",
    "X28n0587_001:0432a01": "宜而猶有偏可入故捨其不宜而從其宜若聞獨一",
    "X28n0587_001:0432a02": "則永乖其志所以謗也譬如飲食而陳二味彼於美",
    "X28n0587_001:0432a03": "者而非所好於不美則反嗜之故取舍異焉若唯陳",
    "X28n0587_001:0432a04": "一味而非所好彼且不食惡得不謗哉其理葢如此",
    "X28n0587_001:0432a05": "若約秘密隱小而說則又不在聞者之例。",
    "X28n0587_001:0432a06": "(籤本卅)今釋法華必判麤妙有約部約教之異義如常明(云",
    "X28n0587_001:0432a07": "云)若據今經部無餘教雖無二判可也但對昔有偏",
    "X28n0587_001:0432a08": "圓故約教惟揀於偏部總偏圓故分二別所以昔圓",
    "X28n0587_001:0432a09": "以部兼帶故非妙以教無彼此故為妙譬之麤人細",
    "X28n0587_001:0432a10": "人謂麤如偏人細如圓人而俱有過者圓有覆權之",
    "X28n0587_001:0432a11": "失偏有隱實之過所以俱非是則在昔之圓義有與",
    "X28n0587_001:0432a12": "奪與猶細人非謂麤也奪言有過不立妙名正如君",
    "X28n0587_001:0432a13": "子小人其分自定以其與小人競則君子不能無過",
    "X28n0587_001:0432a14": "焉類之可知。",
    "X28n0587_001:0432a15": "(玄一九)法有麤妙譬亦如之此華所以例有麤妙也麤華則",
    "X28n0587_001:0432a16": "狂華是已文凡列六華譬六種人然人必約法通而",
    "X28n0587_001:0432a17": "言之則前四時三教皆是也以其權實法異故譬之",
    "X28n0587_001:0432a18": "麤華焉豈若蓮華多奇華實具足及蓮成亦落之義",
    "X28n0587_001:0432a19": "以譬今經權實相即及非權實等由是言之則自昔",
    "X28n0587_001:0432a20": "所謂蓮華三喻並譬今經妙法屬同體義者蓋正本",
    "X28n0587_001:0432a21": "是文約今經部旨言之故也不然在昔人法既譬麤",
    "X28n0587_001:0432a22": "華矣豈施權等又譬蓮華不應亦一四時而兩譬之",
    "X28n0587_001:0432a23": "故此一義不可不明。",
    "X28n0587_001:0432a24": "(玄一九)為蓮故華譬即實而權等則同體義明矣而又曰開",
    "X28n0587_001:0432b01": "彼能覆約機情以釋者昔人以謂三喻屬同體機情",
    "X28n0587_001:0432b02": "屬異體以為同異相違曾不知一出今文何特作異",
    "X28n0587_001:0432b03": "義解耶以今言之亦無大異華本無殊見有開合自",
    "X28n0587_001:0432b04": "蓮華明之謂之同可也以見者言之謂其異可也見",
    "X28n0587_001:0432b05": "即機情之謂故知文旨須本根源大體苟明同異得",
    "X28n0587_001:0432b06": "矣文曰教行人理同一理故同冥三德不當權實者",
    "X28n0587_001:0432b07": "是皆至極法爾而然未契極理終難言會。",
    "X28n0587_001:0432b08": "(玄一九)書以體釋禮今借以釋體體以釋禮正取君臣父子",
    "X28n0587_001:0432b09": "體有尊卑同遵禮法之義禮以釋體正言善惡等雖",
    "X28n0587_001:0432b10": "迷解有異而一切不出法性故曰云云舊或以下文",
    "X28n0587_001:0432b11": "取佛所見等疑今開廢不同者說者云云今謂不然",
    "X28n0587_001:0432b12": "須知凡謂體義無問今昔開廢皆當作此說如四明",
    "X28n0587_001:0432b13": "云法性之體雖通一切如來所遊義局果證豈非正",
    "X28n0587_001:0432b14": "同今文但彼說猶通於今則成開廢義也故不約開",
    "X28n0587_001:0432b15": "權無以顯此經體徧一切不明廢權無以見此體妙",
    "X28n0587_001:0432b16": "極諸法故知二義理實相符奈何強生分別而取舍",
    "X28n0587_001:0432b17": "於其間耶若曰此文未論開廢者縱非正文豈全不",
    "X28n0587_001:0432b18": "攝要知此文正顯今經開顯之妙何謂非耶委如類",
    "X28n0587_001:0432b19": "論(云云)。",
    "X28n0587_001:0432b20": "(玄一十)壽量非如非異之見證今實相之體記家謂之引同",
    "X28n0587_001:0432b21": "夫非如非異者蓋體即中道故以遮照言之則其為",
    "X28n0587_001:0432b22": "遠壽所依之本證今實相宜矣然三界之體一也而",
    "X28n0587_001:0432b23": "所見各異克言正體孰當其實耶是亦未可定論自",
    "X28n0587_001:0432b24": "其所見如異等言之莫不自謂各當其實謂之當可",
    "X28n0587_001:0432c01": "也自其所見三界論之則未始定一直不思議妙體",
    "X28n0587_001:0432c02": "而已謂無當可也然以九界所見者妄也佛所見者",
    "X28n0587_001:0432c03": "真也則佛所見諸法實相稱性證極亦得謂之當可",
    "X28n0587_001:0432c04": "也然雖方其謂當未始而當方其謂不當未始而不",
    "X28n0587_001:0432c05": "當謂無當無不當可也吾又焉能知之此其所以為",
    "X28n0587_001:0432c06": "今經正體也。",
    "X28n0587_001:0432c07": "(玄一十)論曰說智及智處皆名為實相故得文以觀智證體",
    "X28n0587_001:0432c08": "如前引佛之知見及能見三界之相皆其理也以其",
    "X28n0587_001:0432c09": "理不易明故寄能以顯所若克論此體獨彰性德正",
    "X28n0587_001:0432c10": "應取一性為體方可得曰性家之體若以所顯能則",
    "X28n0587_001:0432c11": "成宗家之體非今正意雖然要亦不可抗分約修門",
    "X28n0587_001:0432c12": "說正為後代修顯此體亦不妨兼有此意。",
    "X28n0587_001:0432c13": "(玄一十)今以圓融三諦為實相正體引金剛藏說甚微智為",
    "X28n0587_001:0432c14": "證雖以辭異意同其初二句且是空有而已如何並",
    "X28n0587_001:0432c15": "證經體也故記有應以之釋意令說者於前二句以",
    "X28n0587_001:0432c16": "妙空妙假示之則圓融三諦其旨斯成雖云等者然",
    "X28n0587_001:0432c17": "以辭異意同義當俱體而空假二句體義何在此則",
    "X28n0587_001:0432c18": "以合難離故得答中以離釋合則曰云云既曰不思",
    "X28n0587_001:0432c19": "議空假則是圓融三諦舉一即三故得空假有即中",
    "X28n0587_001:0432c20": "義中具空假義雖兼離合莫不指中為體以必揀修",
    "X28n0587_001:0432c21": "取性故也若欲委知如四明光明句記及類論當自",
    "X28n0587_001:0432c22": "得知不煩文也。",
    "X28n0587_001:0432c23": "(玄一十)前以不受為謗此以不解為謗雖內外淺深之異其",
    "X28n0587_001:0432c24": "為法一也然亦不無與奪焉今文不出有四謂斷無",
    "X28n0587_001:0433a01": "等以其於法起執橫計成非雖稟內教見則成外所",
    "X28n0587_001:0433a02": "謂學佛法外道者也亦是乖於實相而起魔見所謂",
    "X28n0587_001:0433a03": "除實相外餘皆魔事是也使執而不舍幾何而不謗",
    "X28n0587_001:0433a04": "法墮苦哉然亦可謂不受者直不信耳未必執以成",
    "X28n0587_001:0433a05": "謗若今謗者雖本內教而其過餘甚。",
    "X28n0587_001:0433a06": "(玄一十一)大凡私謂必助釋本文使非助顯亦必有意與文旨",
    "X28n0587_001:0433a07": "合者非別自為說謂之私也然復此後特加私釋者",
    "X28n0587_001:0433a08": "得無深意乎蓋前明離謗所以簡非也而不言謗者",
    "X28n0587_001:0433a09": "何人能破者何法故曰橫破凡夫之四執等乃知前",
    "X28n0587_001:0433a10": "所謂謗者則今所破之凡夫及三乘等是也其能破",
    "X28n0587_001:0433a11": "則四句而已故曰空有之旨正破此證等抑若簡而",
    "X28n0587_001:0433a12": "不收則法無歸人為棄物今經何所開顯耶故曰既",
    "X28n0587_001:0433a13": "不會正體攝屬何法是則前但空等執還為三雙權",
    "X28n0587_001:0433a14": "實所攝於理無非體內方便則今經之開顯故復有",
    "X28n0587_001:0433a15": "體者下一段文旨是知文有收簡破會其所以助釋",
    "X28n0587_001:0433a16": "者多矣讀者詳之玄云體化佗之權實等正示開權",
    "X28n0587_001:0433a17": "文也籤謂體達之體由開故達云爾言之雖易理實",
    "X28n0587_001:0433a18": "難明當知本亦一理對機設教故分三異今經開顯",
    "X28n0587_001:0433a19": "指權即實亦令圓機稱性體之故曰云云所謂化他",
    "X28n0587_001:0433a20": "權實亦是但空之理約當分亦得名實自他權實亦",
    "X28n0587_001:0433a21": "是但不但空相對言之故化他雖有權實皆名為權",
    "X28n0587_001:0433a22": "等自行之權亦只是但中對圓名權此等權實今皆",
    "X28n0587_001:0433a23": "開之於理無非同體權實圓妙三諦是也如是體會",
    "X28n0587_001:0433a24": "斯得之矣。",
    "X28n0587_001:0433b01": "若論佛之境界已自難言況言極乎夫既云極乃曰",
    "X28n0587_001:0433b02": "祇是十如權實似作局限分齊說却縱是經云唯佛",
    "X28n0587_001:0433b03": "與佛究顯諸法實相不出界如者然亦不當便作此",
    "X28n0587_001:0433b04": "示縱如此示學者亦不當作此會既不作如此示又",
    "X28n0587_001:0433b05": "不可作此會畢竟如何但知不可作此示會便了。",
    "X28n0587_001:0433b06": "(籤一本四十四)凡論設化機緣得益功由於佛可也而此及前文特",
    "X28n0587_001:0433b07": "推功於法華之力其理何在曰是固在佛夫佛之所",
    "X28n0587_001:0433b08": "以設化機緣之所以得益在乎一化大用而已而佛",
    "X28n0587_001:0433b09": "不自以為功歸之於同體權實法爾故曰若非同體",
    "X28n0587_001:0433b10": "方便無以施開廢等然化不自化法復何有焉復歸",
    "X28n0587_001:0433b11": "之於理經則曰天人羣生類皆承此恩力是固出於",
    "X28n0587_001:0433b12": "理之謂也理無分別尚何力之有邪其必曰人事人",
    "X28n0587_001:0433b13": "之力天自天之力夫如是佛之力猶法之力法之力",
    "X28n0587_001:0433b14": "猶理之力理之力猶己之力則一而已矣若之何其",
    "X28n0587_001:0433b15": "必歸之哉。",
    "X28n0587_001:0433b16": "(玄一十五籤一本四十五)一家建立五時正約法華信解述領之文兼出涅槃",
    "X28n0587_001:0433b17": "五味相生之說以判諸經布敘次第其義明矣而復",
    "X28n0587_001:0433b18": "引華嚴三照證成何也故籤文料簡云云答中先出",
    "X28n0587_001:0433b19": "二文各譬之意次明彼此相成之旨則曰今演華嚴",
    "X28n0587_001:0433b20": "等謂非五味無以演三而成五故曰數雖不等結答",
    "X28n0587_001:0433b21": "初問意也又曰涅槃以牛譬佛等則華嚴但成分譬",
    "X28n0587_001:0433b22": "而已若非一日三照成之無以見五味皆從牛出以",
    "X28n0587_001:0433b23": "譬五味皆佛所說故曰故用兩經二義相成結答其",
    "X28n0587_001:0433b24": "次意也所謂二義者兩經之義而已政不必別作節",
    "X28n0587_001:0433c01": "目釋也。",
    "X28n0587_001:0433c02": "(籤一本四十七)籤曰秘密橫被無時不徧者意以華嚴鹿苑對方等",
    "X28n0587_001:0433c03": "為難顯秘密橫被則皆得有此同座並聞今云大小",
    "X28n0587_001:0433c04": "相隔則約橫論竪隱顯在機而已或據此謂通法華",
    "X28n0587_001:0433c05": "者誤矣又曰遂本居初者且約最初得以說大云爾",
    "X28n0587_001:0433c06": "然亦兼別故遂而未暢文引大經從熟酥出醍醐以",
    "X28n0587_001:0433c07": "證法華涅槃時味者特見其同味一意耳然亦應問",
    "X28n0587_001:0433c08": "既同一味何以不云從般若出法華應答曰以在彼",
    "X28n0587_001:0433c09": "經說故既說在涅槃又不何云從法華出涅槃應答",
    "X28n0587_001:0433c10": "曰以約兩番熟脫從後說故兩番熟脫義見後文(云",
    "X28n0587_001:0433c11": "云)。",
    "X28n0587_001:0433c12": "(籤一末初)釋籤明華嚴不動不離而升而遊者凡列四家之說",
    "X28n0587_001:0433c13": "至於藏師約四義謂時處等記主悉評其說且示之",
    "X28n0587_001:0433c14": "云云今謂通途大體如諸師之說彼各一意亦既已",
    "X28n0587_001:0433c15": "評之矣如籤所示無不可者第其說不詳今得以申",
    "X28n0587_001:0433c16": "之是應知有應體有機見有機應合明者故自如來",
    "X28n0587_001:0433c17": "應體言之則全法界體起法界用一身無量身無量",
    "X28n0587_001:0433c18": "身一身不合不散無施不可者應體之說也自其機",
    "X28n0587_001:0433c19": "見言之則小大各隨所見如華嚴鹿苑大者見其大",
    "X28n0587_001:0433c20": "而不見其小小者見其小而不見其大又安知所謂",
    "X28n0587_001:0433c21": "大者不動於小而見大小者即其大而為小邪此文",
    "X28n0587_001:0433c22": "機見之論也然則今云不動寂場而遊鹿苑等者此",
    "X28n0587_001:0433c23": "乃判釋之家以其佛只是一而機見有異又據其化",
    "X28n0587_001:0433c24": "儀有先後而佛無彼此故合機應大小以為一說宜",
    "X28n0587_001:0434a01": "其曰不動不離而升而遊有以見不思議化用其無",
    "X28n0587_001:0434a02": "妨無礙也若此苟得是意乃知諸家之說不無得失",
    "X28n0587_001:0434a03": "佛之勝用未易評量故經曰不離一切菩提樹下而",
    "X28n0587_001:0434a04": "上升須彌等與夫教門有脫珍著敝者皆其理也今",
    "X28n0587_001:0434a05": "判顯密法輪正本大論故得引以為說何者蓋論因",
    "X28n0587_001:0434a06": "經有云第二法輪轉夫第二云者必其初已說與今",
    "X28n0587_001:0434a07": "同故云爾初謂鹿苑彼未甞說而指言之故以彼機",
    "X28n0587_001:0434a08": "不知推此眾之已聞故知其為密教也故曰云云是",
    "X28n0587_001:0434a09": "則秘密一教發迹於彼天台判之於此然後乃知爾",
    "X28n0587_001:0434a10": "既曰密矣安得而傳乎使不可傳又何得此判耶此",
    "X28n0587_001:0434a11": "如妙樂示之詳矣余亦甞因為之說委如彼示(云云)。",
    "X28n0587_001:0434a12": "(玄一十八)以十方此座等三對示秘密相乃見如來於法得大",
    "X28n0587_001:0434a13": "自在無不可者而文有云俱說俱默籤復例云俱頓",
    "X28n0587_001:0434a14": "俱漸等若使彼此說等而互不相知則亦應有秘密",
    "X28n0587_001:0434a15": "定邪昔人因立兩種定教是還可否曰若據文義機",
    "X28n0587_001:0434a16": "教此亦不無但非設此教意若使彼此機教無異又",
    "X28n0587_001:0434a17": "何待以神力隱覆邪故知其不當別立也。",
    "X28n0587_001:0434a18": "(玄一十九籤一末九)玄文只一巧為籤凡作兩文結釋之云云益文明種",
    "X28n0587_001:0434a19": "熟脫三於種該二種為一乘頓種兼餘七教調停之",
    "X28n0587_001:0434a20": "種文總以一巧為冠之乃寄調停種於頓種中說既",
    "X28n0587_001:0434a21": "分二異故籤分釋之非謂別有其文也是殆見玄不",
    "X28n0587_001:0434a22": "煩文籤釋之巧矣。",
    "X28n0587_001:0434a23": "(玄一廿籤一末十三諸餘集上四十五)文殊答問偈玄文引之以證五章而籤文因對彌勒",
    "X28n0587_001:0434a24": "釋疑言者葢深有所以一者答必由問示不孤起故",
    "X28n0587_001:0434b01": "二者凡明難釋義必相關故則兼對為說一舉而兩",
    "X28n0587_001:0434b02": "得也但其文簡密為自來講學之難余甞以四句中",
    "X28n0587_001:0434b03": "其說曰合二文為一致彰疑難之各有影略於難釋",
    "X28n0587_001:0434b04": "之中互形於潛義之內試詳言之夫彌勒之問因疑",
    "X28n0587_001:0434b05": "六瑞而生故文殊因問而有答文雖相懸義實一貫",
    "X28n0587_001:0434b06": "故得合之以彰一致方其彌勒欲問而文殊因伏疑",
    "X28n0587_001:0434b07": "以拒之彌勒既知其意乃正釋所疑而傍兼請答故",
    "X28n0587_001:0434b08": "曰彰疑難之各有亦得謂之潛難六瑞也故繼之曰",
    "X28n0587_001:0434b09": "難云等至於文殊正申決答而彌勒因伏疑以扣之",
    "X28n0587_001:0434b10": "文殊亦知其意乃顯釋所疑而潛答其問亦得謂之",
    "X28n0587_001:0434b11": "潛釋也故繼之曰釋云等故曰影略於難釋之中互",
    "X28n0587_001:0434b12": "形於潛義之內得今四句難釋煥然尚何艱棘之有",
    "X28n0587_001:0434b13": "而置異論於其間哉。",
    "X28n0587_001:0434b14": "(籤一末十五)夫五章之釋申一經大旨蓋各有所以名以名其法",
    "X28n0587_001:0434b15": "體以示其性用以顯其功教以判其相固缺一不可",
    "X28n0587_001:0434b16": "然以如來垂世立教意在修門急於機緣入道則莫",
    "X28n0587_001:0434b17": "若因果之宗故以宗為主主者本也是則四意皆本",
    "X28n0587_001:0434b18": "於宗推而言之則凡餘四章莫不顯於名歸於體彰",
    "X28n0587_001:0434b19": "有用判於教相各當其義但記作此釋但約宗義云",
    "X28n0587_001:0434b20": "爾非謂餘章之不如也然後世猶有明體而不言起",
    "X28n0587_001:0434b21": "修者無不悖哉。",
    "X28n0587_001:0434b22": "(玄廿一)一經既以五章為大旨故凡所說莫非是者而特引",
    "X28n0587_001:0434b23": "此二文以其古佛事定舉要付囑顯出此二品故如",
    "X28n0587_001:0434b24": "文云云抑又為下教行二釋次第張本則名體宗用",
    "X28n0587_001:0434c01": "者約行之次也名用體宗者約教之次也雖通教行",
    "X28n0587_001:0434c02": "正約行論故今玄文符行為次若引正宗者如開示",
    "X28n0587_001:0434c03": "悟入即其文也餘文非要故略不引。",
    "X28n0587_001:0434c04": "(玄一廿三)文以梵王譬法華最得自在之名故有所謂諸經或",
    "X28n0587_001:0434c05": "於俗諦自在等此則簡歷別而取圓融即今玄文之",
    "X28n0587_001:0434c06": "意而已若以對光明經王之義則今昔之異互有通",
    "X28n0587_001:0434c07": "局如類論云云又籤約譬就法以明者則空假各不",
    "X28n0587_001:0434c08": "融攝不得自在唯中道遮照無妨故得其名或三皆",
    "X28n0587_001:0434c09": "自在則當分言之各當其說初不相違。",
    "X28n0587_001:0434c10": "(玄一廿四)如來常依二諦說法故二者不可相舍真而無俗則",
    "X28n0587_001:0434c11": "世諦不立俗而無真則於道不明今釋妙名首引肇",
    "X28n0587_001:0434c12": "師名實之論特借以啟言端未必全用彼意若據彼",
    "X28n0587_001:0434c13": "宗旨天台判之多附通意則今所謂無相者直真諦",
    "X28n0587_001:0434c14": "意耳籤釋之文是也真雖無名而不得不有名則又",
    "X28n0587_001:0434c15": "曰無名無以顯法此妙名所以名實相之體是則一",
    "X28n0587_001:0434c16": "家建言真俗權實兩行而不相妨礙者其皆出於中",
    "X28n0587_001:0434c17": "道乎凡諸經教率多言之莫非此理讀者知之。",
    "X28n0587_001:0434c18": "(玄一廿四籤一末廿一)名始於無名則名出於理名為萬法之始則法本於",
    "X28n0587_001:0434c19": "名由是籤明名相生起故有名既依理理復依誰之",
    "X28n0587_001:0434c20": "問答以理依無明無明法性體徧一切而卒於無所",
    "X28n0587_001:0434c21": "依而已今謂是猶未盡復應云雖無所依而能徧為",
    "X28n0587_001:0434c22": "諸法之本一切諸法由之生起如淨名所謂從無住",
    "X28n0587_001:0434c23": "本立一切法其說方圓信乎言道之難又曰名之與",
    "X28n0587_001:0434c24": "體無明法性互為因依是猶離義若乃名即是體無",
    "X28n0587_001:0435a01": "明法性依而復即此別圓所以異也故以二文為證",
    "X28n0587_001:0435a02": "(云云)。",
    "X28n0587_001:0435a03": "(玄一廿四)有佛無佛性相常然則一切法性本皆法爾夫豈容",
    "X28n0587_001:0435a04": "有生佛之異迷悟之端也哉奈何而言一切法本皆",
    "X28n0587_001:0435a05": "佛法若是則法性之理亦有偏乎曰本妙之理一而",
    "X28n0587_001:0435a06": "無私惟其無私故未始加損所謂性相常然是也但",
    "X28n0587_001:0435a07": "依之者得失自殊所以悟者得也迷者失也得者得",
    "X28n0587_001:0435a08": "其本然之理則能稱性證極故名此法為此之人法",
    "X28n0587_001:0435a09": "失者雖未嘗失而不以此人為得是法故生佛之所",
    "X28n0587_001:0435a10": "以異也又曰一切世諦於如來即第一義者此又對",
    "X28n0587_001:0435a11": "眾生邊得世諦之名於佛無非第一義理本無二法",
    "X28n0587_001:0435a12": "也故知迷者自迷以顛倒故見為世諦而體不迷故",
    "X28n0587_001:0435a13": "無非佛法即第一義又曰今明言示之故言一切法",
    "X28n0587_001:0435a14": "者正示向本有之一切法也極至凡迷可非一切乎",
    "X28n0587_001:0435a15": "而所以異者情離不離耳佛以情離故見一切法本",
    "X28n0587_001:0435a16": "來離相故一切法非復一切法見法自性從本示之",
    "X28n0587_001:0435a17": "故楞伽所謂此四句離方名一切法又楞嚴曰離四",
    "X28n0587_001:0435a18": "句已此句方名無戲論法正此謂也凡夫以情染故",
    "X28n0587_001:0435a19": "動輙墮四句見不見一切法之自性所以非也餘經",
    "X28n0587_001:0435a20": "玄義明一五章惟今玄有約教約行之別云云是為",
    "X28n0587_001:0435a21": "部旨而然為餘經亦通有耶即曰今明教行葢依二",
    "X28n0587_001:0435a22": "文所出次第而立政不約此以論部旨設若論之自",
    "X28n0587_001:0435a23": "有教相一章足辨同異何待此也但餘經未必有此",
    "X28n0587_001:0435a24": "體前之用縱有其事未必有其文文事兼之者唯此",
    "X28n0587_001:0435b01": "文為然故特用明二種耳。",
    "X28n0587_001:0435b02": "(玄一廿五)談經玄義及教相一章合云約教可也而云約行者",
    "X28n0587_001:0435b03": "有二意故一以名體宗用正符行門之次二以一從",
    "X28n0587_001:0435b04": "四故且從行說故曰云云若彼妙記云寄行約教者",
    "X28n0587_001:0435b05": "非今文意鹿苑小化其權一也或以譬草庵或以譬",
    "X28n0587_001:0435b06": "蓮華譬草庵則化佗之權譬蓮華則自行之權其同",
    "X28n0587_001:0435b07": "異如何故問答云云籤釋大略二意一約佛意二約",
    "X28n0587_001:0435b08": "法體此知屬自行一邊而已要必約機論方彰異體",
    "X28n0587_001:0435b09": "故草庵須破破者破其情非破其法也若夫其法則",
    "X28n0587_001:0435b10": "與蓮華所喻同體還為所顯耳。",
    "X28n0587_001:0435b11": "(玄一廿八)凡示觀心即空假中當約心體本妙言之非待推度",
    "X28n0587_001:0435b12": "而後得也今此云者姑即近情以示其端爾非所以",
    "X28n0587_001:0435b13": "極論三觀之旨何則所謂空者緣生故空雖有亦空",
    "X28n0587_001:0435b14": "也何待不見色質然後為空所謂假者即空只是假",
    "X28n0587_001:0435b15": "何待必起念慮然後為假所謂中者即絕待處是中",
    "X28n0587_001:0435b16": "何待不以有無思度為中余故曰此特示其端爾苟",
    "X28n0587_001:0435b17": "能由之以體其妙亦何遠之有第恐初學昧於圓旨",
    "X28n0587_001:0435b18": "故特發之也。",
    "X28n0587_001:0435b19": "(玄一三十)解行二門葢一家入道之宗故三部解行昭然可見",
    "X28n0587_001:0435b20": "諸文之下觀心一科尤為切著舍是無他術矣然復",
    "X28n0587_001:0435b21": "須知有得失焉得在乎相濟而不偏及依教而無僻",
    "X28n0587_001:0435b22": "其失反是蓋不止於偏失而已甚至於能牽惡道今",
    "X28n0587_001:0435b23": "文示之是也往往蹈其失者有之可不審哉。",
    "X28n0587_001:0435b24": "(玄一卅二)悉檀是佛所說又曰是佛智慧則其為如來一化機",
    "X28n0587_001:0435c01": "教之本也所謂欲知智在說不其然乎今天台以五",
    "X28n0587_001:0435c02": "重玄義會釋之意將通攝一切教法故也若被緣利",
    "X28n0587_001:0435c03": "鈍彼此皆通而此特云專為鈍者次第則異正據列",
    "X28n0587_001:0435c04": "次為說則第一義一向居後故知專為鈍明矣不類",
    "X28n0587_001:0435c05": "五章之次利鈍兼得故也但其文相少能條理耳。",
    "X28n0587_001:0435c06": "(玄一卅六)夫第一義者佛法至極之論而有可說有不可說可",
    "X28n0587_001:0435c07": "說者謂實相之理皆可以一切法實等四句言之故",
    "X28n0587_001:0435c08": "知其理未始膠於一端亦即門門皆可以入實入則",
    "X28n0587_001:0435c09": "證證則極極則不可以言語心行到故皆可說皆不",
    "X28n0587_001:0435c10": "可說理無異致也大凡四門四句約教言之雖有通",
    "X28n0587_001:0435c11": "別淺深說不說等及其至也唯一圓極不可說耳然",
    "X28n0587_001:0435c12": "於初心或有得失如快馬見鞭影即著正路得也不",
    "X28n0587_001:0435c13": "然則因句生著執為戲論又何貴於第一義乎。",
    "X28n0587_001:0435c14": "(玄一五十)教起於無言非無言無以彰言說之妙言詮於至理",
    "X28n0587_001:0435c15": "非言說無以知無言之極此佛所以常樂默然了所",
    "X28n0587_001:0435c16": "證之不可說也而不得不有說為機緣之不獲已也",
    "X28n0587_001:0435c17": "淨名所以杜口葢達不二之理非言非無言之所能",
    "X28n0587_001:0435c18": "契直以默然示之而已此經不可以言宣者謂其理",
    "X28n0587_001:0435c19": "寂滅非言辭分別所能到也大經生生等不可說者",
    "X28n0587_001:0435c20": "示夫四教之說皆本於亡言所以先其言而泯之則",
    "X28n0587_001:0435c21": "所言者皆離相寂絕安得而不泯耶由是論之雖不",
    "X28n0587_001:0435c22": "言之妙一也而所以不言之旨則異矣所謂有因緣",
    "X28n0587_001:0435c23": "故亦可得說者據今所釋則無明等十二因緣所成",
    "X28n0587_001:0435c24": "眾生若以四種樂欲故如來赴之為說者亦得是四",
    "X28n0587_001:0436a01": "悉因緣也。",
    "X28n0587_001:0436a02": "為圓頓之機說即事之理可謂至矣夫言一切國土",
    "X28n0587_001:0436a03": "依正等事也言常寂光者理也此猶分別之說若不",
    "X28n0587_001:0436a04": "得其旨知有事理而已未知所以事即是理故曰離",
    "X28n0587_001:0436a05": "是無菩提謂事只是理無別理也惟其無別理故雖",
    "X28n0587_001:0436a06": "不言理可也或但言事而理在其中說至於此可謂",
    "X28n0587_001:0436a07": "得圓理之極也。",
    "X28n0587_001:0436a08": "(玄一五十五)教證二道本教門中一難事具諸別釋今此云者直",
    "X28n0587_001:0436a09": "言別教教道權實通局耳故文有若取地前為教道",
    "X28n0587_001:0436a10": "等如籤釋云云然教道一也而約位有通局或以一",
    "X28n0587_001:0436a11": "教始終為教道或以地前為教道蓋各有說焉夫以",
    "X28n0587_001:0436a12": "一教始終云者此正如來於諸經中言別教則唯一",
    "X28n0587_001:0436a13": "教道爾如云十地隔歷為引下凡為入地方便謂之",
    "X28n0587_001:0436a14": "約說教道是也若以地前言者則以行從位故約行",
    "X28n0587_001:0436a15": "教道止前三十心約行證道則登地同圓是也故進",
    "X28n0587_001:0436a16": "退於是異矣若約行證道則指初地即初位句是即",
    "X28n0587_001:0436a17": "其義無有別也苟能知此教證之說思過半矣委如",
    "X28n0587_001:0436a18": "類論。",
    "X28n0587_001:0436a19": "(玄一五十六)開權顯實之說玄文言之盛矣其所以為說雖各不",
    "X28n0587_001:0436a20": "同要其大體體妙情麤之義為得其多如今文云一",
    "X28n0587_001:0436a21": "切諸法無不皆妙則稱本言之惟其本妙則諸法權",
    "X28n0587_001:0436a22": "實一而已矣尚不當同何異之有尚不當開何施之",
    "X28n0587_001:0436a23": "有然則所以為實施權者以機緣未宜此聞故一期",
    "X28n0587_001:0436a24": "作差別說機情不解執以為實今圓機既熟會本論",
    "X28n0587_001:0436b01": "開則知本妙不從他得故曰法本自妙麤由物情即",
    "X28n0587_001:0436b02": "其謂也然則開同乎開異乎第深究之當自得矣。",
    "X28n0587_001:0436b03": "論宗途者不可不辨不可甚其辨不可不辨者或所",
    "X28n0587_001:0436b04": "傳之差所判之失恐悞後學固宜辨之使辨而不革",
    "X28n0587_001:0436b05": "或宗旨已定彼又惡能盡棄其所學而從我雖勿辨",
    "X28n0587_001:0436b06": "可也則盍曰於汝安則言之然不可甚其辨者殆於",
    "X28n0587_001:0436b07": "佛法起諍非所以示無我之道每讀籤記等文因彼",
    "X28n0587_001:0436b08": "異判必詳辨之是固為佛法教門而然恐其疑誤後",
    "X28n0587_001:0436b09": "學故也與其辨而無益不若聽其自化如必欲直之",
    "X28n0587_001:0436b10": "難哉。",
    "X28n0587_001:0436b11": "(玄一卅四)文引地持出四優檀那翻為宗印者所以證古師之",
    "X28n0587_001:0436b12": "誤也然彼翻猶可爾以悉檀翻宗印則不可特以語",
    "X28n0587_001:0436b13": "音差近且其數同故也曾不究彼文旨與今悉檀意",
    "X28n0587_001:0436b14": "義全別故知其非雖非文正意而所謂四優檀那者",
    "X28n0587_001:0436b15": "文義亦不易明(一末卅七)籤釋以謂彼經雖是大乘欲明攝法",
    "X28n0587_001:0436b16": "及為初行且脩此四云爾故知祇是小教三印然以",
    "X28n0587_001:0436b17": "文中教行兩釋印是楷定不易之論且曰佛所傳授",
    "X28n0587_001:0436b18": "等詳其旨義又不止謂小乘法印而已此所以難明",
    "X28n0587_001:0436b19": "余謂不然凡所謂小乘者葢漸化之始雖未盡教理",
    "X28n0587_001:0436b20": "苟非小乘則大乘不立非戒定慧亦無以為入道之",
    "X28n0587_001:0436b21": "本所以大經扶律談常凡諸經教必尊之尚之正為",
    "X28n0587_001:0436b22": "是爾故知其為大教之權輿佛法之正宗何莫由斯",
    "X28n0587_001:0436b23": "道也後學不達而生優劣之論豈識所以佛化元本",
    "X28n0587_001:0436b24": "者哉。",
    "X28n0587_001:0436c01": "(玄二二)當分者謂偏圓大小各當其分而未始踰越也跨節",
    "X28n0587_001:0436c02": "者謂越彼當分開小即圓無非真實今文言之是也",
    "X28n0587_001:0436c03": "而文有相別理融離易之論如籤釋云云此直以二",
    "X28n0587_001:0436c04": "義申其問難而已未言其意也意則施開待絕二妙",
    "X28n0587_001:0436c05": "之旨也故曰當分通乎一代等惟其通乎一代故時",
    "X28n0587_001:0436c06": "有今昔教有偏圓皆當分也跨節唯在今經即開彼",
    "X28n0587_001:0436c07": "鹿苑之麁無非今經之妙越彼二味二乘於中而非",
    "X28n0587_001:0436c08": "顯入故得其名若夫佛意則本在於大通前四時三",
    "X28n0587_001:0436c09": "教皆跨節之意非適今也由是言之當分在昔以今",
    "X28n0587_001:0436c10": "則相待之義跨節唯今通昔則佛意之說所謂跨節",
    "X28n0587_001:0436c11": "者今經部旨而已矣無他說也。",
    "X28n0587_001:0436c12": "(玄二三)言不並出語不相到雖相為後先亦未免乖異克實",
    "X28n0587_001:0436c13": "論之不當前後所謂此法即妙此妙即法無二無別",
    "X28n0587_001:0436c14": "庶幾可也今以名義為言故互有前後然則題標妙",
    "X28n0587_001:0436c15": "法從名便也解釋從義故先法後玅故曰雖復前後",
    "X28n0587_001:0436c16": "亦不相乖是也。",
    "X28n0587_001:0436c17": "(玄二四)凡諸評舊使其說無足取不若置而勿論與其義有",
    "X28n0587_001:0436c18": "可不而盡奪其說不若與其可者斥其不可者足以",
    "X28n0587_001:0436c19": "見吾之公論而伏其短此不可不知。",
    "X28n0587_001:0436c20": "(玄二四)舊釋妙之一字玄文凡舉數師之說而曰但破光宅",
    "X28n0587_001:0436c21": "餘者望風據彼所立義約今昔因果有廣高長狹下",
    "X28n0587_001:0436c22": "短之論今凡作二十四難云云又觀師以三非三等",
    "X28n0587_001:0436c23": "為說今謂一往與之各得一偏之意可也二往奪之",
    "X28n0587_001:0436c24": "雖知以昔對辨曾不言其所以妙者果何如耶至於",
    "X28n0587_001:0437a01": "開顯之旨全不涉言其無足取一也以光宅較之其",
    "X28n0587_001:0437a02": "廣高長之義雖若可用其間矛盾處多如言法華不",
    "X28n0587_001:0437a03": "明佛性說長遠壽量則曰猶是無常神通延壽是不",
    "X28n0587_001:0437a04": "知本迹之要也此皆以法華下於他經安在其獨顯",
    "X28n0587_001:0437a05": "乎況全不達部教兼獨開判之旨故今家以昔形今",
    "X28n0587_001:0437a06": "顯今非妙反昔非麤以例廣等全成倒置及以四一",
    "X28n0587_001:0437a07": "有無縱而斥之宜也。",
    "X28n0587_001:0437a08": "義例曰夫觀心者義為三種此其一也(云云)益法行",
    "X28n0587_001:0437a09": "根性烝於觀心約行有所不待故於事法隨所見聞",
    "X28n0587_001:0437a10": "皆得以覽境歸心隨文作觀故曰隨聞一句等夫曰",
    "X28n0587_001:0437a11": "一句則句句皆然既曰攝事則事事皆妙所謂言言",
    "X28n0587_001:0437a12": "見諦句句朝宗未有一法而不與心境會者苟會諸",
    "X28n0587_001:0437a13": "心境則境觀必融道斯得矣旨哉攝事成理真學行",
    "X28n0587_001:0437a14": "者入道要門此語本出今宗奈何謾不加省而反為",
    "X28n0587_001:0437a15": "他用惜哉。",
    "X28n0587_001:0437a16": "○玄義第二",
    "X28n0587_001:0437a17": "(玄二十)義有所當者不可不因理有所短者不可不革如向",
    "X28n0587_001:0437a18": "評光宅是理之所短得以斥之彼有體廣位高用長",
    "X28n0587_001:0437a19": "之目是理之所當得以用之何者葢今經妙體不出",
    "X28n0587_001:0437a20": "十界三諦非廣高長而何但彼得其言不知其所以",
    "X28n0587_001:0437a21": "言有其名不得其所以實故為今所陋今既得其實",
    "X28n0587_001:0437a22": "雖用彼名無咎夫既十界互具三諦融即不出一心",
    "X28n0587_001:0437a23": "更無前後一異並別則妙旨斯彰又豈直名實而已",
    "X28n0587_001:0437a24": "哉抑體廣用長者法也位高者人也人必即法法必",
    "X28n0587_001:0437b01": "顯人而以人介於其間者則貫攝之意也惟其得是",
    "X28n0587_001:0437b02": "體用故所以位高非位高則不足以得是體用推是",
    "X28n0587_001:0437b03": "而言義不可盡此天台所以長於用與獨拔古今者",
    "X28n0587_001:0437b04": "也。",
    "X28n0587_001:0437b05": "(玄二十一)夫心一而已而有具不具即不即等不等者所謂若",
    "X28n0587_001:0437b06": "非圓心不攝三千則凡圓心無不具者豈十界心而",
    "X28n0587_001:0437b07": "不具乎豈有即不即等不等之異乎所以體廣用長",
    "X28n0587_001:0437b08": "之妙亦即心其更無別法若論此心人誰不具何法",
    "X28n0587_001:0437b09": "不然豈待知而後圓觀而後妙但一念情生遂起分",
    "X28n0587_001:0437b10": "別即不能具況即而能等耶雖然直下體之何往弗",
    "X28n0587_001:0437b11": "具若以今文對止觀以辨同異者則彼委悉於今今",
    "X28n0587_001:0437b12": "復顯要於彼以其妙旨則無二也抑又止觀約本示",
    "X28n0587_001:0437b13": "之從本顯具易明今約末論從末會體為要故以心",
    "X28n0587_001:0437b14": "具推一切心則等於佛心以等佛心推於究竟則極",
    "X28n0587_001:0437b15": "其果用雖若次第理非異時一念圓明無法不顯思",
    "X28n0587_001:0437b16": "之之囑良有旨哉。",
    "X28n0587_001:0437b17": "(玄二十二)前約十界三諦以示妙又於己心觀具以示觀此承",
    "X28n0587_001:0437b18": "南岳用三法以釋法葢上下相顯爾夫以十界言之",
    "X28n0587_001:0437b19": "雖不開心法及以依報而於眾生法則開之所謂因",
    "X28n0587_001:0437b20": "果及一切法是也故知法相互有開合其為妙體該",
    "X28n0587_001:0437b21": "攝一也三法本出華嚴今引以釋妙者部旨雖異開",
    "X28n0587_001:0437b22": "未開別通而論之彼以無差為言今以妙法為義故",
    "X28n0587_001:0437b23": "妙即無差無差即妙但言無差未必彰妙今言妙者",
    "X28n0587_001:0437b24": "理必無差是知用與隨宜不必一槩文明眾生法妙",
    "X28n0587_001:0437c01": "故以六根言之要不出三諦之理在今文則曰佛之",
    "X28n0587_001:0437c02": "知見肉眼即五眼等央掘則曰具足無減修大品則",
    "X28n0587_001:0437c03": "曰一切法趣等明佛法妙以權實二智言之明心法",
    "X28n0587_001:0437c04": "妙以觀心實相言之其理一也但以此意觸類長之",
    "X28n0587_001:0437c05": "無不可也。三法名略今以十界因果廣之而有",
    "X28n0587_001:0437c06": "通局之論故曰云云謂一往眾生之名通該凡聖二",
    "X28n0587_001:0437c07": "往唯局九界故不通於佛及唯在因者揀非心法之",
    "X28n0587_001:0437c08": "在因也其說甚徑雖有他說亦以疏矣既曰及一切",
    "X28n0587_001:0437c09": "法則今三法不特正報兼亦通依方顯此經妙該依",
    "X28n0587_001:0437c10": "正不然何謂不語三千開權不遍若論心法本亦該",
    "X28n0587_001:0437c11": "通而曰定在因者且據心法屬己約因心造法言之",
    "X28n0587_001:0437c12": "故得以心例佛等而彼以心法為非因果豈知此乎",
    "X28n0587_001:0437c13": "又復約三法各具論者則心佛眾生俱通因果以例",
    "X28n0587_001:0437c14": "迷悟亦應可知雖則互通至於從局還歸上義(云云)。",
    "X28n0587_001:0437c15": "因果通局者事用也三無差別者理體也故籤",
    "X28n0587_001:0437c16": "有理體事用之釋葢各當其義夫言理體無差謂三",
    "X28n0587_001:0437c17": "法雖異一性平等雖因果自他迷悟之別其為理性",
    "X28n0587_001:0437c18": "一也又曰心造有二等則三法各具事理三千所以",
    "X28n0587_001:0437c19": "因果理一自他何殊止觀約之以成妙境一念三千",
    "X28n0587_001:0437c20": "故曰不解今文如何消偈蓋若不了一心具法之妙",
    "X28n0587_001:0437c21": "將何以消三無差別之旨理雖一致文旨當分初約",
    "X28n0587_001:0437c22": "事理通說故以三法為差別一性為無差次約能造",
    "X28n0587_001:0437c23": "心對生佛說則成三法各具二造為差別既該二造",
    "X28n0587_001:0437c24": "復當通以事造為差別理造為無差若以會籤文則",
    "X28n0587_001:0438a01": "事理俱理事理俱事雖兼通各二義皆得以為差即",
    "X28n0587_001:0438a02": "無差無差則差大旨無別也亦猶四明所謂兩重總",
    "X28n0587_001:0438a03": "別而皆指歸事中一念正合彼輔行之意也若曰彼",
    "X28n0587_001:0438a04": "佛法界者既明三千亦兼於果而不專在果無非圓",
    "X28n0587_001:0438a05": "其理性故也。",
    "X28n0587_001:0438a06": "(玄二十五)十如之三轉十界之離合通對別對無非三諦者葢",
    "X28n0587_001:0438a07": "法體圓妙故施之文義應於名言宛轉合變無適不",
    "X28n0587_001:0438a08": "可奈何於中而起定見苟得此意三諦不離而曰得",
    "X28n0587_001:0438a09": "意為言空即假中謂空則即假而言空言假則點空",
    "X28n0587_001:0438a10": "而設假謂中則即邊而言中故三皆即中所以一中",
    "X28n0587_001:0438a11": "一切中無空假而不中假空例然故自亡言之則非",
    "X28n0587_001:0438a12": "一二三以照言之則而一二三亦得謂之覆疎也言",
    "X28n0587_001:0438a13": "雖前後不出一念此三諦所以不縱不橫名為實相",
    "X28n0587_001:0438a14": "唯佛究盡豈言思所到邪。",
    "X28n0587_001:0438a15": "(玄二十五)若論權實妙體只是佛所證三千毗盧身土尚何境",
    "X28n0587_001:0438a16": "智能所之有而曰是諸佛二智之境者葢約因修寄",
    "X28n0587_001:0438a17": "果示迷而說自佛言之所謂唯一真如智獨存者斯",
    "X28n0587_001:0438a18": "言得之矣又以二智通貫三周則曰云云謂莫非此",
    "X28n0587_001:0438a19": "十如是境權實之法也故知本迹二門一部所說亦",
    "X28n0587_001:0438a20": "豈出此以其理無所存徧在於事三千諸法無非實",
    "X28n0587_001:0438a21": "相然則諸佛以之究顯眾生以之所依心法以之本",
    "X28n0587_001:0438a22": "妙此經以之開顯皆其旨也學者尤當盡心。",
    "X28n0587_001:0438a23": "(玄二十九)指的妙境出自法華則止觀不思議境一念三千本",
    "X28n0587_001:0438a24": "於此經十如是文也文曰不語十如因果不備則十",
    "X28n0587_001:0438b01": "如者因果法耳是何足以為指的乎今謂若前九如",
    "X28n0587_001:0438b02": "其義猶通此應須指本末究竟等一句方見其旨何",
    "X28n0587_001:0438b03": "者謂本末則九如所以皆究竟等者即今文曰所歸",
    "X28n0587_001:0438b04": "趣處既曰歸趣則有事有理理則三千諸法皆究竟",
    "X28n0587_001:0438b05": "等所謂生佛依正假實至於初相後報本末相在無",
    "X28n0587_001:0438b06": "有一法而不等者所以等者三諦而已矣故得指之",
    "X28n0587_001:0438b07": "為妙境本委如別示(云云)若約事說則止觀所謂地",
    "X28n0587_001:0438b08": "獄界以癡法為究竟等推言十界各指一法為所歸",
    "X28n0587_001:0438b09": "趣(云云)由是始得定前九如各所歸趣即此一如之",
    "X28n0587_001:0438b10": "別相也由是明之則事理之極指的之要莫過此究",
    "X28n0587_001:0438b11": "竟等一句不本於此更指何邪文又曰今不依此三",
    "X28n0587_001:0438b12": "法具足為究竟等者若論三諦皆不思議何容一是",
    "X28n0587_001:0438b13": "二非此亦一往以究竟之言形於二諦云爾實言三",
    "X28n0587_001:0438b14": "皆究竟方名為等亦何取舍於其間邪。",
    "X28n0587_001:0438b15": "(玄二卅二)三觀之妙融歸一心不出一念而有三相理頗難明",
    "X28n0587_001:0438b16": "情未易曉今以夢喻示之庶可髣髴矣文曰如於夢",
    "X28n0587_001:0438b17": "中修因得果則知夢事該於本末既皆宛然豈非假",
    "X28n0587_001:0438b18": "乎皆不可得豈非空乎夢之心性不有不空豈非中",
    "X28n0587_001:0438b19": "乎如是分別只在一時故不前後亦不一異故非合",
    "X28n0587_001:0438b20": "散如是體之非妙而何。",
    "X28n0587_001:0438b21": "(玄二二十)修性善惡亦教門一節目之義據玄釋如是性有曰",
    "X28n0587_001:0438b22": "四趣惡性相義者黑自分性純習惡業故難改變如",
    "X28n0587_001:0438b23": "木有火性等此言性分之性所謂久習成性是也(第二三十七)籤",
    "X28n0587_001:0438b24": "釋因其不可改之言則曰約理則本有之性不可改",
    "X28n0587_001:0438c01": "在修則性分之性不可改則又兼本有之性言之夫",
    "X28n0587_001:0438c02": "不可改一也而有修性事理焉一往雖然使性分之",
    "X28n0587_001:0438c03": "性當處無生何不可改之有若理性之性以隨緣時",
    "X28n0587_001:0438c04": "容有轉變但不變之性未始改耳抑又以能生之性",
    "X28n0587_001:0438c05": "言之如地有生性雖美惡種別皆能生也故遇其善",
    "X28n0587_001:0438c06": "則為善遇其惡則為惡克論其性本非善惡所謂性",
    "X28n0587_001:0438c07": "惡融通寂滅是也以融通故容有轉變以寂滅故性",
    "X28n0587_001:0438c08": "未始改非若惡習之性唯惡是從而已故曰不同染",
    "X28n0587_001:0438c09": "中之惡即修惡也以其性融則彼惡非惡此又見修",
    "X28n0587_001:0438c10": "惡即性惡之旨也故復與止觀不思議境初界如對",
    "X28n0587_001:0438c11": "論則彼該修性此是修中之惡性耳。",
    "X28n0587_001:0438c12": "(玄二廿三)佛菩薩類也而有因果之殊因果猶通須知別義以",
    "X28n0587_001:0438c13": "通則偏圓各有因果別則偏因圓果理方的顯夫惟",
    "X28n0587_001:0438c14": "佛界唯圓則性相體三即理性三軌故曰一切眾生",
    "X28n0587_001:0438c15": "即菩提相等為緣因則宜指煩惱即菩提為了因而",
    "X28n0587_001:0438c16": "玄以智願不失等言之則是聞法種子豈性德之謂",
    "X28n0587_001:0438c17": "乎故籤以理性大體正之云云謂名雖通修旨實歸",
    "X28n0587_001:0438c18": "性方稱此三皆本有性又位則理即繼之曰後七秪",
    "X28n0587_001:0438c19": "是修德三法謂力等即發心義當名字以去所以若",
    "X28n0587_001:0438c20": "因若果始終皆約行論並指圓教為佛界也文曰如",
    "X28n0587_001:0438c21": "是釋者可不異前正謂與前偏教異也。",
    "X28n0587_001:0438c22": "(玄二廿四)文有上下互指而意不可曉者如前此明伏無明生",
    "X28n0587_001:0438c23": "方便者應攝圓信指在今文至此自合論之而不言",
    "X28n0587_001:0438c24": "者反指前說其意各有以所以前不論者意讓今圓",
    "X28n0587_001:0439a01": "信為相似即佛故不應在菩薩攝也今不論者其意",
    "X28n0587_001:0439a02": "既發於上矣豈有圓頓即佛而生方便土邪故亦置",
    "X28n0587_001:0439a03": "之復是文略其實正顯圓人始終皆佛界故也又曰",
    "X28n0587_001:0439a04": "因緣云二莊嚴等者點合示離也謂約能顯說智亦",
    "X28n0587_001:0439a05": "具三等無當作應字之誤所謂緣能資了了能發正",
    "X28n0587_001:0439a06": "是也此中法相正同不二門性指三障是故具三等",
    "X28n0587_001:0439a07": "即修性各三義也。",
    "X28n0587_001:0439a08": "(籤二五十一)舊論涅槃部中四教始終皆知常住安得於中復論",
    "X28n0587_001:0439a09": "被接不然其七二諦文如何消邪或曰義亦通論但",
    "X28n0587_001:0439a10": "是接行不接解耳多不取此說今謂接行亦未失也",
    "X28n0587_001:0439a11": "此文既曰涅槃解即而行不即豈非約行不即亦得",
    "X28n0587_001:0439a12": "言接耶況以解行證言之通教正當證位論接何直",
    "X28n0587_001:0439a13": "解行而已。",
    "X28n0587_001:0439a14": "(玄二廿九)法門殊散名相廣略小大一多以論結攝初無定法",
    "X28n0587_001:0439a15": "惟其義而已矣如此文中以百界千如縱橫之法結",
    "X28n0587_001:0439a16": "歸三諦不出一心稱一切教攝無不盡故籤以三意",
    "X28n0587_001:0439a17": "示之云云然以涅槃諸行無常及七佛通戒之偈約",
    "X28n0587_001:0439a18": "小乘教本結今妙教者此亦三意一者名通義別二",
    "X28n0587_001:0439a19": "者以小例大三者開顯妙旨如文可知(云云)。",
    "X28n0587_001:0439a20": "佛界眾生界一如無二如此佛境界所以不離眾生",
    "X28n0587_001:0439a21": "界眾生界不離佛境界故曰一佛成道等又曰眾生",
    "X28n0587_001:0439a22": "自於佛依正中等又曰阿鼻依正等皆其理也由是",
    "X28n0587_001:0439a23": "言之法無定法無定法故妙妙故雖非諸法而不隔",
    "X28n0587_001:0439a24": "諸法譬如摩尼映於五色隨色變現而彼摩尼自性",
    "X28n0587_001:0439b01": "未甞異也是法亦爾本無自性惟其情智取之而已",
    "X28n0587_001:0439b02": "矣然而此理未易究言政使言之亦不能盡所以籤",
    "X28n0587_001:0439b03": "記等文每至於此直科節點定而已未甞廣其言衍",
    "X28n0587_001:0439b04": "其義也正為此理不易明故意在學者研幾自得惟",
    "X28n0587_001:0439b05": "根器之淺深隨小大之所得各足其分至於極而後",
    "X28n0587_001:0439b06": "已往往因其不委多不盡心則又為來學之病也余",
    "X28n0587_001:0439b07": "故得以併言之。",
    "X28n0587_001:0439b08": "(玄二卅一)至微而廣大至近而莫窮者其唯心法乎故語甚廣",
    "X28n0587_001:0439b09": "大雖佛法之高眾生法之廣莫不悉具在是心法中",
    "X28n0587_001:0439b10": "而不得其朕所以甚微也言其莫窮雖所具生佛之",
    "X28n0587_001:0439b11": "高廣而不離乎一念所以至近也今明心法必對佛",
    "X28n0587_001:0439b12": "法眾生法言之故曰前所明法豈得異心而有差無",
    "X28n0587_001:0439b13": "差之異於初心入道則有難易之殊然以無差言之",
    "X28n0587_001:0439b14": "何高廣之可揀以差別言又豈得攝生佛觀之為易",
    "X28n0587_001:0439b15": "邪故文以無差而差揀生佛之高廣於初心為難以",
    "X28n0587_001:0439b16": "差而無差取心法之近要觀己心則易故曰云云文",
    "X28n0587_001:0439b17": "特以三無差別句介於難易之間者則成上貫下之",
    "X28n0587_001:0439b18": "義亦文之法也。",
    "X28n0587_001:0439b19": "(玄二卅一)文引華嚴凡為二釋初約觀具釋則曰法界即中等",
    "X28n0587_001:0439b20": "輔行所謂但觀理具是也次約起心釋則曰觀一念",
    "X28n0587_001:0439b21": "心起等葢有合乎變造也應更作二義申之一者隨",
    "X28n0587_001:0439b22": "心示妙二者約事揀夫惟隨心示妙則不問善惡迷",
    "X28n0587_001:0439b23": "悟因果之別皆可即心而具具無不妙所謂一念之",
    "X28n0587_001:0439b24": "中悉皆備足是也夫唯約事揀心則有所謂當自選",
    "X28n0587_001:0439c01": "擇之誡果如所云又安在其為隨心示妙邪故知二",
    "X28n0587_001:0439c02": "文不可一准苟為不然未免矛盾又籤曰心之所遊",
    "X28n0587_001:0439c03": "者謂圓頓教凡言能所其體本一豈容有異縱或言",
    "X28n0587_001:0439c04": "之亦義云爾定計則非其諸名相莫不皆然又曰千",
    "X28n0587_001:0439c05": "法皆三故有三千此言三千之數極得其要不可不",
    "X28n0587_001:0439c06": "知也修觀行者必依四性三觀入道而此一文既簡",
    "X28n0587_001:0439c07": "且明最為顯要如曰觀心自生心等其言可謂知本",
    "X28n0587_001:0439c08": "矣自此推知則心無生力故非自緣無故非他合無",
    "X28n0587_001:0439c09": "故非共離則何有故非無因離四性外無一法可得",
    "X28n0587_001:0439c10": "故空空不自空因有而後有空假不自假點空所以",
    "X28n0587_001:0439c11": "設假假有之有非實有性空之空非蕩空非假非空",
    "X28n0587_001:0439c12": "此中道所以畢竟清淨也故今一家觀門學者不可",
    "X28n0587_001:0439c13": "不必通而默契也。",
    "X28n0587_001:0439c14": "(玄二卅三)約法揀心者明觀境之要也從心示妙者啟具法之",
    "X28n0587_001:0439c15": "端也夫既啟其端故此問不得不設云云然非正示",
    "X28n0587_001:0439c16": "境觀未暇詳明姑指三喻例見於彼而已(第二五十七)籤復對生",
    "X28n0587_001:0439c17": "佛揀各具所以意在以心通彼二法亦使心法莫不",
    "X28n0587_001:0439c18": "顯妙今既指彼止觀意令說者以彼例此示其皆妙",
    "X28n0587_001:0439c19": "至於後諸大節悉會顯此旨此旨者何心具之妙旨",
    "X28n0587_001:0439c20": "也。",
    "X28n0587_001:0439c21": "(玄二卅三)妙固極美之稱而義有通別有以當分而言妙者如",
    "X28n0587_001:0439c22": "(第二五十八)籤記所出離斷常中等有以究竟言者如法華名妙",
    "X28n0587_001:0439c23": "是也有以待絕言者如今釋妙字冠以二妙是也夫",
    "X28n0587_001:0439c24": "以相待為妙對麤以彰其妙也對麤以彰其妙妙未",
    "X28n0587_001:0440a01": "足為妙也以絕待為妙則無適而不妙也無適而不",
    "X28n0587_001:0440a02": "妙麤亦未始麤也要知二妙所以論者以其部旨明",
    "X28n0587_001:0440a03": "開判故故曰相待論判絕待論開非他經所得與也",
    "X28n0587_001:0440a04": "前文曰但舉一不思議此釋妙字正當以理揀情則",
    "X28n0587_001:0440a05": "唯一絕待更無思議之可待也既無可待是則相待",
    "X28n0587_001:0440a06": "已在其中更不立必別立也而止觀為成觀故故必",
    "X28n0587_001:0440a07": "揀偏取圓故以相待義似於別意顯圓頓以為所修",
    "X28n0587_001:0440a08": "此待絕所以對明思議不思議所以兩立也今則不",
    "X28n0587_001:0440a09": "爾者却對止觀形今部旨則圓通今昔文曰圓中約",
    "X28n0587_001:0440a10": "時待絕俱妙者今圓也餘味約部者昔圓也以昔圓",
    "X28n0587_001:0440a11": "則相待為麤絕待為妙故或麤或妙也若前三教則",
    "X28n0587_001:0440a12": "在昔之偏為所待所絕故一向為麤至今經被開始",
    "X28n0587_001:0440a13": "得稱妙則前待絕俱妙也然則文曰待絕滅絕而又",
    "X28n0587_001:0440a14": "曰更無非待非絕者謂此待絕不絕則已絕必破無",
    "X28n0587_001:0440a15": "明顯中道故更無別雙非可論況今待絕體是理性",
    "X28n0587_001:0440a16": "理性祇是非待非絕故無別有也然而他文或亦言",
    "X28n0587_001:0440a17": "之者文各有旨不可一槩此彰理性妙極無餘故更",
    "X28n0587_001:0440a18": "不論也彼以絕待猶屬教行望所顯理約悟而論故",
    "X28n0587_001:0440a19": "明雙非二皆滅絕所謂滅者體本是寂滅之謂非別",
    "X28n0587_001:0440a20": "有所滅思之可知。",
    "X28n0587_001:0440a22": "妙玄格言上"
}