{
    "X68n1315_019:0123a04": "古尊宿語錄卷第十九",
    "X68n1315_019:0123a06": "袁州楊岐山普通禪院會和尚語錄",
    "X68n1315_019:0123a07": "江寧府保寧禪院嗣法小師 仁勇 編",
    "X68n1315_019:0123a08": "[0123a08] 師在筠州九峰山。受疏了。披法衣。乃拈起示眾云。會",
    "X68n1315_019:0123a09": "麼。若也不會。今日無端走入水牯牛隊裏去也。還知",
    "X68n1315_019:0123a10": "麼。筠陽九曲。萍實楊岐。乃陞座。 時有僧出眾。師云。漁",
    "X68n1315_019:0123a11": "翁未擲釣。躍鱗衝浪來。僧便喝。 師云。不信道。僧撫掌",
    "X68n1315_019:0123a12": "歸眾。 師云。消得龍王多少風。 問。師唱誰家曲。宗風嗣",
    "X68n1315_019:0123a13": "阿誰。 師云。有馬騎馬。無馬步行。 進云。少年長老。足有",
    "X68n1315_019:0123a14": "機籌。 師云。念你年老。放你三十棒。 問。如何是佛。 師云。",
    "X68n1315_019:0123a15": "三&#x811A;驢子弄蹄行。 進云。莫只者便是。 師云。湖南長老。",
    "X68n1315_019:0123a16": " 問。人法俱遣。未是衲僧極則。佛祖雙亡。猶是學人疑",
    "X68n1315_019:0123a17": "處。未審和尚如何為人。 師云。你只要看破新長老。 進",
    "X68n1315_019:0123a18": "云。與麼則旋斫生柴帶葉燒。 師云。七九六十三。 師云。",
    "X68n1315_019:0123a19": "更有問話者麼。試出眾相見。楊岐今日性命在你諸",
    "X68n1315_019:0123a20": "人手裏。一任橫拖倒拽。為什麼如此。大丈夫兒須是",
    "X68n1315_019:0123a21": "當眾決擇。莫背地裏似水底捺葫蘆相似。當眾引驗。",
    "X68n1315_019:0123a22": "莫便面赤。有麼。有麼。出來決擇看。如無。楊岐失利。 師",
    "X68n1315_019:0123a23": "纔下座。九峰勤和尚把住云。今日喜遇同參。 師云。同",
    "X68n1315_019:0123a24": "參底事作麼生。 峰云。九峰牽&#x7282;。楊岐拽杷。 師云。正當",
    "X68n1315_019:0123b01": "與麼時。楊岐在前。九峰在前。 峰擬議。師托開云。將謂",
    "X68n1315_019:0123b02": "同參。元來不是。",
    "X68n1315_019:0123b03": "[0123b03] 師入院上堂。僧問。如何是楊岐境。 師云。獨松&#x5DD7;畔秀。",
    "X68n1315_019:0123b04": "猿向下山啼。 進云。如何是境中人。 師云。貧家女子&#x643A;",
    "X68n1315_019:0123b05": "籃去。牧童橫笛望源歸。 師乃云。霧&#x93BB;長空。風生大野。",
    "X68n1315_019:0123b06": "百草樹木作大師子吼。演說摩訶大般若。三世諸佛",
    "X68n1315_019:0123b07": "在你諸人&#x811A;跟下轉大法輪。若也會得。功不浪施。若",
    "X68n1315_019:0123b08": "也不會。莫道楊岐山勢嶮。前頭更有最高峰。",
    "X68n1315_019:0123b09": "[0123b09] 上堂云。百丈把火開田說大義。是何言歟。楊岐兩日",
    "X68n1315_019:0123b10": "種禾。亦有箇奇特語。乃云。達磨大師無當門齒。",
    "X68n1315_019:0123b11": "[0123b11] 上堂。楊岐一要。千聖同妙。布施大眾。拍禪床一下。云。",
    "X68n1315_019:0123b12": "果然失照。",
    "X68n1315_019:0123b13": "[0123b13] 上堂。楊岐一言。隨方就圓。若也擬議。十萬八千。下座。",
    "X68n1315_019:0123b14": "[0123b14] 上堂。楊岐一語。呵佛叱祖。明眼人前。不得錯舉。下座。",
    "X68n1315_019:0123b15": "[0123b15] 上堂。楊岐一句。急著眼&#x89B7;。長連床上。拈匙把&#x7B6F;。下座。",
    "X68n1315_019:0123b16": "[0123b16] 上堂。僧問。急水江頭須下釣。如何釣得巨鼇歸。 師云。",
    "X68n1315_019:0123b17": "撒手長空外。時人總不知。 進云。知底事作麼生。 師云。",
    "X68n1315_019:0123b18": "雲生嶺上。 進云。作家宗師。天然猶在。 師云。念言語漢。",
    "X68n1315_019:0123b19": " 師乃云。不見一法是大過患。拈起拄杖云。穿&#x5374;釋迦",
    "X68n1315_019:0123b20": "老子鼻孔。作麼生道得脫身一句。向水不洗水處道",
    "X68n1315_019:0123b21": "將一句來。良久。云。向道莫行山下路。果聞猿叫斷腸",
    "X68n1315_019:0123b22": "聲。",
    "X68n1315_019:0123b23": "[0123b23] 上堂。拍禪床一下。云。只箇心心心是佛。十方世界最",
    "X68n1315_019:0123b24": "靈物。釋迦老子說夢。三世諸佛說夢。天下老和尚說",
    "X68n1315_019:0123c01": "夢。且問諸人還曾作夢麼。若也作夢。向半夜裏道將",
    "X68n1315_019:0123c02": "一句來。良久。云。人間縱有真消息。偷向楊岐說夢看。",
    "X68n1315_019:0123c03": "參。",
    "X68n1315_019:0123c04": "[0123c04] 上堂。坐斷乾坤。天地黯黑。放過一著。雨順風調。然雖",
    "X68n1315_019:0123c05": "如是。俗氣未除在。 僧問。欲免心中&#x9599;。應須看古教。如",
    "X68n1315_019:0123c06": "何是古教。 師云。乾坤月明。碧海波澄。 進云。未審作麼",
    "X68n1315_019:0123c07": "生看。 師云。&#x811A;跟下。 進云。忽遇洪波浩渺時如何。 師云。",
    "X68n1315_019:0123c08": "放過一著。十字縱橫。又作麼生。僧便喝。撫掌一下。 師",
    "X68n1315_019:0123c09": "云。看者一員戰將。 進云。打草蛇驚。 師云。也要大家知。",
    "X68n1315_019:0123c10": " 師拈起拄杖云。一即一切。一切即一。劃一劃。云。山河",
    "X68n1315_019:0123c11": "大地。天下老和尚。百雜碎。作麼生是諸人鼻孔。良久。",
    "X68n1315_019:0123c12": "云。&#x5292;為不平離寶。匣藥因救病出金瓶。喝一喝。卓一",
    "X68n1315_019:0123c13": "下。參。",
    "X68n1315_019:0123c14": "[0123c14] 上堂。秋雨洗秋林。秋林咸翠色。傷嗟傅大士。何處尋",
    "X68n1315_019:0123c15": "彌勒。",
    "X68n1315_019:0123c16": "[0123c16] 上堂。薄福住楊岐。年來氣力衰。寒風凋敗葉。猶喜故",
    "X68n1315_019:0123c17": "人歸。囉唻哩。拈上死柴頭。且向無煙火。",
    "X68n1315_019:0123c18": "[0123c18] 上堂。楊岐無旨的。栽田博飯喫。說夢老瞿曇。何處覓",
    "X68n1315_019:0123c19": "蹤跡。喝一喝。拍禪床一下。參。",
    "X68n1315_019:0123c20": "[0123c20] 上堂。凡聖不存。佛祖何立。大眾。清平世界不許人攙",
    "X68n1315_019:0123c21": "奪行市。",
    "X68n1315_019:0123c22": "[0123c22] 上堂。楊岐乍住屋壁&#x758E;。滿床皆布雪真珠。縮&#x5374;項。暗",
    "X68n1315_019:0123c23": "嗟吁。良久。云。翻憶古人樹下居。",
    "X68n1315_019:0123c24": "後住潭州雲&#x8462;山海會寺語錄",
    "X68n1315_019:0124a01": "舒州白雲峰嗣法小師 守端 編",
    "X68n1315_019:0124a02": "[0124a02] 師於興化寺開堂。府主龍圖度疏與師。師纔接得。乃",
    "X68n1315_019:0124a03": "提起云。大眾。府主龍圖．駕部諸官。盡為你諸人說第",
    "X68n1315_019:0124a04": "一義諦了也。諸人還知麼。若知。家國安寧。事同一家。",
    "X68n1315_019:0124a05": "若不知。曲勞僧正度與表白宣讀。且要天下人知。 表",
    "X68n1315_019:0124a06": "白宣疏了。乃云。今之日。賢侯霧擁。海眾臨筵。最上上",
    "X68n1315_019:0124a07": "乘。請師敷演。 師云。若是最上上乘。千聖側立。佛祖潛",
    "X68n1315_019:0124a08": "蹤。何故如此。為諸人盡同古佛。還信得及麼。若信得",
    "X68n1315_019:0124a09": "及。大家散去。若不散去。山僧謾你諸人去也。遂陞座。",
    "X68n1315_019:0124a10": " 拈香云。此一瓣香。祝延今上皇帝聖壽無窮。又拈香",
    "X68n1315_019:0124a11": "云。此一瓣香。奉為知府龍圖．駕部諸官。伏願常居祿",
    "X68n1315_019:0124a12": "位。復拈香云。大眾。還知落處麼。若也不知。&#x5374;為注破。",
    "X68n1315_019:0124a13": "奉&#x9167;石霜山慈明禪師法乳之恩。山僧不免薰天炙",
    "X68n1315_019:0124a14": "地去也。便燒。 淨行大師白槌云。法筵龍象眾。當觀第",
    "X68n1315_019:0124a15": "一義。 師云。大眾早是落二落三了也。諸人何不負丈",
    "X68n1315_019:0124a16": "夫之氣。若不然者。有疑請問。 僧問。昔日梵王請佛。天",
    "X68n1315_019:0124a17": "雨四花。府主臨筵。有何祥瑞。 師云。片雲收岳面。浪自",
    "X68n1315_019:0124a18": "靜瀟湘。 進云。大眾霑恩。學人禮謝。 師云。斷頭船子下",
    "X68n1315_019:0124a19": "揚州。 僧問。埋兵掉&#x9B2C;即不問。今日當場事若何。 師云。",
    "X68n1315_019:0124a20": "楊岐入界來。未曾逢見者作家。僧以手劃一劃。 師云。",
    "X68n1315_019:0124a21": "分身兩處看。 師乃云。若有問話者請出來。諸供養中。",
    "X68n1315_019:0124a22": "法供養最勝。若據祖宗令下。祖佛潛蹤。天下黯黑。豈",
    "X68n1315_019:0124a23": "容諸人在者裏立地。更待山僧開兩片皮。雖然如是。",
    "X68n1315_019:0124a24": "且向第二機中說些葛藤。繁興大用。舉步全真。既立",
    "X68n1315_019:0124b01": "名真。非離真而立。立處即真。者裏須會。當處發生。隨",
    "X68n1315_019:0124b02": "處解脫。此喚作&#x9599;市裏上竿子。是人總見。你道金不",
    "X68n1315_019:0124b03": "博金一句作麼生道。還有人道得麼。試出來踣跳看。",
    "X68n1315_019:0124b04": "如無。山僧今日失利。但某此際榮幸。伏遇知府龍圖．",
    "X68n1315_019:0124b05": "通判．駕部。洎諸官僚。請住雲蓋道場。可謂諸官願弘",
    "X68n1315_019:0124b06": "深廣。為國忠臣。建立法幢。上嚴帝祚。然願諸官壽齊",
    "X68n1315_019:0124b07": "山岳。永佐明君。作大股肱。為佛施主。諸院尊宿在會",
    "X68n1315_019:0124b08": "信心。世世生生共營大事。久立。珍重。",
    "X68n1315_019:0124b09": "[0124b09] 上堂。春雨普潤。一滴滴不落別處。拈拄杖。卓一下。云。",
    "X68n1315_019:0124b10": "會麼。九年空面壁。年老轉心孤。",
    "X68n1315_019:0124b11": "[0124b11] 歲旦上堂。僧問。舊歲已隨殘臘去。今日新春事若何。",
    "X68n1315_019:0124b12": " 師云。&#x9262;盂裏滿盛。 進云。與麼則三年逢一閏。九月是",
    "X68n1315_019:0124b13": "重陽。 師云。野火燒不盡。春風吹又生。 進云。專為舉似",
    "X68n1315_019:0124b14": "諸方去也。 師云。你道雲蓋末後一句作麼道。 進云。七",
    "X68n1315_019:0124b15": "九六十三。 師云。念言語漢。 師乃云。春風如刀。春雨如",
    "X68n1315_019:0124b16": "膏。律令正行。萬物情動。你道&#x811A;踏實地一句作麼生",
    "X68n1315_019:0124b17": "道。出來向東涌西沒處道看。直饒道得。也是梁山頌",
    "X68n1315_019:0124b18": "子。",
    "X68n1315_019:0124b19": "[0124b19] 上堂。寅朝清旦。古今總見。更問如何。也是癡漢。",
    "X68n1315_019:0124b20": "[0124b20] 上堂。一塵纔舉。大地全收。拈起拄杖云。如今舉也。卓",
    "X68n1315_019:0124b21": "禪床一下。云。山河大地塞&#x5374;諸人眼睛。有不受人謾",
    "X68n1315_019:0124b22": "底。出眾道看。良久。云。玉笛橫吹動天地。未曾逢著箇",
    "X68n1315_019:0124b23": "知音。參。",
    "X68n1315_019:0124b24": "[0124b24] 上堂。身心清淨。諸境清淨。諸境清淨。身心清淨。還知",
    "X68n1315_019:0124c01": "雲蓋老人落地處麼。乃云。河裏失錢河裏摝。下座。",
    "X68n1315_019:0124c02": "[0124c02] 上堂。雲蓋是事不如。說禪似吞栗蒲。若向此處會得。",
    "X68n1315_019:0124c03": "佛法天地懸殊。",
    "X68n1315_019:0124c04": "[0124c04] 上堂。三春將杪。四海廓清。風恬浪靜。是人知有。且道",
    "X68n1315_019:0124c05": "將長就短一句作麼生道。良久。云。幾度黑風翻大海。",
    "X68n1315_019:0124c06": "未曾聞道釣舟傾。參。",
    "X68n1315_019:0124c07": "[0124c07] 上堂。拈拄杖。卓一下。云。大眾。達磨縱有真消息。也落",
    "X68n1315_019:0124c08": "諸人第二機。參。",
    "X68n1315_019:0124c09": "[0124c09] 上堂。景色乍晴。物情舒泰。舉步也。千身彌勒。動用也。",
    "X68n1315_019:0124c10": "隨處釋迦。文殊普賢總在者裏。眾中有不受人瞞底。",
    "X68n1315_019:0124c11": "便道雲蓋和麩糶麵。然雖如是。布袋裏盛錐子。",
    "X68n1315_019:0124c12": "[0124c12] 上堂。有句無句。如藤倚樹。文殊維摩。撒手歸去。雲蓋",
    "X68n1315_019:0124c13": "與麼道。也是看錮&#x93F4;。更有後語。不得錯舉。下座。",
    "X68n1315_019:0124c14": "[0124c14] 上堂。阿呵呵。是什麼。僧堂裏喫茶去。下座。",
    "X68n1315_019:0124c15": "[0124c15] 上堂。擲下拄杖云。釋迦老子著跌。偷笑雲蓋亂說。雖",
    "X68n1315_019:0124c16": "然世界坦平。也是將勤補拙。參。",
    "X68n1315_019:0124c17": "[0124c17] 參駕部歸寺上堂。釋迦老子為先鋒。彌勒大士為殿",
    "X68n1315_019:0124c18": "後。眾中還有著力者麼。出眾來與雲蓋著力看。如無。",
    "X68n1315_019:0124c19": "雲蓋自逞神通也。三五日出入相看。首座大眾。你且",
    "X68n1315_019:0124c20": "道於者裏還有隔礙底道理麼。上座僧堂裏展&#x9262;時",
    "X68n1315_019:0124c21": "與上座同展。睡時與上座同睡。立地時與上座同立",
    "X68n1315_019:0124c22": "地。長者長法身。短者短法身。彌勒運用與去來。何處",
    "X68n1315_019:0124c23": "有間隔。雖然如是。你且道雲蓋在船頭。在船尾。眾中",
    "X68n1315_019:0124c24": "還有靈利底衲僧&#x89B7;得見麼。良久。云。人人盡道平地",
    "X68n1315_019:0125a01": "險。登樓方覺遠山青。參。",
    "X68n1315_019:0125a02": "[0125a02] 上堂。雪。雪。處處光輝明皎潔。黃河凍&#x93BB;絕纖流。赫日",
    "X68n1315_019:0125a03": "光中須迸烈。須迸烈。那吒頂上喫蒺藜。金剛&#x811A;下流",
    "X68n1315_019:0125a04": "出血。參。",
    "X68n1315_019:0125a05": "[0125a05] 上堂。踏著秤鎚硬似鐵。啞子得夢向誰說。須彌頂上",
    "X68n1315_019:0125a06": "浪滔天。大洋海底遭火爇。參。",
    "X68n1315_019:0125a07": "[0125a07] 上堂。拍禪床一下。云。休戀江湖五六月。&#x53CE;取絲綸歸",
    "X68n1315_019:0125a08": "去來。",
    "X68n1315_019:0125a09": "[0125a09] 上堂。雲蓋不會禪。只是愛&#x5647;眠。打動震天雷。不直半",
    "X68n1315_019:0125a10": "分錢。",
    "X68n1315_019:0125a11": "[0125a11] 上堂。舉古人一轉公案。布施大眾。良久。云。口只好喫",
    "X68n1315_019:0125a12": "飯。",
    "X68n1315_019:0125a13": "[0125a13] 楊岐詮老來。師上堂。拈花付囑。有屈當人。面壁九年。",
    "X68n1315_019:0125a14": "胡言漢語。當人分上。把斷乾坤。且道作麼生是把斷",
    "X68n1315_019:0125a15": "乾坤底句。還有人道得麼。如無。雲蓋失利。 楊畋提刑",
    "X68n1315_019:0125a16": "山下過。師出接。提刑乃問。和尚法嗣何人。 云。慈明大",
    "X68n1315_019:0125a17": "師。 楊云。見箇什麼道理便法嗣他。 云。共&#x9262;盂喫飯。 楊",
    "X68n1315_019:0125a18": "云。與麼則不見也。 師捺膝云。什麼處是不見。楊大笑。",
    "X68n1315_019:0125a19": " 師云。須是提刑始得。 師云。請入院燒香。 楊云。&#x5374;待回",
    "X68n1315_019:0125a20": "來。 師乃獻茶信。楊云。者箇&#x5374;不消得。有甚乾嚗嚗底",
    "X68n1315_019:0125a21": "禪。希見示些子。 師指茶信云。者箇尚自不要。豈況乾",
    "X68n1315_019:0125a22": "嚗嚗底禪。 楊擬議。師乃有頌。示作王臣。佛祖罔措。為",
    "X68n1315_019:0125a23": "指迷源。殺人無數。 楊云。和尚為什麼就身打劫。 師云。",
    "X68n1315_019:0125a24": "元來&#x5374;是我家裏人。楊大笑。 師云。山僧罪過。 萬壽先",
    "X68n1315_019:0125b01": "馳馳書至。師問。萬壽峰前師子吼。當人返擲事如何。",
    "X68n1315_019:0125b02": " 僧云。踣跳上三十三天。 師云。與麼則雲蓋直下&#x89B7;也。",
    "X68n1315_019:0125b03": " 僧云。草賊大敗。 師云。更不再勘。且坐喫茶。 龍興孜老",
    "X68n1315_019:0125b04": "遷化。僧馳書至。師問。世尊入滅。槨示雙趺。和尚歸真。",
    "X68n1315_019:0125b05": "有何相示。僧無語。 師搥&#x80F7;云。蒼天。蒼天。 慈明遷化。僧",
    "X68n1315_019:0125b06": "馳書至。師集眾。挂真舉哀。師至真前。提起坐具云。大",
    "X68n1315_019:0125b07": "眾。會麼。遂指真云。我昔日行&#x811A;時。被者老和尚將一",
    "X68n1315_019:0125b08": "百二十斤擔子放在我身上。如今且得天下太平。&#x5374;",
    "X68n1315_019:0125b09": "顧視大眾云。會麼。眾無語。 師搥&#x80F7;云。嗚呼哀哉。伏惟",
    "X68n1315_019:0125b10": "尚饗。 慈明忌晨設齋。眾集。師至真前。以兩手&#x63D1;拳安",
    "X68n1315_019:0125b11": "頭上。以坐具劃一劃。打一圓相。便燒香。退身三步。作",
    "X68n1315_019:0125b12": "女人拜。首座云。休捏怪。 師云。首座作麼生。 首座云。和",
    "X68n1315_019:0125b13": "尚休&#x63D1;怪。 師云。兔子喫牛嬭。 第二座近前。打一圓相。",
    "X68n1315_019:0125b14": "便燒香。亦退身三步。作女人拜。師近前。作聽勢。第二",
    "X68n1315_019:0125b15": "座擬議。師打一掌云。者漆桶也亂做。 送武泉常老出",
    "X68n1315_019:0125b16": "門。乃問。出門便作還鄉計。到家一句作麼生道。 泉云。",
    "X68n1315_019:0125b17": "和尚善為住持。 師云。與麼則身隨寒影去。&#x811A;大草鞋",
    "X68n1315_019:0125b18": "寬。 泉云。和尚善為開田。 師云。兔子何曾離得窟。 一日。",
    "X68n1315_019:0125b19": "三人新到。師問。三人同行。必有一智。提起坐具云。參",
    "X68n1315_019:0125b20": "頭上座喚者箇作什麼。 僧云。坐具。 師云。真箇那。 僧云。",
    "X68n1315_019:0125b21": "是。 師云。喚作什麼。 僧云。坐具。 師顧視左右云。參頭&#x5374;",
    "X68n1315_019:0125b22": "具眼。 又問第二座。欲行千里。一步為初。如何是最初",
    "X68n1315_019:0125b23": "一句。 僧云。到和尚者裏。爭敢出手。師以手劃一劃。 僧",
    "X68n1315_019:0125b24": "云。了。師展兩手。僧擬議。 師云。了。 又問第三座。上座近",
    "X68n1315_019:0125c01": "離什麼處。 僧云。南源。 師云。楊岐今日被上座勘破。且",
    "X68n1315_019:0125c02": "坐喫茶。 一日。七人新到。師問。陣勢既圓。作家戰將何",
    "X68n1315_019:0125c03": "不出陣與楊岐相見。僧以坐具便打。 師云。作家。僧又",
    "X68n1315_019:0125c04": "打。 師云。一坐具。兩坐具。又作麼生。 僧擬議。師背面立。",
    "X68n1315_019:0125c05": "僧又打。師云。你道楊岐話頭落在什麼處。 僧指面前",
    "X68n1315_019:0125c06": "云。在這裏。 師云。三十年後遇明眼人不得錯舉。且坐",
    "X68n1315_019:0125c07": "喫茶。 一日。道吾供養主馳書至。師問。春雨霖霖無暫",
    "X68n1315_019:0125c08": "息。不觸波瀾試道看。 主云。適來已通信了。 師云。者箇",
    "X68n1315_019:0125c09": "是道吾底。那箇是化主底。 主指云。春雨霖霖。 師撫掌",
    "X68n1315_019:0125c10": "大笑云。不直半分錢。主便喝。 師云。者瞎漢。向道不直",
    "X68n1315_019:0125c11": "半分錢。又惡發作什麼。主撫掌一下。 師云。且坐喫茶。",
    "X68n1315_019:0125c12": " 一日。石霜供養主至。師問。征行戰將假道經過。劄寨",
    "X68n1315_019:0125c13": "既圓。何不與楊岐草戰。 主云。昔時謬向途中覓。今日",
    "X68n1315_019:0125c14": "親逢老作家。 師云。楊岐且輸小捷去也。主便喝。 師云。",
    "X68n1315_019:0125c15": "亂做作什麼。主將坐具劃一劃。 師云。齋後鐘。 主云。噓。",
    "X68n1315_019:0125c16": " 師云。只者箇。別更有在。主無語。 師云。敗將不斬。且坐",
    "X68n1315_019:0125c17": "喫茶。 師問僧。楊岐路僻。高步何來。 僧云。和尚幸是大",
    "X68n1315_019:0125c18": "人。 師云。嗄。 僧云。和尚幸是大人師。 師云。楊岐近日耳",
    "X68n1315_019:0125c19": "聾。且坐喫茶。 師問僧。秋色依依。朝離何處。 僧云。去夏",
    "X68n1315_019:0125c20": "在上藍。 師云。不涉程途一句作麼生道。 僧云。兩重公",
    "X68n1315_019:0125c21": "案。 師云。謝上座答話。僧便喝。 師云。那裏學得者&#x8657;頭",
    "X68n1315_019:0125c22": "來。 僧云。明眼尊宿難謾。 師云。與麼則楊岐隨上座去",
    "X68n1315_019:0125c23": "也。 僧擬議。師云。念你鄉人在此。放你三十棒。 師問僧。",
    "X68n1315_019:0125c24": "雲深路僻。高步何來。 僧云。天無四壁。 師云。踏彼多少",
    "X68n1315_019:0126a01": "草鞋。僧便喝。 師云。一喝兩喝又作麼生。 僧云。你看者",
    "X68n1315_019:0126a02": "老和尚。 師云。拄杖不在。且坐喫茶。 師問僧。敗葉堆雲。",
    "X68n1315_019:0126a03": "朝離何處。 僧云。觀音。 師云。觀音&#x811A;跟下一句作麼生",
    "X68n1315_019:0126a04": "道。 僧云。適來已相見了也。 師云。相見底事作麼生。僧",
    "X68n1315_019:0126a05": "無語。 師云。第二上座代參頭道看。僧亦無語。 師云。彼",
    "X68n1315_019:0126a06": "此相鈍置。 一日。八人新到。師問。一字陣圓。作家戰將",
    "X68n1315_019:0126a07": "何不出陣與楊岐相見。 僧云。和尚照顧話頭。 師云。楊",
    "X68n1315_019:0126a08": "岐今日抱馬拖旗去也。 僧云。新戒打退鼓。 師云。道。僧",
    "X68n1315_019:0126a09": "擬議。 師云。道。僧撫掌一下。 師云。謝上座答話。僧無語。",
    "X68n1315_019:0126a10": " 師云。將頭不猛。累及三軍。且坐喫茶。",
    "X68n1315_019:0126a11": "潭州道吾真禪師語要",
    "X68n1315_019:0126a12": "[0126a12] 開堂日。表白宣疏罷。乃云。請和尚不勞謙讓。為眾舉",
    "X68n1315_019:0126a13": "揚。 師云。直饒與麼道。也落第三綣。便陞座。 上首白槌",
    "X68n1315_019:0126a14": "了。師乃云。便與麼觀得。一時著便。若論玄微。見與不",
    "X68n1315_019:0126a15": "見一時[翟*支]瞎。 時有僧問。承師有言。明暗兩字。截斷眾",
    "X68n1315_019:0126a16": "流。請師便道。 師云。作麼生道。 僧云。作家。師便喝。僧撫",
    "X68n1315_019:0126a17": "掌。 師云。恰是。 問。三千&#x5292;客無施用。便卷珠簾賀太平",
    "X68n1315_019:0126a18": "時如何。 師云。逼塞&#x8657;空內。開張日月前。 進云。恁麼則",
    "X68n1315_019:0126a19": "千花&#x5DD7;畔澄孤月。五鳳樓前舞纛旗去。 師云。白雲千",
    "X68n1315_019:0126a20": "里萬里。僧拂袖歸眾。 師云。瞎。 問。疋馬單鏘。請師布陣。",
    "X68n1315_019:0126a21": " 師云。分為兩段。僧撫掌。 師云。你又作麼生。僧無語。 師",
    "X68n1315_019:0126a22": "喝云。瞎漢。乃云。一問一答。未有休期。直饒你問到未",
    "X68n1315_019:0126a23": "來際。我也答到未來際。所以古人喚作無盡法藏。亦",
    "X68n1315_019:0126a24": "喚作無礙辯門。且道如今喚作無盡法藏是。無礙辯",
    "X68n1315_019:0126b01": "門是。還有道得底麼。試出來道看。如無。拄杖子為你",
    "X68n1315_019:0126b02": "諸人道去也。以拄杖劃一劃。云。一時領過。下座。",
    "X68n1315_019:0126b03": "[0126b03] 師在北禪。上堂云。青山峭峻。白日如梭。龍門無客。&#x9599;",
    "X68n1315_019:0126b04": "市人多。諸人且道即今下菜行頭。有幾人納稅百姓。",
    "X68n1315_019:0126b05": " 時有僧出禮拜。師云。北禪寺裏&#x5374;有一箇。 僧問。不落",
    "X68n1315_019:0126b06": "二三。請師速道。 師云。前三點。後三點。僧便喝。師亦喝。",
    "X68n1315_019:0126b07": " 僧禮拜。師云。有恁麼瞎漢。",
    "X68n1315_019:0126b08": "[0126b08] 師上堂。舉。洞山云。五臺山上雲蒸飯。佛殿&#x5826;前狗尿",
    "X68n1315_019:0126b09": "天。幡竿頭上煎[飢-几+追]子。三箇猢猻夜播錢。 師云。老僧即",
    "X68n1315_019:0126b10": "不然。三面狸奴&#x811A;踏月。兩頭白牯手拏煙。戴冠碧兔",
    "X68n1315_019:0126b11": "立庭&#x6822;。脫&#x6BBB;烏龜飛上天。老僧葛藤盡被汝諸人&#x89B7;",
    "X68n1315_019:0126b12": "破了也。洞山老人甚是奇特。雖然如是。只行得三步",
    "X68n1315_019:0126b13": "四步。且不過七跳八跳。且道譊訛在什麼處。老僧今",
    "X68n1315_019:0126b14": "日不惜眉毛。一時布施。良久。云。叮嚀損君德。無言真",
    "X68n1315_019:0126b15": "有功。任從滄海變。終不為君通。",
    "X68n1315_019:0126b16": "[0126b16] 上堂云。拗折秤衡。將什麼定斤兩。拈&#x5374;&#x9262;盂匙&#x7B6F;。將",
    "X68n1315_019:0126b17": "什麼喫粥飯。不如向三家村裏東卜西卜。忽然卜著。",
    "X68n1315_019:0126b18": "脫&#x5374;鼻孔。",
    "X68n1315_019:0126b19": "[0126b19] 上堂。拈拄杖。卓一卓。喝一喝。云。你還肯麼。你若肯。心",
    "X68n1315_019:0126b20": "肝五臟．頭目髓腦。一時屬老僧。你若不肯。心肝五臟．",
    "X68n1315_019:0126b21": "頭目髓腦。一時分付。擲下拄杖。便下座。",
    "X68n1315_019:0126b22": "[0126b22] 上堂。一切智智清淨。無二無二分。又道無法可說。是",
    "X68n1315_019:0126b23": "名說法。且道龍宮海藏甚處得來。良久。云。三要點開",
    "X68n1315_019:0126b24": "天地眼。一曲無私豁古今。",
    "X68n1315_019:0126c01": "[0126c01] 上堂。舉。僧問首山。如何是佛。山云。新婦騎驢阿家牽。",
    "X68n1315_019:0126c02": "師乃有頌。手提巴鼻&#x811A;踏尾。仰面看天聽流水。天明",
    "X68n1315_019:0126c03": "送出路傍邊。夜靜還歸茅屋裏。",
    "X68n1315_019:0126c04": "[0126c04] 上堂。直上直下。如何指南。十字縱橫。作麼生提綱。良",
    "X68n1315_019:0126c05": "久。云。風散亂雲長空靜。夜深明月照&#x7ABB;前。",
    "X68n1315_019:0126c06": "[0126c06] 上堂。師子兒哮吼。龍馬駒[跳-兆+孛]跳。古佛鏡中明。三山孤",
    "X68n1315_019:0126c07": "月皎。乃作舞下座。",
    "X68n1315_019:0126c08": "[0126c08] 上堂。乃喚維那。令昨日四人新到人事。 新到纔出。師",
    "X68n1315_019:0126c09": "乃云。雖是小過。令人大怒。 新到纔展坐具。師云。當為",
    "X68n1315_019:0126c10": "空王如來作禮。便歸方丈。",
    "X68n1315_019:0126c11": "[0126c11] 上堂云。遍界元正。又逢令節。問諸禪人。是生是滅。紅",
    "X68n1315_019:0126c12": "日長輝。玉輪圓缺。疾燄過鋒。眼中電掣。髑髏常吟。是",
    "X68n1315_019:0126c13": "決不決。汝等諸人還拜父母墳靈也無。良久。云。人行",
    "X68n1315_019:0126c14": "荒草裏。鬼哭密林間。",
    "X68n1315_019:0126c15": "[0126c15] 上堂。僧問。凝然便會時如何。 師云。老鼠尾上帶研槌。",
    "X68n1315_019:0126c16": " 問。王老夜燒錢。意旨如何。 師云。白日看星月。 僧擬議。",
    "X68n1315_019:0126c17": "師云。會麼。 僧云。不會。 師乃云。王老夜燒錢。白日看星",
    "X68n1315_019:0126c18": "月。磕額禮慈尊。手把冥香爇。",
    "X68n1315_019:0126c19": "[0126c19] 上堂。拈拄杖。卓一卓。喝一喝。乃云。一喝一卓。眼生八",
    "X68n1315_019:0126c20": "角。鼻孔吒沙。眉毛卓朔。若也會得。西山月落。若也不",
    "X68n1315_019:0126c21": "會。胡餅餺飥。下座。",
    "X68n1315_019:0126c22": "[0126c22] 上堂。僧問。如何是第一句。 師云。直下衝雲際。東山絕",
    "X68n1315_019:0126c23": "往來。 問。如何是第二句。 師云。面前渠不見。背後稱冤",
    "X68n1315_019:0126c24": "苦。 問。如何是第三句。 師云。頭上一堆塵。&#x811A;下三尺土。",
    "X68n1315_019:0127a01": " 問。如何是佛。 師云。洞庭無蓋。 問。古人道。來時不將絲",
    "X68n1315_019:0127a02": "頭來。去時不將絲頭去。意旨如何。 師云。三生六十劫。",
    "X68n1315_019:0127a03": "未是長期。僧無語。 師云。會麼。 僧云。不會。 師云。洞庭八",
    "X68n1315_019:0127a04": "百里未是闊。 問。如何是真如體。 師云。夜叉屈膝眼睛",
    "X68n1315_019:0127a05": "黑。 問。如何是真如用。 師云。金剛杵打鐵山摧。 問。如何",
    "X68n1315_019:0127a06": "是透出乾坤句。 師云。棒下最分明。僧無語。 師乃云。透",
    "X68n1315_019:0127a07": "出乾坤句。未語先剖陳。屈躬來更問。棒下取分明。",
    "X68n1315_019:0127a08": "[0127a08] 上堂。眾集。師以拄杖擲下來。隨後跳下。眾擬散。師乃",
    "X68n1315_019:0127a09": "召大眾。眾回首。師乃云。為老僧收取拄杖。便歸方丈。",
    "X68n1315_019:0127a10": "[0127a10] 上堂云。開心&#x6900;子盛將來。無縫合盤合取去。擬思量。",
    "X68n1315_019:0127a11": "何劫悟。看取眉毛有幾許。去。",
    "X68n1315_019:0127a12": "[0127a12] 上堂云。夜來雷聲震地。今朝細雨霏霏。乾枯滋潤。萬",
    "X68n1315_019:0127a13": "物萌芽。且道嘉州大象髭鬚長得多少。還有道得者",
    "X68n1315_019:0127a14": "麼。若也道得。陝府鐵牛是常不輕菩薩。若道不得。土",
    "X68n1315_019:0127a15": "宿拽脫你鼻孔。",
    "X68n1315_019:0127a16": "[0127a16] 上堂。若據祖令。到這裏總須茫然。放老僧一線。且向",
    "X68n1315_019:0127a17": "眉睫裏東&#x89B7;西&#x89B7;。",
    "X68n1315_019:0127a18": "[0127a18] 上堂。僧問。如何是第一玄。 師云。釋尊光射阿難肩。 如",
    "X68n1315_019:0127a19": "何是第三玄。 師云。孤輪眾象攢。 如何是第三玄。 師云。",
    "X68n1315_019:0127a20": "泣向枯桑淚漣漣。 如何是第一要。 師云。最好精麤照。",
    "X68n1315_019:0127a21": " 如何是第二要。 師云。閃爍乾坤光晃耀。 如何是第三",
    "X68n1315_019:0127a22": "要。 師云。夾路青松老。 問。如何是先照後用。 師云。語路",
    "X68n1315_019:0127a23": "分明說。投針不迴避。 如何是先用後照。 師云。金剛覿",
    "X68n1315_019:0127a24": "面親分付。話道分明好好陳。 如何是照用同時。 師云。",
    "X68n1315_019:0127b01": "祖佛道中行路異。森羅影裏不留身。 如何是照用不",
    "X68n1315_019:0127b02": "同時。 師云。清涼金色光先照。峨嵋銀界一時鋪。乃云。",
    "X68n1315_019:0127b03": "參須實參。學須實學。又須要明古人血&#x8109;。且道作麼",
    "X68n1315_019:0127b04": "生是古人血&#x8109;。良久。云。智不到處。切忌道著。",
    "X68n1315_019:0127b05": "[0127b05] 上堂云。寒風浩浩無時節。浪打懸&#x5D15;石頭裂。洞庭湖",
    "X68n1315_019:0127b06": "裏釣船傾。雪路行人山路絕。清風月白透幽關。畢竟",
    "X68n1315_019:0127b07": "以何為妙訣。下座。",
    "X68n1315_019:0127b08": "[0127b08] 上堂。向上一路。千聖不傳。學者勞形。如猿捉影。你等",
    "X68n1315_019:0127b09": "諸人還明得這時節麼。若明得去。天上人間堪受供",
    "X68n1315_019:0127b10": "養。若明不得。閻羅老子眼目分明。",
    "X68n1315_019:0127b11": "[0127b11] 上堂。汝等諸人盡學佛法。非即便言非。是即便言是。",
    "X68n1315_019:0127b12": "直須緇素分明。不得錯認定盤星好。珍重。",
    "X68n1315_019:0127b13": "[0127b13] 上堂。有僧問。如何是常照。 師云。針鋒上須彌。 云。如何",
    "X68n1315_019:0127b14": "是寂照。 師云。眉毛裏海水。 云。如何是本來照。 師云。草",
    "X68n1315_019:0127b15": "鞋裏踣跳。 師乃云。常照寂照本來照。草鞋底下常踣",
    "X68n1315_019:0127b16": "跳。要會針鋒上須彌。眉中海水常渺渺。",
    "X68n1315_019:0127b17": "[0127b17] 上堂云。如天普蓋。似地普擎。三世諸佛總在你鼻孔",
    "X68n1315_019:0127b18": "裏。三十年後不得辜負老僧。",
    "X68n1315_019:0127b19": "[0127b19] 上堂。普化明打暗打。布袋橫撒豎撒。石室行者踏碓。",
    "X68n1315_019:0127b20": "因甚忘&#x5374;下&#x811A;。",
    "X68n1315_019:0127b21": "[0127b21] 上堂。舉。僧問大隨。劫火洞然。大千俱壞。未審這箇壞",
    "X68n1315_019:0127b22": "不壞。隨云。壞。僧云。與麼則隨他去。隨云。隨他去。又問",
    "X68n1315_019:0127b23": "龍濟。劫火洞然。大千俱壞。未審這箇壞不壞。濟云。不",
    "X68n1315_019:0127b24": "壞。僧云。為什麼不壞。濟云。為同大千。此二老宿。一人",
    "X68n1315_019:0127c01": "道壞。一人道不壞。且道壞底是。不壞底是。會麼。壞與",
    "X68n1315_019:0127c02": "不壞。俱非內外。不隔纖毫。尋常面對。",
    "X68n1315_019:0127c03": "[0127c03] 上堂。問。如何是奪人不奪境。 師云。庵中閒打坐。白雲",
    "X68n1315_019:0127c04": "起峰頂。 如何是奪境不奪人。 師云。閃爍紅霞散。天童",
    "X68n1315_019:0127c05": "指路親。 如何是人境兩俱奪。 師云。剛骨盡隨紅影沒。",
    "X68n1315_019:0127c06": "苕苗總逐白雲消。 如何是人境俱不奪。 師云。久旱逢",
    "X68n1315_019:0127c07": "初雨。他鄉遇舊知。 問。如何是賓中賓。 師云。誰說有&#x8E08;",
    "X68n1315_019:0127c08": "親。 如何是賓中主。 師云。磕額無回互。對面與誰陳。 如",
    "X68n1315_019:0127c09": "何是主中賓。 師云。瑞雲空裏布。霹靂震乾坤。 如何是",
    "X68n1315_019:0127c10": "主中主。 師云。古皇令高舉。巧辨徒申吐。 問。如何是正",
    "X68n1315_019:0127c11": "中來。 曰。皎潔乾坤震地雷。 如何是正中偏。 曰。諸子投",
    "X68n1315_019:0127c12": "來見大仙。 如何是偏中正。 曰。萬水千山明似鏡。 如何",
    "X68n1315_019:0127c13": "是兼中至。 曰。施設縱橫無所畏。 如何是兼中到。 曰。黑",
    "X68n1315_019:0127c14": "白未分已前過。 師乃云。古人道。主賓元不異。問答理",
    "X68n1315_019:0127c15": "俱全。同安又云。賓主睦時全是妄。君臣合處正中邪。",
    "X68n1315_019:0127c16": "一等是出世尊宿接物利生。言教有異。為復見處偏",
    "X68n1315_019:0127c17": "枯。為復利生不普。明眼底人通箇消息。",
    "X68n1315_019:0127c18": "[0127c18] 上堂云。有物先天地。無形本寂寥。能為萬象主。不逐",
    "X68n1315_019:0127c19": "四時凋。且道是什麼物。還識得麼。若識得。乾坤大地。",
    "X68n1315_019:0127c20": "森羅洞明。若也不識。被物拶著。轉身不得。",
    "X68n1315_019:0127c21": "[0127c21] 上堂云。古人道。認著依前還不是。實難會。土宿頷下",
    "X68n1315_019:0127c22": "髭鬚多。波斯眼深鼻孔大。甚奇怪。&#x6B58;然透過新羅界。",
    "X68n1315_019:0127c23": "[0127c23] 上堂云。古今日月。依舊山河。若明得去。十方薄伽梵。",
    "X68n1315_019:0127c24": "一路涅槃門。若也不明。謗斯經故。獲罪如是。",
    "X68n1315_019:0128a01": "[0128a01] 上堂云。鋒刃上踣跳。微塵裏走馬。勞勞去復來。箇是",
    "X68n1315_019:0128a02": "知音者。",
    "X68n1315_019:0128a03": "[0128a03] 上堂云。昨日三人新到。出來人事。 僧纔出禮拜。師云。",
    "X68n1315_019:0128a04": "不落平常卦筮。直述來情。 僧云。和尚休得也。 師云。此",
    "X68n1315_019:0128a05": "猶是落平常。 僧云。恰是歸眾。 師云。龍&#x8675;易辨。衲子難",
    "X68n1315_019:0128a06": "瞞。下座。",
    "X68n1315_019:0128a07": "勘辨",
    "X68n1315_019:0128a08": "[0128a08] 師問僧。先行不到。末後太過。 僧擬提起坐具。師指云。",
    "X68n1315_019:0128a09": "離&#x5374;坐具。作麼生道。 僧云。和尚那裏得這消息來。師",
    "X68n1315_019:0128a10": "便打。 僧擬提坐具。師又打云。瞎漢。 僧擬議。師又打云。",
    "X68n1315_019:0128a11": "且坐喫茶。僧便坐。 師云。什麼處來。 僧云。石霜。 師云。怪",
    "X68n1315_019:0128a12": "得。 師問僧。有一事借問上座。只是不得打老僧。 僧云。",
    "X68n1315_019:0128a13": "著甚來由。 師提起坐具云。爭柰這箇何。 僧云。莫亂做。",
    "X68n1315_019:0128a14": "師便打。 僧云。莫亂做。莫亂做。 師又打云。且坐喫茶。 僧",
    "X68n1315_019:0128a15": "云。適來道著甚來由。和尚為什麼&#x5374;打某甲。 師云。你",
    "X68n1315_019:0128a16": "適來去什麼處來。僧無語。師乃搥胸一下。 師問僧。昨",
    "X68n1315_019:0128a17": "日莊上已相見了也。今日人事又作麼生。 僧云。合取",
    "X68n1315_019:0128a18": "狗口。 師云。也是。僧便打。 師云。老僧過在什麼處。 僧云。",
    "X68n1315_019:0128a19": "再犯不容。 師&#x5374;云。將謂是箇漢。 師便打云。參堂去。 數",
    "X68n1315_019:0128a20": "人新到禮拜。師云。總是浙裏師僧。 僧云。猢猻向火。 師",
    "X68n1315_019:0128a21": "云。踣跳作麼。 僧云。今日得見和尚。 師云。伏惟尚饗。僧",
    "X68n1315_019:0128a22": "無語。師便打。 師在慈明會裏。一日。提螺螄一籃遶院",
    "X68n1315_019:0128a23": "云。賣螺螄。令眾下語。皆不契。 有一老宿揭簾見。以目",
    "X68n1315_019:0128a24": "顧視師。放身便臥。師放籃子便行。 師問僧。什麼處來。",
    "X68n1315_019:0128b01": " 僧云。堂中來。 師云。聖僧道什麼。僧近前不審。 師云。東",
    "X68n1315_019:0128b02": "家作驢。西家作馬。 僧云。過在什麼處。 師云。萬里崖州。",
    "X68n1315_019:0128b03": " 師問僧。甚處來。 僧云。殿寮裏來。 師云。釋迦老子作何",
    "X68n1315_019:0128b04": "面孔。僧便喝。 師云。作麼。僧又喝。 師云。恰是。 僧云。一任",
    "X68n1315_019:0128b05": "踣跳。師便打。 一日。新到人事。乃云。請和尚相看。 師云。",
    "X68n1315_019:0128b06": "不易道得。且坐喫茶。 泐潭專使禮拜。乃云。德華禮拜。",
    "X68n1315_019:0128b07": " 師云。是箇浙裏師。 僧云。不消如是。 師云。猶是舊時氣",
    "X68n1315_019:0128b08": "息。 僧云。喏。 師云。喏即且致。別作麼。 僧良久云。一任踣",
    "X68n1315_019:0128b09": "跳。師撫掌一下。 師一日不安。僧問訊次。乃云。和尚近",
    "X68n1315_019:0128b10": "日尊位如何。 師云。粥飯頭不了事。僧無語。師鳴指一",
    "X68n1315_019:0128b11": "下。 王提刑問璉三生云。某甲四十年為官。作麼脫得",
    "X68n1315_019:0128b12": "此塵去。生無對。 師代云。一任踣跳。 又看上峰路。璉云。",
    "X68n1315_019:0128b13": "這箇是上峰路。 提刑云。寺在上頭那。 璉云。是。 提刑云。",
    "X68n1315_019:0128b14": "恁麼則不去也。璉無語。 師代云。今日勘破。",
    "X68n1315_019:0128b15": "偈頌",
    "X68n1315_019:0128b16": "溈山水牯牛",
    "X68n1315_019:0128b17": "[0128b17] 水牯溈山峭峻機。分明人類顯幽奇。兩途語出分明",
    "X68n1315_019:0128b18": "處。夜鳥投林曉復飛。",
    "X68n1315_019:0128b19": "杖林山下竹筋鞭",
    "X68n1315_019:0128b20": "[0128b20] 杖林山下竹筋鞭。搭索拏&#x920E;火裏牽。拽近不能推放",
    "X68n1315_019:0128b21": "後。回旋&#x5374;到使君前。",
    "X68n1315_019:0128b22": "北斗藏身",
    "X68n1315_019:0128b23": "[0128b23] 雲門透法身。從此覓&#x8E08;親。盡道和風煖。三春寒更新。",
    "X68n1315_019:0128b24": "百丈野狐",
    "X68n1315_019:0128c01": "[0128c01] 語路分明在。憑君子細看。和雨西風急。近火轉加寒。",
    "X68n1315_019:0128c02": "庭前&#x6822;",
    "X68n1315_019:0128c03": "[0128c03] 趙州庭前&#x6822;。眼裏電光掣。雲水往來多。村翁行步劣。",
    "X68n1315_019:0128c04": "靈雲桃花",
    "X68n1315_019:0128c05": "[0128c05] 靈雲桃花見親切。英俊超越古今哲。星蔟孤輪明皎",
    "X68n1315_019:0128c06": "潔。利刃精輝用無絕。玄沙敢保君未徹。雲水休話箇",
    "X68n1315_019:0128c07": "生滅。新羅打鐵燒&#x811A;熱。磨礱還用三尺雪。",
    "X68n1315_019:0128c08": "麻三斤",
    "X68n1315_019:0128c09": "[0128c09] 同袍參學問通津。來扣宗師正佛因。為說三斤麻最",
    "X68n1315_019:0128c10": "好。三斤天下說尖新。幾多匠者頻拈掇。柰緣緇侶有",
    "X68n1315_019:0128c11": "&#x8E08;親。余今更為重秤過。那吒太子析全身。",
    "X68n1315_019:0128c12": "興化問雲居何必話",
    "X68n1315_019:0128c13": "[0128c13] 何必不必。一七二七。龍樹馬鳴。燄光透出。",
    "X68n1315_019:0128c14": "前三三後三三",
    "X68n1315_019:0128c15": "[0128c15] 前三後三是多少。大事光輝明皎皎。回頭不見解空",
    "X68n1315_019:0128c16": "人。滿目白雲臥荒草。",
    "X68n1315_019:0128c17": "僧請益三妙三訣師以頌示之",
    "X68n1315_019:0128c18": "[0128c18] 第一妙。古老門風甚奇要。縱去收來總不傷。此箇蹤",
    "X68n1315_019:0128c19": "由堪繼紹。",
    "X68n1315_019:0128c20": "[0128c20] 第二妙。浩浩途中有多少。子細推來對月華。未了須",
    "X68n1315_019:0128c21": "明衲僧竅。",
    "X68n1315_019:0128c22": "[0128c22] 第三妙。高高峰頂猿時嘯。孤輪穿透碧潭心。翛然自",
    "X68n1315_019:0128c23": "入清平道。",
    "X68n1315_019:0128c24": "[0128c24] 第一訣。門風盡施設。分明萬象分。徒勞更立雪。",
    "X68n1315_019:0129a01": "[0129a01] 第二訣。過去現在說。疾焰要須分。評量還斷舌。",
    "X68n1315_019:0129a02": "[0129a02] 第三訣。巧拙定生殺。頭頭總鋒鋩。休論箇生滅。",
    "X68n1315_019:0129a03": "潭州雲蓋山會和尚語錄序",
    "X68n1315_019:0129a04": "[0129a04] 李唐朝有禪之傑者馬大師。據江西泐潭。出門弟子",
    "X68n1315_019:0129a05": "八十有四人。其角立者。唯百丈海。得其大機。海出黃",
    "X68n1315_019:0129a06": "檗運。得其大用。自餘唱導而已。運出顒。顒出沼。沼出",
    "X68n1315_019:0129a07": "念。念出昭。昭出圓。圓出會。會初住袁州楊岐。後止長",
    "X68n1315_019:0129a08": "沙雲蓋。當時謂海得其大機。運得其大用。兼而得者。",
    "X68n1315_019:0129a09": "獨會師歟。 師二居法席。凡越一紀。振領提綱。應機接",
    "X68n1315_019:0129a10": "誘。富有言句。不許抄錄。衡陽守端上人默而記諸。編",
    "X68n1315_019:0129a11": "成一軸。愚仰惠師之名久矣。因就端求其編軸。焚香",
    "X68n1315_019:0129a12": "啟讀。大矣哉。師之機辯也。若巨靈神劈開太華．首陽。",
    "X68n1315_019:0129a13": "河流迅急曾無凝滯。匪上上大乘根器。曷能湊之乎。",
    "X68n1315_019:0129a14": "端命愚為序。貴師之道流傳天下。且會師之名與道",
    "X68n1315_019:0129a15": "深。於識者悉聞之。故不可辭飾。但實序其由。 師袁州",
    "X68n1315_019:0129a16": "宜春人。姓冷氏。落髮於潭州瀏陽道吾山。俗齡五十",
    "X68n1315_019:0129a17": "四。卒於雲蓋山。塔存焉。皇祐二年仲春既望日。湘中",
    "X68n1315_019:0129a18": "苾芻文政述。",
    "X68n1315_019:0129a19": "題楊岐會老語錄",
    "X68n1315_019:0129a20": "[0129a20] 楊岐會老。跨三&#x811A;驢。入水牯牛隊中。拽杷牽&#x7282;。種田",
    "X68n1315_019:0129a21": "博飯。橫吹玉笛。飽吞栗蒲。四十年來。叢林以為奇特。",
    "X68n1315_019:0129a22": "豈不聞三世諸佛說夢。諸方老宿說夢。是楊岐當日",
    "X68n1315_019:0129a23": "語。不知楊岐自作夢後。還覺也未。若要清風再振。舊",
    "X68n1315_019:0129a24": "令重行。明眼底人試將此錄看。元祐三年立春日。無",
    "X68n1315_019:0129b01": "為子楊傑書於望海樓。"
}