{
    "T01n0084_001:0903b23": "佛說分別布施經",
    "T01n0084_001:0903b25": "西天譯經三藏朝奉大夫試鴻臚",
    "T01n0084_001:0903b26": "卿傳法大師臣施護奉　詔譯",
    "T01n0084_001:0903b27": "如是我聞：一時佛在釋種住處迦毗羅城尼",
    "T01n0084_001:0903b28": "拘陀樹園，與苾芻眾俱。爾時有一苾芻尼名",
    "T01n0084_001:0903b29": "摩訶波闍波提，持新[疊*毛]衣來詣佛所。到佛所",
    "T01n0084_001:0903c01": "已頂禮佛足退住一面，即白佛言：「世尊！此新",
    "T01n0084_001:0903c02": "[疊*毛]衣我自手作，奉上世尊，惟願納受，令我長",
    "T01n0084_001:0903c03": "夜得大利樂。」",
    "T01n0084_001:0903c04": "爾時佛告摩訶波闍波提：「汝可持此[疊*毛]衣施",
    "T01n0084_001:0903c05": "諸大眾，所獲勝利同供養我等無有異。」是時",
    "T01n0084_001:0903c06": "摩訶波闍波提苾芻尼，重白佛言：「我本發心，",
    "T01n0084_001:0903c07": "唯為世尊故造此衣，願佛納受，令我長夜得",
    "T01n0084_001:0903c08": "大利樂。」如是三復慇懃勸請，佛亦如是三復",
    "T01n0084_001:0903c09": "答言：「但當平等施諸大眾，所獲勝利與我無",
    "T01n0084_001:0903c10": "異。」是時尊者阿難，侍於佛側見是事已，前白",
    "T01n0084_001:0903c11": "佛言：「世尊！此摩訶波闍波提苾芻尼，是佛之",
    "T01n0084_001:0903c12": "親，有大恩德，唯佛自知。此所奉衣，佛為納受，",
    "T01n0084_001:0903c13": "今正是時，令摩訶波闍波提於長夜中得大",
    "T01n0084_001:0903c14": "利樂。」佛言：「阿難！如是，如是！此摩訶波闍波提",
    "T01n0084_001:0903c15": "是吾之親，有大恩德，我亦自知。今自手造衣",
    "T01n0084_001:0903c16": "來施於我，甚為難事。何以故？阿難當知！所有",
    "T01n0084_001:0903c17": "補特伽羅能起淨信心，歸依佛法僧者甚為",
    "T01n0084_001:0903c18": "難事；又復能持不殺、不盜、不婬、不妄、不飲酒",
    "T01n0084_001:0903c19": "等近事戒法，如是補特伽羅轉復難作。何況",
    "T01n0084_001:0903c20": "於佛世尊，合掌恭敬而行布施，施已淨信於",
    "T01n0084_001:0903c21": "佛無疑，及法僧伽亦無疑惑，乃至苦集滅道",
    "T01n0084_001:0903c22": "四聖諦理，永斷疑見。阿難！今此摩訶波闍波",
    "T01n0084_001:0903c23": "提苾芻尼，能起淨信心歸依佛法僧，受持不",
    "T01n0084_001:0903c24": "殺、不盜、不婬、不妄、不飲酒等近事戒法，而能",
    "T01n0084_001:0903c25": "於佛及法僧伽，乃至苦集滅道四聖諦理，已",
    "T01n0084_001:0903c26": "斷疑惑，此苾芻尼難作能作，佛亦自知。",
    "T01n0084_001:0903c27": "「阿難！有十四種較量布施。何等十四？一者、於",
    "T01n0084_001:0903c28": "病苦人而行布施；二者、於破戒人而行布施；",
    "T01n0084_001:0903c29": "三者、於持戒人而行布施；四者、於離染人而",
    "T01n0084_001:0904a01": "行布施；五者、於須陀洹向而行布施；六者、於",
    "T01n0084_001:0904a02": "須陀洹果而行布施；七者、於斯陀含向而行",
    "T01n0084_001:0904a03": "布施；八者、於斯陀含果而行布施；九者、於阿",
    "T01n0084_001:0904a04": "那含向而行布施；十者、於阿那含果而行",
    "T01n0084_001:0904a05": "布施；十一者、於阿羅漢向而行布施；十二者、",
    "T01n0084_001:0904a06": "於阿羅漢果而行布施；十三者、於諸緣覺而",
    "T01n0084_001:0904a07": "行布施；十四者、於如來、應供、正等正覺而行",
    "T01n0084_001:0904a08": "布施。阿難！汝今當知：施病苦人獲二倍福；施",
    "T01n0084_001:0904a09": "破戒人獲百倍福；施持戒人獲千倍福；施離",
    "T01n0084_001:0904a10": "染人獲百千倍福；施須陀洹向獲無量福，何",
    "T01n0084_001:0904a11": "況須陀洹果；施斯陀含向獲無量福，何況斯",
    "T01n0084_001:0904a12": "陀含果；施阿那含向獲無量福，何況阿",
    "T01n0084_001:0904a13": "那含果；施阿羅漢向獲無量福，何況阿羅",
    "T01n0084_001:0904a14": "漢果；施諸緣覺獲無量福，何況如來、應供、正",
    "T01n0084_001:0904a15": "等正覺；如是名為較量十四種布施功德。「復",
    "T01n0084_001:0904a16": "次，阿難！當知布施大眾有其七種：一者、施佛",
    "T01n0084_001:0904a17": "現前諸苾芻眾；二者、施佛滅後諸苾芻眾；三",
    "T01n0084_001:0904a18": "者、施佛滅後苾芻尼眾；四者、施佛滅後苾芻、",
    "T01n0084_001:0904a19": "苾芻尼二眾；五者、施佛滅後遊方行化諸苾",
    "T01n0084_001:0904a20": "芻眾；六者、施佛滅後遊方行化苾芻尼眾；七",
    "T01n0084_001:0904a21": "者、施佛滅後遊方行化苾芻、苾芻尼二眾。如",
    "T01n0084_001:0904a22": "是名為七種大眾，當行布施。",
    "T01n0084_001:0904a23": "「復次，阿難！當知有四種布施清淨。何等為四？",
    "T01n0084_001:0904a24": "一者、能施清淨即無受者；二者、所施清淨即",
    "T01n0084_001:0904a25": "無受者；三者、能受清淨即無施者；四者、所受",
    "T01n0084_001:0904a26": "清淨即無施者。阿難！何名能施清淨即無受",
    "T01n0084_001:0904a27": "者？謂由施者不取其相，即身業清淨、口業清",
    "T01n0084_001:0904a28": "淨、意業清淨，正命清淨，見亦清淨，如是具足",
    "T01n0084_001:0904a29": "即無施相，以無施故即無受者。若施者有所",
    "T01n0084_001:0904b01": "見相，即身口意三業不清淨，命亦不清，淨見",
    "T01n0084_001:0904b02": "亦不清淨；若離是相，即施者受者二皆清淨。",
    "T01n0084_001:0904b03": "「又復，何名所施清淨即無受者？若受者身業",
    "T01n0084_001:0904b04": "不清淨、口業不清淨、意業不清淨，命不清淨，",
    "T01n0084_001:0904b05": "見不清淨，即有所施相；若受者三業清淨，命",
    "T01n0084_001:0904b06": "清淨，見清淨，如是具足即無所施相，由離相",
    "T01n0084_001:0904b07": "故即所施清淨。",
    "T01n0084_001:0904b08": "「又復，何名能受清淨即無施者？若受者身口",
    "T01n0084_001:0904b09": "意三業不清淨，命不清淨，見不清淨，即有能",
    "T01n0084_001:0904b10": "受相；若離是相即無施者。",
    "T01n0084_001:0904b11": "「又復，何名所受清淨即無施者？謂由施者三",
    "T01n0084_001:0904b12": "業清淨，命清淨，見清淨，即無所施；由離施故",
    "T01n0084_001:0904b13": "即無所受，是故所受清淨。阿難！若能如是了",
    "T01n0084_001:0904b14": "知，即得四種布施清淨。」",
    "T01n0084_001:0904b15": "爾時摩訶波闍波提苾芻尼，聞佛宣說種種",
    "T01n0084_001:0904b16": "布施法已，即持是衣施諸大眾，是時諸苾芻",
    "T01n0084_001:0904b17": "眾即為納受。",
    "T01n0084_001:0904b18": "佛告阿難：「於當來世若有信心善男子等，能",
    "T01n0084_001:0904b19": "於大眾起淨信心而行布施者，當知是人獲",
    "T01n0084_001:0904b20": "福無量，何況於今現在行施？」",
    "T01n0084_001:0904b21": "爾時尊者阿難及摩訶波闍波提苾芻尼聞佛",
    "T01n0084_001:0904b22": "說已，歡喜踊躍，信受奉行。",
    "T01n0084_001:0904b23": "佛說分別布施經"
}