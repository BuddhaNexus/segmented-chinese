{
    "T02n0125_042:0775c03": "增壹阿含經卷第四十二",
    "T02n0125_042:0775c05": "東晉罽賓三藏瞿曇僧伽提婆譯",
    "T02n0125_042:0775c06": "結禁品第四十六",
    "T02n0125_042:0775c07": "（一）聞如是：一時，佛在舍衛國祇樹給孤獨園。",
    "T02n0125_042:0775c08": "爾時，世尊告諸比丘：「有十事功德，如來與",
    "T02n0125_042:0775c09": "諸比丘說禁戒。云何為十？所謂承事聖眾，",
    "T02n0125_042:0775c10": "和合將順；安隱聖眾；降伏惡人；使諸慚愧",
    "T02n0125_042:0775c11": "比丘不令有惱；不信之人使立信根；已",
    "T02n0125_042:0775c12": "有信者倍令增益；於現法中得盡有漏；亦",
    "T02n0125_042:0775c13": "令後世諸漏之病皆悉除盡；復令正法得",
    "T02n0125_042:0775c14": "久住世；常念思惟當何方便正法久存。是",
    "T02n0125_042:0775c15": "謂，比丘！十法功德，如來與諸比丘而說禁",
    "T02n0125_042:0775c16": "戒。是故，比丘！當求方便，成就禁戒，勿令",
    "T02n0125_042:0775c17": "有失。如是，比丘！當作是學。」爾時，諸比丘聞",
    "T02n0125_042:0775c18": "佛所說，歡喜奉行。",
    "T02n0125_042:0775c19": "（二）聞如是：一時，佛在舍衛國祇樹給孤獨",
    "T02n0125_042:0775c20": "園。爾時，世尊告諸比丘：「聖所居之處有十",
    "T02n0125_042:0775c21": "事，三世諸聖常處其中。云何為十？於是，",
    "T02n0125_042:0775c22": "比丘！五事已除，成就六事，恒護一事，",
    "T02n0125_042:0775c23": "將護四部眾，觀諸劣弱，平等親近，正向",
    "T02n0125_042:0775c24": "無漏，依倚身行，心善解脫，智慧解脫。「云",
    "T02n0125_042:0775c25": "何比丘五事已除？於是，比丘五結已斷。如",
    "T02n0125_042:0775c26": "是五事已除。「云何比丘成就六事？於是，比",
    "T02n0125_042:0775c27": "丘承六重之法。如是比丘成就六事。「云何",
    "T02n0125_042:0775c28": "比丘恒護一事？於是，比丘恒護於心，有漏、",
    "T02n0125_042:0775c29": "無漏、有為、無為，至涅槃門。如是比丘恒護",
    "T02n0125_042:0776a01": "一事。「云何比丘將護四部之眾？於是，比丘",
    "T02n0125_042:0776a02": "成就四神足。如是便為將護四部之眾。「云",
    "T02n0125_042:0776a03": "何比丘觀於劣弱？於是，比丘生死眾行已",
    "T02n0125_042:0776a04": "盡。如是比丘，平等親近，於是，比丘三結",
    "T02n0125_042:0776a05": "已盡，是謂比丘平等親近。「云何比丘正向",
    "T02n0125_042:0776a06": "無漏？於是，比丘除去憍慢。如是比丘正向",
    "T02n0125_042:0776a07": "無漏。「云何比丘依倚身行？於是，比丘無明",
    "T02n0125_042:0776a08": "已除。如是比丘依倚身行。「云何比丘心善",
    "T02n0125_042:0776a09": "得解脫？於是，比丘愛已除盡。如是比丘心",
    "T02n0125_042:0776a10": "善得解脫。「云何比丘智慧解脫？於是，比丘",
    "T02n0125_042:0776a11": "觀苦諦，習、盡、道諦，如實知之。如是比丘智",
    "T02n0125_042:0776a12": "慧解脫。「是謂，比丘！聖賢十事所居之處。昔日",
    "T02n0125_042:0776a13": "賢聖亦居此處，以居方居。是故，比丘！念除",
    "T02n0125_042:0776a14": "五事，成就六法，守護一法，將護四部之眾，",
    "T02n0125_042:0776a15": "觀察劣弱，平等親近，正向無漏，依猗身",
    "T02n0125_042:0776a16": "行，心得解脫，智慧解脫。如是，比丘！當作是",
    "T02n0125_042:0776a17": "學。」爾時，諸比丘聞佛所說，歡喜奉行。",
    "T02n0125_042:0776a18": "（三）聞如是：一時，佛在舍衛國祇樹給孤獨",
    "T02n0125_042:0776a19": "園。爾時，世尊告諸比丘：「如來成就十力，自",
    "T02n0125_042:0776a20": "知為無著，在大眾中能師子吼，轉於無上",
    "T02n0125_042:0776a21": "梵輪而度眾生。所謂此色，此色習，此色盡，",
    "T02n0125_042:0776a22": "此色出要，觀此痛、想、行、識，識習，識盡，識出",
    "T02n0125_042:0776a23": "要，因是有是，此生則生，無明緣行，行緣",
    "T02n0125_042:0776a24": "識，識緣名色，名色緣六入，六入緣更樂，更",
    "T02n0125_042:0776a25": "樂緣痛，痛緣愛，愛緣受，受緣有，有緣死，",
    "T02n0125_042:0776a26": "死緣愁、憂、苦、惱，不可稱計。因此五陰之身，",
    "T02n0125_042:0776a27": "有此習法，此滅則滅，此無則無，無明盡行",
    "T02n0125_042:0776a28": "盡，行盡識盡，識盡名色盡，名色盡六入盡，六",
    "T02n0125_042:0776a29": "入盡更樂盡，更樂盡痛盡，痛盡愛盡，愛盡",
    "T02n0125_042:0776b01": "受盡，受盡有盡，有盡死盡，死盡愁、憂、苦、惱",
    "T02n0125_042:0776b02": "皆悉除盡。「比丘當知，我法甚為廣大，無崖",
    "T02n0125_042:0776b03": "之底，斷諸狐疑，安隱處正法。若善男子、善",
    "T02n0125_042:0776b04": "女人，勤用心不令有缺，正使身體枯壞，終",
    "T02n0125_042:0776b05": "不捨精進之行，繫意不忘。修行苦法，甚",
    "T02n0125_042:0776b06": "為不易，樂閑居之處，靜寂思惟，莫捨頭",
    "T02n0125_042:0776b07": "陀之行，如今如來現在善修梵行。是故，比丘！",
    "T02n0125_042:0776b08": "若自觀察時，思惟微妙之法，又當察二義，",
    "T02n0125_042:0776b09": "無放逸行，使成果實，至甘露滅盡之處。若",
    "T02n0125_042:0776b10": "當受他供養衣被、飲食、床臥具、病瘦醫藥，不",
    "T02n0125_042:0776b11": "唐其勞，亦使父母得其果報，承事諸佛，禮",
    "T02n0125_042:0776b12": "敬供養。如是，比丘！當如是學。」爾時，諸比丘",
    "T02n0125_042:0776b13": "聞佛所說，歡喜奉行。",
    "T02n0125_042:0776b14": "（四）聞如是：一時，佛在舍衛國祇樹給孤獨",
    "T02n0125_042:0776b15": "園。爾時，世尊告諸比丘：「如來成十種力，得",
    "T02n0125_042:0776b16": "四無所畏，在大眾中能師子吼。云何為十",
    "T02n0125_042:0776b17": "力？於是，如來是處如實知之，非處如實知",
    "T02n0125_042:0776b18": "之。「復次，如來處所，知他眾生因緣處所受",
    "T02n0125_042:0776b19": "其果報。「復次，如來知若干種界、若干種持、若",
    "T02n0125_042:0776b20": "干種入，如實知之。「復次，如來若干種解脫、",
    "T02n0125_042:0776b21": "無量解脫，如實知之。「復次，如來知他眾生",
    "T02n0125_042:0776b22": "智慧多少，如實知之。「復次，如來知他眾生",
    "T02n0125_042:0776b23": "心中所念，如實知之：有欲心知有欲心，",
    "T02n0125_042:0776b24": "無欲心知無欲心；有瞋恚心知有瞋恚",
    "T02n0125_042:0776b25": "心，無瞋恚心知無瞋恚心；有愚癡心知",
    "T02n0125_042:0776b26": "有愚癡心，無愚癡心知無愚癡心；有",
    "T02n0125_042:0776b27": "愛心知有愛心，無愛心知無愛心；有受",
    "T02n0125_042:0776b28": "心知有受心，無受心知無受心；亂心知",
    "T02n0125_042:0776b29": "有亂心，無亂心知無亂心；散心知有散",
    "T02n0125_042:0776c01": "心，無散心知無散心；少心知有少心，",
    "T02n0125_042:0776c02": "無少心知無少心；廣心知有廣心，無廣",
    "T02n0125_042:0776c03": "心知無廣心；無量心知無量心，有量心知",
    "T02n0125_042:0776c04": "有量心，如實知之。定心知有定心，無",
    "T02n0125_042:0776c05": "定心知無定心；解脫心知解脫心，無解脫",
    "T02n0125_042:0776c06": "心知無解脫心。「復次，如來盡知一切所趣",
    "T02n0125_042:0776c07": "心之道，或一二生、三生、四生、五生、十生、五十",
    "T02n0125_042:0776c08": "生、百生、千生、億百千生、無量生、成劫、敗劫、無",
    "T02n0125_042:0776c09": "數成敗劫中，我昔生彼處，名是，字是，食如",
    "T02n0125_042:0776c10": "此之食，受其苦樂，壽命長短，死此生彼，彼",
    "T02n0125_042:0776c11": "死生此。自憶如是無數宿命之事。「復次，如",
    "T02n0125_042:0776c12": "來知眾生生死之趣，以天眼觀眾生之類，",
    "T02n0125_042:0776c13": "善色、惡色、善趣、惡趣，隨行所種，皆悉知之。",
    "T02n0125_042:0776c14": "或復眾生身、口、意行惡，誹謗賢聖，造邪見",
    "T02n0125_042:0776c15": "業，身壞命終，生地獄中；或復眾生身、口、意行",
    "T02n0125_042:0776c16": "善，不誹謗賢聖，恒行正見，身壞命終，生善",
    "T02n0125_042:0776c17": "處天上，是謂名為天眼清淨，觀眾生類所趣",
    "T02n0125_042:0776c18": "之行。「復次，如來有漏盡，成無漏心解脫、智慧",
    "T02n0125_042:0776c19": "解脫；生死已盡，梵行已立，所作已辦，更不",
    "T02n0125_042:0776c20": "復受有，如實知之。是謂如來有此十力，名",
    "T02n0125_042:0776c21": "為無著，得四無所畏，在大眾中作師子",
    "T02n0125_042:0776c22": "吼，轉於梵輪。「云何如來得四無所畏？欲言",
    "T02n0125_042:0776c23": "如來成等正覺，若有眾生，欲言知者，則無",
    "T02n0125_042:0776c24": "此處；若復有沙門、婆羅門欲來誹謗佛，不",
    "T02n0125_042:0776c25": "成等正覺者，則無此處；以無此處，則獲",
    "T02n0125_042:0776c26": "安隱。「然我今日欲言已盡有漏，設復有沙",
    "T02n0125_042:0776c27": "門、婆羅門、天、若魔天來，欲言未盡有漏者，",
    "T02n0125_042:0776c28": "則無此處；以無此處，則獲安隱。「復次，我所",
    "T02n0125_042:0776c29": "說法，賢聖得出要者，如實盡於苦際。設",
    "T02n0125_042:0777a01": "有沙門、婆羅門、天、若魔天來，欲言未盡苦",
    "T02n0125_042:0777a02": "際者，無此處；以無此處，則獲安隱。「復次，我",
    "T02n0125_042:0777a03": "所說內法者、墮惡趣者，設復有沙門、婆羅",
    "T02n0125_042:0777a04": "門來，欲言非者，則無此處。是謂，比丘！如來",
    "T02n0125_042:0777a05": "有四無所畏。「設有外道異學言：『彼沙門瞿",
    "T02n0125_042:0777a06": "曇！有何等之力，有何無畏，自稱無著最尊？』",
    "T02n0125_042:0777a07": "汝等當持此十力往報之。設復外道異學",
    "T02n0125_042:0777a08": "重作是說：『我等亦成就十力。』汝等比丘復",
    "T02n0125_042:0777a09": "當問曰：『汝有何十力？』是時，外道異學則不",
    "T02n0125_042:0777a10": "能報也，遂增其惑。所以然者，我終不見",
    "T02n0125_042:0777a11": "沙門、婆羅門自稱言得四無所畏，除如來",
    "T02n0125_042:0777a12": "者。是故，比丘！當求方便，成十力、四無所畏。",
    "T02n0125_042:0777a13": "如是，比丘！當作是學。」爾時，諸比丘聞佛所",
    "T02n0125_042:0777a14": "說，歡喜奉行！",
    "T02n0125_042:0777a15": "（六）聞如是：一時，佛在舍衛國祇樹給孤獨",
    "T02n0125_042:0777a16": "園。爾時，世尊告諸比丘：「親近國家有十非",
    "T02n0125_042:0777a17": "法。云何為十？於是國家起謀害心欲殺",
    "T02n0125_042:0777a18": "國王，緣此陰謀，王致命終。彼人民類便作",
    "T02n0125_042:0777a19": "是念：『此沙門、道士數來往返，此必是沙門所",
    "T02n0125_042:0777a20": "為。』是謂初非法親國之難。「復次，大臣叛逆為",
    "T02n0125_042:0777a21": "王所收，皆取害之。是時，人民便作是念：『此",
    "T02n0125_042:0777a22": "沙門、道士數來往返，此必是沙門所為。』是謂",
    "T02n0125_042:0777a23": "第二非法入國之難。「復次，國家亡失財寶。",
    "T02n0125_042:0777a24": "時，收藏人復生此念：『今此寶物我恒守護，更",
    "T02n0125_042:0777a25": "無餘人來入此者，必沙門取之。』是謂沙門",
    "T02n0125_042:0777a26": "第三非法入國之難。「復次，國王女年在盛",
    "T02n0125_042:0777a27": "時，猶未出適，身便懷妊。是時，人民作是",
    "T02n0125_042:0777a28": "念：『此中更無餘人往返，必沙門所為。』是謂",
    "T02n0125_042:0777a29": "第四非法親國之難。「復次，國王身抱重患，",
    "T02n0125_042:0777b01": "中他人藥。是時，人民復作是念：『其中更無",
    "T02n0125_042:0777b02": "餘人，此必是沙門所為。』是謂第五非法親國",
    "T02n0125_042:0777b03": "之難。「復次，國王、大臣各共競諍，共相傷害。",
    "T02n0125_042:0777b04": "是時，人民便作是念：『此諸大臣本共和合，今",
    "T02n0125_042:0777b05": "共競諍，此非餘人所為，必是沙門、道士。』是",
    "T02n0125_042:0777b06": "謂第六非法親國之難。「復次，二國共鬪，各",
    "T02n0125_042:0777b07": "爭勝餘，人民便作是念：『此沙門、道士數來",
    "T02n0125_042:0777b08": "在內，必是沙門所為。』是謂第七非法親國",
    "T02n0125_042:0777b09": "之難。「復次，國王本好惠施，與民分財，後便",
    "T02n0125_042:0777b10": "悋悔，不肯惠施。是時，人民各生斯念：『我等國",
    "T02n0125_042:0777b11": "主本喜惠施，今復慳貪無惠施心，此必沙門",
    "T02n0125_042:0777b12": "所為。』是謂第八非法親國之難。「復次，國王恒",
    "T02n0125_042:0777b13": "以正法，取民財物，後復非法取民財寶。是",
    "T02n0125_042:0777b14": "時，人民各生斯意：『我等國主本以法取民",
    "T02n0125_042:0777b15": "財寶，今復以非法取民財寶，此必沙門所",
    "T02n0125_042:0777b16": "為。』是謂第九非法親國之難。「復次，國土人",
    "T02n0125_042:0777b17": "民普得疫病，皆由宿緣。是時，人民各生斯",
    "T02n0125_042:0777b18": "念：『我等昔日無復疾病，今各得患，死者盈",
    "T02n0125_042:0777b19": "路，必是沙門呪術所致。』是謂第十非法親",
    "T02n0125_042:0777b20": "國之難。「是謂，比丘！十非法入國之難。是故，",
    "T02n0125_042:0777b21": "比丘！莫復生心親近國家。如是，比丘！當",
    "T02n0125_042:0777b22": "作是學。」爾時，諸比丘聞佛所說，歡喜奉",
    "T02n0125_042:0777b23": "行。",
    "T02n0125_042:0777b24": "（七）聞如是：一時，佛在舍衛國祇樹給孤獨",
    "T02n0125_042:0777b25": "園。爾時，世尊告諸比丘：「若國王成就十法",
    "T02n0125_042:0777b26": "者，不得久存，多諸盜賊。云何為十？於時",
    "T02n0125_042:0777b27": "國王慳貪，以小輕事，便興瞋恚，不觀義",
    "T02n0125_042:0777b28": "理。若王成就初法，則不得久存，國饒盜",
    "T02n0125_042:0777b29": "賊。「復次，彼王貪著財物，不肯庶幾，是謂國",
    "T02n0125_042:0777c01": "王成就此二法，則不得久存。「復次，彼王不",
    "T02n0125_042:0777c02": "受人諫，為人暴虐，無有慈心，是謂第三法，",
    "T02n0125_042:0777c03": "不得久存。「復次，彼王枉諸人民，橫取繫閉，",
    "T02n0125_042:0777c04": "在牢獄中，無有出期，是謂第四法，不得",
    "T02n0125_042:0777c05": "久存。「復次，國王非法相，佐不案正行，是謂",
    "T02n0125_042:0777c06": "五法，不得久存。「復次，彼王貪著他色，遠離",
    "T02n0125_042:0777c07": "己妻，是謂彼王成就六法，不得久存。「復",
    "T02n0125_042:0777c08": "次，國王好喜嗜酒，不理官事，是謂成就七",
    "T02n0125_042:0777c09": "法，不得久存。「復次，國王好喜歌舞戲樂，不",
    "T02n0125_042:0777c10": "理官事，是謂第八法，不得久存。「復次，國王",
    "T02n0125_042:0777c11": "恒抱長患，無有強健之日，是謂第九之法，",
    "T02n0125_042:0777c12": "不得久存。「復次國王不信忠孝之臣，翅羽",
    "T02n0125_042:0777c13": "尠少，無有強佐，是謂國王成就此十法，不",
    "T02n0125_042:0777c14": "得久存。「今比丘眾亦復如是，若成就十法，",
    "T02n0125_042:0777c15": "不增善本功德，身壞命終，入地獄中。何謂",
    "T02n0125_042:0777c16": "十法？於是，比丘不持禁戒，亦無恭恪之心，",
    "T02n0125_042:0777c17": "是謂比丘成就初法，不得究竟有所至到。",
    "T02n0125_042:0777c18": "「復次，比丘不承事佛，不信真言，是謂比丘",
    "T02n0125_042:0777c19": "成就第二之法，不得久住。「復次，比丘不承",
    "T02n0125_042:0777c20": "事法，漏諸戒律，是謂比丘成就第三之法，",
    "T02n0125_042:0777c21": "不得久住。「復次，比丘承事聖眾，恒自卑意，",
    "T02n0125_042:0777c22": "不信彼受，是謂比丘成就第四之法，不得",
    "T02n0125_042:0777c23": "久住。「復次，比丘貪著利養，心不放捨，是謂",
    "T02n0125_042:0777c24": "比丘成就第五之法，不得久住。「復次，比丘",
    "T02n0125_042:0777c25": "不多學問，不勤加誦讀翫習，是謂比丘成",
    "T02n0125_042:0777c26": "就六法，不得久存。「復次，比丘不與善知",
    "T02n0125_042:0777c27": "識從事，恒與惡知識從事，是謂比丘第七",
    "T02n0125_042:0777c28": "之法，不得久存。「復次，比丘恒喜事役，不念",
    "T02n0125_042:0777c29": "坐禪，是謂第八之法，不得久存。「復次，比丘",
    "T02n0125_042:0778a01": "復著算數，返道就俗，不習正法，是謂比丘",
    "T02n0125_042:0778a02": "第九之法，不得久存。「復次，比丘不樂修梵",
    "T02n0125_042:0778a03": "行，貪著不淨，是謂比丘第十之法，不得久",
    "T02n0125_042:0778a04": "存。是謂，比丘！成就此十法者，必墮三惡趣，",
    "T02n0125_042:0778a05": "不生善處。「若國王成就十法，便得久住於",
    "T02n0125_042:0778a06": "世。云何為十？於是，國王不著財物，不興",
    "T02n0125_042:0778a07": "瞋恚，亦復不以小事起怒害心，是謂第一",
    "T02n0125_042:0778a08": "之法，便得久存。「復次，國王受群臣諫，不逆",
    "T02n0125_042:0778a09": "其辭，是謂成就第二之法，便得久存。「復次，",
    "T02n0125_042:0778a10": "國王常好惠施，與民同歡，是謂第三。「以",
    "T02n0125_042:0778a11": "法取物，不以非法，是謂第四之法，便得久",
    "T02n0125_042:0778a12": "存。「復次，彼王不著他色，恒自守護其妻，是",
    "T02n0125_042:0778a13": "謂成就第五之法，便得久存。「復次，國王亦",
    "T02n0125_042:0778a14": "不飲酒，心不荒亂，是謂成就第六之法，便",
    "T02n0125_042:0778a15": "得久存。「復次，國王亦不戲笑，降伏外敵，是",
    "T02n0125_042:0778a16": "謂成就第七之法，便得久存。「復次，國王案",
    "T02n0125_042:0778a17": "法治化，終無阿曲，是謂成就第八之法，便",
    "T02n0125_042:0778a18": "得久存。「復次，國王與群臣和睦，無有竟",
    "T02n0125_042:0778a19": "爭，是謂成就第九之法，便得久存。「復次，",
    "T02n0125_042:0778a20": "國王無有病患，氣力強盛，是謂第十之法，",
    "T02n0125_042:0778a21": "便得久存。若國王成就此十法者，便得",
    "T02n0125_042:0778a22": "久存，無奈之何。「比丘眾亦復如是，若成",
    "T02n0125_042:0778a23": "就十法者，如屈伸臂頃，便生天上。云",
    "T02n0125_042:0778a24": "何為十？於是，比丘奉持禁戒，戒德具足，不",
    "T02n0125_042:0778a25": "犯正法，是謂比丘成就此初法，身壞命",
    "T02n0125_042:0778a26": "終，生善處天上。「復次，比丘於如來所，有恭",
    "T02n0125_042:0778a27": "敬之心，是謂比丘成就此第二法，得生善",
    "T02n0125_042:0778a28": "處。「復次，比丘順從法教，一無所犯，是謂比",
    "T02n0125_042:0778a29": "丘成就第三之法，得生善處。「復次，比丘恭",
    "T02n0125_042:0778b01": "奉聖眾，無有懈惰之心，是謂成就第四之",
    "T02n0125_042:0778b02": "法，得生天上。「復次，比丘少欲知足，不著利",
    "T02n0125_042:0778b03": "養，是謂比丘第五之法，得生天上。「復次，",
    "T02n0125_042:0778b04": "比丘不自用意，恒隨戒法，是謂成就第六",
    "T02n0125_042:0778b05": "之法，生於善處。「復次，比丘不著事務，常喜",
    "T02n0125_042:0778b06": "坐禪，是謂成就第七之法，得生天上。「復",
    "T02n0125_042:0778b07": "次，比丘樂閑靜之處，不在人間，是謂成",
    "T02n0125_042:0778b08": "就第八之法，生於善處。「復次，比丘不與",
    "T02n0125_042:0778b09": "惡知識從事，常與善知識從事，是謂成",
    "T02n0125_042:0778b10": "就第九之法，得生善處。「復次，比丘常修梵",
    "T02n0125_042:0778b11": "行，離於惡法，多聞學義，不失次敘。如",
    "T02n0125_042:0778b12": "是比丘成就十法者，如屈伸臂頃，生善",
    "T02n0125_042:0778b13": "處天上。「是謂，比丘！非法之行入地獄者，當",
    "T02n0125_042:0778b14": "念捨離；十正法之行，當共奉修。如是，比丘！",
    "T02n0125_042:0778b15": "當作是學。」爾時，諸比丘聞佛所說，歡喜奉",
    "T02n0125_042:0778b16": "行。",
    "T02n0125_042:0778b17": "（八）聞如是：一時，佛在羅閱城迦蘭陀竹園",
    "T02n0125_042:0778b18": "所，與大比丘眾五百人俱。是時，眾多比丘",
    "T02n0125_042:0778b19": "時到，著衣持鉢，入羅閱城乞食。是時，眾",
    "T02n0125_042:0778b20": "多比丘便作是念：「我等入城乞食，日猶故",
    "T02n0125_042:0778b21": "早，我等可至外道異學，與共論議。」是時，眾",
    "T02n0125_042:0778b22": "多比丘便至外道異學所。時，諸外道遙見諸",
    "T02n0125_042:0778b23": "沙門來，各各自謂言：「各各寂寞，勿有高聲",
    "T02n0125_042:0778b24": "語言，沙門瞿曇弟子今來此間；然沙門之法，",
    "T02n0125_042:0778b25": "稱譽寂寞之人，令知我等正法，不亂有",
    "T02n0125_042:0778b26": "亂。」爾時，眾多比丘便至外道異學所，共相問",
    "T02n0125_042:0778b27": "訊，在一面坐。爾時，外道問諸比丘：「汝等，沙",
    "T02n0125_042:0778b28": "門瞿曇與諸弟子說此妙法，是諸比丘盡",
    "T02n0125_042:0778b29": "解一切諸法而自遊戲不干？我等亦復與",
    "T02n0125_042:0778c01": "諸弟子說此妙法而自遊戲。我之所說，與",
    "T02n0125_042:0778c02": "汝有何等異？有何差別？說法戒教一類無",
    "T02n0125_042:0778c03": "異。」是時，眾多比丘聞外道異學所說，亦不",
    "T02n0125_042:0778c04": "稱善，復非言惡，即從坐起，各退而去。是",
    "T02n0125_042:0778c05": "時，眾多比丘自相謂言：「我等當持此義，往",
    "T02n0125_042:0778c06": "白世尊。若如來有所說者，我當念奉行。」爾",
    "T02n0125_042:0778c07": "時，眾多比丘入羅閱城乞食已，還至房中，",
    "T02n0125_042:0778c08": "收攝衣鉢，往至世尊所，頭面禮足，住在一",
    "T02n0125_042:0778c09": "面。爾時，眾多比丘以此緣本，盡向如來說",
    "T02n0125_042:0778c10": "之。爾時，世尊告諸比丘：「彼外道異學問此",
    "T02n0125_042:0778c11": "義已，汝等應持此語報之：『一論、一義、一",
    "T02n0125_042:0778c12": "演，乃至十論、十義、十演，說此語時有何等",
    "T02n0125_042:0778c13": "義？』設汝持此語往問者，彼人則不能報之，",
    "T02n0125_042:0778c14": "彼外道異學遂增愚惑。所以然者，非彼所",
    "T02n0125_042:0778c15": "有境界。「是故，比丘！我不見天及人民、魔、若",
    "T02n0125_042:0778c16": "魔天、釋、梵天王能報此語者，除如來及如",
    "T02n0125_042:0778c17": "來弟子從吾聞者，此則不論。一論、一義、一",
    "T02n0125_042:0778c18": "演，我雖說此義，由何故而說乎？一切",
    "T02n0125_042:0778c19": "眾生由食而存，無食則死，彼比丘平等厭患，",
    "T02n0125_042:0778c20": "平等解脫，平等觀察，平等分別其義，平等",
    "T02n0125_042:0778c21": "盡苦際，同一義而不二。我所說者，正謂",
    "T02n0125_042:0778c22": "此耳。「一義、一論、一演，乃至十論、十義、十演，",
    "T02n0125_042:0778c23": "我雖說此義，由何說乎？名與色，彼何等謂",
    "T02n0125_042:0778c24": "名？所謂痛、想、念、更、思惟，是謂名也。彼云何",
    "T02n0125_042:0778c25": "名為色耶？四大及四大所造色，是謂名為",
    "T02n0125_042:0778c26": "色。以此緣本，故名為色也。二論、二義、二演者，",
    "T02n0125_042:0778c27": "由此因緣故，我今說之。若比丘平等厭患，",
    "T02n0125_042:0778c28": "平等解脫，平等觀察，平等分別其義，平等",
    "T02n0125_042:0778c29": "盡其苦際。「三論、三義、三演，由何等故而說",
    "T02n0125_042:0779a01": "此義乎？所謂三痛。云何為三？所謂苦痛、樂",
    "T02n0125_042:0779a02": "痛、不苦不樂痛。彼云何名為樂痛？所謂心中",
    "T02n0125_042:0779a03": "樂想，亦不分散，是謂名為樂痛。彼云何名",
    "T02n0125_042:0779a04": "為苦痛？所謂心中憒亂而不定一，思惟若",
    "T02n0125_042:0779a05": "干想，是謂名苦痛。彼云何名為不苦不樂",
    "T02n0125_042:0779a06": "痛？所謂心中無苦無樂想，復非一定，復非",
    "T02n0125_042:0779a07": "亂想，亦不思惟法與非法，恒自寂默，心無",
    "T02n0125_042:0779a08": "有記，是故名為不苦不樂痛。是謂三痛。若",
    "T02n0125_042:0779a09": "比丘平等厭患，平等解脫，平等觀察，平等分",
    "T02n0125_042:0779a10": "別其義，平等盡其苦際。我所說三論、三義、三",
    "T02n0125_042:0779a11": "演者，正謂此耳。「四義、四論、四演，由何等故",
    "T02n0125_042:0779a12": "復說此義乎？所謂四諦。云何為四？所謂苦、",
    "T02n0125_042:0779a13": "習、盡、道聖諦。彼云何為苦諦？所謂生苦、老",
    "T02n0125_042:0779a14": "苦、病苦、死苦、憂悲惱苦、怨憎會苦、恩愛別苦、所",
    "T02n0125_042:0779a15": "欲不得苦。彼云何名為習諦？所謂愛本",
    "T02n0125_042:0779a16": "與欲相應者，是謂名為習諦。彼云何名",
    "T02n0125_042:0779a17": "為苦盡諦？所謂彼愛永盡無餘，更不復生，",
    "T02n0125_042:0779a18": "是謂名苦盡諦。彼云何名為苦要諦？所謂",
    "T02n0125_042:0779a19": "賢聖八品道：正見、正治、正語、正命、正業、正方",
    "T02n0125_042:0779a20": "便、正念、正三昧，是名為八品之道也。若比丘",
    "T02n0125_042:0779a21": "平等厭患，平等解脫，平等分別其義，平等",
    "T02n0125_042:0779a22": "觀察，平等盡其苦際，是謂四論、四義、四演。我",
    "T02n0125_042:0779a23": "所說者，正謂此耳。「五論、五義、五演，我今所說，",
    "T02n0125_042:0779a24": "由何等故說？所謂五根。云何為五？信根、精",
    "T02n0125_042:0779a25": "進根、念根、定根、慧根。云何名為信根？所謂賢",
    "T02n0125_042:0779a26": "聖弟子，信如來道法，彼如來、至真、等正覺、明",
    "T02n0125_042:0779a27": "行成為、善逝、世間解、無上士、道法御、天人師，號",
    "T02n0125_042:0779a28": "佛、眾祐，出現於世，是謂名為信根。彼云何",
    "T02n0125_042:0779a29": "名為精進根？所謂身心意并勤勞不倦，滅",
    "T02n0125_042:0779b01": "不善法，使善增益，順心執持，是謂名為",
    "T02n0125_042:0779b02": "精進根。彼云何名為念根？所謂念根者，所",
    "T02n0125_042:0779b03": "誦不忘，恒在心懷，總持不失，有為、無漏之",
    "T02n0125_042:0779b04": "法，終不忘失，是謂名為念根。彼云何名為",
    "T02n0125_042:0779b05": "定根。所謂定根者，心中無錯亂，無若干想，",
    "T02n0125_042:0779b06": "恒專精一意，是謂名為三昧根。彼云何名",
    "T02n0125_042:0779b07": "智慧根？所謂知苦、知習、知盡、知道，是謂",
    "T02n0125_042:0779b08": "名智慧之根。此名五根也。比丘於中平等",
    "T02n0125_042:0779b09": "解脫，平等分別其義，平等盡其苦際。五論、",
    "T02n0125_042:0779b10": "五義、五演，我所說者，正謂此耳。「六論、六義、六",
    "T02n0125_042:0779b11": "演，我所說者，由何等故乎？所謂六重之法",
    "T02n0125_042:0779b12": "也。云何為六？於是，比丘恒身行慈心，若在",
    "T02n0125_042:0779b13": "閑淨室中，常若一心，可尊可貴，恒與和合，",
    "T02n0125_042:0779b14": "是謂比丘第一重法。復次，口行慈心，終無",
    "T02n0125_042:0779b15": "虛妄，可敬可貴，是謂第二重法。復次，意行",
    "T02n0125_042:0779b16": "慈，不起憎嫉，可敬可貴，是謂第三重法。",
    "T02n0125_042:0779b17": "復次。若得法利之養，鉢中遺餘，與諸梵行之",
    "T02n0125_042:0779b18": "人等心施與，是謂第四重法可敬可貴。復",
    "T02n0125_042:0779b19": "次，奉持禁戒，無所脫失，賢人之所貴，是",
    "T02n0125_042:0779b20": "謂第五重法可敬可貴。復次，正見賢聖得",
    "T02n0125_042:0779b21": "出要，得盡苦際，意不錯亂，與諸梵行之",
    "T02n0125_042:0779b22": "人等修其行，是謂第六之法可敬可貴。",
    "T02n0125_042:0779b23": "爾時，比丘平等厭患，平等解脫，平等分別其",
    "T02n0125_042:0779b24": "義，平等盡於苦際。六論、六義、六演，我所說",
    "T02n0125_042:0779b25": "者，正謂此耳。「七論、七義、七演，由何等故而",
    "T02n0125_042:0779b26": "說此乎？所謂七神識止處。云何為七？或有",
    "T02n0125_042:0779b27": "眾生，若干想，若干種身，所謂天及人也。或有",
    "T02n0125_042:0779b28": "眾生，若干種身一想，所謂梵迦夷天最初出",
    "T02n0125_042:0779b29": "時。或有眾生，一想一身，所謂光音天是也。",
    "T02n0125_042:0779c01": "或有眾生，一身若干想，所謂遍淨天是也。或",
    "T02n0125_042:0779c02": "有眾生，空處無量，所謂空處天是也。或有",
    "T02n0125_042:0779c03": "眾生，識處無量，所謂識處天是也。或有眾",
    "T02n0125_042:0779c04": "生，無所有處無量，所謂不用處天是也。或",
    "T02n0125_042:0779c05": "有眾生，有想無想處無量，所謂有想無想天",
    "T02n0125_042:0779c06": "是也。是謂，比丘！七神止處。於是，比丘平等解",
    "T02n0125_042:0779c07": "脫，乃至平等盡於苦際。七論、七義、七演，我",
    "T02n0125_042:0779c08": "所說者，正謂此耳。「八論、八義、八演，我所說",
    "T02n0125_042:0779c09": "者，由何等故而說此乎？所謂世間八法是",
    "T02n0125_042:0779c10": "隨世迴轉。云何為八？利、衰、毀、譽、稱、譏、苦、樂，是",
    "T02n0125_042:0779c11": "謂世間八法隨世迴轉。若比丘於中平等",
    "T02n0125_042:0779c12": "解脫，乃至盡於苦際。八論、八義、八演，我所",
    "T02n0125_042:0779c13": "說者，正謂此耳。「九論、九義、九演，我所說者，",
    "T02n0125_042:0779c14": "由何故而說此乎？所謂九眾生居處。云何",
    "T02n0125_042:0779c15": "為九？若有眾生。若干種身，所謂天及人。或",
    "T02n0125_042:0779c16": "有眾生，若干種身一想，謂梵迦夷天最初出",
    "T02n0125_042:0779c17": "時是也。或有眾生，一想一身，所謂光音",
    "T02n0125_042:0779c18": "天是也。或有眾生，一身若干想，所謂遍淨",
    "T02n0125_042:0779c19": "天也。或有眾生，空處無量，所謂空處天是",
    "T02n0125_042:0779c20": "也。或有眾生，識處無量，所謂識天也。或",
    "T02n0125_042:0779c21": "有眾生，無有處無量，所謂不用處天是也。",
    "T02n0125_042:0779c22": "或有眾生，有想無想處無量，所謂有想無想",
    "T02n0125_042:0779c23": "天是也。無想眾生及諸所生之類，為九神止",
    "T02n0125_042:0779c24": "處。於是，比丘平等解脫，乃至盡於苦際。九",
    "T02n0125_042:0779c25": "論、九義、九演，我所說者，正謂此耳。「十論、十義、",
    "T02n0125_042:0779c26": "十演，由何等說乎？所謂十念：念佛、念法、念比",
    "T02n0125_042:0779c27": "丘僧、念戒、念施、念天、念休息、念安般、念身、念",
    "T02n0125_042:0779c28": "死，是謂十念。若比丘平等解脫，乃至盡於",
    "T02n0125_042:0779c29": "苦際。十論、十義、十演。如是，比丘！從一至十。",
    "T02n0125_042:0780a01": "「比丘當知，若外道異學聞此語者，猶不能",
    "T02n0125_042:0780a02": "熟視顏色，況欲報之！其有比丘解此義",
    "T02n0125_042:0780a03": "者，於現法中最尊第一之人。若復比丘、比丘",
    "T02n0125_042:0780a04": "尼思惟此義，乃至十歲，必成二果、若阿羅",
    "T02n0125_042:0780a05": "漢、若阿那含。比丘！且捨十歲。若一年之中",
    "T02n0125_042:0780a06": "思惟此義者，必成二果，終無中退。比丘！且",
    "T02n0125_042:0780a07": "捨一年，其四部之眾十月，若至一月，思",
    "T02n0125_042:0780a08": "惟此義者，必成二果，亦不中退。且捨一月。",
    "T02n0125_042:0780a09": "若四部之眾七日之中思惟此義，必成二果，",
    "T02n0125_042:0780a10": "終不有疑。」爾時，阿難在世尊後，執扇扇",
    "T02n0125_042:0780a11": "佛。爾時，阿難白佛言：「世尊！此法極為甚深。",
    "T02n0125_042:0780a12": "若所在方面有此法者，當知便遇如來。唯",
    "T02n0125_042:0780a13": "然，世尊！此法名何等，當云何奉行？」佛告阿",
    "T02n0125_042:0780a14": "難：「此經名為十法之義，當念奉行。」爾時，阿",
    "T02n0125_042:0780a15": "難及諸比丘聞佛所說，歡喜奉行。",
    "T02n0125_042:0780a16": "（九）聞如是：一時，佛在舍衛國祇樹給孤獨",
    "T02n0125_042:0780a17": "園。爾時，世尊告諸比丘：「其有修行十想者，",
    "T02n0125_042:0780a18": "便盡有漏，獲通作證，漸至涅槃。云何為",
    "T02n0125_042:0780a19": "十？所謂白骨想、青瘀想、[月*逄]脹想、食不消想、",
    "T02n0125_042:0780a20": "血想、噉想、有常無常想、貪食想、死想、一切世",
    "T02n0125_042:0780a21": "間不可樂想。是謂，比丘！修此十想者，得",
    "T02n0125_042:0780a22": "盡有漏，得至涅槃界。又是，比丘！十想之中，",
    "T02n0125_042:0780a23": "一切世間不可樂想最為第一。所以然者，",
    "T02n0125_042:0780a24": "其有修行不可樂想，持信奉法，此二人必",
    "T02n0125_042:0780a25": "越次取證。是故，比丘！若在樹下靜處露坐，",
    "T02n0125_042:0780a26": "當思惟此十想。是故，比丘！當作是學。」爾時，",
    "T02n0125_042:0780a27": "諸比丘聞佛所說，歡喜奉行。",
    "T02n0125_042:0780a28": "（一〇）聞如是：一時，佛在舍衛國祇樹給孤獨",
    "T02n0125_042:0780a29": "園。爾時，有一比丘至世尊所，頭面禮足，在",
    "T02n0125_042:0780b01": "一面坐。爾時，彼比丘白世尊言：「如來今日",
    "T02n0125_042:0780b02": "與諸比丘說：『十想之法，其能修者，斷諸有",
    "T02n0125_042:0780b03": "漏，成無漏行。』如我，世尊！不堪任行此想。",
    "T02n0125_042:0780b04": "所以然者，欲心多故，身意熾盛，不得寧息。」",
    "T02n0125_042:0780b05": "爾時，世尊告彼比丘：「汝今當捨淨想，思惟",
    "T02n0125_042:0780b06": "不淨想；捨有常想，思惟無常想；捨有我",
    "T02n0125_042:0780b07": "想，思惟無我想；捨可樂想，思惟不可樂想。",
    "T02n0125_042:0780b08": "所以然者，若比丘思惟淨想，欲心便熾盛；",
    "T02n0125_042:0780b09": "若思惟不淨想，便無欲心。比丘當知，欲為",
    "T02n0125_042:0780b10": "不淨，如彼屎聚；欲如鸜鵒，饒諸音響；欲",
    "T02n0125_042:0780b11": "無返復，如彼毒蛇；欲如幻化，如日消雪；",
    "T02n0125_042:0780b12": "當念捨欲，如棄塜間。欲還自害，如蛇懷毒；",
    "T02n0125_042:0780b13": "欲無厭患，如飲鹹水；欲難可滿，如海吞",
    "T02n0125_042:0780b14": "流；欲多可畏，如羅剎村；欲猶怨家，恒當",
    "T02n0125_042:0780b15": "遠離。欲猶少味，如蜜塗刀；欲不可愛，如",
    "T02n0125_042:0780b16": "路白骨；欲現外形，如廁生華；欲為不真，",
    "T02n0125_042:0780b17": "如彼畫瓶，內盛醜物，外見殊特；欲無牢",
    "T02n0125_042:0780b18": "固，亦如聚沫。是故，比丘！當念遠離貪欲之",
    "T02n0125_042:0780b19": "想，思惟不淨之想。汝今，比丘！當憶昔迦葉",
    "T02n0125_042:0780b20": "佛所奉行十想，今當重思惟十想，有漏心",
    "T02n0125_042:0780b21": "便解脫。」爾時，彼比丘悲泣墮淚不能自止，即",
    "T02n0125_042:0780b22": "時頭面禮佛，白世尊言：「唯，世尊！愚惑積久，",
    "T02n0125_042:0780b23": "如來躬自說十想，方欲遠離。今自懺悔，後更",
    "T02n0125_042:0780b24": "不犯！唯願如來受其重過，原恕不及。」佛告",
    "T02n0125_042:0780b25": "比丘：「聽汝改過，勿復更犯，又如來與汝",
    "T02n0125_042:0780b26": "說十想而不肯奉持。」是時，彼比丘聞世尊",
    "T02n0125_042:0780b27": "教誡已，在閑靜之處，剋己思惟，所以族",
    "T02n0125_042:0780b28": "姓子，剃除鬚髮，著三法衣，修無上梵行者，",
    "T02n0125_042:0780b29": "欲昇其所願；生死已盡，梵行已立，所作已",
    "T02n0125_042:0780c01": "辦，更不復受胎，如實知之。爾時，彼比丘便",
    "T02n0125_042:0780c02": "成阿羅漢。爾時，諸比丘聞佛所說，歡喜奉",
    "T02n0125_042:0780c03": "行。",
    "T02n0125_042:0780c04": "　結禁、聖賢居　　二力及十念",
    "T02n0125_042:0780c05": "　親國、無罣礙　　十論、想、觀想",
    "T02n0125_042:0780c06": "增壹阿含經卷第四十二"
}