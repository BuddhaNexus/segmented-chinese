{
    "T24n1462_009:0732c17": "善見律毘婆沙卷第九",
    "T24n1462_009:0732c19": "簫齊外國三藏僧伽跋陀羅譯",
    "T24n1462_009:0732c20": "「過要處者，攀諸文句隨其形相，於盜戒",
    "T24n1462_009:0732c21": "中次第分別。隨色名色者，隨其處所也。名",
    "T24n1462_009:0732c22": "者，隨其名號，或一分或直一分或過一分，如",
    "T24n1462_009:0732c23": "是為名。何以故？一訖利沙盤分為四分，",
    "T24n1462_009:0732c24": "此是現不淨物，一分直者，此是現淨物也。過",
    "T24n1462_009:0732c25": "一分者，或淨物過一分，或不淨物過一分，此",
    "T24n1462_009:0732c26": "是應足第二波羅夷。地主者，主四天下",
    "T24n1462_009:0732c27": "如轉輪聖王。或一天下如阿育王，亦如",
    "T24n1462_009:0732c28": "師子王。一處有如瓶沙王、波斯匿王。一",
    "T24n1462_009:0732c29": "邊者，一邊地王。中間者，領一村二村，亦名",
    "T24n1462_009:0733a01": "為王。典法者，典知王法，隨罪輕重，若殺、若",
    "T24n1462_009:0733a02": "截鼻、若截手足，或大臣若太子或邊地王，悉",
    "T24n1462_009:0733a03": "皆得治，是名為王。殺者，斷命也，或鞭杖。擯",
    "T24n1462_009:0733a04": "者，遣出餘國。賊者，偷人物或少或多，皆名",
    "T24n1462_009:0733a05": "為賊。如是為初得罪。」法師曰：「後次第句易",
    "T24n1462_009:0733a06": "可解耳。奪取為初，有六句，此說竟。若一分、",
    "T24n1462_009:0733a07": "若直一分、若過一分，現其所取。」問曰：「取一分",
    "T24n1462_009:0733a08": "已犯罪，何須云一分直若過一分？」答曰：「為",
    "T24n1462_009:0733a09": "遮未來世惡比丘故，作此廣解。地中、地上",
    "T24n1462_009:0733a10": "物者，地中物者，藏置地中，此是律本中解",
    "T24n1462_009:0733a11": "也。」法師曰：「此文句難解，今欲廣說之。藏者，",
    "T24n1462_009:0733a12": "掘地以土而覆上，或石草木，如是為初，是",
    "T24n1462_009:0733a13": "名地藏。若比丘言：『我欲偷地中藏物。』去時，",
    "T24n1462_009:0733a14": "一切方便，悉得突吉羅。」問曰：「云何方便？」答",
    "T24n1462_009:0733a15": "曰：「臨欲去時，著衣運動至中路，作是念：",
    "T24n1462_009:0733a16": "『此物巨大，我不能獨取，我今更覓伴。』如是",
    "T24n1462_009:0733a17": "進止，皆突吉羅。若至伴所語言：『某處有寶",
    "T24n1462_009:0733a18": "藏，我今共長老取。』答善即起，得突吉羅。說",
    "T24n1462_009:0733a19": "言：『某處有大堈珍寶，今與長老共偷取。若",
    "T24n1462_009:0733a20": "得，共營功德用，因此故我與長老無所",
    "T24n1462_009:0733a21": "乏少。』如是悉得突吉羅。得伴已而求利",
    "T24n1462_009:0733a22": "钁，若自有利钁往取用，若無利钁，或至他",
    "T24n1462_009:0733a23": "比丘處，或至白衣家借，主問：『持钁何所用？』",
    "T24n1462_009:0733a24": "答言：『小小用。』得突吉羅。若故妄語，須钁還",
    "T24n1462_009:0733a25": "寺用掘地，得波夜提。又一家解，不然。",
    "T24n1462_009:0733a26": "悉得突吉羅。何以故？是偷方便故。」法師曰：",
    "T24n1462_009:0733a27": "「故妄語得波夜提，此解善。若钁無柄，為求",
    "T24n1462_009:0733a28": "柄故斫死木，突吉羅，斫生樹得波夜提",
    "T24n1462_009:0733a29": "罪。又一家解，斫生樹得突吉羅。何以",
    "T24n1462_009:0733b01": "故？為偷方便故。若欲借钁，恐他人知，欲",
    "T24n1462_009:0733b02": "自作钁掘地，覓鐵傷地殺草，悉波夜提",
    "T24n1462_009:0733b03": "突吉羅。又一解，悉得突吉羅。何以故？是偷",
    "T24n1462_009:0733b04": "方便故。若無籃，入林斫竹及藤作籃，",
    "T24n1462_009:0733b05": "得波夜提，如前所說。或作得想，以此物供",
    "T24n1462_009:0733b06": "養三寶齋講設會，如是言去時無罪，若作",
    "T24n1462_009:0733b07": "偷心，去時得突吉羅。若欲至藏處，更斫",
    "T24n1462_009:0733b08": "草木為路，得波夜提罪，若斫死木突吉羅。",
    "T24n1462_009:0733b09": "於中生者。」問曰：「何謂為於中生？」答曰：「藏物",
    "T24n1462_009:0733b10": "既久，上生草木，名於中生。若斫伐此草木，",
    "T24n1462_009:0733b11": "得突吉羅。」法師曰：「有八種突吉羅罪。」問",
    "T24n1462_009:0733b12": "曰：「何謂為八？」「一者、方便突吉羅，二者、共相",
    "T24n1462_009:0733b13": "突吉羅，三者、重物突吉羅，四者、非錢突吉羅，",
    "T24n1462_009:0733b14": "五者、毘尼突吉羅，六者、知突吉羅，七者、白突",
    "T24n1462_009:0733b15": "吉羅，八者、聞突吉羅。」問曰：「何謂為方便突吉",
    "T24n1462_009:0733b16": "羅？」答曰：「如偷人覓伴及刀斧钁，隨其方",
    "T24n1462_009:0733b17": "便，是名方便突吉羅，若波夜提處得波夜提",
    "T24n1462_009:0733b18": "罪，若突吉羅處得突吉羅。共相突吉羅者，",
    "T24n1462_009:0733b19": "若草木於寶藏上生，以刀斧伐之，是名共",
    "T24n1462_009:0733b20": "相突吉羅，此中波夜提突吉羅，波夜提罪",
    "T24n1462_009:0733b21": "悉成突吉羅。何以故？方便偷故。不應捉物",
    "T24n1462_009:0733b22": "者，十種寶、七種穀、種種器仗，若捉者得突吉",
    "T24n1462_009:0733b23": "羅，是名不應捉物，得突吉羅。非錢者，一切",
    "T24n1462_009:0733b24": "甘果甘蕉子椰子為初，若捉者得突吉羅，是",
    "T24n1462_009:0733b25": "名非錢突吉羅。毘尼者，若比丘入聚落乞",
    "T24n1462_009:0733b26": "食，坌塵入鉢中，不更受而受飲食，受者",
    "T24n1462_009:0733b27": "得突吉羅，是名毘尼突吉羅。知突吉羅",
    "T24n1462_009:0733b28": "者，聞人唱已，知而不出罪，得突吉羅，是",
    "T24n1462_009:0733b29": "名知突吉羅。白者，若於十白中，以一白得",
    "T24n1462_009:0733c01": "突吉羅，是名白突吉羅。聞者，佛語諸比丘：",
    "T24n1462_009:0733c02": "『前亦未現滅，得突吉羅，是名聞突吉羅。』此",
    "T24n1462_009:0733c03": "聞共相突吉羅。何以故？如律本所說，若草木",
    "T24n1462_009:0733c04": "於寶藏上生，若斫伐者，得突吉羅。若正斫",
    "T24n1462_009:0733c05": "伐草木時，而生悔心，即還復本心，因斫伐",
    "T24n1462_009:0733c06": "故得突吉羅，能懺悔者得脫，若無慚愧心，",
    "T24n1462_009:0733c07": "能盡力掘土覓寶藏處，亦得突吉羅。一邊",
    "T24n1462_009:0733c08": "聚者，死土并聚一邊，得突吉羅。前突吉羅",
    "T24n1462_009:0733c09": "滅，若以手磨寶未動，悉得突吉羅，前聚",
    "T24n1462_009:0733c10": "土突吉羅，滅搖者得偷蘭遮。」法師曰：「突吉",
    "T24n1462_009:0733c11": "羅偷蘭遮，此罪其義云何？突吉羅者，不用",
    "T24n1462_009:0733c12": "佛語，突者惡，吉羅者作，惡作義也，於比丘",
    "T24n1462_009:0733c13": "行中不善，亦名突吉羅。律本中偈：",
    "T24n1462_009:0733c14": "「『突吉羅罪者，　　其義汝善聽，",
    "T24n1462_009:0733c15": "　　亦名是過失，　　又名為蹉跎，",
    "T24n1462_009:0733c16": "　　如世人作惡，　　或隱或現前，",
    "T24n1462_009:0733c17": "　　說是突吉羅，　　汝等自當知。』",
    "T24n1462_009:0733c18": "「偷蘭遮者，偷蘭者大，遮者言障善道後墮",
    "T24n1462_009:0733c19": "惡道，於一人前懺悔，諸罪中此罪最大。如",
    "T24n1462_009:0733c20": "律本中偈：",
    "T24n1462_009:0733c21": "「『說偷蘭遮罪，　　其義汝諦聽，",
    "T24n1462_009:0733c22": "　　於一人前悔，　　受懺者亦一。』",
    "T24n1462_009:0733c23": "「悔於一人前，此罪最為大。若搖動竟後更",
    "T24n1462_009:0733c24": "生悔心，而作偷蘭遮，懺悔得脫。」問曰：「十",
    "T24n1462_009:0733c25": "白突吉羅中，云何而得突吉羅？」答曰：「未羯磨",
    "T24n1462_009:0733c26": "前白竟不捨，得突吉羅。一白羯磨竟不捨，",
    "T24n1462_009:0733c27": "初羯磨竟不捨，隨羯磨不捨，得偷蘭。取",
    "T24n1462_009:0733c28": "離本處者，此比丘以盜心，移轉餘處乃至",
    "T24n1462_009:0733c29": "一髮，得波羅夷罪。若偏舉堈一邊未犯都",
    "T24n1462_009:0734a01": "離者，得波羅夷罪。若堈邊竪三柱以繩懸",
    "T24n1462_009:0734a02": "縛，然後鑿土四面及下土，盡得偷蘭遮。若",
    "T24n1462_009:0734a03": "拔一柱二柱，亦偷蘭遮，三柱俱去堈落地者，",
    "T24n1462_009:0734a04": "得波羅夷罪。以繩繫堈著樹，然後鑿土擔",
    "T24n1462_009:0734a05": "堈出，隨繩長短未犯，若解繩離樹，得波",
    "T24n1462_009:0734a06": "羅夷；若不解繩斫樹斷者，亦得波羅夷。堈",
    "T24n1462_009:0734a07": "上種樹作誌，根生纏裹堈，比丘掘土斷樹",
    "T24n1462_009:0734a08": "根，波夜提突吉羅，如前說。樹根斷，堈隨樹",
    "T24n1462_009:0734a09": "起，未犯。從樹根挑取堈，離樹如毛髮許，",
    "T24n1462_009:0734a10": "得波羅夷。樹倒堈出塵，轉離本處，未犯。從",
    "T24n1462_009:0734a11": "彼離處波羅夷。堈上有石，發石開堈，未犯",
    "T24n1462_009:0734a12": "重，得突吉羅。內器者，堈大不可移轉，將器",
    "T24n1462_009:0734a13": "來取寶得一分，得波羅夷。若堈中有珠冠",
    "T24n1462_009:0734a14": "及金鎖牽頭，出後未離堈，得偷蘭遮，若",
    "T24n1462_009:0734a15": "截取一分得波羅夷。若滿堈寶，以手搦取",
    "T24n1462_009:0734a16": "手未離處，指迸中一分出，還落堈中，偷蘭",
    "T24n1462_009:0734a17": "遮，若出離堈得波羅夷。有法師解，堈坻取",
    "T24n1462_009:0734a18": "寶已，離堈坻未出堈口，得波羅夷。」法師",
    "T24n1462_009:0734a19": "曰：「於戒律中宜應從急，一飲得波羅夷",
    "T24n1462_009:0734a20": "者，一飲直一分得波羅夷。又一解分別各",
    "T24n1462_009:0734a21": "異，有大堈重脫不得舉，以口就中飲，口",
    "T24n1462_009:0734a22": "未離堈得偷蘭遮，若離者得波羅夷；若持",
    "T24n1462_009:0734a23": "竹筒飲，入過頸一分，得波羅夷；若口含筒",
    "T24n1462_009:0734a24": "嗽取，口筒俱滿便舉，以手塞筒一頭，以",
    "T24n1462_009:0734a25": "得離堈者，得波羅夷；若以衣擲堈中，吸",
    "T24n1462_009:0734a26": "取堈裏酥油，衣以離手得波羅夷。又法師",
    "T24n1462_009:0734a27": "解不然，若以衣擲已，而生悔心未舉，得偷",
    "T24n1462_009:0734a28": "蘭遮，若心不悔者，舉離堈得波羅夷。若擲",
    "T24n1462_009:0734a29": "已，主覺責直，若還直得偷蘭遮，若不還得",
    "T24n1462_009:0734b01": "波羅夷。若比丘自有空堈，外人來以酥油",
    "T24n1462_009:0734b02": "置堈裏，比丘以瞋心，捉擲出餘處，不犯；",
    "T24n1462_009:0734b03": "若不瞋，以盜心取擲移餘處，得波羅夷。若",
    "T24n1462_009:0734b04": "不移餘處，便鑽穿堈坻，令酥油一分漏",
    "T24n1462_009:0734b05": "出，得波羅夷。若鑽酥油堈，當鑽時酥油",
    "T24n1462_009:0734b06": "凝強不出，後得日炙，自然融出一分，得波",
    "T24n1462_009:0734b07": "羅夷。若鑽孔大，酥油如膠出，相續不斷出",
    "T24n1462_009:0734b08": "過一分，見已而生悔心，便更取還復堈裏，",
    "T24n1462_009:0734b09": "得偷蘭遮，若斷一分在外波羅夷。若移堈",
    "T24n1462_009:0734b10": "置木石欲倒落處者，得波羅夷。主人若",
    "T24n1462_009:0734b11": "以空堈置平正處，未與酥油，擬與酥",
    "T24n1462_009:0734b12": "油，比丘知故，便以大木石支置堈，擬作",
    "T24n1462_009:0734b13": "破想，主人見比丘為此事故，若破時便責",
    "T24n1462_009:0734b14": "備直，若還好若不還得波羅夷。若比丘不",
    "T24n1462_009:0734b15": "作破想，而以種種死尸及大小便內堈裏，",
    "T24n1462_009:0734b16": "初未著堈得突吉羅，若以著得偷蘭遮，若著",
    "T24n1462_009:0734b17": "已主人見責備堈直，不還得波羅夷。若不",
    "T24n1462_009:0734b18": "作盜心，但以瞋恚心故，或打破、或火燒、或",
    "T24n1462_009:0734b19": "以水澆，種種方便令主人不得作生活",
    "T24n1462_009:0734b20": "者，得突吉羅，應還主直，若不還得波羅夷。",
    "T24n1462_009:0734b21": "若以沙土石與堈裏，以水澆盈滿出外者，",
    "T24n1462_009:0734b22": "堈不復堪用，應還主直，若不還得如前",
    "T24n1462_009:0734b23": "罪。」法師曰：「地下物今以廣說竟，地上物今當",
    "T24n1462_009:0734b24": "說。地上置物者，於地中或於殿上或山頂",
    "T24n1462_009:0734b25": "上，如是為初，若置是諸處不藏者，是名",
    "T24n1462_009:0734b26": "地上置物，或聚或散以器盛。」法師曰：「前已廣",
    "T24n1462_009:0734b27": "明，此義今當總說。或以手搦取，汝自當知。",
    "T24n1462_009:0734b28": "酥油、蜜、乳酪，如水流無異，汝自當知。物之",
    "T24n1462_009:0734b29": "輕重，金鎖珠貫及長白[疊*毛]，若移離本處如毛",
    "T24n1462_009:0734c01": "髮，得波羅夷。」此是地上品竟。「虛空物者，",
    "T24n1462_009:0734c02": "孔雀為初，於孔雀中有六種處，何謂為",
    "T24n1462_009:0734c03": "六？一者、孔雀口，二者、尾，三者、兩翅，四者、脚，",
    "T24n1462_009:0734c04": "五者、背，六者、冠。若比丘：『我欲盜取虛空中孔",
    "T24n1462_009:0734c05": "雀。』孔雀欲飛，比丘當前立住，孔雀既見比",
    "T24n1462_009:0734c06": "丘不能得飛，舒翅而住，比丘得突吉羅，",
    "T24n1462_009:0734c07": "舉手觸之亦得突吉羅；若搖動孔雀者，亦",
    "T24n1462_009:0734c08": "得偷蘭遮，若捉牽尾離頭處，得波羅夷。",
    "T24n1462_009:0734c09": "傍牽左翅過右翅，得波羅夷，上下亦爾。",
    "T24n1462_009:0734c10": "若孔雀於空中下就比丘一一身分住，若",
    "T24n1462_009:0734c11": "在右手，比丘以盜心，迴還左手離本處，",
    "T24n1462_009:0734c12": "得波羅夷；若自飛度不犯。以盜心將去，初",
    "T24n1462_009:0734c13": "舉一步，得偷蘭遮，第二步竟得波羅夷。若",
    "T24n1462_009:0734c14": "孔雀在地，比丘盜心取他人孔雀，若捧孔",
    "T24n1462_009:0734c15": "雀一一身分，未離地得偷蘭遮，若盡舉身",
    "T24n1462_009:0734c16": "分悉離地者，得波羅夷罪。若孔雀在籠，若",
    "T24n1462_009:0734c17": "盜心偷孔雀，而合籠將去，隨分多少得罪。",
    "T24n1462_009:0734c18": "若孔雀在園中食，以盜心驅出孔雀過門，",
    "T24n1462_009:0734c19": "得重罪，盜心捉孔雀擲園外，得波羅夷",
    "T24n1462_009:0734c20": "罪。若孔雀在聚落中，盜心驅出聚落界，",
    "T24n1462_009:0734c21": "得波羅夷。若孔雀自遊行，或至寺中或至",
    "T24n1462_009:0734c22": "空地，比丘以盜心，或持杖或捉石木擲孔",
    "T24n1462_009:0734c23": "雀，若孔雀驚怖飛向林中，或在屋上或還",
    "T24n1462_009:0734c24": "本處，未得罪。若盜心故驅，若離地一髮，得",
    "T24n1462_009:0734c25": "波羅夷罪。如是一切諸鳥犯不犯，與孔雀",
    "T24n1462_009:0734c26": "無異。「衣者，迴風所吹上虛空中，比丘以盜",
    "T24n1462_009:0734c27": "心，捉一一衣分，得突吉羅。若捉衣動偷蘭",
    "T24n1462_009:0734c28": "遮，離本處波羅夷。此衣與孔雀無異，若衣",
    "T24n1462_009:0734c29": "從虛空落地，比丘手捉取，得突吉羅，離本",
    "T24n1462_009:0735a01": "處犯重罪。墮落物者，諸人以寶物莊嚴其",
    "T24n1462_009:0735a02": "身，寶物墮落不自覺知，比丘遙見此物從",
    "T24n1462_009:0735a03": "虛空下，以盜心捉取此寶，離地一髮得波",
    "T24n1462_009:0735a04": "羅夷。若袈裟墮落如前說無異。」虛空中物",
    "T24n1462_009:0735a05": "廣說竟。「若床上置種種諸物，有可捉有不",
    "T24n1462_009:0735a06": "可捉，此事如地上諸物說無異。若合床",
    "T24n1462_009:0735a07": "將去離本處，汝自當知。若袈裟在衣架者，",
    "T24n1462_009:0735a08": "若比丘盜心，取架上袈裟，離本處得重罪，",
    "T24n1462_009:0735a09": "不關兩頭離本處亦得罪，盪至兩頭亦",
    "T24n1462_009:0735a10": "犯罪，合架將去得重罪。若袈裟結著衣架，",
    "T24n1462_009:0735a11": "盪著兩頭偷蘭遮，解結將去波羅夷。若比丘",
    "T24n1462_009:0735a12": "以袈裟繫四角作承塵，比丘盜心解一角",
    "T24n1462_009:0735a13": "乃至三角，悉得偷蘭遮，若解四角波羅夷。",
    "T24n1462_009:0735a14": "若袈裟置架上，一頭在架上、一頭著地，一",
    "T24n1462_009:0735a15": "頭離架、未離地，偷蘭遮，一頭離地未離",
    "T24n1462_009:0735a16": "架，亦偷蘭遮，若離架離地，波羅夷。「若比丘",
    "T24n1462_009:0735a17": "以衣囊及諸雜物懸置鉤上，若比丘盜心，捧",
    "T24n1462_009:0735a18": "囊未離鉤偷蘭遮，出鉤外得波羅夷罪。若",
    "T24n1462_009:0735a19": "比丘以衣囊置橛上，比丘盜心取離橛，未",
    "T24n1462_009:0735a20": "離壁偷蘭遮，離壁未離橛亦偷蘭遮，若離",
    "T24n1462_009:0735a21": "橛離壁波羅夷。又以衣囊及諸雜物置橛",
    "T24n1462_009:0735a22": "上，比丘盜心欲舉取，脫落肩上，若心悔還",
    "T24n1462_009:0735a23": "安橛上，偷蘭遮，若重起盜心將去，波羅夷。",
    "T24n1462_009:0735a24": "若從橛舉物，重不能勝，落地偷蘭遮，若就",
    "T24n1462_009:0735a25": "地取將去波羅夷。」問曰：「以何為橛？」答曰：「長",
    "T24n1462_009:0735a26": "一肘鑽頭釘著壁，曲橛、象牙橛，一切諸橛",
    "T24n1462_009:0735a27": "亦復如是。若衣物在樹上，比丘以盜心取，",
    "T24n1462_009:0735a28": "輕重如橛上廣說。若衣在果樹上，比丘盜心",
    "T24n1462_009:0735a29": "搖樹取衣衣未落，比丘見果起盜心，若搖",
    "T24n1462_009:0735b01": "果落，直一分波羅夷，若衣果並不落，偷蘭",
    "T24n1462_009:0735b02": "遮。」懸物品竟。",
    "T24n1462_009:0735b03": "「水處者，安置水中，畏官為初。藏置水中",
    "T24n1462_009:0735b04": "物，於水中不敗，銅器為初。水處者，池為",
    "T24n1462_009:0735b05": "初。若物置不流水中，物亦停住，若比丘以",
    "T24n1462_009:0735b06": "盜心水中覓物，於淺處覓，去時步步得突",
    "T24n1462_009:0735b07": "吉羅，若深處隨作方便，得突吉羅。入水者，",
    "T24n1462_009:0735b08": "沒頭為初。若未至物處，或見毒蛇大魚",
    "T24n1462_009:0735b09": "及鰐種種惡獸，見已怖走失無罪。」法師曰：",
    "T24n1462_009:0735b10": "「捉物為初，如前說無異，汝自當知。處者，",
    "T24n1462_009:0735b11": "捉物六處，四邊及上下，是為六處。若池中",
    "T24n1462_009:0735b12": "者，蓮華為初。若比丘以盜心取華，隨直多",
    "T24n1462_009:0735b13": "少結罪，若折華時藕糸未斷，亦波羅夷。",
    "T24n1462_009:0735b14": "若盜心取藕掘地，罪輕重如前說。若水上",
    "T24n1462_009:0735b15": "置種種雜物，比丘以盜心要期牽物，至某",
    "T24n1462_009:0735b16": "處某處當取，牽未離處偷蘭遮，若舉離水",
    "T24n1462_009:0735b17": "處一髮波羅夷。若華束在水中漬，若盜",
    "T24n1462_009:0735b18": "心解束，偷蘭遮，離束波羅夷。六處境界如",
    "T24n1462_009:0735b19": "前說。若盜心拔華，根未斷盡偷蘭遮，根斷",
    "T24n1462_009:0735b20": "盡波羅夷。若池乾無水，掘華四邊斷根偷",
    "T24n1462_009:0735b21": "蘭遮，離本處隨直多少結罪。若池中有",
    "T24n1462_009:0735b22": "魚，魚有主，一池水中是其處，若比丘以盜",
    "T24n1462_009:0735b23": "心鉤取，或網取或安魚笱，魚未入突吉羅，",
    "T24n1462_009:0735b24": "魚入者偷蘭遮，若舉魚離水波羅夷。若魚跳",
    "T24n1462_009:0735b25": "出網上岸偷蘭遮，從岸上取離處，隨直",
    "T24n1462_009:0735b26": "多少結罪，龜鼈亦如是。若比丘盜心欲取",
    "T24n1462_009:0735b27": "魚，池大捉不能得，掘作小池引魚令入，",
    "T24n1462_009:0735b28": "若魚入小池突吉羅，若從小池取魚捉不",
    "T24n1462_009:0735b29": "得，魚還入大池偷蘭遮，若魚未至小池，亦",
    "T24n1462_009:0735c01": "偷蘭遮。若從瀆中及小池中取離處，隨直",
    "T24n1462_009:0735c02": "多少結罪。若池水涸欲盡，魚併聚一處，他",
    "T24n1462_009:0735c03": "與藥魚死，比丘不知，作糞掃取不犯；若",
    "T24n1462_009:0735c04": "知有主、盜心取，隨直多少結罪；若魚主責",
    "T24n1462_009:0735c05": "直應還，不還犯罪；若魚主取魚竟無守護",
    "T24n1462_009:0735c06": "心，比丘以盜心取偷蘭遮。」法師曰：「此罪輕",
    "T24n1462_009:0735c07": "重如前說，汝自當知。」水品竟。",
    "T24n1462_009:0735c08": "「船者，凡用渡江乃至用繩，此中凡能載物，",
    "T24n1462_009:0735c09": "盡名為船。於船中有人無人及諸雜物，如",
    "T24n1462_009:0735c10": "前說，若比丘以盜心欲偷船覆，自念言：『我",
    "T24n1462_009:0735c11": "欲取船無伴，我今覓伴去。』捉搖如前說。解",
    "T24n1462_009:0735c12": "繩者，若解繩，繩未離處突吉羅，繩離處偷",
    "T24n1462_009:0735c13": "蘭遮波羅夷。」法師曰：「我今廣說。若繫船在",
    "T24n1462_009:0735c14": "急水，若斷繩，船未離處偷蘭遮，若船離處",
    "T24n1462_009:0735c15": "波羅夷。若不流水中，先離處後斷繩，繩斷波",
    "T24n1462_009:0735c16": "羅夷。若船在陸地，離處波羅夷。若以兩木",
    "T24n1462_009:0735c17": "支船，盜心去一木偷蘭遮，去兩木船落",
    "T24n1462_009:0735c18": "地波羅夷。若船在陸地，比丘以盜心，長索",
    "T24n1462_009:0735c19": "絞車牽離處偷蘭遮，離處解繩波羅夷。若",
    "T24n1462_009:0735c20": "船在水不繫，比丘以盜心上，意欲向東、",
    "T24n1462_009:0735c21": "風吹向西，偷蘭遮，若起盜心隨所至處取",
    "T24n1462_009:0735c22": "波羅夷。若悔心，為風所吹，更還本處，主索",
    "T24n1462_009:0735c23": "應還，若不還主波羅夷。」船品竟。",
    "T24n1462_009:0735c24": "「乘者，車為初。車貯雜物，有識無識如前",
    "T24n1462_009:0735c25": "說。若車貯穀，比丘以盜心用器椀取，器",
    "T24n1462_009:0735c26": "未離處偷蘭遮，器離處者波羅夷。若車重",
    "T24n1462_009:0735c27": "不能牽，覓牛欲牽，初覓牛突吉羅，得牛牽",
    "T24n1462_009:0735c28": "車，牛舉一脚偷蘭遮，牛舉四脚波羅夷。若",
    "T24n1462_009:0735c29": "意欲向南，牛向東西偷蘭遮，若復還本",
    "T24n1462_009:0736a01": "路波羅夷。若懸車在壁，盜心取犯；不犯，如",
    "T24n1462_009:0736a02": "懸鉢囊無異。」乘品竟。",
    "T24n1462_009:0736a03": "「戴物者，以頭戴之。」法師曰：「我欲釋此義。頭",
    "T24n1462_009:0736a04": "者，從咽喉後、髮際以上，是名為頭。若諸雜",
    "T24n1462_009:0736a05": "物在上，悉名頭戴。從咽喉髮際以下，名之",
    "T24n1462_009:0736a06": "為肩。若腋以下腹以上，是名荷捉突吉羅，",
    "T24n1462_009:0736a07": "餘如前受寄頭戴物說。餘肩腹境界亦如",
    "T24n1462_009:0736a08": "是，此次第句義，易可解耳。」戴物品竟。",
    "T24n1462_009:0736a09": "「園者，華園果園，生諸香草，比丘以盜心掘",
    "T24n1462_009:0736a10": "取，隨直多少結罪。若園中樹皮盜心剝取，",
    "T24n1462_009:0736a11": "隨直多少結罪，華果亦如是。若諍園林",
    "T24n1462_009:0736a12": "者，他園林比丘強諍奪，初欲諍時突吉羅，",
    "T24n1462_009:0736a13": "令園主狐疑偷蘭遮，若園主作捨心，比丘",
    "T24n1462_009:0736a14": "波羅夷。若園主未作捨心，比丘取園，作決",
    "T24n1462_009:0736a15": "定得想，波羅夷。若言官行貨諍園得勝，園",
    "T24n1462_009:0736a16": "主作失想，比丘波羅夷。若僧中判事，僧知故",
    "T24n1462_009:0736a17": "違理判者，判主得波羅夷。若僧中詳依理",
    "T24n1462_009:0736a18": "判，諍者不如偷蘭遮。」園品竟。",
    "T24n1462_009:0736a19": "「寺中者，於寺中置諸雜物，有四處舉物，如",
    "T24n1462_009:0736a20": "前所說。若房舍施與四方眾僧，或大或小，",
    "T24n1462_009:0736a21": "若比丘欲諍取此房，不成諍、無的主，故",
    "T24n1462_009:0736a22": "不犯重罪。若檀越施一眾乃至一人，若盜",
    "T24n1462_009:0736a23": "心取此房，主作失心，盜者作決定得想，犯",
    "T24n1462_009:0736a24": "不犯如前所說。」寺品略說竟。",
    "T24n1462_009:0736a25": "「田中者，有二種田。何謂為二？一者、富槃那",
    "T24n1462_009:0736a26": "田，二者、阿波蘭若田。」問：「何謂為富槃那田？」",
    "T24n1462_009:0736a27": "「有七種穀粳米為初。」「何謂為阿波蘭若田？」",
    "T24n1462_009:0736a28": "「豆為初，乃至甘蔗，若比丘盜心取穀，滿一",
    "T24n1462_009:0736a29": "分犯重罪。若穀未收，比丘以盜心，覓鎌",
    "T24n1462_009:0736b01": "覓擔覓籃，種種方便得突吉羅，若以手攬",
    "T24n1462_009:0736b02": "捉得偷蘭遮，若刈斷與餘生者相連著，未",
    "T24n1462_009:0736b03": "離本處得偷蘭遮，若解脫相離，隨直多少",
    "T24n1462_009:0736b04": "結罪。若盜心取稻作米，前運動方便突吉羅，",
    "T24n1462_009:0736b05": "若刈稻打稻舂，隨一一作得偷蘭遮，若",
    "T24n1462_009:0736b06": "成米內器離地波羅夷。若比丘與他諍",
    "T24n1462_009:0736b07": "田，如前所說，若比丘偷他田地，乃至一髮",
    "T24n1462_009:0736b08": "大，作決定盜心，得波羅夷。何以故？地深無",
    "T24n1462_009:0736b09": "賈故。若此比丘來問眾僧，今取此地，僧答",
    "T24n1462_009:0736b10": "同者，皆得重罪。若有二標，若比丘舉一標",
    "T24n1462_009:0736b11": "得偷蘭遮，舉二標波羅夷。若地有三標，若",
    "T24n1462_009:0736b12": "舉一標突吉羅，舉二標偷蘭遮，若舉三標",
    "T24n1462_009:0736b13": "得波羅夷。若地有多標，舉一標得突吉羅，",
    "T24n1462_009:0736b14": "乃至二標皆突吉羅，餘後二標，舉一偷蘭遮，",
    "T24n1462_009:0736b15": "舉二波羅夷。若盜心以繩彈取他地，初一",
    "T24n1462_009:0736b16": "繩置一頭偷蘭遮，置繩兩頭波羅夷。若書",
    "T24n1462_009:0736b17": "地作名字，初書一頭偷蘭遮，書地兩頭波羅",
    "T24n1462_009:0736b18": "夷。若盜心唱言：『齊是我地。』田主聞已生狐",
    "T24n1462_009:0736b19": "疑心：『恐失我田。』是比丘得偷蘭遮罪，若田",
    "T24n1462_009:0736b20": "主作決定失想，得波羅夷。說田品竟。",
    "T24n1462_009:0736b21": "「地者，宅地園地，有樹無樹、有籬無籬，如",
    "T24n1462_009:0736b22": "華園品說亦如田品說。略說地品竟。",
    "T24n1462_009:0736b23": "「聚落者，律中已廣說竟。阿蘭若者，是地有",
    "T24n1462_009:0736b24": "主。」法師曰：「亦有無主，云何有主無主？」答曰：",
    "T24n1462_009:0736b25": "「若草木在林中，無直不得取，是名有主。",
    "T24n1462_009:0736b26": "若草木在林，隨意斫伐無人呵問，是名無",
    "T24n1462_009:0736b27": "主。若比丘有主阿蘭若物，隨直多少結罪。",
    "T24n1462_009:0736b28": "有主阿蘭若處，擲去不堪用物，取者無罪。",
    "T24n1462_009:0736b29": "若有主阿蘭若，木柱及諸雜物，久久在中",
    "T24n1462_009:0736c01": "無人收拾，比丘借取用，後主來求相還，取者",
    "T24n1462_009:0736c02": "無罪。若比丘齎直，至有主阿蘭若林中，語",
    "T24n1462_009:0736c03": "守林人：『汝聽我且取材木，取竟便還汝直。』",
    "T24n1462_009:0736c04": "若守林人答言：『若爾隨意取。』比丘便使人入",
    "T24n1462_009:0736c05": "林隨意而取，取者無罪。若林主語守林人",
    "T24n1462_009:0736c06": "言：『有比丘取者，汝莫取直。』而守林人從索",
    "T24n1462_009:0736c07": "直，比丘應與。若守林人眠不覺，或餘處行",
    "T24n1462_009:0736c08": "不在，比丘便入林中取木，後守林人還見，",
    "T24n1462_009:0736c09": "從索直，比丘應與。若比丘入林取木竟，為",
    "T24n1462_009:0736c10": "賊虎所逐，恐怖未得還直，後應還直，若",
    "T24n1462_009:0736c11": "不還，隨物多少結罪。若比丘入林中，不",
    "T24n1462_009:0736c12": "問守林人，以盜心輒取他物，若過境界，",
    "T24n1462_009:0736c13": "隨直多少結罪。阿蘭若品竟。",
    "T24n1462_009:0736c14": "「水者盛置在器。及乏水時，是諸家中各各盛",
    "T24n1462_009:0736c15": "置大器，比丘以盜心，鑽器覓鑽及微少鑽",
    "T24n1462_009:0736c16": "著，得突吉羅，若鑽未徹得偷蘭遮，鑽徹",
    "T24n1462_009:0736c17": "得水，隨直多少結罪。若器小者，比丘傾器",
    "T24n1462_009:0736c18": "取，隨直多少結罪。若器口大，以小器內",
    "T24n1462_009:0736c19": "中取者，如前偷油品所說。若他池水，比丘",
    "T24n1462_009:0736c20": "以盜心掘地決取，若水流出過一分，比丘",
    "T24n1462_009:0736c21": "得波羅夷罪。若比丘以方便，盜心掘他池",
    "T24n1462_009:0736c22": "邊，垂徹而置，欲使他因此處破，及小兒",
    "T24n1462_009:0736c23": "破或牛踐破，若水因此處出，比丘得波羅",
    "T24n1462_009:0736c24": "夷。若池中有大樹，比丘為求水故，便斫樹",
    "T24n1462_009:0736c25": "墮池中，樹帶浪起池邊崩穴，水便流出，隨",
    "T24n1462_009:0736c26": "多少直結罪。若比丘有二池，一池有水",
    "T24n1462_009:0736c27": "一池無水，各在他池兩邊，他池多水，比丘",
    "T24n1462_009:0736c28": "以盜心便掘穴已，有水池邊通注他池，令",
    "T24n1462_009:0736c29": "水流溢，灌入己無水池，若損他池水，隨直",
    "T24n1462_009:0737a01": "多少結罪。若比丘田近他無水池，以方便",
    "T24n1462_009:0737a02": "心掘池通田，天雨水從池入田，池主來索",
    "T24n1462_009:0737a03": "水直，比丘應還，若不還隨直多少結罪。若",
    "T24n1462_009:0737a04": "眾家共有一池，分水注田，比丘以盜心，斷",
    "T24n1462_009:0737a05": "取他水令注己田，若禾未死偷蘭遮，若禾",
    "T24n1462_009:0737a06": "死，隨直多少結罪。水品竟。",
    "T24n1462_009:0737a07": "「楊枝者，如前園中所說。」法師曰：「若眾僧雇",
    "T24n1462_009:0737a08": "人取楊枝，未還眾僧，楊枝猶在某處，猶",
    "T24n1462_009:0737a09": "是雇者物，比丘以盜心前選擇取，隨直多",
    "T24n1462_009:0737a10": "少結罪。若眾僧雇人典賞物，比丘先不",
    "T24n1462_009:0737a11": "白眾僧，以盜心取，隨物多少結罪。若眾僧",
    "T24n1462_009:0737a12": "差沙彌，次第十五日為眾僧取楊枝，沙彌",
    "T24n1462_009:0737a13": "擇好者與師，僧未及得分，比丘以盜心",
    "T24n1462_009:0737a14": "擇取，隨多少結罪。若楊枝已在僧常用處，",
    "T24n1462_009:0737a15": "取者無罪。取楊枝法，汝等應知。」問曰：「云何",
    "T24n1462_009:0737a16": "可知？」答曰：「若眾僧日取三楊枝，亦隨僧取",
    "T24n1462_009:0737a17": "三楊枝，若入禪室及聽講，并取五六楊枝，",
    "T24n1462_009:0737a18": "若盡已更取亦得。何以不併多取，而取五",
    "T24n1462_009:0737a19": "六？為人譏嫌故。楊枝品竟。",
    "T24n1462_009:0737a20": "「樹者，若閻浮菴羅樹及胡椒藤，若以盜心，以",
    "T24n1462_009:0737a21": "刀斫樹及藤，樹斷皮猶相連偷蘭遮，斷者波",
    "T24n1462_009:0737a22": "羅夷，藤斷而猶在樹波羅夷。若以盜心斫",
    "T24n1462_009:0737a23": "樹過半而置，若樹因此而折者，應計多",
    "T24n1462_009:0737a24": "少還直，不還犯罪。若以毒骨刺樹殺，亦",
    "T24n1462_009:0737a25": "如是。樹品竟。",
    "T24n1462_009:0737a26": "「展轉偷者，若偷人取物，比丘以偷心奪取，",
    "T24n1462_009:0737a27": "物離偷人身分，若此人健，又於比丘奪得",
    "T24n1462_009:0737a28": "物還者，比丘雖不得物，亦得波羅夷罪。何",
    "T24n1462_009:0737a29": "以故？以決定得偷心、離本處故。若此物主",
    "T24n1462_009:0737b01": "不置，比丘強牽取，未離手得偷蘭遮，離手",
    "T24n1462_009:0737b02": "犯重。若以盜心脫人手釧鐶，出手者波羅",
    "T24n1462_009:0737b03": "夷，猶在手者偷蘭遮，脚亦如是。若盜剝取",
    "T24n1462_009:0737b04": "他衣，初捉衣突吉羅，牽衣動偷蘭遮，離身",
    "T24n1462_009:0737b05": "波羅夷。若牽衣斷，隨直多少結罪。若盜心",
    "T24n1462_009:0737b06": "偷人及身上衣，若將去，初舉一脚偷蘭遮，",
    "T24n1462_009:0737b07": "舉二脚波羅夷。若盜心又偷身及衣，人走",
    "T24n1462_009:0737b08": "突吉羅，人擲衣置地，比丘手捉亦突吉羅，",
    "T24n1462_009:0737b09": "若動衣偷蘭遮，離本處波羅夷。若盜心偷",
    "T24n1462_009:0737b10": "身及衣，人走逐不及，比丘言：『汝脫衣擲地",
    "T24n1462_009:0737b11": "置汝身。』若人以手初解衣突吉羅，衣解偷",
    "T24n1462_009:0737b12": "蘭遮，衣離身分波羅夷。若比丘盜心偷人",
    "T24n1462_009:0737b13": "及衣，人走解衣置地，比丘猶逐人不置，不",
    "T24n1462_009:0737b14": "及而反還，取衣離地波羅夷。若盜心偷",
    "T24n1462_009:0737b15": "人，人走荒怖脫衣擲去，比丘逐猶不置，不",
    "T24n1462_009:0737b16": "得人而還，見衣在地，比丘言：『此人擲去",
    "T24n1462_009:0737b17": "衣，我當拾取不犯。』偷人不得突吉羅，若",
    "T24n1462_009:0737b18": "人迴頭遙語比丘：『莫取我衣。』比丘若取衣",
    "T24n1462_009:0737b19": "離地波羅夷。若人以捨心擲衣走，比丘逐",
    "T24n1462_009:0737b20": "人既不得而還，見衣在地言：『此衣我力所",
    "T24n1462_009:0737b21": "得。』即便拾取突吉羅。又有一師解言，不得",
    "T24n1462_009:0737b22": "突吉羅。何以故？衣主以捨心故。展轉偷品",
    "T24n1462_009:0737b23": "竟。",
    "T24n1462_009:0737b24": "「受寄者，若人寄物在比丘處，物主來求，比",
    "T24n1462_009:0737b25": "丘言：『我不受汝寄。』妄語應得波夜提，為",
    "T24n1462_009:0737b26": "是偷方便故，得突吉羅。若比丘念言：『此人",
    "T24n1462_009:0737b27": "寄我物無人知，我今為還為不還？』得偷蘭",
    "T24n1462_009:0737b28": "遮，若比丘決定心得，物主作失心，得波羅",
    "T24n1462_009:0737b29": "夷。若比丘言：『我惱之，彼若強諍者我還衣，",
    "T24n1462_009:0737c01": "不諍者我當取。』物主以失心與比丘，取此",
    "T24n1462_009:0737c02": "衣者波羅夷。若受人寄物，物主來求，口還",
    "T24n1462_009:0737c03": "而心決定不還，物主作狐疑心，比丘得波羅",
    "T24n1462_009:0737c04": "夷。若受寄，以盜心移物置別處突吉羅，若",
    "T24n1462_009:0737c05": "以物易食盡，物主來問猶突吉羅，若物主還",
    "T24n1462_009:0737c06": "問，不還物者波羅夷罪，若借用者無罪。「若",
    "T24n1462_009:0737c07": "見他鉢精好，合眾鉢并與上座處，若以",
    "T24n1462_009:0737c08": "盜心取已，麁鉢與上座處，欲易取他好鉢，",
    "T24n1462_009:0737c09": "以方便誘彼比丘，令過夜失眠，竊起至上",
    "T24n1462_009:0737c10": "座處言：『我欲遠行。』取他鉢相言：『我鉢鉢囊",
    "T24n1462_009:0737c11": "如是相如是形。』上座與鉢，鉢離本處，彼比",
    "T24n1462_009:0737c12": "丘得波羅夷。若上座已取鉢竟，欲付盜比",
    "T24n1462_009:0737c13": "丘，上座言：『汝是誰，非時取鉢？』盜比丘聞上",
    "T24n1462_009:0737c14": "座語，驚怖而走，亦得波羅夷。上座以好心",
    "T24n1462_009:0737c15": "取鉢無罪，若上座生心言：『此比丘已走，我",
    "T24n1462_009:0737c16": "盜取。』此亦得波羅夷。若上座夜闇，自誤取",
    "T24n1462_009:0737c17": "己鉢與盜比丘，盜比丘得突吉羅，若上座誤",
    "T24n1462_009:0737c18": "取盜比丘鉢，還與盜比丘，盜比丘得突吉羅，",
    "T24n1462_009:0737c19": "上座無罪。復一比丘盜心禮上座言：『我是",
    "T24n1462_009:0737c20": "病比丘，與我鉢來。』上座言：『此房無病比丘，",
    "T24n1462_009:0737c21": "汝當是偷。』上座又先與同房比丘共諍，上",
    "T24n1462_009:0737c22": "座盜心，取共諍比丘鉢與賊比丘，上座及",
    "T24n1462_009:0737c23": "盜比丘，俱得波羅夷。若上座以盜心取諍",
    "T24n1462_009:0737c24": "比丘鉢，不得諍比丘鉢，還得賊比丘鉢，與",
    "T24n1462_009:0737c25": "賊比丘，上座得波羅夷。若上座以盜心，取",
    "T24n1462_009:0737c26": "共諍比丘鉢，不得諍比丘鉢，上座自還得",
    "T24n1462_009:0737c27": "己鉢與賊比丘，上座及偷比丘，俱得突吉",
    "T24n1462_009:0737c28": "羅。「若上座將物與年少捉言：『我將汝至",
    "T24n1462_009:0737c29": "某處。』年少比丘懷盜心，捉物逐上座至所",
    "T24n1462_009:0738a01": "在，年少比丘默捨，上座將物走，先一步得",
    "T24n1462_009:0738a02": "偷蘭遮，二步得波羅夷。若上座將年少比",
    "T24n1462_009:0738a03": "丘，捉物入聚落乞食，年少比丘懷盜心言：",
    "T24n1462_009:0738a04": "『捉物逐上座入聚落。』念言：『我至聚落當",
    "T24n1462_009:0738a05": "去。』未至聚落，步步突吉羅，一脚界外一脚",
    "T24n1462_009:0738a06": "界內偷蘭遮，兩脚入界波羅夷。若從聚落",
    "T24n1462_009:0738a07": "中起盜心出，犯亦如是。「若上座使年少比",
    "T24n1462_009:0738a08": "丘：『汝將此衣往彼聚落浣染。』年少比丘起",
    "T24n1462_009:0738a09": "盜心將物去，步步迴轉物皆突吉羅，若過",
    "T24n1462_009:0738a10": "所期處波羅夷。若至聚落，以衣易食或賣，",
    "T24n1462_009:0738a11": "未犯重。若還，衣主問：『衣在何處？』比丘答：『已",
    "T24n1462_009:0738a12": "易食盡。』主責衣直應還，若不還波羅夷。若",
    "T24n1462_009:0738a13": "比丘以盜心強為上座浣衣，若上座授衣",
    "T24n1462_009:0738a14": "與盜比丘，衣離上座手，盜比丘得波羅夷。",
    "T24n1462_009:0738a15": "若盜比丘生心念言：『將此物至聚落，我當",
    "T24n1462_009:0738a16": "取。』犯亦如是。若上座衣不淨，以衣現相欲",
    "T24n1462_009:0738a17": "使人浣，年少比丘以盜心問，上座言：『此衣",
    "T24n1462_009:0738a18": "欲浣。』年少問言：『何處浣？』上座言：『隨長老所",
    "T24n1462_009:0738a19": "至處浣。』若年少隨所至處突吉羅，若用物",
    "T24n1462_009:0738a20": "者偷蘭遮，若上座求衣不還者波羅夷。「若上",
    "T24n1462_009:0738a21": "座以[疊*毛]寄檀越，年少比丘以盜心，詐往上",
    "T24n1462_009:0738a22": "座檀越家誑言：『上座教我來取[疊*毛]。』若寄夫",
    "T24n1462_009:0738a23": "夫與、寄夫婦與、寄婦夫與，隨[疊*毛]入比丘",
    "T24n1462_009:0738a24": "手，一一波羅夷。若檀越語上座言：『我欲請",
    "T24n1462_009:0738a25": "上座食并施白[疊*毛]一張。』年少比丘知，往至",
    "T24n1462_009:0738a26": "檀越家語檀越：『上座教我來，且前請[疊*毛]，食",
    "T24n1462_009:0738a27": "至日當受。』檀越即以[疊*毛]與之，上座後知，從",
    "T24n1462_009:0738a28": "年少索[疊*毛]，若不還[疊*毛]波羅夷。若檀越請",
    "T24n1462_009:0738a29": "二比丘夏坐，夏坐竟施白[疊*毛]二張，一麁一",
    "T24n1462_009:0738b01": "細不現前與，後上座遣年少比丘就檀越",
    "T24n1462_009:0738b02": "請[疊*毛]，檀越以[疊*毛]付年少比丘言：『細者與上",
    "T24n1462_009:0738b03": "座，麁者與年少。』年少將[疊*毛]還置一處，上座",
    "T24n1462_009:0738b04": "問言：『何者與我？』年少以盜心答言：『上座麁",
    "T24n1462_009:0738b05": "者是。』若上座取麁[疊*毛]，年少比丘得偷蘭遮，年",
    "T24n1462_009:0738b06": "少取細[疊*毛]離本處波羅夷。若年少比丘以",
    "T24n1462_009:0738b07": "盜心書[疊*毛]作字，細者自作己名，後上座依",
    "T24n1462_009:0738b08": "名取[疊*毛]，年少比丘得偷蘭遮，年少取[疊*毛]得",
    "T24n1462_009:0738b09": "波羅夷。「若客比丘入寺，見舊比丘作袈裟，",
    "T24n1462_009:0738b10": "客比丘心念：『此舊比丘故，當為我看此鉢。』",
    "T24n1462_009:0738b11": "默置而去。後遂失此鉢，客比丘不得責鉢。",
    "T24n1462_009:0738b12": "何以故？不付囑故。若付囑，舊比丘不解客",
    "T24n1462_009:0738b13": "比丘語，客比丘謂舊比丘已受付囑，後遂",
    "T24n1462_009:0738b14": "失此鉢，客比丘亦不得責。何以故？由不",
    "T24n1462_009:0738b15": "了語故。若付囑鉢，舊比丘答言：『善哉！』若後",
    "T24n1462_009:0738b16": "失鉢，應責償。何以故？為付囑故。若知典鉢",
    "T24n1462_009:0738b17": "庫比丘，若出入諸比丘鉢，忘不閉戶，失諸",
    "T24n1462_009:0738b18": "比丘鉢應償，若人穿壁偷不償。若諸比丘",
    "T24n1462_009:0738b19": "語典鉢比丘：『長老！晨朝出鉢置外，我等遣",
    "T24n1462_009:0738b20": "人守護。』守護人眠睡失鉢，典鉢比丘不須",
    "T24n1462_009:0738b21": "償。若典鉢比丘諸比丘付鉢，懶開庫而以",
    "T24n1462_009:0738b22": "鉢置己私房，若失鉢責償，若典鉢庫比丘",
    "T24n1462_009:0738b23": "開鉢庫戶，未得閉忽得卒病，不展轉付",
    "T24n1462_009:0738b24": "囑，失鉢不償。若典庫比丘閉庫而眠，有賊",
    "T24n1462_009:0738b25": "來喚開戶，比丘不開，賊云：『我得戶開我殺",
    "T24n1462_009:0738b26": "汝。』比丘亦不開，賊而以斧斫戶，比丘念言：",
    "T24n1462_009:0738b27": "『我若不開，復死復失鉢。』於是開戶，賊悉將",
    "T24n1462_009:0738b28": "鉢去，比丘不得責。若知鉢庫比丘，以鑰",
    "T24n1462_009:0738b29": "匙與客比丘，客比丘遂開庫，偷將鉢去，知",
    "T24n1462_009:0738c01": "庫比丘應償鉢。若上座向知鉢庫比丘言：",
    "T24n1462_009:0738c02": "『我欲寄鉢，庫主共長老看鉢。』若開戶不",
    "T24n1462_009:0738c03": "開失鉢，二人共償。若上座將人入庫，知",
    "T24n1462_009:0738c04": "鉢庫比丘言：『莫將人入。』上座言：『無所苦。』",
    "T24n1462_009:0738c05": "失鉢，上座自償。若知僧庫藏比丘，眾僧作",
    "T24n1462_009:0738c06": "大會出內雜物，一人不瞻若有所失，知",
    "T24n1462_009:0738c07": "庫比丘不償。若外利養入，知庫比丘得受",
    "T24n1462_009:0738c08": "兩分。「若頭陀比丘雖住寺中，不住僧房，不",
    "T24n1462_009:0738c09": "食眾檀越，自為起房，眾僧不得差作維",
    "T24n1462_009:0738c10": "那及知事使。若比丘若於讀誦教化說法，能",
    "T24n1462_009:0738c11": "得利養利眾僧，眾僧不得差知僧事，有",
    "T24n1462_009:0738c12": "房舍衣鉢，應先以好者與之，飲食果木得",
    "T24n1462_009:0738c13": "加分與。若比丘受用僧房舍衣鉢，若慢藏",
    "T24n1462_009:0738c14": "失僧物，悉應償，得差看佛供養具不得",
    "T24n1462_009:0738c15": "辭，有所失悉償。「失官稅者，應輸稅者",
    "T24n1462_009:0738c16": "不輸，以偷過官稅，若初捉突吉羅，隱藏偷",
    "T24n1462_009:0738c17": "蘭遮，不輸過官稅處波羅夷。若盜心擲落",
    "T24n1462_009:0738c18": "稅外波羅夷，落稅內偷蘭遮，若擲稅外物",
    "T24n1462_009:0738c19": "還展轉入稅內波羅夷。又法師說偷蘭遮。",
    "T24n1462_009:0738c20": "若有大木作橋，一頭稅界內，一頭稅界外，",
    "T24n1462_009:0738c21": "若以盜心將物從木上過，未度木偷蘭",
    "T24n1462_009:0738c22": "遮，過木波羅夷。若二人共稅，一人稅界外，",
    "T24n1462_009:0738c23": "一人在稅界內偷蘭遮，二人悉出稅界外",
    "T24n1462_009:0738c24": "波羅夷。若將牛馬負物過官稅處，比丘",
    "T24n1462_009:0738c25": "語受稅人：『隨汝稅取估直。』受稅人忘，牛遂",
    "T24n1462_009:0738c26": "自出稅界外，比丘不犯。何以故？已語受稅",
    "T24n1462_009:0738c27": "人故。若比丘將至官稅處，一人欲稅、一人",
    "T24n1462_009:0738c28": "言置，比丘不輸度，不犯。若比丘物至官稅",
    "T24n1462_009:0738c29": "處欲輸稅，受稅人言：『小小不須稅。』比丘將",
    "T24n1462_009:0739a01": "物度，無罪。若比丘將物至受稅人處，受稅",
    "T24n1462_009:0739a02": "人正蒱博戲，比丘三喚不應，比丘委去，無",
    "T24n1462_009:0739a03": "罪。若比丘將物至官稅處，卒有水火賊",
    "T24n1462_009:0739a04": "難，各驚走四出不受稅，比丘委去，不犯。稅",
    "T24n1462_009:0739a05": "界者，亦擲石所及處，若比丘將物不至",
    "T24n1462_009:0739a06": "稅界，過者不犯。」法師曰：「我欲現偷人無",
    "T24n1462_009:0739a07": "罪。云何無罪？」答曰：「無主人故無罪。若人兒",
    "T24n1462_009:0739a08": "落度，父母以水灌頂遣去，或父母死亡，比",
    "T24n1462_009:0739a09": "丘取如是人無罪。若負他人責，比丘將",
    "T24n1462_009:0739a10": "去無罪。家生、或買得、或破得。云何家生？家",
    "T24n1462_009:0739a11": "中奴婢生。云何買得？以物買得。云何破得？",
    "T24n1462_009:0739a12": "興軍破得。律本中說，若偷如是人得罪，初",
    "T24n1462_009:0739a13": "從捉突吉羅，若抱舉一脚離地偷蘭遮，若",
    "T24n1462_009:0739a14": "兩脚離地波羅夷。若恐怖驅去，初方便小罪，",
    "T24n1462_009:0739a15": "若舉一脚偷蘭遮，舉兩脚波羅夷。若他人",
    "T24n1462_009:0739a16": "奴，比丘語言：『汝在此辛苦，何不叛去？若至",
    "T24n1462_009:0739a17": "他處可得適意。』若奴聞比丘語已，初發心",
    "T24n1462_009:0739a18": "欲去突吉羅，若初舉一脚偷蘭遮，舉兩脚",
    "T24n1462_009:0739a19": "波羅夷。若奴叛，有眾多比丘語其道，催令",
    "T24n1462_009:0739a20": "駛去，隨語比丘得重罪。若奴使走，比丘語",
    "T24n1462_009:0739a21": "言：『汝如是走，可脫。』比丘無罪。若奴安徐去，",
    "T24n1462_009:0739a22": "比丘語言：『汝如是寬行，郎主當捉得汝。』奴",
    "T24n1462_009:0739a23": "聞比丘語，即便駃去，比丘犯重罪。若奴叛",
    "T24n1462_009:0739a24": "走已至他國，比丘語言：『汝可更餘處去，汝",
    "T24n1462_009:0739a25": "主求逐汝。』奴聞比丘語即叛去，比丘犯重",
    "T24n1462_009:0739a26": "罪。若比丘語言：『汝此處辛苦某處極樂。』奴聞",
    "T24n1462_009:0739a27": "比丘語即便叛去，比丘不教去無罪。有比",
    "T24n1462_009:0739a28": "丘作是言：『某方極樂，道路處處豐饒飲食，誰",
    "T24n1462_009:0739a29": "能逐去者。』奴聞此語便自隨比丘去，比丘",
    "T24n1462_009:0739b01": "即驅使此人，比丘無罪；若至半路虎狼賊",
    "T24n1462_009:0739b02": "難，比丘喚走無罪。偷人品竟。",
    "T24n1462_009:0739b03": "「無足者，蛇虺；有主，世人已蛇為技，若有",
    "T24n1462_009:0739b04": "觀看，或與一錢乃至半錢，此人置蛇睡眠，",
    "T24n1462_009:0739b05": "比丘盜心將去，隨直多少結罪。蛇在函中，",
    "T24n1462_009:0739b06": "比丘盜心，以蝦蟇餌之，或手牽出離函，",
    "T24n1462_009:0739b07": "隨直多少結罪。無足品竟。",
    "T24n1462_009:0739b08": "「二足者，鬼人為初，唯鬼不可偷。三種鳥，",
    "T24n1462_009:0739b09": "一者毛翅，二者皮翅，三者骨翅。毛翅者，孔雀、",
    "T24n1462_009:0739b10": "雞為初。皮翅者，蝙蝠為初。骨翅者，蜂為",
    "T24n1462_009:0739b11": "初。比丘盜心，隨直少多結罪，如前說無",
    "T24n1462_009:0739b12": "異。四足者，一切畜生，象為初。若盜心，大力",
    "T24n1462_009:0739b13": "能抱象離地波羅夷。若象在厩，或繫腹或",
    "T24n1462_009:0739b14": "繫頸或繫四足，若解縛離本處，若不繫驅",
    "T24n1462_009:0739b15": "出屋外，若在外驅出門，若在聚落驅出聚",
    "T24n1462_009:0739b16": "落界，若在阿蘭若處，驅行離四足處，若眠",
    "T24n1462_009:0739b17": "驅起，隨一一離處波羅夷。牛馬驢駱駝、一切",
    "T24n1462_009:0739b18": "四足，亦如是。若半在欄，以欄為界，解縛驅",
    "T24n1462_009:0739b19": "出如前所說。若以草誘去，隨離處犯罪。若",
    "T24n1462_009:0739b20": "喚牛名，解語隨出，犯罪亦如前。若牛眠地",
    "T24n1462_009:0739b21": "殺，牛主責，應還直，若不還犯重罪。四足",
    "T24n1462_009:0739b22": "品竟。",
    "T24n1462_009:0739b23": "「多足眾生者，百足蜈蚣蚰蜒，若一舉脚九",
    "T24n1462_009:0739b24": "十九，偷蘭遮，若舉最後一脚，隨直多少結",
    "T24n1462_009:0739b25": "罪。多足品竟。",
    "T24n1462_009:0739b26": "「若為賊往他人家看物處所、籬壁穿破處，",
    "T24n1462_009:0739b27": "還來語賊，賊聞比丘說，依事往取，隨物離",
    "T24n1462_009:0739b28": "處，若眾多比丘遣一比丘往，一切犯罪。若",
    "T24n1462_009:0739b29": "教一比丘看物處所，有比丘言：『不須遣",
    "T24n1462_009:0739c01": "其去，我自往看。』此比丘犯罪，教者被教者無",
    "T24n1462_009:0739c02": "罪。眾多比丘強將一比丘共偷得物，便驅",
    "T24n1462_009:0739c03": "此比丘守視，諸伴便覓物去，此守物比丘",
    "T24n1462_009:0739c04": "起盜心，物中好者便偷將舉，隨直多少結",
    "T24n1462_009:0739c05": "罪。眾多比丘者，眾多比丘作是言：『我等共",
    "T24n1462_009:0739c06": "往某鄉某處相與共偷。』諸伴悉同而去，一人",
    "T24n1462_009:0739c07": "入取物，物離本處，悉得波羅夷。於問難中",
    "T24n1462_009:0739c08": "四人共偷，三人得罪、一人得脫，我今問汝，",
    "T24n1462_009:0739c09": "汝當善思。」答曰：「有四比丘，一是師、三是弟",
    "T24n1462_009:0739c10": "子，欲偷六摩娑迦，師語弟子言：『汝人各偷",
    "T24n1462_009:0739c11": "一摩娑迦，我偷三。』第一弟子言：『和尚偷三",
    "T24n1462_009:0739c12": "我偷一，汝二人各偷一。』餘二人展轉相教",
    "T24n1462_009:0739c13": "亦如是，師自偷三錢，偷蘭遮，教三弟子偷",
    "T24n1462_009:0739c14": "亦偷蘭遮。何以故？自偷異、教人偷異，是故",
    "T24n1462_009:0739c15": "二偷蘭。三人云何得重罪？為教他偷五摩",
    "T24n1462_009:0739c16": "娑迦故，是故得重罪。汝當善思者，於盜",
    "T24n1462_009:0739c17": "戒中，義理分別當善思。云何善思？一種物",
    "T24n1462_009:0739c18": "置一處，復一種多處、多種置多處，此事汝",
    "T24n1462_009:0739c19": "當善識。云何一種物置一處？有一人以五",
    "T24n1462_009:0739c20": "摩娑迦置店肆中，眾多比丘見，遣一比丘",
    "T24n1462_009:0739c21": "往取，離本處，眾多比丘悉得波羅夷。有一",
    "T24n1462_009:0739c22": "人五店，店安一摩娑迦，眾多比丘遣一比",
    "T24n1462_009:0739c23": "丘往五處取，最後處得波羅夷。種種物置",
    "T24n1462_009:0739c24": "一處，諸雜物置一處，或直五摩娑迦，或直",
    "T24n1462_009:0739c25": "過五摩娑迦置一處，眾多比丘遣一比丘",
    "T24n1462_009:0739c26": "取，此比丘舉物離地，眾多比丘得重罪。種",
    "T24n1462_009:0739c27": "種物置多處，有五人各有一店，眾多比丘",
    "T24n1462_009:0739c28": "遣一比丘取，最後離本處，眾多比丘犯重",
    "T24n1462_009:0739c29": "罪。教品竟。",
    "T24n1462_009:0740a01": "「相要者，某時共去，或中前中後或夜，或今日",
    "T24n1462_009:0740a02": "或明日，或今年或明年，相要不絕、時剋不",
    "T24n1462_009:0740a03": "違，犯不犯如前所說。若不從教，教中前",
    "T24n1462_009:0740a04": "取而中後取，教初夜取而後夜取，教白月",
    "T24n1462_009:0740a05": "取而黑月取，教此年取而後年取，教者犯",
    "T24n1462_009:0740a06": "小罪，取者犯波羅夷。若時剋相應，俱得罪。",
    "T24n1462_009:0740a07": "相要品竟。",
    "T24n1462_009:0740a08": "善見律毘婆沙卷第九"
}