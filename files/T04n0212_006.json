{
    "T04n0212_006:0638b06": "出曜經卷第六",
    "T04n0212_006:0638b08": "姚秦涼州沙門竺佛念譯",
    "T04n0212_006:0638b09": "◎無放逸品第四下",
    "T04n0212_006:0638b10": " 正念常興起，  行淨惡易滅，",
    "T04n0212_006:0638b11": " 自制以法壽，  不犯善名增。",
    "T04n0212_006:0638b12": "[0638b12] 正念常興起者，或有行人興起想念，所欲為",
    "T04n0212_006:0638b13": "事則不成辦。尊者童子辯說曰：「意念施設事，",
    "T04n0212_006:0638b14": "心悔則不辦，識猛專一念，何願而不得？」彼",
    "T04n0212_006:0638b15": "修行人亦復如是，心但念善身不行者不至",
    "T04n0212_006:0638b16": "彼岸，是故說曰，正念常興起也。行淨惡易滅",
    "T04n0212_006:0638b17": "者，身行清淨口行清淨意行清淨。何者不淨",
    "T04n0212_006:0638b18": "者？四顛倒是，無常謂有常是一顛倒，苦謂曰",
    "T04n0212_006:0638b19": "樂是二倒，不淨謂淨是三倒，無我謂我是四",
    "T04n0212_006:0638b20": "倒，與此四倒不相應者是謂為淨，是故說曰，",
    "T04n0212_006:0638b21": "行淨惡易滅。諸結使盡身體清涼而無熱惱，",
    "T04n0212_006:0638b22": "亦名為惡滅。自制以法壽者，所以言制者，制",
    "T04n0212_006:0638b23": "身口意，以法養壽非為非法，以法求壽非為",
    "T04n0212_006:0638b24": "非法，是故說曰，自制以法壽也。不犯善名增",
    "T04n0212_006:0638b25": "者，名稱聞於八表，德量徹于十方，其有聞者",
    "T04n0212_006:0638b26": "莫不篤信承受其教者，是故說曰，不犯善名",
    "T04n0212_006:0638b27": "增也。",
    "T04n0212_006:0638b28": " 專意莫放逸，  習意能仁戒，",
    "T04n0212_006:0638b29": " 終無愁憂苦，  亂念得休息。",
    "T04n0212_006:0638c01": "[0638c01] 專意莫放逸者，夫欲習行意極熾盛者，於禁",
    "T04n0212_006:0638c02": "法中復有缺漏。昔佛世尊弟子二十億耳比",
    "T04n0212_006:0638c03": "丘自說教誡曰：「諸佛世尊弟子之中，勇猛精",
    "T04n0212_006:0638c04": "進者吾為上首，然我於無漏法中心未解脫。",
    "T04n0212_006:0638c05": "若我先祖父母，財業居產不可稱計，我今學",
    "T04n0212_006:0638c06": "道而不剋獲，宜還歸家捨三法衣，修於俗法",
    "T04n0212_006:0638c07": "五樂自娛廣施貧乏，修戒精進何為自苦不",
    "T04n0212_006:0638c08": "果我願。」爾時世尊以天耳徹聽清淨無有瑕",
    "T04n0212_006:0638c09": "穢，聞彼二十億耳比丘欲得還家修白衣行，",
    "T04n0212_006:0638c10": "即從祇洹沒至億耳比丘所，問比丘曰：「云何",
    "T04n0212_006:0638c11": "二十億耳！汝發此念又自陳說：『諸佛世尊弟",
    "T04n0212_006:0638c12": "子之中，勇猛精進吾為上首，然我於無漏法",
    "T04n0212_006:0638c13": "中心未解脫。然我先祖父母，財業居產不可",
    "T04n0212_006:0638c14": "稱計，我今學道而不剋獲，宜還歸家捨三法",
    "T04n0212_006:0638c15": "服，修於俗法五樂自娛廣施貧乏，修戒精進",
    "T04n0212_006:0638c16": "何為自苦乃至於斯？』汝審有是語乎？」對曰：「如",
    "T04n0212_006:0638c17": "是世尊！」佛告二十億耳比丘曰：「我今問汝內",
    "T04n0212_006:0638c18": "法之義，一一報吾。云何二十億耳！汝本在家",
    "T04n0212_006:0638c19": "時善調琴，琴與歌和、歌與琴和，聲響一類乃",
    "T04n0212_006:0638c20": "成其曲不乎？」對曰：「爾也。世尊！」「云何二十億耳！",
    "T04n0212_006:0638c21": "若琴絃急緩者，為成曲不乎？」對曰：「不也。世尊！」",
    "T04n0212_006:0638c22": "「云何二十億耳！若琴絃不急不緩，為成曲不",
    "T04n0212_006:0638c23": "乎？」對曰：「如是。世尊！」世尊告曰：「修行比丘勇猛",
    "T04n0212_006:0638c24": "精進便生慢怠，若懈怠不精懃者復生懶惰，",
    "T04n0212_006:0638c25": "是故汝今亦莫極精懃亦莫懈怠，處中行道",
    "T04n0212_006:0638c26": "乃成其果，有漏心便得解脫。」爾時世尊說此",
    "T04n0212_006:0638c27": "語已，便從座起而去。爾時尊者二十億在閑",
    "T04n0212_006:0638c28": "靜處專念思惟自感懇惻，所以族姓子剃除",
    "T04n0212_006:0638c29": "鬚髮著三法衣，出家學道修無上法，盡有漏",
    "T04n0212_006:0639a01": "成無漏，於無餘泥洹得阿羅漢。是故說曰，專",
    "T04n0212_006:0639a02": "意不放逸也。習意能仁戒者，能仁者諸世尊，",
    "T04n0212_006:0639a03": "所謂戒者，二百五十戒。威儀內禁、諸佛訓誨一",
    "T04n0212_006:0639a04": "句一義，盡為禁律盡為戒，當習是捨是、當離",
    "T04n0212_006:0639a05": "是就是，是故說習意能仁戒。終無愁憂苦",
    "T04n0212_006:0639a06": "者，夫修行人內心懈怠不修無上道法，深著",
    "T04n0212_006:0639a07": "世累不離於俗，故生愁憂。復次，違法失禁，",
    "T04n0212_006:0639a08": "亦生愁憂。復次，行人受他信施貪餮無厭，亦",
    "T04n0212_006:0639a09": "不諷誦坐禪定意，不修念道德，亦不教化佐",
    "T04n0212_006:0639a10": "助眾事，如此之人便生愁憂。何者無愁憂？",
    "T04n0212_006:0639a11": "所謂五根得力於禪法無所缺損，便得越次",
    "T04n0212_006:0639a12": "至無為境，入無憂堂寂然快樂，是故說曰，終",
    "T04n0212_006:0639a13": "無愁憂苦也。亂念得休息者，所謂休息，永滅",
    "T04n0212_006:0639a14": "不起，亦無生滅著斷，諸有熱惱陰持入病吟",
    "T04n0212_006:0639a15": "而不起，由善習定乃至無憂之室專念不亂，",
    "T04n0212_006:0639a16": "恒有善念與善因緣，是故說曰，亂念得休息",
    "T04n0212_006:0639a17": "也。",
    "T04n0212_006:0639a18": " 不親卑漏法，  不與放逸會，",
    "T04n0212_006:0639a19": " 不種邪見根，  不於世長惡。",
    "T04n0212_006:0639a20": "[0639a20] 不親卑漏法者，卑漏法者何者是？一切諸結、",
    "T04n0212_006:0639a21": "一切諸惡行、一切邪見、一切顛倒。若有眾生",
    "T04n0212_006:0639a22": "親近如斯法者便具眾惡，是故智者不當親",
    "T04n0212_006:0639a23": "近，亦莫與從事，亦莫與談對言語，亦莫與坐",
    "T04n0212_006:0639a24": "起行步，常當遠離如避火災，是故說曰，不親",
    "T04n0212_006:0639a25": "卑漏法。不與放逸會者，夫放逸人所修行業",
    "T04n0212_006:0639a26": "動生患禍，以惡知識為徒侶，以十惡法以為",
    "T04n0212_006:0639a27": "援助，實非親&#x6B35;，像如朋友，佯涕墮淚謀圖",
    "T04n0212_006:0639a28": "其罪，辭為甘美內如劍戟。如此放逸之人，常",
    "T04n0212_006:0639a29": "當遠離不與從事，先甘後苦聖人不習，是故",
    "T04n0212_006:0639b01": "說曰，不與放逸會。不種邪見根者，夫邪見之",
    "T04n0212_006:0639b02": "為病其事萬端，如契經所說，無今世後世，亦",
    "T04n0212_006:0639b03": "無父母世，無羅漢等得道者，捨佛真言隨俗",
    "T04n0212_006:0639b04": "美辭，造立詩頌虛稱詐逸。行不合已捨本就",
    "T04n0212_006:0639b05": "末，離實居詐所習顛倒，云佛世尊、辟支佛、阿羅",
    "T04n0212_006:0639b06": "漢、阿那含、斯陀含、須陀洹非真非有，謗毀六",
    "T04n0212_006:0639b07": "度稱言非行，如斯之比最為邪見。何以故爾？",
    "T04n0212_006:0639b08": "謂真非真謂不真是真。佛在世時神口說曰：",
    "T04n0212_006:0639b09": "「愚癡之人，不應受者而受，反見誹謗云何",
    "T04n0212_006:0639b10": "言非？自陷於淵，復墮他於深淵中，諸天世人",
    "T04n0212_006:0639b11": "不致其敬。若習外道異學符書&#x546A;術鎮壓、求",
    "T04n0212_006:0639b12": "覓良日役使鬼神幻現奇術，如此輩事皆為",
    "T04n0212_006:0639b13": "邪術，有目之士不當修習也。」佛譬喻說，猶有",
    "T04n0212_006:0639b14": "人須蛇食噉，處處求索之乃剋蛇，以手捉",
    "T04n0212_006:0639b15": "尾，蛇反螫手，毒遍身體忽便無常，皆由其人",
    "T04n0212_006:0639b16": "不巧捉蛇故以喪其命。今此愚人亦復如是，",
    "T04n0212_006:0639b17": "以非為真以真為非，是故說曰，不種邪見根",
    "T04n0212_006:0639b18": "也。不於世長惡者，所謂世者有三。云何為",
    "T04n0212_006:0639b19": "三？一者眾生世，二者陰世，三者三界世。眾生",
    "T04n0212_006:0639b20": "世者，一足二足四足乃至眾多足，有色無色、",
    "T04n0212_006:0639b21": "有想無想、亦非想非不想，是謂眾生世。陰世",
    "T04n0212_006:0639b22": "者，欲界色界五盛陰，無色界四陰，是謂陰世。",
    "T04n0212_006:0639b23": "三界世者，三千大千至無邊界，復從一起數",
    "T04n0212_006:0639b24": "至三千大千世界，是謂三界世。若有眾生習",
    "T04n0212_006:0639b25": "邪見者，便長於世生諸穢惡，長地獄世餓鬼",
    "T04n0212_006:0639b26": "世畜生世；不種邪見根者，不與此三世從事。",
    "T04n0212_006:0639b27": "是故說曰，不於世長惡也。",
    "T04n0212_006:0639b28": " 正見增上道，  世俗智所察，",
    "T04n0212_006:0639b29": " 更於百千生，  終不墮惡道。",
    "T04n0212_006:0639c01": "[0639c01] 正見增上道者，諸有分別邪見根原永捨離",
    "T04n0212_006:0639c02": "之，正使前人化作佛形其人前立，演說顛倒",
    "T04n0212_006:0639c03": "謂為正法，持心堅固終不承受。何以故爾？以",
    "T04n0212_006:0639c04": "其正見難沮壞故，正使弊魔波旬及諸幻士，",
    "T04n0212_006:0639c05": "化若干變來恐善男子，不能移動其心，倍修",
    "T04n0212_006:0639c06": "正見意不移易，此是世俗正見非第一義，是",
    "T04n0212_006:0639c07": "故說曰，正見增上道，世俗智所察也。於百千",
    "T04n0212_006:0639c08": "生者，如佛所說，吾未曾見行正見人，於百千",
    "T04n0212_006:0639c09": "生墮惡趣者，吾未聞也。所生之處賢聖相遇，",
    "T04n0212_006:0639c10": "亦不墮地獄餓鬼畜生中。是故說曰，於百千",
    "T04n0212_006:0639c11": "生終不墮惡道。",
    "T04n0212_006:0639c12": " 修習放逸人，  愚人所狎習，",
    "T04n0212_006:0639c13": " 定則不放逸，  如財主守藏。",
    "T04n0212_006:0639c14": "[0639c14] 修習放逸人者，執意迷固不順正理，謂己所",
    "T04n0212_006:0639c15": "行是、彼所行非，親近翫習周而復始，如獲重",
    "T04n0212_006:0639c16": "寶不能捨離，是故說曰，修習放逸人也。愚人",
    "T04n0212_006:0639c17": "所狎習者，猶如愚憃小兒，亦不別真偽白黑，",
    "T04n0212_006:0639c18": "所不應捉者便捉，何者是火毒蛇也？定則無",
    "T04n0212_006:0639c19": "放逸者，禪定攝思內外清徹，經七大、七禪睡、",
    "T04n0212_006:0639c20": "禪&#x6BF1;法杖撿心坐禪，隨時進趣不失禪法。云",
    "T04n0212_006:0639c21": "何名定？所謂定者，意不退還日進不&#x5374;，三七",
    "T04n0212_006:0639c22": "二十一日寂然無想。大七者，七七四十九日，",
    "T04n0212_006:0639c23": "於中精勤意不錯亂，便得禪定。意亂失次，復",
    "T04n0212_006:0639c24": "從一始至七大。七禪睡者，以珂著頭上，以繩",
    "T04n0212_006:0639c25": "屬耳，睡則自寤。禪策者，禪師手執禪策伺，",
    "T04n0212_006:0639c26": "於睡者以&#x6BF1;往擊，得策轉擊餘者，用自覺",
    "T04n0212_006:0639c27": "寤。法杖，復以杖寤於餘者，展轉相寤求",
    "T04n0212_006:0639c28": "於禪定。是故說曰，定則無放逸也。如財主守",
    "T04n0212_006:0639c29": "藏者，彼守藏者，彼禪定比丘守護不捨，設有",
    "T04n0212_006:0640a01": "錯亂尋攝其心。彼守藏主亦復如是，尋時瞻",
    "T04n0212_006:0640a02": "候伺察庫藏，七珍雜寶、眾物牛羊、僕財奴婢、金",
    "T04n0212_006:0640a03": "銀珍寶、車璩馬瑙之屬、真珠虎珀，尋時瞻候",
    "T04n0212_006:0640a04": "不使漏失。是故說曰，如財主守藏也。[0640a04] 修習放逸",
    "T04n0212_006:0640a05": "人，愚人所狎習，定則無放逸，便能盡有漏。便",
    "T04n0212_006:0640a06": "能盡有漏者，彼修行人內自思惟：「有漏之病",
    "T04n0212_006:0640a07": "多諸愆咎，漏諸結使布在三處，欲界色界無",
    "T04n0212_006:0640a08": "色界，我緣此愆縛著生死，實見欺誑不至究",
    "T04n0212_006:0640a09": "竟，我今方宜要當捐棄。現者使盡未來未生，",
    "T04n0212_006:0640a10": "亦不造新，復不習故。」是故說曰，便能盡有漏",
    "T04n0212_006:0640a11": "也。[0640a11] 莫貪莫好爭，亦莫嗜欲樂，思念不放逸，",
    "T04n0212_006:0640a12": "可以獲大安。莫貪莫好爭者，不習放逸亦不",
    "T04n0212_006:0640a13": "與俱，見有習者心不好樂，復勸進人使離放",
    "T04n0212_006:0640a14": "逸亦不親近，是故說曰，莫貪莫好爭也。亦莫",
    "T04n0212_006:0640a15": "嗜欲樂，外道異學歎說欲樂，異學自說欲為",
    "T04n0212_006:0640a16": "鮮淨清淨無瑕，當共食欲使諸根充足，習欲",
    "T04n0212_006:0640a17": "無罪，以穢法為淨。所以然者？有形之人非欲",
    "T04n0212_006:0640a18": "不生者，無欲者豈有我乎？如來說曰：「此非真",
    "T04n0212_006:0640a19": "義，當共毀呰，何復歎譽？所以然者，為欲謂母",
    "T04n0212_006:0640a20": "主生欲樂。」是故說曰，亦莫嗜欲樂也。思念不",
    "T04n0212_006:0640a21": "放逸，可以獲大安，盡脫出諸結使，恬然歡樂，",
    "T04n0212_006:0640a22": "國王大臣長者居士，積財巨億恣心自娛謂",
    "T04n0212_006:0640a23": "為受樂無窮，此習非安之法，當時甘心後必",
    "T04n0212_006:0640a24": "受苦，求出無期實為嶮危。一切諸使永盡無",
    "T04n0212_006:0640a25": "餘者，是為乃獲大安者。不可移動，更不涉歷",
    "T04n0212_006:0640a26": "四境之難，以三達六通，雖有神足不能移安",
    "T04n0212_006:0640a27": "使至危嶮。是故說曰，可以獲大安也。",
    "T04n0212_006:0640a28": " 不為時自恣，  能制漏得盡，",
    "T04n0212_006:0640a29": " 自恣魔得便，  如師子搏鹿。",
    "T04n0212_006:0640b01": "[0640b01] 昔佛在舍衛國祇樹給孤獨園。爾時世尊告",
    "T04n0212_006:0640b02": "諸比丘：「未得盡有漏，莫有所恃。」此偈亦說不",
    "T04n0212_006:0640b03": "為時自恣，長養四大如虺同居。汝今比丘當",
    "T04n0212_006:0640b04": "念精勤求離牢獄，何緣放逸永失道栽？死",
    "T04n0212_006:0640b05": "經無數苦多樂少，云何於中復興塵勞？生死",
    "T04n0212_006:0640b06": "熾然無迴避處，云何於中仍興放逸？是故說",
    "T04n0212_006:0640b07": "曰，不為時自恣。能制漏得盡者，汝等雖得須",
    "T04n0212_006:0640b08": "陀洹果、斯陀含果，諸漏未盡欲愛未澌，雖不",
    "T04n0212_006:0640b09": "入地獄畜生餓鬼，欲未盡者未可有所恃怙，",
    "T04n0212_006:0640b10": "猶有大畏存在。何者？魔是也。弊魔波旬晝夜",
    "T04n0212_006:0640b11": "伺察人短，世間放逸，心懷踊躍追逐人後使",
    "T04n0212_006:0640b12": "人退轉。是故說曰，自恣魔得便。如師子搏鹿，",
    "T04n0212_006:0640b13": "猶鹿母初乳，兒小逐母東西，戀其子不能遠",
    "T04n0212_006:0640b14": "逝。時師子獸王審知鹿母不能離子，時往搏",
    "T04n0212_006:0640b15": "撮，鹿母子俱喪。所以然者，以其鹿母戀其子",
    "T04n0212_006:0640b16": "故，師子得便。欲未盡者亦復如是，聞此切教",
    "T04n0212_006:0640b17": "生厭患，觀諸法如幻如化，在閑靜之處靜寂",
    "T04n0212_006:0640b18": "思惟志不移易，欲愛心盡無復塵染，欲愛盡",
    "T04n0212_006:0640b19": "得阿那含道，即復前進亦不中悔，共相率勵",
    "T04n0212_006:0640b20": "精究苦原，盡諸縛著逮漏盡通得阿羅漢。是",
    "T04n0212_006:0640b21": "故說曰，不為時自恣，能制漏得盡，自恣魔得便，",
    "T04n0212_006:0640b22": "如師子搏鹿也。",
    "T04n0212_006:0640b23": " 放逸有四事，  好犯他人婦，",
    "T04n0212_006:0640b24": " 危嶮非福利，  毀三婬&#x59B7;四。",
    "T04n0212_006:0640b25": "[0640b25] 放逸有四事者，著欲之人所遊居處，心常悅",
    "T04n0212_006:0640b26": "習畜以寶用；明者觀察以為穢漏不獲其德，",
    "T04n0212_006:0640b27": "臥則不安好喜罵詈。地獄為四事，好犯他",
    "T04n0212_006:0640b28": "婦者，眾惡不可計，今身亦後身，現世為人所",
    "T04n0212_006:0640b29": "見憎嫉。云何現身為人所憎？所以為人所憎",
    "T04n0212_006:0640c01": "者，或為王法所拘，或為夫主所捉，或閉在牢",
    "T04n0212_006:0640c02": "獄，榜笞萬端拷掠荼毒其惱無數，身壞命終",
    "T04n0212_006:0640c03": "生劍樹地獄中。罪人在獄，見劍樹上有端正",
    "T04n0212_006:0640c04": "婦女，顏貌殊特像如天女，時諸罪人見彼女",
    "T04n0212_006:0640c05": "端正無雙，心歡意樂欲與情通，相率上劍樹",
    "T04n0212_006:0640c06": "枝下垂，刺壞身體毒痛難計，欲至不至；諸端",
    "T04n0212_006:0640c07": "正女忽然在地，罪人遙見諸女在地，復懷歡",
    "T04n0212_006:0640c08": "喜復緣樹下，劍枝逆刺，破碎身體肉盡骨存，",
    "T04n0212_006:0640c09": "高聲喚呼求死不得，罪苦未畢復還生肉，皆",
    "T04n0212_006:0640c10": "由貪婬致此苦毒，如此經歷數千億萬歲，受",
    "T04n0212_006:0640c11": "此毒痛亦不命終，要盡罪。貪婬人獄其事如",
    "T04n0212_006:0640c12": "是。若復貪婬之人墮畜生中，或有時節婬起，",
    "T04n0212_006:0640c13": "或無時節婬起，婬有時節，眾生輩雖犯於婬",
    "T04n0212_006:0640c14": "不犯他妻，婬意偏少不大慇懃。婬起或無時",
    "T04n0212_006:0640c15": "節眾生者，在人間時婬意偏多犯他婦女，今",
    "T04n0212_006:0640c16": "為畜生欲意甚多，以是之故婬無時節。生在",
    "T04n0212_006:0640c17": "畜生受罪如是。貪婬眾生墮餓鬼中，為婬&#x59B7;",
    "T04n0212_006:0640c18": "故共相征伐，乃至阿須倫與諸天共爭皆由貪",
    "T04n0212_006:0640c19": "婬。犯他妻婦生餓鬼中受罪如此。貪婬之人",
    "T04n0212_006:0640c20": "生人中者，己婦妻女姦婬無度，遊蕩自恣不",
    "T04n0212_006:0640c21": "可禁止。若復強犯越法婬&#x59B7;，或尊或卑不避",
    "T04n0212_006:0640c22": "親&#x758E;，雖得為人亦無男根，或有兩形或無形",
    "T04n0212_006:0640c23": "者，或有一形亦不成就。如此婬&#x59B7;之類，皆由",
    "T04n0212_006:0640c24": "犯婬無高下故。貪婬之人若生為天，遭五災",
    "T04n0212_006:0640c25": "疫瑞應之變，己天王女與他娛樂，天子見已",
    "T04n0212_006:0640c26": "內懷憂慼如被火然，我身猶婬玉女離索，心",
    "T04n0212_006:0640c27": "意熾然生不善念，於彼命終生地獄中。斯由",
    "T04n0212_006:0640c28": "不福利行生五道中，隨形受苦其罪不同。是",
    "T04n0212_006:0640c29": "故說曰，危嶮非福利也。毀三婬&#x59B7;四者，是時",
    "T04n0212_006:0641a01": "婬&#x59B7;之人恒懷懼心，知犯婬罪重沒命不",
    "T04n0212_006:0641a02": "改，具三口意罵詈惡言，或婬&#x59B7;之人先不與",
    "T04n0212_006:0641a03": "女人相識，往便犯之為女人所罵，或與女人",
    "T04n0212_006:0641a04": "相識先有言語，夫主見者夫主所罵。是故說",
    "T04n0212_006:0641a05": "曰，毀辱罵詈三。地獄四也，入地獄中役使罪",
    "T04n0212_006:0641a06": "人其事非一，是故說曰，地獄為四也。",
    "T04n0212_006:0641a07": " 不福利墮惡，  畏而畏樂寡，",
    "T04n0212_006:0641a08": " 王法重罪加，  制意離他妻。",
    "T04n0212_006:0641a09": "[0641a09] 不福利墮惡者，所趣惡道，餓鬼畜生地獄道，",
    "T04n0212_006:0641a10": "受苦無量。畏而畏樂寡者，今出其事。昔阿育",
    "T04n0212_006:0641a11": "王弟善容，出城遊獵入深山中，見諸梵志裸",
    "T04n0212_006:0641a12": "形暴露以求神仙，勞神苦體望獲梵福，服食",
    "T04n0212_006:0641a13": "樹葉，其精進意勇猛者，日服一葉，劣軟弱",
    "T04n0212_006:0641a14": "日服七葉，或有服六五四三二一。食七葉者",
    "T04n0212_006:0641a15": "服七合水，六者六合，五合三二一亦復如是。",
    "T04n0212_006:0641a16": "若不得水七過吸風，六者六吸五者五吸，四",
    "T04n0212_006:0641a17": "三二一亦復如是。其中梵志或臥荊棘刺或臥",
    "T04n0212_006:0641a18": "灰土，或臥石上或臥於杵。王弟善容問梵志",
    "T04n0212_006:0641a19": "曰：「汝等在此行道，何患最盛？」梵志報曰：「王子",
    "T04n0212_006:0641a20": "當知！在此行道更無餘患，唯有群鹿至此兩",
    "T04n0212_006:0641a21": "兩合同，我等欲意即時熾盛不能禁制。」王子",
    "T04n0212_006:0641a22": "聞已尋生惡念：「此等梵志勞形苦體日曝火",
    "T04n0212_006:0641a23": "炙，命根危嶮如有如無，猶尚婬欲不悉除盡；",
    "T04n0212_006:0641a24": "沙門釋種子服食甘美，在好床坐著好衣裳",
    "T04n0212_006:0641a25": "者，香華自熏，豈得無婬&#x59B7;意乎？」阿育王聞",
    "T04n0212_006:0641a26": "弟論議，即懷憂慼：「吾有一弟與福同俱，云何",
    "T04n0212_006:0641a27": "反更生邪見心？我當方宜除其惡念，備受其",
    "T04n0212_006:0641a28": "報罪我不少。」即入宮裏&#x52C5;諸伎從，各自莊嚴",
    "T04n0212_006:0641a29": "至善容王子所共相娛樂，豫&#x52C5;大臣：「吾有所",
    "T04n0212_006:0641b01": "圖，若我&#x52C5;卿殺善容王子者，卿便諫我：『須待",
    "T04n0212_006:0641b02": "七日隨王殺之。』」時諸侍女即往娛樂未經時",
    "T04n0212_006:0641b03": "頃，王躬自往語弟王子：「何為將吾伎女妻妾",
    "T04n0212_006:0641b04": "恣意自娛？」奮赫威怒以輪擲空，召諸大臣即",
    "T04n0212_006:0641b05": "告之曰：「卿等知不？吾未衰老，亦無外寇強敵",
    "T04n0212_006:0641b06": "來侵境者，吾亦曾聞古昔諸賢有此諺言：『夫",
    "T04n0212_006:0641b07": "人有福四海歸伏，福盡德薄肘腋叛離。』如",
    "T04n0212_006:0641b08": "我目察未有斯變，然我弟善容誘吾伎女妻",
    "T04n0212_006:0641b09": "妾，縱情自恣事露如是，復有我乎？汝等將詣",
    "T04n0212_006:0641b10": "市殺之。」諸臣諫曰：「唯願大王！聽微臣言。王今",
    "T04n0212_006:0641b11": "唯有此一弟，又少子息無繼嗣者，願聽七日",
    "T04n0212_006:0641b12": "奉順王命。」時王默然聽臣所諫，王復寬恩&#x52C5;",
    "T04n0212_006:0641b13": "語諸臣：「今聽王子著吾服飾，天冠威容如吾不",
    "T04n0212_006:0641b14": "異，內吾宮裏作倡伎樂共娛樂之。」復&#x52C5;一臣：",
    "T04n0212_006:0641b15": "「自今日始著鎧持仗手拔利劍，往語善容王",
    "T04n0212_006:0641b16": "子曰：『王子知不？期七日終正爾當到，努力開",
    "T04n0212_006:0641b17": "割五樂自娛，今不自恣，死後用悔無益。』」一日",
    "T04n0212_006:0641b18": "適過，臣復往語：「餘有六日。」如是次第乃至",
    "T04n0212_006:0641b19": "一日，臣往白言：「王子當知六日已過，唯明一",
    "T04n0212_006:0641b20": "日當就於死，努力恣情五樂自娛。」至七日到",
    "T04n0212_006:0641b21": "王遣使喚：「云何王子？七日之中意志自由快",
    "T04n0212_006:0641b22": "樂不乎？」弟報王曰：「大王當知！不見不聞。」王",
    "T04n0212_006:0641b23": "問弟曰：「著吾服飾入吾宮殿，眾伎自娛食以",
    "T04n0212_006:0641b24": "甘美，何以面欺不見不聞？」弟白王曰：「應死之",
    "T04n0212_006:0641b25": "人，雖未命絕與死無異，豈當有情著於五樂、",
    "T04n0212_006:0641b26": "遊意服飾間耶？」王告弟曰：「咄愚所啟汝今一",
    "T04n0212_006:0641b27": "身憂慮百端，一身斷滅不容食息，況沙門釋",
    "T04n0212_006:0641b28": "種子憂念三世？一身死壞復受一身，億百千",
    "T04n0212_006:0641b29": "世身身有苦，追憶彼惱心意熾然。或復自憶",
    "T04n0212_006:0641c01": "入地獄中受苦無量，雖出為人與他走使，或",
    "T04n0212_006:0641c02": "生貧家衣食窮乏。念此辛酸故出家為道，求",
    "T04n0212_006:0641c03": "於無為度世之要，設不精勤當復更歷劫數",
    "T04n0212_006:0641c04": "之難。」是時王子前白王言：「今聞王教乃得開",
    "T04n0212_006:0641c05": "悟，生老病死實可厭患，愁憂苦惱流轉不息，",
    "T04n0212_006:0641c06": "唯願大王見聽為道，謹慎善修梵行。」王告弟",
    "T04n0212_006:0641c07": "曰：「宜知是時。」即辭王出家得為沙門，奉師教",
    "T04n0212_006:0641c08": "誡晝夜不息，次獲證得須陀洹果、阿羅漢果，",
    "T04n0212_006:0641c09": "六通清徹無所罣礙。是故說曰，畏而畏樂寡",
    "T04n0212_006:0641c10": "也。王法重罪加者，時彼貪婬之人恒行穢濁，",
    "T04n0212_006:0641c11": "王法所加，所有財產盡沒於官，&#x9AE0;笞榜拷毒",
    "T04n0212_006:0641c12": "痛無量，或閉在牢獄經年不出，加以五繫鞭",
    "T04n0212_006:0641c13": "杖日加，瘡痍膿血臭穢難近，蠅蟲噆螫避無",
    "T04n0212_006:0641c14": "處所，臥大小便求死不得，斯由婬&#x59B7;不淨之",
    "T04n0212_006:0641c15": "行，死入地獄求出甚難。",
    "T04n0212_006:0641c16": "放逸品第五之初",
    "T04n0212_006:0641c17": " 本性不自造，  情知不自為，",
    "T04n0212_006:0641c18": " 不慮邪徑路，  愚者念力求。",
    "T04n0212_006:0641c19": "[0641c19] 本性不自造者，所應造者不造，所不應造者",
    "T04n0212_006:0641c20": "反更造，為人所譏，或隨人語不自任己，由此",
    "T04n0212_006:0641c21": "致亂習放逸行，是故說曰，本性不自造。情知",
    "T04n0212_006:0641c22": "不自為者，目自見事於己有損，毀敗正業牽",
    "T04n0212_006:0641c23": "致冥室，是故說曰，情知不自為。不慮邪徑路",
    "T04n0212_006:0641c24": "者，不可以思慮而獲財產，晝夜憂念身不行",
    "T04n0212_006:0641c25": "者，所願不果無所成辦，是故說曰，不慮邪徑",
    "T04n0212_006:0641c26": "路也。愚者念力求者，愚者所行少於智慮無",
    "T04n0212_006:0641c27": "有慧明，不能有所割斷無有方便，處俗無俗",
    "T04n0212_006:0641c28": "義、處道無道義，是故說曰，愚者念力求也。",
    "T04n0212_006:0641c29": " 如車行道，  捨平大塗，  從邪徑敗，",
    "T04n0212_006:0642a01": " 生折軸憂。",
    "T04n0212_006:0642a02": "[0642a02] 如車行道者，昔有眾人與十賈客相隨採寶",
    "T04n0212_006:0642a03": "歸家，時有一人乘車載寶，無價明月雜寶無",
    "T04n0212_006:0642a04": "數，車重頓躓失伴在後，進不見伴，退畏盜賊，",
    "T04n0212_006:0642a05": "便隨邪徑御車涉路，行未經里數車墜深澗",
    "T04n0212_006:0642a06": "軸折轂敗。又在曠野無人之處，椎胸喚呼怨",
    "T04n0212_006:0642a07": "訴無處，對車啼哭無方自致，不求方計道為",
    "T04n0212_006:0642a08": "遠近，復不修治朽車。爾時世尊以天眼觀清",
    "T04n0212_006:0642a09": "淨無瑕穢，見彼失伴之人，在於曠野轂破軸",
    "T04n0212_006:0642a10": "折對車啼哭。爾時世尊知彼眾生應得度脫，",
    "T04n0212_006:0642a11": "即遣化人詣彼曠野，在虛空中結加趺坐。厄",
    "T04n0212_006:0642a12": "人仰見人坐空中，即向求願：「我今在厄難之",
    "T04n0212_006:0642a13": "中，願見救拔得至安隱方處。」爾時化人即以",
    "T04n0212_006:0642a14": "神力，接彼財產及彼人身，忽然便在祇洹門",
    "T04n0212_006:0642a15": "外。爾時世尊告諸比丘：「應受化人今在門外，",
    "T04n0212_006:0642a16": "汝等導引將詣世尊所。」比丘受教即將入覲，",
    "T04n0212_006:0642a17": "其人見佛心開意解求為沙門，即得為道，聞",
    "T04n0212_006:0642a18": "微妙法，解身無我萬有皆虛，世間皆苦唯道",
    "T04n0212_006:0642a19": "是真，此大法中無復熱惱，所有財寶盡施三",
    "T04n0212_006:0642a20": "尊，是我宿福遭遇福田，水火災異不能傷害，",
    "T04n0212_006:0642a21": "心倍歡喜善心生焉。爾時世尊漸說妙法，所",
    "T04n0212_006:0642a22": "謂論者，施論戒論生天之論，欲不淨想，漏為",
    "T04n0212_006:0642a23": "穢行，無數方便勸進修學，在大眾中而說此",
    "T04n0212_006:0642a24": "偈：",
    "T04n0212_006:0642a25": "「如車行道，  捨平大塗，  從邪徑敗，",
    "T04n0212_006:0642a26": " 生折軸憂。」",
    "T04n0212_006:0642a27": "[0642a27] 時彼比丘聞佛說偈，內自思惟：「今日世尊獨",
    "T04n0212_006:0642a28": "為我說法不為餘人。所以然者，如偈所云，盡",
    "T04n0212_006:0642a29": "為我身所涉勤苦，如來悉知。」倍興恭敬於佛",
    "T04n0212_006:0642b01": "法眾，心開意解，得須陀洹果、斯陀含果、阿那",
    "T04n0212_006:0642b02": "含果、阿羅漢果，六通清徹，所願者果，已離三",
    "T04n0212_006:0642b03": "有不處生死。時彼眾中復有眾生，執意不固",
    "T04n0212_006:0642b04": "欲犯禁戒，習愛欲行違遠威儀，不隨正真之",
    "T04n0212_006:0642b05": "道。爾時世尊知彼眾生心中所念，欲使大眾",
    "T04n0212_006:0642b06": "忘憂除患，去彼惡心安處無為，重與大眾而",
    "T04n0212_006:0642b07": "說此偈：",
    "T04n0212_006:0642b08": "「離法如是，  從非法增，  愚守至死，",
    "T04n0212_006:0642b09": " 亦有折患。」",
    "T04n0212_006:0642b10": "[0642b10] 是時，世尊重告大眾：「猶彼商人捨平大塗而",
    "T04n0212_006:0642b11": "就邪徑，道路頓躓折軸之憂。今此眾中異心",
    "T04n0212_006:0642b12": "眾生亦復如是，欲離正法習增非法，愚人守",
    "T04n0212_006:0642b13": "死墮入惡趣。云何諸比丘！在如來前而復面",
    "T04n0212_006:0642b14": "欺？審爾不乎？若當老死對至無所恃怙，號天",
    "T04n0212_006:0642b15": "啼哭無益神識，淚如江河投于四海，不能制",
    "T04n0212_006:0642b16": "神不趣惡道。我今出現為諸眾生除諸苦惱。",
    "T04n0212_006:0642b17": "夫人貪欲燒身滅族，今世後世所往不安。汝",
    "T04n0212_006:0642b18": "等比丘！彼當犯戒於現法中不獲度世，恒沙",
    "T04n0212_006:0642b19": "諸佛所不能療。」諸比丘聞佛所說，肅然毛豎",
    "T04n0212_006:0642b20": "心懷戰慓內自悔責。佛知其心應得受化，漸",
    "T04n0212_006:0642b21": "與說法去諸塵勞得法眼淨，以次得證須陀",
    "T04n0212_006:0642b22": "洹果、斯陀含果、阿那含果、阿羅漢果，六通清",
    "T04n0212_006:0642b23": "徹，不處三有永離八難。爾時大眾聞佛所說，",
    "T04n0212_006:0642b24": "歡喜作禮而去。",
    "T04n0212_006:0642b25": " 行亦應正，  非事莫豫，  邪徑增垢，",
    "T04n0212_006:0642b26": " 諸漏興盛，  漏已熾盛，  除邪漏盡。",
    "T04n0212_006:0642b27": "[0642b27] 行亦應正者，一切眾善德本善法者，是謂行",
    "T04n0212_006:0642b28": "也。眾法要藏，晝夜親近遂至無為。然彼群類",
    "T04n0212_006:0642b29": "捨正就邪，不應行者便行、應行者而捨離之，",
    "T04n0212_006:0642c01": "方更翫習不善之法，已習非法離於善道，與",
    "T04n0212_006:0642c02": "地獄相近，是故說曰，行亦應正也。非事莫豫",
    "T04n0212_006:0642c03": "者，非事者，放逸貪婬習於不要之行，是故說",
    "T04n0212_006:0642c04": "曰，非事莫豫也。邪徑增垢者，意習邪業心如",
    "T04n0212_006:0642c05": "&#x7328;猴捨一捉一，心如流河意不真實不住於",
    "T04n0212_006:0642c06": "善法，如頭落髮華無從住，是故說曰，邪徑增",
    "T04n0212_006:0642c07": "垢也。諸漏興盛者，猶如蘆葦竹聚，亦如谿",
    "T04n0212_006:0642c08": "谷河澗水流盈溢，意不專一心恒放蕩漏諸",
    "T04n0212_006:0642c09": "塵勞，是故說曰，諸漏興盛也。漏已熾盛者，",
    "T04n0212_006:0642c10": "前漏後漏有何差別？報曰，不修善法意恒漏",
    "T04n0212_006:0642c11": "失日夜滋甚，不專其念放逸自娛諸漏更興，",
    "T04n0212_006:0642c12": "是故說曰，漏已熾盛也。除邪漏盡，永求遠離",
    "T04n0212_006:0642c13": "不與同處，諸佛恒沙過去不住，放逸眾生被",
    "T04n0212_006:0642c14": "繫不解，明者觀此行已，知為失道之本，復當",
    "T04n0212_006:0642c15": "思惟求獲善法，欲自敬者先當敬法，是故說",
    "T04n0212_006:0642c16": "曰，除邪漏盡。",
    "T04n0212_006:0642c17": " 諸有猗權慧，  常念於身患，",
    "T04n0212_006:0642c18": " 非事亦不為，  應為而不捨，",
    "T04n0212_006:0642c19": " 有念思智慧，  永無有諸漏。",
    "T04n0212_006:0642c20": "[0642c20] 諸有猗權慧者，諸佛世尊常所說法，適前人",
    "T04n0212_006:0642c21": "說不唐舉事，或隱事而說不顯其名，或與剎",
    "T04n0212_006:0642c22": "利婆羅門長者居士、比丘比丘尼優婆塞優婆",
    "T04n0212_006:0642c23": "夷，又時顯名而說、又時隱名而說。然此一偈",
    "T04n0212_006:0642c24": "隱顯不定，是故如來說法不指事而說，統為",
    "T04n0212_006:0642c25": "一切故說此偈。或為教授比丘比丘尼、沙彌",
    "T04n0212_006:0642c26": "沙彌尼、優婆塞優婆夷，意常勇猛不懷怯弱",
    "T04n0212_006:0642c27": "不捨本誓，意常勸勵不及道者，是故說曰，諸",
    "T04n0212_006:0642c28": "有猗權慧也。常念於身患者，如佛經所說，諸",
    "T04n0212_006:0642c29": "有念身者即名不死，諸有念身自致甘露，不",
    "T04n0212_006:0643a01": "念身者犯於甘露，思惟身本一一分別者，則",
    "T04n0212_006:0643a02": "致甘露所願必果，有念身者廣說如契經。尊",
    "T04n0212_006:0643a03": "者曇摩尸梨亦作是說，夫人一生中，不壞眾",
    "T04n0212_006:0643a04": "想念，彼人得善利，多所饒益處。世無眾患由",
    "T04n0212_006:0643a05": "念身想故，在山有山想、在家有家念，不離身",
    "T04n0212_006:0643a06": "念者，是謂無上之人，若行若坐不離其念，是",
    "T04n0212_006:0643a07": "故說曰，常念於身患。非事亦不為者，夫人意",
    "T04n0212_006:0643a08": "正所向皆達，所非法事亦不隨順，不應親近",
    "T04n0212_006:0643a09": "亦不親近，不應廣布者亦不廣布，復不向人",
    "T04n0212_006:0643a10": "演說非法，常念捨離不與同俱，是故說曰，非",
    "T04n0212_006:0643a11": "事亦不為也。應為不捨者，常順時節不失",
    "T04n0212_006:0643a12": "明教，前後中間初不違失，是故說曰，應為而",
    "T04n0212_006:0643a13": "不捨者也。有念思智慧者，諸有形類專其一",
    "T04n0212_006:0643a14": "意，思惟智慧以智斷結，猶如田家子左手執",
    "T04n0212_006:0643a15": "草右手刈除，智慧之士亦復如是，執念堅固",
    "T04n0212_006:0643a16": "心不移易，智能分別慧能割斷，識物別真謂",
    "T04n0212_006:0643a17": "之智，暢演玄鑒是謂慧，是故說曰，有念思智",
    "T04n0212_006:0643a18": "慧也。永無有諸漏者，智慧所照明，是時諸結",
    "T04n0212_006:0643a19": "皆悉消滅，已盡已除拔其根本，更無生死，是",
    "T04n0212_006:0643a20": "故說曰，永無有諸漏也。",
    "T04n0212_006:0643a21": " 所謂持法者，  不必多誦習，",
    "T04n0212_006:0643a22": " 若少有所聞，  具足法身行，",
    "T04n0212_006:0643a23": " 是謂持法人，  以法自將養。",
    "T04n0212_006:0643a24": "[0643a24] 所謂持法者，爾時佛告尊者大迦葉：「汝今迦",
    "T04n0212_006:0643a25": "葉！當詣大眾教誨後學，分別演說深法之義。",
    "T04n0212_006:0643a26": "所以然者，汝所教誨則我教訓，汝演法味則",
    "T04n0212_006:0643a27": "我演法味。」是時迦葉白世尊言：「如今新學比",
    "T04n0212_006:0643a28": "丘難可覺悟，今日晨旦有二比丘與共競諍，一",
    "T04n0212_006:0643a29": "人論無，是目連弟子；一人善說，是阿難弟子。",
    "T04n0212_006:0643b01": "此二人者各執所見共相是非，我等二人當",
    "T04n0212_006:0643b02": "共捔義，誰有勝負義理多少。」是時，世尊&#x52C5;一",
    "T04n0212_006:0643b03": "比丘：「速喚論無比丘目連弟子，善說比丘阿",
    "T04n0212_006:0643b04": "難弟子，將至如來所。」比丘聞佛教已，即時喚",
    "T04n0212_006:0643b05": "二比丘，將詣世尊所，頭面禮足在一面坐。是",
    "T04n0212_006:0643b06": "時世尊告二比丘：「卿等云何曾聞如來吐此",
    "T04n0212_006:0643b07": "言教，在大眾中與人捔義諍於勝負。見此不",
    "T04n0212_006:0643b08": "耶？」比丘對曰：「不也。世尊！」「汝等愚人！何為大法",
    "T04n0212_006:0643b09": "諍於勝如？」爾時世尊在大眾中而說斯頌，所",
    "T04n0212_006:0643b10": "誦持法者，不必多誦習，若少有所聞，具足法",
    "T04n0212_006:0643b11": "身行，是謂持法人，以法自將養也。若有利根",
    "T04n0212_006:0643b12": "眾生誦一句義思惟分別，盡諸有漏越次取",
    "T04n0212_006:0643b13": "證，得其道果永無愛欲能盡諸結，未獲求方",
    "T04n0212_006:0643b14": "便使獲，未得果證求方便令得果證，如此之",
    "T04n0212_006:0643b15": "人乃名多聞也，名曰持法。以法次法證法向",
    "T04n0212_006:0643b16": "法，一一思惟如法教誡無所違缺，是謂持法，",
    "T04n0212_006:0643b17": "不必多誦習也，雖少所聞，具足法身。",
    "T04n0212_006:0643b18": " 雖多誦習義，  放逸不從正，",
    "T04n0212_006:0643b19": " 如牧數他牛，  不獲沙門正。",
    "T04n0212_006:0643b20": "[0643b20] 雖多誦習義者，昔佛在舍衛國祇樹給孤獨",
    "T04n0212_006:0643b21": "園，有異比丘從遠方來至世尊所，頭面禮足",
    "T04n0212_006:0643b22": "在一面坐。爾時比丘須臾退坐前白佛言：「我",
    "T04n0212_006:0643b23": "聞多聞比丘，齊幾名多聞比丘？如來說多聞",
    "T04n0212_006:0643b24": "比丘，限齊至幾許，名為多聞比丘？」佛告比丘：",
    "T04n0212_006:0643b25": "「吾前後所說不可稱記，一者契經，直文而說",
    "T04n0212_006:0643b26": "義味深邃。二者誦，比次言語不失本文。三者",
    "T04n0212_006:0643b27": "記，諸四部眾七佛七世族姓出生及大般泥",
    "T04n0212_006:0643b28": "洹，復十六&#x502E;形梵志十四人取般泥洹，二人",
    "T04n0212_006:0643b29": "不取，彌勒、阿耆是也。四者偈，偈散在諸經，義",
    "T04n0212_006:0643c01": "味深廣義豐理弘。五者因緣，緣是故說是，不",
    "T04n0212_006:0643c02": "緣是故不說是。六者出曜，所謂出曜者從無",
    "T04n0212_006:0643c03": "常至梵志，採眾經之要藏，演說布現以訓將",
    "T04n0212_006:0643c04": "來，故名出曜。七者成事，所以言成者，如持律",
    "T04n0212_006:0643c05": "人記律所犯，故名成事。八者現法，所以言現",
    "T04n0212_006:0643c06": "者，記現在事，目&#x89A9;耳聞故名現也。九者生經，",
    "T04n0212_006:0643c07": "所以言生經者，如孛鹿母前身，所更一生數",
    "T04n0212_006:0643c08": "生至百千生，故名生經。十名方等，方等者前",
    "T04n0212_006:0643c09": "略後廣，無事不包，故名方等。十一名曰未曾",
    "T04n0212_006:0643c10": "有法，若尊者阿難以未曾有法歎如來德。十",
    "T04n0212_006:0643c11": "二者義經，所以言義者，契經義偈義一一通",
    "T04n0212_006:0643c12": "達無復滯礙。多聞比丘齊此而止。復次比丘！",
    "T04n0212_006:0643c13": "若族姓子信心篤信，受四句義！諷誦通利法",
    "T04n0212_006:0643c14": "法成就，次法向法以法證法，一一思惟如法",
    "T04n0212_006:0643c15": "教誡無所違闕，比丘齊是名曰多聞。雖復多",
    "T04n0212_006:0643c16": "誦包識眾經，不順其法如其教誡，違法自用",
    "T04n0212_006:0643c17": "者於法有損，不名多聞。」如來引喻告諸比丘",
    "T04n0212_006:0643c18": "曰：「昔有一人多牧群牛，捨己群牛數他群牛",
    "T04n0212_006:0643c19": "以為己用，己所有牛，或遇惡獸或失草野，",
    "T04n0212_006:0643c20": "日有損耗不自覺知，便為眾人所見嗤笑：『世",
    "T04n0212_006:0643c21": "之愚惑莫甚於卿，認他群牛以為己有。』多聞",
    "T04n0212_006:0643c22": "比丘亦復如是，自不隨順正法言教，能勸進",
    "T04n0212_006:0643c23": "他行四事供養，衣被飲食床臥之具病瘦醫藥，",
    "T04n0212_006:0643c24": "復勸進人奉戒修福，行善得報習罪受殃，此",
    "T04n0212_006:0643c25": "多聞比丘不隨沙門禁律，為諸梵行所見嗤",
    "T04n0212_006:0643c26": "笑。皆共重集至比丘所，呵止諫曰：『汝為多",
    "T04n0212_006:0643c27": "聞，古今分明演析幽奧，不能自正安能正人？",
    "T04n0212_006:0643c28": "犯沙門律違法越教，雖爾，人生一世誰不志？",
    "T04n0212_006:0643c29": "亂世誰無過？諸天神仙皆聞有愆，唯有智士",
    "T04n0212_006:0644a01": "百慮千失猶是上行。』」爾時梵行說此偈曰：",
    "T04n0212_006:0644a02": "「雖多誦習義，  放逸不從正，",
    "T04n0212_006:0644a03": " 如牧數他牛，  不獲沙門正。」",
    "T04n0212_006:0644a04": "[0644a04] 爾時多聞比丘素自聰鑒，猶如新衣易染為",
    "T04n0212_006:0644a05": "色。時多聞比丘改往修來潔心淨意，諸漏已",
    "T04n0212_006:0644a06": "盡得阿羅漢果，六通清徹存亡自由，所願成",
    "T04n0212_006:0644a07": "就。"
}