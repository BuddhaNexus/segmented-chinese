{
    "T26n1536_006:0389a02": "阿毘達磨集異門足論卷第六",
    "T26n1536_006:0389a04": "尊者舍利子說",
    "T26n1536_006:0389a05": "三藏法師玄奘奉 詔譯",
    "T26n1536_006:0389a06": "三法品第四之餘",
    "T26n1536_006:0389a07": "[0389a07] 三住者，一、天住；二、梵住；三、聖住。天住云何？",
    "T26n1536_006:0389a08": "答：謂四靜慮。何等為四？謂離欲惡不善法，有",
    "T26n1536_006:0389a09": "尋有伺離生喜樂入初靜慮具足住，廣說乃",
    "T26n1536_006:0389a10": "至入第四靜慮具足住。如世尊為吠那補梨",
    "T26n1536_006:0389a11": "婆羅門說：梵志當知，若時我於世間四靜慮",
    "T26n1536_006:0389a12": "中隨為一靜慮故行，爾時我為天住而行。若",
    "T26n1536_006:0389a13": "時我於世間四靜慮中隨為一靜慮故住或",
    "T26n1536_006:0389a14": "坐或臥，爾時我為天住而住或坐或臥。如是",
    "T26n1536_006:0389a15": "世間四靜慮中，隨於一靜慮親近數習，殷重",
    "T26n1536_006:0389a16": "無間勤修不捨，是名天住。梵住云何？答：謂四",
    "T26n1536_006:0389a17": "無量。何等為四？謂慈悲喜捨。如世尊為吠那",
    "T26n1536_006:0389a18": "補梨婆羅門說：梵志當知，若時我於四無量",
    "T26n1536_006:0389a19": "中隨為一無量故行，爾時我為梵住而行。若",
    "T26n1536_006:0389a20": "時我於四無量中隨為一無量故住或坐或",
    "T26n1536_006:0389a21": "臥，爾時我為梵住而住或坐或臥。如是四",
    "T26n1536_006:0389a22": "無量中隨於一無量親近數習，殷重無間勤修",
    "T26n1536_006:0389a23": "不捨，是名梵住。聖住云何？答：謂四念住、四正",
    "T26n1536_006:0389a24": "斷、四神足、五根、五力、七等覺支、八聖道支。如",
    "T26n1536_006:0389a25": "世尊為吠那補梨婆羅門說：梵志當知，若時",
    "T26n1536_006:0389a26": "我於出離遠離所生善法中隨為一出離遠",
    "T26n1536_006:0389a27": "離所生善法故行，爾時我為聖住而行。若時",
    "T26n1536_006:0389a28": "我於出離遠離所生善法中隨為一出離遠",
    "T26n1536_006:0389a29": "離所生善法故住或坐或臥，爾時我為聖住",
    "T26n1536_006:0389b01": "而住或坐或臥。如是出離遠離所生善法中，",
    "T26n1536_006:0389b02": "隨於一出離遠離所生善法親近數習，殷重無",
    "T26n1536_006:0389b03": "間勤修不捨，是名聖住。",
    "T26n1536_006:0389b04": "[0389b04] 三定者，一、有尋有伺三摩地；二、無尋唯伺三",
    "T26n1536_006:0389b05": "摩地；三、無尋無伺三摩地。云何有尋有伺三",
    "T26n1536_006:0389b06": "摩地？答：若三摩地尋俱伺俱、尋等起伺等起、",
    "T26n1536_006:0389b07": "尋相應伺相應，依尋伺轉心住等住，廣說乃",
    "T26n1536_006:0389b08": "至心一境性，是名有尋有伺三摩地。云何無",
    "T26n1536_006:0389b09": "尋唯伺三摩地？答：若三摩地非尋俱唯伺俱、",
    "T26n1536_006:0389b10": "非尋等起唯伺等起、尋不相應唯伺相應，尋",
    "T26n1536_006:0389b11": "已止息唯依伺轉心住等住，廣說乃至心一",
    "T26n1536_006:0389b12": "境性，是名無尋唯伺三摩地。云何無尋無伺",
    "T26n1536_006:0389b13": "三摩地？答：若三摩地非尋俱非伺俱、非尋等",
    "T26n1536_006:0389b14": "起非伺等起、尋不相應伺不相應，若尋若伺",
    "T26n1536_006:0389b15": "俱已止息心住等住，廣說乃至心一境性，是",
    "T26n1536_006:0389b16": "名無尋無伺三摩地。",
    "T26n1536_006:0389b17": "[0389b17] 三示導者，一、神變示導；二、記心示導；三、教誡",
    "T26n1536_006:0389b18": "示導。神變示導者，云何神變、云何示導而",
    "T26n1536_006:0389b19": "說神變示導耶？答：神變者，謂諸神變，現神變、",
    "T26n1536_006:0389b20": "已神變、當神變，謂諸所有變一為多變多為",
    "T26n1536_006:0389b21": "一、或顯或隱、若知若見各別領受、牆壁山巖",
    "T26n1536_006:0389b22": "崖岸等障身過無礙，如是廣說乃至梵世身",
    "T26n1536_006:0389b23": "自在轉，是名神變。示導者，謂有苾芻雖於多",
    "T26n1536_006:0389b24": "種神變境界各別領受，若不令他知見，但名",
    "T26n1536_006:0389b25": "神變自在，不名示導。若有苾芻能於多種神",
    "T26n1536_006:0389b26": "變境界各別領受，亦能令他知見，名神變自",
    "T26n1536_006:0389b27": "在亦名示導。是故所說神變示導，要能令他",
    "T26n1536_006:0389b28": "見等見、了等了，調伏隨順，乃名神變亦名示",
    "T26n1536_006:0389b29": "導，由此說名神變示導。記心示導者，云何記",
    "T26n1536_006:0389c01": "心、云何示導而說記心示導耶？答：記心者，如",
    "T26n1536_006:0389c02": "世尊說：苾芻當知，謂有一類，或由占相或由",
    "T26n1536_006:0389c03": "言說隨記他心，彼意如此、彼意如是、彼意轉",
    "T26n1536_006:0389c04": "變；或隨記過去、或隨記未來、或隨記現在，或",
    "T26n1536_006:0389c05": "隨記久所作、或隨記久所說；或隨記少，謂",
    "T26n1536_006:0389c06": "隨記心；或隨記多，謂隨記心所法。諸所隨記，",
    "T26n1536_006:0389c07": "一切如實非不如實。或有一類，不由占相不",
    "T26n1536_006:0389c08": "由言說隨記他心，然由天神或由非人，聞彼",
    "T26n1536_006:0389c09": "聲故隨記他心，彼意如此、彼意如是、彼意轉",
    "T26n1536_006:0389c10": "變，廣說如前。或有一類，不由天神不由非人，",
    "T26n1536_006:0389c11": "聞彼聲故隨記他心，然由內心知他有情心",
    "T26n1536_006:0389c12": "所尋伺，隨記他心，彼意如此、彼意如是、彼意",
    "T26n1536_006:0389c13": "轉變，廣說如前。復有一類，不由內心，知他有",
    "T26n1536_006:0389c14": "情心所尋伺，隨記他心，然由現見他有情住",
    "T26n1536_006:0389c15": "無尋無伺三摩地，見已念言：如是具壽，無尋",
    "T26n1536_006:0389c16": "無伺意行微妙；如是具壽從此定出，當起如",
    "T26n1536_006:0389c17": "此如此尋伺。諸所隨記，一切如實非不如實。",
    "T26n1536_006:0389c18": "如是具壽從此定出，當起如是如是尋伺。諸",
    "T26n1536_006:0389c19": "所隨記，一切如實非不如實。是名記心。示導",
    "T26n1536_006:0389c20": "者，謂有苾芻，雖由占相或由言說隨記他心，",
    "T26n1536_006:0389c21": "廣說乃至如是具壽從此定出，當起如是如",
    "T26n1536_006:0389c22": "是尋伺。諸所隨記，一切如實非不如實。若不",
    "T26n1536_006:0389c23": "令他知見，但名記心自在，不名示導。若有苾",
    "T26n1536_006:0389c24": "芻，或由占相或由言說隨記他心，廣說乃至",
    "T26n1536_006:0389c25": "如是具壽從此定出，當起如是如是尋伺。諸",
    "T26n1536_006:0389c26": "所隨記，一切如實非不如實，亦能令他知見，",
    "T26n1536_006:0389c27": "名記心自在亦名示導。是故所說記心示導，",
    "T26n1536_006:0389c28": "要能令他見等見、了等了、調伏隨順，乃名記",
    "T26n1536_006:0389c29": "心亦名示導，由此說名記心示導。教誡示導",
    "T26n1536_006:0390a01": "者，云何教誡、云何示導而說教誡示導耶？答：",
    "T26n1536_006:0390a02": "教誡者如世尊說：苾芻當知，謂有苾芻為他",
    "T26n1536_006:0390a03": "宣說，此是苦聖諦應遍知、此是苦集聖諦應",
    "T26n1536_006:0390a04": "永斷、此是苦滅聖諦應作證、此是趣苦滅道",
    "T26n1536_006:0390a05": "聖諦應修習，是名教誡。示導者，謂有苾芻雖",
    "T26n1536_006:0390a06": "能為他宣說，此是苦聖諦應遍知，乃至此是",
    "T26n1536_006:0390a07": "趣苦滅道聖諦應修習。若他聞已，不起諦順",
    "T26n1536_006:0390a08": "忍、不得現觀邊世俗智，但名教誡自在，不名",
    "T26n1536_006:0390a09": "示導。若有苾芻能為他宣說，此是苦聖諦應",
    "T26n1536_006:0390a10": "遍知，乃至此是趣苦滅道聖諦應修習，亦能",
    "T26n1536_006:0390a11": "令他聞已起諦順忍得現觀邊世俗智，名教",
    "T26n1536_006:0390a12": "誡自在亦名示導。是故所說教誡示導，要能",
    "T26n1536_006:0390a13": "令他見等見了等了調伏隨順，乃名教誡亦",
    "T26n1536_006:0390a14": "名示導，由此說名教誡示導。",
    "T26n1536_006:0390a15": "[0390a15] 三清淨者，一、身清淨；二、語清淨；三、意清淨。身",
    "T26n1536_006:0390a16": "清淨云何？答：離害生命、離不與取、離欲邪行。",
    "T26n1536_006:0390a17": "復次離害生命、離不與取、離非梵行。復次諸",
    "T26n1536_006:0390a18": "所有學身業、諸所有無學身業、諸所有善非",
    "T26n1536_006:0390a19": "學非無學身業，如是一切名身清淨。語清淨",
    "T26n1536_006:0390a20": "云何？答：離虛誑語、離離間語、離&#x9E81;惡語、離雜",
    "T26n1536_006:0390a21": "穢語。復次諸所有學語業、諸所有無學語業、",
    "T26n1536_006:0390a22": "諸所有善非學非無學語業，如是一切名語",
    "T26n1536_006:0390a23": "清淨。意清淨云何？答：無貪、無瞋、正見。復次諸",
    "T26n1536_006:0390a24": "所有學意業、諸所有無學意業、諸所有善非",
    "T26n1536_006:0390a25": "學非無學意業，如是一切名意清淨。如是世",
    "T26n1536_006:0390a26": "尊說：",
    "T26n1536_006:0390a27": "「身語意淨中，  我說無漏淨，",
    "T26n1536_006:0390a28": " 名圓滿清淨，  能永淨諸惡。」",
    "T26n1536_006:0390a29": "[0390a29] 三寂默者，一、身寂默；二、語寂默；三、意寂默。身",
    "T26n1536_006:0390b01": "寂默云何？答：無學身律儀，名身寂默。語寂默",
    "T26n1536_006:0390b02": "云何？答：無學語律儀，名語寂默。意寂默云何？",
    "T26n1536_006:0390b03": "答：無學心，名意寂默。如世尊說：",
    "T26n1536_006:0390b04": "「身語意默中，  我說無漏默，",
    "T26n1536_006:0390b05": " 名圓滿寂默，  永寂諸惡故。」",
    "T26n1536_006:0390b06": "[0390b06] 三增上者，一、世增上；二、自增上；三、法增上。世",
    "T26n1536_006:0390b07": "增上云何？答：如世尊說：有諸苾芻居阿練若，",
    "T26n1536_006:0390b08": "或在樹下或住空閑，學所學法應作是念：今",
    "T26n1536_006:0390b09": "此世間有多眾集，夫眾集處必有天神，成就",
    "T26n1536_006:0390b10": "天眼具他心智，若近若遠皆能&#x89A9;見，心劣心",
    "T26n1536_006:0390b11": "勝悉能了知。我若發生不善尋伺，能為諸惡",
    "T26n1536_006:0390b12": "耽嗜所依，則諸天神現知見我。既知見已互",
    "T26n1536_006:0390b13": "相謂言：今應共觀此善男子，已能厭俗正信",
    "T26n1536_006:0390b14": "出家，云何復生不善尋伺，能為諸惡耽嗜所",
    "T26n1536_006:0390b15": "依？又於世間大眾集處，或現有佛及佛弟子，",
    "T26n1536_006:0390b16": "成就天眼具他心智，若近若遠皆能&#x89A9;見，心",
    "T26n1536_006:0390b17": "劣心勝悉能了知。我若發生不善尋伺，能為",
    "T26n1536_006:0390b18": "諸惡耽嗜所依，則諸聖眾現知見我。既知見",
    "T26n1536_006:0390b19": "已互相謂言：今應共觀此善男子，已能厭俗",
    "T26n1536_006:0390b20": "正信出家，云何復生不善尋伺，能為諸惡耽",
    "T26n1536_006:0390b21": "嗜所依？復作是念：彼諸世間雖見知我，而不",
    "T26n1536_006:0390b22": "及我自審了知，故我今應自審觀察，勿生如",
    "T26n1536_006:0390b23": "是不善尋伺，能為諸惡耽嗜所依。彼因如是",
    "T26n1536_006:0390b24": "自審知見，發勤精進身心輕安，遠離惛沈安",
    "T26n1536_006:0390b25": "住正念，心定一趣制伏愚癡。彼由世間增上",
    "T26n1536_006:0390b26": "力故，能斷不善、修諸善法。如是世間增上勢",
    "T26n1536_006:0390b27": "力，起善有漏或無漏道，名世增上。自增上云",
    "T26n1536_006:0390b28": "何？答：如世尊說：有諸苾芻居阿練若，或在樹",
    "T26n1536_006:0390b29": "下或住空閑，學所學法應作是念：我已厭俗",
    "T26n1536_006:0390c01": "正信出家，不應復生不善尋伺，能為諸惡耽",
    "T26n1536_006:0390c02": "嗜所依。數數宜應自審觀察，勿生如是不善",
    "T26n1536_006:0390c03": "尋伺，能為諸惡耽嗜所依。彼因如是自審知",
    "T26n1536_006:0390c04": "見，發勤精進身心輕安，遠離惛沈安住正念，",
    "T26n1536_006:0390c05": "心定一趣制伏愚癡。彼由自我增上力故，能",
    "T26n1536_006:0390c06": "斷不善、修諸善法。如是自我增上勢力，起善",
    "T26n1536_006:0390c07": "有漏或無漏道，名自增上。法增上云何？答：如",
    "T26n1536_006:0390c08": "世尊說：有諸苾芻居阿練若，或在樹下或住",
    "T26n1536_006:0390c09": "空閑，學所學法應作是念：一切如來、應、正等",
    "T26n1536_006:0390c10": "覺所說之法，善說現見，離諸熱惱隨順應時，",
    "T26n1536_006:0390c11": "來觀來嘗智者內證。如是正法我已了知，不",
    "T26n1536_006:0390c12": "應復生不善尋伺，能為諸惡耽嗜所依。數數",
    "T26n1536_006:0390c13": "宜應自審觀察，勿生如是不善尋伺，能為諸",
    "T26n1536_006:0390c14": "惡耽嗜所依。彼因如是自審知見，發勤精進",
    "T26n1536_006:0390c15": "身心輕安，遠離惛沈安住正念，心定一趣制",
    "T26n1536_006:0390c16": "伏愚癡。彼由正法增上力故，能斷不善、修諸",
    "T26n1536_006:0390c17": "善法。如是正法增上勢力，起善有漏或無漏",
    "T26n1536_006:0390c18": "道，名法增上。如世尊說：",
    "T26n1536_006:0390c19": "「世無有智者，  樂作諸惡業，",
    "T26n1536_006:0390c20": " 彼能自通達，  諦實虛妄故。",
    "T26n1536_006:0390c21": " 賢善者能證，  不應自輕篾，",
    "T26n1536_006:0390c22": " 應常省己惡，  有便無隱覆。",
    "T26n1536_006:0390c23": " 世現有天神，  佛及佛弟子，",
    "T26n1536_006:0390c24": " 恒見知愚者，  造作諸惡行。",
    "T26n1536_006:0390c25": " 是故世增上，  自法增上力，",
    "T26n1536_006:0390c26": " 能斷不善法，  修法隨法行。",
    "T26n1536_006:0390c27": " 我說有勇健，  能摧伏魔軍，",
    "T26n1536_006:0390c28": " 度生老病死，  證彼永寂滅。」",
    "T26n1536_006:0390c29": "[0390c29] 三無上者，一、行無上；二、智無上；三、解脫無上。",
    "T26n1536_006:0391a01": "行無上云何？答：無學八支聖道，是名行無上。",
    "T26n1536_006:0391a02": "智無上云何？答：無學八智，是名智無上。解脫",
    "T26n1536_006:0391a03": "無上云何？答：盡智、無生智，是名解脫無上。",
    "T26n1536_006:0391a04": "[0391a04] 三明者，謂無學三明：一、無學宿住隨念智作",
    "T26n1536_006:0391a05": "證明；二、無學死生智作證明；三、無學漏盡智",
    "T26n1536_006:0391a06": "作證明。云何無學宿住隨念智作證明？答：如",
    "T26n1536_006:0391a07": "實憶知諸宿住事，謂如實憶知過去世，或一",
    "T26n1536_006:0391a08": "生、或十生、或百生、或千生、或百千生、或多",
    "T26n1536_006:0391a09": "百生、或多千生、或多百千生、或壞劫、或成劫、",
    "T26n1536_006:0391a10": "或壞成劫、或多壞劫、或多成劫、或多壞成",
    "T26n1536_006:0391a11": "劫，我於如是有情聚中，曾作如是名、如是種、",
    "T26n1536_006:0391a12": "如是姓，曾食如是食，曾受如是苦、如是樂，曾",
    "T26n1536_006:0391a13": "如是長壽、如是久住、如是壽量邊際。我曾從",
    "T26n1536_006:0391a14": "彼處死生於此處，復從此處死生於彼處。於",
    "T26n1536_006:0391a15": "如是等若形相、若因緣、若言說無量種宿住",
    "T26n1536_006:0391a16": "事，皆能隨念如實憶知，是名無學宿住隨念",
    "T26n1536_006:0391a17": "智作證明。問：此中何者是明？答：知前生相續",
    "T26n1536_006:0391a18": "智，是名明。云何無學死生智作證明？答：以淨",
    "T26n1536_006:0391a19": "天眼超過於人，見諸有情死時生時，若好色",
    "T26n1536_006:0391a20": "若惡色、若劣若勝、若往善趣若往惡趣。如是",
    "T26n1536_006:0391a21": "有情成就身惡行、成就語惡行、成就意惡行，",
    "T26n1536_006:0391a22": "發起邪見毀謗賢聖，成就邪見業法受因，由",
    "T26n1536_006:0391a23": "此因緣身壞命終，墮諸惡趣生地獄中。如是",
    "T26n1536_006:0391a24": "有情成就身妙行、成就語妙行、成就意妙行，",
    "T26n1536_006:0391a25": "發起正見讚歎賢聖，成就正見業法受因，由",
    "T26n1536_006:0391a26": "此因緣身壞命終，昇諸善趣生於天中。於如",
    "T26n1536_006:0391a27": "是等諸有情類業果差別皆如實知，是名無",
    "T26n1536_006:0391a28": "學死生智作證明。問：此中何者是明？答：知自",
    "T26n1536_006:0391a29": "業智是名明。云何無學漏盡智作證明？答：如",
    "T26n1536_006:0391b01": "實知此苦聖諦、此苦集聖諦、此苦滅聖諦、此",
    "T26n1536_006:0391b02": "趣苦滅道聖諦。彼如是知如是見，心解脫、欲",
    "T26n1536_006:0391b03": "漏心解脫、有漏心解脫、無明漏心解脫，已如",
    "T26n1536_006:0391b04": "實知見，我生已盡、梵行已立、所作已辦、不受",
    "T26n1536_006:0391b05": "後有，是名無學漏盡智作證明。問：此中何者",
    "T26n1536_006:0391b06": "是明？答：知漏盡智是名明。如世尊說：",
    "T26n1536_006:0391b07": "「牟尼如宿住，  見善惡趣別，",
    "T26n1536_006:0391b08": " 了生死已盡，  得究竟通慧。",
    "T26n1536_006:0391b09": " 知心永解脫，  貪等一切漏，",
    "T26n1536_006:0391b10": " 成就三明故，  名具三明者。」",
    "T26n1536_006:0391b11": "集異門足論四法品第五之一",
    "T26n1536_006:0391b12": "[0391b12] 時舍利子復告眾言：「具壽當知，佛於四法自",
    "T26n1536_006:0391b13": "善通達，現等覺已，為諸弟子宣說開示。我等",
    "T26n1536_006:0391b14": "今應和合結集，佛滅度後勿有乖諍，當令隨",
    "T26n1536_006:0391b15": "順梵行法律久住，利樂無量有情，哀愍世間",
    "T26n1536_006:0391b16": "諸天人眾，令獲殊勝義利安樂。」[0391b16] 四法云何？此",
    "T26n1536_006:0391b17": "中有五嗢&#x62D5;南頌。初嗢&#x62D5;南曰：",
    "T26n1536_006:0391b18": " 初四法有十，  念斷神慮諦，",
    "T26n1536_006:0391b19": " 想無量無色，  聖種果各四。",
    "T26n1536_006:0391b20": "[0391b20] 有四念住、四正斷、四神足、四靜慮、四聖諦、",
    "T26n1536_006:0391b21": "四想、四無量、四無色、四聖種、四沙門果。",
    "T26n1536_006:0391b22": "[0391b22] 四念住者，一、身念住；二、受念住；三、心念住；四、",
    "T26n1536_006:0391b23": "法念住。身念住云何？答：十有色處及法處所",
    "T26n1536_006:0391b24": "攝色，是名身念住。受念住云何？答：六受身，謂",
    "T26n1536_006:0391b25": "眼觸所生受乃至意觸所生受，是名受念住。",
    "T26n1536_006:0391b26": "心念住云何？答：六識身，謂眼識乃至意識，是",
    "T26n1536_006:0391b27": "名心念住。法念住云何？答：受蘊所不攝無色",
    "T26n1536_006:0391b28": "法處，是名法念住。復次身增上所生諸善有",
    "T26n1536_006:0391b29": "漏及無漏道，是名身念住。受增上所生諸善",
    "T26n1536_006:0391c01": "有漏及無漏道，是名受念住。心增上所生諸",
    "T26n1536_006:0391c02": "善有漏及無漏道，是名心念住。法增上所生",
    "T26n1536_006:0391c03": "諸善有漏及無漏道，是名法念住。復次緣身",
    "T26n1536_006:0391c04": "慧名身念住，緣受慧名受念住，緣心慧名心",
    "T26n1536_006:0391c05": "念住，緣法慧名法念住。",
    "T26n1536_006:0391c06": "[0391c06] 四正斷者，為令已生惡不善法斷故，起欲發",
    "T26n1536_006:0391c07": "勤精進策心持心，是名第一。為令未生惡不",
    "T26n1536_006:0391c08": "善法不生故，起欲發勤精進策心持心，是名",
    "T26n1536_006:0391c09": "第二。為令未生善法生故，起欲發勤精進策",
    "T26n1536_006:0391c10": "心持心，是名第三。為令已生善法堅住不忘",
    "T26n1536_006:0391c11": "修滿倍增廣大智作證故，起欲發勤精進策",
    "T26n1536_006:0391c12": "心持心，是名第四。為令已生惡不善法斷故，",
    "T26n1536_006:0391c13": "起欲發勤精進策心持心正斷云何？答：為斷",
    "T26n1536_006:0391c14": "已生惡不善法，增上所起諸善有漏及無漏",
    "T26n1536_006:0391c15": "道，如是名為第一正斷。為令未生惡不善法",
    "T26n1536_006:0391c16": "不生故，起欲發勤精進策心持心正斷云何？",
    "T26n1536_006:0391c17": "答：為遮未生惡不善法，增上所起諸善有漏",
    "T26n1536_006:0391c18": "及無漏道，如是名為第二正斷。為令未生善",
    "T26n1536_006:0391c19": "法生故，起欲發勤精進策心持心正斷云何？",
    "T26n1536_006:0391c20": "答：為起未生善法，增上所起諸善有漏及無漏",
    "T26n1536_006:0391c21": "道，如是名為第三正斷。為令已生善法堅住",
    "T26n1536_006:0391c22": "不忘修滿倍增廣大智作證故，起欲發勤精",
    "T26n1536_006:0391c23": "進策心持心正斷云何？答：為增已生善法，增",
    "T26n1536_006:0391c24": "上所起諸善有漏及無漏道，如是名為第四",
    "T26n1536_006:0391c25": "正斷。",
    "T26n1536_006:0391c26": "[0391c26] 四神足者，一、欲三摩地斷行成就神足；二、勤",
    "T26n1536_006:0391c27": "三摩地斷行成就神足；三、心三摩地斷行成",
    "T26n1536_006:0391c28": "就神足；四、觀三摩地斷行成就神足。云何欲",
    "T26n1536_006:0391c29": "三摩地斷行成就神足？答：欲增上所生諸善",
    "T26n1536_006:0392a01": "有漏及無漏道，是名欲三摩地斷行成就神",
    "T26n1536_006:0392a02": "足。云何勤三摩地斷行成就神足？答：勤增上",
    "T26n1536_006:0392a03": "所生諸善有漏及無漏道，是名勤三摩地斷",
    "T26n1536_006:0392a04": "行成就神足。云何心三摩地斷行成就神足？",
    "T26n1536_006:0392a05": "答：心增上所生諸善有漏及無漏道，是名心",
    "T26n1536_006:0392a06": "三摩地斷行成就神足。云何觀三摩地斷行",
    "T26n1536_006:0392a07": "成就神足？答：觀增上所生諸善有漏及無漏",
    "T26n1536_006:0392a08": "道，是名觀三摩地斷行成就神足。",
    "T26n1536_006:0392a09": "[0392a09] 四靜慮者，謂初靜慮、第二靜慮、第三靜慮、第",
    "T26n1536_006:0392a10": "四靜慮。云何初靜慮？答：初靜慮所攝善五蘊，",
    "T26n1536_006:0392a11": "是名初靜慮。云何第二靜慮？答：第二靜慮所",
    "T26n1536_006:0392a12": "攝善五蘊，是名第二靜慮。云何第三靜慮？答：",
    "T26n1536_006:0392a13": "第三靜慮所攝善五蘊，是名第三靜慮。云何",
    "T26n1536_006:0392a14": "第四靜慮？答：第四靜慮所攝善五蘊，是名第",
    "T26n1536_006:0392a15": "四靜慮。",
    "T26n1536_006:0392a16": "[0392a16] 四聖諦者，一、苦聖諦；二、苦集聖諦；三、苦滅聖",
    "T26n1536_006:0392a17": "諦；四、趣苦滅道聖諦。云何苦聖諦？答五取蘊，",
    "T26n1536_006:0392a18": "謂色取蘊、受取蘊、想取蘊、行取蘊、識取蘊，",
    "T26n1536_006:0392a19": "是名苦聖諦。云何苦集聖諦？答：諸有漏因，是",
    "T26n1536_006:0392a20": "名苦集聖諦。云何苦滅聖諦？答：擇滅無為，是",
    "T26n1536_006:0392a21": "名苦滅聖諦。云何趣苦滅道聖諦？答：諸學法",
    "T26n1536_006:0392a22": "無學法，是名趣苦滅道聖諦。",
    "T26n1536_006:0392a23": "[0392a23] 四想者，一、小想；二、大想；三、無量想；四、無所有",
    "T26n1536_006:0392a24": "想。小想云何？答：作意思惟狹小諸色，謂或思",
    "T26n1536_006:0392a25": "惟青瘀、或思惟膿爛、或思惟破壞、或思惟&#x8196;",
    "T26n1536_006:0392a26": "脹、或思惟骸骨、或思惟骨鎖、或思惟地、或思",
    "T26n1536_006:0392a27": "惟水、或思惟火、或思惟風、或思惟青、或思惟",
    "T26n1536_006:0392a28": "黃、或思惟赤、或思惟白、或思惟諸欲過患、或",
    "T26n1536_006:0392a29": "思惟出離功德，與此俱行諸想等想、現前等",
    "T26n1536_006:0392b01": "想、已想當想，是名小想。大想云何？答：作意思",
    "T26n1536_006:0392b02": "惟廣大諸色而非無邊，謂或思惟青瘀，廣說",
    "T26n1536_006:0392b03": "如前，是名大想。無量想云何？答：作意思惟廣",
    "T26n1536_006:0392b04": "大諸色其量無邊，謂或思惟青瘀，廣說如前，",
    "T26n1536_006:0392b05": "是名無量想。無所有想云何？答此即顯示無",
    "T26n1536_006:0392b06": "所有處想。",
    "T26n1536_006:0392b07": "[0392b07] 四無量者，一、慈無量；二、悲無量；三、喜無量；四、",
    "T26n1536_006:0392b08": "捨無量。慈無量云何？答：諸慈及慈相應受想",
    "T26n1536_006:0392b09": "行識，若彼等起身語業、若彼等起心不相應",
    "T26n1536_006:0392b10": "行，是名慈無量。悲無量云何？答：諸悲及悲相",
    "T26n1536_006:0392b11": "應受想行識，若彼等起身語業、若彼等起心",
    "T26n1536_006:0392b12": "不相應行，是名悲無量。喜無量云何？答：諸喜",
    "T26n1536_006:0392b13": "及喜相應受想行識，若彼等起身語業、若彼",
    "T26n1536_006:0392b14": "等起心不相應行，是名喜無量。捨無量云何？",
    "T26n1536_006:0392b15": "答：諸捨及捨相應受想行識，若彼等起身語",
    "T26n1536_006:0392b16": "業、若彼等起心不相應行，是名捨無量。",
    "T26n1536_006:0392b17": "[0392b17] 四無色者，一、空無邊處；二、識無邊處；三、無所",
    "T26n1536_006:0392b18": "有處；四、非想非非想處。空無邊處云何？答：空",
    "T26n1536_006:0392b19": "無邊處略有二種：一、定；二、生。若定若生所有",
    "T26n1536_006:0392b20": "受想行識，是名空無邊處。識無邊處云何？答：",
    "T26n1536_006:0392b21": "識無邊處略有二種：一、定；二、生。若定若生所",
    "T26n1536_006:0392b22": "有受想行識，是名識無邊處。無所有處云何？",
    "T26n1536_006:0392b23": "答無所有處略有二種：一、定；二、生。若定若生",
    "T26n1536_006:0392b24": "所有受想行識，是名無所有處。非想非非想",
    "T26n1536_006:0392b25": "處云何？答：非想非非想處略有二種：一、定；二、",
    "T26n1536_006:0392b26": "生。若定若生所有受想行識，及有一類定所",
    "T26n1536_006:0392b27": "等起心不相應行，即滅想受定，是名非想非",
    "T26n1536_006:0392b28": "非想處。",
    "T26n1536_006:0392b29": "[0392b29] 四聖種者，一有苾芻，隨得衣服便生喜足、讚",
    "T26n1536_006:0392c01": "歎喜足，不為求覓衣服因緣，令諸世間而生",
    "T26n1536_006:0392c02": "譏論。若求不得，終不懊歎、引頸希望、撫胸迷",
    "T26n1536_006:0392c03": "悶。若求得已，如法受用，不生染著耽嗜迷悶",
    "T26n1536_006:0392c04": "藏護貯積。於受用時能見過患，正知出離。彼",
    "T26n1536_006:0392c05": "由隨得衣服喜足，終不自舉[夌*欠]篾於他，而",
    "T26n1536_006:0392c06": "能策勤正知繫念，是名安住古昔聖種。二有",
    "T26n1536_006:0392c07": "苾芻，隨得飲食便生喜足，廣說如前。三有苾",
    "T26n1536_006:0392c08": "芻，隨得臥具便生喜足，廣說如前。四有苾芻，",
    "T26n1536_006:0392c09": "愛斷樂斷精勤隨學於斷愛樂、愛修樂修精",
    "T26n1536_006:0392c10": "勤隨學於修愛樂。彼由如是斷修愛樂，終不",
    "T26n1536_006:0392c11": "自舉[夌*欠]篾於他，而能策勤正知繫念，是名",
    "T26n1536_006:0392c12": "安住古昔聖種。隨得衣服喜足聖種云何？答：",
    "T26n1536_006:0392c13": "隨得衣服喜足增上，所生諸善有漏及無漏",
    "T26n1536_006:0392c14": "道，是名隨得衣服喜足聖種。隨得飲食喜足",
    "T26n1536_006:0392c15": "聖種云何？答隨得飲食喜足增上，所生諸善",
    "T26n1536_006:0392c16": "有漏及無漏道，是名隨得飲食喜足聖種。隨",
    "T26n1536_006:0392c17": "得臥具喜足聖種云何？答隨得臥具喜足增",
    "T26n1536_006:0392c18": "上，所生諸善有漏及無漏道，是名隨得臥具",
    "T26n1536_006:0392c19": "喜足聖種。愛樂斷修聖種云何？答：愛樂斷修",
    "T26n1536_006:0392c20": "增上，所生諸善有漏及無漏道，是名愛樂斷",
    "T26n1536_006:0392c21": "修聖種。",
    "T26n1536_006:0392c22": "[0392c22] 四沙門果者，一、預流果；二、一來果；三、不還果；",
    "T26n1536_006:0392c23": "四、阿羅漢果。預流果云何？答：預流果有二種：",
    "T26n1536_006:0392c24": "一、有為；二、無為。有為預流果者，謂證預流果",
    "T26n1536_006:0392c25": "時所有學法，或已得或今得或當得，是名有",
    "T26n1536_006:0392c26": "為預流果。無為預流果者，謂證預流果時所",
    "T26n1536_006:0392c27": "有擇滅，或已得或今得或當得，是名無為預",
    "T26n1536_006:0392c28": "流果。一來果、不還果應知亦爾。阿羅漢果云",
    "T26n1536_006:0392c29": "何？答：阿羅漢果有二種：一、有為；二、無為。有為",
    "T26n1536_006:0393a01": "阿羅漢果者，謂證阿羅漢果時所有無學法，",
    "T26n1536_006:0393a02": "或已得或今得或當得，是名有為阿羅漢果。",
    "T26n1536_006:0393a03": "無為阿羅漢果者，謂證阿羅漢果時所有擇",
    "T26n1536_006:0393a04": "滅，或已得或今得或當得，是名無為阿羅",
    "T26n1536_006:0393a05": "漢果。",
    "T26n1536_006:0393a06": "[0393a06] 第二嗢柁南曰：",
    "T26n1536_006:0393a07": " 二四法有九，  謂支淨智力，",
    "T26n1536_006:0393a08": " 處蘊依&#x8FF9;法，  各四智有二。",
    "T26n1536_006:0393a09": "[0393a09] 有四預流支、四證淨、四智、四力、四處、四蘊、四依、",
    "T26n1536_006:0393a10": "四法&#x8FF9;、四應證法。智有二門，餘八各一。",
    "T26n1536_006:0393a11": "[0393a11] 四預流支者，一、親近善士；二、聽聞正法；三、如",
    "T26n1536_006:0393a12": "理作意；四、法隨法行。云何親近善士？答：善士",
    "T26n1536_006:0393a13": "者，謂佛及弟子。復次諸有補特伽羅具戒具",
    "T26n1536_006:0393a14": "德，離諸瑕穢成調善法，堪紹師位成就勝德，",
    "T26n1536_006:0393a15": "知羞悔過、善守好學，具知具見、樂思擇、愛稱量、",
    "T26n1536_006:0393a16": "喜觀察、性聰敏、具覺慧、息追求、有慧類、離貪",
    "T26n1536_006:0393a17": "趣貪滅、離瞋趣瞋滅、離癡趣癡滅、調順趣調",
    "T26n1536_006:0393a18": "順、寂靜趣寂靜、解脫趣解脫，具如是等諸勝",
    "T26n1536_006:0393a19": "功德，是名善士。若能於此所說善士，親近承",
    "T26n1536_006:0393a20": "事恭敬供養，如是名為親近善士。云何聽聞",
    "T26n1536_006:0393a21": "正法？答：正法者，謂前說善士，未顯了處為正",
    "T26n1536_006:0393a22": "顯了、未開悟處為正開悟，以慧通達深妙句",
    "T26n1536_006:0393a23": "義，方便為他宣說施設安立開示，以無量門",
    "T26n1536_006:0393a24": "正為開示，苦真是苦、集真是集、滅真是滅、",
    "T26n1536_006:0393a25": "道真是道，如是等名正法。若能於此所說正",
    "T26n1536_006:0393a26": "法，樂聽樂聞、樂受持樂究竟、樂解了樂觀察、",
    "T26n1536_006:0393a27": "樂尋思樂推究、樂通達樂觸樂證樂作證，為",
    "T26n1536_006:0393a28": "聞法故不憚艱辛，為受持故數以耳根對說",
    "T26n1536_006:0393a29": "法音發勝耳識，如是名為聽聞正法。云何如",
    "T26n1536_006:0393b01": "理作意？答：於耳所聞耳識所了無倒法義，",
    "T26n1536_006:0393b02": "耳識所引令心專注，隨攝等攝作意發意，審",
    "T26n1536_006:0393b03": "正思惟心警覺性，如是名為如理作意。云何",
    "T26n1536_006:0393b04": "法隨法行？答：如理作意所引出離遠離所生",
    "T26n1536_006:0393b05": "諸勝善法，修習堅住無間精勤，如是名為法",
    "T26n1536_006:0393b06": "隨法行。",
    "T26n1536_006:0393b07": "[0393b07] 四證淨者，如契經說，成就四法說名預流。何",
    "T26n1536_006:0393b08": "等為四？一、佛證淨；二、法證淨；三、僧證淨；四、聖",
    "T26n1536_006:0393b09": "所愛戒。云何佛證淨？答：如世尊說：苾芻當知，",
    "T26n1536_006:0393b10": "此聖弟子以如是相隨念諸佛，謂此世尊是",
    "T26n1536_006:0393b11": "如來、阿羅漢、正等覺、明行圓滿、善逝、世間解、",
    "T26n1536_006:0393b12": "無上丈夫調御士、天人師、佛、薄伽梵。彼以此",
    "T26n1536_006:0393b13": "相隨念諸佛，見為根本證智相應，諸信信性",
    "T26n1536_006:0393b14": "現前信性隨順印可，愛慕愛慕性，心澄心淨，",
    "T26n1536_006:0393b15": "是名佛證淨。云何法證淨？答：如世尊說：苾芻",
    "T26n1536_006:0393b16": "當知，此聖弟子以如是相隨念正法，謂佛正",
    "T26n1536_006:0393b17": "法善說、現見、無熱、應時、引導、近觀、智者內證。",
    "T26n1536_006:0393b18": "彼以此相隨念正法，見為根本證智相應，諸",
    "T26n1536_006:0393b19": "信信性現前信性隨順印可，愛慕愛慕性，心",
    "T26n1536_006:0393b20": "澄心淨，是名法證淨。云何僧證淨？答：如世",
    "T26n1536_006:0393b21": "尊說：苾芻當知，此聖弟子以如是相隨念於",
    "T26n1536_006:0393b22": "僧，謂佛弟子具足妙行、質直行、如理行、法隨",
    "T26n1536_006:0393b23": "法行、和敬行、隨法行。於此僧中有預流向有",
    "T26n1536_006:0393b24": "預流果、有一來向有一來果、有不還向有不",
    "T26n1536_006:0393b25": "還果、有阿羅漢向有阿羅漢果，如是總有四",
    "T26n1536_006:0393b26": "雙八隻補特伽羅佛弟子眾，戒具足、定具足、",
    "T26n1536_006:0393b27": "慧具足、解脫具足、解脫智見具足，應請應屈",
    "T26n1536_006:0393b28": "應恭敬無上福田，世所應供。彼以此相隨念",
    "T26n1536_006:0393b29": "於僧，見為根本證智相應，諸信信性現前信",
    "T26n1536_006:0393c01": "性隨順印可，愛慕愛慕性，心澄心淨，是名僧",
    "T26n1536_006:0393c02": "證淨。云何聖所愛戒？答：無漏身律儀、語律儀、",
    "T26n1536_006:0393c03": "命清淨，是名聖所愛戒。問：何故名為聖所愛",
    "T26n1536_006:0393c04": "戒？答：聖謂諸佛及佛弟子，彼於此戒愛慕欣",
    "T26n1536_006:0393c05": "喜忍順不逆，是故名為聖所愛戒。諸預流者",
    "T26n1536_006:0393c06": "成就此四。"
}