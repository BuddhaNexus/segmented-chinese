{
    "T30n1579_093:0827b19": "瑜伽師地論卷第九十三",
    "T30n1579_093:0827b21": "彌勒菩薩說",
    "T30n1579_093:0827b22": "三藏法師玄奘奉 詔譯",
    "T30n1579_093:0827b23": "攝事分中契經事緣起食諦界擇攝第三",
    "T30n1579_093:0827b24": "之一",
    "T30n1579_093:0827b25": "[0827b25] 如是已說處擇攝。緣起食諦界擇攝。我今當",
    "T30n1579_093:0827b26": "說。總嗢&#x62D5;南曰。",
    "T30n1579_093:0827b27": " 立等二諦等  以觸為緣等",
    "T30n1579_093:0827b28": " 有滅等食等  最後如理等",
    "T30n1579_093:0827b29": "[0827b29] 別嗢&#x62D5;南曰。",
    "T30n1579_093:0827c01": " 立苦聚諦觀  攝聖教微智",
    "T30n1579_093:0827c02": " 思量際觀察  上慢後甚深",
    "T30n1579_093:0827c03": "[0827c03] 略由三相。應知建立緣起差別。一從前際",
    "T30n1579_093:0827c04": "中際得生。二從中際後際得生。三於中",
    "T30n1579_093:0827c05": "際生已隨轉及趣清淨。此中云何從其前",
    "T30n1579_093:0827c06": "際中際得生。及於中際生已隨轉。謂如有",
    "T30n1579_093:0827c07": "一。宿非聰慧無明為緣。造作增長罪福不",
    "T30n1579_093:0827c08": "動身語意業。由此為緣。隨業行識乃至命",
    "T30n1579_093:0827c09": "終隨轉不絕。能為後世續生識因。如是展",
    "T30n1579_093:0827c10": "轉。有內外愛。識生果時。能為助伴。現前而",
    "T30n1579_093:0827c11": "起。既命終已。由前際因。於現在世。自體得",
    "T30n1579_093:0827c12": "生。生已漸次於母腹中。因識為緣續生果",
    "T30n1579_093:0827c13": "識隨轉不絕。任持所有羯邏藍等名色分",
    "T30n1579_093:0827c14": "位。後後殊勝。始從胎藏乃至衰老。又即此",
    "T30n1579_093:0827c15": "識當續生時。能感生業與異熟果。異熟生",
    "T30n1579_093:0827c16": "識。復依名色相續而轉。謂依眼等六依轉",
    "T30n1579_093:0827c17": "故。由是說言名色緣識。俱生五根。說名為",
    "T30n1579_093:0827c18": "色。無間滅等說名為名。隨其所應。能與六",
    "T30n1579_093:0827c19": "識作所依止。識依彼故。乃至命終數數隨",
    "T30n1579_093:0827c20": "轉。又五色根根依大種。根處大種。所生諸",
    "T30n1579_093:0827c21": "色。及諸餘名。由彼執持所有根等。墮在相",
    "T30n1579_093:0827c22": "續流轉不絕。此二總名隨轉依止。由是故",
    "T30n1579_093:0827c23": "言識緣名色。名色緣識。於現在世猶如束",
    "T30n1579_093:0827c24": "蘆相依而轉。乃至壽住如是。名為從其前",
    "T30n1579_093:0827c25": "際。中際緣起。諸行得生。於其中際生已隨",
    "T30n1579_093:0827c26": "轉。當知此中依胎生者說轉次第。卵生濕",
    "T30n1579_093:0827c27": "生除在母腹。有餘差別有色有情。在欲色",
    "T30n1579_093:0827c28": "界受化生者。於初生時諸根圓滿。與餘差",
    "T30n1579_093:0827c29": "別。在無色界。諸有情類識。依於名及色種",
    "T30n1579_093:0828a01": "子。名及色種依識而轉。由彼識中有色種",
    "T30n1579_093:0828a02": "故。色雖間斷後當更生。如是名為此中差",
    "T30n1579_093:0828a03": "別。由福業故。生於欲界人天兩趣。由罪業",
    "T30n1579_093:0828a04": "故。生惡趣中。由不動業。生色無色。云何名",
    "T30n1579_093:0828a05": "為從其中際後際緣起諸行得生。云何不",
    "T30n1579_093:0828a06": "生。由不生故證得清淨。謂彼如是於中",
    "T30n1579_093:0828a07": "際。生補特伽羅。領受先業所得二果。一者",
    "T30n1579_093:0828a08": "領受內異熟果。二者領受境界所生受增上",
    "T30n1579_093:0828a09": "果。彼由聽聞不正法故。或由先世串習力",
    "T30n1579_093:0828a10": "故。於二種果發起愚癡。彼由於內異熟果",
    "T30n1579_093:0828a11": "中有愚癡故。不能如實了知當來後有生",
    "T30n1579_093:0828a12": "苦。由此前際後際無明增上力故。如前造",
    "T30n1579_093:0828a13": "作增長諸行。由此新業。熏變識故。於現法",
    "T30n1579_093:0828a14": "中隨業而行。如是無明以為緣故。諸行得",
    "T30n1579_093:0828a15": "生。行為緣故。令識轉變。當知此識於現法",
    "T30n1579_093:0828a16": "中但是因性。攝受當生諸識果故。約就一",
    "T30n1579_093:0828a17": "切相續為名。說六識身。又即此識當來後",
    "T30n1579_093:0828a18": "有名色種子之所隨逐。名色種子。復為當來",
    "T30n1579_093:0828a19": "後有六處種子隨逐。六處種子。復為當來",
    "T30n1579_093:0828a20": "後有諸觸種子隨逐。此觸種子。復為當來後",
    "T30n1579_093:0828a21": "有諸受種子隨逐。當知是名於其中際後",
    "T30n1579_093:0828a22": "有引因。由識為先受為最後。遍能牽引諸",
    "T30n1579_093:0828a23": "自體故。如是由先異熟果愚。引後有已。復",
    "T30n1579_093:0828a24": "由第二境界所生增上果愚。緣境界受發",
    "T30n1579_093:0828a25": "生貪愛。由此愛故。或求諸欲。或求諸有。又",
    "T30n1579_093:0828a26": "取欲取。或取見戒禁我語取。取諸取已。",
    "T30n1579_093:0828a27": "愛取和合潤先引因轉。名為有。是當生起",
    "T30n1579_093:0828a28": "因所攝故。此有無間既命終已。如其引因所",
    "T30n1579_093:0828a29": "引。諸行識為最初。受為最後。或漸次生。或",
    "T30n1579_093:0828b01": "復頓生。如是應知。於現法中。初用無明觸",
    "T30n1579_093:0828b02": "所生受為緣生愛。愛為緣故。次生於取。",
    "T30n1579_093:0828b03": "取為緣故。轉成其有。有為緣故。當生得生。",
    "T30n1579_093:0828b04": "生為緣故。老病死等眾苦差別次第現前。當",
    "T30n1579_093:0828b05": "知此中或有處所生處現前。或有處所種子",
    "T30n1579_093:0828b06": "隨逐。如是中際無明緣行。受緣愛等。能生",
    "T30n1579_093:0828b07": "後際緣起諸行。若現法中從他聞法。或於",
    "T30n1579_093:0828b08": "先世已集資糧。由彼為因。能於二種果性",
    "T30n1579_093:0828b09": "諸行。如理思惟。若於彼因。若於彼滅若趣",
    "T30n1579_093:0828b10": "滅行。如理作意。思惟彼故。發生正見。又",
    "T30n1579_093:0828b11": "於諸諦漸次獲得有學無學清淨智見。彼",
    "T30n1579_093:0828b12": "由如是智見力故。能無餘斷無明及愛。由",
    "T30n1579_093:0828b13": "彼斷故。即彼所緣不如實知。諸無明觸所",
    "T30n1579_093:0828b14": "生諸受。亦復隨斷。由此斷故。於現法中。",
    "T30n1579_093:0828b15": "由離無明證慧解脫。又無明觸所生諸受。",
    "T30n1579_093:0828b16": "相應心中所有相應貪愛煩惱。彼於其心",
    "T30n1579_093:0828b17": "亦得離繫。由離貪故。證心解脫。又即由彼",
    "T30n1579_093:0828b18": "無明滅故。諸有無明猶未斷時。依於後際",
    "T30n1579_093:0828b19": "應生行識乃至諸受皆不得生。成不生法。",
    "T30n1579_093:0828b20": "是故說言。無明滅故。諸行隨滅。次第乃至異",
    "T30n1579_093:0828b21": "熟所生諸觸滅故。異熟所生諸受隨滅。又現",
    "T30n1579_093:0828b22": "法中無明滅故。無明觸滅。由無明觸永得",
    "T30n1579_093:0828b23": "滅故。從無明觸所生受滅。由無明觸所生",
    "T30n1579_093:0828b24": "諸受永得滅故。愛亦隨滅。由愛滅故。如前",
    "T30n1579_093:0828b25": "說名所有取等乃至損惱以為後邊。諸行皆",
    "T30n1579_093:0828b26": "滅成不生法。於現法中如是諸行皆不流",
    "T30n1579_093:0828b27": "轉。不流轉故。於現法中住有餘依般涅槃",
    "T30n1579_093:0828b28": "界。名為證得現法涅槃。彼於爾時識緣名",
    "T30n1579_093:0828b29": "色。名色緣識。有餘未滅而得說名清淨鮮",
    "T30n1579_093:0828c01": "白。乃至有識身住未滅。彼恒領受離繫諸",
    "T30n1579_093:0828c02": "受。無有繫縛。彼有識身。乃至先業所引壽",
    "T30n1579_093:0828c03": "量。恒相續住。壽量若盡。能執持識。捨所執",
    "T30n1579_093:0828c04": "身。命根亦捨。從此已後。所有命根無餘永",
    "T30n1579_093:0828c05": "滅都無所有。又彼諸識與一切受。於此位",
    "T30n1579_093:0828c06": "中。任運而滅。先因滅故。餘更不續。亦無餘",
    "T30n1579_093:0828c07": "滅。由此道理。名無餘依般涅槃界。究竟寂",
    "T30n1579_093:0828c08": "靜常住妙跡。為此義故。常隨涅槃。常以涅",
    "T30n1579_093:0828c09": "槃為其究竟。於世尊所熟修梵行。是名廣",
    "T30n1579_093:0828c10": "說由三種相建立緣起。謂從前際中際流",
    "T30n1579_093:0828c11": "轉。從其中際後際流轉。復於中際流轉清",
    "T30n1579_093:0828c12": "淨。[0828c12] 復次安立九相。後有苦樹能生當有。謂",
    "T30n1579_093:0828c13": "有世間非聰慧者。於現法中所造新業如",
    "T30n1579_093:0828c14": "小苦樹。若彼世間非聰慧者。於能隨順諸",
    "T30n1579_093:0828c15": "漏處所。依現在世隨觀愛味。依過去世深",
    "T30n1579_093:0828c16": "生顧戀。依未來世專心繫著。如是住已。先",
    "T30n1579_093:0828c17": "所未斷一切貪愛。由數習故。轉更增長。此",
    "T30n1579_093:0828c18": "非聰慧補特伽羅。欲令如是後有小樹復",
    "T30n1579_093:0828c19": "加滋茂以貪愛水而恒溉灌。令如前說能",
    "T30n1579_093:0828c20": "感當來取所得果。漸次圓滿。若有多聞諸",
    "T30n1579_093:0828c21": "聖弟子。雖造有漏能感當來諸業小樹。然",
    "T30n1579_093:0828c22": "於能順煩惱諸行。無倒隨觀生滅法性。於",
    "T30n1579_093:0828c23": "斷無欲及以滅界。無倒隨觀是寂靜性。損減",
    "T30n1579_093:0828c24": "彼業不令增長。使其愛水亦皆消散故。聰",
    "T30n1579_093:0828c25": "慧者不欲滋榮後有小樹。便斷其愛。愛緣",
    "T30n1579_093:0828c26": "取等損壞。如是後有小樹尚令一切皆無",
    "T30n1579_093:0828c27": "所有。何況使其後更增長。復更有一補特伽",
    "T30n1579_093:0828c28": "羅。已生自體諸先所有造作增長順後受",
    "T30n1579_093:0828c29": "業。於現法中為其所繫。即彼自體及先",
    "T30n1579_093:0829a01": "所造順後受業。總攝為一。說名後有如大",
    "T30n1579_093:0829a02": "苦樹。若於能順諸煩惱法。如前乃至專心",
    "T30n1579_093:0829a03": "繫著。如是住已。彼先所造順後受業。如直",
    "T30n1579_093:0829a04": "下根令樹&#x6B1D;茂。於現法中彼愛煩惱。如傍",
    "T30n1579_093:0829a05": "注道令樹潤澤。以此為因。令隨惑業行一",
    "T30n1579_093:0829a06": "切種子識。於當來世正續生時。住於名色。",
    "T30n1579_093:0829a07": "如是苦樹長時安立。當知如是補特伽羅。",
    "T30n1579_093:0829a08": "欲令苦樹展轉滋茂。此中白品如前應",
    "T30n1579_093:0829a09": "知。",
    "T30n1579_093:0829a10": "[0829a10] 復次世尊在昔為菩薩時。棄前所得諸世",
    "T30n1579_093:0829a11": "俗道及世諸師。處菩提座。為欲悲愍利他",
    "T30n1579_093:0829a12": "有情以為上首。自於諸諦起正觀察。爾時",
    "T30n1579_093:0829a13": "為欲歷觀苦諦。由老死支苦諦所攝故。於",
    "T30n1579_093:0829a14": "緣起逆歷觀察。當知此中由三種相。於其",
    "T30n1579_093:0829a15": "老死如理觀察。一者觀察細因緣故。二者",
    "T30n1579_093:0829a16": "觀察&#x9E81;因緣故。三者觀察非不定故。感生",
    "T30n1579_093:0829a17": "因緣。亦名為生。即生自體亦名為生。前生",
    "T30n1579_093:0829a18": "是細。後生為&#x9E81;。此中觀前細生有故而有",
    "T30n1579_093:0829a19": "老死。亦觀由後&#x9E81;生緣故得有老死。當來",
    "T30n1579_093:0829a20": "老死細生為因。現法老死&#x9E81;生為因。云何名",
    "T30n1579_093:0829a21": "為非不決定。謂即除彼生處所攝二種生體。",
    "T30n1579_093:0829a22": "餘定無能與老死果。如觀老死。生有取愛。",
    "T30n1579_093:0829a23": "各由二種如理觀察。當知亦爾。如是名為",
    "T30n1579_093:0829a24": "始從老死次第逆觀苦集二諦緣起道理。應",
    "T30n1579_093:0829a25": "知此中順集諦法。猶如燈炷。即此集諦如",
    "T30n1579_093:0829a26": "膏油等。苦諦類燈。諸非聰慧補特伽羅。譬",
    "T30n1579_093:0829a27": "於灌油并集炷者。如是苦燈燒然長世。當",
    "T30n1579_093:0829a28": "知白品與此相違。謂善方便觀滅道諦。復",
    "T30n1579_093:0829a29": "有二種補特伽羅。何等為二。一唯行自非",
    "T30n1579_093:0829b01": "利益行。謂但於己集炷灌油。令一苦燈相",
    "T30n1579_093:0829b02": "續久住。二復有餘補特伽羅。兼行自他無",
    "T30n1579_093:0829b03": "量大眾。非利益行。為然自他大苦火聚。",
    "T30n1579_093:0829b04": "攝受聽聞邪法為先。聞思修慧所引邪行。譬",
    "T30n1579_093:0829b05": "如積集乾薪乾草及乾牛糞。由是因緣。令",
    "T30n1579_093:0829b06": "苦火聚長時熾然。無有斷絕。",
    "T30n1579_093:0829b07": "[0829b07] 復次世尊在昔為菩薩時。處菩提座。依緣",
    "T30n1579_093:0829b08": "起門逆次而入。先緣後際如理思惟老死",
    "T30n1579_093:0829b09": "苦諦乃至其愛。如是觀察後際苦諦及後際",
    "T30n1579_093:0829b10": "苦所有集諦。未為喜足。遂復觀察後際集",
    "T30n1579_093:0829b11": "諦因緣所攝現在眾苦。謂遍逆觀受觸六處",
    "T30n1579_093:0829b12": "名色與識。當知此中。觀未來苦是當苦諦。",
    "T30n1579_093:0829b13": "觀彼集因是當集諦。觀未來世苦之集諦由",
    "T30n1579_093:0829b14": "誰而有。知由從先集所生起識為邊際。",
    "T30n1579_093:0829b15": "現法苦有。既知從先集所生起。不應復觀",
    "T30n1579_093:0829b16": "此云何有。是故世尊昔菩薩時。為觀當來所",
    "T30n1579_093:0829b17": "有苦集。觀現在苦乃至作意相應心識。而復",
    "T30n1579_093:0829b18": "轉還。又為漸次觀彼後際集諦依處。後際苦",
    "T30n1579_093:0829b19": "諦所依止處。當知即是後際集諦。故乃至識",
    "T30n1579_093:0829b20": "復還順上。如是順逆如理觀察緣起苦集。",
    "T30n1579_093:0829b21": "從此無間為觀滅諦。始從老死逆次第入。",
    "T30n1579_093:0829b22": "乃至無明。何以故。觀察如是。現在苦諦云",
    "T30n1579_093:0829b23": "何一切皆悉盡滅。謂不造作無明為緣新業",
    "T30n1579_093:0829b24": "行故。如是歷觀三聖諦已。次更尋求此滅",
    "T30n1579_093:0829b25": "聖諦何道何行而能證得。由如前說宿住隨",
    "T30n1579_093:0829b26": "念。憶昔為求諸漏永盡世間正見。如教授",
    "T30n1579_093:0829b27": "者令現在前作是思惟。我今證得先舊正",
    "T30n1579_093:0829b28": "道古昔諸仙同所遊履。如是但以世間作",
    "T30n1579_093:0829b29": "意。歷觀四諦。又以正見於諸諦中得入",
    "T30n1579_093:0829c01": "現觀。次第方便證覺無上正等菩提。現見方",
    "T30n1579_093:0829c02": "便獲得無漏有學無學善淨智見。為此義",
    "T30n1579_093:0829c03": "故。於三大劫阿僧企耶。修行一切難行之",
    "T30n1579_093:0829c04": "行。今於此義皆已證得。為利他故。哀愍",
    "T30n1579_093:0829c05": "世間諸人天故。隨有堪能入聖法者。開",
    "T30n1579_093:0829c06": "四聖諦令生等覺。",
    "T30n1579_093:0829c07": "[0829c07] 復次佛世尊教三處所攝。何等為三。一善",
    "T30n1579_093:0829c08": "建立諸緣生法無作用故。二彼為依利他",
    "T30n1579_093:0829c09": "行故。三彼為依自利行故。此中善建立諸",
    "T30n1579_093:0829c10": "緣生法無作用故者。謂從後際苦逆觀現",
    "T30n1579_093:0829c11": "法前際苦集。名色緣識。識緣名色。譬如束",
    "T30n1579_093:0829c12": "蘆展轉相依而得住立。於其中間諸緣生",
    "T30n1579_093:0829c13": "法。皆非自作。亦非他作。非自他作。非無因",
    "T30n1579_093:0829c14": "生。如是施設。名善建立諸緣生法無作用",
    "T30n1579_093:0829c15": "故。所以者何。無常諸行前際無故。後際無故。",
    "T30n1579_093:0829c16": "中際雖有唯剎那故。作用動轉。約第一義",
    "T30n1579_093:0829c17": "都無所有。但依世俗暫假施設。如是施設。",
    "T30n1579_093:0829c18": "如實無倒。是故說此名善建立。即依如是",
    "T30n1579_093:0829c19": "善建立性。依諸緣起為他宣說聖諦法教。",
    "T30n1579_093:0829c20": "名彼為依利他行故。即此為依自能趣入",
    "T30n1579_093:0829c21": "聖諦現觀。法隨法行又能證得現法涅槃。當",
    "T30n1579_093:0829c22": "知是名用彼為依自利行故。又先積集智",
    "T30n1579_093:0829c23": "慧資糧諸弟子眾。成就猛利俱生慧故。名",
    "T30n1579_093:0829c24": "為聰慧。具教智故。名為明了。具證智故。",
    "T30n1579_093:0829c25": "名善調伏。不由他緣自覺法故。名無所",
    "T30n1579_093:0829c26": "畏。緣於涅槃如實覺故。名見甘露。盡無",
    "T30n1579_093:0829c27": "生智為所依止。證有餘依涅槃界故。名身",
    "T30n1579_093:0829c28": "證。得妙甘露界。具足安住。",
    "T30n1579_093:0829c29": "[0829c29] 復次有諸愚夫外道種類。雖能觀見四大種",
    "T30n1579_093:0830a01": "身&#x9E81;無常性。由觀此身雖久住立而有增",
    "T30n1579_093:0830a02": "減。死時生時有捨取故。便於其身能厭能",
    "T30n1579_093:0830a03": "離能起勝解。以世間道離欲界欲。離色界",
    "T30n1579_093:0830a04": "欲極至有頂。然彼於身當知仍名未得",
    "T30n1579_093:0830a05": "解脫。所以者何。由於彼彼所得定中。瑩磨",
    "T30n1579_093:0830a06": "其識執取為我。雜染而住。復於後時壽盡",
    "T30n1579_093:0830a07": "業盡。還退生下。以於緣起不善巧故。諸",
    "T30n1579_093:0830a08": "聖弟子。雖於緣起已得善巧。而但隨觀四",
    "T30n1579_093:0830a09": "大種身細無常性。未即觀察識無常性。所以",
    "T30n1579_093:0830a10": "者何。四大種身經久時住常相可得。剎那",
    "T30n1579_093:0830a11": "相似相續隨轉。其無常性難可得故。識無常",
    "T30n1579_093:0830a12": "相&#x9E81;顯可得。剎那剎那所緣易脫。其相轉變",
    "T30n1579_093:0830a13": "無量品類有差別故。雖即此識無常性相。",
    "T30n1579_093:0830a14": "無量品類&#x9E81;顯易得。然復說名最極微細。當",
    "T30n1579_093:0830a15": "知其性難可識故。難可入故。所以者何。唯",
    "T30n1579_093:0830a16": "是慧眼所見境故。四大種身有增有減有",
    "T30n1579_093:0830a17": "捨有取。其無常性尚為非理肉眼境界。況",
    "T30n1579_093:0830a18": "其餘眼緣起善巧。諸聖弟子復欲悟入最極",
    "T30n1579_093:0830a19": "微細識無常性。即於緣起如理思惟。由能",
    "T30n1579_093:0830a20": "分別墮自相續觸所生起諸受分位差別",
    "T30n1579_093:0830a21": "性故。便能悟入識無常性。彼既成就如是",
    "T30n1579_093:0830a22": "智見。漸次於受所依止身。所因諸觸及餘",
    "T30n1579_093:0830a23": "一切名所攝行。皆能厭離生於勝解。亦得解",
    "T30n1579_093:0830a24": "脫。得解脫故。安住畢竟若有餘依若無餘",
    "T30n1579_093:0830a25": "依二涅槃界。",
    "T30n1579_093:0830a26": "[0830a26] 復次於緣起法善巧苾芻。由三種相。於其",
    "T30n1579_093:0830a27": "三際。能正思量正能盡苦。云何三相。一苦依",
    "T30n1579_093:0830a28": "處。二苦因緣。三苦因緣依處。是名三相。云",
    "T30n1579_093:0830a29": "何三際。一者中際。二過去際。三未來際。是",
    "T30n1579_093:0830b01": "名三際。當知此中內身苦依。是寒熱等及病",
    "T30n1579_093:0830b02": "死等眾苦差別現法生起之所依處。何以故。",
    "T30n1579_093:0830b03": "由有此故。於所依身彼得生故。外父母等",
    "T30n1579_093:0830b04": "親屬朋黨。攝受苦依。是供侍等執持刀杖",
    "T30n1579_093:0830b05": "以為後邊。憂愁歎等眾苦差別之所依處。何",
    "T30n1579_093:0830b06": "以故。如前說故。此二種依用攝受愛以為",
    "T30n1579_093:0830b07": "其因。由似集愛此依生起。名苦因緣。又",
    "T30n1579_093:0830b08": "即此愛依止可樂妙色境界以為依處。方",
    "T30n1579_093:0830b09": "乃得生。說彼名苦因緣依處。又諸所有現",
    "T30n1579_093:0830b10": "在境界。貪瞋癡火熱惱為因令生燋渴。由",
    "T30n1579_093:0830b11": "是遂飲。譬如雜毒可樂。妙色所緣境界甘",
    "T30n1579_093:0830b12": "美之飲。不能棄捨。轉增渴愛。由渴愛故。",
    "T30n1579_093:0830b13": "有當來依。當來依故。便有眾苦。如是當知。",
    "T30n1579_093:0830b14": "由第一義。名為趣死。即由如是現在道",
    "T30n1579_093:0830b15": "理。應當了知去來道理。當知是名能正",
    "T30n1579_093:0830b16": "思量中去來際。又即依止四種言說。應知",
    "T30n1579_093:0830b17": "一切所依三量。若見若知二種言說是依",
    "T30n1579_093:0830b18": "現量。若覺言說是依比量。若聞言說依",
    "T30n1579_093:0830b19": "至教量。",
    "T30n1579_093:0830b20": "[0830b20] 復次由五種相。正勤方便觀察緣起。能盡",
    "T30n1579_093:0830b21": "眾苦能作苦邊。何等為五。一者觀察諸緣",
    "T30n1579_093:0830b22": "生法生起因緣。二者觀察彼滅因緣。三者",
    "T30n1579_093:0830b23": "如實了知能趣彼滅正行。四者修行法隨",
    "T30n1579_093:0830b24": "法行。五者於證離增上慢。如是名為善起",
    "T30n1579_093:0830b25": "觀察及果成滿。始從未來依因緣苦。逆次乃",
    "T30n1579_093:0830b26": "至識緣名色。由四種相。觀察通達修習正",
    "T30n1579_093:0830b27": "行。謂由二相觀察當來。因有故果有。因無",
    "T30n1579_093:0830b28": "故果無。既觀察已通達因無。由修正行。既",
    "T30n1579_093:0830b29": "通達已隨正修行法隨法行。又正觀察於現",
    "T30n1579_093:0830c01": "法中。無明為緣福及非福不動新業因法有",
    "T30n1579_093:0830c02": "故。隨福非福不動業行果識等有。彼非有",
    "T30n1579_093:0830c03": "故。此亦非有。既觀察已。如前通達。及正",
    "T30n1579_093:0830c04": "修行。正修行時。不造無明為緣新業故業。",
    "T30n1579_093:0830c05": "觸已速能變吐。於現法中證得如前現見",
    "T30n1579_093:0830c06": "聖道。道果涅槃。彼於爾時譬如陶師。舉",
    "T30n1579_093:0830c07": "煩惱火隨眠烝熱。隨有識身熟烝熱瓮。置",
    "T30n1579_093:0830c08": "極清涼涅槃岸上。令離一切煩惱烝熱。又",
    "T30n1579_093:0830c09": "令如瓦有識身攝依得清涼。應知如前領",
    "T30n1579_093:0830c10": "受所有身邊際受。乃至廣說。未捨命來常",
    "T30n1579_093:0830c11": "處恒住。終不退失阿羅漢果。亦不能造",
    "T30n1579_093:0830c12": "無明緣行。云何於證離增上慢。謂彼爾時",
    "T30n1579_093:0830c13": "成就能緣緣起妙善清淨智見。作是思惟。",
    "T30n1579_093:0830c14": "依勝義諦無流轉者。無涅槃者。唯有彼彼",
    "T30n1579_093:0830c15": "法生故。令彼彼法生。彼彼法滅故。令彼彼",
    "T30n1579_093:0830c16": "法滅。",
    "T30n1579_093:0830c17": "[0830c17] 復次略有二種增上慢者。一於有學增上慢",
    "T30n1579_093:0830c18": "者。二於無學增上慢者。若於有學增上慢",
    "T30n1579_093:0830c19": "者。彼告他言。我已渡疑永斷三結。我於",
    "T30n1579_093:0830c20": "所證有學解脫。已離猶豫。已拔毒箭。已能",
    "T30n1579_093:0830c21": "永斷薩迦耶見以為根本一切見趣。若於",
    "T30n1579_093:0830c22": "無學增上慢者。彼告他言。我無有上。所應",
    "T30n1579_093:0830c23": "作事所應決擇。我皆已作。如是二種。或依",
    "T30n1579_093:0830c24": "緣起。或依涅槃。又依聖說而起說時。謂說",
    "T30n1579_093:0830c25": "甚深出離世間空性相應緣性緣起順逆等",
    "T30n1579_093:0830c26": "事。於其所說不能覺了。不隨悟入。由此",
    "T30n1579_093:0830c27": "二種因及緣故。於如實覺發起狐疑。於自",
    "T30n1579_093:0830c28": "相續煩惱永斷涅槃作證。亦生猶豫。所以者",
    "T30n1579_093:0830c29": "何。由於有學增上慢者。計我我所。常所",
    "T30n1579_093:0831a01": "隨逐隨入作意。微細我慢。間無間轉不能",
    "T30n1579_093:0831a02": "了達。又奢摩他任持相續。防&#x9E81;煩惱。令不",
    "T30n1579_093:0831a03": "雜亂。由是因緣。彼於未得生已得想。於",
    "T30n1579_093:0831a04": "未防護。生已護想。便告於他。又於無學",
    "T30n1579_093:0831a05": "增上慢者。彼自謂言。我已寂靜。我已涅槃。我",
    "T30n1579_093:0831a06": "已離愛我已離取。於此未斷微細現行諸",
    "T30n1579_093:0831a07": "增上慢。不能了達。於所未得生已得想。",
    "T30n1579_093:0831a08": "於未防護生已護想。便告於他。又於無學",
    "T30n1579_093:0831a09": "增上慢者。當知決定先於有學起增上慢。",
    "T30n1579_093:0831a10": "無有實義。諸有學者。於上無學起增上慢。",
    "T30n1579_093:0831a11": "所以者何。非彼相續煩惱現行。如是纏心",
    "T30n1579_093:0831a12": "堅牢而住。由此因緣。於所未得生已得想。",
    "T30n1579_093:0831a13": "起增上慢。堅固執著經多時住。或告於他。",
    "T30n1579_093:0831a14": "唯有失念。狹小暫時煩惱現行。尋復通達速",
    "T30n1579_093:0831a15": "能遠離。又彼如是或由先時於所未得起",
    "T30n1579_093:0831a16": "得增上慢故。或由今時於其所得生疑惑。",
    "T30n1579_093:0831a17": "猶豫壞其心故。便生憂慼。作是思惟。",
    "T30n1579_093:0831a18": "若我所證無所有者。他之所證亦應無有。",
    "T30n1579_093:0831a19": "如是便生謗聖邪見。受惡趣因。獲大衰損。",
    "T30n1579_093:0831a20": "云何如前聖說甚深。謂能開示甚深緣起。究",
    "T30n1579_093:0831a21": "竟涅槃。三相相應有為無為體性差別。有為",
    "T30n1579_093:0831a22": "無常。無為常住。諸行皆苦。涅槃寂靜。一切有",
    "T30n1579_093:0831a23": "為總唯是苦。及唯苦因。一切無為總唯眾苦。",
    "T30n1579_093:0831a24": "及因永滅。若諸苾芻。於現法中得涅槃者。",
    "T30n1579_093:0831a25": "永斷後有眾苦因道。令當來世所有苦果究",
    "T30n1579_093:0831a26": "竟不轉。入無餘依般涅槃時。後苦不續。先",
    "T30n1579_093:0831a27": "因所引現在苦依。任運而滅。至苦邊際。此",
    "T30n1579_093:0831a28": "中都無先流轉者。亦無於今般涅槃者。若",
    "T30n1579_093:0831a29": "能開示如是義言。當知名為如前所說聖",
    "T30n1579_093:0831b01": "說甚深。",
    "T30n1579_093:0831b02": "[0831b02] 復次緣起本性最極甚深而有一。能開示",
    "T30n1579_093:0831b03": "令淺當知此。由二因緣故。一由大師善開",
    "T30n1579_093:0831b04": "示故。二即由此補特伽羅成就微細審悉聰",
    "T30n1579_093:0831b05": "敏博達智故。若說若聽。是諸句義應知。如",
    "T30n1579_093:0831b06": "前攝異門分。當知此中諸緣起法。略由四",
    "T30n1579_093:0831b07": "相最極甚深。何等為四。一由微細因果難",
    "T30n1579_093:0831b08": "了知故。二由無我難了知故。三由離繫有",
    "T30n1579_093:0831b09": "情而有繫縛難了知故。四由有繫有情而",
    "T30n1579_093:0831b10": "離繫縛難了知故。云何微細因果難可了",
    "T30n1579_093:0831b11": "知。謂依觀察聖諦道理。始從老死乃至識",
    "T30n1579_093:0831b12": "緣名色所有有支。有緣體性。云何名為有",
    "T30n1579_093:0831b13": "緣體性。謂於是中有因緣生。未永斷故。而",
    "T30n1579_093:0831b14": "有生生。生既生已。唯當希待後時老死。當",
    "T30n1579_093:0831b15": "知此中生之因緣亦名為生。因緣所起亦",
    "T30n1579_093:0831b16": "名為生。有前生故。而有後生。有後生故。",
    "T30n1579_093:0831b17": "而有老死。此中前生是後生因。亦老死緣。後",
    "T30n1579_093:0831b18": "生唯是老死之緣。如是一切總攝為一。略",
    "T30n1579_093:0831b19": "說名為生緣老死。當知是名初老死支有",
    "T30n1579_093:0831b20": "緣體性。如說生支如是。有支取支安立。",
    "T30n1579_093:0831b21": "當知亦爾。取差別者。謂無差別欲貪名取。",
    "T30n1579_093:0831b22": "取之差別安立有四。如是愛支或求欲門發",
    "T30n1579_093:0831b23": "起諸業。或求有門發起諸業。此二業門所有",
    "T30n1579_093:0831b24": "諸愛。當知歸趣愛非愛受。又即此愛由",
    "T30n1579_093:0831b25": "六處門。所起無明觸所生受為緣故轉。復",
    "T30n1579_093:0831b26": "有餘受非此愛緣。謂明觸所生。及非明非",
    "T30n1579_093:0831b27": "無明觸所生。又即此受當知。一切皆用相",
    "T30n1579_093:0831b28": "似觸為其緣。此復云何。謂明無明相應是增",
    "T30n1579_093:0831b29": "語觸。與此相違。是有對觸。又此明觸及無明",
    "T30n1579_093:0831c01": "觸所隨增語觸。如其所應當知。彼用聽",
    "T30n1579_093:0831c02": "聞正法或不正法。於所緣境。若正若邪聞",
    "T30n1579_093:0831c03": "思修智相應諸名。以為其緣。非明非無明觸",
    "T30n1579_093:0831c04": "所攝有對觸。當知彼用若內若外諸色為",
    "T30n1579_093:0831c05": "緣。如是總名名色緣觸。又即六處略為二",
    "T30n1579_093:0831c06": "分。謂名及色。與觸為緣。當知此中。意處非",
    "T30n1579_093:0831c07": "色與餘非色諸法相應如是一分。說名為",
    "T30n1579_093:0831c08": "名。諸餘色處總為一分。說名為色。又此名",
    "T30n1579_093:0831c09": "色於現法中由續生識為緣牽引。及能執",
    "T30n1579_093:0831c10": "持令不散壞。又即此識續生已後依名色",
    "T30n1579_093:0831c11": "住。或於同時或無間生。依彼而轉故。於現",
    "T30n1579_093:0831c12": "法此亦用彼名色為緣。應知先業所引名",
    "T30n1579_093:0831c13": "色與識展轉相依。展轉為緣如是。當知識",
    "T30n1579_093:0831c14": "緣名色以為後邊。所有有支隨老死相。如",
    "T30n1579_093:0831c15": "前所說。隨其所應有緣體性。如是名為微",
    "T30n1579_093:0831c16": "細因果難可了知。難了知故。當知緣起名",
    "T30n1579_093:0831c17": "為甚深最極甚深。云何無我難可了知。謂",
    "T30n1579_093:0831c18": "諸因果安立緣起。齊爾所事。遍於一切有",
    "T30n1579_093:0831c19": "情眾中。起無差別有情增語。即此增語應知",
    "T30n1579_093:0831c20": "是路。依此處所有言辭轉施設各異有情眾",
    "T30n1579_093:0831c21": "別。謂鳥魚蛇蠍人天等類。又立各異名字",
    "T30n1579_093:0831c22": "差別。謂鸚鵡。舍利。孔雀。鴻雁。多聞。持國。增",
    "T30n1579_093:0831c23": "長。醜目。舍利子。極賢善。給孤獨。一切義成",
    "T30n1579_093:0831c24": "等名字差別。齊爾所事。於諸世俗言說士",
    "T30n1579_093:0831c25": "夫有言論轉。謂諸所有受若明觸所生。若",
    "T30n1579_093:0831c26": "無明觸所生。若非明非無明觸所生。如是",
    "T30n1579_093:0831c27": "一切與名色俱。若諸名色無餘永滅。所有",
    "T30n1579_093:0831c28": "諸受無容得生。當知是名無我緣起難可",
    "T30n1579_093:0831c29": "了知。云何離繫有情而有繫縛難了知性。",
    "T30n1579_093:0832a01": "謂如外道觸對無明觸所生受。由三門故。",
    "T30n1579_093:0832a02": "於其無我緣生諸行。分別有我起見施設。",
    "T30n1579_093:0832a03": "云何三門。一於欲界未得離欲。於欲界繫",
    "T30n1579_093:0832a04": "三種受中。妄計一分為明我所。妄計一分",
    "T30n1579_093:0832a05": "為受者性。分別有我起見施設。二於欲界",
    "T30n1579_093:0832a06": "已得離欲。第三靜慮未得離欲。唯於樂受",
    "T30n1579_093:0832a07": "計有所得。即妄計此為明我所。計此受外",
    "T30n1579_093:0832a08": "別有實我。是能受者。起見施設。謂即此我",
    "T30n1579_093:0832a09": "是有受法。即用彼受領納其受。三於第三",
    "T30n1579_093:0832a10": "靜慮已上不苦不樂微細諸受。不能通達",
    "T30n1579_093:0832a11": "分別有我。謂於諸受都非受者。起見施設。",
    "T30n1579_093:0832a12": "如是一切由三種門所起我見。皆不應理。",
    "T30n1579_093:0832a13": "所以者何。以三種受皆無常故。其所計我",
    "T30n1579_093:0832a14": "應亦無常。是故彼見三受為我。不應道理。",
    "T30n1579_093:0832a15": "又於第四靜慮已上都無樂受。其中亦無能",
    "T30n1579_093:0832a16": "受樂者。計我於彼由樂受故名有受法。",
    "T30n1579_093:0832a17": "不應道理。又於第四靜慮已上無色定等。彼",
    "T30n1579_093:0832a18": "所計我應無覺受。彼由寂靜定所生受。發",
    "T30n1579_093:0832a19": "起我慢。謂我寂靜。此慢應無。然有此慢。是",
    "T30n1579_093:0832a20": "故此計亦不應理。當知是中若諸緣起非",
    "T30n1579_093:0832a21": "甚深者。彼應無有。如是無智妄計失壞內",
    "T30n1579_093:0832a22": "法。多聞諸聖弟子。觸對明觸所生受故。",
    "T30n1579_093:0832a23": "了知一切所起我見皆不應理。是故觀見",
    "T30n1579_093:0832a24": "諸法無我。彼於世俗及勝義諦。皆得善巧。",
    "T30n1579_093:0832a25": "於如前說如來滅後若有若無乃至非有非",
    "T30n1579_093:0832a26": "無。皆不執著。於如是事。心得解脫。設有",
    "T30n1579_093:0832a27": "來問如是為有。如其所應而不記別。如",
    "T30n1579_093:0832a28": "是為無俱及俱非。皆如所應而不記別。如",
    "T30n1579_093:0832a29": "是彼由妙智為先而不記別。或有謂言是",
    "T30n1579_093:0832b01": "無知者。當知此是極大無智。極大邪見。又",
    "T30n1579_093:0832b02": "彼如是見行外道。於現法中依如前說三",
    "T30n1579_093:0832b03": "種妄見或施設我是其有色。或施設我是其",
    "T30n1579_093:0832b04": "無色。或施設我以為狹小。或施設我以為",
    "T30n1579_093:0832b05": "無量。如現法中妄分別我是真可得起見",
    "T30n1579_093:0832b06": "施設。如是當來分別起見為他施設。當知",
    "T30n1579_093:0832b07": "亦爾。雖有多種妄分別我。然唯一類薩迦",
    "T30n1579_093:0832b08": "耶見隨眠所繫未斷彼故。雖由下劣諸世",
    "T30n1579_093:0832b09": "俗道。漸離繫縛。乃至有頂。當知即彼猶",
    "T30n1579_093:0832b10": "名繫縛。如是名為以諸緣起善巧妙智能",
    "T30n1579_093:0832b11": "隨悟入。離繫有情而有繫縛難了知性。云",
    "T30n1579_093:0832b12": "何名為有繫有情而離繫縛難了知性。謂",
    "T30n1579_093:0832b13": "有多聞諸聖弟子。觸對明觸所生受故。",
    "T30n1579_093:0832b14": "於現法中不得實我。亦不施設。身壞已後",
    "T30n1579_093:0832b15": "亦不於彼七識住中施設一切有情眾。已",
    "T30n1579_093:0832b16": "復於其下續生識處。又復於彼生起識處。彼",
    "T30n1579_093:0832b17": "於識住及於二處。以諸緣起聖諦道理。如",
    "T30n1579_093:0832b18": "實觀時。成阿羅漢或慧解脫或俱解脫。具",
    "T30n1579_093:0832b19": "八解脫靜慮等至。彼於現法雖可現見有",
    "T30n1579_093:0832b20": "生老死。然名從彼而得離繫。雖復現見領",
    "T30n1579_093:0832b21": "納諸受。然名於受而得離繫。雖復現見有",
    "T30n1579_093:0832b22": "識名色。然名於彼而得離繫。如是名為以",
    "T30n1579_093:0832b23": "諸緣起善巧妙智如實了知。有繫有情而",
    "T30n1579_093:0832b24": "離繫縛難了知性。由此四相。應知緣起名",
    "T30n1579_093:0832b25": "為甚深最極甚深。",
    "T30n1579_093:0832b26": "[0832b26] 復次嗢&#x62D5;南曰。",
    "T30n1579_093:0832b27": " 異世俗勝義  法爾此作等",
    "T30n1579_093:0832b28": " 大空與分別  自作為其後",
    "T30n1579_093:0832b29": "[0832b29] 於此正法毘奈耶中。雖復愚智俱從前際",
    "T30n1579_093:0832c01": "至於中際。並由二種根本煩惱。集成如是",
    "T30n1579_093:0832c02": "有識之身。此身為緣於外所有情非情數名",
    "T30n1579_093:0832c03": "色所攝所緣境界。領納三受。然其智者。於",
    "T30n1579_093:0832c04": "彼一切前中後際。與彼愚者大有差別。當",
    "T30n1579_093:0832c05": "知此中。於其中際有差別者。謂由二種根",
    "T30n1579_093:0832c06": "本煩惱。集成如是有識之身。於現法中。此",
    "T30n1579_093:0832c07": "二皆斷。斷此二故。於當來世。無復有彼識",
    "T30n1579_093:0832c08": "所隨身。是即名為後際差別。問何緣智者",
    "T30n1579_093:0832c09": "成智者性。答於現法中所有集諦。及於後",
    "T30n1579_093:0832c10": "際所有苦諦。皆離繫故。問何緣愚者成愚者",
    "T30n1579_093:0832c11": "性。答於斷彼二。無力能故。曾習聖教。名",
    "T30n1579_093:0832c12": "為智者。先已尋求智資糧。攝諸梵行故。於",
    "T30n1579_093:0832c13": "其聖教曾未修習。名為愚者。彼相違故。當",
    "T30n1579_093:0832c14": "知是名智者愚者前際差別。",
    "T30n1579_093:0832c15": "[0832c15] 復次於諸緣起。善巧多聞諸聖弟子。如實",
    "T30n1579_093:0832c16": "了知世俗勝義二諦道理。如實知故。於現",
    "T30n1579_093:0832c17": "法中有識身等所有諸法。了知無我。終不執",
    "T30n1579_093:0832c18": "彼為我我所。由於勝義得善巧故。無是",
    "T30n1579_093:0832c19": "邪執。於墮諸行相續自業所作有情。如實",
    "T30n1579_093:0832c20": "了知無有展轉所能作者。亦無不作有吉",
    "T30n1579_093:0832c21": "祥義。了知是已。遂正勤修煩惱離繫。由於",
    "T30n1579_093:0832c22": "世俗得善巧故。遠離所有增益不實損減",
    "T30n1579_093:0832c23": "實事。彼現法中。於有識身先所造作。思",
    "T30n1579_093:0832c24": "所祈願。思所建立。由誓願故。即以聞思",
    "T30n1579_093:0832c25": "所成妙慧。緣起善巧為所依止。用奢摩他",
    "T30n1579_093:0832c26": "毘&#x9262;舍那修所成行。能隨悟入。又於識觸",
    "T30n1579_093:0832c27": "受想思身。歷觀為苦。又於愛身差別觀時。",
    "T30n1579_093:0832c28": "當知即是觀察集諦。彼於二諦有生滅智。",
    "T30n1579_093:0832c29": "如實了知。由因集故。如其所集。由因滅",
    "T30n1579_093:0833a01": "故。如其所滅。謂由定地世間作意。修習",
    "T30n1579_093:0833a02": "如是作意因緣。入諦現觀。彼於先時。於",
    "T30n1579_093:0833a03": "世間集及世間滅。由聞思慧。說名善見。亦",
    "T30n1579_093:0833a04": "名善知。由修慧故。名善思惟。今於聖諦",
    "T30n1579_093:0833a05": "入現觀時。名為善了。亦名善達。由盡所",
    "T30n1579_093:0833a06": "有如所有故。隨其次第。彼於爾時。由聞",
    "T30n1579_093:0833a07": "思慧。名趣正法。由修慧故。名近正法。由",
    "T30n1579_093:0833a08": "諦通達。名證正法。又由趣由近正法故。",
    "T30n1579_093:0833a09": "名到源底。由證正法故。名遍到源底。又",
    "T30n1579_093:0833a10": "有學慧。名入世間出沒妙慧。此無漏故。聖",
    "T30n1579_093:0833a11": "相續中而可得故。名為聖慧。能盡能出一",
    "T30n1579_093:0833a12": "切煩惱及諸苦故。名出離慧。最極究竟能通",
    "T30n1579_093:0833a13": "達故。名決擇慧。彼既成就如是妙慧。復作",
    "T30n1579_093:0833a14": "是思。我當進斷後諸所有一切煩惱。即於",
    "T30n1579_093:0833a15": "此事多修習故。於修道中。出餘煩惱。盡一",
    "T30n1579_093:0833a16": "切苦。如是顯示從初業地乃至獲得阿羅",
    "T30n1579_093:0833a17": "漢果所有正道。",
    "T30n1579_093:0833a18": "[0833a18] 復次由二因緣。於諸緣起及緣生法。建立",
    "T30n1579_093:0833a19": "二分差別道理。謂如所流轉故。及諸所流",
    "T30n1579_093:0833a20": "轉故。當知此中有十二支差別流轉。彼復",
    "T30n1579_093:0833a21": "如其所應。稱理因果次第流轉。又此稱理",
    "T30n1579_093:0833a22": "因果次第。無始時來展轉安立。名為法性。",
    "T30n1579_093:0833a23": "由現在世。名為法住。由過去世。名為法定。",
    "T30n1579_093:0833a24": "由未來世。名法如性。非無因性故。名如",
    "T30n1579_093:0833a25": "性。非不如性如實因性故。名實性。如實果",
    "T30n1579_093:0833a26": "性故。名諦性。所知實性故。名真性。由如實",
    "T30n1579_093:0833a27": "智依處性故。名無倒性。非顛倒性。由彼",
    "T30n1579_093:0833a28": "一切緣起相應文字。建立依處性故。名此",
    "T30n1579_093:0833a29": "緣起順次第性。又此二種善巧多聞諸聖弟",
    "T30n1579_093:0833b01": "子。於三世中如實了知。遠離一切非理作",
    "T30n1579_093:0833b02": "意。於諸聖諦。能入現觀。於諸外道諸見趣",
    "T30n1579_093:0833b03": "中。能得離繫。如前趣等。廣說應知。又彼緣",
    "T30n1579_093:0833b04": "起無始時來因果展轉。流轉相續。如來於",
    "T30n1579_093:0833b05": "此流轉實性。現等覺已。以微妙智。起正言",
    "T30n1579_093:0833b06": "詞。方便開示非生非作。當知此中無始時",
    "T30n1579_093:0833b07": "來。因果展轉。法住法性。由彼相應名句文",
    "T30n1579_093:0833b08": "身。為令解了隨順建立法住法界種性依",
    "T30n1579_093:0833b09": "處。",
    "T30n1579_093:0833b10": "[0833b10] 復次由二因緣。此作。此受。餘作。餘受。不應",
    "T30n1579_093:0833b11": "記別。云何為二。一者因果相屬一故。諸行",
    "T30n1579_093:0833b12": "相續前後異故。二者所餘作者受者不可得",
    "T30n1579_093:0833b13": "故。若於此論不受不執。以中道行如唯",
    "T30n1579_093:0833b14": "因果而正記別。亦無過失。",
    "T30n1579_093:0833b15": "[0833b15] 復次一切無我無有差別。總名為空。謂補",
    "T30n1579_093:0833b16": "特伽羅無我。及法無我。補特伽羅無我者。",
    "T30n1579_093:0833b17": "謂離一切緣生行。外別有實我不可得故。",
    "T30n1579_093:0833b18": "法無我者。謂即一切緣生諸行性。非實我。",
    "T30n1579_093:0833b19": "是無常故。如是二種。略攝為一。彼處說此",
    "T30n1579_093:0833b20": "名為大空。謂若有離世俗言說妄見為依。",
    "T30n1579_093:0833b21": "起如是見。立如是論。謂有別物異緣生",
    "T30n1579_093:0833b22": "法。或緣生法異彼屬彼。此依妄見非住梵",
    "T30n1579_093:0833b23": "行。何以故。由如是見依止初空所治見轉。",
    "T30n1579_093:0833b24": "非此見者應解脫故。或復即於名色所攝",
    "T30n1579_093:0833b25": "緣生法中。依如前說三種妄見。起如是",
    "T30n1579_093:0833b26": "見。立如是論。命即是身。乃至廣說。如是亦",
    "T30n1579_093:0833b27": "非安住梵行。何以故。由如是見依第二空",
    "T30n1579_093:0833b28": "所治見轉非此見者。應解脫故。遠離如",
    "T30n1579_093:0833b29": "是二邪見邊。唯見因果名中道行。所知真",
    "T30n1579_093:0833c01": "如。名如實性。能知真如。名無倒性。於有",
    "T30n1579_093:0833c02": "諸行。假施設有。謂是諸行。諸行屬彼。若依",
    "T30n1579_093:0833c03": "勝義有如是者。彼一切行若滅若斷。云何可",
    "T30n1579_093:0833c04": "說此是諸行。或行屬彼。由於爾時如是",
    "T30n1579_093:0833c05": "二種不可得故。",
    "T30n1579_093:0833c06": "[0833c06] 復次由二因緣。當知施設所有緣起一切種",
    "T30n1579_093:0833c07": "相。謂總標舉。或別分別。云何為二。一如所",
    "T30n1579_093:0833c08": "有性故。二盡所有性故。云何如所有性。謂無",
    "T30n1579_093:0833c09": "明等諸緣生法。漸次相稱因果體性。及有此",
    "T30n1579_093:0833c10": "因未斷故。有彼果未斷。此未斷因生故。彼",
    "T30n1579_093:0833c11": "未斷果生。如是名為如所有性。云何盡所",
    "T30n1579_093:0833c12": "有性。謂無明等諸緣生行一切種相。如彼無",
    "T30n1579_093:0833c13": "明。是前際無智。乃至廣說差別體相。廣分",
    "T30n1579_093:0833c14": "別名。應知如前攝異門分。建立分別。如前",
    "T30n1579_093:0833c15": "應知。如是名為盡所有性。即依如是如所",
    "T30n1579_093:0833c16": "有性盡所有性。若總標舉。若別分別。先總",
    "T30n1579_093:0833c17": "標舉。說名為初後。即於此復廣開示。說名",
    "T30n1579_093:0833c18": "分別。",
    "T30n1579_093:0833c19": "[0833c19] 復次由二因緣。自作苦樂。不可施設。不可",
    "T30n1579_093:0833c20": "記別。如是他作。俱作。俱非所作。無因而生。",
    "T30n1579_093:0833c21": "當知亦爾。云何為二。一者諸行如前所說",
    "T30n1579_093:0833c22": "無作用故。二者有餘作者有情不可得故。",
    "T30n1579_093:0833c23": "此中諸行無作用故。此受此領自作苦樂。",
    "T30n1579_093:0833c24": "不應道理。又彼有餘作者有情不可得故。",
    "T30n1579_093:0833c25": "餘受餘領不應道理。受所渴愛攝受他受。",
    "T30n1579_093:0833c26": "亦不應理。有諸緣故。諸受得生故。無因生",
    "T30n1579_093:0833c27": "亦不應理。是故遠離前之三種惡因論邊。",
    "T30n1579_093:0833c28": "後之一種無因論邊。覺了如前中道行教。",
    "T30n1579_093:0833c29": "勤修正行能盡眾苦。"
}