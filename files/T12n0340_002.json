{
    "T12n0340_002:0111b11": "文殊師利所說不思議佛境界經",
    "T12n0340_002:0111b12": "卷下",
    "T12n0340_002:0111b14": "唐天竺三藏菩提流志奉　詔譯",
    "T12n0340_002:0111b15": "爾時，文殊師利菩薩受佛教已，即時入一切法",
    "T12n0340_002:0111b16": "心自在神通三昧。入此三昧已，起神通力，現",
    "T12n0340_002:0111b17": "於如上所說神變之事。顯然明著，皆悉現前，",
    "T12n0340_002:0111b18": "如佛所言，不增不減。預斯會者，靡不咸見。是",
    "T12n0340_002:0111b19": "時，大眾覩此神力，歎未曾有，同聲唱言：「善哉",
    "T12n0340_002:0111b20": "善哉。諸佛如來為眾生故出現世間。復有如",
    "T12n0340_002:0111b21": "是善權大士同出於世，而能現此不可思議",
    "T12n0340_002:0111b22": "威神之力。」爾時，惡魔見此種種神變事已，歡",
    "T12n0340_002:0111b23": "喜踊躍，禮文殊師利菩薩足，合掌恭敬而向",
    "T12n0340_002:0111b24": "如來作如是言：「文殊師利童子甚為希有，",
    "T12n0340_002:0111b25": "乃能現是不可思議神通變化，諸有聞者孰不",
    "T12n0340_002:0111b26": "驚疑？若有眾生得聞此事能生信受，假使惡",
    "T12n0340_002:0111b27": "魔如恒河沙，欲為惱害終不能也。世尊！我是",
    "T12n0340_002:0111b28": "惡魔，常於佛所伺求其便。心憙惱害一切眾",
    "T12n0340_002:0111b29": "生，若見有人精勤習善，必以威力為其障礙。",
    "T12n0340_002:0111c01": "世尊！我從今日深發誓心，但此法門弘宣之",
    "T12n0340_002:0111c02": "處，所在國土城邑聚落百由旬內，我在其中，",
    "T12n0340_002:0111c03": "譬如盲者無有所作，不於眾生而生侵惱。若",
    "T12n0340_002:0111c04": "見有受持讀誦思惟解釋是經者，必生尊重，供",
    "T12n0340_002:0111c05": "給供養。世尊！我之儔黨，樂於佛法而生留難，",
    "T12n0340_002:0111c06": "若見有人修行於善，要加逼沮令其退失。我",
    "T12n0340_002:0111c07": "今為斷如是惡事，說陀羅尼。」即說呪曰：",
    "T12n0340_002:0111c08": "「怛姪他阿麼黎(一)　毘麼黎(二)　恥(音天以反)哆答鞞",
    "T12n0340_002:0111c09": "(三)　阿羯波儞是多設咄[口*路](四)　誓曳(五)　誓耶末底",
    "T12n0340_002:0111c10": "(六)　輸(去聲)婆末底(七)　睒迷(去聲，下兩字同)扇底(八)　阿普迷(九)",
    "T12n0340_002:0111c11": "　普普迷(十)　地[口*梨](十一)　阿契(十二)　莫契(十三)　佉契(十四)　弭履羅",
    "T12n0340_002:0111c12": "(十五)　阿伽(去聲)迷(十六)　普羅(十七)　普羅普羅(十八)　輸(上聲，下同)迷輸",
    "T12n0340_002:0111c13": "輸迷(十九)　地[口*梨]地[口*梨](二十)　阿那跋底(二十一)　恥哆答鞞",
    "T12n0340_002:0111c14": "(二十二)　訖里多遏梯(二十三)　訖里多毘(入聲)提(二十四)　毘盧",
    "T12n0340_002:0111c15": "折(音之熱反)擔(音丁合反)(二十五)　薩達摩婆拏(上聲)拘(二十六)　曷寫",
    "T12n0340_002:0111c16": "蘇怛羅寫陀路迦(二十七)　阿(入聲)跋羅自多伊婆蘇",
    "T12n0340_002:0111c17": "履耶(二十八)",
    "T12n0340_002:0111c18": "「世尊！此陀羅尼擁護法師，能令其人勇猛精",
    "T12n0340_002:0111c19": "進，辯才無斷。一切惡魔無能得便，更令其魔",
    "T12n0340_002:0111c20": "心生歡喜，以衣服臥具，飲食湯藥，諸有所須",
    "T12n0340_002:0111c21": "而為供養。世尊！若有善男子善女人受持此",
    "T12n0340_002:0111c22": "呪日夜不絕，則為一切天、龍、乾闥婆、阿修羅、",
    "T12n0340_002:0111c23": "迦樓羅、緊那羅、摩睺羅伽、人、非人等常所守",
    "T12n0340_002:0111c24": "護，一切怨憎不能為害。」佛語魔言：「善哉善哉。",
    "T12n0340_002:0111c25": "汝今說此陀羅尼，令恒河沙等無量世界六",
    "T12n0340_002:0111c26": "種震動。魔王當知，汝此辯才，皆是文殊師利",
    "T12n0340_002:0111c27": "童子神力所作。」文殊師利菩薩以神通力令",
    "T12n0340_002:0111c28": "魔波旬說此呪時，眾中三萬人皆發阿耨多",
    "T12n0340_002:0111c29": "羅三藐三菩提心。",
    "T12n0340_002:0112a01": "爾時，文殊師利菩薩作是變已，攝其神力，即",
    "T12n0340_002:0112a02": "告善勝天子言：「天子！我今欲詣兜率陀天，汝",
    "T12n0340_002:0112a03": "可先往，令其眾集。」時善勝天子聞是語已，與",
    "T12n0340_002:0112a04": "其眷屬，右遶於佛及文殊師利等菩薩大眾，",
    "T12n0340_002:0112a05": "於會中沒，須臾之間到彼天宮。至天宮已，普",
    "T12n0340_002:0112a06": "告眾言：「汝等當知，文殊師利菩薩摩訶薩愍",
    "T12n0340_002:0112a07": "我等故，欲來至此。汝等諸天皆應捨離放逸",
    "T12n0340_002:0112a08": "諸樂而共來集，為聽法故。」時善勝天子作是",
    "T12n0340_002:0112a09": "語已，於天宮中建立道場，其場廣博，清淨嚴",
    "T12n0340_002:0112a10": "好，以天如意眾寶所成，東西三萬二千由旬，",
    "T12n0340_002:0112a11": "南北一萬六千由旬。又於其中置無量百千",
    "T12n0340_002:0112a12": "師子之座，其座高廣，種種莊嚴，以天寶衣而",
    "T12n0340_002:0112a13": "覆其上。時善勝天子嚴辦道場及師子座",
    "T12n0340_002:0112a14": "已，曲躬合掌，遙向文殊師利菩薩而作是言：",
    "T12n0340_002:0112a15": "「我至天宮，所為事畢。唯仁降止，今正是時。」爾",
    "T12n0340_002:0112a16": "時，文殊師利菩薩與諸菩薩一萬二千人，大",
    "T12n0340_002:0112a17": "聲聞一千五百人，及餘無量百千天、龍、夜叉、",
    "T12n0340_002:0112a18": "乾闥婆等，從坐而起，頂禮佛足，右遶三匝，於",
    "T12n0340_002:0112a19": "如來前，沒而不現。須臾之頃至兜率陀天，詣",
    "T12n0340_002:0112a20": "道場中，如其敷擬，各坐其座。",
    "T12n0340_002:0112a21": "爾時，四天王天、三十三天、夜摩天、化樂天、他",
    "T12n0340_002:0112a22": "化自在天，及色界中諸梵天眾，遞相傳告，而",
    "T12n0340_002:0112a23": "作是言：「今文殊師利菩薩在兜率陀天欲說",
    "T12n0340_002:0112a24": "大法，我等應共往詣其所，為欲聽聞所未聞",
    "T12n0340_002:0112a25": "法，及見種種希有事故。」作是語已，欲色界中",
    "T12n0340_002:0112a26": "無量阿僧祇，諸天子眾，於須臾頃，各從所住，",
    "T12n0340_002:0112a27": "而來共集兜率天宮。以文殊師利菩薩威神",
    "T12n0340_002:0112a28": "之力，其道場中悉皆容受，而無迫隘。",
    "T12n0340_002:0112a29": "爾時，善勝天子白文殊師利菩薩言：「大士！今",
    "T12n0340_002:0112b01": "此大眾悉已來集，願以辯才闡明法教。」時文",
    "T12n0340_002:0112b02": "殊師利菩薩普告眾言：「諸仁者！若諸菩薩",
    "T12n0340_002:0112b03": "住四種行，則能成就一切善法。何等為四？一",
    "T12n0340_002:0112b04": "者持戒，二者修禪，三者神通，四者調伏。若能",
    "T12n0340_002:0112b05": "持戒則成就多聞，若能修禪則成就般若，若",
    "T12n0340_002:0112b06": "得神通則成就勝智，若住調伏則能成就心",
    "T12n0340_002:0112b07": "不放逸。是故我言，若諸菩薩住於四行，則能",
    "T12n0340_002:0112b08": "成就一切善法。「諸仁者！當知持戒具足八法",
    "T12n0340_002:0112b09": "而得清淨。何等為八？一者身行端直，二者",
    "T12n0340_002:0112b10": "諸業淳淨，三者心無瑕垢，四者志尚堅貞，",
    "T12n0340_002:0112b11": "五者正命自資，六者頭陀知足，七者離諸詐",
    "T12n0340_002:0112b12": "偽不實之相，八者恒不忘失菩提之心；是名",
    "T12n0340_002:0112b13": "持戒八種清淨。",
    "T12n0340_002:0112b14": "「復次，諸仁者！應知多聞亦以八法而得清淨。",
    "T12n0340_002:0112b15": "何等為八？一者敬順師長，二者摧伏憍慢，三",
    "T12n0340_002:0112b16": "者精勤記持，四者正念不錯，五者說釋無倦，",
    "T12n0340_002:0112b17": "六者不自矜伐，七者如理觀察，八者依教修",
    "T12n0340_002:0112b18": "行；是名多聞八種清淨。",
    "T12n0340_002:0112b19": "「復次，諸仁者！應知禪定亦以八法而得清淨。",
    "T12n0340_002:0112b20": "何等為八？一者常居蘭若宴寂思惟，二者不",
    "T12n0340_002:0112b21": "共眾人群聚談說，三者於外境界無所貪著，",
    "T12n0340_002:0112b22": "四者若身若心捨諸榮好，五者飲食少欲，六",
    "T12n0340_002:0112b23": "者無攀緣處，七者不樂修飾音聲文字，八者",
    "T12n0340_002:0112b24": "轉教他人令得聖樂。",
    "T12n0340_002:0112b25": "「復次，諸仁者！應知般若亦以八法而得清淨。",
    "T12n0340_002:0112b26": "何等為八？一者善知諸蘊，二者善知諸界，三",
    "T12n0340_002:0112b27": "者善知諸處，四者善知諸根，五者善知三解",
    "T12n0340_002:0112b28": "脫門，六者永拔一切煩惱根本，七者永出一",
    "T12n0340_002:0112b29": "切蓋纏等惑，八者永離一切諸見所行；是名",
    "T12n0340_002:0112c01": "般若八種清淨。",
    "T12n0340_002:0112c02": "「復次，諸仁者！應知神通亦以八法而得清淨。",
    "T12n0340_002:0112c03": "何等為八？一者見一切色無有障礙，二者聞",
    "T12n0340_002:0112c04": "一切聲無所限隔，三者遍知眾生心之所行，",
    "T12n0340_002:0112c05": "四者憶念前際無礙無著，五者神足遊行遍",
    "T12n0340_002:0112c06": "諸佛國，六者盡一切漏而不非時，七者廣集",
    "T12n0340_002:0112c07": "善根而離諸散動，八者如初發誓願恒為善",
    "T12n0340_002:0112c08": "友廣濟眾生；是名神通八種清淨。",
    "T12n0340_002:0112c09": "「復次，諸仁者！當知於智亦以八法而得清淨。",
    "T12n0340_002:0112c10": "何等為八？一者苦智遍知五蘊，二者集智永",
    "T12n0340_002:0112c11": "斷諸愛，三者滅智觀諸緣起畢竟不生，四者",
    "T12n0340_002:0112c12": "道智能證有為無為功德，五者因果智知業",
    "T12n0340_002:0112c13": "與事無有相違，六者決定智了知無我無眾",
    "T12n0340_002:0112c14": "生等，七者三世智善能分別三世輪轉，八者",
    "T12n0340_002:0112c15": "一切智智謂般若波羅蜜於一切處無不證",
    "T12n0340_002:0112c16": "入；是名為智八種清淨。",
    "T12n0340_002:0112c17": "「復次，諸仁者！應知調伏亦以八法而得清淨。",
    "T12n0340_002:0112c18": "何等為八？一者內恒寂靜，二者外護所行，三",
    "T12n0340_002:0112c19": "者不捨三界，四者隨順緣起，五者觀察諸法",
    "T12n0340_002:0112c20": "其性無生，六者觀察諸法無有作者，七者觀",
    "T12n0340_002:0112c21": "察諸法本來無我，八者畢竟不起一切煩惱；",
    "T12n0340_002:0112c22": "是名調伏八種清淨。",
    "T12n0340_002:0112c23": "「復次，諸仁者！應知不放逸亦以八法而得清",
    "T12n0340_002:0112c24": "淨。何等為八？一者不污尸羅，二者恒淨多聞，",
    "T12n0340_002:0112c25": "三者成就諸定，四者修行般若，五者具足神",
    "T12n0340_002:0112c26": "通，六者不自貢高，七者滅諸諍論，八者不退",
    "T12n0340_002:0112c27": "善法；是名不放逸八種清淨。",
    "T12n0340_002:0112c28": "「諸仁者！若諸菩薩住不放逸，則不失三種樂。",
    "T12n0340_002:0112c29": "何者為三？所謂諸天樂、禪定樂、涅槃樂。又則",
    "T12n0340_002:0113a01": "解脫三惡道。何者為三？所謂地獄道、畜生道、",
    "T12n0340_002:0113a02": "餓鬼道。又則不為三種苦之所逼迫。何者為",
    "T12n0340_002:0113a03": "三？所謂生苦、老苦、死苦。又則永離三種畏。",
    "T12n0340_002:0113a04": "何者為三？所謂不活畏、惡名畏、大眾威德畏。",
    "T12n0340_002:0113a05": "又則超出三種有。何者為三？所謂欲有、色有、",
    "T12n0340_002:0113a06": "無色有。又則滌除三種垢。何者為三？所謂貪",
    "T12n0340_002:0113a07": "欲垢、瞋恚垢、愚癡垢。又則圓滿三種學。何者",
    "T12n0340_002:0113a08": "為三？所謂戒學、心學、慧學。又則得三種清淨。",
    "T12n0340_002:0113a09": "何者為三？所謂身清淨、語清淨、意清淨。又則",
    "T12n0340_002:0113a10": "具足三種所成福。何者為三？所謂施所成福、",
    "T12n0340_002:0113a11": "戒所成福、修所成福。又則能修三種解脫門。",
    "T12n0340_002:0113a12": "何者為三？所謂空解脫門、無相解脫門、無願",
    "T12n0340_002:0113a13": "解脫門。又則令三種種性永不斷絕。何者為",
    "T12n0340_002:0113a14": "三？所謂佛種性、法種性、僧種性。諸仁者！不放",
    "T12n0340_002:0113a15": "逸行有如是力，是故汝等應共修行。",
    "T12n0340_002:0113a16": "「復次，諸仁者！菩薩所行六波羅蜜，一一具有",
    "T12n0340_002:0113a17": "三所治障，若住不放逸速能除斷。何等為三？",
    "T12n0340_002:0113a18": "謂自不布施，不欲他施，瞋能施者；自不持戒，",
    "T12n0340_002:0113a19": "不欲他持，瞋能持者；自不忍辱，不欲他忍，瞋",
    "T12n0340_002:0113a20": "能忍者；自不精進，不欲他精進，瞋能精進者；",
    "T12n0340_002:0113a21": "自不修定，不欲他修，瞋能修者；自無智慧，不",
    "T12n0340_002:0113a22": "欲他有，瞋能有者。如是名為菩薩六度，一一",
    "T12n0340_002:0113a23": "見有三障差別，不放逸行之所除斷。",
    "T12n0340_002:0113a24": "「復次，諸仁者！菩薩所行六波羅蜜，各以三法",
    "T12n0340_002:0113a25": "而得成滿。此三皆從不放逸生。何等為三？布",
    "T12n0340_002:0113a26": "施三者，謂一切能捨、不求果報、迴向菩提；持",
    "T12n0340_002:0113a27": "戒三者，謂重心敬授、護持不缺、迴向菩提；忍",
    "T12n0340_002:0113a28": "辱三者，謂柔和寬恕、自護護他、迴向菩提；精",
    "T12n0340_002:0113a29": "進三者，謂不捨善軛、無來去想、迴向菩提；禪",
    "T12n0340_002:0113b01": "定三者，謂遍入諸定、無所攀緣、迴向菩提；般",
    "T12n0340_002:0113b02": "若三者，謂智光明徹、滅諸戲論、迴向菩提。如",
    "T12n0340_002:0113b03": "是名為菩薩六度，一一三種能成滿法，不放",
    "T12n0340_002:0113b04": "逸行之所生長。",
    "T12n0340_002:0113b05": "「復次，諸仁者！一切菩薩以不放逸故，速得成",
    "T12n0340_002:0113b06": "就三十七種菩提分等所有善法，證於諸佛",
    "T12n0340_002:0113b07": "無上菩提。云何速成菩提分法？謂諸菩薩以",
    "T12n0340_002:0113b08": "不放逸故，修四念處不經勤苦疾得圓滿。云",
    "T12n0340_002:0113b09": "何修耶？謂觀身處無所有；觀受處無所有；",
    "T12n0340_002:0113b10": "觀心處無所有；觀法處無所有。於一切法皆",
    "T12n0340_002:0113b11": "無所得，如是名為修四念處。又諸菩薩以不",
    "T12n0340_002:0113b12": "放逸故，修四正勤疾得圓滿。云何修習？謂諸",
    "T12n0340_002:0113b13": "菩薩，雖恒觀察一切諸法本來無生、無得、無起、",
    "T12n0340_002:0113b14": "無有作者，猶如虛空，而為未生諸惡不善法",
    "T12n0340_002:0113b15": "令不生故，攝心正住勤行精進；雖觀一切法",
    "T12n0340_002:0113b16": "無業、無果，而為諸眾生已生諸惡不善法欲",
    "T12n0340_002:0113b17": "令斷故，攝心正住勤行精進；雖信解一切法",
    "T12n0340_002:0113b18": "空無所有，而為未生諸善法欲令生故，攝心",
    "T12n0340_002:0113b19": "正住勤行精進；雖知諸法本來寂靜，而為已",
    "T12n0340_002:0113b20": "生諸善法欲令住故、不退失故、更增長故，攝",
    "T12n0340_002:0113b21": "心正住勤行精進。是諸菩薩，雖恒觀察一切",
    "T12n0340_002:0113b22": "諸法，無有所作、無能作者，體相平等。是中無",
    "T12n0340_002:0113b23": "有少法可得、若生若滅，而常精進修習不捨，",
    "T12n0340_002:0113b24": "是則名為修正勤耳。又諸菩薩以不放逸故，",
    "T12n0340_002:0113b25": "修四神足疾得圓滿。云何修習？謂諸菩薩雖",
    "T12n0340_002:0113b26": "永斷欲貪，而恒不捨諸善法欲，若身若心常",
    "T12n0340_002:0113b27": "修善行；雖觀諸法空無所得，而為化眾生勤",
    "T12n0340_002:0113b28": "行精進；雖了知心識如幻如化，而恒不捨，具",
    "T12n0340_002:0113b29": "諸佛法成正覺心；雖知諸法無依無作，不可",
    "T12n0340_002:0113c01": "取著，而恒隨所聞如理思惟，如是名為修習",
    "T12n0340_002:0113c02": "神足。又諸菩薩，以不放逸故，修習五根疾得",
    "T12n0340_002:0113c03": "圓滿。云何修習？謂諸菩薩，雖依自力而有覺",
    "T12n0340_002:0113c04": "悟，不從他聞，然教化眾生，令其了知發生深",
    "T12n0340_002:0113c05": "信；雖無來想亦無去想，而勤遍修行一切智",
    "T12n0340_002:0113c06": "行；雖於境界無念無憶，而於其中不忘不愚；",
    "T12n0340_002:0113c07": "雖以智光開了諸法，而恒正定寂然不動；雖",
    "T12n0340_002:0113c08": "常安住平等法性，而斷眾翳障戲論分別。如",
    "T12n0340_002:0113c09": "是名為修習五根。又諸菩薩，以不放逸故，修",
    "T12n0340_002:0113c10": "習五力疾得圓滿。云何修習？謂諸菩薩，修信",
    "T12n0340_002:0113c11": "力時，一切外論不能傾動；修精進力，一切惡",
    "T12n0340_002:0113c12": "魔無能沮壞；以修念力，不入聲聞、辟支佛地；",
    "T12n0340_002:0113c13": "修定力故，疾得遠離五蓋煩惱；以智慧力，永",
    "T12n0340_002:0113c14": "不取於諸見境界。是則名為修習五力。又諸",
    "T12n0340_002:0113c15": "菩薩，以不放逸故，修七覺分疾得圓滿。云何",
    "T12n0340_002:0113c16": "修耶？謂諸菩薩，於一切善法恒不忘失，是修",
    "T12n0340_002:0113c17": "念覺分；於諸緣起常樂觀察，是修擇法覺分；",
    "T12n0340_002:0113c18": "行菩提道永不退轉，是修精進覺分；知法而",
    "T12n0340_002:0113c19": "足無所希求，是修喜覺分；遠離身心散動",
    "T12n0340_002:0113c20": "之失，是修猗覺分；入空無相無願解脫，是修",
    "T12n0340_002:0113c21": "定覺分；離於生起學習之心，是修捨覺分。是",
    "T12n0340_002:0113c22": "名為修七覺分法。又諸菩薩，以不放逸故，修",
    "T12n0340_002:0113c23": "八聖道疾得圓滿。云何修習？謂永離於斷常",
    "T12n0340_002:0113c24": "見故，名修習正見；離於欲覺恚覺害覺故，名",
    "T12n0340_002:0113c25": "修習正思惟；遠離自他不平等故，名修習正",
    "T12n0340_002:0113c26": "語；離於諂偽不實相故，名修習正命；離於怯",
    "T12n0340_002:0113c27": "弱身心事故，名修習正業；離自矜足慢他心",
    "T12n0340_002:0113c28": "故，名修習正勤；離諸惛愚，名修習正念；息諸",
    "T12n0340_002:0113c29": "分別，名修習正定。是名修習八聖道分。諸仁",
    "T12n0340_002:0114a01": "者！我以如前所說之義，言諸菩薩住不放逸，",
    "T12n0340_002:0114a02": "則得成就三十七種菩提分等一切善法，證",
    "T12n0340_002:0114a03": "於諸佛無上菩提。「諸仁者！此不放逸菩薩，入",
    "T12n0340_002:0114a04": "於如是菩提分法已，則出一切生死淤泥。出",
    "T12n0340_002:0114a05": "生死已，於一切法，都無所見。無所見故，無所",
    "T12n0340_002:0114a06": "言說。無所言說故，則得入於畢竟寂靜。云何",
    "T12n0340_002:0114a07": "名為畢竟寂靜？以一切法非所作，非所作故",
    "T12n0340_002:0114a08": "不可取，不可取故無有用，無有用故不可安",
    "T12n0340_002:0114a09": "立以之為有，不可安立以為有故，應知即是",
    "T12n0340_002:0114a10": "畢竟寂靜。」說是法時，會中有一萬二千天子，",
    "T12n0340_002:0114a11": "遠塵離垢，法眼清淨。",
    "T12n0340_002:0114a12": "爾時，善勝天子復白文殊師利菩薩言：「大士！",
    "T12n0340_002:0114a13": "云何名修行菩薩道？」文殊師利菩薩言：「天",
    "T12n0340_002:0114a14": "子！若菩薩雖不捨生死，而不為生死諸惡所",
    "T12n0340_002:0114a15": "染；雖不住無為，而恒修無為功德；雖具修行",
    "T12n0340_002:0114a16": "六波羅蜜，而示現聲聞、辟支佛行。是名修行",
    "T12n0340_002:0114a17": "菩薩道。",
    "T12n0340_002:0114a18": "「復次，天子！若菩薩雖於空清淨，而善示諸境，",
    "T12n0340_002:0114a19": "亦不取於境。雖於無相清淨，而善入諸相，亦",
    "T12n0340_002:0114a20": "不執於相。雖於無願清淨，而善行三界，亦不",
    "T12n0340_002:0114a21": "著於界。雖於無生無滅清淨，而善說生滅，亦",
    "T12n0340_002:0114a22": "不受生滅。所以者何？此調伏心菩薩，雖了知",
    "T12n0340_002:0114a23": "一切法空無所有，然以諸眾生於境界中而",
    "T12n0340_002:0114a24": "生見著，以見著故增長煩惱。菩薩欲令斷諸",
    "T12n0340_002:0114a25": "見著而為說法，令知一切境界是空。如說於",
    "T12n0340_002:0114a26": "空無相無願，無生無滅皆亦如是。是名修行",
    "T12n0340_002:0114a27": "菩薩道。「復次，天子！有往有復名修菩薩道。云",
    "T12n0340_002:0114a28": "何名為有往有復？觀諸眾生心所樂欲，名之",
    "T12n0340_002:0114a29": "為往；隨其所應而為說法，名之為復。自入三",
    "T12n0340_002:0114b01": "昧，名之為往；令諸眾生得於三昧，名之為復。",
    "T12n0340_002:0114b02": "自行聖道，名之為往；而能教化一切凡夫，名",
    "T12n0340_002:0114b03": "之為復。自得無生忍，名之為往；令諸眾生皆",
    "T12n0340_002:0114b04": "得此忍，名之為復。自以方便出於生死，名之",
    "T12n0340_002:0114b05": "為往；又令眾生而得出離，名之為復。心樂寂",
    "T12n0340_002:0114b06": "靜，名之為往；常在生死教化眾生，名之為復。",
    "T12n0340_002:0114b07": "自勤觀察往復之行，名之為往；為諸眾生說",
    "T12n0340_002:0114b08": "如斯法，名之為復。修空無相無願解脫，名之",
    "T12n0340_002:0114b09": "為往；為令眾生斷於三種覺觀心故而為說",
    "T12n0340_002:0114b10": "法，名之為復。堅發誓願，名之為往；隨其誓願",
    "T12n0340_002:0114b11": "拯濟眾生，名之為復。發菩提心願坐道場，名",
    "T12n0340_002:0114b12": "之為往；具修菩薩所行之行，名之為復。是名",
    "T12n0340_002:0114b13": "菩薩往復之道。」說此法時，會中有菩薩五百",
    "T12n0340_002:0114b14": "人，皆得無生法忍。",
    "T12n0340_002:0114b15": "爾時，善勝天子白文殊師利菩薩言：「大士！我",
    "T12n0340_002:0114b16": "曾聞有一切功德光明世界，如是世界在何",
    "T12n0340_002:0114b17": "方所？佛號何等於中說法？」文殊師利菩薩言：",
    "T12n0340_002:0114b18": "「天子，於此上方過十二恒河沙佛土，有世界",
    "T12n0340_002:0114b19": "名一切功德光明。佛號普賢如來、應、正等覺，",
    "T12n0340_002:0114b20": "在此土中演說正法。」善勝天子言：「大士！我心",
    "T12n0340_002:0114b21": "欲見彼之世界及彼如來，惟願仁慈示我令",
    "T12n0340_002:0114b22": "見。」時文殊師利菩薩，即入三昧。此三昧名離",
    "T12n0340_002:0114b23": "垢光明，從其身中放種種光，其光上徹十二",
    "T12n0340_002:0114b24": "恒河沙佛土，至一切功德光明世界，種種色",
    "T12n0340_002:0114b25": "光遍滿其國。彼諸菩薩見是光已得未曾有，",
    "T12n0340_002:0114b26": "合掌恭敬，白普賢如來言：「世尊！今此光明從",
    "T12n0340_002:0114b27": "何所來？」普賢佛言：「善男子！於此下方，過十",
    "T12n0340_002:0114b28": "二恒河沙佛土，有世界名娑婆，佛號釋迦牟",
    "T12n0340_002:0114b29": "尼如來、應、正等覺，今現在彼敷演法教。彼有",
    "T12n0340_002:0114c01": "菩薩名文殊師利，住不退轉，入離垢光明三",
    "T12n0340_002:0114c02": "昧，於其身中放種種光，其光遠至十方無量",
    "T12n0340_002:0114c03": "阿僧祇世界，一一世界光悉充滿，是故今者",
    "T12n0340_002:0114c04": "有此光明。」彼諸菩薩復作是言：「世尊！我等今",
    "T12n0340_002:0114c05": "者皆願得見娑婆世界釋迦牟尼佛，及文殊",
    "T12n0340_002:0114c06": "師利菩薩。」爾時，普賢如來即於足下千輻相",
    "T12n0340_002:0114c07": "中放大光明，其光朗曜，過彼下方十二恒河",
    "T12n0340_002:0114c08": "沙佛土入此世界，光悉周遍。彼諸菩薩以佛",
    "T12n0340_002:0114c09": "光明，莫不見此娑婆世界及釋迦牟尼佛諸",
    "T12n0340_002:0114c10": "菩薩等；此土菩薩亦見彼國及普賢如來并",
    "T12n0340_002:0114c11": "菩薩眾。爾時，普賢如來告諸菩薩言：「娑婆世",
    "T12n0340_002:0114c12": "界恒說大法，汝等誰能往彼聽受？」眾中有菩",
    "T12n0340_002:0114c13": "薩名執智炬，從座而起，白言：「世尊，我今願欲",
    "T12n0340_002:0114c14": "承佛神力往娑婆世界，惟願如來垂哀見許。」",
    "T12n0340_002:0114c15": "普賢如來言：「善男子！今正是時，當疾往詣。」爾",
    "T12n0340_002:0114c16": "時，執智炬菩薩與諸菩薩十億人俱，頭頂敬",
    "T12n0340_002:0114c17": "禮普賢如來，合掌恭敬右遶七匝。於彼國沒，",
    "T12n0340_002:0114c18": "譬如壯士屈伸臂頃，到娑婆世界兜率天宮",
    "T12n0340_002:0114c19": "善住樓觀中文殊師利菩薩眾會之前。曲躬",
    "T12n0340_002:0114c20": "合掌，禮文殊師利菩薩足，而作是言：「大士！汝",
    "T12n0340_002:0114c21": "所舒光至於我國，我世尊普賢如來、應、正等",
    "T12n0340_002:0114c22": "覺，垂許我等來此世界，為見大士禮事瞻仰",
    "T12n0340_002:0114c23": "聽聞法故。」爾時，欲色界諸天子見彼國土諸",
    "T12n0340_002:0114c24": "來菩薩已，咸作是言：「善哉善哉。不可思議，甚",
    "T12n0340_002:0114c25": "為希有，甚為希有。文殊師利善權大士，乃有",
    "T12n0340_002:0114c26": "如是神通變化，以三昧力放是光明，而能至",
    "T12n0340_002:0114c27": "彼上方世界，令諸菩薩疾來詣。」此時文殊師",
    "T12n0340_002:0114c28": "利菩薩，復為大眾廣宣妙法，眾中有七十二",
    "T12n0340_002:0114c29": "那由他諸天子眾，深生信解，發阿耨多羅三",
    "T12n0340_002:0115a01": "藐三菩提心。",
    "T12n0340_002:0115a02": "爾時，文殊師利菩薩於兜率天宮所為事畢，",
    "T12n0340_002:0115a03": "與諸菩薩、釋梵四天王等無量諸天，及一切",
    "T12n0340_002:0115a04": "功德光明國土諸來菩薩，不起于坐，於天宮",
    "T12n0340_002:0115a05": "沒。一念之間到于佛所，皆從座起，頂禮佛足，",
    "T12n0340_002:0115a06": "合掌恭敬右遶七匝。遶佛畢已，時執智炬菩",
    "T12n0340_002:0115a07": "薩，與其同類十億人，前白佛言：「世尊！普賢如",
    "T12n0340_002:0115a08": "來致問起居，少病少惱安樂行不？」于時世尊",
    "T12n0340_002:0115a09": "如法慰問諸菩薩已，普觀一切諸來大眾，勅",
    "T12n0340_002:0115a10": "令復坐，廣為說法，莫不歡喜。",
    "T12n0340_002:0115a11": "爾時，世尊復告眾言：「汝等當知，此文殊師利",
    "T12n0340_002:0115a12": "童子、執智炬菩薩，為欲成熟無量眾生，現此",
    "T12n0340_002:0115a13": "神通變化之事。此二丈夫，已能成就種種方",
    "T12n0340_002:0115a14": "便，獲於深理智慧辯才。已於無量阿僧祇劫",
    "T12n0340_002:0115a15": "施作佛事，為眾生故生於世間。若有眾生得",
    "T12n0340_002:0115a16": "見此二菩薩者，應知則得六根自在，永不入",
    "T12n0340_002:0115a17": "於眾魔境界。」爾時，執智炬菩薩及所同來諸",
    "T12n0340_002:0115a18": "菩薩眾，入此國土，得見世尊。聽聞法故，證無",
    "T12n0340_002:0115a19": "生忍。既得忍已，右遶於佛，敬禮雙足。當爾之",
    "T12n0340_002:0115a20": "時，此三千大千世界為之震動，是諸菩薩即",
    "T12n0340_002:0115a21": "於佛前，沒而不現，須臾之頃還到本國。爾時，",
    "T12n0340_002:0115a22": "世尊告長老阿難言：「此法門汝當奉持，廣",
    "T12n0340_002:0115a23": "為人說。」阿難言：「唯。世尊！此法門當何名之？云",
    "T12n0340_002:0115a24": "何奉持？」佛言：「此法門名『文殊師利所說不思",
    "T12n0340_002:0115a25": "議佛境界』，如是奉持。」佛說此經已，善勝天",
    "T12n0340_002:0115a26": "子、長老阿難，及一切世間天、人、阿修羅、乾闥",
    "T12n0340_002:0115a27": "婆等，皆大歡喜，信受奉行。",
    "T12n0340_002:0115a28": "文殊師利所說不思議佛境界經卷下"
}