{
    "X73n1456_050:0807c12": "憨山老人夢遊集卷第五十",
    "X73n1456_050:0807c14": "菩薩戒弟子",
    "X73n1456_050:0807c15": " 僧本昂 馮昌歷 僧知融 日錄",
    "X73n1456_050:0807c16": "宰官弟子",
    "X73n1456_050:0807c17": " 王安舜 劉起相 纂輯",
    "X73n1456_050:0807c18": "長春社弟子",
    "X73n1456_050:0807c19": " 陳迪祥 梁四相 仝較",
    "X73n1456_050:0807c20": "曹溪中興錄上",
    "X73n1456_050:0807c21": "中興因緣",
    "X73n1456_050:0807c22": "[0807c22] 師曰。曹溪者。乃昔曹叔良為魏武之裔。避地於此。因",
    "X73n1456_050:0807c23": "以名焉。其道場自梁神僧智藥三藏從西天汎海而",
    "X73n1456_050:0807c24": "來。攜菩提樹於五羊之法性寺。讖云。百六十年。有肉",
    "X73n1456_050:0808a01": "身菩薩。於此出家。度人無量。將入嶺。過曹溪水口。掬",
    "X73n1456_050:0808a02": "水飲之。而甘且香。乃曰。此我西天水也。原上必有聖",
    "X73n1456_050:0808a03": "地。因溯流而上。至觀其山。似象形。曰。此山宛似我西",
    "X73n1456_050:0808a04": "天賓林山也。乃謂居人曹叔良曰。此山宜建梵剎。百",
    "X73n1456_050:0808a05": "六十年後。當有肉身菩薩。於此說法。叔良即白州牧",
    "X73n1456_050:0808a06": "某具奏。梁武帝遂命建寺額曰寶林。乃開山之始也。",
    "X73n1456_050:0808a07": "至唐龍朔間。有新州盧道者。得黃梅衣&#x76CB;。號為六祖。",
    "X73n1456_050:0808a08": "回至曹溪。時寶林已廢。有尼僧名無盡者。見六祖。問",
    "X73n1456_050:0808a09": "涅槃經義。知是異人。乃白其父兄。重修寶林。延祖居",
    "X73n1456_050:0808a10": "之。未幾有害祖者。祖遂避難於懷會。隱獵隊中。一十",
    "X73n1456_050:0808a11": "五年。後至五羊法性寺。露穎而出。遂於菩提樹下剃",
    "X73n1456_050:0808a12": "髮。即回曹溪。開法於寶林。時山已易主為陳氏矣。祖",
    "X73n1456_050:0808a13": "說法多年。雲集者眾。以其山如生象。齒鼻完具。先寺",
    "X73n1456_050:0808a14": "於左頷大牙之內。其鼻在右。業為陳氏祖墓。故其寺",
    "X73n1456_050:0808a15": "址甚迫隘。祖一日謂居人陳亞仙乞一坐具地。亞仙",
    "X73n1456_050:0808a16": "許之。祖以坐具一展。盡罩四山之嶺。時四天王出現",
    "X73n1456_050:0808a17": "四隅。亞仙即許之曰。也知和尚法力廣大。當盡捨之。",
    "X73n1456_050:0808a18": "但先祖墓在寺右。他日修建。望乞存留。又曰。此山形",
    "X73n1456_050:0808a19": "乃生龍白象來脈。他日興造。只可平天。不可平地。於",
    "X73n1456_050:0808a20": "是亞仙遂攜家隱去。不知所之。故此山自六祖開創",
    "X73n1456_050:0808a21": "已來。四天王內。周環數十里。為一蘭若。並無民居。其",
    "X73n1456_050:0808a22": "山形風氣完密。即少林已下。諸祖道場。未有如此之",
    "X73n1456_050:0808a23": "勝者。向僧皆以為藏修地。至我 國初開阡陌。而環",
    "X73n1456_050:0808a24": "山之內。皆為田疇。收入版籍。則僧以務農為本業。樹",
    "X73n1456_050:0808b01": "藝孳畜。不異俗人。然從來未有民居。及弘正間。四方",
    "X73n1456_050:0808b02": "流棍。漸集於山中。始以傭賃。久則經營借資於僧。而",
    "X73n1456_050:0808b03": "僧不察。以山門通滃源。入府孔道。而漸成窟穴。羅於",
    "X73n1456_050:0808b04": "道側。開張市肆。豈特鳩居鵲巢。將使狼據師窟。僧亦",
    "X73n1456_050:0808b05": "捨寺而住莊菴。則山門日空。流棍日集。&#x65E4;害日作。而",
    "X73n1456_050:0808b06": "僧徒竟為此累。以至幾不可保矣。丙申春。予蒙 恩",
    "X73n1456_050:0808b07": "放嶺外。初入山禮祖。見其凋弊不堪之甚。未幾而&#x65E4;",
    "X73n1456_050:0808b08": "患果作。僧至流離。於是一時當道。汲汲拯救之。初制",
    "X73n1456_050:0808b09": "府大司馬陳公。欲予&#x8FEC;救正之。未既而觀&#x8A67;海門周",
    "X73n1456_050:0808b10": "公。甚留心祖道。方從事於此。頃即入賀去。繼巡道祝",
    "X73n1456_050:0808b11": "公。乃極力致予。因是寺僧某等。相率來歸。請授具戒。",
    "X73n1456_050:0808b12": "堅意懇請。予應之。於庚子秋九月入山。即以 祖庭",
    "X73n1456_050:0808b13": "為心。遂拚捨身命。一一綜理。次第建立。如下所列。其",
    "X73n1456_050:0808b14": "概皆大壞極弊。不容一日安者。幸仗 佛祖之靈。當",
    "X73n1456_050:0808b15": "道護法。神力冥加。八年之中。略有頭緒。雖未究竟卒",
    "X73n1456_050:0808b16": "業。而心膂俱竭。其所建者。皆可為恒規。僧徒苟能自",
    "X73n1456_050:0808b17": "此謹守勿失。亦可保此道場。世世無虞矣。時師命昌",
    "X73n1456_050:0808b18": "歷等在寺。訓諸沙彌。凡所作事。皆目擊之。及所發言。",
    "X73n1456_050:0808b19": "即日錄之。久而成帙。題曰。中興實錄。彷通志十品之",
    "X73n1456_050:0808b20": "例。列為十則。其示眾法語。清規。手札。雜著。並次第於",
    "X73n1456_050:0808b21": "後云。",
    "X73n1456_050:0808b22": "培祖龍以完風氣",
    "X73n1456_050:0808b23": "[0808b23] 師初入山。因見祖庭破壞。乃集諸弟子曰。佛說大地",
    "X73n1456_050:0808b24": "山河。唯一真心之所融結。雖形家之說。未必盡信。而",
    "X73n1456_050:0808c01": "至理存焉。亞仙初捨地。即云此山乃生龍白象來脈。",
    "X73n1456_050:0808c02": "他日興造。只可平天。不可平地。此&#x8462;言地形之不可",
    "X73n1456_050:0808c03": "傷也。觀此曹溪主山。儼然象形。而四足六牙。鼻口俱",
    "X73n1456_050:0808c04": "備。其寶林初開時。山勢完密。故寺坐頷中。左太牙包",
    "X73n1456_050:0808c05": "裹。與右牙連合。脣內為龍潭。即如象口。其寶林右壁。",
    "X73n1456_050:0808c06": "儼然象鼻。而陳亞仙之祖墓。先葬其上。六祖存日。其",
    "X73n1456_050:0808c07": "寶林牆外。即其墓也。故乞其地而擴之。其口為龍潭。",
    "X73n1456_050:0808c08": "滀水於內。有龍居之。及祖降其龍。乃鑿二牙交關處。",
    "X73n1456_050:0808c09": "放水填潭。以&#x8462;佛殿。然龍既蛻。水既竭。而靈氣已泄。",
    "X73n1456_050:0808c10": "故佛殿雖備。其潭未填完。而祖師化去。至今殿前猶",
    "X73n1456_050:0808c11": "為深窟。乃前未竟之功也。故丹墀剛半。師&#x8A67;知其故。",
    "X73n1456_050:0808c12": "乃填平之。前羅漢樓。乃初鑿嶺之缺。後人因而為山",
    "X73n1456_050:0808c13": "門。既久。建樓於上。師欲改補而未及。以象之食賴鼻。",
    "X73n1456_050:0808c14": "而命即在鼻。其鼻當有數節。而陳墓正當中。故 六",
    "X73n1456_050:0808c15": "祖入滅。所存肉身。初即建木&#x5896;於墓前以安供。墓後",
    "X73n1456_050:0808c16": "建信具樓。以藏衣&#x9262;。至我明成化間。有僧某者。去木",
    "X73n1456_050:0808c17": "&#x5896;。易之以&#x750E;。其中陰溼。未幾祖現夢於郡守。乞一安",
    "X73n1456_050:0808c18": "居。守命改信具樓為祖殿。其空&#x5896;在前。返為胸中壘",
    "X73n1456_050:0808c19": "&#x51F7;矣。其祖殿後為程蘇閣。乃嘉靖丙午間。郡守陳豹",
    "X73n1456_050:0808c20": "谷所建。師至。則見殿左為方丈。當中開一路。入後山。",
    "X73n1456_050:0808c21": "斬斷象鼻。其殿後低窪。為北風所劫。來脈有傷。故道",
    "X73n1456_050:0808c22": "場頹敗。職此之由也。師因&#x8A67;象鼻之形。則殿後當有",
    "X73n1456_050:0808c23": "一高阜。時一老僧為師言。初為沙彌時。見殿後一堆",
    "X73n1456_050:0808c24": "如壘土。比陳公修閣時。令僧削去。某時為沙彌。亦在",
    "X73n1456_050:0809a01": "擔土列。師知其信然。乃令所選三學教授僧。率肄業",
    "X73n1456_050:0809a02": "沙彌百餘人。每日各擔土十回以培之。三月而成一",
    "X73n1456_050:0809a03": "山。如固有。於是改中路於曹溪邊。為迴廊。右繞祖庭。",
    "X73n1456_050:0809a04": "而行入後山。由是風氣始完。其於山門之內。凡有凶",
    "X73n1456_050:0809a05": "煞者盡除之。而眾僧遂安。其祖殿後一澗。為蜚錫橋。",
    "X73n1456_050:0809a06": "過橋為卓錫泉。即象咽喉。師引其泉入香積廚。泉右",
    "X73n1456_050:0809a07": "一小嶺。如舌狀。右一窩鉗。即右頷。古為無盡尼所居",
    "X73n1456_050:0809a08": "之菴。乃重興寶林之主。故師中興。必首新之。此最初",
    "X73n1456_050:0809a09": "入山開創之始也。",
    "X73n1456_050:0809a10": "新祖庭以尊瞻仰",
    "X73n1456_050:0809a11": "[0809a11] 祖庭初以改信具樓為之。殊為卑陋。入門不見眉目。",
    "X73n1456_050:0809a12": "禮拜不能重列。且前有拜殿接檐。殊為幽暗。墓前一",
    "X73n1456_050:0809a13": "&#x5896;屹立。&#x5896;前又有諸天殿重疊。破碎壘砌。當襟無一",
    "X73n1456_050:0809a14": "隙地。近殿左有僧房。如拳拄頤。右下角有戶長廚屋。",
    "X73n1456_050:0809a15": "糞穢垢積。兩腋僧居。郎當敗椽。如荊棘林。然外望屋",
    "X73n1456_050:0809a16": "宇。參差[山*叉]岈。略無一&#x7DAB;通透。此祖道所以壅塞而不",
    "X73n1456_050:0809a17": "暢有由矣。師深見開闢之難。日夜以思。竟無規畫。不",
    "X73n1456_050:0809a18": "能成局。每每登&#x5896;眺望。諦觀全寺大勢。其左方丈。法",
    "X73n1456_050:0809a19": "堂。禪堂。前即鐘鼓兩樓。翼峙成一局。師云。此必寶林",
    "X73n1456_050:0809a20": "開山初創之制也。而右為佛殿。乃祖師存日。填龍潭",
    "X73n1456_050:0809a21": "而為之者。後有經閣。前羅漢樓。及寶林山門。通為一",
    "X73n1456_050:0809a22": "局。後人不善增修。故祖殿居中。僧房雜居。塞其神路。",
    "X73n1456_050:0809a23": "全無瞻仰氣象耳。今欲分條析理。以就規模。非巨靈",
    "X73n1456_050:0809a24": "之手。何能劈之耶。因是見羅漢樓之西山。如虎頭回",
    "X73n1456_050:0809b01": "望。師買其山。取土填大殿之潭窟。出地以移祖師殿",
    "X73n1456_050:0809b02": "左之僧居。仍別買房屋。以易經閣後之僧房。為戶長",
    "X73n1456_050:0809b03": "公廨。以除祖殿西角之穢污。其兩廊之僧。各別置安",
    "X73n1456_050:0809b04": "居。拆其前後諸天拜殿。則目前地平如掌矣。遂極力",
    "X73n1456_050:0809b05": "經營。一一如畫。故得重修 祖殿。高廠可觀。前設兩",
    "X73n1456_050:0809b06": "配殿。欲奉南岳青原五宗諸像。其大門房。周圍一十",
    "X73n1456_050:0809b07": "五間。將奉傳燈諸祖兒孫。如七十子之從祀於孔子",
    "X73n1456_050:0809b08": "也。但前路壅塞。乃買空地。移有礙僧房三主。乃大闢",
    "X73n1456_050:0809b09": "神路。直與寶林門齊。中與羅漢樓並。起華嚴樓三間。",
    "X73n1456_050:0809b10": "為祖庭頭門。其上為禪堂諸僧書華嚴經所。如此天",
    "X73n1456_050:0809b11": "然。成一勝概矣。今之觀者。但見一目了然。而不知開",
    "X73n1456_050:0809b12": "闢之難為力也。",
    "X73n1456_050:0809b13": "選僧行以養人才",
    "X73n1456_050:0809b14": "[0809b14] 本寺僧徒。向以便安莊居。種藝畜養。與俗無異。寺中",
    "X73n1456_050:0809b15": "百房。皆&#x6244;其戶。入門絕無人&#x8FF9;。唯祖殿侍奉香火數",
    "X73n1456_050:0809b16": "僧及住持方丈數輩而已。以是山門任流棍縱橫。僧",
    "X73n1456_050:0809b17": "徒出入。皆避影潛蹤。可恨也。師初至。首以作養人才",
    "X73n1456_050:0809b18": "為急。即選合寺僧眾。四十已上者。聽其自便。若四十",
    "X73n1456_050:0809b19": "已下者。二十已上者。每房一二人。在寺安居。日日登",
    "X73n1456_050:0809b20": "殿。逐日四時功課諷誦。祝延聖壽。誤者各罰有差。於",
    "X73n1456_050:0809b21": "是集者得百餘僧。俱為授戒。從此晨昏鐘&#x76B7;。經聲相",
    "X73n1456_050:0809b22": "續不斷。儼然一勝道場。僧徒亦知有本業。而外侮亦",
    "X73n1456_050:0809b23": "漸知警矣。但諸僧徒。習俗成風。凡幼童出家。祇見師",
    "X73n1456_050:0809b24": "長務農。不異俗人。竟不知出家為何業。而畜其徒者。",
    "X73n1456_050:0809c01": "止利其得力於[田*(巢-果)]畝。而無一言及出世事。其來久矣。",
    "X73n1456_050:0809c02": "欲望其成人。安可得乎。師至寺之初。即選眾中。有通",
    "X73n1456_050:0809c03": "問學堪為師範者。本昂等三人。乃勸合寺僧眾。凡有",
    "X73n1456_050:0809c04": "行童。二十已下。八歲已上者。盡行報名到住持。拘集",
    "X73n1456_050:0809c05": "在寺。立三學館。分三教授。教習經典。一年之中。有通",
    "X73n1456_050:0809c06": "二時功課者。乃延請儒師。孝廉馮生昌歷。茂才龍生",
    "X73n1456_050:0809c07": "璋。梁生四相。教習四書。講貫義理。其束脩供餽。師自",
    "X73n1456_050:0809c08": "備之。如是三年有成者。乃為披剃為僧。總入禪堂。以",
    "X73n1456_050:0809c09": "習出家規矩。令知修行讀誦書寫經典。各有執業。即",
    "X73n1456_050:0809c10": "今禪堂諸僧。皆吾師作養之人才也。又謂佛法所貴。",
    "X73n1456_050:0809c11": "熏聞成種。嶺南久無佛法熏習。以乏種子。故信心難",
    "X73n1456_050:0809c12": "生。先教諸得度沙彌。書寫華嚴大經。一以法緣廣大。",
    "X73n1456_050:0809c13": "為最勝種子。二以借書寫攝持之力。資初心觀行。以",
    "X73n1456_050:0809c14": "助入道資糧。初則二三人。已而人人相望發心。不十",
    "X73n1456_050:0809c15": "年間。書此經者。已成十餘部矣。此吾師作人之功。灼",
    "X73n1456_050:0809c16": "然者也。",
    "X73n1456_050:0809c17": "驅流棍以洗腥穢",
    "X73n1456_050:0809c18": "[0809c18] 師見曹溪道場破壞。&#x8462;因四方流棍。聚集山中。百有",
    "X73n1456_050:0809c19": "餘年。牢不可破。而俗人墳墓。皆盈山谷。視為己業矣。",
    "X73n1456_050:0809c20": "始也起於傭賃。久則經營。借資於僧。當山門外起造",
    "X73n1456_050:0809c21": "屋廬。開張舖戶。屠沽賭婬。日滋其害。而愚僧不察。與",
    "X73n1456_050:0809c22": "之親狎夤緣。交相為利。故僧之所畜多歸之。噬嚙日",
    "X73n1456_050:0809c23": "深。則謀為不法。於是多方誘引。以酒色為坑&#x7A7D;。盲者",
    "X73n1456_050:0809c24": "一墮其中。則任其食啖。膏脂盡竭。以故僧之田地山",
    "X73n1456_050:0810a01": "場房屋。因是而準折者多矣。頃則附近豪強。亦垂涎",
    "X73n1456_050:0810a02": "其間。乃通同衙棍。互相架搆。以包姦為詞。訐告道府。",
    "X73n1456_050:0810a03": "借為口實。以張騙局。聳動上司。駭心驚聽。遂以為實。",
    "X73n1456_050:0810a04": "乃具申軍門。令下。將莊居盡行折毀。僧不如法者驅",
    "X73n1456_050:0810a05": "逐。時奉令者無良。信其耳目。以為奇貨。乃親入山蹋",
    "X73n1456_050:0810a06": "勘。每至一莊居。備估其值。輸半乃免。由是寺僧盡入",
    "X73n1456_050:0810a07": "網羅。業已失其半。而禍方滋蔓。不遑一息安堵。當師",
    "X73n1456_050:0810a08": "度嶺之二年。為丁酉歲。初謁 制府大司馬陳公。因",
    "X73n1456_050:0810a09": "得概申眾僧之情狀。乃寢其令。幸得免。即欲以師往",
    "X73n1456_050:0810a10": "整之。師以方在席&#x7A3E;。未敢奉命。明年戊戌。屯鹽道周",
    "X73n1456_050:0810a11": "公。署南韶事。欲拯之。屬師修通誌。未幾入賀去。己亥。",
    "X73n1456_050:0810a12": "南韶道祝公蒞事。自號曹溪行&#x811A;僧。痛惜其弊。力致",
    "X73n1456_050:0810a13": "師以整頓之。庚子歲。公亦以入賀去。瀕行面囑。且令",
    "X73n1456_050:0810a14": "寺僧懇請師應命。於是九月入山。見此輩縱橫。乃祖",
    "X73n1456_050:0810a15": "庭心腹之疾也。不瘳則六祖慧命終難救矣。於是&#x6909;",
    "X73n1456_050:0810a16": "改風水。將山門大路東西填塞。移置溪邊。直出水口",
    "X73n1456_050:0810a17": "為通途。如是則向之市店。皆圍於山門之內。而往來",
    "X73n1456_050:0810a18": "者。不便於食宿矣。然終無術以去之也。居三月。歲暮",
    "X73n1456_050:0810a19": "往謁 制府大司馬戴公。備陳為害之狀。公曰。此護",
    "X73n1456_050:0810a20": "法之責也。但出一令。責守土者嚴督之。此一尉吏之",
    "X73n1456_050:0810a21": "任耳。歲旦。行該縣。坐守驅逐。不留一人。舖店盡拆。不",
    "X73n1456_050:0810a22": "存片瓦。於是山門百餘年來。所集腥穢。一旦洗之。而",
    "X73n1456_050:0810a23": "眾僧之禍害永絕矣。舖店既拆。市街一空。師即於西",
    "X73n1456_050:0810a24": "街向之屠肆。修旦過堂。以接待十方之禮祖者。東街",
    "X73n1456_050:0810b01": "修公館。以為滃源官長入郡之停驂處。其山門道路。",
    "X73n1456_050:0810b02": "初則一&#x7DAB;。而左則列肆。直抵當心。因盡拆之。石坊先",
    "X73n1456_050:0810b03": "在上。今則移置溪邊。開闢壅塞。相望如引繩。遂成一",
    "X73n1456_050:0810b04": "大觀矣。為害之源。不能盡述。而根深難拔。一旦盡絕。",
    "X73n1456_050:0810b05": "概錄於此。以示來者為龜鑒云。",
    "X73n1456_050:0810b06": "復產業以安僧眾",
    "X73n1456_050:0810b07": "[0810b07] 師以流棍既驅。向之所騙。田地。山場。房屋。皆執其左",
    "X73n1456_050:0810b08": "券。此輩戀戀。終無究竟。思非善後長策。因設齋於",
    "X73n1456_050:0810b09": " 祖殿。盡邀其賓主。各出&#x52B5;相對。查原有本而子息未",
    "X73n1456_050:0810b10": "及者。補償之。息過其半者。已之。其有本已得過。而以",
    "X73n1456_050:0810b11": "息重累者。及口腹&#x8657;花者。罷之。於是盡焚其&#x52B5;。而以",
    "X73n1456_050:0810b12": "田地。山場。房屋。盡歸其故主。自此外患方絕。而貧累",
    "X73n1456_050:0810b13": "之僧。得以安居無擾矣。時人或慮師任怨者。師曰。不",
    "X73n1456_050:0810b14": "然。凡人雖不善。必有本心之良。苟開曉分明。人各自",
    "X73n1456_050:0810b15": "知其非。無有不心服者。於是諸棍漸引去。然亦竟無",
    "X73n1456_050:0810b16": "他虞。",
    "X73n1456_050:0810b17": "嚴齋戒以勵清修",
    "X73n1456_050:0810b18": "[0810b18] 先是寺僧多不守齋戒。畜養孳牲。以恣宰殺。故凡上",
    "X73n1456_050:0810b19": "司府縣入山。當里甲供應者。必責寺僧。而差役恃此。",
    "X73n1456_050:0810b20": "以利其口腹。即上用其一。而下十倍之。故所傷生命。",
    "X73n1456_050:0810b21": "及所費資財。歲不勝紀。而本寺之累。亦無底止。且來",
    "X73n1456_050:0810b22": "者以禮祖為心。而腥葷羅列於前。殊非清供。亦非仁",
    "X73n1456_050:0810b23": "者本心也。積弊已久。思革為難。初幸觀察海門周公。",
    "X73n1456_050:0810b24": "開禁革之端。准其呈狀。及署篆觀察余公。乃嚴禁宰",
    "X73n1456_050:0810c01": "殺。案載志書。故凡供應官長。例以蔬齋清供。自師入",
    "X73n1456_050:0810c02": "山始。但慮兩院威嚴。難以必行。值直指顧公入山。為",
    "X73n1456_050:0810c03": "二親祈福。本縣急督如故事。公行齋戒令。自此一定",
    "X73n1456_050:0810c04": "為恒規矣。此事既行。不唯保護生命。雅肅清規。即省",
    "X73n1456_050:0810c05": "費資財。歲計不貲。而常住亦免苦累。即僧持戒者。日",
    "X73n1456_050:0810c06": "益增進。叢林清肅。亦此一舉矣。復蒙祝親詣山中。教",
    "X73n1456_050:0810c07": "諭僧徒。戒養孳牲宰殺。變魚塘為蓮池。自此山門頓",
    "X73n1456_050:0810c08": "改觀矣。",
    "X73n1456_050:0810c09": "清租課以裨常住",
    "X73n1456_050:0810c10": "[0810c10] 師初入山。於祖殿閱常住歲計記籍。見&#x52B5;帖數紙。皆",
    "X73n1456_050:0810c11": "祖師貸約中。載七八分之利息者。師扣之。主僧應云。",
    "X73n1456_050:0810c12": "此常住供應缺乏。乃借貸以支給者。師為之痛心。及",
    "X73n1456_050:0810c13": "詢常住。舊有香燈莊田。租稅何所歸耶。即聚眾備查",
    "X73n1456_050:0810c14": " 祖師香燈。有黃巢滃源補&#x9262;。及本山續置各項莊",
    "X73n1456_050:0810c15": "田。每歲總計。約租有四百餘金。何所支銷而言不足。",
    "X73n1456_050:0810c16": "眾曰。各莊逐年。但聽十房管事僧。輪流徵收。即聽彼",
    "X73n1456_050:0810c17": "銷繳。及察其故。乃管事與佃戶通同作弊。故致拖欠",
    "X73n1456_050:0810c18": "不完。徒有&#x8657;名。而無實惠。所以常住日見其匱乏耳。",
    "X73n1456_050:0810c19": "師即選眾。舉公正廉能者十僧管事。令對祖發誓。刺",
    "X73n1456_050:0810c20": "血書盟。不私一毫。喚集各莊佃戶。立定規則。歲期以",
    "X73n1456_050:0810c21": "限約。赴寺交納。仍設庫司。立管常住監寺四人。執掌",
    "X73n1456_050:0810c22": "收支。於是總計各莊。每歲徵足若干兩。計其所入。將",
    "X73n1456_050:0810c23": "本寺各項應用。派有定規。著為章程。纖細不遺。除支",
    "X73n1456_050:0810c24": "尚有剩餘。從此不唯常住豐贍。而 祖師法利。如一",
    "X73n1456_050:0811a01": "雨普霑。且不為泥&#x7282;種子矣。其清規條例。別列如左。",
    "X73n1456_050:0811a02": "敕賜曹溪南華禪寺。設立常住。重興長生庫。註記出",
    "X73n1456_050:0811a03": "納錢糧清規定格題辭。",
    "X73n1456_050:0811a04": "[0811a04] 夫惟吾 佛世尊住世之時。初但領眾持&#x9262;。行乞食",
    "X73n1456_050:0811a05": "法。本無畜積。何有常住。次因老病比丘。不能行乞。命",
    "X73n1456_050:0811a06": "同住比丘。就所乞食。以其一半持歸供給。名曰分衛。",
    "X73n1456_050:0811a07": "謂分其所食。衛護道業。律部載之詳矣。及佛滅後。西",
    "X73n1456_050:0811a08": "域之法。與 佛在時無異。及教法東流。自漢永平。以",
    "X73n1456_050:0811a09": "至唐代。累朝帝王。名臣。宰官。長者。各捨資財。建寺贍",
    "X73n1456_050:0811a10": "僧。以為福田。往往寺主。濫為己有。貪饕壞法。侵漁眾",
    "X73n1456_050:0811a11": "僧。不&#x6133;因果者多。至我 六祖大師之孫。馬祖弟子。",
    "X73n1456_050:0811a12": "百丈禪師。始創清規。立為常住。凡在伽藍之內。所有",
    "X73n1456_050:0811a13": "施利。及莊田錢穀。俱有典守。故寺有主者。稱為住持。",
    "X73n1456_050:0811a14": "以說法為主。總領大綱。其輔弼叢林。助揚法化者。則",
    "X73n1456_050:0811a15": "設有兩序執事。若都監寺。監寺以掌管常住。副二住",
    "X73n1456_050:0811a16": "持。其歲計錢&#x7CD3;。各有庫藏出內。所司謂之庫司。就監",
    "X73n1456_050:0811a17": "寺內。取其公廉出眾者司之。恐力所不及。又設副寺",
    "X73n1456_050:0811a18": "以佐之。其莊田則有莊主。及徵收租稅。又有監收。此",
    "X73n1456_050:0811a19": "就眾中。擇其公正廉能寬厚仁恕者充之。其經手支",
    "X73n1456_050:0811a20": "給者。則又有執歲執月料理山門事務。以應官長檀",
    "X73n1456_050:0811a21": "越。凡有支取所需。必稟明住持。准驗票帖。明註庫記。",
    "X73n1456_050:0811a22": "以備稽查。故常住之物。毫髮無差。是則叢林如一身。",
    "X73n1456_050:0811a23": "住持如頭首。執事如手足耳目。相須為用。而不可缺",
    "X73n1456_050:0811a24": "一者。故凡山門事務。一有所作。則上下同心。小大一",
    "X73n1456_050:0811b01": "力。如目視耳聽。手捉足奔。無不從其令者。所以叢林",
    "X73n1456_050:0811b02": "興盛。法化昌隆。外侮不侵。內障不起。此 佛祖度世",
    "X73n1456_050:0811b03": "之楷模。自古叢林之典刑也。夫何近代以來。祖道衰",
    "X73n1456_050:0811b04": "替。叢林凋弊。先聖垂訓。蔑然無知。如我 六祖曹溪。",
    "X73n1456_050:0811b05": "為禪宗之源。叢林為天下冠。香火供養。不減在昔。而",
    "X73n1456_050:0811b06": "常住破壞至極。僧徒愚迷癡蠢。不知其為何物也。余",
    "X73n1456_050:0811b07": "因弘法罹難。蒙 恩遣嶺外。於萬歷丙申春二月。謁",
    "X73n1456_050:0811b08": "六祖大師。睹其道骨儼然如生。而山門寥落之甚。殆",
    "X73n1456_050:0811b09": "不堪看。為之徘徊泣下者久之。且僧徒被害。官司勾",
    "X73n1456_050:0811b10": "牽。急如星火。日夜追逼。傾家賣產者過半。以致 祖",
    "X73n1456_050:0811b11": "庭廢墜。幾如埽地矣。幸荷 制府大司馬陳公。稍寬",
    "X73n1456_050:0811b12": "恤之。次蒙屯鹽道周公署南韶。略革應官酒肉之弊。",
    "X73n1456_050:0811b13": "次蒙南韶祝公。痛懲僧徒之非。戒殺孳牲力救之。乃",
    "X73n1456_050:0811b14": "命合山眾僧。再三請余入山料理。於萬歷二十七年",
    "X73n1456_050:0811b15": "己亥冬。公面力囑余。明年庚子春正月。復命寺僧。真",
    "X73n1456_050:0811b16": "權。行裕。淨泰。慧珊。願識等。持書走五羊。促余入山。余",
    "X73n1456_050:0811b17": "以方在行間。未遑應命。四月。公以入賀北上。余送別",
    "X73n1456_050:0811b18": "靈洲。辱公再三面叮嚀之。余於是歲秋九月。方杖策",
    "X73n1456_050:0811b19": "入山。至則先選僧若干。為授具戒。同集殿堂二時。轉",
    "X73n1456_050:0811b20": "法華經。次選行童可教者若干名。習讀經書。分為三",
    "X73n1456_050:0811b21": "學。擇其眾中學行稍優者為教師。次觀山門風水大",
    "X73n1456_050:0811b22": "概。有&#x51B2;傷刑剋者。去之。破壞者。補之。塞靈源門。培象",
    "X73n1456_050:0811b23": "鼻以厚 祖庭。闢山門路。移石坊以受元氣。不三月",
    "X73n1456_050:0811b24": "內。翕然改觀。而山門內。向為流棍潛住。霸占寺基。開",
    "X73n1456_050:0811c01": "張舖店。酒肆屠沽。巧設婬賭。勾結土宄。騙害寺僧。橫",
    "X73n1456_050:0811c02": "如豺虎。習久成風。牢不可破。甚為大蠱。竊為隱憂。余",
    "X73n1456_050:0811c03": "於是年十二月。復走端州。謁 制臺大司馬戴公。請",
    "X73n1456_050:0811c04": "令以驅逐之。尋即令下曲江。勒限三日內。盡逐出境。",
    "X73n1456_050:0811c05": "不許容留一人一店。於是&#x7FA3;兇屏跡。將前所占寺基",
    "X73n1456_050:0811c06": "街市。盡歸常住。余乃因而塞其東西穿心。大路左。立",
    "X73n1456_050:0811c07": "公館。以為滃源及諸過客停驂之所。額曰三生來。右",
    "X73n1456_050:0811c08": "立十方旦過寮。以延四來衲子為挂錫之所。額曰。一",
    "X73n1456_050:0811c09": "宿覺。將通衢改於溪畔。往來行止。各得其宜。無復混",
    "X73n1456_050:0811c10": "溷。叢林自此潔清。眾僧自此安枕矣。余於明年辛丑",
    "X73n1456_050:0811c11": "春正月朔之三日。奉 制臺檄。以為地方之務走青",
    "X73n1456_050:0811c12": "鸚。且乞 採監李公作中興檀越。七月。公入山禮",
    "X73n1456_050:0811c13": " 祖。喜施三百金。為重修山門之資。於是余治寺僧。備",
    "X73n1456_050:0811c14": "查 六祖供奉香燈莊租。每歲所獲。從來未有毫釐",
    "X73n1456_050:0811c15": "入常住者。皆為典守侵漁。沿為故習。乃先料理太平",
    "X73n1456_050:0811c16": "莊租。業已將萬歷二十九年分課銀。歸入常住。立定",
    "X73n1456_050:0811c17": "春秋冬三期。以聽當年支銷外。今將黃巢萬善補&#x9262;。",
    "X73n1456_050:0811c18": "及續置本寺諸莊。一並歸之。俱係先收。以聽下年支",
    "X73n1456_050:0811c19": "銷。除將諸莊二十九年分租課先完外。自三十年起。",
    "X73n1456_050:0811c20": "以為定規。再查本寺。舊有長生庫。今復舉設。凡一應",
    "X73n1456_050:0811c21": "常住租稅。及施主錢糧。盡入庫內收貯。仍照清規事",
    "X73n1456_050:0811c22": "例。設定執事。以監寺四人。掌管收支。選眾中老成公",
    "X73n1456_050:0811c23": "廉者。充之。本寺十房。舊有都管一人。都寺九人。原應",
    "X73n1456_050:0811c24": "差役。迎接官長。供應府縣。取辦椒茶&#x6936;櫚果筍之物。",
    "X73n1456_050:0812a01": "而向之常住租課。盡為此輩乾沒。極可痛恨。今擇精",
    "X73n1456_050:0812a02": "練曉事僧十名。充之。其一應所須該用之物。俱照人",
    "X73n1456_050:0812a03": "頭派定。每僧量攢少許。預取入庫。以待上司不時之",
    "X73n1456_050:0812a04": "需。庶省煩擾。其各莊收入在庫租課。查照田糧差徭",
    "X73n1456_050:0812a05": "常法。照數支領完納。不致拖欠&#x5190;破。其上司官長。入",
    "X73n1456_050:0812a06": "山應接所費。設有定規。亦不致偏累執事。其 佛祖",
    "X73n1456_050:0812a07": "殿堂香燈之用。各有定例。庶不失焚修供奉報本之",
    "X73n1456_050:0812a08": "意。其執事諸僧。終歲奔走辛苦。亦有酬勞。務使勞逸",
    "X73n1456_050:0812a09": "均平。不致嗟怨。仍勘收租全缺。量為盈縮。以彰勤惰。",
    "X73n1456_050:0812a10": "已上四則。俱在庫內支銷。獨教授行童束修之資。除",
    "X73n1456_050:0812a11": "儒師乃予自備。其僧師則出於塔下減損 祖師衣",
    "X73n1456_050:0812a12": "&#x9262;。訓育沙彌。以增後生慚愧。亦有定則。如此則常住",
    "X73n1456_050:0812a13": "錢糧。無浪費之條。典守執事。無自盜之罅。眾僧無煩",
    "X73n1456_050:0812a14": "優之科。常住可為長久之計矣。仍將合寺大小僧徒。",
    "X73n1456_050:0812a15": "盡行受戒。以免玷辱 祖庭之呵。且省酒肉之費。以",
    "X73n1456_050:0812a16": "為衣食之資。斯則衣食足而禮義興。即穢邦可轉清",
    "X73n1456_050:0812a17": "淨佛土矣。曹溪祖庭中興。叢林紀綱再振。在此一舉。",
    "X73n1456_050:0812a18": "大關法運。所係非輕。除前壞法弊端。一切置之不論",
    "X73n1456_050:0812a19": "外。其一切事宜。自今萬歷三十年更始。永為定式。諸",
    "X73n1456_050:0812a20": "執事者。宜各勉力。務要奉行。不許日久因循。無賴僧",
    "X73n1456_050:0812a21": "徒。妄起希圖生心壞法。擅改成規。如有此等。則上稟",
    "X73n1456_050:0812a22": " 祖師 靈通 護法伽藍。神目鑒察。必罪不宥。明",
    "X73n1456_050:0812a23": "彰報應。即使姦盜壞法之徒。生遭王法。死墮阿鼻。因",
    "X73n1456_050:0812a24": "果昭然。毫髮不爽。今後凡頭首司其事者。各宜時時",
    "X73n1456_050:0812b01": "痛自省心。不致誤招苦報。自取罪咎。立庫之初。當年",
    "X73n1456_050:0812b02": "租課。俱係下年徵收致庫。而現年預支無出。余先備",
    "X73n1456_050:0812b03": "銀三百二十五兩在庫抵墊。陸續支銷。以為常住張",
    "X73n1456_050:0812b04": "本。待後租課節年補還。今將應行條例。開列於後。永",
    "X73n1456_050:0812b05": "為定規。以便遵守。",
    "X73n1456_050:0812b06": "[0812b06] 計開 一設職事",
    "X73n1456_050:0812b07": "[0812b07] 監寺四名。顓掌庫司。收支常住錢&#x7CD3;。置辦什物。主張",
    "X73n1456_050:0812b08": "山門大事。以副住持。凡事務同心議處。內以一人顓",
    "X73n1456_050:0812b09": "管&#x93BB;鑰。經理收貯一應錢糧什物。庶有責成。內以一",
    "X73n1456_050:0812b10": "人監收租課。舉劾弊竇不使濫觴。為眾紀綱。",
    "X73n1456_050:0812b11": "設庫司書記一名。專管收支登記帳簿。以備稽查。",
    "X73n1456_050:0812b12": "不致&#x758E;漏。",
    "X73n1456_050:0812b13": "戶長一名。此乃舊規。專管里甲。差徭糧稅。仍照常",
    "X73n1456_050:0812b14": "規。此即古副寺。",
    "X73n1456_050:0812b15": "都管一名。此職即古規都知事。乃知事首領。今即",
    "X73n1456_050:0812b16": "以此職。統充莊主。率領都寺。徵收各莊租課。催辦合",
    "X73n1456_050:0812b17": "寺糧差。以副戶長。亦名直歲。",
    "X73n1456_050:0812b18": "都寺九品。此即古知事。以佐都管徵收糧差。輪流",
    "X73n1456_050:0812b19": "直月。以應接官長。幹辦山門大小事務。此十執事。今",
    "X73n1456_050:0812b20": "照本寺十房舊規。輪流各房挨當。歲終一換。故前此",
    "X73n1456_050:0812b21": "已往。皆無賴者。多不能料理大事。今特選擇才力出",
    "X73n1456_050:0812b22": "眾者。充之。如遇年終更代之期。住持監寺。仍察賢勞",
    "X73n1456_050:0812b23": "出眾者。照舊留用。不堪者。或有他緣。不能應者。即選",
    "X73n1456_050:0812b24": "公廉老成者代之。如有不守清規。抗法循私。或與佃",
    "X73n1456_050:0812c01": "戶通同。破壞常住。拖欠租課。或貪圖小利。掊&#x5C05;佃民。",
    "X73n1456_050:0812c02": "剝削眾僧。有傷大體者。都管監寺。不許容隱。即時舉",
    "X73n1456_050:0812c03": "白住持。鳴鐘集眾。對 祖師前。明證其罪。輕則量懲",
    "X73n1456_050:0812c04": "革黜。別選能者代之。不待歲終。重則呈首到官。以法",
    "X73n1456_050:0812c05": "治之。以警其餘。住持亦不許姑息循情。以養成大害。",
    "X73n1456_050:0812c06": "慎之。慎之。",
    "X73n1456_050:0812c07": "[0812c07] 一明收支 收有五&#x6B35;",
    "X73n1456_050:0812c08": "祖殿每年施利。及銀帽器物。常住各莊。每年",
    "X73n1456_050:0812c09": "租課。官長入山。及施主隨喜布施。一一募化修",
    "X73n1456_050:0812c10": "造。及齋僧錢糧。&#x7F78;過犯僧人。入常住錢&#x7CD3;香油。",
    "X73n1456_050:0812c11": "及應入官房產業田地銀兩等物。並就庫中回買物",
    "X73n1456_050:0812c12": "料價值。及亡僧應入常住之物。及常住置買田地房",
    "X73n1456_050:0812c13": "屋什物契書。各有項下。一一條陳。登記簿籍。以備稽",
    "X73n1456_050:0812c14": "查。每&#x6B35;各置收簿二扇。住持與庫司。各執一扇。凡有",
    "X73n1456_050:0812c15": "應收者。當 祖殿。對眾收之。",
    "X73n1456_050:0812c16": "凡各莊。每歲租課。各有上下限期。預期。都管督率",
    "X73n1456_050:0812c17": "都寺。同催各佃總責田甲。收銀完足。親到 祖殿。當",
    "X73n1456_050:0812c18": "住持監寺交兌。監收執平持衡。勘兌明白。書記登簿。",
    "X73n1456_050:0812c19": "住持僉封。即於庫內。取庫收印票一張。合住持收簿。",
    "X73n1456_050:0812c20": "將銀數上。鈐合縫印。仍各僉花押於執事名目之下。",
    "X73n1456_050:0812c21": "方給田甲。以為準的。執事之人。不許私給。若查出租。",
    "X73n1456_050:0812c22": "無印票者。即係通同。侵欺住持。頭首定舉送官。如律",
    "X73n1456_050:0812c23": "治罪。",
    "X73n1456_050:0812c24": "凡春秋二季。十方施主。至 祖師前進香。供養銀",
    "X73n1456_050:0813a01": "帽花器。及銀兩袈裟衣物等項。塔主零收。住持登簿。",
    "X73n1456_050:0813a02": "年終代期總類若干。見數明白勘校。應存。留者照舊",
    "X73n1456_050:0813a03": "貯積。 祖殿應用者。交割庫內。照式收支。臨期務要",
    "X73n1456_050:0813a04": "集眾耆舊。眼同勘驗。塔主不許隱匿。與執事通同黨",
    "X73n1456_050:0813a05": "護。查出。定以侵&#x5C05;官物&#x7F78;治。",
    "X73n1456_050:0813a06": "凡官長布施。及募化修造錢&#x7CD3;齋僧稻糧。並一應",
    "X73n1456_050:0813a07": "但係常住之物。俱照式立簿。一一條&#x6B35;。如法收之。不",
    "X73n1456_050:0813a08": "得隱漏。但有應收之物。而不登簿者。即坐書記監寺",
    "X73n1456_050:0813a09": "通同作弊之罪。",
    "X73n1456_050:0813a10": "凡應用支銷銀&#x7CD3;物件等項。直月都寺。照式寫支",
    "X73n1456_050:0813a11": "票一紙。先到住持處請稟。住持許支。將票抄落支簿。",
    "X73n1456_050:0813a12": "仍將票填次第號數。並所支銀數二處。合縫。鈐一私",
    "X73n1456_050:0813a13": "記圖書。仍於空處寫准支二字。直月管事。執票到庫",
    "X73n1456_050:0813a14": "支取。司庫書記。將票抄落支簿。監寺方敢照數發銀。",
    "X73n1456_050:0813a15": "如無圖書號票。即係昌支。少則對祖集眾量&#x7F78;。多則",
    "X73n1456_050:0813a16": "送官治罪如律。若不當公用。而住持循私。與執月及",
    "X73n1456_050:0813a17": "典守者。通用妄發一票。支出錢物。不論多寡。查出。即",
    "X73n1456_050:0813a18": "以監收自盜論。",
    "X73n1456_050:0813a19": "設長生庫。顓&#x8D2E;儲積。監寺掌理錢糧之所。多人不",
    "X73n1456_050:0813a20": "得混入。故又設監寺寮。為會議之所。凡遇直月。管事",
    "X73n1456_050:0813a21": "僧定要專住寮一月。照管常住內外大小事務。支過",
    "X73n1456_050:0813a22": "錢&#x7CD3;物件。月終結算明白。具造月報小冊一本。送住",
    "X73n1456_050:0813a23": "持處。對查明白。批不差二字。發送庫司。以便年終類",
    "X73n1456_050:0813a24": "結。庶不混錯。",
    "X73n1456_050:0813b01": "凡年終。於十月朔日更代之期。預先住持會眾。結",
    "X73n1456_050:0813b02": "算一年收支帳目。是日。監寺。書記。十房都管。各執簿",
    "X73n1456_050:0813b03": "籍。同集 祖殿。請能算數耆舊。一人掌算。一人唱數。",
    "X73n1456_050:0813b04": "對眾眼同摸算明白。總付書記。具造文冊。內開。今將",
    "X73n1456_050:0813b05": "某年分。本寺常住。共收租課錢&#x7CD3;若干。布施若干。某",
    "X73n1456_050:0813b06": "物若干。今某項及雜項支用過若干。見存若干。或有",
    "X73n1456_050:0813b07": "租稅未完若干。一一條列。備造總冊。一樣四本。其一",
    "X73n1456_050:0813b08": "送祖師殿。收&#x8D2E;&#x5705;中。其一送中興常住。其一落庫司。",
    "X73n1456_050:0813b09": "以為永遠規格。其椒茶&#x6936;果之類。一一如之。今將歲",
    "X73n1456_050:0813b10": "支額定項下。開列於後。",
    "X73n1456_050:0813b11": "[0813b11] 計開 有十五&#x6B35;",
    "X73n1456_050:0813b12": "辦納糧差。隨田照例。每歲大約銀一百兩有餘",
    "X73n1456_050:0813b13": "若有新增田土。及遇閏月差徭。有增無減。若遇免稅。",
    "X73n1456_050:0813b14": "則有少無多。",
    "X73n1456_050:0813b15": "佛殿香燈。每歲設銀十兩。",
    "X73n1456_050:0813b16": "祖殿供養香燈。每歲設銀五十兩。",
    "X73n1456_050:0813b17": "護法伽藍。月月朔望齋供。每歲共銀十二兩。閏月",
    "X73n1456_050:0813b18": "無。",
    "X73n1456_050:0813b19": "住持接待上司。往來官長。每歲舊例十一兩。新增",
    "X73n1456_050:0813b20": "四兩。",
    "X73n1456_050:0813b21": "戶長接待官長。每歲舊例十兩。新增二兩。",
    "X73n1456_050:0813b22": "監寺四人。司庫書記一人。每人每歲。齋食銀三兩",
    "X73n1456_050:0813b23": "六錢。共銀一十八兩。",
    "X73n1456_050:0813b24": "都管都寺十人。每歲齋食銀三兩六錢。共銀三十",
    "X73n1456_050:0813c01": "六兩。",
    "X73n1456_050:0813c02": "新設山長一人。看守祖山樹木。修理栽培。每歲量",
    "X73n1456_050:0813c03": "給食米銀。一兩五錢。",
    "X73n1456_050:0813c04": "藏主維那六人。逐日領眾。各殿念誦。每人給布二",
    "X73n1456_050:0813c05": "疋。折銀五錢。共銀三兩。",
    "X73n1456_050:0813c06": "老郎二人。伴僕一人。看守公館。打鐘鼓報客。以聽",
    "X73n1456_050:0813c07": "常住差使供役。每人每歲工食銀。一兩二錢。共銀三",
    "X73n1456_050:0813c08": "兩六錢。",
    "X73n1456_050:0813c09": "中興祖庭。重建無盡菴。每歲設供贍香火銀三十",
    "X73n1456_050:0813c10": "兩。此乃額外。係 祖師自受施利所置。又非他人布",
    "X73n1456_050:0813c11": "施者比。後之主者。用者。及執掌者。勿得輕視。自取重",
    "X73n1456_050:0813c12": "愆。慎之。慎之。此項銀兩。自三十四年。修起禪堂。即將",
    "X73n1456_050:0813c13": "此銀入堂。作十方常住供眾之用。與菴無干。",
    "X73n1456_050:0813c14": "凡遇(撫按)兩院入山。除塔主。住持。戶長。三處。迎接上",
    "X73n1456_050:0813c15": "司外。其餘府。縣。參。遊。守府。賞功。中軍。把總。衛所。巡捕。",
    "X73n1456_050:0813c16": "等官。及尋常上司。差使人役。仍照舊規。分派十房。公",
    "X73n1456_050:0813c17": "同接待。不許常住支銷。",
    "X73n1456_050:0813c18": "[0813c18] 滃源縣出入往來。專在直月管事。迎接齋食定例。",
    "X73n1456_050:0813c19": "[0813c19] 正堂。每飯一餐。銀一錢 佐貳。每飯一餐。銀七分。",
    "X73n1456_050:0813c20": "[0813c20] 儒學。每飯一餐。銀五分 相公。每飯一餐。銀三分。",
    "X73n1456_050:0813c21": "[0813c21] 以上四則。管事迎接過後。即具支票。到住持處。僉印",
    "X73n1456_050:0813c22": "到庫支取。若不係本縣。仍照舊規。",
    "X73n1456_050:0813c23": "[0813c23] 教授行童經書。教師三人。每歲共銀十兩。各布二",
    "X73n1456_050:0813c24": "疋。每疋折銀二錢五分。此俱在。",
    "X73n1456_050:0814a01": "[0814a01] 祖師衣&#x9262;內取。當年塔主備之。外每人&#x97B5;一雙。折銀",
    "X73n1456_050:0814a02": "二錢。此在常住庫內。支給此項。儻祖殿無出。即在長",
    "X73n1456_050:0814a03": "生庫。照監寺例。節年支給。不必零星。其供應飯食。隨",
    "X73n1456_050:0814a04": "禪堂眾數 以上條例。仍照祖師香燈田祖均攃公",
    "X73n1456_050:0814a05": "用。永為一定規格。後來住持頭首執事之人。不許生",
    "X73n1456_050:0814a06": "心。饕餮常住。循私任情。妄自增減。即每年祖課完足。",
    "X73n1456_050:0814a07": "除上支銷。尚有餘剩者。執事之人。亦不許巧設事端。",
    "X73n1456_050:0814a08": "別立名色。妄擅支取。除當修補山門。及執事出入盤",
    "X73n1456_050:0814a09": "費。併係常住公用。必不得已者。方許動支。但可省各",
    "X73n1456_050:0814a10": "人。當以厚實常住為念。切不可起希圖小利之心。自",
    "X73n1456_050:0814a11": "取地獄。古德云。常住之物。住持人。與司其出入者。善",
    "X73n1456_050:0814a12": "能撙節浮費。則錢穀不可勝用矣。自此歲歲。儲積有",
    "X73n1456_050:0814a13": "餘。經營得法。而日增月盛。叢林未有不興。法輪未有",
    "X73n1456_050:0814a14": "不轉者。余稟 祖命。整捄傾危。扶植頹綱。非為細事。",
    "X73n1456_050:0814a15": "諸執事者。務必遵之。纖毫毋忽。嗚呼。念哉。常住之物。",
    "X73n1456_050:0814a16": "絲毫為重。&#x8462;是施主福田種子。信心膏血。豈可輕心",
    "X73n1456_050:0814a17": "欺盜。古德云。常住之物。幾如鴆毒。纔霑一粒。則裂肝",
    "X73n1456_050:0814a18": "碎首。通身潰爛。故凡司執掌者。能知因果。即此便是",
    "X73n1456_050:0814a19": "造就天宮淨土。不知因果者。便是造就無量地獄。鐵",
    "X73n1456_050:0814a20": "&#x7240;銅柱。焦熱鐵丸。萬劫苦楚。不止披毛戴角。銜鐵負",
    "X73n1456_050:0814a21": "鞍。酬償宿債而已也。況王法森嚴。 神明司察。可不",
    "X73n1456_050:0814a22": "畏哉。凡我執事。各宜痛省。思之。念之。",
    "X73n1456_050:0814a23": "[0814a23] 萬歷三十年歲在壬寅春正月上元日立。",
    "X73n1456_050:0814a24": "免&#x8657;糧以蘇賠累",
    "X73n1456_050:0814b01": "[0814b01] 初本寺翁源一莊。乃鄉民謝氏所施。",
    "X73n1456_050:0814b02": "[0814b02] 六祖為供贍香燈者。歲入祖課銀一百二十兩。萬歷",
    "X73n1456_050:0814b03": "六年間遊學林渙。乃本府王郡丞之親友。送寓本寺。",
    "X73n1456_050:0814b04": "意有所欲於寺僧。未遂。因譖於郡丞。謂此莊厚利。皆",
    "X73n1456_050:0814b05": "歸於僧。丞誤聽。值署府事。遂將本莊祖銀。分六十兩。",
    "X73n1456_050:0814b06": "以抵曲江蛋戶&#x8657;糧。具申兩院司道。立為章程。其存",
    "X73n1456_050:0814b07": "寺六十兩。又因佃戶姦頑拖欠。累及寺僧無已。屢告",
    "X73n1456_050:0814b08": "上司。甚至費千餘金。竟不能免。後遇 軍門劉。下議。",
    "X73n1456_050:0814b09": "本府申詳。將&#x6D5B;洸廠稅課。乃 軍門兵饟內。扣羨餘",
    "X73n1456_050:0814b10": "抵補。以免僧累。一向無異。至萬歷庚子搉稅使者出。",
    "X73n1456_050:0814b11": "即以廠稅入內監。比告軍門戴。蒙准仍照前行。嗣稅",
    "X73n1456_050:0814b12": "監自行差官徵。收則無羨餘可扣。師知之。親詣 軍",
    "X73n1456_050:0814b13": "門陳白。蒙行本縣。查無礙抵補。不得仍累寺僧。本縣",
    "X73n1456_050:0814b14": "再三挨查無出。因議各山通江小河。出穀小艇設稅。",
    "X73n1456_050:0814b15": "計得二十六兩。未足。續查濛[泳-永+裏]對面山鄉。舊有蠱毒",
    "X73n1456_050:0814b16": "田一所。向未起科。遂將此田設租三十四兩取足。具",
    "X73n1456_050:0814b17": "申准議。自此永杜山門之害。皆 制臺護法之力也。",
    "X73n1456_050:0814b18": "既免此累。而本莊佃民姦頑。又以隔縣難制。向以此",
    "X73n1456_050:0814b19": "田。致累僧區內。追田為費。因與眾議。將前莊田變賣。",
    "X73n1456_050:0814b20": "得價收贖寺內近田為便。具告軍門。准批本道。行府",
    "X73n1456_050:0814b21": "縣議。以為便。比眾佃從祖已來。世耕即同己業。不捨",
    "X73n1456_050:0814b22": "別賣。情願重丈增祖。永守寺業無替。曲江二尹徐公。",
    "X73n1456_050:0814b23": "署翁源事。拘集眾佃丈量。委實田地有餘。遂於正課",
    "X73n1456_050:0814b24": "之外。量加新增租銀。一十四兩有零。具申上司。詳允。",
    "X73n1456_050:0814c01": "乃與眾佃。每歲約期。交納到庫。時寺住持眾僧。議新",
    "X73n1456_050:0814c02": "增租課。係師之力。當歸中興常住師。遂併前無盡菴",
    "X73n1456_050:0814c03": "香燈。一並歸於禪堂。以為供贍。永為定規。惟此一事。",
    "X73n1456_050:0814c04": "實山門無已之害。前幸 制臺劉公。權宜於前。竟蒙",
    "X73n1456_050:0814c05": " 戴公。永絕其累。且為後福。是知佛法。付囑王臣。非",
    "X73n1456_050:0814c06": "仗大力外護。何以能保永永哉。此卷案。具在府縣。",
    "X73n1456_050:0814c07": "復祖山以杜侵占",
    "X73n1456_050:0814c08": "[0814c08] 曹溪祖山。宛若象形。前後首尾分明。今山後一帶。乃",
    "X73n1456_050:0814c09": "全體也。其紫筍莊。乃 祖師存日。所遊花果園十二",
    "X73n1456_050:0814c10": "之一。向有僧七主。名小南華。其來久矣。成化元年。韶",
    "X73n1456_050:0814c11": "州始開阡陌。定井田。本山盡為豪右並吞。時年僧滿",
    "X73n1456_050:0814c12": "滄盛公。具疏赴 闕。奏行撫按。勘定復業。則以占紫",
    "X73n1456_050:0814c13": "筍莊為首懲也。後因僧多不律。致附近居民。蠶食為",
    "X73n1456_050:0814c14": "害。竟不能安。各歸寺住。遂棄此業。萬歷二十年間。豪",
    "X73n1456_050:0814c15": "民江應東。假買僧田。盡占後山一帶。圖為風水。以至",
    "X73n1456_050:0814c16": "象脊與祖山中分。且砍伐漸侵內地。師心痛曰。從此",
    "X73n1456_050:0814c17": "祖山。將盡為民業矣。遂激勸眾僧。赴告 軍門。蒙准",
    "X73n1456_050:0814c18": "批 本道。行府親勘。比蒙署篆肇慶府通判萬。 親",
    "X73n1456_050:0814c19": "詣山中。踏勘。定立界石。斷將前田。令僧收贖。以絕禍",
    "X73n1456_050:0814c20": "源。師自行募銀二百兩。將前田贖回。連後山場樹木。",
    "X73n1456_050:0814c21": "一並盡為禪堂永遠供贍。不唯保全祖山。且為禪堂",
    "X73n1456_050:0814c22": "永永之業。然師以此致怨。而不法之僧。交結外侮為",
    "X73n1456_050:0814c23": "害。然竟以堅固立&#x7891;。為金剛幢矣。",
    "X73n1456_050:0814c24": "開禪堂以固根本",
    "X73n1456_050:0815a01": "[0815a01] 師一日示眾曰。叢林之有禪堂。如 國家之有學校。",
    "X73n1456_050:0815a02": "乃養育材器之地。自古為國者。以儲材為本。而法門",
    "X73n1456_050:0815a03": "亦然。自達磨西來。衣&#x9262;止曹溪。當時 六祖座下。悟",
    "X73n1456_050:0815a04": "道者。三十餘人。而南嶽青原為上首。其寶林禪堂。乃",
    "X73n1456_050:0815a05": "諸祖出身之地。故天下禪堂傳燈所載者。一千七百",
    "X73n1456_050:0815a06": "餘人。皆出曹溪一脈。如孔門之洙泗。是則本山禪堂。",
    "X73n1456_050:0815a07": "乃禪宗根本地也。夫何歲月已久。僧徒失守。而禪堂",
    "X73n1456_050:0815a08": "幾於湮沒。其舊基地。雜居僧房有七。而香積廚有二。",
    "X73n1456_050:0815a09": "則溷廁豕牢。亦各有九。以清淨寶地。變為糞壤矣。師",
    "X73n1456_050:0815a10": "甚哀之。因思叢林百年。須樹之以人。今選沙彌。教習",
    "X73n1456_050:0815a11": "成人。教而不育。則如農知種。而不知耘。終難成實。若",
    "X73n1456_050:0815a12": "無禪堂。後輩將何賴焉。以此日夜以思。苦心焦慮。&#x5FA7;",
    "X73n1456_050:0815a13": "察地宜。自以衣&#x9262;。減口之資。積金若干兩。搜買空地。",
    "X73n1456_050:0815a14": "各移僧房。貼價另&#x8462;。換出禪堂空地。寸寸計之以十",
    "X73n1456_050:0815a15": "易一。方得均齊方正。竭盡心力。乃起禪堂一區。雖不",
    "X73n1456_050:0815a16": "全舊制。其規模已盡此矣。又思若照諸方常套。決不",
    "X73n1456_050:0815a17": "能久。因立十方堂於山門外。以接待往來。而內堂但",
    "X73n1456_050:0815a18": "安本寺。作養後學僧徒。專心淨業。幸有成規。則在堂",
    "X73n1456_050:0815a19": "之僧。濟濟可觀。儼然一道場矣。師以禪堂既立。而食",
    "X73n1456_050:0815a20": "指為難。遂將前本寺供中興菴租銀三十一兩。又將",
    "X73n1456_050:0815a21": "翁源新增租銀十四兩。告贖紫筍莊田地山場原價。",
    "X73n1456_050:0815a22": "二百餘兩。並買黃山柴山一片。用價若干兩。又將自",
    "X73n1456_050:0815a23": "買旃檀林房一座。換香積&#x53A8;後僧房二主。一併通歸",
    "X73n1456_050:0815a24": "禪堂。以為中興常住始終。併修造所費。即此一所。不",
    "X73n1456_050:0815b01": "下千金。皆出師一力。自此僧徒衣食足而禮義興。故",
    "X73n1456_050:0815b02": "今在堂僧徒。所受用者。皆師當日苦心血汗也。後之",
    "X73n1456_050:0815b03": "安享者。可不知其本耶。僧徒欲食已足。又能以法食",
    "X73n1456_050:0815b04": "充之。則 佛祖慧命。可賴此永固矣。",
    "X73n1456_050:0815b05": "附錄未竟因緣",
    "X73n1456_050:0815b06": "[0815b06] 右上臚列。乃遵大師所訂壇經通志十品之規。故摭",
    "X73n1456_050:0815b07": "其事之大綱。亦分十則。以見全體之一毛。其微細行",
    "X73n1456_050:0815b08": "門。皆出思議之表者。亦未易悉數也。其在八年之內。",
    "X73n1456_050:0815b09": "拮据之勞。精神疲竭。其已成者。開闢之功十之七。修",
    "X73n1456_050:0815b10": "造之功十之三。其大殿一區。未竟之功。乃 六祖未",
    "X73n1456_050:0815b11": "竟之功也。久欲經營。力所不及。於戊申春三月。嶺西",
    "X73n1456_050:0815b12": "觀察文所馮公。入山訪師。宿菴中。夜夢 觀音大士。",
    "X73n1456_050:0815b13": "現高大身。相好端嚴。公見而頂禮。讚歎嚴好。聞大士",
    "X73n1456_050:0815b14": "語曰。即非莊嚴。是名莊嚴。公有省。及寤。甚喜。詰朝。入",
    "X73n1456_050:0815b15": "殿禮佛。謁大士。見大殿後柱腐敗。其勢欲傾。三大士",
    "X73n1456_050:0815b16": "像。亦甚危矣。公指謂師曰。何不修此。師曰。久抱此心。",
    "X73n1456_050:0815b17": "力未能耳。公曰。所須幾何。師曰。非三千金不敢舉。公",
    "X73n1456_050:0815b18": "曰。請力任之。師曰。檀越果發大心。在謦欬彈指間耳。",
    "X73n1456_050:0815b19": "公曰。固非一力所能。姑徐圖之。公歸。見制府大司馬",
    "X73n1456_050:0815b20": "戴公。告之故。公曰。孺子將入井。仁者必匍匐而往救。",
    "X73n1456_050:0815b21": "況大廈將傾。佛聖之危乎。此仁心者所不忍。遂語馮",
    "X73n1456_050:0815b22": "公。請師面議之。師聞而喜。乃具圖式往謁戴公。按圖",
    "X73n1456_050:0815b23": "私計曰。若公所云。猶未也。師曰。佛事如空中雲。第以",
    "X73n1456_050:0815b24": "此為緣起耳。戴公即願力為之。師曰。法門之事。非可",
    "X73n1456_050:0815c01": "以世法拘。又不可期以速成。在臺慈一力。恐有所不",
    "X73n1456_050:0815c02": "便。須眾心合成。但仗法力倡導。足矣。於是議製疏十",
    "X73n1456_050:0815c03": "通。分通省司道府。各助之。不日。軍門二司道府。各施",
    "X73n1456_050:0815c04": "有千金。師親往西粵。求大材。事事皆一肩荷擔。明年",
    "X73n1456_050:0815c05": "己酉孟夏。材木盡載運至濛[泳-永+裏]。師還山。集眾議。擇日",
    "X73n1456_050:0815c06": "興工。以有礙之僧房。須先移空地。以堆拆謝之材料。",
    "X73n1456_050:0815c07": "時一二不軌僧徒。以為不便。因而倡眾鼓譟。如作亂",
    "X73n1456_050:0815c08": "勢。師遂已如是者三日。師默坐菴中。閱金剛經。乃曰。",
    "X73n1456_050:0815c09": "此正予著相之過也。仍著金剛決疑解。三日而成。眾",
    "X73n1456_050:0815c10": "乃止。倡者自憂。不獲已。乃妄&#x63D1;師侵寺若干金。拆毀",
    "X73n1456_050:0815c11": "殿堂若干座。條牒具訟於道府。師聞之曰。諸辱可安",
    "X73n1456_050:0815c12": "忍。若言染指常住金錢。此干大法。豈可緘默乎。因具",
    "X73n1456_050:0815c13": "先設常住清規。出納支籍號帖。及經手僧名。具白本",
    "X73n1456_050:0815c14": "道。下府。拘集節年經手者查算。一毫無干。以住持願",
    "X73n1456_050:0815c15": "祖侵欺抵罪。僧復訟於按臺。准批刑廳。師親往聽理。",
    "X73n1456_050:0815c16": "於是年五月。飄然出山。從此不復入寺矣。以直指無",
    "X73n1456_050:0815c17": "代者。師奉法不離船。居者二載。船破。廛居者期年。困",
    "X73n1456_050:0815c18": "辱病患。無所不至。辛亥秋。直指王公按部司理蔣謬",
    "X73n1456_050:0815c19": "聽。將師一往所修禪堂。及所置供贍山場田地。盡斷",
    "X73n1456_050:0815c20": "歸佛殿為名。其實歸訟者。仍坐師不法罪。遞解出境。",
    "X73n1456_050:0815c21": "而先事有勞者。皆坐以罪。事上。 直指批曰。願祖盜",
    "X73n1456_050:0815c22": "賣寺基。猶然刁逞。此祖師之大罪人也。某大有功於",
    "X73n1456_050:0815c23": "六祖者。其違法之僧不遣。而反坐有功者。並其無盡",
    "X73n1456_050:0815c24": "菴而奪之。得無以此為平等法門乎。仍批本道劉公。",
    "X73n1456_050:0816a01": "覆勘詳確。重委陳郡丞到寺。按狀歷覈。事事皆&#x8657;。願",
    "X73n1456_050:0816a02": "祖&#x6133;自死。以法科抵罪。禪堂香燈。屬門人圓修主之。",
    "X73n1456_050:0816a03": "六祖如&#x7DAB;一脈賴以存。而師心&#x8FF9;始大白矣。當道再",
    "X73n1456_050:0816a04": "四慰留。還山以竟前業。師曰。僧以因緣為進退。今緣",
    "X73n1456_050:0816a05": "盡矣。力以病謝。竟浩然長往。師乃著中興曹溪寶林",
    "X73n1456_050:0816a06": "禪堂香燈記。具述其事。刻之貞石。時萬歷辛亥秋九",
    "X73n1456_050:0816a07": "月也。諸弟子懇留。居五羊長春菴。又明年癸丑。師以",
    "X73n1456_050:0816a08": "病不能安。遂&#x3B30;杖之南嶽。越丙辰夏。東遊吳越。弔紫",
    "X73n1456_050:0816a09": "柏。雲栖。二大師。黃梅汪靜峰司馬。致書浮梁陳大參",
    "X73n1456_050:0816a10": "赤石公。為檀越。留師休老於匡山。明年丁巳夏。師還",
    "X73n1456_050:0816a11": "匡山。遂結廬於五乳峰下。自師之去曹溪。其受化諸",
    "X73n1456_050:0816a12": "弟子輩。如嬰兒之失慈母也。日夜以思。求師復歸難",
    "X73n1456_050:0816a13": "得矣。越四年庚申。方伯吳公入山。&#x89A9;寺之規模。三歎",
    "X73n1456_050:0816a14": "不已。眾僧因具白師之功德。及山中眾等戀慕之心。",
    "X73n1456_050:0816a15": "吳公大發歡喜。願與 六祖作護法。遂具書請師還",
    "X73n1456_050:0816a16": "山。未幾。會中興護法 祝公亦至。一力堅請師轉法",
    "X73n1456_050:0816a17": "輪。由是益知 六祖之靈有感。嶺南法化之機有在",
    "X73n1456_050:0816a18": "也。此師末後一段因緣。因記之以示來者。王安舜曰。",
    "X73n1456_050:0816a19": "夫建功成事之難也。甯獨興朝事業哉。即法門亦然。",
    "X73n1456_050:0816a20": "曹溪為禪宗洙泗。海內叢林。傳燈諸祖。皆出一脈。豈",
    "X73n1456_050:0816a21": "細事哉。今千年矣。其大壞極弊。一至於此。即 六祖",
    "X73n1456_050:0816a22": "復出。亦難之也。何幸徼 聖天子之寵靈。師以逆緣至",
    "X73n1456_050:0816a23": "一力而更新之。不八年而功過半。無論其財法二施。",
    "X73n1456_050:0816a24": "即堅忍不&#x39DE;之志。處困苦污辱。而甘心若飴。在古人",
    "X73n1456_050:0816b01": "求之。亦未易見也。然師之真慈。御物應化。居常切言。",
    "X73n1456_050:0816b02": "不為世主之忠臣。即為慈父之孝子。每見在行間執",
    "X73n1456_050:0816b03": "戟。大將軍轅門。鴈行卒伍。叩首階下。出入如坐蓮花",
    "X73n1456_050:0816b04": "而禮金仙。未嘗一見其惰容。至於地方多故。當道束",
    "X73n1456_050:0816b05": "手。生民皇皇不安枕。師默運慈力。排難解紛。潛施密",
    "X73n1456_050:0816b06": "化。斡旋其間。未嘗一求人知。或以耿介觸時。即諸弟",
    "X73n1456_050:0816b07": "子人人危之。師恬然略無芥蒂。無論其妙悟玄機。高",
    "X73n1456_050:0816b08": "才磊落。即隨緣應物。一味平懷。咸聚首而語曰。此非",
    "X73n1456_050:0816b09": "所謂現應化身。隨類而說法者耶。不然。何以竊謂嶺",
    "X73n1456_050:0816b10": "南 六祖。為佛法源頭。何幸千載之下。而一再見。豈",
    "X73n1456_050:0816b11": "昔曾授記也耶。若師之心如&#x8657;空。固不可涯量。略記",
    "X73n1456_050:0816b12": "其行事之概如此。師在行間。十有八年。所著述。有曹",
    "X73n1456_050:0816b13": "溪通志。楞伽筆記。楞嚴通議。法華擊節。品節通議。金",
    "X73n1456_050:0816b14": "剛決疑。道德經解。觀老莊影響論。唯識百法規矩解。",
    "X73n1456_050:0816b15": "起信肇論。莊子內篇解。大學決疑。其詩有夢遊集。自",
    "X73n1456_050:0816b16": "罹難始。及開示門人法語偈頌。計數百萬言。然皆在",
    "X73n1456_050:0816b17": "奔走間。凡有所求。信意揮灑。未嘗一安坐經思也。又",
    "X73n1456_050:0816b18": "其染翰。人得片紙為世寶。大略觀師於可見者。特緒",
    "X73n1456_050:0816b19": "餘耳。師之不可見者。又可得而思議耶。或曰。詎所謂",
    "X73n1456_050:0816b20": "和光同塵。微妙玄通。深不可識者耶。余曰。是亦強為",
    "X73n1456_050:0816b21": "之容耳。欲知吾師。請&#x7AE2;如吾師者。"
}