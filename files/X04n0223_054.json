{
    "X04n0223_054:0366a06": "大方廣佛新華嚴經合論卷第五十四",
    "X04n0223_054:0366a07": "唐于闐國三藏沙門實叉難陀譯經",
    "X04n0223_054:0366a08": "唐太原方山長者李通玄造論",
    "X04n0223_054:0366a09": "唐福州開元寺沙門志寧釐經合論",
    "X04n0223_054:0366a10": "十地品第二十六之二",
    "X04n0223_054:0366a11": "[0366a11] 【論】此四十心中位成佛果及普賢行非論人王梵",
    "X04n0223_054:0366a12": "王之位但論位位之中以如來智生身等法界眾",
    "X04n0223_054:0366a13": "生界對現一切眾生前身非論意生身隨意所往",
    "X04n0223_054:0366a14": "也但以根本無明成一切智海一切世界一切處",
    "X04n0223_054:0366a15": "現形隨類應現不論於三界外別受變易生死又",
    "X04n0223_054:0366a16": "於此一乘智用境界中無別論變易生死但以智",
    "X04n0223_054:0366a17": "用善達心境智無礙性等法界性無去來性無造",
    "X04n0223_054:0366a18": "作性不見過去是凡夫未來是變易現在是分段",
    "X04n0223_054:0366a19": "有此心者皆是&#x8657;妄非正見故若斷惑中但以五",
    "X04n0223_054:0366a20": "蓋十纏十使遶為智用不於三界外別受變易之",
    "X04n0223_054:0366a21": "生死於毛孔微塵之內剎海凡聖如影同居焉得",
    "X04n0223_054:0366a22": "別有三界之內外也不變尚自本無焉能有別忻",
    "X04n0223_054:0366a23": "變化但以大悲本願之力以法界普光明智性自",
    "X04n0223_054:0366a24": "等周任器而與同光無別方所往來者之性故純",
    "X04n0223_054:0366b01": "以世間一切境界人天魔梵為一佛土而作佛事",
    "X04n0223_054:0366b02": "不於他方別有淨土也五蓋者一貪欲二瞋恚三",
    "X04n0223_054:0366b03": "睡眠四掉悔五疑十纏者一無慚二無愧三眠四",
    "X04n0223_054:0366b04": "悔五慳六嫉七掉舉八昏沉九忿十覆達智具悲",
    "X04n0223_054:0366b05": "此等用為智海為慈悲喜捨諸佛知見故如此華",
    "X04n0223_054:0366b06": "嚴境界海中佛果內非但入位菩薩攝化境界以",
    "X04n0223_054:0366b07": "信心廣大力為世間主為信解廣大受生廣大且",
    "X04n0223_054:0366b08": "如毗盧遮那品中喜見善慧王人王所都非是輪",
    "X04n0223_054:0366b09": "王城名燄光明有百萬億那由他城周&#x5E00;圍遶妙",
    "X04n0223_054:0366b10": "寶所成縱廣各有七千由旬七寶為郭廣如經說",
    "X04n0223_054:0366b11": "居大須彌華山上住夫人婇女三萬七千二萬五",
    "X04n0223_054:0366b12": "千子其中人報同諸天衣服飲食隨念而至行即",
    "X04n0223_054:0366b13": "遊空天城龍城乾闥婆城夜叉城阿脩羅城&#x96A3;接",
    "X04n0223_054:0366b14": "居止總是淨國莊嚴如喜見善慧王一生見二佛",
    "X04n0223_054:0366b15": "出世此明信心廣大如善財童子宅內七寶與身",
    "X04n0223_054:0366b16": "同生身金色總是信位之福以信心廣大願行廣",
    "X04n0223_054:0366b17": "大自信與佛果智齊起願修行此福不難即得如",
    "X04n0223_054:0366b18": "隨好光明功德品天鼓所說悔除法以盡法界眾",
    "X04n0223_054:0366b19": "生數等善身口意舌悔除所有業障諸天問言云",
    "X04n0223_054:0366b20": "何悔除天鼓云觀業不從東西南北四維上下來",
    "X04n0223_054:0366b21": "而共積集身心乃至十方推求悉不可得乃至廣",
    "X04n0223_054:0366b22": "說如經天鼓如是為諸天眾說法之時百千萬億",
    "X04n0223_054:0366b23": "那由他佛剎微塵數世界兜率天子得無生法忍",
    "X04n0223_054:0366b24": "得十地位如上諸天子總是過去修十信中十勝",
    "X04n0223_054:0366c01": "解業為中有作惡業墮地獄中蒙毗盧遮那光照",
    "X04n0223_054:0366c02": "其身得生兜率天上得天鼓說法一時得十地離",
    "X04n0223_054:0366c03": "垢三昧此為三生得十地果若信解無作惡業者",
    "X04n0223_054:0366c04": "一生成佛如善財是也云一生者言見道無生性",
    "X04n0223_054:0366c05": "總是入法界無時之生故如三乘之教刊削屈曲",
    "X04n0223_054:0366c06": "理滯難成尚能信而為之此一乘法理智端直不",
    "X04n0223_054:0366c07": "剋不削達自根本無明便為不動智佛萬事自正",
    "X04n0223_054:0366c08": "以智利生即是佛故又將十迴向廣大無限悲願",
    "X04n0223_054:0366c09": "會融令行廣大稱法界智用而無作者具行而無",
    "X04n0223_054:0366c10": "依者即普賢行具故世士大迷易成而功廣者即",
    "X04n0223_054:0366c11": "不信多劫曲修刊削難成功劣者反存其情畢竟",
    "X04n0223_054:0366c12": "多生還須歸此教如此經中少起信樂獲得無邊",
    "X04n0223_054:0366c13": "廣大饒益具如隨好光明功德品中說約有六門",
    "X04n0223_054:0366c14": "第一說修十信中十種勝解力故其中有造惡業",
    "X04n0223_054:0366c15": "墮地獄中有信解之種毗盧遮那菩薩處兜率天",
    "X04n0223_054:0366c16": "時放光名幢王光明照地獄眾生離苦生天天鼓",
    "X04n0223_054:0366c17": "說法得十地位入離垢三昧此是三生得果三生",
    "X04n0223_054:0366c18": "者一修十勝解是一生二作惡入地獄是第二生",
    "X04n0223_054:0366c19": "三蒙光照燭生兜率天得十地果是第三生此是",
    "X04n0223_054:0366c20": "第一功少獲益廣多門第二諸天得果毛孔化華",
    "X04n0223_054:0366c21": "興華雲供佛所有香氣若有眾生身蒙香者一切",
    "X04n0223_054:0366c22": "業障皆悉銷滅得成就香幢雲自在光明清淨善",
    "X04n0223_054:0366c23": "根此是第二功少益多門第三若有眾生見其益",
    "X04n0223_054:0366c24": "者種清淨金網轉輪王位得一恒河沙善根此轉",
    "X04n0223_054:0367a01": "輪王位於百千億那由他佛剎微塵數世界中教",
    "X04n0223_054:0367a02": "化眾生此是第三功少益多門第四如是清淨金",
    "X04n0223_054:0367a03": "網轉輪王位放摩尼髻清淨光明若有眾生遇斯",
    "X04n0223_054:0367a04": "光者皆得菩薩第十地位成就無量智慧光明得",
    "X04n0223_054:0367a05": "十種清淨眼乃至十種清淨意等此是第四功少",
    "X04n0223_054:0367a06": "益多門第五經云佛子假使有人以億那由他佛",
    "X04n0223_054:0367a07": "剎碎為微塵一塵為一佛剎以如是等微塵數佛",
    "X04n0223_054:0367a08": "剎又碎為微塵如是微塵悉置右手持以東行過",
    "X04n0223_054:0367a09": "爾許微塵數世界乃下一塵如是東行盡此微塵",
    "X04n0223_054:0367a10": "南西北方四維上下亦復如是如是十方所有世",
    "X04n0223_054:0367a11": "界若著微塵及不著者悉以集成一佛國土若有",
    "X04n0223_054:0367a12": "眾生聞此譬喻能生信解當知更為希有奇特佛",
    "X04n0223_054:0367a13": "言寶手如是如汝所說若有善男子善女人聞此",
    "X04n0223_054:0367a14": "譬喻而生信者我授彼記決定當得阿耨多羅三",
    "X04n0223_054:0367a15": "藐三菩提當獲如來無上智慧此是第五功少獲",
    "X04n0223_054:0367a16": "益廣多門第六經云寶手設使有人以千億佛剎",
    "X04n0223_054:0367a17": "微塵數如上所說廣大佛土抹為微塵以此微塵",
    "X04n0223_054:0367a18": "依前譬喻一一下盡乃至集成一佛國土復抹為",
    "X04n0223_054:0367a19": "塵如是次第展轉乃至八十反如是一切廣大佛",
    "X04n0223_054:0367a20": "土所有微塵菩薩以業報清淨肉眼於一念中悉",
    "X04n0223_054:0367a21": "能明見亦見百億廣大佛剎微塵數佛如頗&#x68C3;鏡",
    "X04n0223_054:0367a22": "清淨光明照耀十佛剎微塵數世界寶手如是皆",
    "X04n0223_054:0367a23": "是清淨金網轉輪王甚深三昧福德善根之所成",
    "X04n0223_054:0367a24": "就此是第六功少獲益廣多門如是明此經法門",
    "X04n0223_054:0367b01": "廣大無限一念信解心無限其心清淨無限供養",
    "X04n0223_054:0367b02": "諸佛饒益一切眾生心無限一念相應獲無限廣",
    "X04n0223_054:0367b03": "大之益為明以根本無明便為根本智所起善根",
    "X04n0223_054:0367b04": "皆廣大無限為智無依等法界故所作善根等法",
    "X04n0223_054:0367b05": "界故如是一念聞法便獲廣大利益者皆是於此",
    "X04n0223_054:0367b06": "教門生信樂種故大綱如是如來處胎現生娑婆",
    "X04n0223_054:0367b07": "穢土出生滅歿之佛為劣解眾生權施接引之教",
    "X04n0223_054:0367b08": "即三乘之教是也如此經云為劣解眾生母胎出",
    "X04n0223_054:0367b09": "現為上根眾生蓮華化生如此華嚴教門是法界",
    "X04n0223_054:0367b10": "普光明大智報佛所說非是出生滅度穢國之身",
    "X04n0223_054:0367b11": "故是為上上根所說學三乘教者雖引此教門和",
    "X04n0223_054:0367b12": "會三乘法相行位然心想不廣不稱教智將此教",
    "X04n0223_054:0367b13": "門同三乘三祇之教只可迴權就實是乃契會聖",
    "X04n0223_054:0367b14": "心何得迴實就權反虧聖說乖迷昇進成佛何期",
    "X04n0223_054:0367b15": "設致百萬億三大阿僧祇終違聖旨如三乘教中",
    "X04n0223_054:0367b16": "分分有此教在只為學者不能了知佛開無上正",
    "X04n0223_054:0367b17": "詮迷者返生遮截如金剛般若云此經為大乘者",
    "X04n0223_054:0367b18": "說為最上乘者說即三乘權教是大乘故最上乘",
    "X04n0223_054:0367b19": "者一乘教是如法華經是迴三乘向一乘之教舉",
    "X04n0223_054:0367b20": "龍女彰法界實理智之無時即於一剎那之際示",
    "X04n0223_054:0367b21": "三生而成佛為破三乘情塵劫執反稱是化就三",
    "X04n0223_054:0367b22": "乘三祇之劫為真只為情翳多生反頗&#x68C3;妙寶鏡",
    "X04n0223_054:0367b23": "而歸如銅鐵之明以閻浮檀明淨真金令同瓦礫",
    "X04n0223_054:0367b24": "之價非是寶之咎也只為別寶賄者無功此以已",
    "X04n0223_054:0367c01": "上一段明一乘三乘十地竟修行者但以簡教修",
    "X04n0223_054:0367c02": "行遲速須去世情大小彼我言之但稱根即用第",
    "X04n0223_054:0367c03": "二立隨位進修次第者約立十門第一明十種信",
    "X04n0223_054:0367c04": "中信果成因門即十箇佛果以不動智佛為首以",
    "X04n0223_054:0367c05": "文殊師利覺首等十箇菩薩為表修行之人金色",
    "X04n0223_054:0367c06": "世界等十箇色世界為所修之法金色表法身餘",
    "X04n0223_054:0367c07": "九是隨用為十信是凡夫有為心修行是色心起",
    "X04n0223_054:0367c08": "信故是第二會普光明殿光明覺品所集之眾是",
    "X04n0223_054:0367c09": "如善財見文殊師利是表信心位明自妙慧之理",
    "X04n0223_054:0367c10": "&#x5FA7;因果終始故第二從信創昇佛果智慧門即第",
    "X04n0223_054:0367c11": "三昇須彌山頂說十住位十箇佛果下名同號號",
    "X04n0223_054:0367c12": "之為月是此位之果法慧等十箇菩薩是表入位",
    "X04n0223_054:0367c13": "修行之人十箇世界同名為華是表入位開發慧",
    "X04n0223_054:0367c14": "華心開敷故此表如善財童子於妙&#x5CEF;山得憶念",
    "X04n0223_054:0367c15": "諸佛智慧光明門表初會佛智慧住佛所住故此",
    "X04n0223_054:0367c16": "為十住妙&#x5CEF;山者是止中之妙慧也為艮為山為",
    "X04n0223_054:0367c17": "止為門闕為童蒙為初明昇須彌者亦同此第三",
    "X04n0223_054:0367c18": "明已居佛慧修行門者即第四會夜摩天宮說十",
    "X04n0223_054:0367c19": "行法門是也其中有十箇佛果皆下名同號號之",
    "X04n0223_054:0367c20": "為眼是此位修行之果功德林等十箇同名為林",
    "X04n0223_054:0367c21": "菩薩是表修行之人十箇世界皆名為慧是此位",
    "X04n0223_054:0367c22": "行中智慧方便之法故如善財表法中於三眼國",
    "X04n0223_054:0367c23": "見比丘林下經行表行廣多覆育如林經行表行",
    "X04n0223_054:0367c24": "無住故三眼者表智眼慧眼法眼等三眼此兩位",
    "X04n0223_054:0368a01": "佛號十住位同月十行同眼十迴向十箇佛號上",
    "X04n0223_054:0368a02": "名悉同號之為妙為表妙用智圓昇進功熟妙在",
    "X04n0223_054:0368a03": "其先一一是有所表不浪施名第四大願理事悲",
    "X04n0223_054:0368a04": "智參融無盡門即第五會兜率天宮說十迴向以",
    "X04n0223_054:0368a05": "無盡大願會融理智大悲令普賢行滿十箇佛果",
    "X04n0223_054:0368a06": "上名號之為妙是此位之果十箇菩薩下名同號",
    "X04n0223_054:0368a07": "之為幢是表此位修行之人十箇世界號之為妙",
    "X04n0223_054:0368a08": "是此位修行之法明理智悲願萬行妙用為世界",
    "X04n0223_054:0368a09": "故如善財表法中見鬻香長者青蓮華者明此位",
    "X04n0223_054:0368a10": "法以將理智慈悲願行一切無盡差別智慧差別",
    "X04n0223_054:0368a11": "願行以將迴向之蜜合之為一丸戒定慧之香以",
    "X04n0223_054:0368a12": "無依住智&#x5FA7;周法界對現色身隨病調伏而與五",
    "X04n0223_054:0368a13": "分法身之香而無所著如青蓮華色香第一而無",
    "X04n0223_054:0368a14": "所著和合願智悲法身十波羅蜜四攝四無量三",
    "X04n0223_054:0368a15": "十七助道之分世間出世間法共為一法猶如合",
    "X04n0223_054:0368a16": "香以將眾香合為一丸第五蘊修成德門第六會",
    "X04n0223_054:0368a17": "他化自在天宮說十地法門明十地法但修前迴",
    "X04n0223_054:0368a18": "向法令使德行功熟滿其十迴向願行更無別路",
    "X04n0223_054:0368a19": "佛果世界但取十迴向中妙用同功不別安立亦",
    "X04n0223_054:0368a20": "無他化天王遙見佛來敷座及迎佛等事為明十",
    "X04n0223_054:0368a21": "地中已下法則如十迴向和會已終但生熟不等",
    "X04n0223_054:0368a22": "無更有別異途故但將十地十一地行門觀智反",
    "X04n0223_054:0368a23": "資前果猶如蘆菔長葉資根如善財表法中道財",
    "X04n0223_054:0368a24": "見摩竭提國迦毗羅城主夜神名婆珊婆演底此",
    "X04n0223_054:0368b01": "云春時主當明此神春時主當苗稼亦名依止無",
    "X04n0223_054:0368b02": "畏謂與一切眾生作依止無畏身出星宿照耀眾",
    "X04n0223_054:0368b03": "生於身一一毛孔現行化度無數惡道眾生迦毗",
    "X04n0223_054:0368b04": "羅城者此云黃色也為明此城在閻浮提之處中",
    "X04n0223_054:0368b05": "明中宮土為黃色表十地契中道應真不偏故此",
    "X04n0223_054:0368b06": "是如來示成道處國夜神總是女神以明凡得智",
    "X04n0223_054:0368b07": "成悲故以女神表之神者應真其智則神故其智",
    "X04n0223_054:0368b08": "不為不思而&#x5FA7;資萬有此神表初歡喜地自第九",
    "X04n0223_054:0368b09": "迴向已來直至第九地總入神位明昇進智通祐",
    "X04n0223_054:0368b10": "物無限不為不思而智自&#x5FA7;故且略言爾廣在後",
    "X04n0223_054:0368b11": "文凡是善財問善知識發心久近在世多少者皆",
    "X04n0223_054:0368b12": "是明成就長養大悲之行住劫久遠明大悲深厚",
    "X04n0223_054:0368b13": "在智久劫是一剎那故如觀世音菩薩以名號及",
    "X04n0223_054:0368b14": "所說法號慈悲經又是十迴向中第七迴向中善",
    "X04n0223_054:0368b15": "知識與第八迴向位中正趣菩薩共成七八迴向",
    "X04n0223_054:0368b16": "悲智二門皆須如是前後和會方了其經意不可",
    "X04n0223_054:0368b17": "見一法而能了佛心明此十地但如十迴向中法",
    "X04n0223_054:0368b18": "蘊修成悲智滿前願故是初歡喜地得願求成滿",
    "X04n0223_054:0368b19": "心以依前十迴向願心成滿故第六德滿行圓利",
    "X04n0223_054:0368b20": "生自在無限門者在第三禪說是第七會經梵本",
    "X04n0223_054:0368b21": "未來有百萬億偈依菩薩纓絡本業經說此經是",
    "X04n0223_054:0368b22": "如來化三乘人後&#x5374;領三乘之眾至菩提樹下說",
    "X04n0223_054:0368b23": "往昔初成正覺時說華嚴經一一排次重敘其會",
    "X04n0223_054:0368b24": "至第三禪如纓絡本業經說十一地等覺位為一",
    "X04n0223_054:0368c01": "生補處菩薩位為此地普賢行滿十一地為妙覺",
    "X04n0223_054:0368c02": "如來故以此為一生也如善財以行表法中見佛",
    "X04n0223_054:0368c03": "母摩耶夫人是其行故明十地以智從悲成行門",
    "X04n0223_054:0368c04": "即以夜天女神及如來為太子時妻號瞿波此云",
    "X04n0223_054:0368c05": "守護地此十箇女眾成長大悲守護大慈悲地也",
    "X04n0223_054:0368c06": "如十一地等覺位中行悲行滿即從悲生智廣利",
    "X04n0223_054:0368c07": "益眾生即以見佛母表之母是慈悲之義出生大",
    "X04n0223_054:0368c08": "智化利眾生即等覺位中十箇善知識是也故云",
    "X04n0223_054:0368c09": "摩耶生佛佛是智故第七德行圓滿成佛果終門",
    "X04n0223_054:0368c10": "即如第八會普光明殿說十一品經以十定品為",
    "X04n0223_054:0368c11": "初次十通十忍阿僧祇如來壽量菩薩住處佛不",
    "X04n0223_054:0368c12": "思議法如來十身相海如來隨好光明功德普賢",
    "X04n0223_054:0368c13": "行品如來出現等品准初會中問處并有十頂未",
    "X04n0223_054:0368c14": "有說處亦是來文未具總是如善財表法中見彌",
    "X04n0223_054:0368c15": "勒菩薩是其行也明同其善財一生成佛果故遂",
    "X04n0223_054:0368c16": "於樓閣之內現三生之行總在如今三生者一過",
    "X04n0223_054:0368c17": "去久遠見道修行生二現在得果圓滿生三當來",
    "X04n0223_054:0368c18": "示現成正覺出世生總在樓閣之內如今現前無",
    "X04n0223_054:0368c19": "古今去來現在不可得故然亦不廢三生之相現",
    "X04n0223_054:0368c20": "在其中但以智知為隨俗利人故即三生也若約",
    "X04n0223_054:0368c21": "真論無發菩提心時無修行見道時無現生得果",
    "X04n0223_054:0368c22": "時無當來示成正覺時以三世及心量無性體故",
    "X04n0223_054:0368c23": "無安立故無處無依住故名為成佛時也若見自",
    "X04n0223_054:0368c24": "心有能發菩提心時當來成正覺時即為情識生",
    "X04n0223_054:0369a01": "滅不名發心時故以是義故信心及佛果總不離",
    "X04n0223_054:0369a02": "普光明殿乃至常行普賢無始終之行離世間品",
    "X04n0223_054:0369a03": "總不離普光明殿明因果同本不動普光明大智",
    "X04n0223_054:0369a04": "以為昇進功終故時復無體智復無依故彌勒令",
    "X04n0223_054:0369a05": "善財&#x5374;見初友文殊師利即明至果不移因善財",
    "X04n0223_054:0369a06": "念見文殊便聞普賢菩薩名及自見其身入普賢",
    "X04n0223_054:0369a07": "身者明表正覺之因不移行果總明圓會因果行",
    "X04n0223_054:0369a08": "總一時滿故為智境界上能含一切眾生情量多",
    "X04n0223_054:0369a09": "劫是一時故明智無情有故但不離十信中不動",
    "X04n0223_054:0369a10": "智佛無前中後際故此如文殊師利十信中說偈",
    "X04n0223_054:0369a11": "云一念普觀無量劫無去無來亦無住如是了知",
    "X04n0223_054:0369a12": "三世事超諸方便成十力第八普賢行海常行門",
    "X04n0223_054:0369a13": "即如第九會中說離世間品是常住世間無限利",
    "X04n0223_054:0369a14": "生不與情合作業相應即如善財所表行中憶念",
    "X04n0223_054:0369a15": "文殊初友便聞普賢名及見自身入普賢身是也",
    "X04n0223_054:0369a16": "此是自成佛果竟常行普賢無始終行此普賢行",
    "X04n0223_054:0369a17": "亦明不移本普光明無依住智古人釋云重會普",
    "X04n0223_054:0369a18": "光法堂三會普光法堂總非重及三故大體明但",
    "X04n0223_054:0369a19": "以一箇普光明無依住大智圓會初發心因及佛",
    "X04n0223_054:0369a20": "果并修行行滿此三事總不離此智時亦不遷為",
    "X04n0223_054:0369a21": "明依智發心始終無情見之跡故第九如來不出",
    "X04n0223_054:0369a22": "不沒佛智恒果門者即如第十會中說法界一品",
    "X04n0223_054:0369a23": "經是以法界是佛之恒果故第十表通信六位人",
    "X04n0223_054:0369a24": "法所進求門即如覺城東會大塔廟處善財見文",
    "X04n0223_054:0369b01": "殊菩薩并已下入位中五位善知識是也此已上",
    "X04n0223_054:0369b02": "十門從普光明殿說十信已來總重敘使令學者",
    "X04n0223_054:0369b03": "易解經意故并以略舉善財知識表法次第和會",
    "X04n0223_054:0369b04": "令易解故第三重敘佛所說法處及座體者其義",
    "X04n0223_054:0369b05": "有三一敘說法之處及意趣二敘放光之處及意",
    "X04n0223_054:0369b06": "趣三敘座體及意趣第一敘說法處及意趣者其",
    "X04n0223_054:0369b07": "處有十其意趣有十一第一菩提場菩提樹下一",
    "X04n0223_054:0369b08": "會在&#x7188;連河邊去優樓頻螺迦葉聚落五里是一",
    "X04n0223_054:0369b09": "牛吼地是阿蘭若處得道依世間法如此是化眾",
    "X04n0223_054:0369b10": "生法則佛無此也乃至昇天總是所表法則若望",
    "X04n0223_054:0369b11": "如來以智體&#x5FA7;周十方恒&#x5FA7;而無來去對現色身",
    "X04n0223_054:0369b12": "故此明與世成法有可倣學也此一段是如來舉",
    "X04n0223_054:0369b13": "自果法勸眾生修行門第二會於普光明殿此承",
    "X04n0223_054:0369b14": "上古德說云去菩提樹三里又云龍造此將未可",
    "X04n0223_054:0369b15": "也普光明殿者約所顯得普光明智所報居之殿",
    "X04n0223_054:0369b16": "智體廣大無限量也所報之境無限重重等周法",
    "X04n0223_054:0369b17": "界如經初所陳其地堅固金剛所成寶樹行列宮",
    "X04n0223_054:0369b18": "殿樓閣等是皆煥耀光明&#x5FA7;周法界此明智體報",
    "X04n0223_054:0369b19": "居之宅&#x5FA7;一切處一切處總在纖毫之內不可拘",
    "X04n0223_054:0369b20": "其處所以智&#x5FA7;觀其宅亦復&#x5FA7;周十方總是無限",
    "X04n0223_054:0369b21": "境也於此普光明殿說十信法門明以舉果成信",
    "X04n0223_054:0369b22": "還將智果報得宅中說本不動智佛以為信位明",
    "X04n0223_054:0369b23": "信自心是不動智佛約此以為信體心外有法不",
    "X04n0223_054:0369b24": "成信心故即如來根本智宅還信自心所有分別",
    "X04n0223_054:0369c01": "是如來根本普光明大智本無動故只為迷本不",
    "X04n0223_054:0369c02": "為動故第三會於須彌山頂上說十住表入理契",
    "X04n0223_054:0369c03": "智非生滅心所得至故如須彌山在大海中高八",
    "X04n0223_054:0369c04": "萬四千由旬非手足攀攬所及明八萬四千塵勞",
    "X04n0223_054:0369c05": "山住煩惱大海於一切法無思無為即煩惱海枯",
    "X04n0223_054:0369c06": "竭塵勞山便成一切智山煩惱海便成性海若起",
    "X04n0223_054:0369c07": "心思慮所有攀緣塵勞山逾高煩惱海逾深不可",
    "X04n0223_054:0369c08": "至其智頂明以定為方便是故法慧菩薩入方便",
    "X04n0223_054:0369c09": "三昧方說此法門當知亡思即智現在想即迷存",
    "X04n0223_054:0369c10": "滯寂智潛情&#x8657;智發此乃見道之初生佛智慧家",
    "X04n0223_054:0369c11": "之始約表出凡超世同天自在得智慧山之頂又",
    "X04n0223_054:0369c12": "以方便定止心不亂為山體故以艮為山為止此",
    "X04n0223_054:0369c13": "為十住位也初生佛智慧家住佛所住明依定發",
    "X04n0223_054:0369c14": "慧像須彌山故第四會夜摩天宮說十行此以上",
    "X04n0223_054:0369c15": "天空居表約智慧法空而為行體即處世無染又",
    "X04n0223_054:0369c16": "明此天名時分天明菩薩處行知根生熟時非時",
    "X04n0223_054:0369c17": "也不妄利生又知何惑增多何惑減少隨惑增減",
    "X04n0223_054:0369c18": "而成熟之表知根利生名為時分法空隨行名為",
    "X04n0223_054:0369c19": "空居也第五會兜率天說十迴向此天於欲界處",
    "X04n0223_054:0369c20": "中又名樂知足天明迴向法門不貪涅槃不貪生",
    "X04n0223_054:0369c21": "死常處生死常處涅槃無二性故處中道故餘四",
    "X04n0223_054:0369c22": "天皆放逸如色界無色界天樂淨不可和會中道",
    "X04n0223_054:0369c23": "善衣雖他化自在天說十地法還以此位中道之",
    "X04n0223_054:0369c24": "法成十地蘊修成功故說十迴向法以膝上放光",
    "X04n0223_054:0370a01": "表卷舒自在莫不由膝故明理智大願大悲滿周",
    "X04n0223_054:0370a02": "十方會融無礙莫不皆由十迴向位如十地依此",
    "X04n0223_054:0370a03": "而行蘊積令熟故無別法故第六會他化自在天",
    "X04n0223_054:0370a04": "說十地表至欲際之頂又表依眾生而應化故無",
    "X04n0223_054:0370a05": "自化也故借此天處以表化他之智故又此天處",
    "X04n0223_054:0370a06": "是魔波旬所居明十地位智伏心魔也成大慈悲",
    "X04n0223_054:0370a07": "之行令成熟故第七會在第三禪表普賢行滿法",
    "X04n0223_054:0370a08": "悅利生表此天唯禪悅喜動故第八會普光明殿",
    "X04n0223_054:0370a09": "說十定及如來出現品明佛出現進修道極不離",
    "X04n0223_054:0370a10": "本處明不離一箇普光明智以為進修云昇天上",
    "X04n0223_054:0370a11": "二表法昇進元來不離一箇普光明大智本定之",
    "X04n0223_054:0370a12": "宅明雖修昇進行滿元不移本不動智中普光大",
    "X04n0223_054:0370a13": "用第九會又在普光明殿說離世間法明以普光",
    "X04n0223_054:0370a14": "明智&#x5FA7;周十方普利眾生不染眾法名離世間以",
    "X04n0223_054:0370a15": "普光明智具普賢行恒在世間不出不入名離世",
    "X04n0223_054:0370a16": "間故以智體恒用而無依故名為離非厭離故如",
    "X04n0223_054:0370a17": "此三會總在普光明殿者明行因與果并普光明",
    "X04n0223_054:0370a18": "滿總是一箇普光明無始終無依住自在大智故",
    "X04n0223_054:0370a19": "若眾生發菩提心者不見此智不名發心見此智",
    "X04n0223_054:0370a20": "者方名發心若心外見佛者及取相求真者皆且",
    "X04n0223_054:0370a21": "作善未名發一切智心故經云乘一切智乘直至",
    "X04n0223_054:0370a22": "道場以乘普光明大智之乘還不出普光明大智",
    "X04n0223_054:0370a23": "道場名之為至此名發心究竟二不別是故發心",
    "X04n0223_054:0370a24": "先心難明此智難信信得即能入故夫證發心易",
    "X04n0223_054:0370b01": "先起信發心難信極即入位故但須方便三昧現",
    "X04n0223_054:0370b02": "之即智境便現此三會總在普光明殿者明定體",
    "X04n0223_054:0370b03": "用始終因果萬行同一智也如前所述第十會在",
    "X04n0223_054:0370b04": "給孤獨園說法界品明法界不離世間給養之義",
    "X04n0223_054:0370b05": "故表世間生死園林即法界體用是故如來所居",
    "X04n0223_054:0370b06": "重閣講堂包含法界師子之座暨乎十方唯應度",
    "X04n0223_054:0370b07": "者知之處迷者不覺即五百聲聞及餘眾生是也",
    "X04n0223_054:0370b08": "第十一會在覺城東文殊師利為諸大眾說普照",
    "X04n0223_054:0370b09": "法界脩多羅門及善財童子善知識等明文殊是",
    "X04n0223_054:0370b10": "引蒙之首十方諸佛及一切眾生總依此法為師",
    "X04n0223_054:0370b11": "首故為無性妙慧之首故即以普賢為行首故二",
    "X04n0223_054:0370b12": "首同發無前後也已上敘會處所及所表意趣竟",
    "X04n0223_054:0370b13": "但約如來自身表法放光有十度第二敘放光處",
    "X04n0223_054:0370b14": "及意趣者約敘表昇進修行光明約有其十一初",
    "X04n0223_054:0370b15": "會中如來現相品兩度放光一放齒間光十方告",
    "X04n0223_054:0370b16": "眾知佛成道令眾咸集說佛因果之法二眉間毫",
    "X04n0223_054:0370b17": "中放光普照十方名一切菩薩力智光明照耀十",
    "X04n0223_054:0370b18": "方藏照十方已其光來入佛足下輪中明舉果成",
    "X04n0223_054:0370b19": "因入信光又於毫中出佛剎微塵數菩薩勝音為",
    "X04n0223_054:0370b20": "首明如來自所行之行&#x5FA7;周明佛自覺行&#x5FA7;周之",
    "X04n0223_054:0370b21": "果用成信故此光入足下輪中明此光與說十地",
    "X04n0223_054:0370b22": "放眉間光相對此是所信之佛果彼是自己修行",
    "X04n0223_054:0370b23": "昇進之果光也三第二會如來兩足下輪中放光",
    "X04n0223_054:0370b24": "此是普光明殿成信位之光是初會中放入足下",
    "X04n0223_054:0370c01": "輪中之光今放出以成十信果故明說十信光以",
    "X04n0223_054:0370c02": "足下表之輪表圓滿故明說佛果德用成信心表",
    "X04n0223_054:0370c03": "信心之中信佛果圓滿故四第三會如來足指端",
    "X04n0223_054:0370c04": "放光明入位之始登聖道之初生佛家之首行聖",
    "X04n0223_054:0370c05": "行之初故此表之此明說十住位光發足入聖之",
    "X04n0223_054:0370c06": "始五第四會如來兩足趺上放光表依法空行行",
    "X04n0223_054:0370c07": "故此明說十行位光以明依空起行故六第五會",
    "X04n0223_054:0370c08": "如來膝上放光明表十迴向大願理事互參智悲",
    "X04n0223_054:0370c09": "同濟猶如人膝是卷舒所由也此是說十迴向光",
    "X04n0223_054:0370c10": "表起願興悲生死涅槃智悲自在七第六會眉間",
    "X04n0223_054:0370c11": "放光名菩薩力燄明此光是初會中眉間所放之",
    "X04n0223_054:0370c12": "光名菩薩力智光明此因果相似初名力智表根",
    "X04n0223_054:0370c13": "本智此名力燄明表自功達本即能照俗故名力",
    "X04n0223_054:0370c14": "燄明如三乘中號名根本智及緣俗名後得智此",
    "X04n0223_054:0370c15": "明達根本智即能照俗無二體先後雖立昇進之",
    "X04n0223_054:0370c16": "位階級智不異大悲不異時不異普賢行不異總",
    "X04n0223_054:0370c17": "無遷法故乃說無量智慧皆隨用言之不移本也",
    "X04n0223_054:0370c18": "以智照之可見以情見之即迷以大悲門中引俗",
    "X04n0223_054:0370c19": "即時劫及法各分若大智約真時劫元無依止長",
    "X04n0223_054:0370c20": "短以總別六相言之八第八會隨好光明功德品",
    "X04n0223_054:0370c21": "於手中放光照惡道苦明道滿大悲接俗光也九",
    "X04n0223_054:0370c22": "出現品內如來放眉間光灌文殊頂放口中光灌",
    "X04n0223_054:0370c23": "普賢口表令理智萬行共相參以說佛果德故意",
    "X04n0223_054:0370c24": "明文殊是理及妙慧普賢是智萬行之用意表理",
    "X04n0223_054:0371a01": "智妙慧寂用交徹相參問答佛果之門文殊是如",
    "X04n0223_054:0371a02": "來法身無相善決正邪妙慧之果普賢是如來大",
    "X04n0223_054:0371a03": "智&#x5FA7;周對現色身知根利俗之行果一切諸佛用",
    "X04n0223_054:0371a04": "此二法而成佛故此教之中如來出現品還令此",
    "X04n0223_054:0371a05": "二法會融參徹方成佛果理智萬行法界無礙圓",
    "X04n0223_054:0371a06": "融之門故放光照之令相問答令後學者見法易",
    "X04n0223_054:0371a07": "明此三人因果從初發信直至果終參體交徹思",
    "X04n0223_054:0371a08": "之以理智照自心體用可見初會佛果是佛自成",
    "X04n0223_054:0371a09": "故此十地十一地後佛果是修行者自力所成以",
    "X04n0223_054:0371a10": "將此文殊普賢二行參徹明理智萬行滿故此已",
    "X04n0223_054:0371a11": "上自第二會已來是自修行者昇進之終是此一",
    "X04n0223_054:0371a12": "終之教未付囑流通亦在此出現品內如前所明",
    "X04n0223_054:0371a13": "第十法界品還於眉間放光名普照三世法界明",
    "X04n0223_054:0371a14": "三世總一時故總以法界為果體從信住行迴向",
    "X04n0223_054:0371a15": "十地十一地及佛果總以法界為果體文殊為法",
    "X04n0223_054:0371a16": "界理普賢為法界智理智妙用為一佛門以此一",
    "X04n0223_054:0371a17": "門為化&#x7FA3;蒙分為二法若也逐根隨俗法門無盡",
    "X04n0223_054:0371a18": "若論實理不離無法之中一法一多無礙名為普",
    "X04n0223_054:0371a19": "賢始接童蒙達無性理中妙簡正邪入無生慧名",
    "X04n0223_054:0371a20": "號文殊亦名童子菩薩能同苦際興行利生治佛",
    "X04n0223_054:0371a21": "家法名為普賢二人參體名之為佛本來自在名",
    "X04n0223_054:0371a22": "為法界從初徹後總此法界為體更無別法此品",
    "X04n0223_054:0371a23": "為一切諸佛因果之大都亦是眾聖賢所行之大",
    "X04n0223_054:0371a24": "路無出此也亦是自心一切智王之所遊觀之大",
    "X04n0223_054:0371b01": "宅也亦是一切眾生之所依故名法界敘放光處",
    "X04n0223_054:0371b02": "意趣竟第三敘座體及意趣者其義有十種同異",
    "X04n0223_054:0371b03": "意趣第一會座體以摩尼為臺者約本體以法身",
    "X04n0223_054:0371b04": "性自無垢為摩尼名離垢寶故意以佛果菩提約",
    "X04n0223_054:0371b05": "法身無垢為體報得佛身及化身為智用故明依",
    "X04n0223_054:0371b06": "體起智用故故以摩尼為座體第二會座體蓮華",
    "X04n0223_054:0371b07": "為藏者意表第二會約化利眾生令成信種處信",
    "X04n0223_054:0371b08": "之中表行在世無染表以利物無染為功即蓮華",
    "X04n0223_054:0371b09": "為藏第三會在帝釋妙勝殿上安置普光明藏師",
    "X04n0223_054:0371b10": "子之座百千層級意表從信入位以方便無念無",
    "X04n0223_054:0371b11": "作寂靜三昧名為安置以三昧力顯得如來根本",
    "X04n0223_054:0371b12": "智慧創生佛家得無畏慧名普光明藏師子之座",
    "X04n0223_054:0371b13": "藏者表此位入如來智慧之藏師子者明智慧無",
    "X04n0223_054:0371b14": "畏普光明者表契如來本普光明法界大智慧也",
    "X04n0223_054:0371b15": "百千層級者表十住進修階級出世越百千情計",
    "X04n0223_054:0371b16": "無明故破百千業障故如佛果座總不云層級進",
    "X04n0223_054:0371b17": "修昇降覺惑淺深智慧勝劣故如十住中初且百",
    "X04n0223_054:0371b18": "千層級為明入位進修超業障之分齊也第四會",
    "X04n0223_054:0371b19": "夜摩天宮化作寶蓮華藏師子之座為表說十行",
    "X04n0223_054:0371b20": "位約行處世無著以蓮華所表師子如前依主釋",
    "X04n0223_054:0371b21": "也百萬層級者昇進過前超業勝故云化作座不",
    "X04n0223_054:0371b22": "云安置者表以入如來智慧以智隨行所行行業",
    "X04n0223_054:0371b23": "以智化為故猶如變化故不云安置明行從理化",
    "X04n0223_054:0371b24": "故第五會兜率天宮即殿上敷摩尼藏師子之座",
    "X04n0223_054:0371c01": "百萬億層級表十迴向其中以出世之理智依本",
    "X04n0223_054:0371c02": "法身處世無垢依本佛果座體為昇進還歸本故",
    "X04n0223_054:0371c03": "設以迴向方便願力成其悲智不易法身自體無",
    "X04n0223_054:0371c04": "垢為迴向悲願會融令體用均平故云敷座不云",
    "X04n0223_054:0371c05": "安置及化作故百萬億層級者昇進過前故除染",
    "X04n0223_054:0371c06": "淨二障成無礙法界大悲智雖十住十行五位齊",
    "X04n0223_054:0371c07": "修然以教辯病明前二位出俗心勝大悲心劣此",
    "X04n0223_054:0371c08": "十迴向位以願力會融智悲得所故第六會他化",
    "X04n0223_054:0371c09": "自在天王宮但云摩尼藏殿不云座體者意表座",
    "X04n0223_054:0371c10": "不易兜率天摩尼座但舉法性無垢大智成大悲",
    "X04n0223_054:0371c11": "門覆育含生故但云殿不云座以明依前迴向之",
    "X04n0223_054:0371c12": "法長大悲之殿覆育眾生無別昇進故第七會在",
    "X04n0223_054:0371c13": "第三禪其會法則教行未來且以普賢行品略舉",
    "X04n0223_054:0371c14": "其普賢行品在三十六品是且其略舉大本未來",
    "X04n0223_054:0371c15": "有百萬億頌第八第九第二會同在普光明殿明",
    "X04n0223_054:0371c16": "十信心與昇進修行所至佛果及離世間品普賢",
    "X04n0223_054:0371c17": "常行及十定十通等總不離普光明一箇智體故",
    "X04n0223_054:0371c18": "以成五位十信等進修故總不出此智此普光明",
    "X04n0223_054:0371c19": "智十方諸佛及一切眾生同共有之諸佛已達眾",
    "X04n0223_054:0371c20": "生迷之故然體用是一迷悟不同望此教中發心",
    "X04n0223_054:0371c21": "之者一悟即知見如佛如法華經以佛知見示悟",
    "X04n0223_054:0371c22": "眾生欲令眾生入佛知見乃至乘一切智乘直至",
    "X04n0223_054:0371c23": "道場又此經云乘如來乘不思議乘勝乘無上乘",
    "X04n0223_054:0371c24": "等是如初卷中歎諸菩薩德中善知一切佛平等",
    "X04n0223_054:0372a01": "法已踐如來普光明地此普光明智眾生迷智為",
    "X04n0223_054:0372a02": "迷悟者悟迷成普光明智為悟是故初會神天示",
    "X04n0223_054:0372a03": "現入法獲益入即同佛所入同佛知見與眾生作",
    "X04n0223_054:0372a04": "入法之樣令後學倣之是故此三會總在普光明",
    "X04n0223_054:0372a05": "殿者意明五位昇進信亦不離此智悟入修行亦",
    "X04n0223_054:0372a06": "不離此智時劫無體可轉智復不異此普光明智",
    "X04n0223_054:0372a07": "以十迴向法門和融悲願即自在神通總在其內",
    "X04n0223_054:0372a08": "如一生修有漏十善尚得生於天上得業報神通",
    "X04n0223_054:0372a09": "十念成就尚得往生淨土何況依智發心又復更",
    "X04n0223_054:0372a10": "加悲願諸波羅蜜之行豈此一生之後不得智體",
    "X04n0223_054:0372a11": "自在神通望以智境會實而論設無盡劫元來不",
    "X04n0223_054:0372a12": "出一念今言一生者時終不延智終不異生終無",
    "X04n0223_054:0372a13": "生必不可逐情見生滅之生但以真智知即萬迷",
    "X04n0223_054:0372a14": "不惑也如西方淨土十六觀門總是作想想成由",
    "X04n0223_054:0372a15": "自報得神通何況達理智無依明淨&#x5FA7;照了身心",
    "X04n0223_054:0372a16": "無體內外見亡者但任理智廓然興大願海會融",
    "X04n0223_054:0372a17": "悲智一剎那際對現色身供養諸佛教化眾生復",
    "X04n0223_054:0372a18": "無作者性皆平等無心無主無性無相凡聖一如",
    "X04n0223_054:0372a19": "如無所住以無住法隨無住智供佛利生如是修",
    "X04n0223_054:0372a20": "行何慮不獲大力神通一依十迴向品修學即得",
    "X04n0223_054:0372a21": "第十法界品但云其座普周法界不云層級但明",
    "X04n0223_054:0372a22": "佛果座體摩尼為體從初會至第五會座體同是",
    "X04n0223_054:0372a23": "摩尼為體會佛果體同故大意以智行悲不異一",
    "X04n0223_054:0372a24": "箇普光明智處世無垢不異一箇妙理法身智與",
    "X04n0223_054:0372b01": "法身同為一箇自在無依體用而無作不往而至",
    "X04n0223_054:0372b02": "任物而應以理智會融方可知之已上表意但令",
    "X04n0223_054:0372b03": "眾生見事知法令易解故起進修行無疑惑故更",
    "X04n0223_054:0372b04": "廣云云約知所趣論主頌曰普光明智等&#x8657;空&#x8657;",
    "X04n0223_054:0372b05": "空但空智自在從初發心依此生究竟還依此處",
    "X04n0223_054:0372b06": "滿是故三會光明殿和會因果無別體隨位進修",
    "X04n0223_054:0372b07": "行差別智隨行別報境殊不離本智無生滅是故",
    "X04n0223_054:0372b08": "佛坐摩尼座此意明五位佛果中昇進皆以法界",
    "X04n0223_054:0372b09": "本普光明智為體用故是故始終因果不離普光",
    "X04n0223_054:0372b10": "明殿中敘座體意趣竟。",
    "X04n0223_054:0372b12": "大方廣佛新華嚴經合論卷第五十四",
    "X04n0223_054:0372b14": "音切",
    "X04n0223_054:0372b15": "掉[0372b15] (徒弔切)。忿[0372b15] (扶粉切)。削[0372b15] (息約切)。礫[0372b15] (曆音)。賄[0372b15] (呼每切)。銷[0372b15] (消音)。展[0372b15] (知演切)。",
    "X04n0223_054:0372b16": "契[0372b16] (苦計切)。詮[0372b16] (此緣切)。創[0372b16] (楚亮切)。鬻[0372b16] (余六切)。蘆[0372b16] (洛乎切)。菔[0372b16] (服音)。&#x7188;[0372b16] (虛其"
}