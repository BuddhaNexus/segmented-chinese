{
    "T33n1717_010:0883b20": "法華玄義釋籤卷第十",
    "T33n1717_010:0883b22": "天台沙門湛然述",
    "T33n1717_010:0883b23": "[0883b23] ◎第四位妙為四：初明來意，次「但位」下略",
    "T33n1717_010:0883b24": "敘諸位權實，三「今經」下略述今經，四「小草」下",
    "T33n1717_010:0883b25": "依經廣解。初文中言「體宗用足」者，境，體也；",
    "T33n1717_010:0883b26": "行，宗也；智，用也。次文中言「地攝等論別敘一",
    "T33n1717_010:0883b27": "途」者，此等多是別教一門，義不兼於大小，",
    "T33n1717_010:0883b28": "方等諸經明位委悉不及《瓔珞》，般若諸經明",
    "T33n1717_010:0883b29": "位委悉不及《仁王》，然《瓔珞》偏存別門，《仁王》",
    "T33n1717_010:0883c01": "多在圓別及含通意，而並不明辨位之意，",
    "T33n1717_010:0883c02": "尚不辨&#x9E81;妙，何況論開？故知但是當味明",
    "T33n1717_010:0883c03": "義而不辨於始終位意。所言「意」者，諸教何",
    "T33n1717_010:0883c04": "故權實不同？諸味何故增減差異？謂施開廢",
    "T33n1717_010:0883c05": "等即其意也。三今經者，先略敘意，次略屬",
    "T33n1717_010:0883c06": "對。初中今經明位雖即不及彼之二經明",
    "T33n1717_010:0883c07": "位似細，而今經義兼大小及開判等，則諸",
    "T33n1717_010:0883c08": "經未明。何者？如〈序〉天雨四華，〈方便〉開示悟",
    "T33n1717_010:0883c09": "入，〈譬喻〉遊於四方，〈化城〉五百由旬，並&#x8FF9;門",
    "T33n1717_010:0883c10": "實位也；草菴、化城、三草二木並&#x8FF9;門權位也。",
    "T33n1717_010:0883c11": "分別功德始從無生即初住也，乃至一生即",
    "T33n1717_010:0883c12": "等覺也，此亦本實位也。菴城被廢唯存渚宅，",
    "T33n1717_010:0883c13": "草木並依一地一雨，此是會諸權位，咸歸",
    "T33n1717_010:0883c14": "一實，故云&#x9E81;判權實。「文不盡度」者，相傳云：",
    "T33n1717_010:0883c15": "西方《法華》布一由旬。次屬對中二：初引經，",
    "T33n1717_010:0883c16": "次屬對。四廣釋者，文中自分三草二木及以",
    "T33n1717_010:0883c17": "一實以為六位。[0883c17] 初小草中三：初略引經以",
    "T33n1717_010:0883c18": "立，次辨其因果，三「人位」下正釋。釋中二：謂",
    "T33n1717_010:0883c19": "人、天。人中三：初辨其因，次「下品」下略明其",
    "T33n1717_010:0883c20": "果，三「皆是」下重明人主。初如文。次文中人",
    "T33n1717_010:0883c21": "位四輪者，《俱舍》云「金銀銅鐵輪，一二三四洲」，",
    "T33n1717_010:0883c22": "鐵輪王一洲，乃至金輪王四洲。夫輪王者先",
    "T33n1717_010:0883c23": "行七法：一給施貧乏，二敬民孝養，三四時",
    "T33n1717_010:0883c24": "八節以祭四海，四時修忍辱，五六七除三",
    "T33n1717_010:0883c25": "毒，然後沐浴受齋發誓等，次神寶自應等。",
    "T33n1717_010:0883c26": "人主秖是福中之最，為福之最故報為人",
    "T33n1717_010:0883c27": "主。次明天位，自分三界諸天不同，於中先",
    "T33n1717_010:0883c28": "略敘三界天因，次正釋。釋中初四王有四十",
    "T33n1717_010:0883c29": "住處，略依《正法念》明四王住處。「持鬘天」者，",
    "T33n1717_010:0884a01": "《俱舍》云：「堅守及持鬘，恒憍大王眾，如次居",
    "T33n1717_010:0884a02": "四級，亦住餘七山」，身量壽命具如《俱舍．世品》。",
    "T33n1717_010:0884a03": "「四天王」者，《大論》云：「東方提頭賴吒，秦言持國",
    "T33n1717_010:0884a04": "主，南方毘留離，秦言增長主，西方毘留波叉，",
    "T33n1717_010:0884a05": "秦言雜主，北方毘沙門，秦言多聞主。」此四為",
    "T33n1717_010:0884a06": "王主四天下，四級各有十住處，此四十天",
    "T33n1717_010:0884a07": "名皆從因行而立。「三歸」者，準《希有經》中廣",
    "T33n1717_010:0884a08": "校量三歸功德，云「教四天下及六欲天得四",
    "T33n1717_010:0884a09": "果，不如三歸依功德多。」又如《增一》中有忉",
    "T33n1717_010:0884a10": "利天子五衰相現當生&#x732A;中，愁憂之聲聞",
    "T33n1717_010:0884a11": "於天帝。天帝聞之喚來告曰：汝可三歸。即",
    "T33n1717_010:0884a12": "時如教便免生&#x732A;。佛說偈云，諸有歸依佛，",
    "T33n1717_010:0884a13": "不墜三惡趣，盡漏處人天，便當至涅槃。",
    "T33n1717_010:0884a14": "三自歸已生長者家，還得出家成於無學。",
    "T33n1717_010:0884a15": "文云「十拍手」者，恐是先持性戒，加爾所時",
    "T33n1717_010:0884a16": "受三歸依，尋即命終故得此報，依心不雜",
    "T33n1717_010:0884a17": "故得白名，天勝輪王理數然耳。言「十六倍」",
    "T33n1717_010:0884a18": "者，從勝歸故。「山河流出」者，經中一切皆云",
    "T33n1717_010:0884a19": "流河，乃至亦有酒河等，此四十天並須委悉",
    "T33n1717_010:0884a20": "以其因行而消果名(云云)。「峻&#x5D15;」者，河濟難度",
    "T33n1717_010:0884a21": "故。「果命」者，淨戒如果。又種果樹，塔福最多，",
    "T33n1717_010:0884a22": "白為色本，如華見者皆生歡喜，以水滅火",
    "T33n1717_010:0884a23": "行慈悲道，和瞋諍故愛欲，說法會生善境",
    "T33n1717_010:0884a24": "故，見淨田故動信心意，令他歡喜如樂",
    "T33n1717_010:0884a25": "遊戲，比因釋名，準此可知。「日行天外道說",
    "T33n1717_010:0884a26": "為日曜」等者，外人又計北方星不沒者，又",
    "T33n1717_010:0884a27": "《立世阿毘曇》有外道計大地恒去不息，佛破",
    "T33n1717_010:0884a28": "云擲物向前物應向後。又有計云地恒墜",
    "T33n1717_010:0884a29": "下，佛言擲物向上應不至地。有計星不移",
    "T33n1717_010:0884b01": "地自動轉，佛言射應不至堋。六欲天因應",
    "T33n1717_010:0884b02": "具十善，今云不殺乃至七戒者，具受分持，",
    "T33n1717_010:0884b03": "所持增上故得名耳。「世間戒」者，譏嫌戒也。餘",
    "T33n1717_010:0884b04": "有諸天壽命身量等，具如《俱舍》、《婆沙》，此為",
    "T33n1717_010:0884b05": "略知次位，不事廣論。[0884b05] 中草位中二：先定人",
    "T33n1717_010:0884b06": "以判因果，次正釋。釋中三：先破古，次略示",
    "T33n1717_010:0884b07": "二論，三廣釋有門。「二十七賢聖」者，《中阿含．三",
    "T33n1717_010:0884b08": "十福田經》「長者問佛：福田有幾？佛言：學人",
    "T33n1717_010:0884b09": "有十八，無學有九。學十八者，謂信行、法行、",
    "T33n1717_010:0884b10": "信解、見得、身證、家家、一種子、向初果、得",
    "T33n1717_010:0884b11": "初果、向二果、二果、向三果、三果，及五種含，",
    "T33n1717_010:0884b12": "謂中、生、行、不行、上流。九無學者，思、進、退、不退、",
    "T33n1717_010:0884b13": "不動、住、護、慧、俱。」《俱舍》文同，應更檢《成論》。正釋",
    "T33n1717_010:0884b14": "中二：先標，次釋。釋中即二乘也。初聲聞中",
    "T33n1717_010:0884b15": "先賢、次聖。初賢中二：先列，次釋。釋中三：",
    "T33n1717_010:0884b16": "先釋名，次功能，三正釋。功能中七賢位已於",
    "T33n1717_010:0884b17": "智妙中略辨。今云「愛見四諦」者，秖是愛見",
    "T33n1717_010:0884b18": "二惑所依，雖有愛見皆屬於見，具如八十",
    "T33n1717_010:0884b19": "八使中說。正釋中文自為七：初五停治五",
    "T33n1717_010:0884b20": "障，具如《止觀》第七對治中。言「苦諦為初門」",
    "T33n1717_010:0884b21": "者，後文以支佛集諦為初門，聲聞苦諦在",
    "T33n1717_010:0884b22": "初，復初觀四念處故，支佛無明居因緣首，",
    "T33n1717_010:0884b23": "初破愛取有故。「境總觀總」者，以四觀通觀",
    "T33n1717_010:0884b24": "四境。「境別觀總」者，於一一境四觀觀之。「境",
    "T33n1717_010:0884b25": "總觀別」者，以一一觀總觀四境。三二類知。",
    "T33n1717_010:0884b26": "「煖」等諸文智中已辨。今明次位略知深淺，",
    "T33n1717_010:0884b27": "仍略於彼，若欲廣知，應尋諸論。[0884b27] 七聖者又",
    "T33n1717_010:0884b28": "三：列位，釋名，正釋。廣開具如《婆沙》、《俱舍》，今",
    "T33n1717_010:0884b29": "文極略足判淺深。釋名中云「苦忍明發捨",
    "T33n1717_010:0884c01": "凡入聖」者，至苦忍已次第無間必入初果，",
    "T33n1717_010:0884c02": "今從後說通云「聖人」。三結、八十八使、七生，如",
    "T33n1717_010:0884c03": "《止觀》第六記。中般為三者，謂速、非速、久住，",
    "T33n1717_010:0884c04": "準《俱舍論》總為九種，謂三各分三，謂中、生、",
    "T33n1717_010:0884c05": "上流也。有行、無行生色界已方般涅槃，並生",
    "T33n1717_010:0884c06": "般攝。言中三者，謂速非速經久，如迸火星",
    "T33n1717_010:0884c07": "以喻三義，思之可知。並於中陰論速非速",
    "T33n1717_010:0884c08": "等。生有三者，一生約速立，二有行約非速",
    "T33n1717_010:0884c09": "立，三無行約經久立。並生色界，已論速等",
    "T33n1717_010:0884c10": "也。上流三者，一全超約速立，二半超約非",
    "T33n1717_010:0884c11": "速立，三遍沒約經久立。從初色至色末",
    "T33n1717_010:0884c12": "始終有此三人不同，如是三九由業惑根異。",
    "T33n1717_010:0884c13": "言業異者，造順現業成中般，造順生業",
    "T33n1717_010:0884c14": "成生般，造順後業成上流般。言惑三者，",
    "T33n1717_010:0884c15": "下品惑成中般，中品惑成生般，上品惑成",
    "T33n1717_010:0884c16": "上流般。言根別者，上根中般，中根生般，下",
    "T33n1717_010:0884c17": "根上流般。斷上下分結者，言五上分者，謂",
    "T33n1717_010:0884c18": "掉、慢、無明、色染、無色染。言五下分者，謂身",
    "T33n1717_010:0884c19": "見、戒取、疑、貪、瞋，故《俱舍》云「由二不超欲」謂",
    "T33n1717_010:0884c20": "貪、瞋，「由三復還下」謂身見、戒取、疑。滅盡定",
    "T33n1717_010:0884c21": "如《止觀》第九記。《釋論》二十二釋四雙八輩",
    "T33n1717_010:0884c22": "中攝十七，但云那含有十一種，五種正是",
    "T33n1717_010:0884c23": "阿那含。六種阿羅漢向攝那含五種者，恐是",
    "T33n1717_010:0884c24": "現般一；中般三，速、非速、久住；生般一。六種阿",
    "T33n1717_010:0884c25": "羅漢向者，謂有行、無行、全超、半超、遍沒、無色",
    "T33n1717_010:0884c26": "(此私對之)，更加初果向、初果、二果向、二果、三果向、三",
    "T33n1717_010:0884c27": "果為十七。「毘曇一萬二千九百六十種」者，",
    "T33n1717_010:0884c28": "《雜阿毘曇》云：「阿那含者或五及七八，五謂中、",
    "T33n1717_010:0884c29": "生、有行、無行、上流。七謂於中般更分三，如",
    "T33n1717_010:0885a01": "迸火星喻。八者謂五上加現、無色及不定，且",
    "T33n1717_010:0885a02": "從五種說謂色五種，從根分十五，謂上中",
    "T33n1717_010:0885a03": "下各五故。約地成二十，四禪各五。故約性",
    "T33n1717_010:0885a04": "有三十，謂退、思、護、住、進、不動，謂種性各五故。",
    "T33n1717_010:0885a05": "處有八十，梵眾至尼吒，十六處各五故。每",
    "T33n1717_010:0885a06": "一種那含有二千五百九十二。何者？約十",
    "T33n1717_010:0885a07": "六處成十六人，約種性六成六倍增之合",
    "T33n1717_010:0885a08": "九十六。約根有三，三倍增之成二百八十",
    "T33n1717_010:0885a09": "八，更以九離欲人，九倍增之成二千五百",
    "T33n1717_010:0885a10": "九十二人。一人既爾，五種那含又五倍增之，",
    "T33n1717_010:0885a11": "成一萬二千九百六十種(論文難見故今略出)。」言九離欲",
    "T33n1717_010:0885a12": "者，謂離欲界九品惑以為九人也。[0885a12] 羅漢有",
    "T33n1717_010:0885a13": "五種者，依《婆沙》略釋云言退法者，謂退思",
    "T33n1717_010:0885a14": "法心生厭故。言思法者，持刀欲自害故。",
    "T33n1717_010:0885a15": "言護法者，於己解脫心生愛樂善守護故。",
    "T33n1717_010:0885a16": "言住法者，不退不進故。言進法者，能進",
    "T33n1717_010:0885a17": "至不動故。言不動者，住本不動故。[0885a17] 問：[0885a17] 退",
    "T33n1717_010:0885a18": "法必退耶？乃至進法必進耶？[0885a18] 答：[0885a18] 或有說者不",
    "T33n1717_010:0885a19": "必退乃至不必進，以是事故羅漢有五種，",
    "T33n1717_010:0885a20": "故作是說退不必退乃至進不必進。[0885a20] 問：[0885a20] 若",
    "T33n1717_010:0885a21": "然何故名退乃至進？[0885a21] 答：[0885a21] 退者是退性，乃至進",
    "T33n1717_010:0885a22": "者是進性，以有五種性故羅漢有五種，并",
    "T33n1717_010:0885a23": "法行一人名不動，故有六種阿羅漢也。若",
    "T33n1717_010:0885a24": "退果者，牽於斯那二果亦失，至初果住，法",
    "T33n1717_010:0885a25": "爾然也。[0885a25] 此生之中必得不疑，猶如勝人平地",
    "T33n1717_010:0885a26": "顛墜，四顧遠望不有他人見我倒不即能",
    "T33n1717_010:0885a27": "自起，極至臨終亦得無學故也。得滅定",
    "T33n1717_010:0885a28": "人因中既修性共念處，至果時但名俱解脫",
    "T33n1717_010:0885a29": "人，以未修緣念終非無疑解脫也。「盡智」",
    "T33n1717_010:0885b01": "者，謂見苦已斷乃至道亦如是。「無生智」者，",
    "T33n1717_010:0885b02": "不復更斷。「無學等見」者，得世智亦名等智。",
    "T33n1717_010:0885b03": "《婆沙》云「所作已辦名盡智，從無學因生，名",
    "T33n1717_010:0885b04": "無生智。又曾得而得名為盡智，未曾得而",
    "T33n1717_010:0885b05": "得名無生智。」又云「解脫道所攝名為盡智，",
    "T33n1717_010:0885b06": "勝進道所攝名為無生智。」又云「盡智有五種",
    "T33n1717_010:0885b07": "羅漢，無生智唯一種謂不動。」此即從根，不",
    "T33n1717_010:0885b08": "論解脫道等。又「無學等見」者，一切羅漢等",
    "T33n1717_010:0885b09": "有此見，自知我是阿羅漢果等有此見，故",
    "T33n1717_010:0885b10": "名等見。「重空三昧」者，謂空空三昧，無相無",
    "T33n1717_010:0885b11": "相三昧，無作無作三昧，空是聖法復修於空",
    "T33n1717_010:0885b12": "擊前聖法，故名為「重」。「沙門那」者，沙門此云",
    "T33n1717_010:0885b13": "乏，那者此云道。[0885b13] 支佛「集諦為初門」者，三乘",
    "T33n1717_010:0885b14": "之人通緣四諦，但有總別之異，以隨義便",
    "T33n1717_010:0885b15": "故初門不同，順四諦義故苦諦為初門，順",
    "T33n1717_010:0885b16": "十二緣義故集諦為初門，順六度義故道",
    "T33n1717_010:0885b17": "諦為初門，並三藏義也。通教三乘以界內滅",
    "T33n1717_010:0885b18": "諦為初門，別教菩薩以界外道諦為初門，",
    "T33n1717_010:0885b19": "圓教菩薩以界外滅諦為初門。三藏六度緣",
    "T33n1717_010:0885b20": "起及衍人斥小，具如《止觀》第三記。於三藏",
    "T33n1717_010:0885b21": "菩薩為二：初立門，次明位為三：初三祇",
    "T33n1717_010:0885b22": "位，次百劫位，三佛果位。於中分凡聖位，如",
    "T33n1717_010:0885b23": "文，具如《止觀》記。[0885b23] 次通教三乘共位為二：初",
    "T33n1717_010:0885b24": "明三乘同異，次正明位文自分二：初共位",
    "T33n1717_010:0885b25": "如前，次義者文自為二：初二中二：初明立",
    "T33n1717_010:0885b26": "位意，次「乾慧」下正釋初文，又二：先指文，次",
    "T33n1717_010:0885b27": "立意。次正釋者，文相稍廣，於《止觀》中若讀",
    "T33n1717_010:0885b28": "彼文須知此意。於中二：先釋，次結判。釋中",
    "T33n1717_010:0885b29": "自為十：初乾慧地為四：初通立共意，次「而",
    "T33n1717_010:0885c01": "菩薩」下立別意，三釋四弘相，四從「是為」下辨",
    "T33n1717_010:0885c02": "異。釋四弘中，初誓廣，次三誓略。初誓又二：",
    "T33n1717_010:0885c03": "初釋，次引證。次性地中三：初立共意，次「而菩",
    "T33n1717_010:0885c04": "薩」下釋行相立別意，三「如三藏」下判位辨",
    "T33n1717_010:0885c05": "異。次八人見地為三：初立共意，次「而菩薩」",
    "T33n1717_010:0885c06": "下正釋，三「何者」下明立忍所以。次「復次」下",
    "T33n1717_010:0885c07": "明薄地為三：初立共意，次「而二乘」下斥二",
    "T33n1717_010:0885c08": "乘，三「菩薩」下正釋。言遊戲神通，具如《止觀》",
    "T33n1717_010:0885c09": "第五記。次「阿那含」下明離欲地，為四：初立",
    "T33n1717_010:0885c10": "共意，次斥二乘，三「菩薩能」下正釋，四「所以」",
    "T33n1717_010:0885c11": "下明立地所以，辨不同之相。初三如文。辨",
    "T33n1717_010:0885c12": "不同中二：初明觀諦用智不同，次「故大論」",
    "T33n1717_010:0885c13": "下引論證菩薩立名。次「阿羅漢地」去明已",
    "T33n1717_010:0885c14": "辦地，為二：初辨異，次引證。次「支佛」下明支",
    "T33n1717_010:0885c15": "佛地，指同羅漢，故云「亦如是」。次明菩薩地",
    "T33n1717_010:0885c16": "為四：初略立；次略辨；三「是則」下略釋，十地",
    "T33n1717_010:0885c17": "猶受菩薩之名，復名為佛地者，以佛地",
    "T33n1717_010:0885c18": "邊有菩薩地名，故知始終皆有菩薩位，故",
    "T33n1717_010:0885c19": "云「別為菩薩」；四「齊此」下辨盡不盡。次「過菩",
    "T33n1717_010:0885c20": "薩」下釋佛地，為二：初略立，次「五相」下辨異。",
    "T33n1717_010:0885c21": "於中三異，涅槃異中言「留舍利」者，若下本",
    "T33n1717_010:0885c22": "門中通佛亦言同入灰斷者，當教二義不定",
    "T33n1717_010:0885c23": "故，利鈍菩薩所見不同故。次簡名別義通及",
    "T33n1717_010:0885c24": "為菩薩立忍名等，具如《止觀》第六記。[0885c24] 今文",
    "T33n1717_010:0885c25": "為二：初釋，次料簡。初文為四：初來意，次",
    "T33n1717_010:0885c26": "列別位，三對位，四「是則」下結。初二如文。三",
    "T33n1717_010:0885c27": "對位中前九地如文，至佛地中先指前文，",
    "T33n1717_010:0885c28": "通教十地於別但名菩薩地也。次「此佛」下",
    "T33n1717_010:0885c29": "與三藏辨同異，言「三藏佛一日三時照機」",
    "T33n1717_010:0886a01": "者，諸部《阿含》及《大論》皆有此說，云佛一日三",
    "T33n1717_010:0886a02": "時入定求可度機，以約教門不能常見",
    "T33n1717_010:0886a03": "故也。亦如《摩耶經》阿難近在於後，而便問",
    "T33n1717_010:0886a04": "言阿難今者為在何許？又問祇洹何故多烏？",
    "T33n1717_010:0886a05": "小近尚自不知，豈能任運常照？次料簡中初",
    "T33n1717_010:0886a06": "問可解。答中明此通位教相多異，致使人",
    "T33n1717_010:0886a07": "師各據一途。於中二：先見，次思。初中三：先",
    "T33n1717_010:0886a08": "出同異，次「但通教」下難，三「若斷」下縱。次思惑",
    "T33n1717_010:0886a09": "中二：先出異，次兼前總判。略云「不可定執」",
    "T33n1717_010:0886a10": "者，通義不可定判，教門利他時長機雜故",
    "T33n1717_010:0886a11": "令爾也。次問答中三：先略判，次「何者」下釋，",
    "T33n1717_010:0886a12": "三「此乃」下正判。次問者，「問大論三處明燋",
    "T33n1717_010:0886a13": "炷」等者，謂乾慧地，初地，初住。《大論》四十",
    "T33n1717_010:0886a14": "八明四十二字門，即初住已上也。第四十九",
    "T33n1717_010:0886a15": "明菩薩初歡喜地乃至法雲地，廣明修治地",
    "T33n1717_010:0886a16": "業，續此文後即云復次地有二種：一者但",
    "T33n1717_010:0886a17": "菩薩地，二者共菩薩地，所謂乾慧地乃至佛",
    "T33n1717_010:0886a18": "地。故知三教明矣。故知此中問意與《止觀》",
    "T33n1717_010:0886a19": "稍似有殊，此以三教為問，見地燋炷置而",
    "T33n1717_010:0886a20": "不論，若得此意則《止觀》文宛然自別。次問",
    "T33n1717_010:0886a21": "「利人應無十地」者，問意利人既於初地斷見，",
    "T33n1717_010:0886a22": "應二地乃至四地斷思，六七地成佛，是則",
    "T33n1717_010:0886a23": "無十地耶？答意者教門具有，於利人不制，",
    "T33n1717_010:0886a24": "秖如超果得阿羅漢，可令餘三果亦無人",
    "T33n1717_010:0886a25": "耶？次問意者，別圓若有利人，應在地前住",
    "T33n1717_010:0886a26": "前燋炷耶？答意者，雖有利鈍，斷位必定。[0886a26] 次",
    "T33n1717_010:0886a27": "別位為大樹者，為三：標章，列門，正釋。初二",
    "T33n1717_010:0886a28": "如文。釋中有三：初又為六：初得名，次位",
    "T33n1717_010:0886a29": "法所依，三「無量」下通列，四「別教」下判，五「然」下",
    "T33n1717_010:0886b01": "判傍正，六「既有」下結示不同。前二可知。三",
    "T33n1717_010:0886b02": "通列中三：先舉四數，次「有無量」下列四法，",
    "T33n1717_010:0886b03": "三「云何」下釋四法。初二如文。釋意者，所以",
    "T33n1717_010:0886b04": "四教斷伏皆名無量，若斷若伏相狀非一故",
    "T33n1717_010:0886b05": "通名之。此中皆約菩薩故也。初如三藏云",
    "T33n1717_010:0886b06": "伏見思即指菩薩，今明無量多在出假",
    "T33n1717_010:0886b07": "故，且置二乘故；通教中亦指出假，助謂助",
    "T33n1717_010:0886b08": "別。別教中云「內外四諦」者，當知別人具四",
    "T33n1717_010:0886b09": "四諦。言「乃有斷無明義」者，若據始終雖登",
    "T33n1717_010:0886b10": "地斷，既證道同圓當知教道有斷義耳。故",
    "T33n1717_010:0886b11": "今從事且判地前屬於別教，則迴向中伏",
    "T33n1717_010:0886b12": "望於圓理，故得事名。圓人破無明位長，故",
    "T33n1717_010:0886b13": "指初住去以為無量四判。五傍正者，約別",
    "T33n1717_010:0886b14": "教始終以判，可知。六結示同異，中二：初略",
    "T33n1717_010:0886b15": "示，次「若華嚴」下示教不同，於中為三：先列",
    "T33n1717_010:0886b16": "教，次「又斷」下明教相不同，三「所以然者」下",
    "T33n1717_010:0886b17": "明不同意。初又二：先經，次論。《十地論》唯釋",
    "T33n1717_010:0886b18": "《華嚴．十地品》，《攝大乘》第七釋第四因果勝相",
    "T33n1717_010:0886b19": "中，亦但明歡喜等十地而已，《地持》中明種性",
    "T33n1717_010:0886b20": "等六位，如《止觀》第五所引論文，《十住婆沙》，",
    "T33n1717_010:0886b21": "初文但明十地而已。次釋地相亦無諸位，",
    "T33n1717_010:0886b22": "《大論》略出通別，文但引例，故知諸論明位",
    "T33n1717_010:0886b23": "&#x9E81;略。次明教相斷伏不同，如文。三明意中",
    "T33n1717_010:0886b24": "二：先明聖教大意，次「今若」下明今家用聖",
    "T33n1717_010:0886b25": "教意。又四：初總列大意，意在為成初心行",
    "T33n1717_010:0886b26": "人入道正意，若無位次，將何以為聞賢思",
    "T33n1717_010:0886b27": "齊？將何以越增上慢罪？若赴機異轍任彼",
    "T33n1717_010:0886b28": "所忻，故使如上參差不等。若為成初心",
    "T33n1717_010:0886b29": "教觀，故且用三經。次「諸聖」下誡勸修行。三",
    "T33n1717_010:0886c01": "「今判」下正示用三經意。是故今家不同世",
    "T33n1717_010:0886c02": "人解釋經論，但依法相列位而已。今一家",
    "T33n1717_010:0886c03": "別位若不依《纓珞》則位無始終，若不依《大",
    "T33n1717_010:0886c04": "品》則諸位全無斷惑高下用觀分齊，若不",
    "T33n1717_010:0886c05": "依《涅槃》則菩薩願行淺深相狀遠近莫知，",
    "T33n1717_010:0886c06": "三經相成佛旨無失。四釋三文，自為三：初",
    "T33n1717_010:0886c07": "依《纓珞》、《仁王》中言「前四時般若」者，古判般",
    "T33n1717_010:0886c08": "若總有五時：一《摩訶》，二《金剛》，三《天王》，四《光",
    "T33n1717_010:0886c09": "讚》，五《仁王》。此亦未可全用，雖然，《摩訶》定在",
    "T33n1717_010:0886c10": "《仁王》之前。何以知然？《仁王》云：「如來成道二十",
    "T33n1717_010:0886c11": "九年，先已為我說《摩訶般若》」，故知《仁王》在後",
    "T33n1717_010:0886c12": "明矣。若《光讚經》準諸經目錄，弘始五年四月",
    "T33n1717_010:0886c13": "二十三日譯《大品》竟，二十七卷成者是也。後",
    "T33n1717_010:0886c14": "竺法護晉太康元年譯上帙為《光讚》，又朱仕",
    "T33n1717_010:0886c15": "衡譯為二十卷，名《放光般若》，羅什又重譯",
    "T33n1717_010:0886c16": "為十卷，名「小品」，支讖又譯為十卷，名「道行」。",
    "T33n1717_010:0886c17": "又有人譯為五卷，名「大明度」。又有人譯略",
    "T33n1717_010:0886c18": "《光讚》，名「大明度」。又有人譯略《光讚》，名「大智",
    "T33n1717_010:0886c19": "無極」。又有人譯，名「大品」，當知《光讚》秖是《大",
    "T33n1717_010:0886c20": "品》上帙，在後譯之，故不可以為別時義也。",
    "T33n1717_010:0886c21": "為是義故，與《仁王》、《天王》而為次第者，未可",
    "T33n1717_010:0886c22": "全用。《法華》意雖該攝且名位不彰，故但用",
    "T33n1717_010:0886c23": "二經。言「地持九種戒定慧」者，論文既云六",
    "T33n1717_010:0886c24": "度皆九，今但云三者或以三攝六，或略舉",
    "T33n1717_010:0886c25": "三要，然諸位功用、願行法相、斷惑品類、被物",
    "T33n1717_010:0886c26": "廣狹、依土淨穢、示&#x8FF9;多少、真應優劣、對當法",
    "T33n1717_010:0886c27": "門等，非可具列，是故今文但明一轍，所以",
    "T33n1717_010:0886c28": "不暇廣明法相，今順文體亦不委曲，廣",
    "T33n1717_010:0886c29": "尋經論恐添雜本文，故知依此文相足辨",
    "T33n1717_010:0887a01": "權實也。[0887a01] 次總明位中亦約三經，先標，次釋。",
    "T33n1717_010:0887a02": "釋中二：初約《纓珞》者列釋，次依《大品》明三",
    "T33n1717_010:0887a03": "觀者。[0887a03] 問：[0887a03] 今此文中，將此四義以對三觀，與",
    "T33n1717_010:0887a04": "大論中釋因中總別果上總別等，有何差別？",
    "T33n1717_010:0887a05": "[0887a05] 答：[0887a05] 言異義同。何者？空假為因，中道為果，從",
    "T33n1717_010:0887a06": "假入空為因中總相，從空入假為因中別相，",
    "T33n1717_010:0887a07": "別人修中初但總相為果上總，若入初地雙",
    "T33n1717_010:0887a08": "照二諦為果上別，當知四義與三不殊。[0887a08] 別",
    "T33n1717_010:0887a09": "解七位者，如《纓珞》中明六種性，兼於住前",
    "T33n1717_010:0887a10": "信位為七。「纓珞六位」者，謂十住習種性，十",
    "T33n1717_010:0887a11": "行性種性，十向道種性，十地聖種性，等覺性，",
    "T33n1717_010:0887a12": "妙覺性，應往四教本中尋。◎",
    "T33n1717_010:0887a13": "[0887a13] ◎三草二木位竟。次明最實位，即一地所生",
    "T33n1717_010:0887a14": "之次位也。故前立三教及以人天，今唯在",
    "T33n1717_010:0887a15": "圓，若不至《法華》開顯，安知一地所生？于",
    "T33n1717_010:0887a16": "一佛乘，分別說三，此之謂也。故知三草二木",
    "T33n1717_010:0887a17": "各謂自立，蒙一味雨方知一地所生；如彼",
    "T33n1717_010:0887a18": "窮子至臨終時乃識其父，是故須明一實",
    "T33n1717_010:0887a19": "位也。為令識父，是故須明前諸權位。於",
    "T33n1717_010:0887a20": "中先標、次釋。釋中文自開為十意。初列十",
    "T33n1717_010:0887a21": "意者，雖同釋圓門不無小異，初之四意及",
    "T33n1717_010:0887a22": "第十意正釋圓位，餘之五意因此便明。何",
    "T33n1717_010:0887a23": "者？此既唯明一實之位，不合即明&#x9E81;妙等",
    "T33n1717_010:0887a24": "文，故此等文應合在妙行文後、位妙章初",
    "T33n1717_010:0887a25": "列之。應云一明諸位，次明&#x9E81;妙及以興",
    "T33n1717_010:0887a26": "廢開顯等也。今來此者，欲更重與權位比",
    "T33n1717_010:0887a27": "決及開顯彼&#x9E81;位故也。故先釋竟，重判&#x9E81;妙",
    "T33n1717_010:0887a28": "及開顯等。[0887a28] 問：[0887a28] 今此初約通別圓三，三句料",
    "T33n1717_010:0887a29": "簡，至下結文既云與藏通同，初料簡中何",
    "T33n1717_010:0887a30": "故不對三藏簡耶？[0887a30] 答：[0887a30] 一者通是大乘初門，",
    "T33n1717_010:0887b01": "堪入後故；二者二處羅漢名同，故初對通",
    "T33n1717_010:0887b02": "而後兼藏。[0887b02] 此十章次第者，理雖無名，理藉",
    "T33n1717_010:0887b03": "名顯，名下有義，方顯所詮，義上有名，方知",
    "T33n1717_010:0887b04": "詮異，故名義一章最居於首。既知圓門名義，",
    "T33n1717_010:0887b05": "次辨所詮位數，乃識圓位開合不同。雖知",
    "T33n1717_010:0887b06": "位數，位數本為分別斷伏，若不識者徒設",
    "T33n1717_010:0887b07": "何為？故次明斷伏。既知斷伏，應明斷伏功",
    "T33n1717_010:0887b08": "用不同，既知圓門斷伏功用，若不望前諸",
    "T33n1717_010:0887b09": "位皆&#x9E81;，焉知此位諸位中最？既知&#x9E81;妙，何",
    "T33n1717_010:0887b10": "不純說一實之位，何用前來諸&#x9E81;位耶？應",
    "T33n1717_010:0887b11": "知&#x9E81;妙皆為緣興，緣既迭興，事須迭廢，《法",
    "T33n1717_010:0887b12": "華》前教迭興迭廢，約人雖廢，其法仍存，況大",
    "T33n1717_010:0887b13": "小並興受益不等？若顯若密當座殊源，若",
    "T33n1717_010:0887b14": "橫若&#x7AEA;法味差降，時熟化畢咸會《法華》，根緣",
    "T33n1717_010:0887b15": "既同應無異&#x8FF9;，諸&#x9E81;至此妙理斯均，是故須",
    "T33n1717_010:0887b16": "有開顯相也。雖始立名義終至開權，權",
    "T33n1717_010:0887b17": "實諸位理須憑據，雖不孟浪有始有卒，",
    "T33n1717_010:0887b18": "其唯聖人。既是佛之本意，不得不委辨其大",
    "T33n1717_010:0887b19": "體，故以十門括於一化，方了《法華》妙位之",
    "T33n1717_010:0887b20": "意。於中先釋名義，中二：先指下文，次辨今",
    "T33n1717_010:0887b21": "意又二：先標列三意，次釋。釋中自三，今釋",
    "T33n1717_010:0887b22": "初意中二：先述，次釋。述中先述二名與小",
    "T33n1717_010:0887b23": "教同，次結。次「何者」下釋，釋中先釋初名中",
    "T33n1717_010:0887b24": "經，但述應供之名，今具以羅漢果上三義釋",
    "T33n1717_010:0887b25": "之，一一文中皆以偏顯圓。言「三種意陰」者，",
    "T33n1717_010:0887b26": "二乘在彼三中之一，今通言之，故云「三種」，",
    "T33n1717_010:0887b27": "非謂二乘盡具三也。言「意陰」者，由意生陰",
    "T33n1717_010:0887b28": "名為意陰，又作意生陰名為意陰，又意即",
    "T33n1717_010:0887b29": "是陰名為意陰。前之兩釋從因得名，後之",
    "T33n1717_010:0887b30": "一釋從果得名。又雖名意陰，亦可具五。",
    "T33n1717_010:0887c01": "何者？佛尚具足常色等五，況復因人？但小教",
    "T33n1717_010:0887c02": "中不云界外更有生處。然不了教尚云滅",
    "T33n1717_010:0887c03": "心，何況於色？「淨名曰其供汝」者，此借《淨",
    "T33n1717_010:0887c04": "名》折挫之言。彼經挫其同於悲境，當知聲",
    "T33n1717_010:0887c05": "聞應供義偏。次釋後名，可知。次釋名別義",
    "T33n1717_010:0887c06": "圓，五十二名不異於別，從初至後觀圓證",
    "T33n1717_010:0887c07": "圓，《止觀》第六卷末云「借下成高」，此之謂",
    "T33n1717_010:0887c08": "也。次名義俱圓者，從始至終無非佛眼佛",
    "T33n1717_010:0887c09": "智。言「入室」等者，皆云「如來」，故知名圓。既云",
    "T33n1717_010:0887c10": "諸法空座，大慈悲室如來莊嚴，故知義圓。",
    "T33n1717_010:0887c11": "[0887c11] 次明位數，如名義俱圓中雖並以佛知見",
    "T33n1717_010:0887c12": "之言謂之為俱，然諸教大量須曉位數方",
    "T33n1717_010:0887c13": "能引於行者心期。於中二：標列，次釋。釋自",
    "T33n1717_010:0887c14": "三：先釋數中四，先列古師，次「今謂」下斥",
    "T33n1717_010:0887c15": "舊，三「又有」下重述破，四「論諸」下正明今意。",
    "T33n1717_010:0887c16": "初師意者，並列無位之文，或生臆見未當",
    "T33n1717_010:0887c17": "大途，或引經文不曉聖者意別，是故須破。",
    "T33n1717_010:0887c18": "「頓悟初心即究竟」者，然《華嚴》中位兼圓別，人",
    "T33n1717_010:0887c19": "不通曉兩教位意，又復不達圓位始終，直",
    "T33n1717_010:0887c20": "指初心以為妙覺，唯尚頓門成佛速疾，乃",
    "T33n1717_010:0887c21": "成圓教後位徒施，兼成出佛煩重之過，故",
    "T33n1717_010:0887c22": "依舊判誠為未可。次斥中三：初總斥中云",
    "T33n1717_010:0887c23": "「悉是偏」者，約理則證法無名，約事則不無",
    "T33n1717_010:0887c24": "諸位，故知諸師偏從理說。次「然」下別述難",
    "T33n1717_010:0887c25": "意。前之三師並云頓悟，故總以一頓悟斥",
    "T33n1717_010:0887c26": "之，引經失旨其理自虧，故知悟即初住，未悟",
    "T33n1717_010:0887c27": "即住前。既許有悟與不悟，何妨兩位俱",
    "T33n1717_010:0887c28": "有淺深，乃成五十二位耶？三「究竟」下引經",
    "T33n1717_010:0887c29": "部所明皆有兩意，如何獨以無位為語？次",
    "T33n1717_010:0887c30": "重述中二：先述、次難。初文者，此師意者，兼",
    "T33n1717_010:0888a01": "斥前之三師，故立定言。次「今例」下以見證",
    "T33n1717_010:0888a02": "為難，又三：先正舉權實兩證，次引《大論》譬，",
    "T33n1717_010:0888a03": "三引《普賢觀》證。初如文。引《大論》中二：先引",
    "T33n1717_010:0888a04": "論，次例論意，謂江海淺深。引《普賢觀》云：",
    "T33n1717_010:0888a05": "「大乘因有」等者，雖俱實相因果灼然，若有",
    "T33n1717_010:0888a06": "因果即有深淺，如《止觀》中及此下文圓漸漸",
    "T33n1717_010:0888a07": "圓四句料簡，則圓家之漸，冷然可知。次正明",
    "T33n1717_010:0888a08": "今意為三：初總述用位意，次「還約」下列位",
    "T33n1717_010:0888a09": "數，三「今於」下釋。初文言「隨順契經」等者，是佛",
    "T33n1717_010:0888a10": "所說契教根理，乃如符契，故名為「契」。佛尚",
    "T33n1717_010:0888a11": "赴機以說諸位，末代弘教應順聖言；若不",
    "T33n1717_010:0888a12": "爾者，如來何故為此凡下遍說諸位？故知",
    "T33n1717_010:0888a13": "皆為令物聞位，歡喜生善破惡發真，即是",
    "T33n1717_010:0888a14": "明位利益意也。故今依諸教如下所引是",
    "T33n1717_010:0888a15": "也。次列，可見。三釋中二：先述今文所立，次廣",
    "T33n1717_010:0888a16": "釋諸位。初文者，先述、次釋。釋中先大師，次私",
    "T33n1717_010:0888a17": "釋。前文為三：先正釋，次「如此」下結歎，三「若",
    "T33n1717_010:0888a18": "欲」下決位。初自為五，初品文者，又二：先述",
    "T33n1717_010:0888a19": "境，即圓聞而起信也。一塵中有大千經卷，",
    "T33n1717_010:0888a20": "如《止觀》第三記。次「欲開」下依信起行，又二：",
    "T33n1717_010:0888a21": "先正明十乘行法，次「舉」下結束示位。初文者",
    "T33n1717_010:0888a22": "又三：初總明行意，次「圓行者」下總示行相，",
    "T33n1717_010:0888a23": "三「略言」下別示行相。先舉數，次列圓行為",
    "T33n1717_010:0888a24": "十者，即十法成乘，廣論具如《止觀》第五初",
    "T33n1717_010:0888a25": "至第七末。今此正意論於教門，是故觀法文",
    "T33n1717_010:0888a26": "相稍略，故但略列與前三教以為比決，顯",
    "T33n1717_010:0888a27": "經圓意。[0888a27] 次「行者」下明第二品，於中為四：初",
    "T33n1717_010:0888a28": "正明第二品相，次「內外」下明第二品中十觀，",
    "T33n1717_010:0888a29": "三「金剛」下引證，四「聞有」下結位。初二如文。",
    "T33n1717_010:0888a30": "引證文三：初引《金剛》以證能資，次舉次品",
    "T33n1717_010:0888b01": "資於前品，三引彌勒論以證能資力大。「論",
    "T33n1717_010:0888b02": "云於實名了因」等者，頌意正明讀誦《般若》",
    "T33n1717_010:0888b03": "資於實相，是故持誦名為了因，故云「於實」，",
    "T33n1717_010:0888b04": "降斯已外，但名生因，生因者有漏因也，故",
    "T33n1717_010:0888b05": "云「於餘福不趣菩提二能趣菩提」者，布施",
    "T33n1717_010:0888b06": "七寶如須彌山，福也。受持及讀誦此二，趣",
    "T33n1717_010:0888b07": "菩提，是故此二名為了因。論文「福不趣菩提」",
    "T33n1717_010:0888b08": "二句在前，「於實名了因」二句在後，今從義",
    "T33n1717_010:0888b09": "便，於理不違。又準五種法師，於論二文各",
    "T33n1717_010:0888b10": "開為兩，更加說法名五法師。今引論文，",
    "T33n1717_010:0888b11": "且存自行，故無說法又不名師。安樂行",
    "T33n1717_010:0888b12": "疏廣釋五種法師。[0888b12] 次「行者」下明第三品，為",
    "T33n1717_010:0888b13": "三：初明第三品相，次「安樂行」下引證，三「說",
    "T33n1717_010:0888b14": "法」下結位。初如文。次引三文者，〈安樂行〉，可",
    "T33n1717_010:0888b15": "見。次《淨名》文云「說法淨」等者，唯說圓常內",
    "T33n1717_010:0888b16": "心無著故名為淨，如引〈安樂行〉云「但以大",
    "T33n1717_010:0888b17": "乘法答」等，故知以說法力內熏自智，令倍",
    "T33n1717_010:0888b18": "清淨化功歸己，意在於斯。大小同然，故引",
    "T33n1717_010:0888b19": "毘曇以為類例。若言「聽法得解脫」者，在",
    "T33n1717_010:0888b20": "隨喜位初，文意各別相從來耳。[0888b20] 次「上來」下明",
    "T33n1717_010:0888b21": "第四品，為四：初明位相，次「大品」下引證，三",
    "T33n1717_010:0888b22": "「此則」下明位意，四「事福」下結位。[0888b22] 次「行人」下",
    "T33n1717_010:0888b23": "明第五品，中二：亦先明位相，次「具足」下結",
    "T33n1717_010:0888b24": "位。初文二：先總明，次「若布施」下別示六度之",
    "T33n1717_010:0888b25": "相。故知正行六度文中，為欲略明圓境故，",
    "T33n1717_010:0888b26": "云「十界依正俱捨」。廣明行相，應如隨自意",
    "T33n1717_010:0888b27": "及《止觀》，正助合行、事理不二方名正行。若取",
    "T33n1717_010:0888b28": "其意，但用三藏事、六度相，皆以實相融令",
    "T33n1717_010:0888b29": "不二無非法界，即是其相。「無畏等施」者，論",
    "T33n1717_010:0888b30": "有三施，謂資生、無畏、法。捨於依正名施資",
    "T33n1717_010:0888c01": "生，略不言法故云「等」也。次結歎，可知。三決",
    "T33n1717_010:0888c02": "位中「類如三藏念處位」等者，但大小相望俱",
    "T33n1717_010:0888c03": "是外凡，不論內觀及境優劣，下去格位一切",
    "T33n1717_010:0888c04": "皆然，一一品中皆應具十更倍增明，文無者",
    "T33n1717_010:0888c05": "略。故十信初復重牒云「令五倍深明」也。[0888c05] 私",
    "T33n1717_010:0888c06": "釋中因向決位，故以五品對於五停。於",
    "T33n1717_010:0888c07": "中為二：初總對，次別對。言「文字是法身氣",
    "T33n1717_010:0888c08": "命」者，例如欲界有漏色身，息住命住、息盡命",
    "T33n1717_010:0888c09": "盡。法身亦爾，有能詮教法身則住，大乘教",
    "T33n1717_010:0888c10": "沒法身豈存？故隨喜位內觀法身，無讀誦息",
    "T33n1717_010:0888c11": "持於慧命，則被覺觀破壞法身。正行六度",
    "T33n1717_010:0888c12": "中云「即事而理」等者，理即是佛，事妨於道，",
    "T33n1717_010:0888c13": "於事會理使事無妨，妨即是障，即事而理",
    "T33n1717_010:0888c14": "無障可論。[0888c14] 「十信位」者，又為五：初牒五品",
    "T33n1717_010:0888c15": "為十信因，次正明十法橫&#x7AEA;對十信，三「普",
    "T33n1717_010:0888c16": "賢」下引證，四「入此」下功能，五「此位」下指廣所",
    "T33n1717_010:0888c17": "明。初文者，然此中先重牒前五品之初，聞",
    "T33n1717_010:0888c18": "圓起信能習十法，成於圓行，入隨喜品；品",
    "T33n1717_010:0888c19": "品漸進入十信位，名為圓位。次「以善」下正",
    "T33n1717_010:0888c20": "明十法，既由十乘入於十信，故今文義理",
    "T33n1717_010:0888c21": "須具對橫&#x7AEA;二意，故先&#x7AEA;對，次引《纓珞》十信",
    "T33n1717_010:0888c22": "有百以對橫文，故知十信與十乘義義同",
    "T33n1717_010:0888c23": "名異，須善會通令不失旨。今比望豎出",
    "T33n1717_010:0888c24": "其橫相，一一信中言「善修」者，由緣實相行",
    "T33n1717_010:0888c25": "於五悔，策勤精進，至第五品得入十信，名",
    "T33n1717_010:0888c26": "為善修。由善修故相似解起，是故十法在",
    "T33n1717_010:0888c27": "相似位，轉名信心，乃至願心亦復如是。何",
    "T33n1717_010:0888c28": "者？不思議境以信為本，慈悲弘誓藉念",
    "T33n1717_010:0888c29": "力持，心安止觀功由精進，破於三惑妙慧",
    "T33n1717_010:0888c30": "方遍，於通無塞由決定力，元修道品為",
    "T33n1717_010:0889a01": "求不退，正助無闕迴因向果，不濫次位",
    "T33n1717_010:0889a02": "方能護法，內外不動由善防非，於法無愛",
    "T33n1717_010:0889a03": "由大願力，故得至此名為信心乃至願心。",
    "T33n1717_010:0889a04": "十法既許初心具修，當知信信皆具十法，",
    "T33n1717_010:0889a05": "是則十信有百明矣。三引二經證，可見。四",
    "T33n1717_010:0889a06": "功能中二：先正敘功能，次引《仁王》。證云「十",
    "T33n1717_010:0889a07": "善菩薩發大心」者，亦有人云：六根清淨名為",
    "T33n1717_010:0889a08": "頓義，十善菩薩此是漸義。今文所引十善菩",
    "T33n1717_010:0889a09": "薩以證六根，豈應引漸而證於頓？故知二",
    "T33n1717_010:0889a10": "文俱頓明矣。但《仁王經》語其初後，《法華經》意",
    "T33n1717_010:0889a11": "論其中間，人不見之徒生異見。五指廣教，",
    "T33n1717_010:0889a12": "中二：先總舉，次「華嚴」下引眾多文。初云「華",
    "T33n1717_010:0889a13": "嚴法慧」等者，彼經不列十信之名，唯於住",
    "T33n1717_010:0889a14": "前觀十梵行，自古講者判為十信，故今引",
    "T33n1717_010:0889a15": "之以為信位。十梵行空，具如《止觀》第七記。",
    "T33n1717_010:0889a16": "「譬如入海先見平相」者，《大論》六十六云：「聞深",
    "T33n1717_010:0889a17": "般若乃至正憶念，當知是人不久授記。如",
    "T33n1717_010:0889a18": "欲見海，發心欲趣，不見樹相山林等相，",
    "T33n1717_010:0889a19": "當知是人雖不見海，知海不遠。何以故？",
    "T33n1717_010:0889a20": "大海處平無樹等相故。」菩薩受持般若正",
    "T33n1717_010:0889a21": "憶念等，雖未佛前聞劫數記，自知近於菩",
    "T33n1717_010:0889a22": "提不久。樹山等者，生死也。又如春樹陳葉",
    "T33n1717_010:0889a23": "若落，當知是時新葉不久；聞深般若，觀",
    "T33n1717_010:0889a24": "行成就亦復如是。「仁王、普賢觀如前引」者，《仁",
    "T33n1717_010:0889a25": "王》偈云：「十善菩薩發大心，長別三界苦輪",
    "T33n1717_010:0889a26": "海。」次文即云「習種銅輪二天下」，故知十善是",
    "T33n1717_010:0889a27": "鐵輪位。《普賢觀》云「十境界」等，又云「三昧力故",
    "T33n1717_010:0889a28": "六根漸淨」，具如經說。六根淨已，為諸如來",
    "T33n1717_010:0889a29": "摩頭授記，授記即是入初住也。故知六根即",
    "T33n1717_010:0889a30": "是住前十信位也。引今經意者，既云安樂",
    "T33n1717_010:0889b01": "之行，安樂名涅槃，即指初住已上。前通望",
    "T33n1717_010:0889b02": "位，雖以五品為行；今此望證為行，故知",
    "T33n1717_010:0889b03": "明行必在住前。行處則通，通於五品十信，",
    "T33n1717_010:0889b04": "近名有通有別，如疏釋云「約遠而論近，即",
    "T33n1717_010:0889b05": "離十惱亂，約近而論近，即指在空間處修",
    "T33n1717_010:0889b06": "攝其心，約非遠非近而論近，即指不動不",
    "T33n1717_010:0889b07": "退等一十八空。」菩薩應須觀察如是三法，",
    "T33n1717_010:0889b08": "故俱名近。是則所近之法有親有&#x758E;，故云",
    "T33n1717_010:0889b09": "「通別」。通&#x758E;、別深故也。引《涅槃》意亦與安樂",
    "T33n1717_010:0889b10": "義同。《大論》意者，即涅槃為所觀所證，故知行",
    "T33n1717_010:0889b11": "道亦在住前，亦是如來之行。[0889b11] 次明「十住位」",
    "T33n1717_010:0889b12": "者，為五：初總牒信為入住之因，次「初發」下",
    "T33n1717_010:0889b13": "明三法開發，三「舉要」下明十法分成，四「仁王」",
    "T33n1717_010:0889b14": "下略引證，五「此位」下指廣教法。初二如文。",
    "T33n1717_010:0889b15": "三從「舉要言之」去十文，即是初住十法，從",
    "T33n1717_010:0889b16": "證受名，故名為「住」。故《仁王》云：「入理般若名",
    "T33n1717_010:0889b17": "為住」，住於三德一切佛法，乃至能生後後諸",
    "T33n1717_010:0889b18": "位，位位無不皆具十法故也。故今十法從",
    "T33n1717_010:0889b19": "住為名，後去諸位用此初住十法為因。於",
    "T33n1717_010:0889b20": "中為二：初大師釋出初住十法，次私會釋。",
    "T33n1717_010:0889b21": "初又二：先正釋，次「華嚴」下稱歎。初文中意言",
    "T33n1717_010:0889b22": "從證者，證不思議名住一切佛法，證三",
    "T33n1717_010:0889b23": "種菩提名住慈悲普覆，證寂照止觀名住",
    "T33n1717_010:0889b24": "成就萬行，證破三惑遍名住一心三智，證",
    "T33n1717_010:0889b25": "於通無塞名住佛眼圓見，證無作道滅名",
    "T33n1717_010:0889b26": "住法身冥益，證助道萬行名住神通顯益，",
    "T33n1717_010:0889b27": "證圓門實位名住開顯一乘，證安忍內外",
    "T33n1717_010:0889b28": "名住嚴淨佛土，證無諸法愛名住諸地",
    "T33n1717_010:0889b29": "功德，此初住證轉似為真故也。四引證，可",
    "T33n1717_010:0889b30": "知。人見淺深之言，多不曉於圓別之意，具",
    "T33n1717_010:0889c01": "如下辨，亦如《止觀》中文。五指廣教者，並是",
    "T33n1717_010:0889c02": "證一分無生，能八相作佛，故云「坐道場」等。",
    "T33n1717_010:0889c03": "《大經》云「發心畢竟二不別」等者，此並迦葉歎",
    "T33n1717_010:0889c04": "初住文也。《華嚴》釋初住中讚文甚廣不能",
    "T33n1717_010:0889c05": "具記，行向地文多是《華嚴》、《纓珞》文意，《纓珞》文",
    "T33n1717_010:0889c06": "雖次第，亦可借用念念進入之言。妙覺位",
    "T33n1717_010:0889c07": "中名大涅槃，十法至此俱名為大，是故文",
    "T33n1717_010:0889c08": "云御車達到猶名為車，自爾已前雖具諸",
    "T33n1717_010:0889c09": "法，未究竟顯不名為大。雖有慈悲為無",
    "T33n1717_010:0889c10": "明隔，故不名大。雖常寂照所嚴未窮，能嚴",
    "T33n1717_010:0889c11": "非大。雖破三惑智未周窮，故智非大。雖知",
    "T33n1717_010:0889c12": "通塞，塞仍未盡，故知非大。雖得道品道未",
    "T33n1717_010:0889c13": "至極，故道非大。雖用正助正行未滿，故",
    "T33n1717_010:0889c14": "用非大。雖復開權理未窮終，故開非大。",
    "T33n1717_010:0889c15": "雖忍二邊猶有餘惑，故益非大。雖不著",
    "T33n1717_010:0889c16": "位，位未至極，故位非大。是故妙覺十皆名",
    "T33n1717_010:0889c17": "大，名究竟乘。十法成乘對大車喻，如《止觀》",
    "T33n1717_010:0889c18": "第七。乃至分別此十法中或七或一等。[0889c18] 次引",
    "T33n1717_010:0889c19": "證中三：初總標，次廣引，三「如上」下結酬。初如",
    "T33n1717_010:0889c20": "文。次文者又二：初引諸經，次引此經。初",
    "T33n1717_010:0889c21": "引諸經中二：先《大經》，次《大品》。初引《大經》中",
    "T33n1717_010:0889c22": "二：先正引釋，次「問」下釋疑。初文又二：先引",
    "T33n1717_010:0889c23": "月愛三昧以證位中智斷，次引第二經以",
    "T33n1717_010:0889c24": "證三德。初文又二：初「大涅槃」下證約智斷",
    "T33n1717_010:0889c25": "論法身，次「大經」下證約法身論智斷，合前",
    "T33n1717_010:0889c26": "智斷等共顯三德。二文各有譬、合。月愛三",
    "T33n1717_010:0889c27": "昧，〈梵行品〉文。次文者，合前三德秖是祕藏。",
    "T33n1717_010:0889c28": "次釋疑中先問、次答，問意者，經中耆婆為闍",
    "T33n1717_010:0889c29": "王說，總有六喻：初喻善心開敷，次喻行者",
    "T33n1717_010:0889c30": "心喜，三四二喻善根增煩惱減，五喻除貪，",
    "T33n1717_010:0890a01": "六喻愛樂，云何得知此喻智斷？此是通問。",
    "T33n1717_010:0890a02": "答中以《仁王》、《勝天》兩般若助證《大經》，驗《大",
    "T33n1717_010:0890a03": "經》文義當智斷。「仁王十四忍」者，忍是因義，至",
    "T33n1717_010:0890a04": "果名智，今欲通論智斷，故以智名替忍。",
    "T33n1717_010:0890a05": "《勝天王》中亦以般若為十四，般若即是智",
    "T33n1717_010:0890a06": "德。彼二經中既有十四智斷，何妨《大經》十四",
    "T33n1717_010:0890a07": "智斷，十四義成十五可例。次引《大品》者又",
    "T33n1717_010:0890a08": "二：先引經，次「諸學人」下釋疑。初文中云「四",
    "T33n1717_010:0890a09": "十二字門」云「語等」等者，南嶽釋云言「字等」",
    "T33n1717_010:0890a10": "者，謂法慧說十住，十方說十住者皆名法",
    "T33n1717_010:0890a11": "慧，乃至金剛藏亦復如是。言「語等」者，十方",
    "T33n1717_010:0890a12": "諸佛說十住與法慧說等，乃至十地亦復如",
    "T33n1717_010:0890a13": "是。又一切字皆是無字，能作一切字，是名",
    "T33n1717_010:0890a14": "「字等」，發言無二，是名「語等」。一切諸法皆互",
    "T33n1717_010:0890a15": "相在，是名諸字入門等也。前是事解，次是理",
    "T33n1717_010:0890a16": "解。次釋疑中二：先出疑，次「但論文」下釋。釋",
    "T33n1717_010:0890a17": "中二：先引論文略釋意，次「今謂」下以字義",
    "T33n1717_010:0890a18": "意釋。釋中又四：初略引字義；次引《華嚴》與",
    "T33n1717_010:0890a19": "字義同，同是圓意；三「經云」下引經釋四十二",
    "T33n1717_010:0890a20": "字為證；四「廣乘」下引經文次第以證字義。",
    "T33n1717_010:0890a21": "初二文可見。三引經者，經中具釋四十二",
    "T33n1717_010:0890a22": "字功德互足，具如南嶽兩卷中釋，釋兼三",
    "T33n1717_010:0890a23": "教，今意在圓。四引經文次第為二：先正引，",
    "T33n1717_010:0890a24": "次結酬。初文者，《大品》第五釋廣乘中，彼廣明",
    "T33n1717_010:0890a25": "三十七品乃至十八不共法已，廣釋四十二",
    "T33n1717_010:0890a26": "字門，次第六卷。〈發趣品〉中明菩薩摩訶薩發",
    "T33n1717_010:0890a27": "趣者，從初歡喜地乃至法雲地，法雲中明",
    "T33n1717_010:0890a28": "修治地業，次〈發趣〉後〈出到品〉中「須菩提問：",
    "T33n1717_010:0890a29": "是乘從何處出？到何處住？佛言：無人乘",
    "T33n1717_010:0890a30": "而到乾慧等地。」是故結云「經文次比」。[0890a30] 次正",
    "T33n1717_010:0890b01": "引此經為二：初引〈分別功德〉、〈法師方便品〉，",
    "T33n1717_010:0890b02": "通證始終圓位；次引〈譬喻〉及〈序〉，別證四十",
    "T33n1717_010:0890b03": "二因果之位。初文者，初明因位，次「又云」下",
    "T33n1717_010:0890b04": "證果位。初因位中二：先引兩品證內外凡，",
    "T33n1717_010:0890b05": "次引〈方便〉以證聖位。又二：初正引，次引",
    "T33n1717_010:0890b06": "南嶽釋證。證中又二：先以事證謂開等，次",
    "T33n1717_010:0890b07": "引理證同證實故。次果位，可知。次引兩品",
    "T33n1717_010:0890b08": "中初〈譬喻〉意者，寶乘是諸子所乘，乘必從因",
    "T33n1717_010:0890b09": "至果，果必究竟道場，既先遊四方，非因何",
    "T33n1717_010:0890b10": "謂？諸聲聞等既得記已即入初住，驗知即是",
    "T33n1717_010:0890b11": "真因位也。此因無易，故云「直至」。次〈序品〉意",
    "T33n1717_010:0890b12": "者，凡為序者作正弄引，&#x89A9;引知正應不徒",
    "T33n1717_010:0890b13": "施，以正宗中譚實相因果故也。用正驗",
    "T33n1717_010:0890b14": "序始末炳然，是故四華從天然理，畢竟因空",
    "T33n1717_010:0890b15": "而雨果佛，使見聞者莫不修一乘因、感一",
    "T33n1717_010:0890b16": "乘果，故復及諸大眾，故知表因真位明矣。",
    "T33n1717_010:0890b17": "言結酬者如文。「炳」明也。故知前以無位難",
    "T33n1717_010:0890b18": "者，不然。[0890b18] 三料簡中二：初料簡品位，次以四",
    "T33n1717_010:0890b19": "句料簡開合。初文又二：初料簡品位，次「末",
    "T33n1717_010:0890b20": "代」下勸誡。初又二：先料簡品，次「此諸」下料",
    "T33n1717_010:0890b21": "簡位。前是《纓珞》，次是料簡《涅槃》、《大品》。品位",
    "T33n1717_010:0890b22": "相成共顯一義，觀心不須料簡。初問如文。",
    "T33n1717_010:0890b23": "答中言「法愛」者，即真道法愛也。次文中意",
    "T33n1717_010:0890b24": "者，雖用涅槃不可定執。何以故？非證不",
    "T33n1717_010:0890b25": "知。凡明位者，但是為接凡下等耳。於中",
    "T33n1717_010:0890b26": "二：初恐失佛旨，次「如此」下明諸位非聖莫",
    "T33n1717_010:0890b27": "測。初文中云「若專對當法門」乃至「別解別執」",
    "T33n1717_010:0890b28": "等者，如是圓位，若不以四十二字門譬",
    "T33n1717_010:0890b29": "之，不以一心三觀為行，不以無明重數",
    "T33n1717_010:0890b30": "意消，但專對當《大經》次第五行十德法門，尋",
    "T33n1717_010:0890c01": "者多生次第別見。[0890c01] 次明難測中三：初總明",
    "T33n1717_010:0890c02": "難測，次引《華嚴》證，三「且置」下引例。又二：",
    "T33n1717_010:0890c03": "初引大師舉極淺位以明難測，次「又且」下",
    "T33n1717_010:0890c04": "展轉比決。初文二：先敘事，次章安述。初文中",
    "T33n1717_010:0890c05": "云「一旋陀羅尼」者，此經列三陀羅尼，下文",
    "T33n1717_010:0890c06": "釋云「旋假入空名之為旋，旋空入假名",
    "T33n1717_010:0890c07": "百千萬億，中道實相名為法音」，今舉三中之",
    "T33n1717_010:0890c08": "初，以劣況勝，故云一旋。約位&#x7AEA;明雖在",
    "T33n1717_010:0890c09": "六根七信已前，今通明之乃在初心。次文中",
    "T33n1717_010:0890c10": "言「此語有意」者，如智者大師，初見南嶽，所",
    "T33n1717_010:0890c11": "證之法，即此初陀羅尼也。何由可向下類",
    "T33n1717_010:0890c12": "人說，令他解己所證法耶？此即章安述大",
    "T33n1717_010:0890c13": "師己證，可知。次比決中二：先約內法，次約",
    "T33n1717_010:0890c14": "外事。內法又二：無漏方便及以事禪。言「斲輪",
    "T33n1717_010:0890c15": "人」等者，《莊子》云：「知者不言，言者不知。如齊",
    "T33n1717_010:0890c16": "桓公讀書於堂上，輪扁斲輪於堂下，釋搥",
    "T33n1717_010:0890c17": "鑿而上(去聲)問桓公曰：公之所讀者何耶？公",
    "T33n1717_010:0890c18": "曰：聖人之言。曰：聖人在乎？公曰：死矣。然則",
    "T33n1717_010:0890c19": "公之所讀者，古人之糟粕也。公曰：寡人讀書，",
    "T33n1717_010:0890c20": "輪人何得議乎？有說則可，無說則死。輪人",
    "T33n1717_010:0890c21": "曰：以臣之事觀之，斲輪徐則甘而不固，疾",
    "T33n1717_010:0890c22": "則苦而不入，不徐不疾，得之於手而應於",
    "T33n1717_010:0890c23": "心，口不能言，有教存焉。於其中間，臣不能",
    "T33n1717_010:0890c24": "喻臣之子，臣之子亦不能受之於臣，是以",
    "T33n1717_010:0890c25": "行年七十而斲輪，古人之意不可傳者死矣。",
    "T33n1717_010:0890c26": "故知公之所讀者古人之糟粕矣。」此則人間",
    "T33n1717_010:0890c27": "之事亦不可說。[0890c27] 次四句又二：先正明四句，",
    "T33n1717_010:0890c28": "次明開合意。◎"
}