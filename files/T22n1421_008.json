{
    "T22n1421_008:0054a02": "五分律卷第八(彌沙塞)",
    "T22n1421_008:0054a04": "宋罽賓三藏佛陀什",
    "T22n1421_008:0054a05": "共竺道生等譯",
    "T22n1421_008:0054a06": "初分墮法",
    "T22n1421_008:0054a07": "◎佛在王舍城。爾時未為比丘制非時食，諸",
    "T22n1421_008:0054a08": "比丘於暝夜乞食，或墮溝塹、或觸女人、或",
    "T22n1421_008:0054a09": "遇賊剝、或為虫獸之所傷害；食無時節廢修",
    "T22n1421_008:0054a10": "梵行。時迦留陀夷著雜色衣，面黑、眼赤闇中",
    "T22n1421_008:0054a11": "乞食。有一懷妊婦人電光中見，便大驚喚言：",
    "T22n1421_008:0054a12": "「毘舍遮！毘舍遮！」迦留陀夷言：「我是沙門乞食，",
    "T22n1421_008:0054a13": "非毘舍遮。」便苦罵言：「汝何以不以刀決腹，而",
    "T22n1421_008:0054a14": "於暝夜闇中乞食！餘沙門、婆羅門一食便足，",
    "T22n1421_008:0054a15": "汝今云何食無晝夜？」諸長老比丘聞，種種呵",
    "T22n1421_008:0054a16": "責，以是白佛。佛以是事集比丘僧，問迦留陀",
    "T22n1421_008:0054a17": "夷：「汝實爾不？」答言：「實爾。世尊！」佛種種呵責已，",
    "T22n1421_008:0054a18": "告諸比丘：「今為諸比丘結戒，從今是戒應如",
    "T22n1421_008:0054a19": "是說：「若比丘，非時食，波逸提。」爾時有比丘服",
    "T22n1421_008:0054a20": "吐下藥，不及時食，腹中空悶。諸比丘不知云",
    "T22n1421_008:0054a21": "何？以是白佛。佛言：「以酥塗身。」猶故不差，佛",
    "T22n1421_008:0054a22": "言：「以[麩夫+少]塗身。」猶故不差，佛言：「酥和[麩夫+少]塗身。」猶",
    "T22n1421_008:0054a23": "故不差，佛言：「以煖湯澡洗。」猶故不差，佛言：",
    "T22n1421_008:0054a24": "「與煖湯飲。」猶故不差，佛言：「以盆盛肥肉汁，坐",
    "T22n1421_008:0054a25": "著中。以如此等足以至曉，一切不得過時食。」",
    "T22n1421_008:0054a26": "非時者：從正中以後，至明相未出，名為非時。",
    "T22n1421_008:0054a27": "若比丘，非時，非時想、非時疑；非時，時想，皆波逸",
    "T22n1421_008:0054a28": "提。時，非時想、時疑，突吉羅。比丘尼亦如是。式",
    "T22n1421_008:0054a29": "叉摩那、沙彌、沙彌尼，突吉羅(三十八竟)。",
    "T22n1421_008:0054b01": "佛在王舍城。爾時世尊未為比丘制食殘宿",
    "T22n1421_008:0054b02": "食。彼有神廟是遊戲處，眾人競齎美食，就中",
    "T22n1421_008:0054b03": "觀看；或經信宿，餚膳豐多。諸比丘於彼得",
    "T22n1421_008:0054b04": "食，食不能盡，房中殷積無處不有，來致虫鼠",
    "T22n1421_008:0054b05": "穿壞屋壁。諸居士見，問言：「誰積此食？」有人言：",
    "T22n1421_008:0054b06": "「沙門釋子！」即皆譏訶：「此禿頭輩，唯知貪受，",
    "T22n1421_008:0054b07": "不計損費！無沙門行，破沙門法！」復有一阿練",
    "T22n1421_008:0054b08": "若比丘，住阿練若處，作是念：「日日乞食，妨廢",
    "T22n1421_008:0054b09": "行道。」便并乞種種食，或直爾舉，或曝令燥。",
    "T22n1421_008:0054b10": "時諸比丘遊行見之，語言：「世尊不說衣趣蔽形，",
    "T22n1421_008:0054b11": "食趣支身耶？何以多積飲食曝曬狼藉？」彼比",
    "T22n1421_008:0054b12": "丘言：「此去村遠，日日乞食妨廢行道，是以",
    "T22n1421_008:0054b13": "并乞，用息煩勞。」諸比丘以是白佛。佛以是",
    "T22n1421_008:0054b14": "事集比丘僧，問彼比丘：「汝實爾不？」答言：「實爾。",
    "T22n1421_008:0054b15": "世尊！」佛種種呵責已，告諸比丘：「今為諸比丘",
    "T22n1421_008:0054b16": "結戒，從今是戒應如是說：「若比丘，食殘宿食，",
    "T22n1421_008:0054b17": "波逸提。」殘宿食者：已受之食，留之經宿，名為",
    "T22n1421_008:0054b18": "殘宿食。若食此食，口口波夜提。比丘尼亦如",
    "T22n1421_008:0054b19": "是。式叉摩那、沙彌、沙彌尼，突吉羅(三十九竟)。",
    "T22n1421_008:0054b20": "佛在王舍城。爾時此國飢饉，乞食難得，二",
    "T22n1421_008:0054b21": "十八鬼神將軍，來詣佛所，頭面禮足，白佛言：",
    "T22n1421_008:0054b22": "「世尊！今世飢饉，願佛遊行人間。我等當化",
    "T22n1421_008:0054b23": "眾人，使發善心。」世尊默然許之。時四天王、釋",
    "T22n1421_008:0054b24": "提桓因、娑婆世界主梵天王，亦來詣佛，頭面",
    "T22n1421_008:0054b25": "禮足，却住一面，如上白佛，佛亦默然許之。於",
    "T22n1421_008:0054b26": "是世尊從王舍城，與大比丘僧千二百五十",
    "T22n1421_008:0054b27": "人俱，復有五百比丘尼、五百優婆塞、五百優",
    "T22n1421_008:0054b28": "婆夷，共遊摩竭國。復有外道男女千人、五百",
    "T22n1421_008:0054b29": "乞兒，皆隨佛後，求乞殘食。世尊所至之處，",
    "T22n1421_008:0054c01": "無不傾竭供養，四遠持供來者，皆不得設；飲",
    "T22n1421_008:0054c02": "食豐長，極有所兼。諸比丘各以所食之餘，與",
    "T22n1421_008:0054c03": "外道男女及乞食人。諸白衣見，便譏呵言：「沙",
    "T22n1421_008:0054c04": "門釋子得便盡受，食之不盡，與諸邪見！不如",
    "T22n1421_008:0054c05": "搆乳之人，知留犢子！」或復有言：「沙門釋子尚",
    "T22n1421_008:0054c06": "供養外道，我等何為而不奉事？」於是世尊進",
    "T22n1421_008:0054c07": "至安那頻頭邑。時有大婆羅門，名曰沙門，",
    "T22n1421_008:0054c08": "以五百乘車，重載飲食逐佛，五月餘日求次",
    "T22n1421_008:0054c09": "設供，竟未能得。其家追言：「農時欲過，可還",
    "T22n1421_008:0054c10": "附業。」時婆羅門到阿難所，語阿難言：「我五百",
    "T22n1421_008:0054c11": "乘車載諸飲食，欲供佛及僧；逐佛已來五月",
    "T22n1421_008:0054c12": "餘日，猶未得設。家信見追，不得復住，欲以食",
    "T22n1421_008:0054c13": "具，散布道中，令佛及僧踏上而過，於我宿心",
    "T22n1421_008:0054c14": "便為得遂。」阿難答言：「當白世尊！」即以白佛。佛",
    "T22n1421_008:0054c15": "語阿難：「汝可將婆羅門看供食家，若有所無",
    "T22n1421_008:0054c16": "教令作之。」阿難受教，將婆羅門看供食家，見",
    "T22n1421_008:0054c17": "無有粥及油蜜煎餅。彼便作七種粥、二種餅，",
    "T22n1421_008:0054c18": "晨朝白佛，餅粥已辦。佛語阿難：「汝助下之。」阿",
    "T22n1421_008:0054c19": "難受教，助下粥餅。時有外道母人抱一小女，",
    "T22n1421_008:0054c20": "阿難以其有兒，偏與二餅。諸外道言：「此比丘",
    "T22n1421_008:0054c21": "染著母人，偏與二餅。」復有言：「政當以其抱",
    "T22n1421_008:0054c22": "兒，非偏之謂！」共諍紛紜，遂亂座席。阿難見已，",
    "T22n1421_008:0054c23": "心不自安，便到佛所，并以前事白佛。佛以是",
    "T22n1421_008:0054c24": "事集比丘僧，問阿難：「汝實爾不？」答言：「實爾。世",
    "T22n1421_008:0054c25": "尊！」佛種種呵責已，告諸比丘：「今為諸比丘結",
    "T22n1421_008:0054c26": "戒，從今是戒應如是說：「若比丘，與外道，若男、",
    "T22n1421_008:0054c27": "若女食，波逸提。」復有諸比丘，與裸形外道",
    "T22n1421_008:0054c28": "食，彼裹一裹餅入王舍城，諸人問言：「從何處",
    "T22n1421_008:0054c29": "來？」答言：「從禿頭居士間來。」復問：「裹中何物？」",
    "T22n1421_008:0055a01": "答言：「是蜜煎餅。」復問：「從誰得？」答言：「諸居士以",
    "T22n1421_008:0055a02": "沙門釋子為福田，沙門釋子復以我為福田，",
    "T22n1421_008:0055a03": "從彼受得。」諸人便譏呵言：「沙門釋子不知節",
    "T22n1421_008:0055a04": "量，貪受無厭！我等減割妻子身口之分，以用",
    "T22n1421_008:0055a05": "供養，乃持與此邪見惡人！若應供養，我當供",
    "T22n1421_008:0055a06": "養，何假沙門？」諸長老比丘聞，種種呵責，以此",
    "T22n1421_008:0055a07": "白佛。佛以是事集比丘僧，問諸比丘：「汝等實",
    "T22n1421_008:0055a08": "爾不？」答言：「實爾。世尊！」佛種種呵責：「有衣、無衣，",
    "T22n1421_008:0055a09": "有何等異？」種種呵責已，告諸比丘：「從今是戒",
    "T22n1421_008:0055a10": "應如是說：「若比丘，與外道裸形，若男、若女食，",
    "T22n1421_008:0055a11": "波逸提。」有諸外道食時來乞，諸比丘不敢與，",
    "T22n1421_008:0055a12": "便瞋罵言：「沙門釋子教人布施，而自慳惜！何",
    "T22n1421_008:0055a13": "道之有？」而致信敬諸白衣聞，亦譏呵言：「云何",
    "T22n1421_008:0055a14": "沙門恒就人乞，而不乞人。」復有比丘外道親",
    "T22n1421_008:0055a15": "親來乞，亦不敢與。以是白佛。佛以是事集比",
    "T22n1421_008:0055a16": "丘僧，告諸比丘：「今聽諸比丘與外道食，但莫",
    "T22n1421_008:0055a17": "自手與。從今是戒應如是說：「若比丘，自手與",
    "T22n1421_008:0055a18": "外道裸形，若男、若女食，波逸提。」若外道來乞，",
    "T22n1421_008:0055a19": "應以己分一揣，別著一處，使其自取；不應持",
    "T22n1421_008:0055a20": "僧食與。若乞乞兒、乞狗、乞鳥，應量己食多少",
    "T22n1421_008:0055a21": "取分，然後減以乞之；不得取分外為施。沙彌，",
    "T22n1421_008:0055a22": "突吉羅。若父母是外道，自手與，不犯(四十竟)。",
    "T22n1421_008:0055a23": "佛在王舍城。爾時有諸白衣來詣僧坊，問諸",
    "T22n1421_008:0055a24": "比丘：「僧有幾人？」諸比丘言：「僧有若干人。」諸白",
    "T22n1421_008:0055a25": "衣言：「我等明日盡請眾僧，顧臨薄食。」六群比",
    "T22n1421_008:0055a26": "丘語言：「汝若與我乳、酪、酥、油、魚、肉者，當受汝",
    "T22n1421_008:0055a27": "請。」諸人答言：「當須假貸、市買辦之。」語已，各還",
    "T22n1421_008:0055a28": "其家，或假貸不果，或市買不得，明日食具已",
    "T22n1421_008:0055a29": "辦，唱言時到。眾僧著衣持鉢，往詣其家就坐",
    "T22n1421_008:0055b01": "而坐，行水下食。六群比丘言：「何以無有乳、酪、",
    "T22n1421_008:0055b02": "酥、油、魚、肉？」答言：「假貸不果，市買不得。」六群比",
    "T22n1421_008:0055b03": "丘便倒鉢而去。諸白衣咸作是言：「此等不得",
    "T22n1421_008:0055b04": "美食，倒鉢而去！為是國王？為是大臣？夫出家",
    "T22n1421_008:0055b05": "者，為求解脫，乞食趣足；而今云何反著美味？",
    "T22n1421_008:0055b06": "無沙門行，破沙門法！」諸長老比丘聞，種種呵",
    "T22n1421_008:0055b07": "責，以是白佛。佛以是事集比丘僧，問六群比",
    "T22n1421_008:0055b08": "丘：「汝實爾不？」答言：「實爾。世尊！」佛種種呵責",
    "T22n1421_008:0055b09": "已，告諸比丘：「今為諸比丘結戒，從今是戒應",
    "T22n1421_008:0055b10": "如是說：「若比丘，到白衣家求乳、酪、酥、油、魚、肉",
    "T22n1421_008:0055b11": "者，波逸提。」後諸比丘得諸美食，不敢噉；或噉",
    "T22n1421_008:0055b12": "已，出罪悔過。以是白佛。佛以是事集比丘僧，",
    "T22n1421_008:0055b13": "告諸比丘：「若不索美食，自得而噉，犯波逸提",
    "T22n1421_008:0055b14": "者，無有是處。從今是戒應如是說：「若比丘，到",
    "T22n1421_008:0055b15": "諸白衣家，求如是美食：乳、酪、酥、油、魚、肉。若得",
    "T22n1421_008:0055b16": "噉，波逸提。」有諸病比丘，醫教食美食，諸比丘",
    "T22n1421_008:0055b17": "言：「佛不聽我索，云何可得？」作是念：「佛聽我索",
    "T22n1421_008:0055b18": "此食者，病乃得差。」以是白佛。佛以是事集",
    "T22n1421_008:0055b19": "比丘僧，告諸比丘：「今聽病比丘索美食。從今",
    "T22n1421_008:0055b20": "是戒應如是說：「若諸家中有如是美食：乳、酪、",
    "T22n1421_008:0055b21": "酥、油、魚、肉。若比丘，無病為己索，得食者，波逸",
    "T22n1421_008:0055b22": "提。」若為病比丘索，若從親里家、若知識家索，",
    "T22n1421_008:0055b23": "皆不犯。沙彌，突吉羅(四十一竟)。",
    "T22n1421_008:0055b24": "佛在舍衛城。爾時跋難陀常受一婆羅門供",
    "T22n1421_008:0055b25": "養，後時著衣持鉢往到其家，婆羅門不在，便",
    "T22n1421_008:0055b26": "與其婦獨坐共語。時婆羅門婬欲心發，中道",
    "T22n1421_008:0055b27": "而還，見跋難陀與婦共語，作是念：「今此比丘",
    "T22n1421_008:0055b28": "說法，非行欲時。」便還出外，欲心轉盛，須臾復",
    "T22n1421_008:0055b29": "入，跋難陀猶故未去；復如前念，抑制而出，須",
    "T22n1421_008:0055c01": "臾復入，語其婦言：「速與比丘食，發遣令去，勿",
    "T22n1421_008:0055c02": "廢其行道！」婦知其意，不欲令夫違道從欲，答",
    "T22n1421_008:0055c03": "言：「令比丘徐徐食，有何急事？」如是三反，跋",
    "T22n1421_008:0055c04": "難陀猶不肯去，婆羅門便語言：「我等白衣多",
    "T22n1421_008:0055c05": "諸緣事，於空缺時宜近房室。汝不知時，坐不",
    "T22n1421_008:0055c06": "肯去，誰知汝輩修於梵行？」諸長老比丘聞，種",
    "T22n1421_008:0055c07": "種呵責，以是白佛。佛以是事集比丘僧，問跋",
    "T22n1421_008:0055c08": "難陀：「汝實爾不？」答言：「實爾。世尊！」佛種種呵責",
    "T22n1421_008:0055c09": "已，告諸比丘：「今為諸比丘結戒，從今是戒應",
    "T22n1421_008:0055c10": "如是說：「若比丘，食家中與女人坐，波逸提。」食",
    "T22n1421_008:0055c11": "者：男女情共相食。坐者：知妨其事，而故坐。比",
    "T22n1421_008:0055c12": "丘尼亦如是。式叉摩那、沙彌、沙彌尼，突吉羅。",
    "T22n1421_008:0055c13": "若多人共坐，若有障隔，若夫婦受八戒日，不",
    "T22n1421_008:0055c14": "犯(四十二竟)。",
    "T22n1421_008:0055c15": "佛在舍衛城。爾時跋難陀常受一婆羅門供",
    "T22n1421_008:0055c16": "養，後到其家，婆羅門不在，與其婦屏處坐。婆",
    "T22n1421_008:0055c17": "羅門還，語其婦言：「汝與比丘屏處坐，我誠無",
    "T22n1421_008:0055c18": "疑，人見必當謂汝作惡，損毀沙門，辱我門戶！」",
    "T22n1421_008:0055c19": "復語跋難陀：「我誠不疑大德，大德不當，慎此",
    "T22n1421_008:0055c20": "惡名！」其婦自猗好顏色力、多兒女力、巧致財",
    "T22n1421_008:0055c21": "力，便呵夫言：「我與比丘坐，要不累汝！汝今不",
    "T22n1421_008:0055c22": "須作此過言！」婆羅門便大瞋恚，責跋難陀言：",
    "T22n1421_008:0055c23": "「我等白衣，尚不與人婦女獨屏處坐。汝等沙",
    "T22n1421_008:0055c24": "門反便作此？無沙門行，破沙門法！」諸長老比",
    "T22n1421_008:0055c25": "丘聞，種種呵責，以是白佛。佛以是事集比丘",
    "T22n1421_008:0055c26": "僧，問跋難陀：「汝實爾不？」答言：「實爾。世尊！」佛",
    "T22n1421_008:0055c27": "種種呵責已，告諸比丘：「今為諸比丘結戒，從",
    "T22n1421_008:0055c28": "今是戒應如是說：「若比丘，與女人獨屏處坐，",
    "T22n1421_008:0055c29": "波逸提。」沙彌，突吉羅(四十三竟)。",
    "T22n1421_008:0056a01": "佛在舍衛城。爾時跋難陀常受一婆羅門供",
    "T22n1421_008:0056a02": "養，後到其家，婆羅門不在，與其婦露處共坐。",
    "T22n1421_008:0056a03": "乃至佛種種呵責，皆如屏處坐中說，告諸比",
    "T22n1421_008:0056a04": "丘：「今為諸比丘結戒，從今是戒應如是說：「若",
    "T22n1421_008:0056a05": "比丘，與女人獨露處坐，波逸提。」沙彌，突吉羅(四",
    "T22n1421_008:0056a06": "十四竟)。",
    "T22n1421_008:0056a07": "佛在舍衛城。爾時邊境有事，波斯匿王嚴四",
    "T22n1421_008:0056a08": "種兵，欲往討伐。六群比丘共相語言：「我聞灌",
    "T22n1421_008:0056a09": "頂王征伐之時，軍儀嚴飾。我等未見，可共往",
    "T22n1421_008:0056a10": "觀。」便往路側。前鋒軍見，皆悉瞋言：「今日云何",
    "T22n1421_008:0056a11": "見不吉人？我等在家厭見此等，於今軍行復",
    "T22n1421_008:0056a12": "不得免！若王不敬信，當斷其頭！」時王遙見六",
    "T22n1421_008:0056a13": "群比丘，亦復不憙，即遣人問：「諸大德！何以在",
    "T22n1421_008:0056a14": "此？」答言：「我等聞灌頂王出軍之時，軍容嚴飾，",
    "T22n1421_008:0056a15": "未曾所見，故來看耳！」王作是念：「誰能以此白",
    "T22n1421_008:0056a16": "佛？」復作是念：「若白、不白，佛自當知！」即以石蜜、",
    "T22n1421_008:0056a17": "乾薑，寄六群比丘言：「大德！為我持此奉上世",
    "T22n1421_008:0056a18": "尊，致敬無量！」軍盡之後，各還所住，以王所寄",
    "T22n1421_008:0056a19": "奉上於佛，白佛言：「王致敬無量！」佛問六群：「汝",
    "T22n1421_008:0056a20": "何由見王？」具以事答。佛以是事集比丘僧，種",
    "T22n1421_008:0056a21": "種呵責六群比丘言：「汝等愚癡，所作非法！軍",
    "T22n1421_008:0056a22": "發行時，以見沙門為不吉；此必眾軍瞋嫌，王",
    "T22n1421_008:0056a23": "恨汝故，持物與我。」呵已，告諸比丘：「今為諸",
    "T22n1421_008:0056a24": "比丘結戒，從今是戒應如是說：「若比丘，觀軍",
    "T22n1421_008:0056a25": "發行，波逸提。」若發心欲觀，及作方便，已行步",
    "T22n1421_008:0056a26": "步，若見不聞、若聞不見，皆突吉羅；若聞、若見，",
    "T22n1421_008:0056a27": "別軍容飾，若前、若却，皆波逸提。比丘尼亦如",
    "T22n1421_008:0056a28": "是。式叉摩那、沙彌、沙彌尼，突吉羅。若行路、若",
    "T22n1421_008:0056a29": "經行處遇見，不住看，不犯(四十五竟)。",
    "T22n1421_008:0056b01": "佛在舍衛城。爾時異道作是議：「今波斯匿王",
    "T22n1421_008:0056b02": "及信法大臣皆不在，及今無能與我作閡，我",
    "T22n1421_008:0056b03": "等當共併力，於祇洹中鑿渠通水。」諸比丘聞",
    "T22n1421_008:0056b04": "之，語諸優婆塞、優婆夷，言：「可往白王！非是我",
    "T22n1421_008:0056b05": "等力所能制。」會王及大臣乙師達多、富蘭那、",
    "T22n1421_008:0056b06": "須達多等，久不見比丘，遣使來迎。諸比丘議",
    "T22n1421_008:0056b07": "言：「若佛聽我往到軍中者，必不使異道於祇",
    "T22n1421_008:0056b08": "洹中，鑿渠通水。」以是白佛。佛言：「今聽諸比",
    "T22n1421_008:0056b09": "丘往軍中。」諸比丘奉教，便受王請。到已，具以",
    "T22n1421_008:0056b10": "白王，王即有令：「若有於祇洹中通渠者，當",
    "T22n1421_008:0056b11": "族誅之。」然後為諸比丘設種種供養。諸比丘",
    "T22n1421_008:0056b12": "既得餚饍，便不復欲還。軍人譏呵言：「此非阿",
    "T22n1421_008:0056b13": "練若住處，我等白衣不得免此，沙門何為復",
    "T22n1421_008:0056b14": "在其中？」或復有言：「此輩比丘不信樂佛法，得",
    "T22n1421_008:0056b15": "美食處，便住耳！無沙門行，破沙門法！」諸長老",
    "T22n1421_008:0056b16": "比丘聞，種種呵責，以是白佛。佛以是事集諸",
    "T22n1421_008:0056b17": "比丘僧，問諸比丘：「汝等實爾不？」答言：「實爾。世",
    "T22n1421_008:0056b18": "尊！」佛種種呵責已，告諸比丘：「今為諸比丘結",
    "T22n1421_008:0056b19": "戒，從今是戒應如是說：「若比丘，有因緣到軍",
    "T22n1421_008:0056b20": "中，乃至二、三宿；若過，波逸提。」雖有因緣，若",
    "T22n1421_008:0056b21": "遣書信得了，應遣書信；要須自往，然後得往，",
    "T22n1421_008:0056b22": "事訖便還，不得經宿；若不了，應一宿；一宿不",
    "T22n1421_008:0056b23": "了，應再宿；若復不了，應三宿；若了、不了，過三",
    "T22n1421_008:0056b24": "宿，波逸提。若事即了，不應宿而宿，突吉羅。比",
    "T22n1421_008:0056b25": "丘尼亦如是。式叉摩那、沙彌、沙彌尼，突吉羅(四",
    "T22n1421_008:0056b26": "十六竟)。",
    "T22n1421_008:0056b27": "佛在舍衛城。爾時諸比丘到軍中再三宿，觀",
    "T22n1421_008:0056b28": "軍著仗、列陣。乃至戰時，戰士見之，咸瞋忿",
    "T22n1421_008:0056b29": "言：「此不吉人已復來此！王若不信樂佛法，我",
    "T22n1421_008:0056c01": "當先斷其頭，然後擊賊！」遂因亂戰，射諸比丘，",
    "T22n1421_008:0056c02": "多所傷害。諸比丘共相負輦，還歸所住，路人",
    "T22n1421_008:0056c03": "見之，亦大忿言：「如此沙門正應射殺！何以無",
    "T22n1421_008:0056c04": "故觀戰陣為？無沙門行，破沙門法！」諸長老比",
    "T22n1421_008:0056c05": "丘聞，種種呵責，以是白佛。佛以是事集比丘",
    "T22n1421_008:0056c06": "僧，問諸比丘：「汝等實爾不？」答言：「實爾。世尊！」",
    "T22n1421_008:0056c07": "佛種種呵責已，告諸比丘：「今為諸比丘結戒，",
    "T22n1421_008:0056c08": "從今是戒應如是說：「若比丘，有因緣到軍中",
    "T22n1421_008:0056c09": "二、三宿，觀軍陣合戰，波逸提。」若觀鳥獸鬪，突",
    "T22n1421_008:0056c10": "吉羅。比丘尼亦如是。式叉摩那、沙彌、沙彌尼，",
    "T22n1421_008:0056c11": "突吉羅(四十七竟)。",
    "T22n1421_008:0056c12": "佛在舍衛城。爾時有比丘名阿梨吒，生惡",
    "T22n1421_008:0056c13": "邪見，言：「我解佛所說，佛說障道法，實不障道。」",
    "T22n1421_008:0056c14": "諸比丘問言：「汝實作是語：『我解佛所說，佛說",
    "T22n1421_008:0056c15": "障道法，實不障道。』不？」答言：「如是！」諸比丘復",
    "T22n1421_008:0056c16": "問：「汝云何作是解？」答言：「此間有質多、須達多",
    "T22n1421_008:0056c17": "二長者及諸優婆塞，皆在五欲，為欲所吞，為",
    "T22n1421_008:0056c18": "欲所燒，今得須陀洹、斯陀含、阿那含道。又諸",
    "T22n1421_008:0056c19": "外道不捨本見，於正法出家，亦得四沙門果，",
    "T22n1421_008:0056c20": "以是故我作是解。」諸比丘欲令捨此惡邪見",
    "T22n1421_008:0056c21": "故，諫言：「汝莫作是語！莫謗佛，莫誣佛！佛不作",
    "T22n1421_008:0056c22": "是語，應捨是惡邪見！佛種種方便呵欲，說欲",
    "T22n1421_008:0056c23": "如赤骨聚，乃至如毒。若受五欲，為欲所燒，欲",
    "T22n1421_008:0056c24": "覺所迷；及諸外道不捨本見，得四沙門果，皆",
    "T22n1421_008:0056c25": "無是處！」諸比丘如是諫，更增邪見，堅持不捨。",
    "T22n1421_008:0056c26": "諸比丘便到舍利弗所，白言：「大德阿梨吒作",
    "T22n1421_008:0056c27": "是邪見。」具說如上。「願哀愍故諫喻令捨！」舍利",
    "T22n1421_008:0056c28": "弗默然許之，即到其所，共相問訊，却坐一面，",
    "T22n1421_008:0056c29": "問言：「汝實作是語不？」答言：「實爾！」更廣說如前。",
    "T22n1421_008:0057a01": "舍利弗諫言：「汝莫作是語！汝之所說非法、非",
    "T22n1421_008:0057a02": "律！」種種呵責言，彼比丘堅持不捨。從坐起",
    "T22n1421_008:0057a03": "去，往到佛所，廣以白佛：「唯願世尊！憐愍故教",
    "T22n1421_008:0057a04": "此比丘，捨惡邪見！」佛便勅一比丘：「汝呼阿梨",
    "T22n1421_008:0057a05": "吒來！」即受教往語：「大師呼汝！」阿梨吒即來，頭",
    "T22n1421_008:0057a06": "面禮足，在一面住。佛問阿梨吒：「汝實作是語",
    "T22n1421_008:0057a07": "不？」答言：「實爾。世尊！」佛又問：「汝作云何解我所",
    "T22n1421_008:0057a08": "說？」答亦如前。佛言：「汝愚癡人！莫謗如來，莫誣",
    "T22n1421_008:0057a09": "如來！何以故？我說障道法，實能障道！若受五",
    "T22n1421_008:0057a10": "欲，欲火所燒，欲覺所迷；及外道不捨本見，得",
    "T22n1421_008:0057a11": "四沙門果，無有是處。」世尊為說，彼猶不捨。佛",
    "T22n1421_008:0057a12": "復語言：「我已見汝作惡邪見！是為謗我，是為",
    "T22n1421_008:0057a13": "誣我！汝還所住，我自更問餘諸比丘。」阿梨吒",
    "T22n1421_008:0057a14": "去。佛欲明彼比丘惡邪見故，問諸比丘：「汝等",
    "T22n1421_008:0057a15": "解我所說，如阿梨吒不？」諸比丘言：「我等不如",
    "T22n1421_008:0057a16": "是解。」又問：「云何？」答言：「佛說障道法，實能障道！」",
    "T22n1421_008:0057a17": "廣說如上。佛言：「善哉，汝等善解我意！」告諸比",
    "T22n1421_008:0057a18": "丘：「應使一比丘，與阿梨吒親善者，於屏處軟",
    "T22n1421_008:0057a19": "語諫言：『汝莫作是語！莫謗佛，莫誣佛！佛說障",
    "T22n1421_008:0057a20": "道法，實能障道。汝捨是惡邪見！』若捨者善；若",
    "T22n1421_008:0057a21": "不捨，應眾多比丘往諫如上，若捨者善；若不",
    "T22n1421_008:0057a22": "捨，復應僧往諫亦如上，若捨者善。」諸比丘受",
    "T22n1421_008:0057a23": "教，如是三反，堅持不捨。諸比丘以是白佛。佛",
    "T22n1421_008:0057a24": "以是事集比丘僧，遙責阿梨吒已，告諸比丘：",
    "T22n1421_008:0057a25": "「今為諸比丘結戒，從今是戒應如是說：「若比",
    "T22n1421_008:0057a26": "丘，作是語：『如我解佛所說，障道法不能障道。』",
    "T22n1421_008:0057a27": "諸比丘語是比丘：『汝莫作是語！莫謗佛，莫誣",
    "T22n1421_008:0057a28": "佛！佛說障道法，實能障道。汝捨是惡邪見！』如",
    "T22n1421_008:0057a29": "是諫，堅持不捨，應第二、第三諫。第二、第三諫，",
    "T22n1421_008:0057b01": "捨是事善；不捨者，波逸提。」彼比丘不捨惡邪",
    "T22n1421_008:0057b02": "見，諸比丘若見、若聞，遣一比丘屏處諫；若捨",
    "T22n1421_008:0057b03": "者，應作一突吉羅悔過。若不捨應眾多比丘",
    "T22n1421_008:0057b04": "往諫；若捨者，應作二突吉羅悔過。若不捨，應",
    "T22n1421_008:0057b05": "僧往諫；若捨者，應作三突吉羅悔過。若不捨，",
    "T22n1421_008:0057b06": "應白四羯磨諫。一比丘唱言：「大德僧聽！某甲",
    "T22n1421_008:0057b07": "比丘，生惡邪見，作是語：『如我解佛所說，障道",
    "T22n1421_008:0057b08": "法，不能障道。』僧已諫：『莫作是語，莫謗佛，莫誣",
    "T22n1421_008:0057b09": "佛！佛說障道法，實能障道！』僧如是諫，堅持不",
    "T22n1421_008:0057b10": "捨，今僧羯磨諫。若僧時到僧忍聽。白如是。」白",
    "T22n1421_008:0057b11": "已，應語言：「僧已白竟，汝可捨是惡邪見！」若捨",
    "T22n1421_008:0057b12": "者，應作四突吉羅悔過。若不捨，復應唱言：「大",
    "T22n1421_008:0057b13": "德僧聽！此某甲比丘作是語：『如我解佛所說，",
    "T22n1421_008:0057b14": "障道法，不能障道！』僧已諫：『莫作是語，莫謗佛，",
    "T22n1421_008:0057b15": "莫誣佛！佛說障道法，實能障道！』僧如是諫，彼",
    "T22n1421_008:0057b16": "堅持不捨，僧今羯磨諫。誰諸長老忍，默然；若",
    "T22n1421_008:0057b17": "不忍者，說。」復應語言：「僧已一羯磨竟，汝可捨",
    "T22n1421_008:0057b18": "是惡邪見！」若捨者，應作五突吉羅悔過。若不",
    "T22n1421_008:0057b19": "捨，復第二唱如上。第二唱竟，復應語：「僧已二",
    "T22n1421_008:0057b20": "羯磨竟，汝可捨是惡邪見！」若捨者，應作六突",
    "T22n1421_008:0057b21": "吉羅悔過。若不捨，復應第三唱。第三唱未竟",
    "T22n1421_008:0057b22": "捨，亦應作六突吉羅悔過；第三羯磨竟，若捨、",
    "T22n1421_008:0057b23": "若不捨，波逸提。比丘尼亦如是。式叉摩那、沙",
    "T22n1421_008:0057b24": "彌、沙彌尼，突吉羅(四十八竟)。",
    "T22n1421_008:0057b25": "佛在舍衛城。爾時有比丘知阿梨吒不捨惡",
    "T22n1421_008:0057b26": "邪見，共坐、共語、共宿、共事。餘比丘呵責言：「阿",
    "T22n1421_008:0057b27": "梨吒不捨惡邪見，僧已羯磨竟。汝等云何共",
    "T22n1421_008:0057b28": "坐、共語、共宿、共事？」諸比丘聞，不以介意，諸長",
    "T22n1421_008:0057b29": "老比丘種種呵責，以是白佛。佛以是事集比",
    "T22n1421_008:0057c01": "丘僧，問諸比丘：「汝等實爾不？」答言：「實爾。世",
    "T22n1421_008:0057c02": "尊！」佛種種呵責已，告諸比丘：「今為諸比丘結",
    "T22n1421_008:0057c03": "戒，從今是戒應如是說：「若諸比丘，知彼比丘",
    "T22n1421_008:0057c04": "不如法悔，不捨惡邪見，共坐、共語、共宿、共事，",
    "T22n1421_008:0057c05": "波逸提。」隨久近共語，語語波逸提；共坐，坐坐",
    "T22n1421_008:0057c06": "波逸提；共宿，宿宿波逸提；共事，事事波逸提。",
    "T22n1421_008:0057c07": "雖捨惡邪見，僧未解羯磨，亦波逸提；若作惡",
    "T22n1421_008:0057c08": "邪見，僧未羯磨，突吉羅。比丘尼亦如是。式叉",
    "T22n1421_008:0057c09": "摩那、沙彌、沙彌尼，突吉羅。若不知，及不如法",
    "T22n1421_008:0057c10": "羯磨，不犯(四十九竟)。",
    "T22n1421_008:0057c11": "佛在舍衛城。爾時跋難陀有二沙彌，生惡邪",
    "T22n1421_008:0057c12": "見，作是語：「如我解佛所說，受五欲不能障道！」",
    "T22n1421_008:0057c13": "乃至舍利弗以是白佛，如阿梨吒生惡邪見",
    "T22n1421_008:0057c14": "中說。佛便勅一比丘：「汝呼彼二沙彌來！」即受",
    "T22n1421_008:0057c15": "教往語：「大師呼汝！」二沙彌即隨教來，頂禮佛",
    "T22n1421_008:0057c16": "足，却住一面。佛問二沙彌：「汝實作是語不？」答",
    "T22n1421_008:0057c17": "言：「實爾。世尊！」又問沙彌：「汝云何解我所說法？」",
    "T22n1421_008:0057c18": "沙彌答亦如阿梨吒所說。佛告諸比丘：「此沙",
    "T22n1421_008:0057c19": "彌，應呼僧中教捨，第二、第三教，若捨者善；不",
    "T22n1421_008:0057c20": "捨者，僧應白四羯磨滅擯。」一比丘唱言：「大德",
    "T22n1421_008:0057c21": "僧聽！某甲沙彌，不捨惡邪見，今僧與作滅擯。",
    "T22n1421_008:0057c22": "若僧時到僧忍聽。白如是。」復唱：「大德僧聽！某",
    "T22n1421_008:0057c23": "甲沙彌，不捨惡邪見，今僧與作滅擯。誰諸長",
    "T22n1421_008:0057c24": "老忍，默然；若不忍者，說。」如是第二、第三。「僧",
    "T22n1421_008:0057c25": "與某甲沙彌滅擯竟；僧忍，默然故。是事如是",
    "T22n1421_008:0057c26": "持。」彼二沙彌，僧既滅擯已，便遊行人間。時跋",
    "T22n1421_008:0057c27": "難陀畜彼沙彌，共語、共宿。諸比丘語言：「僧已",
    "T22n1421_008:0057c28": "羯磨滅擯此沙彌，汝莫畜，莫共語，莫共宿！」跋",
    "T22n1421_008:0057c29": "難陀言：「此是我兄沙彌，我若不看，誰應視者，",
    "T22n1421_008:0058a01": "能護孤苦，自致安樂？」諸長老比丘聞，種種呵",
    "T22n1421_008:0058a02": "責，以是白佛。佛以是事集比丘僧，問跋難陀：",
    "T22n1421_008:0058a03": "「汝實爾不？」答言：「實爾。世尊！」佛種種呵責已，告",
    "T22n1421_008:0058a04": "諸比丘：「今為諸比丘結戒，從今是戒應如是",
    "T22n1421_008:0058a05": "說：「若沙彌作是語：『如我解佛所說，受五欲，不",
    "T22n1421_008:0058a06": "能障道！』諸比丘語是沙彌：『汝莫作是語！莫謗",
    "T22n1421_008:0058a07": "佛，莫誣佛！佛說五欲障道，實能障道。汝沙彌",
    "T22n1421_008:0058a08": "捨是惡邪見！』如是教，堅持不捨，應第二、第三",
    "T22n1421_008:0058a09": "教。第二、第三教，捨是事善；若不捨，諸比丘應",
    "T22n1421_008:0058a10": "語是沙彌：『汝出去！從今莫言佛是我師，莫在",
    "T22n1421_008:0058a11": "比丘後行！如餘沙彌得共比丘二宿，汝亦無",
    "T22n1421_008:0058a12": "是事。癡人出去，滅去，莫此中住！』若比丘，知如",
    "T22n1421_008:0058a13": "法擯沙彌，畜、使、共住、共語，波逸提。」比丘尼亦",
    "T22n1421_008:0058a14": "如是。式叉摩那、沙彌、沙彌尼，突吉羅(五十竟)。",
    "T22n1421_008:0058a15": "佛在舍衛城。爾時長老迦留陀夷以不憙見",
    "T22n1421_008:0058a16": "惡比丘故，亦不憙見烏。諸白衣捉彈來看，時",
    "T22n1421_008:0058a17": "有群烏集于屋上，語言：「此烏成就弊惡比丘",
    "T22n1421_008:0058a18": "十法：一者、慳惜；二者、貪餘；三者、強顏；四者、耐",
    "T22n1421_008:0058a19": "辱；五者、蛆弊；六者、無慈悲；七者、悕望；八者、無厭；",
    "T22n1421_008:0058a20": "九者、藏積；十者、憙忘。此烏有是十法，汝等欲",
    "T22n1421_008:0058a21": "殺不？」有不信罪福者，答言：「欲殺！」即取其彈，語",
    "T22n1421_008:0058a22": "諸人言：「欲彈何處？」有言：「可彈左眼！」即著左眼",
    "T22n1421_008:0058a23": "而死；又言：「可彈右眼！」即著右眼而死；如是須",
    "T22n1421_008:0058a24": "臾，乃至數十。諸不信樂佛法者，便譏呵言：「此",
    "T22n1421_008:0058a25": "輩沙門常說慈愍，護念眾生；而今殘害無道。",
    "T22n1421_008:0058a26": "無沙門行，破沙門法！」諸長老比丘聞，種種呵",
    "T22n1421_008:0058a27": "責，以是白佛。佛以是事集比丘僧，問迦留陀",
    "T22n1421_008:0058a28": "夷：「汝實爾不？」答言：「實爾。世尊！」佛種種呵責已，",
    "T22n1421_008:0058a29": "告諸比丘：「今為諸比丘結戒，從今是戒應如",
    "T22n1421_008:0058b01": "是說：「若比丘，奪畜生命，波逸提。」有諸比丘在",
    "T22n1421_008:0058b02": "道路行、或牽財物、或熏鉢時，誤殺諸虫，皆生",
    "T22n1421_008:0058b03": "慚愧，亦有悔過出罪者。以是白佛。佛以是",
    "T22n1421_008:0058b04": "事集比丘僧，告諸比丘：「若誤殺眾生，犯波逸",
    "T22n1421_008:0058b05": "提，無有是處。從今是戒應如是說：「若比丘，",
    "T22n1421_008:0058b06": "故奪畜生命，波逸提。」畜生者：除龍，餘畜生是。",
    "T22n1421_008:0058b07": "故奪命者：先有殺心，而斷其命。若奪畜生命，",
    "T22n1421_008:0058b08": "隨多少，一一波逸提。比丘尼亦如是。式叉摩",
    "T22n1421_008:0058b09": "那、沙彌、沙彌尼，突吉羅(五十一竟)。",
    "T22n1421_008:0058b10": "佛在舍衛城。爾時十七群比丘至六群比丘",
    "T22n1421_008:0058b11": "住處，六群比丘作是念：「此比丘有慚愧，少欲",
    "T22n1421_008:0058b12": "知足。今來在此，必見我過。我等當作方便，令",
    "T22n1421_008:0058b13": "生疑悔；生疑悔已，必還師所。」念已，語言：「汝等",
    "T22n1421_008:0058b14": "善受具足戒不？受戒有界場不？羯磨如法不？",
    "T22n1421_008:0058b15": "不犯波羅夷、僧伽婆尸沙、波逸提、波羅提提舍",
    "T22n1421_008:0058b16": "尼、突吉羅不？好護身口不？汝和尚、阿闍梨",
    "T22n1421_008:0058b17": "先善受具足戒，乃至好護身口不？」答言：「我",
    "T22n1421_008:0058b18": "等不自知，亦不知和尚、阿闍梨云何？我今",
    "T22n1421_008:0058b19": "問大德，大德語我！我受具足戒時，及和尚、",
    "T22n1421_008:0058b20": "阿闍梨盡如法不？」答言：「我若實語，汝會不",
    "T22n1421_008:0058b21": "信，自可問汝所信之人。」時十七群比丘便往",
    "T22n1421_008:0058b22": "師所問如此事，師答：「汝事事如法，我昔受戒",
    "T22n1421_008:0058b23": "亦復如是。誰為汝等作此疑悔？」答言：「六群比",
    "T22n1421_008:0058b24": "丘。」諸長老比丘聞，種種呵責，以是白佛。佛",
    "T22n1421_008:0058b25": "以是事集比丘僧，問六群比丘：「汝實爾不？」答",
    "T22n1421_008:0058b26": "言：「實爾。世尊！」佛種種呵責已，告諸比丘：「今為",
    "T22n1421_008:0058b27": "諸比丘結戒，從今是戒應如是說：「若比丘，令",
    "T22n1421_008:0058b28": "他比丘生疑悔，波逸提。」有諸比丘犯罪，心生",
    "T22n1421_008:0058b29": "疑悔，問諸比丘：「犯如是如是事，得何等罪？」諸",
    "T22n1421_008:0058c01": "比丘作是念：「佛結戒，不聽令他比丘生疑悔。」",
    "T22n1421_008:0058c02": "便答言：「不知。」以是白佛。佛以是事集比丘僧，",
    "T22n1421_008:0058c03": "告諸比丘：「若不欲令人生疑悔，語其所犯，犯",
    "T22n1421_008:0058c04": "波逸提，無有是處。從今是戒應如是說：「若比",
    "T22n1421_008:0058c05": "丘，故令比丘生疑悔，作是念『令是比丘乃至",
    "T22n1421_008:0058c06": "少時惱』，波逸提。」疑悔者：生處疑、受戒疑、犯戒",
    "T22n1421_008:0058c07": "疑、衣疑。若令比丘尼、式叉摩那、沙彌、沙彌尼",
    "T22n1421_008:0058c08": "疑悔，突吉羅。若比丘尼，令比丘、比丘尼疑悔，",
    "T22n1421_008:0058c09": "波逸提；令式叉摩那、沙彌、沙彌尼疑悔，突吉",
    "T22n1421_008:0058c10": "羅。式叉摩那、沙彌、沙彌尼，令五眾疑悔，皆突",
    "T22n1421_008:0058c11": "吉羅(五十二竟)。",
    "T22n1421_008:0058c12": "佛在舍衛城。爾時六群比丘有勢力，遮僧羯",
    "T22n1421_008:0058c13": "磨及解羯磨，僧不從便起去。時至被擯比丘",
    "T22n1421_008:0058c14": "所，語言：「汝莫愁憂！我已助汝遮僧羯磨。僧不",
    "T22n1421_008:0058c15": "從我，我便起去，是為羯磨不成。」復至解羯磨",
    "T22n1421_008:0058c16": "比丘所，語言：「汝莫謂僧解汝羯磨！僧解羯磨",
    "T22n1421_008:0058c17": "時，我已遮之。僧不從我，我便起去，是不成解",
    "T22n1421_008:0058c18": "羯磨。汝今自可更求僧解！」諸長老比丘聞，種",
    "T22n1421_008:0058c19": "種呵責，以是白佛。佛以是事集比丘僧，問六",
    "T22n1421_008:0058c20": "群比丘：「汝實爾不？」答言：「實爾。世尊！」佛種種呵",
    "T22n1421_008:0058c21": "責已，告諸比丘：「今為諸比丘結戒，從今是戒",
    "T22n1421_008:0058c22": "應如是說：「若比丘，僧斷事時起去，波逸提。」爾",
    "T22n1421_008:0058c23": "時諸比丘有事欲去，而不敢。以是白佛。佛以",
    "T22n1421_008:0058c24": "是事集比丘僧，告諸比丘：「今聽諸比丘有事，",
    "T22n1421_008:0058c25": "與欲竟，起去。與欲者，應語一人言：『長老一",
    "T22n1421_008:0058c26": "心念！僧今斷事，我某甲比丘如法僧事中與",
    "T22n1421_008:0058c27": "欲。』從今是戒應如是說：「若比丘，僧斷事時，不",
    "T22n1421_008:0058c28": "與欲起去，波逸提。」僧斷事者：白羯磨、白二、白",
    "T22n1421_008:0058c29": "四羯磨。若屋下羯磨，隨幾過出，一一出，皆波",
    "T22n1421_008:0059a01": "逸提。若露地羯磨，出去，去僧面一尋，波逸提。",
    "T22n1421_008:0059a02": "若神通人，去離地四指，波逸提。若僧不羯磨，",
    "T22n1421_008:0059a03": "斷事出去，突吉羅；若私房斷事，來而去，突吉",
    "T22n1421_008:0059a04": "羅。比丘尼亦如是。若僧不羯磨斷事及私房",
    "T22n1421_008:0059a05": "斷事，沙彌得在其中，若起去，突吉羅。式叉摩",
    "T22n1421_008:0059a06": "那、沙彌尼亦如是。若僧不如法羯磨，不與欲",
    "T22n1421_008:0059a07": "起去，不犯(五十三竟)。",
    "T22n1421_008:0059a08": "佛在舍衛城。爾時十七群比丘至六群比丘",
    "T22n1421_008:0059a09": "住處，共相擊攊。有一比丘眾共擊攊，不勝",
    "T22n1421_008:0059a10": "笑故，氣絕而死。十七群比丘為之悲哭。諸長",
    "T22n1421_008:0059a11": "老比丘問：「何以悲哭？」答言：「有一比丘戲笑命",
    "T22n1421_008:0059a12": "終，是以悲哭。」又問：「何由致此？」答言：「我等共擊",
    "T22n1421_008:0059a13": "攊，笑不自勝，遂便氣絕。」諸比丘種種呵責，以",
    "T22n1421_008:0059a14": "是白佛。佛以是事集比丘僧，問十七群比丘：",
    "T22n1421_008:0059a15": "「汝等實爾不？」答言：「實爾。世尊！」佛種種呵責已，",
    "T22n1421_008:0059a16": "告諸比丘：「今為諸比丘結戒，從今是戒應如",
    "T22n1421_008:0059a17": "是說：「若比丘，擊攊比丘，波逸提。」比丘擊攊沙",
    "T22n1421_008:0059a18": "彌，乃至畜生，突吉羅。比丘尼亦如是。式叉摩",
    "T22n1421_008:0059a19": "那、沙彌、沙彌尼，突吉羅(五十四竟)。",
    "T22n1421_008:0059a20": "佛在舍衛城。爾時十七群比丘至阿夷羅河",
    "T22n1421_008:0059a21": "中取水，即因洗浴，泅戲沐沒，互相澆灒。時波",
    "T22n1421_008:0059a22": "斯匿王共末利夫人，登樓遙見，語夫人言：",
    "T22n1421_008:0059a23": "「看汝福田！」夫人白王：「是佛未制戒，年少出家",
    "T22n1421_008:0059a24": "未解法耳！王莫見此，生不信敬於餘比丘，長",
    "T22n1421_008:0059a25": "夜受苦！」十七群比丘種種戲已，立水上著衣。",
    "T22n1421_008:0059a26": "夫人白王言：「王試看我所事福田！」著衣已，以",
    "T22n1421_008:0059a27": "瓶水擲空中，飛而逐之，從樓上過，猶如鴈王。",
    "T22n1421_008:0059a28": "夫人復白王：「更看我所事福田。」王大歡喜，信",
    "T22n1421_008:0059a29": "敬轉增。於是夫人告那隣伽婆羅門：「汝往佛",
    "T22n1421_008:0059b01": "所，以是白佛。」即受教往，佛為說法，示教利喜，",
    "T22n1421_008:0059b02": "發遣令還。以是事集比丘僧，問十七群比丘：",
    "T22n1421_008:0059b03": "「汝等實爾不？」答言：「實爾。世尊！」佛種種呵責已，",
    "T22n1421_008:0059b04": "告諸比丘：「今為諸比丘結戒，從今是戒應如",
    "T22n1421_008:0059b05": "是說：「若比丘，水中戲，波逸提。」若水中戲，乃至",
    "T22n1421_008:0059b06": "器盛水，共相澆灒，皆波逸提。若摶雪及弄草",
    "T22n1421_008:0059b07": "頭露戲，皆突吉羅。比丘尼亦如是。式叉摩那、",
    "T22n1421_008:0059b08": "沙彌、沙彌尼，突吉羅。若不為戲，皆不犯(五十五竟)。",
    "T22n1421_008:0059b09": "佛在舍衛城。爾時世尊未制比丘與女人同",
    "T22n1421_008:0059b10": "室宿，或一比丘，一女人；或多比丘，少女人；或",
    "T22n1421_008:0059b11": "少比丘，多女人，同室宿生染著心，有反俗者、",
    "T22n1421_008:0059b12": "作外道者。諸居士見，譏呵言：「此等沙門與女",
    "T22n1421_008:0059b13": "人同室宿，與白衣何異？無沙門行，破沙門法！」",
    "T22n1421_008:0059b14": "時有一年少婦人夫喪，作是念：「我今當於何",
    "T22n1421_008:0059b15": "許，更求良對。」復作是念：「我今不能門到戶至，",
    "T22n1421_008:0059b16": "當作一客舍，令在家、出家人任意宿止，於中擇",
    "T22n1421_008:0059b17": "取。」即便作之；宣令道路，須宿者宿。時阿那",
    "T22n1421_008:0059b18": "律暮至彼村，借問宿處，有人語言：「某甲家有。」",
    "T22n1421_008:0059b19": "即往求宿。阿那律先好容貌，既得道後，顏色",
    "T22n1421_008:0059b20": "倍常。寡婦見之，作是念：「我今便為已得好婿！」",
    "T22n1421_008:0059b21": "即指語處：「可於中宿！」阿那律即前入室，結加",
    "T22n1421_008:0059b22": "趺坐。坐未久，復有賈客來求宿，寡婦答言：",
    "T22n1421_008:0059b23": "「我雖常宿客，今已與比丘，不復由我。」賈客便",
    "T22n1421_008:0059b24": "以主人語，從阿那律求宿。阿那律語寡婦言：",
    "T22n1421_008:0059b25": "「若由我者，可盡聽宿！」賈客便前。寡婦復作是",
    "T22n1421_008:0059b26": "念：「當更迎比丘入內，若不爾者，後來無期。」即",
    "T22n1421_008:0059b27": "於內更敷好床，然燈，語阿那律言：「可進入內。」",
    "T22n1421_008:0059b28": "阿那律便入，結加趺坐，繫念在前。寡婦於眾",
    "T22n1421_008:0059b29": "人眠後，語言：「大德！知我所以相要意不？」答言：",
    "T22n1421_008:0059c01": "「姊妹！汝意正當在於福德。」寡婦言：「本不以此！」",
    "T22n1421_008:0059c02": "便具以情告，阿那律言：「姊妹！我等不應作此",
    "T22n1421_008:0059c03": "惡業；世尊制法，亦所不聽。」寡婦言：「我是族姓，",
    "T22n1421_008:0059c04": "年在盛時，禮儀備舉，多饒財寶；欲為大德給",
    "T22n1421_008:0059c05": "事所當，願垂見納！」阿那律答之如初，寡婦復",
    "T22n1421_008:0059c06": "作是念：「男子所惑唯在於色，我當露形在其",
    "T22n1421_008:0059c07": "前立。」即便脫衣，立前笑語。阿那律便閉目正",
    "T22n1421_008:0059c08": "坐，作赤骨觀。寡婦復作是念：「我雖如此彼猶",
    "T22n1421_008:0059c09": "未降。」便欲上床，與之共坐。於是阿那律踊昇",
    "T22n1421_008:0059c10": "虛空，寡婦便大羞恥，生慚愧心，疾還著衣，合",
    "T22n1421_008:0059c11": "掌悔過，白言：「大德！我實愚癡，於今不敢復生",
    "T22n1421_008:0059c12": "此意！願見哀恕，受我悔過！」阿那律言：「受汝懺",
    "T22n1421_008:0059c13": "悔！」因為說種種妙法，初中後善，善義、善味，具",
    "T22n1421_008:0059c14": "足清白，梵行之相。寡婦聞已，遠塵離垢，得法",
    "T22n1421_008:0059c15": "眼淨。阿那律即如其像，往至佛所，兼以前比",
    "T22n1421_008:0059c16": "丘事具白世尊。佛以是事集比丘僧，問諸比",
    "T22n1421_008:0059c17": "丘：「汝等實爾不？」答言：「實爾。世尊！」佛種種呵責",
    "T22n1421_008:0059c18": "已，告諸比丘：「今為諸比丘結戒，從今是戒應",
    "T22n1421_008:0059c19": "如是說：「若比丘，與女人同室宿，波逸提。」女人",
    "T22n1421_008:0059c20": "乃至初生及二根女，同室宿，皆波逸提。室者",
    "T22n1421_008:0059c21": "如與未受具戒人宿中說。若與非人女、畜生",
    "T22n1421_008:0059c22": "女、黃門同室宿，皆突吉羅。比丘尼亦如是。式",
    "T22n1421_008:0059c23": "叉摩那、沙彌、沙彌尼，突吉羅。若同覆，異隔；若",
    "T22n1421_008:0059c24": "大會說法；若母、姊、妹、近親疾患，有有知男子",
    "T22n1421_008:0059c25": "自伴，不臥，皆不犯(五十六竟)。◎",
    "T22n1421_008:0059c26": "◎佛在拘舍彌國。爾時世尊未制比丘飲酒，",
    "T22n1421_008:0059c27": "有諸比丘，於酒肆中、或白衣家飲酒大醉，或",
    "T22n1421_008:0059c28": "墮坑塹，或突壁物，或破衣鉢傷壞身體。諸白",
    "T22n1421_008:0059c29": "衣見，譏呵言：「我等白衣尚有不飲酒者，沙門",
    "T22n1421_008:0060a01": "釋子捨累求道，而皆洪醉過於俗人，空著壞",
    "T22n1421_008:0060a02": "色割截之衣！無沙門行，破沙門法！」爾時世尊",
    "T22n1421_008:0060a03": "從拘舍彌國，往跋陀越邑。時彼編髮梵志",
    "T22n1421_008:0060a04": "住處，有一毒龍，常雨大雹，壞諸田苗。彼諸居",
    "T22n1421_008:0060a05": "民常作是念：「沙門、婆羅門中，誰有威德，能降",
    "T22n1421_008:0060a06": "此龍者！」聞佛與千二百五十弟子俱來此邑，",
    "T22n1421_008:0060a07": "莫不歡喜，皆出奉迎，頭面禮足，白佛言：「世尊！",
    "T22n1421_008:0060a08": "此邑常有一惡毒龍，破壞田苗。我恒願得大",
    "T22n1421_008:0060a09": "威德人，而降伏之！」時沙竭陀在佛後扇佛，佛",
    "T22n1421_008:0060a10": "即顧問：「汝聽此諸居士所說不？」答言：「聽！」第二、",
    "T22n1421_008:0060a11": "第三問答亦如是。沙竭陀作是念：「世尊反覆",
    "T22n1421_008:0060a12": "三問，已為勅我，降此惡龍。」即前禮佛足，右遶",
    "T22n1421_008:0060a13": "而去，向彼龍所，作是念：「我今當降此龍，令",
    "T22n1421_008:0060a14": "不壞形，而使其身微細如斫。」即入其室却坐",
    "T22n1421_008:0060a15": "一面，龍身便出烟，沙竭陀身亦出烟；龍舉",
    "T22n1421_008:0060a16": "身火然，沙竭陀亦舉身火然；龍火出五色，",
    "T22n1421_008:0060a17": "沙竭陀火亦出五色；於是化龍身令如斫，內",
    "T22n1421_008:0060a18": "著鉢中，持至佛所，白佛言：「此惡毒龍今已降",
    "T22n1421_008:0060a19": "伏，當著何處？」佛言：「可著世界中間。」沙竭",
    "T22n1421_008:0060a20": "陀受教，如人屈申臂頃，持著世界中間，須",
    "T22n1421_008:0060a21": "臾便還。於是世尊從跋陀越邑，欲還拘舍彌。",
    "T22n1421_008:0060a22": "時跋陀越邑諸居士，聞沙竭陀降伏惡龍，皆",
    "T22n1421_008:0060a23": "大歡喜，問諸比丘：「誰是沙竭陀？」時沙竭陀",
    "T22n1421_008:0060a24": "在佛後，諸比丘言：「佛後者是！」諸居士即前禮",
    "T22n1421_008:0060a25": "足，白言：「願受我請！」默然受之。諸居士言：「大德！",
    "T22n1421_008:0060a26": "須何等食？」答言：「我白衣時，性好酒肉。」居士歡",
    "T22n1421_008:0060a27": "喜即為辦之。沙竭陀往到其家，食肉飲酒，極",
    "T22n1421_008:0060a28": "飽滿已，還拘舍彌，於僧坊外，醉臥吐洩，衣鉢",
    "T22n1421_008:0060a29": "縱橫。於時世尊天眼遙見，告阿難：「共汝僧坊",
    "T22n1421_008:0060b01": "外看。」受教從佛出外見之，佛與阿難舁還著",
    "T22n1421_008:0060b02": "井邊，佛自汲水使阿難洗，著衣臥繩床上，令",
    "T22n1421_008:0060b03": "頭向佛，須臾轉側，申脚踏佛。佛以是事集比",
    "T22n1421_008:0060b04": "丘僧，問諸比丘：「沙竭陀先敬佛不？」答言：「敬！」",
    "T22n1421_008:0060b05": "又問：「今能敬不？」答言：「不能！」又問：「應飲是酒，失",
    "T22n1421_008:0060b06": "本性不？」答言：「不應！」又問：「沙竭陀先能伏惡",
    "T22n1421_008:0060b07": "龍，今能降蝦蟆不？」答言：「不能！」諸比丘復以前",
    "T22n1421_008:0060b08": "事具白世尊。佛以彼、此因緣，種種呵責諸比",
    "T22n1421_008:0060b09": "丘已，告諸比丘：「今為諸比丘結戒，從今是戒",
    "T22n1421_008:0060b10": "應如是說：「若比丘，飲酒，波逸提。」時沙竭陀，",
    "T22n1421_008:0060b11": "佛制戒已，不敢復飲；以先習故，氣絕欲死，飲",
    "T22n1421_008:0060b12": "食不消，不知云何？以是白佛。佛言：「令嗅酒",
    "T22n1421_008:0060b13": "器！」嗅酒器不差，佛言：「以酒著餅中，若羹粥",
    "T22n1421_008:0060b14": "中令噉。」噉不差，佛言：「聽以酒與之。」沙竭陀",
    "T22n1421_008:0060b15": "得已便差，即以白佛，佛言：「已差，應漸漸斷之；",
    "T22n1421_008:0060b16": "乃至嗅酒器，不復惡者，不得復嗅。」有酒，酒色、",
    "T22n1421_008:0060b17": "酒味、酒香；有酒，酒色、酒香、無酒味；有酒，酒色、",
    "T22n1421_008:0060b18": "酒味、無酒香；有酒，無酒色、香、味，飲令人醉，若",
    "T22n1421_008:0060b19": "飲皆波逸提。有非酒，酒色、酒味、酒香，飲使人",
    "T22n1421_008:0060b20": "醉，若飲，突吉羅；有非酒，酒色、酒香、酒味，不令",
    "T22n1421_008:0060b21": "人醉，欲飲，聽屏處飲。若比丘飲酒，咽咽波逸",
    "T22n1421_008:0060b22": "提。比丘尼亦如是。式叉摩那、沙彌、沙彌尼，突",
    "T22n1421_008:0060b23": "吉羅(五十七竟)。",
    "T22n1421_008:0060b24": "佛在舍衛城。爾時六群比丘不敬和尚、阿闍",
    "T22n1421_008:0060b25": "梨，不敬戒；有諸比丘亦効如是。諸長老比丘",
    "T22n1421_008:0060b26": "見，種種呵責，以是白佛。佛以是事集比丘僧，",
    "T22n1421_008:0060b27": "問六群及諸比丘：「汝等實爾不？」答言：「實爾。世",
    "T22n1421_008:0060b28": "尊！」佛種種呵責已，告諸比丘：「今為諸比丘結",
    "T22n1421_008:0060b29": "戒，從今是戒應如是說：「若比丘，輕師，波逸",
    "T22n1421_008:0060c01": "提。」若比丘輕三師及戒，一一波逸提；若輕餘",
    "T22n1421_008:0060c02": "比丘，突吉羅。乃至師令掃地不掃，教順掃而",
    "T22n1421_008:0060c03": "逆掃，皆突吉羅。比丘尼亦如是。式叉摩那、沙",
    "T22n1421_008:0060c04": "彌、沙彌尼，突吉羅(五十八竟)。",
    "T22n1421_008:0060c05": "佛在拘薩羅國，與大比丘僧五百人俱，向阿",
    "T22n1421_008:0060c06": "荼脾邑。時彼諸比丘聞佛當來，無有堂舍，便",
    "T22n1421_008:0060c07": "共自作，伐草掘地，乃至佛種種呵責，如上作",
    "T22n1421_008:0060c08": "講堂中說。告諸比丘：「今為諸比丘結戒，從今",
    "T22n1421_008:0060c09": "是戒應如是說：「若比丘，自掘地取土，波逸提。」",
    "T22n1421_008:0060c10": "時六群比丘使守園人、沙彌掘地取土。諸比",
    "T22n1421_008:0060c11": "丘見言：「佛制不得掘地，汝今云何作此惡業！」",
    "T22n1421_008:0060c12": "答言：「我使人掘！」諸比丘言：「使人掘、自掘。有何",
    "T22n1421_008:0060c13": "等異？」以是白佛。佛以是事集比丘僧，問六群",
    "T22n1421_008:0060c14": "比丘：「汝實爾不？」答言：「實爾。世尊！」佛種種呵責",
    "T22n1421_008:0060c15": "已，告諸比丘：「從今是戒應如是說：「若比丘，",
    "T22n1421_008:0060c16": "自掘地，若使人掘，波逸提。」有諸白衣送物為",
    "T22n1421_008:0060c17": "僧作房，久久來視，見房不成，問作房比丘：「何",
    "T22n1421_008:0060c18": "不為我速成此福？」答言：「佛不聽我等自掘地、",
    "T22n1421_008:0060c19": "使人掘，云何得成？」以是白佛。佛以是事集比",
    "T22n1421_008:0060c20": "丘僧，告諸比丘：「若須土，應語淨人言：『知是，看",
    "T22n1421_008:0060c21": "是。我須是，與我是。』從今是戒應如是說：「若比",
    "T22n1421_008:0060c22": "丘，自掘地；若使人掘，言：『掘是！』波逸提。」比丘尼",
    "T22n1421_008:0060c23": "亦如是。式叉摩那、沙彌、沙彌尼，無事掘地，突",
    "T22n1421_008:0060c24": "吉羅。若取燥土，不犯(五十九竟)。",
    "T22n1421_008:0060c25": "佛在舍衛城。爾時六群比丘與諸比丘共鬪，",
    "T22n1421_008:0060c26": "共鬪已，在戶外聽語。聽已，語諸比丘言：「汝何",
    "T22n1421_008:0060c27": "以作如是語？」問言：「汝從誰聞？」答言：「我在戶外",
    "T22n1421_008:0060c28": "聽。」諸長老比丘聞，種種呵責，以是白佛。佛以",
    "T22n1421_008:0060c29": "是事集比丘僧，問六群比丘：「汝等實爾不？」答",
    "T22n1421_008:0061a01": "言：「實爾。世尊！」佛種種呵責已，告諸比丘：「今為",
    "T22n1421_008:0061a02": "諸比丘結戒，從今是戒應如是說：「若比丘，於",
    "T22n1421_008:0061a03": "屏處默聽他比丘所說，波逸提。」時諸比丘與",
    "T22n1421_008:0061a04": "比丘諍理，辯是非。有比丘隔壁聽，生疑：「我故",
    "T22n1421_008:0061a05": "當不犯波逸提耶？」或有出罪悔過者。以是白",
    "T22n1421_008:0061a06": "佛。佛以是事集比丘僧，告諸比丘：「若比丘默",
    "T22n1421_008:0061a07": "聽諍理，辯是非，犯波逸提者，無有是處。從今",
    "T22n1421_008:0061a08": "是戒應如是說：「若比丘，共諍已默聽，作是念：",
    "T22n1421_008:0061a09": "『諸比丘所說，我當憶持。』波逸提。」默聽比丘尼、",
    "T22n1421_008:0061a10": "式叉摩那、沙彌、沙彌尼語，突吉羅。比丘尼聽",
    "T22n1421_008:0061a11": "比丘、比丘尼語，波逸提；聽式叉摩那、沙彌、沙",
    "T22n1421_008:0061a12": "彌尼語，突吉羅。式叉摩那、沙彌、沙彌尼，默聽",
    "T22n1421_008:0061a13": "五眾語，突吉羅(六十竟)。",
    "T22n1421_008:0061a14": "佛在舍衛城。爾時十七群童子父母愛念，母",
    "T22n1421_008:0061a15": "作是言：「我子不串勤苦，體性軟弱，教何技",
    "T22n1421_008:0061a16": "術得終安樂？」父言：「當教算計、書畫！」母言：「若教",
    "T22n1421_008:0061a17": "書畫，恐壞其眼；若算，恐其指痛；若計，恐其心",
    "T22n1421_008:0061a18": "病。」復共議：「當使於釋子中出家，現世無為，",
    "T22n1421_008:0061a19": "後世長樂。」彼十七群童子欲出家，共相語言：",
    "T22n1421_008:0061a20": "「我要當待優波離來，與共辭別。」時優波離行",
    "T22n1421_008:0061a21": "還，到諸童子所。諸童子言：「汝知不？我等欲於",
    "T22n1421_008:0061a22": "如來法中出家，待汝辭別。」優波離聞，亦樂共",
    "T22n1421_008:0061a23": "去，還白父母；父母即聽，作是念：「當令誰作師？」",
    "T22n1421_008:0061a24": "又作是念：「畢陵伽婆蹉，從賊中拔其將還，今",
    "T22n1421_008:0061a25": "當與為弟子。」便各將其子，詣畢陵伽婆蹉，白",
    "T22n1421_008:0061a26": "言：「大德！大德於此兒有大恩，今以奉給，願納",
    "T22n1421_008:0061a27": "為弟子！」畢陵伽婆蹉即便度之，與受具足戒。",
    "T22n1421_008:0061a28": "既受戒已，夜不能獨至廁上，及洗手處，恒自",
    "T22n1421_008:0061a29": "送之。有時闇中見師不識，便謂是鬼，失聲大",
    "T22n1421_008:0061b01": "喚言：「毘舍遮！毘舍遮！」師言：「莫怖！是我，非鬼也！」",
    "T22n1421_008:0061b02": "或夜索食，師言：「僧有食，曉當與汝。」又問：「僧若",
    "T22n1421_008:0061b03": "無食，當何處得？」師言：「僧若無，當乞食。」聞是語",
    "T22n1421_008:0061b04": "已，便大啼言：「比丘乞食還，我等已死！」佛夜聞",
    "T22n1421_008:0061b05": "之，則問阿難：「是誰啼聲？」阿難具以白佛。佛",
    "T22n1421_008:0061b06": "以是事，明旦集比丘僧，問畢陵伽婆蹉：「汝實",
    "T22n1421_008:0061b07": "爾不？」答言：「實爾。世尊！」佛種種呵責：「汝不應與",
    "T22n1421_008:0061b08": "未滿二十人，受具足戒；未滿二十，多所不堪，",
    "T22n1421_008:0061b09": "致有破戒！」呵已，告諸比丘：「今為諸比丘結戒，",
    "T22n1421_008:0061b10": "從今是戒應如是說：「若比丘，與不滿二十歲",
    "T22n1421_008:0061b11": "人受具足戒，波逸提。」爾時童子迦葉，不滿二",
    "T22n1421_008:0061b12": "十受具足戒，後方生疑，不知云何？以是白佛。",
    "T22n1421_008:0061b13": "佛以是事集比丘僧，問諸比丘：「童子迦葉有",
    "T22n1421_008:0061b14": "所得不？」答言：「得須陀洹！」佛言：「此人乃是第一",
    "T22n1421_008:0061b15": "受具足戒，然不名白四羯磨如法受戒。今聽",
    "T22n1421_008:0061b16": "數胎中年，足為二十；若猶不滿，又聽以閏月",
    "T22n1421_008:0061b17": "足；若復不滿，又聽以沙門年足。從今是戒應",
    "T22n1421_008:0061b18": "如是說：「若比丘，知不滿二十歲，與受具戒，波",
    "T22n1421_008:0061b19": "逸提。是人不得戒，諸比丘亦可呵，是法應爾！」",
    "T22n1421_008:0061b20": "未滿二十，未滿二十想、未滿二十疑，波逸提；",
    "T22n1421_008:0061b21": "滿二十，未滿想、滿二十疑，突吉羅。若知不滿",
    "T22n1421_008:0061b22": "二十，生念欲與受具戒，及作方便，至第四羯",
    "T22n1421_008:0061b23": "磨未竟，皆突吉羅。第四羯磨竟，和尚，波逸",
    "T22n1421_008:0061b24": "提；餘師僧，突吉羅(六十一竟)。",
    "T22n1421_008:0061b25": "佛在拘薩羅國，與大比丘僧五百人俱，向迦",
    "T22n1421_008:0061b26": "維羅衛城。諸釋種聞佛從彼國來，共立制：「若",
    "T22n1421_008:0061b27": "不出迎佛，罰金錢五百！」便各將大小出迎世",
    "T22n1421_008:0061b28": "尊，頭面禮足，却住一面，佛為說法，示教利喜，",
    "T22n1421_008:0061b29": "共請佛及僧，夏四月安居，世尊默然許之。諸",
    "T22n1421_008:0061c01": "人各隨力設供，或一家，作一日乃至十日；或",
    "T22n1421_008:0061c02": "二家，共作一日；乃至十家，或但作前食，或但",
    "T22n1421_008:0061c03": "作後食，或但作怛鉢那，或但作粥，或作浴者，",
    "T22n1421_008:0061c04": "或作過中飲者，或施塗身油及塗足然燈油",
    "T22n1421_008:0061c05": "者。爾時釋摩男不在，未有受其施者，問左右",
    "T22n1421_008:0061c06": "人言：「竟誰受我施？」答言：「未有受者！」又問：「佛",
    "T22n1421_008:0061c07": "及僧未受何等施？」答言：「唯未受藥！」便請佛及",
    "T22n1421_008:0061c08": "僧，施夏坐藥，或自送，或使人送。又到六群比",
    "T22n1421_008:0061c09": "丘所言：「大德！須藥恣意來取。」六群比丘作是",
    "T22n1421_008:0061c10": "念：「今王請佛及僧，安居四月給藥，或使人送，",
    "T22n1421_008:0061c11": "乃至自送；而令我等自往取之，觀王此心是",
    "T22n1421_008:0061c12": "輕我等！我等當伺其五親會時，從索最難得",
    "T22n1421_008:0061c13": "藥，彼必不辦，使其羞恥！」復作是念：「此王福德，",
    "T22n1421_008:0061c14": "或能無藥不有，先當訪索人所無者，然後從",
    "T22n1421_008:0061c15": "乞。」即訪索之，唯無一種，於是伺王五親會時，",
    "T22n1421_008:0061c16": "便從其乞。王即令人國中遍覓，悉不能得。王",
    "T22n1421_008:0061c17": "語六群比丘：「諸處求索，絕不可得。」六群比丘",
    "T22n1421_008:0061c18": "便語王言：「王自請佛及僧四月給藥，而今不",
    "T22n1421_008:0061c19": "能與我一種！」王言：「大德！非不欲與，亦非無物，",
    "T22n1421_008:0061c20": "但訪索此藥，絕不可得！又四月已過，何為相",
    "T22n1421_008:0061c21": "苦？」六群比丘便於眾前，折辱王言：「先請我等",
    "T22n1421_008:0061c22": "隨所求藥，而今不能得此一種。」餘比丘聞，問",
    "T22n1421_008:0061c23": "六群比丘：「汝說何等？」六群比丘以實而答，諸",
    "T22n1421_008:0061c24": "比丘種種呵責，以是白佛。佛以是事集比丘",
    "T22n1421_008:0061c25": "僧，問六群比丘：「汝等實爾不？」答言：「實爾。世尊！」",
    "T22n1421_008:0061c26": "佛種種呵責已，告諸比丘：「今為諸比丘結戒，",
    "T22n1421_008:0061c27": "從今是戒應如是說：「若比丘，受四月自恣",
    "T22n1421_008:0061c28": "請，若過是受，波逸提。」爾時諸比丘得秋時病，",
    "T22n1421_008:0061c29": "釋摩男入房見之，問言：「大德！所患何等？」答言：",
    "T22n1421_008:0062a01": "「我得秋病！」即請諸比丘言：「可從我取藥！」諸比",
    "T22n1421_008:0062a02": "丘言：「王先請四月，於今已過，佛不聽我過此",
    "T22n1421_008:0062a03": "受藥。」王即更請一月。諸比丘言：「佛未聽我更",
    "T22n1421_008:0062a04": "受請。」不知云何？以是白佛。佛以是事集比丘",
    "T22n1421_008:0062a05": "僧，告諸比丘：「今聽諸比丘更受一月請，從今",
    "T22n1421_008:0062a06": "是戒應如是說：「若比丘，受四月自恣請；過是",
    "T22n1421_008:0062a07": "受，除更請，波逸提。」又諸居士來僧房看，見",
    "T22n1421_008:0062a08": "諸比丘得秋病，問言：「須何等藥？我當送之。」諸",
    "T22n1421_008:0062a09": "比丘言：「佛未聽我等受自送藥。」不知云何？以",
    "T22n1421_008:0062a10": "是白佛。佛以是事集比丘僧，告諸比丘：「今聽",
    "T22n1421_008:0062a11": "諸比丘受自送請，從今是戒應如是說：「若比",
    "T22n1421_008:0062a12": "丘，受四月自恣請；過是受，除更請、自送請，波",
    "T22n1421_008:0062a13": "逸提。」時釋摩男作是念：「六群比丘以藥故，於",
    "T22n1421_008:0062a14": "眾人前折辱我！我今寧可多集諸藥。」即多集",
    "T22n1421_008:0062a15": "之。集已，作是念：「如我此藥盡壽用之，不能令",
    "T22n1421_008:0062a16": "盡。我今當請諸比丘盡壽與藥！」即往長請諸",
    "T22n1421_008:0062a17": "比丘，諸比丘言：「佛未聽我等受長請。」不知",
    "T22n1421_008:0062a18": "云何？以是白佛。佛以是事集比丘僧，告諸比",
    "T22n1421_008:0062a19": "丘：「今聽諸比丘受長請。從今是戒應如是說：",
    "T22n1421_008:0062a20": "「若比丘，受四月自恣請；若過是受，除更請、自",
    "T22n1421_008:0062a21": "送請、長請，波逸提。」若人施僧藥，佐助眾事比",
    "T22n1421_008:0062a22": "丘應問：「此藥當留聚落中，為著僧坊內？」若言：",
    "T22n1421_008:0062a23": "「留著聚落中。」須時應語：「我須如是藥，為我辦，",
    "T22n1421_008:0062a24": "勿使有乏！」若言：「著僧坊內。」應著中央房，令取",
    "T22n1421_008:0062a25": "易得，僧應作白二羯磨。一比丘唱言：「大德僧",
    "T22n1421_008:0062a26": "聽！今以某房安僧藥。若僧時到僧忍聽。白如",
    "T22n1421_008:0062a27": "是。」「大德僧聽！今以某房安僧藥。誰諸長老忍，",
    "T22n1421_008:0062a28": "默然；若不忍者，說。僧已用某房安僧藥竟。僧",
    "T22n1421_008:0062a29": "忍，默然故。是事如是持。」諸比丘不知誰應守",
    "T22n1421_008:0062b01": "僧藥，以是白佛，佛言：「僧應白二羯磨差一比",
    "T22n1421_008:0062b02": "丘作守藥人。」一比丘唱言：「大德僧聽！今差某",
    "T22n1421_008:0062b03": "甲比丘，為僧作守藥人。若僧時到僧忍聽。白",
    "T22n1421_008:0062b04": "如是。」「大德僧聽！今差某甲比丘，為僧作守藥",
    "T22n1421_008:0062b05": "人。誰諸長老忍，默然；誰不忍者，說。僧已差某",
    "T22n1421_008:0062b06": "甲比丘，作守藥人竟；僧忍，默然故。是事如是",
    "T22n1421_008:0062b07": "持。」時諸比丘差無智比丘，不堪守藥，以是白",
    "T22n1421_008:0062b08": "佛，佛言：「不應差無智比丘，若成就五法，應差",
    "T22n1421_008:0062b09": "作守僧藥人。何等五？不隨愛恚癡畏，知藥、非",
    "T22n1421_008:0062b10": "藥。」彼守僧藥比丘，應以新器盛呵梨勒、阿摩",
    "T22n1421_008:0062b11": "勒、鞞醯勒、畢跋羅、乾薑、苷蔗糖、石蜜；若器不",
    "T22n1421_008:0062b12": "漏，應盛酥油蜜，應持皮結口，題上作藥名。若",
    "T22n1421_008:0062b13": "病比丘須者，應歡喜與。若病者，自知須此藥，",
    "T22n1421_008:0062b14": "應自取服；若不知，應問醫；若無醫，應問和尚、",
    "T22n1421_008:0062b15": "阿闍梨：「我如是如是病，應服何藥？」若和尚、",
    "T22n1421_008:0062b16": "阿闍梨不知，應取藥再三服，不差復應取餘",
    "T22n1421_008:0062b17": "藥服。比丘尼亦如是。式叉摩那、沙彌、沙彌尼，",
    "T22n1421_008:0062b18": "突吉羅(六十二竟)。",
    "T22n1421_008:0062b19": "佛在舍衛城。爾時六群比丘數數犯戒，諸比",
    "T22n1421_008:0062b20": "丘諫言：「汝等數數犯戒，當自見罪，如法悔過！",
    "T22n1421_008:0062b21": "莫以此行，負人信施，長夜受苦！」六群比丘言：",
    "T22n1421_008:0062b22": "「我不學是戒！我當先問持法、持律，智慧勝汝",
    "T22n1421_008:0062b23": "者。」諸比丘種種呵責，以是白佛。佛以是事集",
    "T22n1421_008:0062b24": "比丘僧，問六群比丘：「汝等實爾不？」答言：「實爾。",
    "T22n1421_008:0062b25": "世尊！」佛種種呵責：「汝愚癡人！不應作此惡業！",
    "T22n1421_008:0062b26": "諸比丘欲不與汝共布薩、自恣、作諸羯磨，愍",
    "T22n1421_008:0062b27": "念汝故，如法諫汝。汝云何言：『我不學是戒！我",
    "T22n1421_008:0062b28": "當先問持法、持律，智慧勝汝者！』」呵責，告諸比",
    "T22n1421_008:0062b29": "丘：「今為諸比丘結戒，從今是戒應如是說：「若",
    "T22n1421_008:0062c01": "比丘，數數犯罪，諸比丘如法諫，作是語：『我",
    "T22n1421_008:0062c02": "不學是戒！當問餘比丘持法、持律者！』波逸提。",
    "T22n1421_008:0062c03": "比丘欲求解，應問持法、持律者，是法應爾！」持",
    "T22n1421_008:0062c04": "法者：持誦佛所說法。持律者：有五事：一者、",
    "T22n1421_008:0062c05": "誦四事至二不定法；二者、誦四事乃至三十",
    "T22n1421_008:0062c06": "事；三者、廣誦二百五十戒；四者、廣誦二部戒；",
    "T22n1421_008:0062c07": "五者、廣誦一切律。若比丘不誦戒，非安居時，",
    "T22n1421_008:0062c08": "應依前四種持律；安居時，要應依廣誦一切",
    "T22n1421_008:0062c09": "律者，若不依，突吉羅。比丘尼亦如是。式叉摩",
    "T22n1421_008:0062c10": "那、沙彌、沙彌尼，突吉羅(六十三竟)。◎",
    "T22n1421_008:0062c11": "五分律卷第八"
}