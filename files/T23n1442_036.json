{
    "T23n1442_036:0821a19": "根本說一切有部毘奈耶卷第三",
    "T23n1442_036:0821a20": "十六",
    "T23n1442_036:0821a22": "三藏法師義淨奉 制譯",
    "T23n1442_036:0821a23": "足食學處第三十四",
    "T23n1442_036:0821a24": "[0821a24] 爾時薄伽梵在室羅伐城逝多林給孤獨園，",
    "T23n1442_036:0821a25": "告諸苾芻曰：「我為一坐食時常得少欲無病，",
    "T23n1442_036:0821a26": "起居輕利氣力康強安樂而住。汝等亦應為",
    "T23n1442_036:0821a27": "一坐食，由一坐食故亦得少欲無病，起居輕",
    "T23n1442_036:0821a28": "利氣力康強安樂而住。」[0821a28] 如佛所說，一坐食時",
    "T23n1442_036:0821a29": "有如是功德，時諸苾芻皆一坐食。然正食時",
    "T23n1442_036:0821b01": "見阿遮利耶、鄔波馱耶及餘耆宿來至其",
    "T23n1442_036:0821b02": "處，即便離座。既離座已，將為足食，更不敢食。",
    "T23n1442_036:0821b03": "由少食故，顏色痿黃身體羸瘦。世尊見已知",
    "T23n1442_036:0821b04": "而故問阿難陀：「我一坐食乃至得安樂住，教",
    "T23n1442_036:0821b05": "諸苾芻亦一坐食得安樂住。何故諸苾芻顏",
    "T23n1442_036:0821b06": "色痿黃身體羸瘦？」阿難陀白佛言：「世尊！如佛",
    "T23n1442_036:0821b07": "所說：『我一坐食得安樂住，汝等亦應為一坐",
    "T23n1442_036:0821b08": "食得安樂住。』時諸苾芻如佛所教為一坐食，",
    "T23n1442_036:0821b09": "正噉食時見二師來及諸尊宿，即起離座。既",
    "T23n1442_036:0821b10": "離座已，將為足食，更不敢食。由少食故，顏色",
    "T23n1442_036:0821b11": "痿黃身體羸瘦。」佛告阿難陀：「若苾芻食時，乃",
    "T23n1442_036:0821b12": "至未足已來隨意飽食，若受食已更不應起。」",
    "T23n1442_036:0821b13": "[0821b13] 如佛所教，乃至未足已來隨意飽食，若受食",
    "T23n1442_036:0821b14": "已更不應起者，時諸苾芻隨得多少羹菜之",
    "T23n1442_036:0821b15": "類，及食熟豆，即謂足食，起已更不敢食。由此",
    "T23n1442_036:0821b16": "因緣身皆瘦損。世尊見已問阿難陀曰：「我教",
    "T23n1442_036:0821b17": "諸苾芻，凡欲食時行鹽已去乃至未足已來",
    "T23n1442_036:0821b18": "隨意飽食，若受食已更不應起。何故諸苾芻",
    "T23n1442_036:0821b19": "身體羸瘦不能充悅？」時阿難陀即以上緣具",
    "T23n1442_036:0821b20": "白世尊，乃至身體羸瘦不能充悅。世尊以是",
    "T23n1442_036:0821b21": "因緣告阿難陀曰：「有五種珂但尼食(是嚼齧義也)，",
    "T23n1442_036:0821b22": "若食不成足食。云何為五？謂一、根，二、莖，三、",
    "T23n1442_036:0821b23": "葉，四、花，五、果。食此五時不成足食。有五種蒲",
    "T23n1442_036:0821b24": "繕尼食(是含噉義也)，食成足食。云何為五？一、飯，二、",
    "T23n1442_036:0821b25": "麥豆飯，三、&#x9EA8;，四、肉，五、餅，噉此五時名為足",
    "T23n1442_036:0821b26": "食。若苾芻先食五種嚼食，後時得食五種噉",
    "T23n1442_036:0821b27": "食。若先食五種噉食，更不應食五種嚼食。若",
    "T23n1442_036:0821b28": "更食者，得越法罪。」[0821b28] 如世尊說五種嚼食不名",
    "T23n1442_036:0821b29": "足食，五種噉食名足食者，時諸苾芻所受得",
    "T23n1442_036:0821c01": "食纔食少許，有緣起已，即謂成足更不敢食，",
    "T23n1442_036:0821c02": "身皆瘦損。世尊見已知而故問阿難陀曰：「我",
    "T23n1442_036:0821c03": "說五種嚼食不成足食，五種噉食方是足食，",
    "T23n1442_036:0821c04": "皆令飽食。何意苾芻身形瘦損？」阿難陀白佛",
    "T23n1442_036:0821c05": "言：「如佛所說五種嚼食不名足食，五種噉食",
    "T23n1442_036:0821c06": "是足食者，時諸苾芻所受得食纔食少許，有",
    "T23n1442_036:0821c07": "緣起已，即謂成足更不敢食。由是因緣身形",
    "T23n1442_036:0821c08": "損瘦。」佛告阿難陀：「有五因緣方成足食，復有",
    "T23n1442_036:0821c09": "五緣不成足食。云何五緣成足食？一、知是食，",
    "T23n1442_036:0821c10": "二、知有授食人，三、知受得而食，四、知遮食，五、",
    "T23n1442_036:0821c11": "知捨威儀。云何知食？謂知是五嚼食、五噉食。",
    "T23n1442_036:0821c12": "云何知有授食人？謂知女、男、半擇迦等。云何",
    "T23n1442_036:0821c13": "知受得而食？謂二五食從他受得而食。云何",
    "T23n1442_036:0821c14": "知遮食？謂遮二五食。云何知捨威儀？謂於此",
    "T23n1442_036:0821c15": "坐捨之而起，具此五緣名為足食。云何五種",
    "T23n1442_036:0821c16": "不名足食？謂知非是食、知無授人、知受得未",
    "T23n1442_036:0821c17": "食、知不遮食、知未離座，是名五種不足食。復",
    "T23n1442_036:0821c18": "有五種足食。云何為五？一、是清淨食，二、少有",
    "T23n1442_036:0821c19": "不淨食相雜，三、非惡觸食，四、少有惡觸食相",
    "T23n1442_036:0821c20": "雜，五、捨其本座，是名五種足食。復有五種不",
    "T23n1442_036:0821c21": "名足食。云何為五？一、是不清淨食，二、多有不",
    "T23n1442_036:0821c22": "淨食相雜，三、惡觸食，四、多有惡觸食相雜，五、",
    "T23n1442_036:0821c23": "未離本座。是謂五種不名足食。復有五種足",
    "T23n1442_036:0821c24": "食。云何為五？謂見行食者與食之時，苾芻",
    "T23n1442_036:0821c25": "報云：『我不須。』或云：『去。』或云：『休。』或云：『已足食。』",
    "T23n1442_036:0821c26": "或云：『已了。』斯五皆是決斷不取無餘之言，作",
    "T23n1442_036:0821c27": "此語時即名足食。復有五種不足食。云何為",
    "T23n1442_036:0821c28": "五？謂見行食者與食之時，苾芻報云：『我且未",
    "T23n1442_036:0821c29": "須。』或云：『且去。』或云：『且休。』或云：『且待食。』或云：『且",
    "T23n1442_036:0822a01": "待了。』斯五皆是未為決斷有餘之言，作此語",
    "T23n1442_036:0822a02": "時不名足食。」[0822a02] 如世尊說：「苾芻不應飽足食已",
    "T23n1442_036:0822a03": "更復受食。」時六眾苾芻隨足未足更復噉食，",
    "T23n1442_036:0822a04": "少欲苾芻聞之嫌恥作如是語：「云何苾芻違",
    "T23n1442_036:0822a05": "佛所教，隨足不足更受而食？」即以此緣具白",
    "T23n1442_036:0822a06": "世尊。世尊以此因緣集苾芻眾，問答知實，廣",
    "T23n1442_036:0822a07": "說如上種種呵責，告諸苾芻，乃至「十利故為",
    "T23n1442_036:0822a08": "制學處，應如是說：",
    "T23n1442_036:0822a09": "[0822a09] 「若復苾芻足食竟，更食者波逸底迦。」如是世",
    "T23n1442_036:0822a10": "尊為諸苾芻制學處已。[0822a10] 時有長者請佛及僧",
    "T23n1442_036:0822a11": "就舍而食，有眾多苾芻身嬰病苦。其瞻病人",
    "T23n1442_036:0822a12": "亦去就食，既自食已，并為病者持食而歸。時",
    "T23n1442_036:0822a13": "諸病人不能盡食，瞻病之人自足食已更不",
    "T23n1442_036:0822a14": "敢食，復無求寂、淨人可與令食，便將殘食併",
    "T23n1442_036:0822a15": "棄一邊，便成大聚。時諸烏鳥競來噉食，遂致",
    "T23n1442_036:0822a16": "諠聲。爾時世尊聞其聲已，知而故問阿難陀",
    "T23n1442_036:0822a17": "曰：「此之烏鳥因何作聲？」阿難陀白佛言：「世尊！",
    "T23n1442_036:0822a18": "今日長者請佛及僧於舍受食，於此住處多",
    "T23n1442_036:0822a19": "病苾芻。時看病人為持食來，其病苾芻不能",
    "T23n1442_036:0822a20": "食盡，看病之人自足食已更不敢食，復無求",
    "T23n1442_036:0822a21": "寂、淨人可與，將所殘食棄在寺外，便成大聚，",
    "T23n1442_036:0822a22": "遂有烏鳥競來噉食，因致諠聲。」世尊聞斯語",
    "T23n1442_036:0822a23": "已便作是念：「我今宜可為諸苾芻得安樂住",
    "T23n1442_036:0822a24": "故，及彼施主得受用福故，聽作餘食法食。」告",
    "T23n1442_036:0822a25": "阿難陀：「我今聽諸苾芻作餘食法隨意而食。」",
    "T23n1442_036:0822a26": "如佛所言，聽作餘食法食。時諸苾芻不知云",
    "T23n1442_036:0822a27": "何作餘食法？即以此緣往白世尊。世尊告曰：",
    "T23n1442_036:0822a28": "「若有苾芻已足食竟，更有施主與五嚼、五噉",
    "T23n1442_036:0822a29": "美好餘食。時諸苾芻情希欲食者，彼苾芻應",
    "T23n1442_036:0822b01": "淨洗手受取其食，可詣彼現食苾芻未離座",
    "T23n1442_036:0822b02": "者，當前而立作如是語：『具壽存念！我苾芻某",
    "T23n1442_036:0822b03": "甲已飽滿足食竟，更復得此珂但尼食、蒲繕",
    "T23n1442_036:0822b04": "尼食等情希更食。具壽當與我作餘食法。』時",
    "T23n1442_036:0822b05": "彼苾芻即應為作餘食法，食二三口已告曰：",
    "T23n1442_036:0822b06": "『可去，此是汝物，隨意當食。』時彼苾芻既作法",
    "T23n1442_036:0822b07": "已，持向一邊任意飽食。若苾芻既足食已，情",
    "T23n1442_036:0822b08": "希更食，不作餘法而食者，得越法罪。」",
    "T23n1442_036:0822b09": "[0822b09] 有五因緣不成作餘食法。云何為五？謂住界",
    "T23n1442_036:0822b10": "外、或遠處障處、或居背後、或在傍邊、或所對",
    "T23n1442_036:0822b11": "人已離本座，此皆不成作餘食法。有五因緣",
    "T23n1442_036:0822b12": "成作餘食法。云何為五？謂同一界內、在相近",
    "T23n1442_036:0822b13": "無障處、非背後、非傍邊、其所對人亦非離座，",
    "T23n1442_036:0822b14": "此成作餘食法。復有五緣不成作餘食法。云",
    "T23n1442_036:0822b15": "何為五？謂在界外、或遠障處、或不以器盛、或",
    "T23n1442_036:0822b16": "手不持捧、或所對者已離本座，此不名為作",
    "T23n1442_036:0822b17": "餘食法。有五因緣成作餘食法。云何為五？謂",
    "T23n1442_036:0822b18": "同一界內、在相近無障處、或以器盛、或手",
    "T23n1442_036:0822b19": "物持捧、其所對者未離本座，此乃名為作餘",
    "T23n1442_036:0822b20": "食法。若其一人作餘食法已，有眾多苾芻來",
    "T23n1442_036:0822b21": "共食者，悉皆無犯，勿致疑惑。[0822b21] 爾時世尊讚歎",
    "T23n1442_036:0822b22": "持戒及敬重戒者，為諸苾芻說隨順法，告諸",
    "T23n1442_036:0822b23": "苾芻曰：「前是創制，此是隨開。為諸苾芻重制",
    "T23n1442_036:0822b24": "學處，應如是說：",
    "T23n1442_036:0822b25": "[0822b25] 「若復苾芻足食竟，不作餘食法更食者，波逸",
    "T23n1442_036:0822b26": "底迦。」[0822b26] 若復苾芻者，謂六眾也，餘義如上。[0822b26] 足食",
    "T23n1442_036:0822b27": "竟者，謂飽食已離其本座。[0822b27] 不作餘食法者，謂",
    "T23n1442_036:0822b28": "不持二五等食對他作法。[0822b28] 更食者，謂是吞咽。",
    "T23n1442_036:0822b29": "[0822b29] 此中犯相其事云何？若苾芻足食足食想及",
    "T23n1442_036:0822c01": "疑，皆得墮罪。不足食足食想及疑，得惡作罪。",
    "T23n1442_036:0822c02": "不足食不足食想、足食不足想，無犯。[0822c02] 爾時鄔",
    "T23n1442_036:0822c03": "波離白佛言：「世尊！食何等粥名為足食？」佛告",
    "T23n1442_036:0822c04": "鄔波離：「若粥新熟&#x7AEA;匙不倒，或指等鉤畫其",
    "T23n1442_036:0822c05": "跡不滅，食此粥時名為足食。」「大德！食何等&#x9EA8;",
    "T23n1442_036:0822c06": "名為足食？」佛言：「若初和水攪時&#x7AEA;匙不倒，或",
    "T23n1442_036:0822c07": "五指鉤其跡不滅，食此&#x9EA8;時名為足食。又鄔",
    "T23n1442_036:0822c08": "波離！凡是薄粥、薄&#x9EA8;皆非足食。」[0822c08] 又無犯者，謂",
    "T23n1442_036:0822c09": "最初犯人，或癡狂、心亂、痛惱所纏。",
    "T23n1442_036:0822c10": "勸他足食學處第三十五",
    "T23n1442_036:0822c11": "[0822c11] 爾時佛在室羅伐城逝多林給孤獨園。時此",
    "T23n1442_036:0822c12": "城中有一長者，娶妻既久竟無男女，所有親",
    "T23n1442_036:0822c13": "戚亦並喪亡。家道日貧年將衰邁，報其婦曰：",
    "T23n1442_036:0822c14": "「賢首！我今年老，不復更能營辦生業，欲捨俗",
    "T23n1442_036:0822c15": "務而為出家。」其婦報曰：「必有信心可隨意去。」",
    "T23n1442_036:0822c16": "長者遂去至逝多林，見一年少苾芻就禮足",
    "T23n1442_036:0822c17": "已，白言：「大德！我欲出家，唯願慈悲隨我所",
    "T23n1442_036:0822c18": "欲。」苾芻答曰：「我今年少不應為人作出家事。」",
    "T23n1442_036:0822c19": "長者曰：「我今創來至大德所，幸願將導指授",
    "T23n1442_036:0822c20": "餘人，得遂本心為出家事。」時少年苾芻有親",
    "T23n1442_036:0822c21": "教師，常修寂定住空林野，便將長者往詣師",
    "T23n1442_036:0822c22": "處，禮足已白言：「鄔波馱耶！此善男子欲於善",
    "T23n1442_036:0822c23": "說法律而為出家，願親教師與其出家并授",
    "T23n1442_036:0822c24": "圓具，慈愍故！」時親教師報弟子曰：「具壽！我無",
    "T23n1442_036:0822c25": "容暇。如世尊說：『寧作屠兒常為殺害，不與他",
    "T23n1442_036:0822c26": "出家、受圓具已而不教授。』」弟子白言：「願親教",
    "T23n1442_036:0822c27": "師與其出家并受圓具，我當教授讀誦作業。」",
    "T23n1442_036:0822c28": "師聞是語便許可之，即問難法知清淨已，遂與",
    "T23n1442_036:0822c29": "出家并受圓具，告言：「賢首！此是汝阿遮利耶！",
    "T23n1442_036:0823a01": "汝當就其受諸學業，所有進止並須諮問。」時",
    "T23n1442_036:0823a02": "阿遮利耶教彼讀誦及諸事業，時老弟子年",
    "T23n1442_036:0823a03": "既衰邁不能記憶，數有所犯。其教授師頻令",
    "T23n1442_036:0823a04": "長跪發露罪咎，時老弟子作如是念：「此阿遮",
    "T23n1442_036:0823a05": "利耶日日令我當前長跪說其罪過，作何方",
    "T23n1442_036:0823a06": "便令彼對我長跪說過？」時有長者，請佛及僧",
    "T23n1442_036:0823a07": "就舍而食。爾時世尊著衣持&#x9262;，將諸大眾詣",
    "T23n1442_036:0823a08": "長者家。飯食訖為彼長者說妙法已，并諸大",
    "T23n1442_036:0823a09": "眾從座而去。時教授師與老弟子相隨而出，",
    "T23n1442_036:0823a10": "往親識家，到已，主人白言：「聖者！可食。」苾芻曰：",
    "T23n1442_036:0823a11": "「我已食訖。」長者曰：「若如是者日時未過，隨意",
    "T23n1442_036:0823a12": "持去，作餘食法慈愍食之。」師問老者曰：「汝欲",
    "T23n1442_036:0823a13": "得不？」答言：「欲得。」即持二分至寺外池邊，時教",
    "T23n1442_036:0823a14": "授師報老弟子曰：「汝為濾水？為作餘食法耶？」",
    "T23n1442_036:0823a15": "老弟子曰：「我作餘食法。」師便取水，彼即入寺",
    "T23n1442_036:0823a16": "詣未足食苾芻處，便將己分作餘食法，師分",
    "T23n1442_036:0823a17": "不作。師取水已來入寺中，問言：「具壽！作餘食",
    "T23n1442_036:0823a18": "法未？」報言：「已作。」即便取食。師既食已，老者",
    "T23n1442_036:0823a19": "白言：「願見容許，欲詰犯事。」報言：「隨意。」老者",
    "T23n1442_036:0823a20": "曰：「師今有罪，應如法悔。」師曰：「我不見罪。」答",
    "T23n1442_036:0823a21": "曰：「不作餘食法食。」報言：「具壽！我豈不問汝：『作",
    "T23n1442_036:0823a22": "餘食法未？』汝云：『已作。』何意食已方云不作？」答",
    "T23n1442_036:0823a23": "曰：「我分已作，非阿遮利耶分。」師曰：「具壽！我",
    "T23n1442_036:0823a24": "實無罪，准斯道理，汝當有過。」即以此事告諸",
    "T23n1442_036:0823a25": "苾芻，苾芻聞已共生嫌賤作如是語：「云何苾",
    "T23n1442_036:0823a26": "芻知餘食不作餘食法，故令他食？」時諸苾芻",
    "T23n1442_036:0823a27": "以此因緣具白世尊。世尊以緣集苾芻眾，問",
    "T23n1442_036:0823a28": "答因緣廣如上說，乃至：「云何苾芻知食未作餘",
    "T23n1442_036:0823a29": "食法故令他食？」世尊種種呵責已，告諸苾芻，",
    "T23n1442_036:0823b01": "乃至「為十利故，制其學處，應如是說：",
    "T23n1442_036:0823b02": "[0823b02] 「若復苾芻，知他苾芻足食竟，不作餘食法勸",
    "T23n1442_036:0823b03": "令更食，告言：『具壽！當噉此食。』以此因緣欲使",
    "T23n1442_036:0823b04": "他犯生憂惱者，波逸底迦。」",
    "T23n1442_036:0823b05": "[0823b05] 若復苾芻者，謂老苾芻，餘義如上。[0823b05] 知者，或自",
    "T23n1442_036:0823b06": "覺知、或因他告。[0823b06] 他苾芻者，謂此法中人。[0823b06] 足食",
    "T23n1442_036:0823b07": "竟者，謂飽食已。[0823b07] 不作餘食法者，謂不對於人",
    "T23n1442_036:0823b08": "他不取食。[0823b08] 勸者，謂遣更食。[0823b08] 以此為緣欲令他",
    "T23n1442_036:0823b09": "犯，結罪釋義並廣如前。[0823b09] 此中犯相其事云何？",
    "T23n1442_036:0823b10": "若苾芻知他足食，不作餘食法勸他令食此可",
    "T23n1442_036:0823b11": "噉嚼者，波逸底迦。又無犯者，廣說如前。",
    "T23n1442_036:0823b12": "別眾食學處第三十六",
    "T23n1442_036:0823b13": "[0823b13] 佛在王舍城羯闌鐸迦池竹林園中。爾時提",
    "T23n1442_036:0823b14": "婆達多與眾多苾芻在近寺處別眾而食。少",
    "T23n1442_036:0823b15": "欲苾芻共生嫌恥：「云何苾芻於近寺處別眾",
    "T23n1442_036:0823b16": "而食？」以此因緣具白世尊。世尊集苾芻眾，問",
    "T23n1442_036:0823b17": "答因緣廣說如上。乃至「云何苾芻別眾而食？」",
    "T23n1442_036:0823b18": "世尊種種呵責已，「為十利故，與諸苾芻制其",
    "T23n1442_036:0823b19": "學處，應如是說：",
    "T23n1442_036:0823b20": "[0823b20] 「若復苾芻別眾食者，波逸底迦。」如是世尊為",
    "T23n1442_036:0823b21": "諸苾芻制學處已。[0823b21] 時有眾多苾芻身嬰疾苦，",
    "T23n1442_036:0823b22": "有一醫人來至寺中，諸苾芻問言：「賢首！此苾",
    "T23n1442_036:0823b23": "芻染患，請說方藥。」報言：「聖者！當服如是如是",
    "T23n1442_036:0823b24": "藥，兼與小食。」病苾芻曰：「誰能施與？」醫曰：「我",
    "T23n1442_036:0823b25": "能施與。」苾芻曰：「一切僧伽悉能施不？」報言：「非",
    "T23n1442_036:0823b26": "諸僧伽，仁病當與。」答曰：「世尊制戒不許別眾",
    "T23n1442_036:0823b27": "食。」醫曰：「仁之大師常有慈悲，緣斯事故必當",
    "T23n1442_036:0823b28": "開許。」時諸苾芻以此因緣具白世尊，世尊告",
    "T23n1442_036:0823b29": "曰：「除病因緣。」[0823b29] 又諸苾芻為窣&#x89A9;波事及營眾",
    "T23n1442_036:0823c01": "事，身生疲極隨處偃臥廢修善品。時有信心",
    "T23n1442_036:0823c02": "長者入寺見已，問言：「聖者！佛之教法務在",
    "T23n1442_036:0823c03": "精勤，何故晝眠不修善業？」苾芻報曰：「賢首！我",
    "T23n1442_036:0823c04": "身飢乏。」長者報曰：「何不小食？」答曰：「賢首！誰",
    "T23n1442_036:0823c05": "當與我？」報言：「我與。」苾芻報曰：「一切僧伽悉能",
    "T23n1442_036:0823c06": "施不？」報曰：「非諸僧伽，仁困當與。」答曰：「世尊",
    "T23n1442_036:0823c07": "制戒不許別眾食。」長者報曰：「仁之大師常有",
    "T23n1442_036:0823c08": "慈愍，緣斯事故必當聽許。」時諸苾芻以緣白",
    "T23n1442_036:0823c09": "佛，佛言：「除作因緣。」[0823c09] 又諸苾芻與商旅同行至",
    "T23n1442_036:0823c10": "一聚落乞食，時至報諸人曰：「賢首！暫時為住，",
    "T23n1442_036:0823c11": "我欲入村乞少飲食。」商人曰：「聖者！此處險途",
    "T23n1442_036:0823c12": "多諸賊盜，可隨我去，我當與食。」苾芻曰：「一切",
    "T23n1442_036:0823c13": "僧伽悉能施不？」答曰：「不能，或可隨力與二、三、",
    "T23n1442_036:0823c14": "四等。」苾芻曰：「世尊制戒不許別眾。」時諸苾芻",
    "T23n1442_036:0823c15": "並皆絕食，廣說如前，乃至佛言：「除道行時。」",
    "T23n1442_036:0823c16": "[0823c16] 又諸苾芻附船而去，人間遊行次至一村，時諸",
    "T23n1442_036:0823c17": "苾芻報船人曰：「暫時為住，我欲入村乞求飲",
    "T23n1442_036:0823c18": "食。」船人報曰：「此處河險多有賊盜，可宜共去，",
    "T23n1442_036:0823c19": "我與仁食。」苾芻報曰：「為一？為眾？」答曰：「我不能",
    "T23n1442_036:0823c20": "多，或與三、四、五等。」苾芻報曰：「世尊制戒不許",
    "T23n1442_036:0823c21": "別眾食。」時諸苾芻皆一日絕食。以緣白佛，佛",
    "T23n1442_036:0823c22": "言：「除船行時。」[0823c22] 如世尊說五年六年應作頂髻",
    "T23n1442_036:0823c23": "大會，時有無量苾芻總集。有淨信居士等，別",
    "T23n1442_036:0823c24": "請苾芻曰：「聖者！來食。」苾芻報曰：「為一？為總？」居",
    "T23n1442_036:0823c25": "士報曰：「我不及眾，但可二十、三十隨力供養。」",
    "T23n1442_036:0823c26": "答曰：「賢首！世尊制戒不許別食。」時諸苾芻",
    "T23n1442_036:0823c27": "以緣白佛，佛言：「除大施會時。」",
    "T23n1442_036:0823c28": "[0823c28] 爾時影勝王未得見諦，以竹林園施露形外",
    "T23n1442_036:0823c29": "道，及生淨信得見諦已，遂廢外道奉施佛僧",
    "T23n1442_036:0824a01": "而為受用。時影勝王舅在外道中出家，王白",
    "T23n1442_036:0824a02": "僧曰：「此是我舅，願且留住，乃至過失未生任",
    "T23n1442_036:0824a03": "其住止，若過起者當遣出去，王自供食。」時諸",
    "T23n1442_036:0824a04": "苾芻於初後夜警覺思惟，外道見已起敬信",
    "T23n1442_036:0824a05": "心，報苾芻曰：「我與苾芻食。」苾芻曰：「善！為一？為",
    "T23n1442_036:0824a06": "眾？」答曰：「我不能多，我之飲食從王處來，或十、",
    "T23n1442_036:0824a07": "或二十，事容得濟。」苾芻報曰：「世尊不許別眾",
    "T23n1442_036:0824a08": "食。」苾芻白佛，佛言：「除沙門施食時。」爾時世尊",
    "T23n1442_036:0824a09": "讚歎少欲及尊重戒者，為說法已告諸苾芻：",
    "T23n1442_036:0824a10": "「前是創制，此是隨開。我今為制學處，應如是",
    "T23n1442_036:0824a11": "說：若復苾芻別眾食者，除餘時，波逸底迦。餘",
    "T23n1442_036:0824a12": "時者，病時、作時、道行時、船行時、大眾食時、沙",
    "T23n1442_036:0824a13": "門施食時，此是時。」",
    "T23n1442_036:0824a14": "[0824a14] 若復苾芻者，謂提婆達多，餘義如上。[0824a14] 別眾食",
    "T23n1442_036:0824a15": "者，謂別別而食。[0824a15] 除餘時者，謂除別時。病時者，",
    "T23n1442_036:0824a16": "於一食時不能安坐。作時者，或窣&#x89A9;波、或是",
    "T23n1442_036:0824a17": "眾事，下至掃地大如席許、或時塗拭如牛臥",
    "T23n1442_036:0824a18": "處。道行時者，若行半驛或一驛往來。船行時",
    "T23n1442_036:0824a19": "者，若附他船、或半驛一驛。大會者，謂多人聚",
    "T23n1442_036:0824a20": "集。沙門者，謂佛法外諸外道類亦名沙門，以",
    "T23n1442_036:0824a21": "彼勞身求道故。此是隨開，結罪同前。[0824a21] 此中犯",
    "T23n1442_036:0824a22": "相其事云何？若苾芻於同界內作同界想及",
    "T23n1442_036:0824a23": "疑，為別眾食，得波逸底迦。若在界外作界內",
    "T23n1442_036:0824a24": "想疑，得惡作罪。若在界外作界外想，及在",
    "T23n1442_036:0824a25": "界內為界外想者，無犯。凡言住處有二種：一、",
    "T23n1442_036:0824a26": "根本住處，二、院外住處。若於本處苾芻食時，",
    "T23n1442_036:0824a27": "應問院外苾芻同來食不？若不問而食者，得",
    "T23n1442_036:0824a28": "惡作罪。若院外苾芻食時，應問本處苾芻來",
    "T23n1442_036:0824a29": "同食不？若不問知，四人同食者，得波逸底迦。",
    "T23n1442_036:0824b01": "若三人食、一人不食，若三圓具、一未圓具食，",
    "T23n1442_036:0824b02": "皆無犯。若以食送彼，乃至鹽一匕、或草葉一",
    "T23n1442_036:0824b03": "握，與彼眾處食，皆無犯。或時施主作如是語：",
    "T23n1442_036:0824b04": "「但來入者我皆與食。」或時施主造別房施云：",
    "T23n1442_036:0824b05": "「於我房中住者我皆與食。」斯亦無過。又無犯",
    "T23n1442_036:0824b06": "者，謂最初犯人，餘如上說。",
    "T23n1442_036:0824b07": "非時食學處第三十七",
    "T23n1442_036:0824b08": "[0824b08] 佛在室羅伐城逝多林給孤獨園。爾時大目",
    "T23n1442_036:0824b09": "乾連，與十七眾出家并受圓具。以小鄔波離",
    "T23n1442_036:0824b10": "為首，悉皆少壯，於小食時著衣持&#x9262;入城乞",
    "T23n1442_036:0824b11": "食。女人之行以貪愛為首，時有眾多少年女",
    "T23n1442_036:0824b12": "人，見十七眾年少苾芻持&#x9262;乞食，即皆以手",
    "T23n1442_036:0824b13": "搥胸，作如是語：「此諸苾芻從小至大，勞母養",
    "T23n1442_036:0824b14": "育曾無報德便捨出家，有何果利？何不生已，",
    "T23n1442_036:0824b15": "將土填口棄之坑塹？」時十七眾聞斯語已咸",
    "T23n1442_036:0824b16": "生愧恥，共相謂曰：「我今寧可絕粒忍飢，不復",
    "T23n1442_036:0824b17": "巡家聞他惡說。」各歸寺所斷食而住，乃至食",
    "T23n1442_036:0824b18": "力未盡已來修諸善品，食力既盡悉皆偃臥。",
    "T23n1442_036:0824b19": "時鄔波難陀見而問曰：「汝十七眾，食是他物，",
    "T23n1442_036:0824b20": "腹豈他耶？云何飽食而臥不修善品？」彼言：「大",
    "T23n1442_036:0824b21": "德！誰飽食耶？」答：「是汝等。」時十七眾即以上事",
    "T23n1442_036:0824b22": "告知，鄔波難陀聞已默去。是時有諸俗侶，在",
    "T23n1442_036:0824b23": "園林中遊戲歡讌，日已過中。時十七眾亦至",
    "T23n1442_036:0824b24": "園內，於眾人前自摩其腹，說伽他曰：",
    "T23n1442_036:0824b25": "「佛說美妙語，  遍滿於世間；",
    "T23n1442_036:0824b26": " 苦中無越飢，  斯言最為實。」",
    "T23n1442_036:0824b27": "[0824b27] 諸人見已問言：「聖者！欲得食耶？」答曰：「欲得。」諸",
    "T23n1442_036:0824b28": "人以好飲食而持與之，彼皆飽食，既飽滿已",
    "T23n1442_036:0824b29": "各還本所，兩兩相隨高聲誦習。時鄔波難陀",
    "T23n1442_036:0824c01": "聞誦習聲，來至其所問言：「汝十七眾，何故今",
    "T23n1442_036:0824c02": "時發起精進，高聲誦習倍異於常？」十七眾答",
    "T23n1442_036:0824c03": "曰：「豈不曾聞世尊有說：『若心歡樂者能演於",
    "T23n1442_036:0824c04": "法義。』」鄔波難陀曰：「汝於今日得好食耶？」答言：",
    "T23n1442_036:0824c05": "「於彼園中得飽足食。」鄔波難陀曰：「向我問汝",
    "T23n1442_036:0824c06": "云並飢虛，何故今時乃云飽足？豈可汝等非",
    "T23n1442_036:0824c07": "時食耶？」答曰：「午前不得中後不餐，豈我忍",
    "T23n1442_036:0824c08": "飢而取命過？」少欲苾芻聞生嫌恥共作是語：",
    "T23n1442_036:0824c09": "「云何苾芻非時而食？」以此因緣具白世尊。世",
    "T23n1442_036:0824c10": "尊即便集苾芻眾，問答緣起廣說如上，乃",
    "T23n1442_036:0824c11": "至：「云何苾芻非時而食？」世尊種種呵責，告諸",
    "T23n1442_036:0824c12": "苾芻：「為十利故制其學處，應如是說：",
    "T23n1442_036:0824c13": "[0824c13] 「若復苾芻非時食者，波逸底迦。」",
    "T23n1442_036:0824c14": "[0824c14] 若復苾芻者，謂十七眾，餘義如上。[0824c14] 言非時者，",
    "T23n1442_036:0824c15": "有其二種：一、謂過中已去，二、謂明相未出已",
    "T23n1442_036:0824c16": "來，結罪同前。[0824c16] 此中犯相其事云何？若苾芻",
    "T23n1442_036:0824c17": "非時非時想及疑，食者波逸底迦。若時非時",
    "T23n1442_036:0824c18": "想及疑，食得惡作罪。若時作時想、非時時想，",
    "T23n1442_036:0824c19": "無犯。又無犯者，謂最初犯人，餘如上說。",
    "T23n1442_036:0824c20": "食曾觸食學處第三十八",
    "T23n1442_036:0824c21": "[0824c21] 佛在室羅伐城逝多林給孤獨園。時具壽哥",
    "T23n1442_036:0824c22": "羅常法如是，每居村邑，於小食時著衣持&#x9262;，",
    "T23n1442_036:0824c23": "入村邑中次第乞食，威儀詳審防護諸根善",
    "T23n1442_036:0824c24": "安念住。若得食時，是濕飯者以&#x9262;受之，若是",
    "T23n1442_036:0824c25": "乾飯置&#x9262;巾內。既得食已，所有濕飯當日食",
    "T23n1442_036:0824c26": "之，乾飯曬曝舉之瓮內。若遇風寒陰雨，即",
    "T23n1442_036:0824c27": "以煖水潤漬用充其食。既飽食已，便受靜慮",
    "T23n1442_036:0824c28": "解脫等持等至微妙之樂。諸佛常法安住世",
    "T23n1442_036:0824c29": "間，於時時中往捺洛迦、傍生、餓鬼、人、天諸趣，",
    "T23n1442_036:0825a01": "及山林河澗停屍之所，或苾芻住處而為觀",
    "T23n1442_036:0825a02": "察，此中因緣為觀住處。爾時世尊便往具壽",
    "T23n1442_036:0825a03": "哥羅所住之房，見曬乾飯，告阿難陀曰：「今",
    "T23n1442_036:0825a04": "此曬者是誰乾飯？」時阿難陀具以哥羅乞食",
    "T23n1442_036:0825a05": "之事如前廣說，乃至受微妙樂。佛告阿難陀：",
    "T23n1442_036:0825a06": "「頗有苾芻食曾觸食耶？」阿難陀白佛言：「有。」世",
    "T23n1442_036:0825a07": "尊集眾種種呵責，嫌毀不寂靜，讚知足行，告",
    "T23n1442_036:0825a08": "諸苾芻曰：「我今為諸苾芻制其學處，應如是",
    "T23n1442_036:0825a09": "說：若復苾芻食曾經觸食者，波逸底迦。」",
    "T23n1442_036:0825a10": "[0825a10] 若復苾芻者，謂哥羅苾芻，餘義如上。[0825a10] 曾經觸",
    "T23n1442_036:0825a11": "者，有二種觸：一、謂中前受過午觸，二、謂過午",
    "T23n1442_036:0825a12": "受過更觸。若苾芻知是曾觸食，不作法而重",
    "T23n1442_036:0825a13": "吞咽者，結罪同前。[0825a13] 此中犯相其事云何？若苾",
    "T23n1442_036:0825a14": "芻於曾觸食作曾觸想及疑，食者波逸底迦。",
    "T23n1442_036:0825a15": "若非曾觸作曾觸想疑，得惡作罪。若非觸非",
    "T23n1442_036:0825a16": "觸想，或觸作非觸想，無犯。佛言：「若諸苾芻曾",
    "T23n1442_036:0825a17": "所觸&#x9262;未好淨洗，若小&#x9262;、若匙、若銅盞、若安",
    "T23n1442_036:0825a18": "鹽器，而用飲用食者，皆得波逸底迦罪。若手",
    "T23n1442_036:0825a19": "觸&#x9262;&#x5E12;、若拭巾錫杖、若戶鑰及鎖，如是等物",
    "T23n1442_036:0825a20": "若觸捉已不淨洗手，捉餘飲食乃至果等，吞",
    "T23n1442_036:0825a21": "咽之時皆得波逸底迦罪。若苾芻欲飲水時",
    "T23n1442_036:0825a22": "不淨洗口，吞咽之時得惡作罪。若以澡豆土",
    "T23n1442_036:0825a23": "等清淨澡漱者無犯。」又無犯者，謂最初犯人，",
    "T23n1442_036:0825a24": "餘如上說。",
    "T23n1442_036:0825a25": "不受食學處第三十九",
    "T23n1442_036:0825a26": "[0825a26] 佛在室羅伐城逝多林給孤獨園。爾時具壽",
    "T23n1442_036:0825a27": "大哥羅苾芻，於一切時常用深摩舍那處&#x9262;",
    "T23n1442_036:0825a28": "(謂是棄死屍處，舊云「尸陀」者，訛也)，著深摩舍那處衣，食深摩舍那",
    "T23n1442_036:0825a29": "處食，受用深摩舍那處臥具。云何深摩舍那",
    "T23n1442_036:0825b01": "&#x9262;？若有人死棄在野田，時諸親族以瓦甌&#x9262;",
    "T23n1442_036:0825b02": "而為祭器，時大哥羅取以充&#x9262;。云何死人衣？",
    "T23n1442_036:0825b03": "是諸親族以衣贈死棄之田野，時大哥羅取",
    "T23n1442_036:0825b04": "以浣染縫刺為衣。云何死人食？是諸親族以",
    "T23n1442_036:0825b05": "五團食祭饗亡靈，時大哥羅取而充食。云何",
    "T23n1442_036:0825b06": "死人臥具？此大哥羅常在屍處而為眠臥。是",
    "T23n1442_036:0825b07": "謂屍林&#x9262;衣食臥具也。若人多死時，大哥羅",
    "T23n1442_036:0825b08": "身體肥盛，不復數往城中乞食。若無人死時，",
    "T23n1442_036:0825b09": "大哥羅身形羸瘦，數往城中巡門乞食。時守",
    "T23n1442_036:0825b10": "門者作心記念：「大哥羅苾芻若人多死身則",
    "T23n1442_036:0825b11": "肥盛，若死人少身便羸瘦，豈非聖者大哥羅",
    "T23n1442_036:0825b12": "食死人肉耶？」時此城中有一婆羅門，娶妻未",
    "T23n1442_036:0825b13": "久便誕一女，女既長大父遂身亡。時諸親族",
    "T23n1442_036:0825b14": "具嚴喪禮，送至屍林焚已歸舍，其妻及女哭",
    "T23n1442_036:0825b15": "在一邊。時大哥羅看燒死屍，時女見已告其",
    "T23n1442_036:0825b16": "母曰：「今此聖者大哥羅猶如瞎烏，守屍而住。」",
    "T23n1442_036:0825b17": "時有人聞來告苾芻，苾芻白佛，佛言：「彼婆羅",
    "T23n1442_036:0825b18": "門女，自為損害我聲聞弟子德若妙高，作&#x9E81;",
    "T23n1442_036:0825b19": "惡言共相輕毀，緣斯惡業於五百生中常為瞎",
    "T23n1442_036:0825b20": "烏。」時遠近人眾咸聞世尊記婆羅門女於五",
    "T23n1442_036:0825b21": "百生中常為瞎烏。其母聞已作如是語：「佛記",
    "T23n1442_036:0825b22": "我女五百生內常為瞎烏，何苦之甚！」母即將",
    "T23n1442_036:0825b23": "女往世尊所，禮佛足已白佛言：「世尊！唯願慈",
    "T23n1442_036:0825b24": "悲恕此小女，緣無識故，非毒害心輒出此言，",
    "T23n1442_036:0825b25": "願見容捨。」世尊告曰：「豈我為惡&#x546A;令彼受耶？",
    "T23n1442_036:0825b26": "由此女子輕心&#x9E81;語墮傍生中，若重惡心當墮",
    "T23n1442_036:0825b27": "地獄。」女人聞已從座而去。[0825b27] 時城中人見守門",
    "T23n1442_036:0825b28": "者云：「具壽大哥羅食死人肉。」復聞小女所出",
    "T23n1442_036:0825b29": "惡言，諸人即便作如是語：「我等宜應往屍林",
    "T23n1442_036:0825c01": "所看，具壽大哥羅云食死人其事虛實？」復共",
    "T23n1442_036:0825c02": "議曰：「我等如何得知虛實？可令一人作死人",
    "T23n1442_036:0825c03": "狀，諸人共舁至屍林處。」遂遣一人為死屍",
    "T23n1442_036:0825c04": "相，其人報曰：「豈欲令彼食我肉耶？」諸人報",
    "T23n1442_036:0825c05": "曰：「汝不須憂我當相護。」時彼即便作死人像，",
    "T23n1442_036:0825c06": "以黃薑油遍體塗拭，臥在床上安祭食五團，",
    "T23n1442_036:0825c07": "共舁出城向屍林所。時大哥羅入城乞食，見",
    "T23n1442_036:0825c08": "舁屍出便作是念：「我今迴去食此五團，何假",
    "T23n1442_036:0825c09": "巡門辛苦求乞。」時佯死人見苾芻迴，告諸人",
    "T23n1442_036:0825c10": "曰：「大哥羅來必欲食我。」諸人報曰：「我共相護",
    "T23n1442_036:0825c11": "汝不須憂。」即便舁至屍林置之于地，各入叢",
    "T23n1442_036:0825c12": "薄伺彼苾芻。有一野干欲向屍處食彼五團，",
    "T23n1442_036:0825c13": "時大哥羅便作是念：「忽此野干噉其祭食，",
    "T23n1442_036:0825c14": "令我一日受其飢餓。」即便疾去驅彼野干。時",
    "T23n1442_036:0825c15": "佯死人見苾芻來遂便大叫：「喫我！喫我！」時彼",
    "T23n1442_036:0825c16": "諸人各執棒杖來至其所，告苾芻曰：「聖者！汝",
    "T23n1442_036:0825c17": "著大仙服捨俗出家，而更於今作重惡業。」苾",
    "T23n1442_036:0825c18": "芻報曰：「我作何事？」諸人告曰：「汝食人肉。」答",
    "T23n1442_036:0825c19": "曰：「仁等見我持刀割肉而噉食耶？」答言：「不見。」",
    "T23n1442_036:0825c20": "諸人曰：「若如是者，何意疾走向死人邊？」哥羅",
    "T23n1442_036:0825c21": "報曰：「我見野干來餐祭食，此若食者我受飢",
    "T23n1442_036:0825c22": "虛，意欲疾驅更無惡念。」諸人報曰：「任汝所",
    "T23n1442_036:0825c23": "言隨食何物，然聲遍城郭云：『汝食人。』」作是語",
    "T23n1442_036:0825c24": "已相隨而去告諸苾芻。時諸苾芻聞是語已",
    "T23n1442_036:0825c25": "具白世尊，世尊聞已作如是念：「凡諸苾芻由",
    "T23n1442_036:0825c26": "不受食有此過生，是故我今&#x52C5;諸苾芻，受取",
    "T23n1442_036:0825c27": "應食令他證知故。」如佛所教受取方食。諸苾",
    "T23n1442_036:0825c28": "芻不知如何成受？佛言：「有五種受：一、身與身",
    "T23n1442_036:0825c29": "受；二、身與物受；三、物與身受；四、物與物受；五、",
    "T23n1442_036:0826a01": "置地受。云何身與身受？謂他手授，以手受取。",
    "T23n1442_036:0826a02": "云何身與物受？謂他以手授，以&#x9262;受取。云何",
    "T23n1442_036:0826a03": "物與身受？謂他以&#x9262;授，以手受取。云何物與",
    "T23n1442_036:0826a04": "物受？謂他以&#x9262;授，以&#x9262;受取。云何置地受？汝",
    "T23n1442_036:0826a05": "等苾芻應知，有一邊國人多惡賤，乃至父母",
    "T23n1442_036:0826a06": "兄弟姊妹情多嫌惡不用相近。若苾芻至此",
    "T23n1442_036:0826a07": "國時，可於巷陌乞食之處作小曼荼羅壇，應",
    "T23n1442_036:0826a08": "置&#x9262;已在一邊住，心緣於&#x9262;。有施食者令著",
    "T23n1442_036:0826a09": "&#x9262;中，即名為受。又有五種受：或床、或座、或枮、",
    "T23n1442_036:0826a10": "或衣、或&#x9262;。苾芻應可用心，仰手承其一邊，令",
    "T23n1442_036:0826a11": "彼懸放，皆名為受。有五種不成受食。云何為",
    "T23n1442_036:0826a12": "五？謂在界外、或見遠處障處、或在傍邊、或居",
    "T23n1442_036:0826a13": "背後、或時合手，是謂五種不成受食。有五成",
    "T23n1442_036:0826a14": "受，反上應知。」[0826a14] 時有淨信婆羅門居士，以諸好",
    "T23n1442_036:0826a15": "果供養苾芻，苾芻不受。諸人報曰：「若佛未出",
    "T23n1442_036:0826a16": "世，我等皆以外道而為福田。既出世間，我等",
    "T23n1442_036:0826a17": "以仁為福田處，我有所施仁不受者，我等豈",
    "T23n1442_036:0826a18": "可捨善資糧欲行他世，幸願慈悲為我受取。」",
    "T23n1442_036:0826a19": "時諸苾芻以緣白佛，佛言：「應為受取，作淨應",
    "T23n1442_036:0826a20": "食。」苾芻不知如何作淨？佛言：「有五種作淨。云",
    "T23n1442_036:0826a21": "何為五？謂火淨、刀淨、爪淨、蔫乾淨、鳥啄淨，是",
    "T23n1442_036:0826a22": "謂為五。復有五種作淨：謂拔根淨、手折淨、截",
    "T23n1442_036:0826a23": "斷淨、劈破淨、無子淨。云何火淨？謂以火觸著。",
    "T23n1442_036:0826a24": "云何刀淨？謂以刀損壞。云何爪淨？謂以爪甲",
    "T23n1442_036:0826a25": "傷損。云何蔫乾淨？謂自蔫乾不堪為種。云何",
    "T23n1442_036:0826a26": "鳥啄淨？謂鳥[此/束]啄損。次五易知。」[0826a26] 如佛所教作",
    "T23n1442_036:0826a27": "淨應食，苾芻即便一一作淨，遂至過中不得",
    "T23n1442_036:0826a28": "噉食，佛言：「所有果等應為一聚，應以火、刀於",
    "T23n1442_036:0826a29": "三四處而觸損之，此名為淨。」如世尊說受果",
    "T23n1442_036:0826b01": "應食，時諸苾芻一一別受，日遂過中，佛言：「隨",
    "T23n1442_036:0826b02": "食總取，不應別受。」又僧家淨人行果之時，不",
    "T23n1442_036:0826b03": "能均等，佛言：「應令求寂行之。」此復不均，佛",
    "T23n1442_036:0826b04": "言：「應大苾芻受取自行。」仍不能均，佛言：「應為",
    "T23n1442_036:0826b05": "三等，謂上、中、下，應觀好惡均等與之。」其行果",
    "T23n1442_036:0826b06": "人所應得分行了方與，或得惡者、或可總無，",
    "T23n1442_036:0826b07": "佛言：「應先出分。」便出好者，苾芻見嫌，佛言：「彼",
    "T23n1442_036:0826b08": "之二師應為受分。」仍得好者便起悔心，佛言：",
    "T23n1442_036:0826b09": "「至於座次應為受取。」時比座苾芻起而為受，",
    "T23n1442_036:0826b10": "佛言：「不應起受，隨手及處應為受取。」置&#x9262;中",
    "T23n1442_036:0826b11": "時果便轉去，苾芻更受，佛言：「不應更受，隨",
    "T23n1442_036:0826b12": "手及處應取食之，手不及處應須更受。」苾芻",
    "T23n1442_036:0826b13": "行果時器物重大不能獨舉，俗人來見，報言：",
    "T23n1442_036:0826b14": "「大德！我相助行。」苾芻不許，佛言：「應可共行。」",
    "T23n1442_036:0826b15": "苾芻與俗各執一邊，俗人先報苾芻在後，佛",
    "T23n1442_036:0826b16": "言：「不應爾。苾芻應先受取，執一邊已次令俗",
    "T23n1442_036:0826b17": "人執，後共行之。」俗人先放苾芻在後，佛言：",
    "T23n1442_036:0826b18": "「不應爾，應苾芻先放，俗人在後。」苾芻行時，諸",
    "T23n1442_036:0826b19": "苾芻更受而食，佛言：「若於苾芻邊受得者，即",
    "T23n1442_036:0826b20": "成舊受。若俗人邊受得者，便成新受。」時有淨",
    "T23n1442_036:0826b21": "信施主，以[土*瓦]盛酥密油及沙糖來施現前",
    "T23n1442_036:0826b22": "僧，諸苾芻不肯受，佛言：「應受，苾芻應行。」行時",
    "T23n1442_036:0826b23": "污衣，佛言：「應以草替。」若置地時[土*瓦]便轉側，佛",
    "T23n1442_036:0826b24": "言：「下安支物。」行酥蜜已[土*瓦]歸本主，彼言：「聖",
    "T23n1442_036:0826b25": "者！豈施酥蜜[土*瓦]不施耶？此亦隨仁所須受用。」",
    "T23n1442_036:0826b26": "苾芻不知得成淨不？佛言：「應取，置深水中漬",
    "T23n1442_036:0826b27": "七八日，待諸魚&#x9F08;唼盡油膩，應與僧家淨&#x53A8;",
    "T23n1442_036:0826b28": "處用。」[0826b28] 如佛所說受取應食，六眾苾芻隨受不",
    "T23n1442_036:0826b29": "受取之而食。少欲苾芻見已嫌恥：「云何苾芻",
    "T23n1442_036:0826c01": "故違聖教不受而食？」以此因緣具白世尊，世",
    "T23n1442_036:0826c02": "尊集諸苾芻問其虛實，廣說如前，乃至「為諸",
    "T23n1442_036:0826c03": "苾芻，為十利故制其學處，應如是說：",
    "T23n1442_036:0826c04": "[0826c04] 「若復苾芻不受食，舉著口中而噉咽者，波逸",
    "T23n1442_036:0826c05": "底迦。」如是世尊為制學處已。[0826c05] 時有阿闌若苾",
    "T23n1442_036:0826c06": "芻，水及齒木無人授與，便捨靜處至聚落中。",
    "T23n1442_036:0826c07": "世尊見已知而故問：「阿難陀！何處闌若苾芻",
    "T23n1442_036:0826c08": "棄彼住處來入聚落？」時阿難陀白佛言：「如佛",
    "T23n1442_036:0826c09": "所制不受之物不置口中而為吞咽，為此闌",
    "T23n1442_036:0826c10": "若苾芻水及齒木無人授與，皆來入村求授",
    "T23n1442_036:0826c11": "與人。」佛告阿難陀：「除水及齒木。」[0826c11] 時有諸苾芻",
    "T23n1442_036:0826c12": "人間遊行，經過險路無人授食。時有菩薩為",
    "T23n1442_036:0826c13": "調伏有情故，現作智馬、獼猴、熊羆，為諸苾芻",
    "T23n1442_036:0826c14": "授其果食。苾芻不受，時諸苾芻迴還白佛。佛",
    "T23n1442_036:0826c15": "言：「若諸有情知授未授，皆得授食，勿致疑心。」",
    "T23n1442_036:0826c16": "由此因緣告諸苾芻曰：「前是創制，此是隨開，",
    "T23n1442_036:0826c17": "應如是說：",
    "T23n1442_036:0826c18": "[0826c18] 「若復苾芻不受食，舉著口中而噉咽者，除水",
    "T23n1442_036:0826c19": "及齒木，波逸底迦。」",
    "T23n1442_036:0826c20": "[0826c20] 若復苾芻者，謂大哥羅也，餘義如上。[0826c20] 不受者，",
    "T23n1442_036:0826c21": "謂不從他受得也。[0826c21] 食者，謂二五等。[0826c21] 噉咽者，謂",
    "T23n1442_036:0826c22": "吞咽也。[0826c22] 除水及齒木者，謂除此物餘皆須受，",
    "T23n1442_036:0826c23": "結罪同前。[0826c23] 此中犯相其事云何？若苾芻不受",
    "T23n1442_036:0826c24": "食作不受想及疑等，二重、二輕，後二無犯。及",
    "T23n1442_036:0826c25": "無犯事，廣如上說。[0826c25] 時諸苾芻咸皆有疑，請世",
    "T23n1442_036:0826c26": "尊曰：「大德！具壽大哥羅曾作何業，常樂住在",
    "T23n1442_036:0826c27": "深摩舍那，依佛出家斷除諸惑成阿羅漢，而",
    "T23n1442_036:0826c28": "被謗讟云汝食人？」世尊告曰：「此大哥羅自所",
    "T23n1442_036:0826c29": "作業，若善若惡。因緣會合果熟之時，還於自",
    "T23n1442_036:0827a01": "身蘊界處受，不於外界地水火風而令成熟。」",
    "T23n1442_036:0827a02": "即說頌曰：",
    "T23n1442_036:0827a03": "「假令經百劫，  所作業不亡；",
    "T23n1442_036:0827a04": " 因緣會遇時，  果報還自受。",
    "T23n1442_036:0827a05": "[0827a05] 「汝等善聽！於過去世時婆羅&#x75C6;斯城有一獨",
    "T23n1442_036:0827a06": "覺，名曰希尚，依此城外古仙住處而為居止，",
    "T23n1442_036:0827a07": "常有無量百千萬億諸天徒眾隨遂其後。每",
    "T23n1442_036:0827a08": "入城中須乞食時，常在屍林邊。過此棄屍處",
    "T23n1442_036:0827a09": "有一藥叉，依止而住食死人肉。若希尚獨覺",
    "T23n1442_036:0827a10": "從林過時，由諸天威勢此藥叉神即便逃避。",
    "T23n1442_036:0827a11": "時諸死屍便被野干狸狗之所食噉。藥叉作",
    "T23n1442_036:0827a12": "如是念：『此出家者常惱於我，我今宜作不吉",
    "T23n1442_036:0827a13": "祥事令不復來。』便以死人手棄彼&#x9262;中令諸",
    "T23n1442_036:0827a14": "人見，時此城人皆傳惡響：『此出家者每食人",
    "T23n1442_036:0827a15": "肉。』獨覺知已便生是念：『勿當令此無識藥叉",
    "T23n1442_036:0827a16": "受諸苦報。』為憐愍故即於其前踊昇虛空，現",
    "T23n1442_036:0827a17": "大神變上出&#x70DF;焰上流清水，作不思議令生",
    "T23n1442_036:0827a18": "正信。諸異生類見神通時疾能改悔，投身于",
    "T23n1442_036:0827a19": "地如大樹摧，遙禮聖足求哀懺謝作如是語：",
    "T23n1442_036:0827a20": "『願大福田速放身下，我之無識沈惡行泥，幸",
    "T23n1442_036:0827a21": "降慈悲授手相濟。』時彼聖人即放身下，藥叉",
    "T23n1442_036:0827a22": "便於&#x9262;中取死人手棄之於外，告城中人曰：",
    "T23n1442_036:0827a23": "『非出家者實噉人肉，是我惡心為此誹謗，禮",
    "T23n1442_036:0827a24": "足申謝。我作惡業惱勝福田，勿於當來受大",
    "T23n1442_036:0827a25": "苦報，深心禮敬所有懺謝功德，於未來世富",
    "T23n1442_036:0827a26": "遇勝此無上大師，承事供養當獲聖果。』」佛告",
    "T23n1442_036:0827a27": "諸苾芻：「汝等勿生異念！往時藥叉者即大哥",
    "T23n1442_036:0827a28": "羅是，由於獨覺惡心誹謗彰惡聲故，復生悔",
    "T23n1442_036:0827a29": "恨求哀懺謝。由惡業故於五百生中常被惡",
    "T23n1442_036:0827b01": "聲之所謗說，由生悔心發誓願故，得值遇我",
    "T23n1442_036:0827b02": "而為出家，斷眾煩惱證羅漢果。我勝羅漢百",
    "T23n1442_036:0827b03": "千萬億，得相遭遇恭敬供養心無厭捨。汝等",
    "T23n1442_036:0827b04": "苾芻！若作純黑業得純黑異熟、若作黑白雜",
    "T23n1442_036:0827b05": "業得雜異熟、若作純白業得純白異熟，是",
    "T23n1442_036:0827b06": "故汝等捨餘二業當修純白，如是應修。」",
    "T23n1442_036:0827b07": "[0827b07] 後攝頌曰：",
    "T23n1442_036:0827b08": " 常處於屍林，  及以守門者，",
    "T23n1442_036:0827b09": " 諸人作佯死，  共觀虛實事。",
    "T23n1442_036:0827b10": " 受食有五種，  苾芻開自行，",
    "T23n1442_036:0827b11": " 險途許畜生，  哥羅緣最後。"
}