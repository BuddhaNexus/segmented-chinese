{
    "T09n0278_058:0767c02": "大方廣佛華嚴經卷第五十八",
    "T09n0278_058:0767c04": "東晉天竺三藏佛馱跋陀羅譯",
    "T09n0278_058:0767c05": "入法界品第三十四之十五",
    "T09n0278_058:0767c06": "[0767c06] ◎又作是言：「善男子！於此南方，有一國土，",
    "T09n0278_058:0767c07": "名曰海澗；彼有園林，名大莊嚴藏；於彼林",
    "T09n0278_058:0767c08": "中，有大樓觀，名嚴淨藏，菩薩往昔善根所",
    "T09n0278_058:0767c09": "起，菩薩諸願自在，諸通智力，巧妙方便，功德",
    "T09n0278_058:0767c10": "大悲法門所起。彼園中有菩薩摩訶薩，名",
    "T09n0278_058:0767c11": "曰彌勒。常化父母、親戚、眷屬，及同行者；又復",
    "T09n0278_058:0767c12": "長養其餘無量眾生善根，令住大乘。亦欲",
    "T09n0278_058:0767c13": "為汝顯現菩薩方便法門，欲明菩薩受生",
    "T09n0278_058:0767c14": "自在，欲對現教化一切眾生，令厭諸有，宣",
    "T09n0278_058:0767c15": "明菩薩大慈悲力，覺悟菩薩無相法門，明諸",
    "T09n0278_058:0767c16": "有趣，悉無自相。汝詣彼問云何菩薩淨菩",
    "T09n0278_058:0767c17": "薩道、云何菩薩學菩薩戒、云何菩薩淨菩薩",
    "T09n0278_058:0767c18": "心、云何菩薩發諸大願、云何菩薩積功德",
    "T09n0278_058:0767c19": "具、云何菩薩得菩薩地、云何菩薩滿足一切",
    "T09n0278_058:0767c20": "諸波羅蜜、云何菩薩得諸忍法、云何菩薩住",
    "T09n0278_058:0767c21": "功德行、云何菩薩近善知識；何以故？彼菩薩",
    "T09n0278_058:0767c22": "摩訶薩，究竟一切諸菩薩行，分別了知眾",
    "T09n0278_058:0767c23": "生心行，以巧便智而教化之；滿足一切諸",
    "T09n0278_058:0767c24": "波羅蜜，住菩薩地，得諸忍門；證於菩薩離",
    "T09n0278_058:0767c25": "生之法，於諸佛所而得授記；於菩薩法，自",
    "T09n0278_058:0767c26": "在遊戲，持諸佛持；無量諸佛，以一切智甘露",
    "T09n0278_058:0767c27": "正法，而灌其頂。[0767c27] 「善男子！彼菩薩摩訶薩，能",
    "T09n0278_058:0767c28": "示導汝真善知識，堅菩提心，長養善根，住",
    "T09n0278_058:0767c29": "正直心；現菩薩根，說無礙法平等諸地，讚",
    "T09n0278_058:0768a01": "歎菩薩所出生道，具諸菩薩願行功德，能廣",
    "T09n0278_058:0768a02": "演說普賢所行。善男子！汝不應於一善根",
    "T09n0278_058:0768a03": "中，生知足想；一光明法，一行，一願，一授記",
    "T09n0278_058:0768a04": "別，得法忍門，六波羅蜜；菩薩諸地，所淨佛剎，",
    "T09n0278_058:0768a05": "近善知識；於是事中，生知足想。何以故？善",
    "T09n0278_058:0768a06": "男子！菩薩摩訶薩應一向求無量善根；積",
    "T09n0278_058:0768a07": "集無量菩提具；積集無量菩提因緣；修習",
    "T09n0278_058:0768a08": "無量諸大迴向；教化成熟無量眾生，了知",
    "T09n0278_058:0768a09": "無量諸眾生心、諸根欲性、眾生諸行；除滅無",
    "T09n0278_058:0768a10": "量眾生煩惱結業習氣；除滅無量眾生邪見",
    "T09n0278_058:0768a11": "諸染污心；令發無量諸清淨心；拔出無量",
    "T09n0278_058:0768a12": "諸苦惱刺；消竭無量愛欲之海；遠離無量愚",
    "T09n0278_058:0768a13": "癡闇冥；壞散無量大憍慢山；解散無量生死",
    "T09n0278_058:0768a14": "繫縛；越度無量煩惱有流；煎竭無量受生海",
    "T09n0278_058:0768a15": "源；拯拔無量愛欲淤泥，於三界獄，免濟苦",
    "T09n0278_058:0768a16": "難；悉令安立八聖道支，普令滅除三毒",
    "T09n0278_058:0768a17": "熾然；斷絕無量諸魔鉤餌；遠離無量諸惡魔",
    "T09n0278_058:0768a18": "業；淨修無量菩薩直心；長養菩薩無量方",
    "T09n0278_058:0768a19": "便；出生菩薩無量諸根；淨修菩薩無量欲",
    "T09n0278_058:0768a20": "性；深入菩薩無量等法；修行菩薩無量勝",
    "T09n0278_058:0768a21": "行；清淨菩薩無量功德；淨修菩薩無量威",
    "T09n0278_058:0768a22": "儀；示現菩薩無量隨順世間；發起無量不壞",
    "T09n0278_058:0768a23": "信心；發起無量大精進力；淨修無量諸正念",
    "T09n0278_058:0768a24": "力；成滿無量諸三昧力；開發無量諸大慧",
    "T09n0278_058:0768a25": "力；堅固無量諸欲性力；積聚無量諸功德",
    "T09n0278_058:0768a26": "力；長養無量諸淨智力；發起無量菩薩諸",
    "T09n0278_058:0768a27": "力；成滿無量諸如來力；悉分別知無量法",
    "T09n0278_058:0768a28": "門；普入無量諸法方面；淨修無量法門；發",
    "T09n0278_058:0768a29": "起無量法明，照無量法，無量諸根；了知無量",
    "T09n0278_058:0768b01": "諸煩惱病；積集無量諸妙法藥，以善方便，",
    "T09n0278_058:0768b02": "療眾結病；修習無量甘露正法；詣諸佛剎，",
    "T09n0278_058:0768b03": "恭敬供養無量如來；遍入菩薩大眾源底，",
    "T09n0278_058:0768b04": "護持無量如來正法；不譏無量眾生罪咎；",
    "T09n0278_058:0768b05": "除滅無量惡道諸難；令無量眾生生天人",
    "T09n0278_058:0768b06": "中；總攝無量諸眾生類；淨修無量陀羅尼",
    "T09n0278_058:0768b07": "門；成滿無量諸大願行；修習無量大慈願",
    "T09n0278_058:0768b08": "力；不惜壽命，求無量法；修習無量寂滅法",
    "T09n0278_058:0768b09": "力；出生無量淨智通明；知無量眾生諸趣受",
    "T09n0278_058:0768b10": "生，而為應現無量化身；知無量心諸語言",
    "T09n0278_058:0768b11": "法；悉入菩薩無量諸行，修菩薩法；觀察菩",
    "T09n0278_058:0768b12": "薩甚深法門；覺悟菩薩難知境界；到諸菩薩",
    "T09n0278_058:0768b13": "難至之趣；攝持菩薩勇猛功德；證於菩薩離",
    "T09n0278_058:0768b14": "生淨妙難證之法；覺悟菩薩諸莊嚴行；於一",
    "T09n0278_058:0768b15": "切處，顯現菩薩自在神力；受持菩薩無壞法",
    "T09n0278_058:0768b16": "雲；增廣菩薩無量無邊淨智慧行；究竟無量",
    "T09n0278_058:0768b17": "諸波羅蜜，受於菩薩無量記別；深入菩薩",
    "T09n0278_058:0768b18": "無量忍門；修治菩薩不思議地諸正法門；於",
    "T09n0278_058:0768b19": "無量劫，以大弘誓而自莊嚴，供養諸佛，淨",
    "T09n0278_058:0768b20": "不可說諸佛世界，發不可說菩薩願行。[0768b20] 「善男",
    "T09n0278_058:0768b21": "子！略說菩薩教化一切眾生：於一切劫，行",
    "T09n0278_058:0768b22": "菩薩行；於一切趣，應現受生；以明淨智，了",
    "T09n0278_058:0768b23": "一切三世；淨一切剎，滿一切願，供養一切",
    "T09n0278_058:0768b24": "佛；與一切菩薩，同修願行，親近一切諸善",
    "T09n0278_058:0768b25": "知識。是故，善男子！應一向求諸善知識，若",
    "T09n0278_058:0768b26": "見聞法，恭敬供養；於善知識，勿生嫌疑，身",
    "T09n0278_058:0768b27": "心懈厭；令一切善知識，心大歡悅。何以故？因",
    "T09n0278_058:0768b28": "善知識究竟一切諸菩薩行；成滿一切菩薩",
    "T09n0278_058:0768b29": "功德、一切菩薩大願、一切菩薩善根、一切菩",
    "T09n0278_058:0768c01": "薩助道法；生一切菩薩法；明淨一切菩薩法",
    "T09n0278_058:0768c02": "門；淨修一切菩薩禁戒，一切菩薩禪定三昧，",
    "T09n0278_058:0768c03": "一切菩薩堅固無上菩提之心，一切菩薩摠",
    "T09n0278_058:0768c04": "持辯才；淨一切菩薩功德藏；同一切菩薩大",
    "T09n0278_058:0768c05": "願；解一切菩薩密法，一切菩薩法寶；長養",
    "T09n0278_058:0768c06": "一切菩薩諸根；積集一切菩薩智；聚護一切",
    "T09n0278_058:0768c07": "菩薩功德法藏；清淨一切菩薩受生；聞持一",
    "T09n0278_058:0768c08": "切菩薩法雲；出生一切菩薩正道；發起一切",
    "T09n0278_058:0768c09": "菩薩道心；成就一切諸佛菩提，一切菩薩諸",
    "T09n0278_058:0768c10": "行；了知十方一切法界；讚一切菩薩直心功",
    "T09n0278_058:0768c11": "德；起一切菩薩大慈悲力；攝一切菩薩無量",
    "T09n0278_058:0768c12": "善根；得一切菩薩道支；得一切菩薩饒益",
    "T09n0278_058:0768c13": "眾生心，遠離惡道，安住大乘，修菩薩行，遠",
    "T09n0278_058:0768c14": "惡知識；於菩薩法，心不退轉，超出凡夫、聲",
    "T09n0278_058:0768c15": "聞、緣覺一切世間，心無惑亂，無所染著，廣",
    "T09n0278_058:0768c16": "修菩薩無量諸行；長養一切諸善功德，除",
    "T09n0278_058:0768c17": "滅煩惱，一切諸魔，莫能沮壞。因善知識，悉",
    "T09n0278_058:0768c18": "能成辨如是等事。何以故？善知識者，能令",
    "T09n0278_058:0768c19": "除滅諸障礙故。遠不善法，離惡知識，滅",
    "T09n0278_058:0768c20": "無明闇，諸邪見縛，超出生死一切世間；斷魔",
    "T09n0278_058:0768c21": "鉤餌，拔苦惱刺，出無智險難，邪惑山澗，越",
    "T09n0278_058:0768c22": "度有流，諸惡邪徑；示導清淨菩提正道，教菩",
    "T09n0278_058:0768c23": "薩法，修習四道明淨慧眼；安立薩婆若，增",
    "T09n0278_058:0768c24": "長菩提心，廣大慈悲；修波羅蜜，住菩薩地，",
    "T09n0278_058:0768c25": "得深法忍；淨一切善根，積集一切菩薩功",
    "T09n0278_058:0768c26": "德，施與一切菩薩功德；見一切佛，心大歡",
    "T09n0278_058:0768c27": "喜，護持淨戒，解真實義；出正法門，離諸邪",
    "T09n0278_058:0768c28": "道，現明法門，普照一切，聞持無量諸佛法",
    "T09n0278_058:0768c29": "雲；滅一切煩惱，增益一切智，住一切佛法。",
    "T09n0278_058:0769a01": "[0769a01] 「復次；善男子！善知識者，則為慈母，生佛家",
    "T09n0278_058:0769a02": "故；善知識者，則為慈父，以無量事，益眾生",
    "T09n0278_058:0769a03": "故；善知識者，則為養育守護，不為一切惡",
    "T09n0278_058:0769a04": "故；善知識者，則為大師，教化令學菩薩戒",
    "T09n0278_058:0769a05": "故；善知識者，則為導師，教化令至彼岸道",
    "T09n0278_058:0769a06": "故；善知識者，則為良醫，療治一切煩惱患",
    "T09n0278_058:0769a07": "故；善知識者，則為雪山，長養明淨智慧藥",
    "T09n0278_058:0769a08": "故；善知識者，則為勇將，防護一切諸恐怖",
    "T09n0278_058:0769a09": "故；善知識者，則為牢船，悉令越度生死海",
    "T09n0278_058:0769a10": "故；善知識者，則為船師，令至一切智法寶",
    "T09n0278_058:0769a11": "洲故。是故，善男子！應當如是正念思惟，",
    "T09n0278_058:0769a12": "詣善知識。又，善男子！詣善知識，發大地心，",
    "T09n0278_058:0769a13": "持一切事，無疲倦故；發金剛心，堅固正直，",
    "T09n0278_058:0769a14": "不可壞故；發金剛山心，一切苦患，不能壞",
    "T09n0278_058:0769a15": "故；發無自心，隨彼意故；發弟子心，不違",
    "T09n0278_058:0769a16": "一切教故；發僮僕心，一切苦役，不疲厭故；",
    "T09n0278_058:0769a17": "發養育心，不畏煩惱所污染故；發傭作心，",
    "T09n0278_058:0769a18": "隨所受教，不違逆故；發卑下心，遠離自大，",
    "T09n0278_058:0769a19": "增上慢故；發成熟心，善知時非時故；發寶",
    "T09n0278_058:0769a20": "馬心，離[怡-台+龍]悷心不調故；發大車心，載一",
    "T09n0278_058:0769a21": "切故；發大象心，伏諸根故；發大山心，一",
    "T09n0278_058:0769a22": "切惡風，不能動故；發小犬心，離瞋恚故；",
    "T09n0278_058:0769a23": "發栴陀羅心，離憍慢故；發折角心，離威",
    "T09n0278_058:0769a24": "勢故；發大風心，無所著故；發大船心，於",
    "T09n0278_058:0769a25": "彼此岸，往返不疲故；發橋梁心，度善知識",
    "T09n0278_058:0769a26": "教故；發孝子心，見善知識，無厭足故；發",
    "T09n0278_058:0769a27": "王子心，順君教故。又，善男子！應於自身，",
    "T09n0278_058:0769a28": "生病苦想；於善知識，生醫王想；於所說教，",
    "T09n0278_058:0769a29": "生良藥想。又於自身，生遠行想；於善知識，",
    "T09n0278_058:0769b01": "生導師想；於所說教，生正路想。又於自身，",
    "T09n0278_058:0769b02": "生趣彼岸想；於善知識，生知濟想；於所說",
    "T09n0278_058:0769b03": "法，生涼池想。又於自身，生農夫想；於善知",
    "T09n0278_058:0769b04": "識；生龍王想；於所說法，生時澤想；於隨說",
    "T09n0278_058:0769b05": "行，生成熟想。又於自身，生貧窮想；於善知",
    "T09n0278_058:0769b06": "識，生毘沙門寶天王想；於所說教，生珍寶",
    "T09n0278_058:0769b07": "想。又於自身，生弟子想；於善知識，生大師",
    "T09n0278_058:0769b08": "想；於所說法，生修學想。又於自身，生怯劣",
    "T09n0278_058:0769b09": "想；於善知識，生勇健想；於所說法，生器仗",
    "T09n0278_058:0769b10": "想。又於自身，生商人想；於善知識，生導師",
    "T09n0278_058:0769b11": "想；於所說法，生珍寶想，隨聞說行，生勝寶",
    "T09n0278_058:0769b12": "想。又於自身，生子息想；於善知識，生慈父",
    "T09n0278_058:0769b13": "想；於所說法，生立家想。又於自身，生王子",
    "T09n0278_058:0769b14": "想；於善知識，生大臣想；於所說法，學王",
    "T09n0278_058:0769b15": "教想。善男子！詣善知識，應正思念，發如是",
    "T09n0278_058:0769b16": "想。何以故？因淨直心，見善知識：隨順其教，",
    "T09n0278_058:0769b17": "增長善根，如依雪山，出眾藥草；為佛法器，",
    "T09n0278_058:0769b18": "如海吞流；生諸勝德，如海出寶；淨菩提",
    "T09n0278_058:0769b19": "心，如鍊真金；超出世間，如海須彌；不染",
    "T09n0278_058:0769b20": "世間，如水蓮華；不沒諸惡，如海死屍；長",
    "T09n0278_058:0769b21": "白淨法，如月盛滿；普照法界，如日迴耀；",
    "T09n0278_058:0769b22": "長菩薩身，如母養子。善男子！略說菩薩摩",
    "T09n0278_058:0769b23": "訶薩，若能隨順善知識教得十不可說百千",
    "T09n0278_058:0769b24": "億那由他諸功德；明十不可說百千億那由",
    "T09n0278_058:0769b25": "他淨直深心；增長十不可說百千億那由他",
    "T09n0278_058:0769b26": "菩薩諸根；淨十不可說百千億那由他菩薩",
    "T09n0278_058:0769b27": "諸持；滅十不可說百千億那由他諸障礙",
    "T09n0278_058:0769b28": "法；超十不可說百千億那由他諸惡魔業；入",
    "T09n0278_058:0769b29": "十不可說百千億那由他菩薩法門；滿十不",
    "T09n0278_058:0769c01": "可說百千億那由他諸妙功德；修十不可說",
    "T09n0278_058:0769c02": "百千億那由他菩薩所行；具十不可說百千",
    "T09n0278_058:0769c03": "億那由他菩薩大願。善男子！略說菩薩，因善",
    "T09n0278_058:0769c04": "知識究竟一切菩薩行、一切菩薩波羅蜜、一",
    "T09n0278_058:0769c05": "切菩薩地、一切菩薩忍、一切菩薩陀羅尼、一",
    "T09n0278_058:0769c06": "切菩薩三昧門、一切菩薩通明智自在、一切",
    "T09n0278_058:0769c07": "菩薩迴向、一切菩薩大願。善男子！如是等一",
    "T09n0278_058:0769c08": "切法，善知識為本：依善知識起、依善知識",
    "T09n0278_058:0769c09": "生、依善知識取、依善知識發、依善知識",
    "T09n0278_058:0769c10": "長、依善知識住、依善知識得。」",
    "T09n0278_058:0769c11": "[0769c11] 爾時，善財聞如是等讚善知識諸菩薩行，如",
    "T09n0278_058:0769c12": "來正法；心大歡喜，踊躍無量，正念思惟菩薩",
    "T09n0278_058:0769c13": "所行。漸漸遊行，向海澗國；以過去際修身業",
    "T09n0278_058:0769c14": "力，及清淨心，遠離惡行，超出世間虛妄惑",
    "T09n0278_058:0769c15": "倒；求佛法實義，長養諸根，滿足大願，具",
    "T09n0278_058:0769c16": "精進力；不惜身命，饒益眾生，修菩薩行，",
    "T09n0278_058:0769c17": "積集佛法；見諸如來，淨一切剎，供養法師，",
    "T09n0278_058:0769c18": "護持正法；成就菩薩諸淨願身，善知緣起，",
    "T09n0278_058:0769c19": "修習不可思議善根。作是念已，淨心信敬",
    "T09n0278_058:0769c20": "一切菩薩，如世尊想；修習諸根，心不顛倒，",
    "T09n0278_058:0769c21": "正念恭敬，離世間想；滿足諸願，出生無量",
    "T09n0278_058:0769c22": "菩薩化身，讚歎三世一切諸佛菩薩法門；智",
    "T09n0278_058:0769c23": "慧覺悟，如來菩薩，一切至處自在神力；乃至",
    "T09n0278_058:0769c24": "一毛孔中，佛、菩薩身，皆悉充滿無礙智眼，觀",
    "T09n0278_058:0769c25": "十方法界及虛空界，三世諸法。爾時，善財如",
    "T09n0278_058:0769c26": "是恭敬供養，具諸願忍；以無量智，觀境界",
    "T09n0278_058:0769c27": "地。[0769c27] 爾時，善財五體敬禮彼嚴淨藏高大樓觀，",
    "T09n0278_058:0769c28": "作如是念：「此是諸佛菩薩、諸善知識；是諸佛",
    "T09n0278_058:0769c29": "塔；是如來像，諸佛菩薩、法寶住處；是聲聞、緣",
    "T09n0278_058:0770a01": "覺，亦是其塔；此是眾聖、亦是父母、亦是福",
    "T09n0278_058:0770a02": "田；此是一切法界境界。」作是念已，又復等",
    "T09n0278_058:0770a03": "觀，猶如虛空；等觀如法界，無有障礙；等觀",
    "T09n0278_058:0770a04": "如實際，至一切處；等觀如如來，除諸虛",
    "T09n0278_058:0770a05": "妄，無所染著；等觀如影、如夢、如電、如響，",
    "T09n0278_058:0770a06": "悉從緣起，非有非無，深心信解。隨諸業因，",
    "T09n0278_058:0770a07": "而受果報，知從信心，成等正覺。因解佛",
    "T09n0278_058:0770a08": "功德，供養諸佛；因恭敬心，出佛化身；因",
    "T09n0278_058:0770a09": "修善根，起諸佛法；因般若波羅蜜，起一切",
    "T09n0278_058:0770a10": "波羅蜜；因堅固願，起諸佛法；因諸迴向，起",
    "T09n0278_058:0770a11": "一切菩薩行。一切智境界法界，解了迴向非",
    "T09n0278_058:0770a12": "常、非斷，非生、非滅，非無因作。捨離有見、諸",
    "T09n0278_058:0770a13": "顛倒惑，謂從自在而生諸法；本有實性，次",
    "T09n0278_058:0770a14": "第而出；離我、我所，深達緣起；入諸法界，",
    "T09n0278_058:0770a15": "見有為法，猶如鏡像。離有無見，不生、不滅；",
    "T09n0278_058:0770a16": "滅邪癡惑，了諸法空，悉無自在；超出諸相，",
    "T09n0278_058:0770a17": "入無相際，而亦不違種生芽法，悉知一切",
    "T09n0278_058:0770a18": "從因緣生，如因印故而生印像，如鏡中",
    "T09n0278_058:0770a19": "像、如電、如夢、如響、如幻，各隨因有。一切諸",
    "T09n0278_058:0770a20": "法，亦復如是，隨業受報，以善方便，潤澤諸",
    "T09n0278_058:0770a21": "法。[0770a21] 爾時，善財禮未起間，知法如是，得不思",
    "T09n0278_058:0770a22": "議善根；柔軟身心，稽首禮畢，敬遶十匝，合掌",
    "T09n0278_058:0770a23": "諦觀。復作是念：「此是解空無相願者之所",
    "T09n0278_058:0770a24": "住處；離虛妄者之所住處；住法界者；了知",
    "T09n0278_058:0770a25": "眾生非實有者；知不生者；知一切世間無",
    "T09n0278_058:0770a26": "所著者；方便分別一切眾生者；一切無所",
    "T09n0278_058:0770a27": "依者；離一切相者；知一切法無自性者；不",
    "T09n0278_058:0770a28": "虛妄取一切業者；了知一切心意識相者；",
    "T09n0278_058:0770a29": "知一切道，非出、非不出者；住一切甚深大智",
    "T09n0278_058:0770b01": "度者；方便充滿普門法界者；寂滅一切眾",
    "T09n0278_058:0770b02": "煩惱者；智慧斷除見愛慢者；一切禪定解",
    "T09n0278_058:0770b03": "脫三昧神通遊戲者；修一切菩薩三昧境界",
    "T09n0278_058:0770b04": "者；安住一切如來所者；以一劫為一切劫，",
    "T09n0278_058:0770b05": "以一切劫為一劫者；以一切剎為一剎，",
    "T09n0278_058:0770b06": "以一剎為一切剎，而亦不壞諸剎相者；",
    "T09n0278_058:0770b07": "以一法為一切法，以一切法為一法，而亦",
    "T09n0278_058:0770b08": "不壞諸法相者；以一眾生為一切眾生，",
    "T09n0278_058:0770b09": "以一切眾生為一眾生，而解眾生無差別",
    "T09n0278_058:0770b10": "者；以一佛為一切佛，以一切佛為一佛，",
    "T09n0278_058:0770b11": "而解諸佛無有二者；以三世為一念，以",
    "T09n0278_058:0770b12": "一念為三世者；於一念中，詣一切剎者；",
    "T09n0278_058:0770b13": "普照饒益一切眾生者；得一切入者；出過",
    "T09n0278_058:0770b14": "眾生，為教化故，而不捨離者；不依一切",
    "T09n0278_058:0770b15": "剎，而遊行莊嚴一切世界，供養佛者；詣一",
    "T09n0278_058:0770b16": "切佛無染著者；依善知識，不味法者；住",
    "T09n0278_058:0770b17": "一切魔宮，不樂欲者；入一切相，而不捨離",
    "T09n0278_058:0770b18": "一切智者；了一切眾生身，無我、無眾生、無二",
    "T09n0278_058:0770b19": "觀者；自身容受一切世界，而不壞法性者；",
    "T09n0278_058:0770b20": "盡未來劫，修諸願行，而不取劫長短相者；",
    "T09n0278_058:0770b21": "不離一毛端處，而現一切世界，普為眾生",
    "T09n0278_058:0770b22": "說正法者；可尊重者；解甚深法者；達無",
    "T09n0278_058:0770b23": "二者；了無性者；善對治者；體法空者；住慈",
    "T09n0278_058:0770b24": "悲者；遠離一切聲聞、緣覺地者；超出一切",
    "T09n0278_058:0770b25": "魔境界者；不染一切世間境界者；究竟一",
    "T09n0278_058:0770b26": "切菩薩法門者；隨順一切佛法門者；厭一",
    "T09n0278_058:0770b27": "切生死，而不證聲聞，離生法者；知一切法",
    "T09n0278_058:0770b28": "無生，而亦不起不生見者；觀不淨法，不",
    "T09n0278_058:0770b29": "證離欲法，不染愛者；修習大慈，不為除",
    "T09n0278_058:0770c01": "滅瞋恚法者；觀於緣起，一切法中，無愚癡",
    "T09n0278_058:0770c02": "者；住於四禪，不隨生者；住四無量，不生",
    "T09n0278_058:0770c03": "無色，為教化者；修習止觀，不證明脫化",
    "T09n0278_058:0770c04": "眾生者；住空三昧，滅無見者；住無相三",
    "T09n0278_058:0770c05": "昧，為化眾生，不捨相者；住無願三昧，不",
    "T09n0278_058:0770c06": "捨菩薩一切願者；一切煩惱業中，得自在",
    "T09n0278_058:0770c07": "力，為教化故，示現隨順煩惱業者；離於生",
    "T09n0278_058:0770c08": "死，而現受生，為教化者；離一切趣，現入",
    "T09n0278_058:0770c09": "諸趣，化眾生者；修大慈悲，不隨愛者；修",
    "T09n0278_058:0770c10": "習喜心，見眾生苦，常憂慼者；修習捨心，而",
    "T09n0278_058:0770c11": "不捨離利他事者；得九次第定，而不厭離",
    "T09n0278_058:0770c12": "欲界生者；離於諸受，而不證實際者；住",
    "T09n0278_058:0770c13": "三脫門，而不證聲聞解脫法者；觀四真諦，",
    "T09n0278_058:0770c14": "而不證諸果者；觀於緣起，離邊見者；修",
    "T09n0278_058:0770c15": "八正道，而不永出生死難者；超凡夫地，而",
    "T09n0278_058:0770c16": "不墮於二乘地者；觀陰熾然，而不永滅",
    "T09n0278_058:0770c17": "於五陰者；離四魔道，而不永捨諸魔覺者；",
    "T09n0278_058:0770c18": "捨六入障，而現受者；觀真如相，而不證於",
    "T09n0278_058:0770c19": "實際法者；現學一切乘，而不捨離摩訶衍",
    "T09n0278_058:0770c20": "者。如此樓觀，住一切功德者之所住處。」[0770c20] 爾",
    "T09n0278_058:0770c21": "時，善財以偈頌曰：",
    "T09n0278_058:0770c22": "「安住大慈心，  彌勒摩訶薩，",
    "T09n0278_058:0770c23": " 具足妙功德，  饒益諸群生。",
    "T09n0278_058:0770c24": " 住於灌頂地，  諸佛之長子，",
    "T09n0278_058:0770c25": " 思惟佛境界，  安住此法堂。",
    "T09n0278_058:0770c26": " 一切諸佛子，  常履大乘行，",
    "T09n0278_058:0770c27": " 遊行諸法界，  安住此法堂。",
    "T09n0278_058:0770c28": " 施戒忍精進，  禪智方便願，",
    "T09n0278_058:0770c29": " 究竟彼岸者，  安住此法堂。",
    "T09n0278_058:0771a01": " 無礙智如空，  普照三世法，",
    "T09n0278_058:0771a02": " 了知一切者，  安住此法堂。",
    "T09n0278_058:0771a03": " 解了一切法，  真實無生相，",
    "T09n0278_058:0771a04": " 如鳥遊空者，  安住此法堂。",
    "T09n0278_058:0771a05": " 除滅貪恚癡，  一切諸顛倒，",
    "T09n0278_058:0771a06": " 常樂寂靜者，  安住此法堂。",
    "T09n0278_058:0771a07": " 三脫門道觀，  陰入界緣起，",
    "T09n0278_058:0771a08": " 遠離惡道者，  安住此法堂。",
    "T09n0278_058:0771a09": " 深入無礙智，  等觀眾生剎，",
    "T09n0278_058:0771a10": " 知法無性者，  安住此法堂。",
    "T09n0278_058:0771a11": " 三世法無礙，  猶如空中風，",
    "T09n0278_058:0771a12": " 無所染著者，  安住此法堂。",
    "T09n0278_058:0771a13": " 見眾生受苦，  無有歸依處，",
    "T09n0278_058:0771a14": " 大悲普濟者，  安住此法堂。",
    "T09n0278_058:0771a15": " 見盲冥眾生，  捨正入險路，",
    "T09n0278_058:0771a16": " 為示正道者，  安住此法堂。",
    "T09n0278_058:0771a17": " 見諸有為中，  生老病死逼，",
    "T09n0278_058:0771a18": " 令免恐怖者，  安住此法堂。",
    "T09n0278_058:0771a19": " 見眾生結患，  積集智慧藥，",
    "T09n0278_058:0771a20": " 悲心醫王者，  安住此法堂。",
    "T09n0278_058:0771a21": " 見無量眾生，  漂溺生死海，",
    "T09n0278_058:0771a22": " 大悲船度者，  安住此法堂。",
    "T09n0278_058:0771a23": " 深入生死海，  摧滅煩惱龍，",
    "T09n0278_058:0771a24": " 採佛智寶者，  安住此法堂。",
    "T09n0278_058:0771a25": " 願地慈悲眼，  觀海出眾生，",
    "T09n0278_058:0771a26": " 如金翅鳥者，  安住此法堂。",
    "T09n0278_058:0771a27": " 法界空中行，  猶如淨日月，",
    "T09n0278_058:0771a28": " 慧光普照者，  安住此法堂。",
    "T09n0278_058:0771a29": " 為一一眾生，  盡未來際劫，",
    "T09n0278_058:0771b01": " 荷負諸苦者，  安住此法堂。",
    "T09n0278_058:0771b02": " 一一諸剎中，  盡來劫修行，",
    "T09n0278_058:0771b03": " 金剛精進者，  安住此法堂。",
    "T09n0278_058:0771b04": " 一坐處聞持，  諸佛法無厭，",
    "T09n0278_058:0771b05": " 大智慧海者，  安住此法堂。",
    "T09n0278_058:0771b06": " 遍遊世界海，  及諸大眾海，",
    "T09n0278_058:0771b07": " 供養佛海者，  安住此法堂。",
    "T09n0278_058:0771b08": " 一切劫海中，  修諸願行海，",
    "T09n0278_058:0771b09": " 出生功德者，  安住此法堂。",
    "T09n0278_058:0771b10": " 一一毛孔中，  佛剎劫眾生，",
    "T09n0278_058:0771b11": " 無礙眼見者，  安住此法堂。",
    "T09n0278_058:0771b12": " 一念中遍入，  不可說諸劫，",
    "T09n0278_058:0771b13": " 知念無礙者，  安住此法堂。",
    "T09n0278_058:0771b14": " 一切剎微塵，  眾生水渧等，",
    "T09n0278_058:0771b15": " 生此等願者，  安住此法堂。",
    "T09n0278_058:0771b16": " 無量劫修行，  總持禪定願，",
    "T09n0278_058:0771b17": " 解脫法門者，  安住此法堂。",
    "T09n0278_058:0771b18": " 一切諸佛子，  出生無量德，",
    "T09n0278_058:0771b19": " 饒益眾生者，  安住此法堂。",
    "T09n0278_058:0771b20": " 成就無礙智，  通明巧方便，",
    "T09n0278_058:0771b21": " 隨應現生者，  安住此法堂。",
    "T09n0278_058:0771b22": " 從初發道心，  究竟一切行，",
    "T09n0278_058:0771b23": " 化身滿法界，  顯現自在力。",
    "T09n0278_058:0771b24": " 一念成正覺，  入無量智業，",
    "T09n0278_058:0771b25": " 莫能測量者，  安住此法堂。",
    "T09n0278_058:0771b26": " 無礙淨慧力，  遊行諸法界，",
    "T09n0278_058:0771b27": " 無垢智觀者，  安住此法堂。",
    "T09n0278_058:0771b28": " 成就無礙足，  一切無所著，",
    "T09n0278_058:0771b29": " 了剎無二者，  安住此法堂。",
    "T09n0278_058:0771c01": " 觀諸寂滅法，  皆悉如虛空，",
    "T09n0278_058:0771c02": " 離垢境界者，  安住此法堂。",
    "T09n0278_058:0771c03": " 大悲觀眾生，  諸苦所逼迫，",
    "T09n0278_058:0771c04": " 拔濟饒益者，  安住此法堂。",
    "T09n0278_058:0771c05": " 不離一坐處，  普現眾生前，",
    "T09n0278_058:0771c06": " 如明淨日月，  除滅魔鉤餌。",
    "T09n0278_058:0771c07": " 佛子住此堂，  哀愍諸群生，",
    "T09n0278_058:0771c08": " 出無量化身，  充滿諸法界。",
    "T09n0278_058:0771c09": " 佛子住此堂，  遍遊諸世界，",
    "T09n0278_058:0771c10": " 一切如來所，  無量無數劫。",
    "T09n0278_058:0771c11": " 無依入此堂，  稱量佛境界，",
    "T09n0278_058:0771c12": " 無量無數劫，  其心無厭倦。",
    "T09n0278_058:0771c13": " 佛子住此堂，  念念入諸定，",
    "T09n0278_058:0771c14": " 一一三昧門，  顯現佛境界。",
    "T09n0278_058:0771c15": " 佛子住此堂，  覺了一切剎，",
    "T09n0278_058:0771c16": " 三世一切劫，  眾生佛名號。",
    "T09n0278_058:0771c17": " 佛子住此堂，  諸劫為一念，",
    "T09n0278_058:0771c18": " 遠離妄想惑，  隨順於眾生。",
    "T09n0278_058:0771c19": " 佛子住此堂，  修習諸三昧，",
    "T09n0278_058:0771c20": " 一一心念中，  了達三世法。",
    "T09n0278_058:0771c21": " 佛子住此堂，  一處跏趺坐，",
    "T09n0278_058:0771c22": " 普現一切剎，  一切諸趣中。",
    "T09n0278_058:0771c23": " 佛子住此堂，  悉飲佛法海，",
    "T09n0278_058:0771c24": " 深入智慧海，  超度功德海。",
    "T09n0278_058:0771c25": " 無礙智思量，  三世無數剎，",
    "T09n0278_058:0771c26": " 諸劫諸如來，  無數眾生類。",
    "T09n0278_058:0771c27": " 佛子住此堂，  常於一念中，",
    "T09n0278_058:0771c28": " 了知於三世，  諸佛剎成敗。",
    "T09n0278_058:0771c29": " 善知諸最勝，  所修諸行願，",
    "T09n0278_058:0772a01": " 并眾生諸根，  修習佛境界。",
    "T09n0278_058:0772a02": " 一一微塵中，  見一切劫剎，",
    "T09n0278_058:0772a03": " 諸佛及眷屬，  一切眾生類。",
    "T09n0278_058:0772a04": " 佛子住此堂，  常觀一切法，",
    "T09n0278_058:0772a05": " 眾生剎世劫，  皆悉無自性。",
    "T09n0278_058:0772a06": " 觀察眾生等，  法等如來等，",
    "T09n0278_058:0772a07": " 願等世界等，  三世悉平等。",
    "T09n0278_058:0772a08": " 佛子住此堂，  教化諸群生，",
    "T09n0278_058:0772a09": " 供養諸如來，  思惟諸法界。",
    "T09n0278_058:0772a10": " 無量智慧業，  滿足諸大願，",
    "T09n0278_058:0772a11": " 無數劫演說，  不可得窮盡。",
    "T09n0278_058:0772a12": " 一切諸佛子，  具足無量德，",
    "T09n0278_058:0772a13": " 安住此法堂，  我合掌敬禮。",
    "T09n0278_058:0772a14": " 諸佛之長子，  彌勒無礙行，",
    "T09n0278_058:0772a15": " 我今合掌禮，  唯願慈矜愍。」◎",
    "T09n0278_058:0772a16": "[0772a16] ◎爾時，善財讚歎樓觀諸菩薩已，合掌恭",
    "T09n0278_058:0772a17": "敬供養；禮訖，於門下立，欲見彌勒菩薩。爾",
    "T09n0278_058:0772a18": "時，遙見彌勒菩薩，與無量天、龍、夜叉、乾闥婆、",
    "T09n0278_058:0772a19": "阿修羅、迦樓羅、緊那羅、摩&#x777A;羅伽、人、非人等，大",
    "T09n0278_058:0772a20": "眾圍遶，從外而來。威德特尊，普照一切；不",
    "T09n0278_058:0772a21": "染世法，超出一切世間眾魔境界；滅諸障",
    "T09n0278_058:0772a22": "礙，深入如來菩薩境界；供養諸佛，等諸佛",
    "T09n0278_058:0772a23": "法；冠解脫繒淨妙天冠，住大智網；於諸佛",
    "T09n0278_058:0772a24": "所，得一切智；甘露灌頂，生諸佛法，得薩婆",
    "T09n0278_058:0772a25": "若。[0772a25] 爾時，善財頭面敬禮，一心合掌，白言：「大聖！",
    "T09n0278_058:0772a26": "云何菩薩學菩薩行、修菩薩道？既修學已，",
    "T09n0278_058:0772a27": "具一切佛法，隨所請眾生，悉令度脫，成",
    "T09n0278_058:0772a28": "就大願；究竟一切菩薩所行，安慰一切諸天",
    "T09n0278_058:0772a29": "世人；不負本心，不違三寶，不欺天人，不",
    "T09n0278_058:0772b01": "罔眾生，不斷佛種，持菩薩家，如來正法；如",
    "T09n0278_058:0772b02": "是等事，唯願演說。」[0772b02] 爾時，彌勒觀察大眾，指",
    "T09n0278_058:0772b03": "善財言：「汝等見是童子，問菩薩行，具足一",
    "T09n0278_058:0772b04": "切功德者不？此童子者，勇猛精進，專求實",
    "T09n0278_058:0772b05": "義，以正直心，得不退轉，常修勝法，心無厭",
    "T09n0278_058:0772b06": "足，如救頭然，求善知識，親近供養，聞法受",
    "T09n0278_058:0772b07": "持。此童子者，昔於頻陀伽羅城，受文殊師",
    "T09n0278_058:0772b08": "利教，求善知識，展轉經由一百一十諸善知",
    "T09n0278_058:0772b09": "識，問菩薩行，心無疲倦，次來我所。如是童",
    "T09n0278_058:0772b10": "子，學大乘者，甚為希有，成滿大願，能辨",
    "T09n0278_058:0772b11": "大事，具大莊嚴，常以大慈，救護眾生，起大",
    "T09n0278_058:0772b12": "精進波羅蜜，示導大眾，乘大法船，度生死",
    "T09n0278_058:0772b13": "海，令住大道，得大法寶，長養大智。如是",
    "T09n0278_058:0772b14": "之人，難得聞見，親近共住，同行亦難。何以故？",
    "T09n0278_058:0772b15": "此童子者，發心救護一切眾生，除滅眾苦，惡",
    "T09n0278_058:0772b16": "道諸難，邪見險路，愚癡之闇，超出生死，壞一",
    "T09n0278_058:0772b17": "切趣輪，度魔境界，於一切世間，無所染著；",
    "T09n0278_058:0772b18": "出欲泥，解貪縛，除邪倒，摧慢幢，拔使刺，",
    "T09n0278_058:0772b19": "廢諸蓋，裂愛網，滅無明，竭有流，離諂幻，",
    "T09n0278_058:0772b20": "淨心垢，釋疑惑；度無智海，厭生死苦，乘",
    "T09n0278_058:0772b21": "大法船，濟四使流，於大愛河，造智慧橋；",
    "T09n0278_058:0772b22": "愚癡闇中，然智慧燈：於生死路，示以正道；",
    "T09n0278_058:0772b23": "煩惱病者，令服法藥；生老死者，授甘露法；",
    "T09n0278_058:0772b24": "三毒盛者，滅以定水，令得清涼；諸憂怖者，",
    "T09n0278_058:0772b25": "施以無畏；三有獄者，開以智門；邪見縛者，斷",
    "T09n0278_058:0772b26": "以慧劍；住三界城，開解脫門；在危險者，",
    "T09n0278_058:0772b27": "示安隱處；懼結賊者，施以無畏；墜三惡塹",
    "T09n0278_058:0772b28": "者，俯接令出；為陰賊害者，置涅槃城；著眾",
    "T09n0278_058:0772b29": "生者，示八正道；住六入空聚者，拯以慧明；",
    "T09n0278_058:0772c01": "失津要者，示以正濟；近惡知識者，令親善",
    "T09n0278_058:0772c02": "友；樂童蒙者，誘以聖法；樂住生死宅者，普",
    "T09n0278_058:0772c03": "令超入一切智城。救護一切眾生之類，不",
    "T09n0278_058:0772c04": "捨清淨，求菩提心，積集大乘，心無疲倦，",
    "T09n0278_058:0772c05": "飲正法雨，而無厭足；勇猛究竟諸功德事，",
    "T09n0278_058:0772c06": "淨諸法門，修菩薩行，心無疲懈；不退方",
    "T09n0278_058:0772c07": "便，出生大願，見善知識，心樂無厭；奉給所",
    "T09n0278_058:0772c08": "為，隨順其教，不以為苦。[0772c08] 「諸善男子！世間有",
    "T09n0278_058:0772c09": "能發起無上菩提心者，甚為希有，若發心",
    "T09n0278_058:0772c10": "已，如是精進求佛法者，亦甚希有；如是樂",
    "T09n0278_058:0772c11": "欲，淨菩薩道，具菩薩行，不惜身命，求善知",
    "T09n0278_058:0772c12": "識，不違其教；集菩提分，不貪利養，不捨",
    "T09n0278_058:0772c13": "菩薩正直之心；不著家業，不染五欲，不",
    "T09n0278_058:0772c14": "戀父母及諸親族，但樂專修一切種智；如",
    "T09n0278_058:0772c15": "是之人，倍復希有。諸善男子！若有菩薩，如",
    "T09n0278_058:0772c16": "是學者，則能究竟菩薩所行，成滿大願，近",
    "T09n0278_058:0772c17": "佛菩提，淨一切剎；教化眾生，深入法界，具",
    "T09n0278_058:0772c18": "足一切諸波羅蜜；廣菩薩行，畢本意性，出",
    "T09n0278_058:0772c19": "於魔業；值遇一切諸善知識，於一生中，能",
    "T09n0278_058:0772c20": "具普賢菩薩諸行。此童子者，入威儀海，諸智",
    "T09n0278_058:0772c21": "慧海；修菩提海，菩薩行海；成滿一切諸佛願",
    "T09n0278_058:0772c22": "海；詣諸剎海；見諸佛海；入眷屬海；行供養",
    "T09n0278_058:0772c23": "海；聞正法海；飲妙法海；成滿一切菩薩力",
    "T09n0278_058:0772c24": "海。顯現一切自在力雲，一切眾生，無不見",
    "T09n0278_058:0772c25": "者。滅一切煩惱處；入一切佛處；入諸法門",
    "T09n0278_058:0772c26": "處；入諸三昧處；住諸通明處；遊行法界處；",
    "T09n0278_058:0772c27": "如日月出，照一切眾生處。不依諸相，如",
    "T09n0278_058:0772c28": "空中鳥；常樂寂靜，無壞法門；遍遊因陀羅",
    "T09n0278_058:0772c29": "網世界，諸佛世界，如風無礙，深入法界；現",
    "T09n0278_058:0773a01": "諸世間，見三世佛，心大歡喜，踊躍無量；隨",
    "T09n0278_058:0773a02": "諸佛教，為聖法器；得諸法門，具菩薩行，現",
    "T09n0278_058:0773a03": "自在力。[0773a03] 「善財！汝今得最大利；於無量劫，難",
    "T09n0278_058:0773a04": "聞見者，汝悉聞見，知彼功德；所謂：得見文",
    "T09n0278_058:0773a05": "殊師利，積無量德，遠離一切險難惡道，安",
    "T09n0278_058:0773a06": "住正法；過童蒙地，住諸菩薩功德之地，具",
    "T09n0278_058:0773a07": "智慧地，得諸佛地，菩薩行海；成滿虛空等諸",
    "T09n0278_058:0773a08": "佛智藏，專求無量諸妙功德，心無厭倦。若",
    "T09n0278_058:0773a09": "能如是堅直心者，則能樂求諸善知識，具",
    "T09n0278_058:0773a10": "菩薩行；教化眾生，具不思議清淨之信；諸妙",
    "T09n0278_058:0773a11": "功德，正法義者，悉得&#x89A9;見一切佛子。善財！",
    "T09n0278_058:0773a12": "汝今獲大善利，次第&#x89A9;見諸佛真子；隨彼",
    "T09n0278_058:0773a13": "自說，願行所得，汝從聞已，皆悉具得，如是行",
    "T09n0278_058:0773a14": "者，於無量劫之所難辦；以是因緣，諸佛子",
    "T09n0278_058:0773a15": "等，次第為說，難聞見者，汝悉聞見。從彼聞",
    "T09n0278_058:0773a16": "法，現自在力，為一切佛之所護念，菩薩所",
    "T09n0278_058:0773a17": "攝；隨順彼教，得大善利，長養一切諸菩薩",
    "T09n0278_058:0773a18": "性，學諸功德，不斷佛種；常為諸佛甘露",
    "T09n0278_058:0773a19": "灌頂，不久當與諸佛子等，隨前眾生，因",
    "T09n0278_058:0773a20": "其修善，皆悉令獲勝妙果報。善財！汝應發",
    "T09n0278_058:0773a21": "大歡喜，不久當得大果報故；無量菩薩，於",
    "T09n0278_058:0773a22": "無數劫，修菩薩行；汝今一生，皆悉具得，皆",
    "T09n0278_058:0773a23": "由直心精進力故。其有欲得如是法者，",
    "T09n0278_058:0773a24": "當如善財之所修學，便得究竟諸菩薩行，",
    "T09n0278_058:0773a25": "滿一切願，達一切法；譬如慶雲，隨所覆處，",
    "T09n0278_058:0773a26": "能降甘澤；隨智慧願，具菩薩行，亦復如是。",
    "T09n0278_058:0773a27": "善財！當知我所顯說，皆是普賢菩薩所行，",
    "T09n0278_058:0773a28": "應當了知，近善知識。過去諸佛，專求菩提，",
    "T09n0278_058:0773a29": "修習此行；於無量劫，諸有為中，受無量苦，",
    "T09n0278_058:0773b01": "猶不值遇過去諸佛，不具是行。善財！汝",
    "T09n0278_058:0773b02": "今皆得成就，聞諸佛法，行菩薩行；其有眾",
    "T09n0278_058:0773b03": "生，聞是行者，得大善利；成滿大願，親近",
    "T09n0278_058:0773b04": "諸佛，為佛真子，必成佛道；清淨解脫，除滅",
    "T09n0278_058:0773b05": "諸惡，遠離眾苦，積功德聚；清淨法身，遊",
    "T09n0278_058:0773b06": "行十方，見諸如來菩薩大眾，長養善根，如",
    "T09n0278_058:0773b07": "水蓮華；值遇諸佛，聞持正法，安住佛道，具",
    "T09n0278_058:0773b08": "諸佛願，究竟諸佛功德彼岸。」[0773b08] 爾時，彌勒告",
    "T09n0278_058:0773b09": "善財言：「汝可往詣文殊師利，問諸法門智",
    "T09n0278_058:0773b10": "慧境界，普賢所行；彼當為汝，分別演說。」[0773b10] 爾時，",
    "T09n0278_058:0773b11": "善財聞是語已，悲泣流淚；文殊師利即時",
    "T09n0278_058:0773b12": "申臂，遙授善財華寶瓔珞。善財得已，歡喜",
    "T09n0278_058:0773b13": "供散彌勒菩薩；彌勒菩薩即以右手摩善",
    "T09n0278_058:0773b14": "財頂，讚言：「善哉！善哉！佛子！汝亦不久當與",
    "T09n0278_058:0773b15": "我等。」[0773b15] 爾時，善財踊躍無量，以偈頌曰：",
    "T09n0278_058:0773b16": "「無量無數劫，  難得聞見者，",
    "T09n0278_058:0773b17": " 我今得奉覲，  無上善知識。",
    "T09n0278_058:0773b18": " 文殊我所尊，  究竟功德岸，",
    "T09n0278_058:0773b19": " 蒙見善知識，  願速還親近。」",
    "T09n0278_058:0773b20": "[0773b20] 爾時，善財五體敬禮彌勒菩薩，合掌白言：「大",
    "T09n0278_058:0773b21": "聖！我已先發阿耨多羅三藐三菩提心，而未",
    "T09n0278_058:0773b22": "知菩薩云何學菩薩行、修菩薩道？大聖！今",
    "T09n0278_058:0773b23": "者已為諸佛授一生記，證於菩薩離生正",
    "T09n0278_058:0773b24": "法，住菩薩住；究竟一切諸波羅蜜，具足一",
    "T09n0278_058:0773b25": "切諸法忍門；成就菩薩一切諸地，自在遊戲，",
    "T09n0278_058:0773b26": "一切法門；得一切三昧，到於菩薩隨所至",
    "T09n0278_058:0773b27": "趣；逮得一切陀羅尼辯才，方便光明，具足",
    "T09n0278_058:0773b28": "成就菩薩自在；積集一切助菩提分，遊戲",
    "T09n0278_058:0773b29": "巧方便慧；得一切通明；隨所修學，悉已究",
    "T09n0278_058:0773c01": "竟菩薩諸行；具一切願，知諸乘門，持如來",
    "T09n0278_058:0773c02": "持，攝佛菩提，守護一切諸佛法藏；出生智",
    "T09n0278_058:0773c03": "寶菩薩功德，如來密教，常為菩薩大眾上",
    "T09n0278_058:0773c04": "首。為煩惱賊所逼迫者，以勇猛力，能為摧",
    "T09n0278_058:0773c05": "滅，令得安隱；生死曠野，迷正路者，示以正",
    "T09n0278_058:0773c06": "道；煩惱患者，治以良醫；諸眾生尊為天中",
    "T09n0278_058:0773c07": "天，為無上聖。勝出二乘生死海者，為作導",
    "T09n0278_058:0773c08": "師，而度脫之，張大教網，&#x4E98;生死海；諸調",
    "T09n0278_058:0773c09": "伏者，攝而取之，長養善根，安立菩薩；於無",
    "T09n0278_058:0773c10": "礙乘，究竟一切諸菩薩事，住諸佛所。唯願大",
    "T09n0278_058:0773c11": "聖，為我演說云何菩薩學菩薩行、修菩薩",
    "T09n0278_058:0773c12": "道。」[0773c12] 爾時，彌勒菩薩摩訶薩觀察善財，指示",
    "T09n0278_058:0773c13": "大眾，歎其功德，以偈頌曰：",
    "T09n0278_058:0773c14": "「善財童子者，  淨直心智慧，",
    "T09n0278_058:0773c15": " 專求菩薩行，  而來至我所。",
    "T09n0278_058:0773c16": " 善來大悲雲，  能雨甘露法，",
    "T09n0278_058:0773c17": " 具足三淨眼，  菩薩行無厭。",
    "T09n0278_058:0773c18": " 善來正直心，  精進無懈惓，",
    "T09n0278_058:0773c19": " 諸根悉調伏，  專求菩薩行。",
    "T09n0278_058:0773c20": " 善來無壞行，  常求善知識，",
    "T09n0278_058:0773c21": " 了達一切法，  教化諸群生。",
    "T09n0278_058:0773c22": " 善來清淨道，  安住功德藏，",
    "T09n0278_058:0773c23": " 勇猛精進力，  逮得最勝地。",
    "T09n0278_058:0773c24": " 善來難見者，  諸佛功德子，",
    "T09n0278_058:0773c25": " 增長諸善根，  深入無量境。",
    "T09n0278_058:0773c26": " 善來平等者，  利衰及毀譽，",
    "T09n0278_058:0773c27": " 苦樂世間法，  其心無所染。",
    "T09n0278_058:0773c28": " 善來安樂者，  直心離諂曲，",
    "T09n0278_058:0773c29": " 除滅於憍慢，  瞋恚放逸法。",
    "T09n0278_058:0774a01": " 善來最勝藏，  觀察一切眾，",
    "T09n0278_058:0774a02": " 長養功德藏，  其心無疲倦。",
    "T09n0278_058:0774a03": " 善來三世智，  圓滿諸法界，",
    "T09n0278_058:0774a04": " 了佛功德藏，  其心無疲倦。",
    "T09n0278_058:0774a05": " 善來妙蓮華，  增長名稱雲，",
    "T09n0278_058:0774a06": " 諸佛子教來，  我示無礙趣。",
    "T09n0278_058:0774a07": " 成就智慧網，  了達不思議，",
    "T09n0278_058:0774a08": " 廣修菩薩行，  教化諸群生。",
    "T09n0278_058:0774a09": " 專求佛菩提，  修習離垢行，",
    "T09n0278_058:0774a10": " 聞持諸大願，  至此無疲倦。",
    "T09n0278_058:0774a11": " 去來現在佛，  所成諸行業，",
    "T09n0278_058:0774a12": " 善財欲修學，  故來至我所。",
    "T09n0278_058:0774a13": " 志求真法師，  演說正道法，",
    "T09n0278_058:0774a14": " 善教菩薩者，  故來至我所。",
    "T09n0278_058:0774a15": " 佛子修智慧，  具足於菩提，",
    "T09n0278_058:0774a16": " 親近善知識，  故來至我所。",
    "T09n0278_058:0774a17": " 眾生慈父母，  長養諸功德，",
    "T09n0278_058:0774a18": " 究竟菩提道，  故來至我所。",
    "T09n0278_058:0774a19": " 生老病死者，  無上良醫王，",
    "T09n0278_058:0774a20": " 眾生之釋天，  雨甘露法藥。",
    "T09n0278_058:0774a21": " 眾生明淨日，  普照諸正道，",
    "T09n0278_058:0774a22": " 眾生之淨月，  功德圓滿故。",
    "T09n0278_058:0774a23": " 譬如須彌山，  怨親心不動，",
    "T09n0278_058:0774a24": " 猶如大海水，  未曾有增減，",
    "T09n0278_058:0774a25": " 猶如海導師，  度脫無量眾，",
    "T09n0278_058:0774a26": " 一切無所著，  故來至我所。",
    "T09n0278_058:0774a27": " 勇健精進力，  拯救諸眾生，",
    "T09n0278_058:0774a28": " 悉令得安樂，  專求善知識。",
    "T09n0278_058:0774a29": " 建立正法幢，  顯現佛功德，",
    "T09n0278_058:0774b01": " 除滅惡道苦，  開諸善趣門。",
    "T09n0278_058:0774b02": " 能詣諸導師，  &#x89A9;見佛妙身，",
    "T09n0278_058:0774b03": " 聞持彼密教，  專求黠慧師。",
    "T09n0278_058:0774b04": " 欲具妙智色，  託生種姓家，",
    "T09n0278_058:0774b05": " 究竟諸功德，  故來至我所。",
    "T09n0278_058:0774b06": " 無比正直心，  親近善知識，",
    "T09n0278_058:0774b07": " 聞其所說教，  皆悉能奉行。",
    "T09n0278_058:0774b08": " 因昔無量德，  文殊令發心，",
    "T09n0278_058:0774b09": " 隨順其教命，  專求佛菩提。",
    "T09n0278_058:0774b10": " 捨天宮家屬，  父母諸親戚，",
    "T09n0278_058:0774b11": " 世間一切樂，  謙苦求知識。",
    "T09n0278_058:0774b12": " 如是清淨行，  於此命終已，",
    "T09n0278_058:0774b13": " 得諸勝妙果，  昇入佛法堂。",
    "T09n0278_058:0774b14": " 善財見眾生，  生老病死苦，",
    "T09n0278_058:0774b15": " 為發大悲心，  專求佛菩提。",
    "T09n0278_058:0774b16": " 見五道輪轉，  眾苦所逼迫，",
    "T09n0278_058:0774b17": " 修智金剛輪，  壞散苦趣輪。",
    "T09n0278_058:0774b18": " 眾生田荒穢，  貪恚邪見刺，",
    "T09n0278_058:0774b19": " 為淨修治故，  專求利智犁。",
    "T09n0278_058:0774b20": " 眾生處癡闇，  盲冥失正路，",
    "T09n0278_058:0774b21": " 善財為導師，  慧光示正道。",
    "T09n0278_058:0774b22": " 忍辱為密鎧，  執持慧利劍，",
    "T09n0278_058:0774b23": " 乘於三脫門，  摧滅煩惱賊。",
    "T09n0278_058:0774b24": " 善財勇猛力，  普為三界眾，",
    "T09n0278_058:0774b25": " 除滅諸恐怖，  令置安隱處。",
    "T09n0278_058:0774b26": " 善財為海師，  造立大法船，",
    "T09n0278_058:0774b27": " 越度爾焰海，  令住淨寶洲。",
    "T09n0278_058:0774b28": " 善財為一切，  法界中淨日，",
    "T09n0278_058:0774b29": " 以願智慧光，  普照眾生類。",
    "T09n0278_058:0774c01": " 善財為覺月，  妙法悉圓滿，",
    "T09n0278_058:0774c02": " 慈定清涼光，  滅諸煩惱熱。",
    "T09n0278_058:0774c03": " 善財智海依，  直心金剛地，",
    "T09n0278_058:0774c04": " 菩薩行漸深，  出生妙法寶。",
    "T09n0278_058:0774c05": " 菩提心龍王，  昇於法界空，",
    "T09n0278_058:0774c06": " 興雲雨甘露，  長養白淨果。",
    "T09n0278_058:0774c07": " 淨信心為炷，  慈悲為香油，",
    "T09n0278_058:0774c08": " 正念為寶器，  然彼耀世燈。",
    "T09n0278_058:0774c09": " 道心迦羅邏，  慈悲為胞段，",
    "T09n0278_058:0774c10": " 菩提分肢節，  長養如來藏。",
    "T09n0278_058:0774c11": " 增益功德藏，  清淨智慧藏，",
    "T09n0278_058:0774c12": " 熾盛智慧藏，  成滿諸願藏。",
    "T09n0278_058:0774c13": " 如是大莊嚴，  救護諸群生，",
    "T09n0278_058:0774c14": " 一切天人中，  難聞難得見。",
    "T09n0278_058:0774c15": " 如是智慧樹，  根深不可動，",
    "T09n0278_058:0774c16": " 方便為敷茂，  饒益諸群生。",
    "T09n0278_058:0774c17": " 欲聞一切法，  除滅諸疑惑，",
    "T09n0278_058:0774c18": " 具足妙功德，  專求善知識。",
    "T09n0278_058:0774c19": " 摧滅煩惱魔，  消滅邪愛垢，",
    "T09n0278_058:0774c20": " 悉令得解脫，  專求智慧者。",
    "T09n0278_058:0774c21": " 安住功德道，  究竟滅三塗，",
    "T09n0278_058:0774c22": " 開示諸善趣，  令具涅槃道。",
    "T09n0278_058:0774c23": " 顯現八正路，  除滅諸邪見，",
    "T09n0278_058:0774c24": " 壞裂煩惱網，  消竭愛欲海。",
    "T09n0278_058:0774c25": " 善財明淨日，  普照群萌類，",
    "T09n0278_058:0774c26": " 能為調御士，  拯濟三有眾。",
    "T09n0278_058:0774c27": " 覺悟於一切，  永出五欲泥，",
    "T09n0278_058:0774c28": " 除滅虛妄想，  為開解脫門。",
    "T09n0278_058:0774c29": " 分別諸法界，  嚴淨如來剎，",
    "T09n0278_058:0775a01": " 究竟一切法，  善財應歡喜。",
    "T09n0278_058:0775a02": " 勇猛修方便，  信心不可壞，",
    "T09n0278_058:0775a03": " 積集妙功德，  成滿諸大願。",
    "T09n0278_058:0775a04": " 不久見諸佛，  了達一切法，",
    "T09n0278_058:0775a05": " 嚴淨諸佛剎，  成就佛菩提。",
    "T09n0278_058:0775a06": " 隨順威儀海，  究竟諸行海，",
    "T09n0278_058:0775a07": " 度脫於一切，  無量眾生海。",
    "T09n0278_058:0775a08": " 出生諸善法，  具足妙功德，",
    "T09n0278_058:0775a09": " 與諸佛子等，  圓滿解脫法。",
    "T09n0278_058:0775a10": " 成滿諸大願，  降伏一切魔，",
    "T09n0278_058:0775a11": " 具足清淨業，  除滅諸煩惱。",
    "T09n0278_058:0775a12": " 成就一切智，  了達甚深法，",
    "T09n0278_058:0775a13": " 除滅諸群生，  煩惱眾苦患。",
    "T09n0278_058:0775a14": " 一切眾生輪，  迴流生死輪，",
    "T09n0278_058:0775a15": " 為轉淨法輪，  除滅眾苦輪。",
    "T09n0278_058:0775a16": " 守護佛種姓，  淨修法種姓，",
    "T09n0278_058:0775a17": " 攝取僧種性，  了三世種姓。",
    "T09n0278_058:0775a18": " 成滿大願網，  壞散邪見網，",
    "T09n0278_058:0775a19": " &#x7234;裂諸愛網，  決破眾苦網。",
    "T09n0278_058:0775a20": " 成就直心性，  具足智慧性，",
    "T09n0278_058:0775a21": " 嚴淨世界性，  度脫眾生性。",
    "T09n0278_058:0775a22": " 善財令一切，  無量諸群生，",
    "T09n0278_058:0775a23": " 諸佛及菩薩，  皆悉大歡喜。",
    "T09n0278_058:0775a24": " 善財淨慧光，  普照諸剎法，",
    "T09n0278_058:0775a25": " 一切眾生類，  皆見無量佛。",
    "T09n0278_058:0775a26": " 照明諸法界，  清淨眾生界，",
    "T09n0278_058:0775a27": " 遠離諸惡道，  除滅三有苦。",
    "T09n0278_058:0775a28": " 令眾離邪道，  顯現諸善道，",
    "T09n0278_058:0775a29": " 修習八正道，  安立解脫道。",
    "T09n0278_058:0775b01": " 普令諸群生，  度脫生死海，",
    "T09n0278_058:0775b02": " 除滅諸煩惱，  安住功德海。",
    "T09n0278_058:0775b03": " 消竭煩惱海，  令度三有海，",
    "T09n0278_058:0775b04": " 諸根悉調伏，  不染於世間。」◎"
}