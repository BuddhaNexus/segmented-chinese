{
    "X85n1591_007:0256a03": "黔南會燈錄卷第七",
    "X85n1591_007:0256a05": "習安天龍 如純 輯",
    "X85n1591_007:0256a06": "密參山禪師法嗣",
    "X85n1591_007:0256a07": "貴陽指月爍吼[、/(、*、)]禪師[0256a07] 滇之曲靖許氏子。於本郡天",
    "X85n1591_007:0256a08": "竺寺。禮覺悟剃染。參密參和尚印可。[0256a08] 上堂。流光易",
    "X85n1591_007:0256a09": "度。五十有八。幻隨幻住。不拘花甲。驀拈起拂子云。且",
    "X85n1591_007:0256a10": "道。是幻耶。非幻耶。若道是幻。幻不自幻。若謂非幻。非",
    "X85n1591_007:0256a11": "幻不幻。且拈放一邊。只如善財參遍百餘城。文殊指",
    "X85n1591_007:0256a12": "陳第一義。又且如何。八十老翁入場屋。真誠不是小",
    "X85n1591_007:0256a13": "兒戲。[0256a13] 臘八上堂。擊碎玄關山色寒。如來成道不&#x8657;",
    "X85n1591_007:0256a14": "談。明星午夜誰同&#x89A9;。隴上梅花自破顏。&#x6C37;皎皎雪漫",
    "X85n1591_007:0256a15": "漫。一色凝然化外看。直往南方無垢界。獻珠成佛不",
    "X85n1591_007:0256a16": "為難。且道。那是不難處。彈指頓超無量劫。輕輕屈指",
    "X85n1591_007:0256a17": "便成拳。[0256a17] 上堂。華嚴將諷畢。摩利初開啟。當此慶元",
    "X85n1591_007:0256a18": "宵。笙歌時貫耳。妙音觀世音。自在忘依倚。滿月圓如",
    "X85n1591_007:0256a19": "鏡。長天淨若洗。銀花噴火樹。轉次生歡喜。何故。我見",
    "X85n1591_007:0256a20": "燈明佛。本光瑞如此。[0256a20] 中秋上堂。雲淨一天。風清四",
    "X85n1591_007:0256a21": "海。桂子月中落。天香雲外飄。人人圓光現前。箇箇真",
    "X85n1591_007:0256a22": "常獨露。於斯見得。一花堂上。臂肘交加。三晶門前。主",
    "X85n1591_007:0256a23": "賓互換。其或未然。荊棘林中下&#x811A;易。月明簾外轉身",
    "X85n1591_007:0256a24": "難。[0256a24] 小參。銀缸高剔坐立儼然。蘭麝平薰。起居自若。",
    "X85n1591_007:0256b01": "話頭清楚。不患靜地迷人。公案見成。自有生機奪秀。",
    "X85n1591_007:0256b02": "白寥寥無滯無礙。清的的離相離名。若到者般田地。",
    "X85n1591_007:0256b03": "千七百則殘羹冷飯。不許沾唇。一大藏陳年故紙。謾",
    "X85n1591_007:0256b04": "言合藥。山僧今日鉗鎚再展。爐&#x97B4;重開。若要&#x945B;盡金",
    "X85n1591_007:0256b05": "純。除非脫皮換骨。何故&#x807B;。不因躡足龍門過。怎得春",
    "X85n1591_007:0256b06": "風動地來。[0256b06] 小參。今日己巳欲盡。明朝庚午方起。本",
    "X85n1591_007:0256b07": "來原無舊新。世俗強分彼此。若能不雜用心。那管人",
    "X85n1591_007:0256b08": "間甲子。從今打破趙州關。爆竹聲中好薦取。[0256b08] 示眾。",
    "X85n1591_007:0256b09": "心淨若蓮。月明似晝。香遶榻前。燈搖座右。要識本來",
    "X85n1591_007:0256b10": "面目。非青非黃非肥瘦。[0256b10] 示眾。春行冬令十分寒。縱",
    "X85n1591_007:0256b11": "有紅爐火費攢。寒暑不驚惟拄杖。是非坐斷獨蒲團。",
    "X85n1591_007:0256b12": "法身有主因無漏。覺體無私妙有觀。若果如斯端的",
    "X85n1591_007:0256b13": "去。分明生死不相干。[0256b13] 示眾。妄緣頓盡覺純真。碓嘴",
    "X85n1591_007:0256b14": "花生別是春。石女善吹無孔笛。木人慣撫沒絃琴。高",
    "X85n1591_007:0256b15": "山解聽常移足。流水知音每出身。此意若能深悟入。",
    "X85n1591_007:0256b16": "一回舉起一回新。",
    "X85n1591_007:0256b17": "恒秀林禪師法嗣",
    "X85n1591_007:0256b18": "安南永興藍田光碧禪師[0256b18] 城都朱氏子。生值離亂。被",
    "X85n1591_007:0256b19": "擄入營數載。脫遇經題和尚薙髮。在雲南曲靖府東",
    "X85n1591_007:0256b20": "山寺。依余山和尚圓具。矢志行&#x811A;。參恒秀和尚印可。",
    "X85n1591_007:0256b21": "後住安南永興十餘年。足不越閫。一日示微恙。告眾",
    "X85n1591_007:0256b22": "而寂。塔於寺西。世壽四十七。僧臘三十。",
    "X85n1591_007:0256b23": "永寧廣福明輝淨月禪師[0256b23] 城都趙氏子。生值世亂。隨",
    "X85n1591_007:0256b24": "戎入黔。於平越府圓覺庵。禮清海披剃。依達遠和尚",
    "X85n1591_007:0256c01": "具足。參恒秀和尚印可。立誓施茶接待。數十餘年。不",
    "X85n1591_007:0256c02": "改初志。又募修通滇大道。數百餘里。厥功未就。偶恙",
    "X85n1591_007:0256c03": "圓寂。塔於寺西。世壽六十七。師&#x751E;有偈。已刻附秀師",
    "X85n1591_007:0256c04": "錄後。入藏流行。此不復贅。",
    "X85n1591_007:0256c05": "楚眼襄禪師法嗣",
    "X85n1591_007:0256c06": "貴陽谷萌法華慧林如英禪師[0256c06] 潭州梁氏子。在浙天",
    "X85n1591_007:0256c07": "童。禮心應剃染。後因行&#x811A;歸楚。依溈山圓具。久親楚",
    "X85n1591_007:0256c08": "眼襄印可。後住馬苗寶華。又遷法華。重建功畢。會城",
    "X85n1591_007:0256c09": "南關眾姓。慕師道德。迎至大士庵供養。為預建塔於",
    "X85n1591_007:0256c10": "庵後。師因警眾。示一偈云。老僧七十一。開口少神氣。",
    "X85n1591_007:0256c11": "來者免多言。說話損精力。若要問修行。&#x811A;跟下薦取。",
    "X85n1591_007:0256c12": "未曾死一番。少要誇伶俐。生死若不明。孤獨一張嘴。",
    "X85n1591_007:0256c13": "閉目且觀心。盤著兩隻腿。這著死工夫。當下超於彼。",
    "X85n1591_007:0256c14": "若依老僧言。利人先利己。說盡黃河波。原來只是水。",
    "X85n1591_007:0256c15": "講盡世間言。惟一箇道理。若不悟斯道。難了箇生死。",
    "X85n1591_007:0256c16": "行之篤禪師法嗣",
    "X85n1591_007:0256c17": "安南萬雲卓菴閒禪師[0256c17] 蜀之廣元丘氏子。母夢盞飯",
    "X85n1591_007:0256c18": "僧入家投宿始生。幼不茹葷。寄名迴龍山。因世亂入",
    "X85n1591_007:0256c19": "黔。禮佛旨和尚披剃。時年二十一。圓具後矢志&#x5FA7;參。",
    "X85n1591_007:0256c20": "遊楚。至沿州十方菴。參行之和尚印證。復回安南。創",
    "X85n1591_007:0256c21": "闢雲山梵光寺。[0256c21] 上堂。春日融融。門外春光佈景。春",
    "X85n1591_007:0256c22": "風拂拂。檻前春樹凝&#x70DF;。物物頭頭合道。在在處處明",
    "X85n1591_007:0256c23": "心。放之則周沙界。捲之則入微塵。香嚴擊竹猶遲。船",
    "X85n1591_007:0256c24": "子覆舟莫及。若向者裏見得。更說甚麼平地登仙。白",
    "X85n1591_007:0257a01": "衣拜相。明明光吞宇宙。歷歷耀古騰今。且結角羅文",
    "X85n1591_007:0257a02": "歸根達本一句。作麼生道。卓拄杖一下云。上元原是",
    "X85n1591_007:0257a03": "正月半。家家打鼓慶元宵。喝一喝下座。[0257a03] 頌華亭船",
    "X85n1591_007:0257a04": "子。雨笠&#x70DF;蓑傲雪霜。竿頭風月老滄浪。適來釣得金",
    "X85n1591_007:0257a05": "鱗子。無限魚龍入鑊湯。",
    "X85n1591_007:0257a06": "曹洞三十一世雲門下第四代",
    "X85n1591_007:0257a07": "月印慶禪師法嗣",
    "X85n1591_007:0257a08": "安南淡雲明光禪師[0257a08] 楚南李氏子。在黔之安南定頭。",
    "X85n1591_007:0257a09": "禮本然老宿披剃。矢志行&#x811A;。遊滇至鍾靈。依月印和",
    "X85n1591_007:0257a10": "尚具足。並請益。參究發明。皆得力於印師座下。所以",
    "X85n1591_007:0257a11": "承嗣印師也。頌世尊初生。纔出頭來[囗@力]一聲。指天指",
    "X85n1591_007:0257a12": "地得人憎。縱使雲門能&#x8462;覆。至今難免賺癡僧。",
    "X85n1591_007:0257a13": "安南金獅弗會傳知禪師[0257a13] 蜀之余氏子。年九歲。寓黔",
    "X85n1591_007:0257a14": "之安籠。禮極乘和尚薙髮。乘示參父母未生前話。乘",
    "X85n1591_007:0257a15": "寂後。師矢志&#x5FA7;參。遊滇至廣南萬壽。參本源和尚。復",
    "X85n1591_007:0257a16": "歸黔。依松巋天一和尚具足。後遇月印和尚於江浙。",
    "X85n1591_007:0257a17": "回滇挂錫定頭。師往親覲。印一見器之。將拈花公案",
    "X85n1591_007:0257a18": "勘驗。機緣契合。親承印證。後隱居阿黑數載。邑侯余",
    "X85n1591_007:0257a19": "公。率眾紳士。請闢金獅洪音寺。[0257a19] 上堂。建叢林立規",
    "X85n1591_007:0257a20": "矩。逞能矜勢。豎門庭行法令。賣狗懸羊。所以古人。向",
    "X85n1591_007:0257a21": "千巖萬壑之間。韜名遁跡。深蓄厚養。遂能清振一時。",
    "X85n1591_007:0257a22": "美流萬世。設有先人未了底公案。萬不得已。出來了",
    "X85n1591_007:0257a23": "&#x5374;。今日知上座。且無未了底事。因甚也被此一陣業",
    "X85n1591_007:0257a24": "風。吹到金獅山裏。自逞一場敗露。雖然如是。檢點將",
    "X85n1591_007:0257b01": "來。又且事無一向。理有差殊。欲報佛祖深恩。必作四",
    "X85n1591_007:0257b02": "來依怙。發揮向上宗猷。開闢人天正路。當與麼時。還",
    "X85n1591_007:0257b03": "有同聲相應。同氣相謀者麼。卓拄杖一下云。共將補",
    "X85n1591_007:0257b04": "&#x886E;調羹手。撥轉如來正法輪。喝一喝。復舉。楊岐道。楊",
    "X85n1591_007:0257b05": "岐乍住屋壁&#x758E;。滿&#x7240;盡撒雪珍珠。縮&#x5374;項暗嗟吁。翻",
    "X85n1591_007:0257b06": "憶古人樹下居。師云。楊岐老人恁麼道。雖是清節操",
    "X85n1591_007:0257b07": "守。激厲後昆。怎奈檢點將來。只可獨善其身。欲豎臨",
    "X85n1591_007:0257b08": "濟門庭。猶未得在。看今日知上座。又作麼生施設。復",
    "X85n1591_007:0257b09": "卓杖云。不因滄海&#x6FF6;。爭見百川潮。[0257b09] 上堂。日暖風和",
    "X85n1591_007:0257b10": "二月天。鳥啼花放滿山川。當人直下恁麼去。脫體風",
    "X85n1591_007:0257b11": "光本自然。是則也是。祇如水底魚&#x8E2A;。空中鳥跡。又作",
    "X85n1591_007:0257b12": "麼生商量。速道速道。[0257b12] 上堂。將此深心奉塵剎。是則",
    "X85n1591_007:0257b13": "名為報佛恩。良久云。佛恩報也。作麼生是深心。還委悉",
    "X85n1591_007:0257b14": "麼分。明月在梅稍上。看到梅稍&#x5374;又無。喝一喝下座。",
    "X85n1591_007:0257b15": "宿士類",
    "X85n1591_007:0257b16": "貴陽興國祖融法印和尚[0257b16] 蜀之李氏子。未詳披剃。依",
    "X85n1591_007:0257b17": "華山三昧和尚圓具。明萬曆欽賜紫衣。住興國終老。",
    "X85n1591_007:0257b18": "無恙坐脫。世壽六十三。僧臘不記。",
    "X85n1591_007:0257b19": "貴陽觀音梵行傳性和尚[0257b19] 普陽人。在會城興國。禮祖",
    "X85n1591_007:0257b20": "融和尚披剃。並具足。傳衣&#x9262;。首住毗尼。後住觀音終",
    "X85n1591_007:0257b21": "老。塔於寺西。世壽七十三。僧臘四十餘。",
    "X85n1591_007:0257b22": "西識清見和尚[0257b22] 楚籍王氏子。出身疆場。禮法中披剃。",
    "X85n1591_007:0257b23": "持金剛經得止。參靈藥和尚印證。師開法貴陽白雲",
    "X85n1591_007:0257b24": "寺終老。塔於寺側。",
    "X85n1591_007:0257c01": "合鱗李居士[0257c01] 貴陽人。字之驊。原宦襲。棄儒學佛。參燕",
    "X85n1591_007:0257c02": "居和尚印證。翛然林下。集書一帙。名蔚堂草。並附有",
    "X85n1591_007:0257c03": "逃禪集。僅收雜偈二首。挺特男兒秉太阿。不將生死",
    "X85n1591_007:0257c04": "問如何。信然直下了無事。撒手懸巖唱哩囉。[0257c04] 詎肯",
    "X85n1591_007:0257c05": "瞞頇負己靈。分明鼻直兩眉橫。更須試看誰為主。十",
    "X85n1591_007:0257c06": "二時中常自惺。",
    "X85n1591_007:0257c07": "普安邑侯天一劉居士[0257c07] 關南人。諱&#x4E2A;臣。幼喜宗乘。常",
    "X85n1591_007:0257c08": "與當代尊宿。交往盤桓。初任福州。過江西。參龍山和",
    "X85n1591_007:0257c09": "尚有省。臨任。公事之暇。少閒談。只危坐。每有定課行",
    "X85n1591_007:0257c10": "持。&#x751E;述偈曰。世間一切盡歸空。誰識真空用不窮。三",
    "X85n1591_007:0257c11": "萬三千獅子座。維摩應是足神通。",
    "X85n1591_007:0257c12": "居易居士[0257c12] 法諱明福。金陵葉氏子。字得祿。鎮黔撫中",
    "X85n1591_007:0257c13": "軍事。幼好佛教。留意宗乘。參海內知識。未足其意。特",
    "X85n1591_007:0257c14": "建家菴。名鷲嶺禪寺。迎隱元和尚。於內問法。請益印",
    "X85n1591_007:0257c15": "證。復志謁諸方明宿盤桓。有偈頌機緣等。錄成一書。",
    "X85n1591_007:0257c16": "名逃禪集。僅收雜偈三首。機緣一則。[0257c16] 牧牛歌。露地白",
    "X85n1591_007:0257c17": "牛見也麼。牧童拍掌笑呵呵。等閒不用勤鞭策。放去",
    "X85n1591_007:0257c18": "收來一任他。[0257c18] 心入空門身在家。朝衣脫去換袈裟。",
    "X85n1591_007:0257c19": "菩提不二原無樹。意地清&#x51C9;轉法華。[0257c19] 六根有疚勿",
    "X85n1591_007:0257c20": "他疑。心病還須心藥醫。面壁九年無一字。令人特地",
    "X85n1591_007:0257c21": "歎希奇。[0257c21] 元和尚問。牛頭未見四祖時。為甚百鳥銜",
    "X85n1591_007:0257c22": "花。天人送供。士曰。花開蜂蝶聚。元曰。見後因甚不來。",
    "X85n1591_007:0257c23": "士曰。果熟樹頭空。",
    "X85n1591_007:0257c24": "三一居士[0257c24] 普安龍氏子。諱元敘。幼年因慕道之切。盡",
    "X85n1591_007:0258a01": "家以供僧道。一日遇松巋垂問。城東老母。與佛同生。",
    "X85n1591_007:0258a02": "因甚一生不欲見佛。士著語云。彼丈夫兮我丈夫。",
    "X85n1591_007:0258a03": "六度居士[0258a03] 古滇李氏子。母尤氏。十五看香山戲。動出",
    "X85n1591_007:0258a04": "家念。父母不允。幸得霞昌老宿諭曰。昔有維摩大士。",
    "X85n1591_007:0258a05": "作人天師。談不二法門。又不是在家菩薩耶。汝依我",
    "X85n1591_007:0258a06": "說。後來自有受用。士遵霞語。如父母命。有儒士黃中",
    "X85n1591_007:0258a07": "翠。指參爍吼和尚。得入頭處。後參善權和尚印證。所",
    "X85n1591_007:0258a08": "集有錄。僅收機緣三則。偈一首。[0258a08] 有僧問云。不是心",
    "X85n1591_007:0258a09": "不是佛不是物。是箇甚麼。士展兩手曰。是箇甚麼。僧",
    "X85n1591_007:0258a10": "云不會。士曰。怪我不得。[0258a10] 僧問云。盡大地是箇火坑。",
    "X85n1591_007:0258a11": "因甚跳不出。士曰。盡大地是箇火坑。僧擬議。士曰。燒",
    "X85n1591_007:0258a12": "殺也。[0258a12] 士一日卓杖行。有僧指杖問云。要者箇作麼。",
    "X85n1591_007:0258a13": "士曰。滑路上全得他力。[0258a13] 偈曰。著衣方免寒。喫飯&#x5374;",
    "X85n1591_007:0258a14": "止饑。祖師西來意。是甚破驢脊。",
    "X85n1591_007:0258a15": "臨濟三十五世天童第五代破山下",
    "X85n1591_007:0258a16": "嵩目宗禪師法嗣",
    "X85n1591_007:0258a17": "黔西東山古雪智禪師[0258a17] 蜀東人。參嵩目和尚印證。",
    "X85n1591_007:0258a18": "[0258a18] 上堂。今朝五月端午。柴門不懸艾虎。時節豈可空過。",
    "X85n1591_007:0258a19": "五毒拈來共&#x7151;。明州布袋喫了。咂殺池州魯祖。好大",
    "X85n1591_007:0258a20": "歌莫莽鹵。甜瓜徹蒂甜。苦瓜連根苦。[0258a20] 上堂。元日初",
    "X85n1591_007:0258a21": "昇。春回六宇。家家鳴鑼。戶戶擊鼓。大者騰歡。小者作",
    "X85n1591_007:0258a22": "舞。惟有東山與世殊。單條白棒慣莽鹵。顛拈倒弄且",
    "X85n1591_007:0258a23": "無年。日日打佛並打祖。忽有箇傍不甘底出來道。者",
    "X85n1591_007:0258a24": "老漢。不諳時世。只知有己。不知有人。山僧即便和聲",
    "X85n1591_007:0258b01": "打退。因甚如此。任從滄海變。終不與君通。靠拄杖下",
    "X85n1591_007:0258b02": "座。[0258b02] 上堂。東風連日發&#x7FA3;芽。開遍山前桃李花。捲起",
    "X85n1591_007:0258b03": "簾來人共見。當陽一句落誰家。速道速道。[0258b03] 小參。打",
    "X85n1591_007:0258b04": "鼓落堂。見成公案。燭燦香騰。與麼不薦。若也薦。無邊",
    "X85n1591_007:0258b05": "剎境。自他不隔於毫端。十世古今。始終不離於當念。",
    "X85n1591_007:0258b06": "若不薦。且看老僧與汝判斷。拽拄杖下座。一時打散。",
    "X85n1591_007:0258b07": "嵩眉海禪師法嗣",
    "X85n1591_007:0258b08": "貴陽慈雲蒼龍語禪師[0258b08] 江南陸安張氏子。在黔之西",
    "X85n1591_007:0258b09": "山。禮語嵩老人薙染。圓具。參嵩眉和尚印可。住慈雲",
    "X85n1591_007:0258b10": "而終。塔於本山。世壽七十。僧臘四十。[0258b10] 上堂。般若如",
    "X85n1591_007:0258b11": "大日輪。昇之則乾坤普照。如大火聚。近之則燎&#x5374;面",
    "X85n1591_007:0258b12": "門。如塗毒鼓。擊之則聞者皆喪。拈起也天回地轉。放",
    "X85n1591_007:0258b13": "下也海宴河清。祇如不拈不放。人人懷赤水之珠。箇",
    "X85n1591_007:0258b14": "箇抱荊山之玉。且家堂穩密一句。作麼生道。良久云。",
    "X85n1591_007:0258b15": "自是不歸歸便得。五湖&#x70DF;景有誰爭。[0258b15] 上堂。天無四",
    "X85n1591_007:0258b16": "壁。地絕八維。一&#x4E98;晴空。貫通今古。明明絕去來。歷歷",
    "X85n1591_007:0258b17": "無向背。所以道。靈光獨耀&#x9008;脫根塵。體露真常。不拘",
    "X85n1591_007:0258b18": "文字。性心無染。本自圓成。但離妄緣。即如如佛。喚作",
    "X85n1591_007:0258b19": "如如。早是變也。且作麼生是不變底消息。良久云。早",
    "X85n1591_007:0258b20": "晨喫稀飯。下午又覺饑。喝一喝下座。[0258b20] 上堂。佛未出",
    "X85n1591_007:0258b21": "世。人人鼻孔撩天。箇箇&#x811A;跟點地。佛出世後。人人眼",
    "X85n1591_007:0258b22": "裏添沙。箇箇耳中著水。於中若有一箇半箇。上無攀",
    "X85n1591_007:0258b23": "仰。下絕己躬底。出來道箇凡聖無差。古今一致。不妨",
    "X85n1591_007:0258b24": "慶快平生。如無。山僧更與重添壒[土*(天/韭)]去也。卓拄杖下",
    "X85n1591_007:0258c01": "座。[0258c01] 上堂。明如日。黑似漆。真不掩偽。曲不藏直。雪山",
    "X85n1591_007:0258c02": "六載空忍饑。少室九年癡面壁。於中若具擇法眼底。",
    "X85n1591_007:0258c03": "只向羊邊乾處臥。豈肯從他雪地立。雖然如是。不得",
    "X85n1591_007:0258c04": "春風花不開。花開須借春風力。喝一喝下座。",
    "X85n1591_007:0258c05": "威陽華嚴長靈祐禪師[0258c05] 荊州胡氏子。值世亂。從戎入",
    "X85n1591_007:0258c06": "黔。至二十七歲。切思出塵。寓九龍山。皈依燕居和尚。",
    "X85n1591_007:0258c07": "又親西山語嵩和尚。後禮嵩眉祝髮圓具。並請益發",
    "X85n1591_007:0258c08": "明。親承印可。開法華嚴。遷臥雲。後復遊楚。[0258c08] 上堂。靈",
    "X85n1591_007:0258c09": "機密運。寶劍全彰。截斷千差。真常獨露。頭頭顯妙。物",
    "X85n1591_007:0258c10": "物輝光。一道清&#x8657;。貫通今古。明明絕去來。歷歷無對",
    "X85n1591_007:0258c11": "待。坐斷毗盧頂。不秉釋迦文。到者裏。說甚隨處作主。",
    "X85n1591_007:0258c12": "遇緣即宗。直得萬機休罷。千聖不&#x643A;。且超然一句。作",
    "X85n1591_007:0258c13": "麼生道。喝一喝下座。[0258c13] 上堂。智鑑圓明。萬法皆空。慧",
    "X85n1591_007:0258c14": "光獨露。了妄全真。塵塵剎剎。普現威權。物物頭頭。全",
    "X85n1591_007:0258c15": "彰妙用。只得龍吟霧起。虎嘯風生。瓦礫石頭。咸皆[跳-兆+孛]",
    "X85n1591_007:0258c16": "跳。山川草木。動地喧鳴。殊勝中殊勝。奇特中奇特。且",
    "X85n1591_007:0258c17": "作麼生是日用應緣一句。揮拂子云。掬水月在手。弄",
    "X85n1591_007:0258c18": "花香滿衣。[0258c18] 上堂。舉芭蕉示眾云。你有拄杖子。與你",
    "X85n1591_007:0258c19": "拄杖子。頭上安頭。你無拄杖子。奪&#x5374;你拄杖子。斬頭",
    "X85n1591_007:0258c20": "&#x8994;活。芭蕉老漢。計窮力盡。無處啟口。向拄杖頭上作",
    "X85n1591_007:0258c21": "活計。山僧者裏則不然。有也不與。無也不奪。直教他",
    "X85n1591_007:0258c22": "全體脫落。絲毫不挂。淨&#x8EB6;&#x8EB6;。赤灑灑。是你到家底消",
    "X85n1591_007:0258c23": "息。何處更有一物。與諸人為緣為對。還會麼。不見一",
    "X85n1591_007:0258c24": "法即如來。是則名為觀自在。[0258c24] 小參。舉古德云。尋牛",
    "X85n1591_007:0259a01": "須訪跡。學道學無心。跡在牛還在。無心道易成。即今",
    "X85n1591_007:0259a02": "眾中有箇漢出來道。跡在者裏。牛在甚麼處。直對他",
    "X85n1591_007:0259a03": "道。綠楊芳草岸。無處不稱尊。又有一箇漢。出來道。我",
    "X85n1591_007:0259a04": "本無心。道在何處。對他道。經行及坐臥。常在於其中。",
    "X85n1591_007:0259a05": "又有一箇漢。出來道。男兒自有通霄志。不向他人行",
    "X85n1591_007:0259a06": "處行。老僧聞得。只得飲氣吞聲。何故。一粒老鼠屎。打",
    "X85n1591_007:0259a07": "污一鍋羹。[0259a07] 元宵晚參。十五日已前。海底泥牛含月",
    "X85n1591_007:0259a08": "走。十五日已後。巖前石虎抱兒眠。正當十五日。石人",
    "X85n1591_007:0259a09": "把板雲中拍。木女銜笙井底吹。舉似燈籠笑破口。無",
    "X85n1591_007:0259a10": "端特地一場非。卓杖一下云。山僧拄杖子活如龍。一",
    "X85n1591_007:0259a11": "口吞&#x5374;了也。三十年後。免得敲磚打瓦。",
    "X85n1591_007:0259a12": "石阡黃菊濟川普禪師[0259a12] 蜀之潼川梁氏子。入黔於西",
    "X85n1591_007:0259a13": "山鳳凰池。禮語嵩和尚披剃。參嵩眉印可。住九龍。",
    "X85n1591_007:0259a14": "[0259a14] 退院上堂。苦住龍山三五載。&#x7282;耙債滿便抽身。芒鞋",
    "X85n1591_007:0259a15": "拄杖如龍虎。試問同行有幾人。雪峰老人。楖[木*栗]橫擔",
    "X85n1591_007:0259a16": "不顧。彌勒大士。向十字街頭立等。且道。龍山長老。又",
    "X85n1591_007:0259a17": "作麼生施設。卓拄杖云。出門三步外。別是一家風。",
    "X85n1591_007:0259a18": "[0259a18] 上堂。古云。青青翠竹。盡是真如。&#x9B31;&#x9B31;黃花。無非般若。",
    "X85n1591_007:0259a19": "黃山今日拈頭換尾。將古作今。以此真如般若。翻作",
    "X85n1591_007:0259a20": "廣大伽藍。直教十方龍象。到此各各於中安居平等",
    "X85n1591_007:0259a21": "性智。正恁麼時。喚作廣大伽藍。又是真如般若。喚作",
    "X85n1591_007:0259a22": "真如般若。又是廣大伽藍。且如何得的當去。卓拄杖",
    "X85n1591_007:0259a23": "一下云。殿閣峰頭千古致。三門高對廣興場。[0259a23] 上堂。",
    "X85n1591_007:0259a24": "月大有三十。月小是初一。到者裏。要且千聖不能知。",
    "X85n1591_007:0259b01": "諸佛不能識。是汝諸人還識麼。若也識。且許途中受",
    "X85n1591_007:0259b02": "用。若也不識。九龍不&#x608B;慈悲。率性與諸人通箇到家",
    "X85n1591_007:0259b03": "底消息。如何是到家底消息。良久擲拄杖云。也是烏",
    "X85n1591_007:0259b04": "龜鑽敗壁。",
    "X85n1591_007:0259b05": "宗風定禪師法嗣",
    "X85n1591_007:0259b06": "貴陽西山實行慧真禪師[0259b06] 西安葛氏子。禮宗風和尚。",
    "X85n1591_007:0259b07": "剃染具足。並以印證。[0259b07] 頌華亭船子。狂心猶勝在江",
    "X85n1591_007:0259b08": "邊。短棹長歌駕鐵船。不是夾山來換手。只教撐渡到",
    "X85n1591_007:0259b09": "驢年。[0259b09] 黃龍三關。我手何似佛手。打殺泥&#x732A;癩狗。剝",
    "X85n1591_007:0259b10": "盡貼肉汗衫。隨分拈花折柳。[0259b10] 我&#x811A;何似驢&#x811A;。踏斷",
    "X85n1591_007:0259b11": "趙州略彴。縱橫獨步大方。一任衲僧卜度。[0259b11] 人人有",
    "X85n1591_007:0259b12": "箇生緣。漁翁腰帶牽船。夜宿蘆花深處。曉來搔首看",
    "X85n1591_007:0259b13": "天。",
    "X85n1591_007:0259b14": "西山無滅慧&#x9834;禪師[0259b14] 印心於宗風和尚。[0259b14] 舉東山水",
    "X85n1591_007:0259b15": "上行話頌曰。諸佛出身處。東山水上行。雲開紅日出。",
    "X85n1591_007:0259b16": "雨過綠苔生。",
    "X85n1591_007:0259b17": "剖石鏡禪師法嗣",
    "X85n1591_007:0259b18": "修文三潮水知非菴雲峰祖高禪師[0259b18] 蜀之符氏子。因",
    "X85n1591_007:0259b19": "亂入黔。寓貴陽牟尼山。禮月空薙染。依語嵩老人具",
    "X85n1591_007:0259b20": "足。得法於剖石和尚。住知非數十年。康熙戊辰仲秋。",
    "X85n1591_007:0259b21": "告眾圓寂。塔於本菴之陽。世壽七十七。僧臘四十六。",
    "X85n1591_007:0259b22": "[0259b22] 上堂。大道本在目前。說甚目前難&#x89A9;。以拄杖卓一卓",
    "X85n1591_007:0259b23": "云。若也&#x89A9;。大家薦取雲門普。如不&#x89A9;。君自西秦我東",
    "X85n1591_007:0259b24": "魯。喝一喝下座。[0259b24] 佛誕日示眾。指天指地已徒勞。七",
    "X85n1591_007:0259c01": "步週行禍更招。惹得雲門行正令。兒孫代代病尤高。",
    "X85n1591_007:0259c02": "語聖正禪師法嗣",
    "X85n1591_007:0259c03": "習安溪脈照一禪師[0259c03] 江西撫州吳氏子。寓蜀誕生。在",
    "X85n1591_007:0259c04": "黔安順州華嚴硐。禮德水披剃。過丹山參語聖和尚。",
    "X85n1591_007:0259c05": "又參敏樹老人圓具。後復丹山。掩關三載。印心於語",
    "X85n1591_007:0259c06": "聖和尚。[0259c06] 提督軍門侯延生然燈請。上堂。樹樹青松",
    "X85n1591_007:0259c07": "堅晚節。竿竿翠竹響清風。延齡千古燈輝燦。劫外春",
    "X85n1591_007:0259c08": "光&#x9008;不同。且如何是不同底消息。良久喝一喝下座。",
    "X85n1591_007:0259c09": "[0259c09] 住定南萬壽上堂。昨日古佛堂裏坐。今朝萬壽示機",
    "X85n1591_007:0259c10": "緣。&#x643A;笻唯是尋知己。處處青山展笑顏。且道。其中事",
    "X85n1591_007:0259c11": "作麼生。顧視左右云。朝看白雲橫嶺上。夜觀明月照",
    "X85n1591_007:0259c12": "&#x5826;前。",
    "X85n1591_007:0259c13": "貴陽玉龍鏡天宗照禪師[0259c13] 本郡王氏子。母陳氏。於貴",
    "X85n1591_007:0259c14": "筑蓮花。禮自善披剃。依密蘊具足。自行密行。因閱禪",
    "X85n1591_007:0259c15": "關策進。見黃檗示眾曰。僧問趙州。狗子還有佛性也",
    "X85n1591_007:0259c16": "無。州云無。但二六時中。看箇無字。晝參夜參。行住坐",
    "X85n1591_007:0259c17": "臥。著衣喫飯。屙屎放尿處。心心相顧。猛著精彩。守箇",
    "X85n1591_007:0259c18": "無字。日久歲深。打成一片。忽然心華發現。悟佛祖之",
    "X85n1591_007:0259c19": "機。便不被天下老和尚舌頭瞞處。頓起疑情。且一時",
    "X85n1591_007:0259c20": "無處請益。只得靜夜焚香發誓。自拈無字公案。晝參",
    "X85n1591_007:0259c21": "夜參。身心渾忘。如斯久久。一日正經行次。忽聞鴉聲。",
    "X85n1591_007:0259c22": "得入頭處。矢志&#x5FA7;參。遊滇途遇語聖和尚。問云。如何",
    "X85n1591_007:0259c23": "是你行&#x811A;事。師曰。癡狂外邊走。聖云。爾因甚到者裏。",
    "X85n1591_007:0259c24": "師曰。一等共行山下路。眼頭各自看風&#x70DF;。聖云。只恐",
    "X85n1591_007:0260a01": "詐明頭。師曰。和尚也不得壓良為賤。聖深肯之。師得",
    "X85n1591_007:0260a02": "法後。闢玉龍。名弘法寺。[0260a02] 上堂。大道無形。至真無名。",
    "X85n1591_007:0260a03": "隨方示化。轉變權衡。靈利漢。逴得些子。便解布漫天",
    "X85n1591_007:0260a04": "網。散荊棘林。攪長河為酥酪。變大地作黃金。坐微塵",
    "X85n1591_007:0260a05": "裏。轉大法輪。頓使一切眾生。同見同明。同得同證。衲",
    "X85n1591_007:0260a06": "僧分上。如龍得水。似虎靠山。然雖與麼。猶是化門邊",
    "X85n1591_007:0260a07": "事。若論向上一路。直得三世諸佛。口挂壁上。歷代祖",
    "X85n1591_007:0260a08": "師。忍氣吞聲。只如黃檗打臨濟三頓痛棒。且道。是向",
    "X85n1591_007:0260a09": "上一路耶。是化門邊事耶。良久云。鴛鴦繡出自金針。",
    "X85n1591_007:0260a10": "更把金針度與人。喝一喝下座。",
    "X85n1591_007:0260a11": "鎮寧列峰大千宗月禪師[0260a11] 蜀籍廣安白氏子。僧問。牛",
    "X85n1591_007:0260a12": "度&#x7A93;櫺。頭角四蹄都過了。因甚尾巴過不得。師便打",
    "X85n1591_007:0260a13": "云。不快底漆桶。進云。恁麼則搖頭擺尾去也。師云。切",
    "X85n1591_007:0260a14": "忌挨著別人。[0260a14] 示眾。威音那畔絕&#x8AB5;訛。直下承當已",
    "X85n1591_007:0260a15": "錯過。珍重本來端的處。風吹石臼念摩訶。[0260a15] 小參。什",
    "X85n1591_007:0260a16": "麼物兮恁麼來。&#x63D1;不成團擘不開。踏著秤錘原是鐵。",
    "X85n1591_007:0260a17": "天高雲淨月初回。月回且置。祇如古人道。修證即不",
    "X85n1591_007:0260a18": "無。污染即不得。諸人又作麼生商量。卓拄杖一下云。",
    "X85n1591_007:0260a19": "狀元原是天生定。莫把馮京作馬&#x51C9;。",
    "X85n1591_007:0260a20": "語賢英禪師法嗣",
    "X85n1591_007:0260a21": "習安永峰慧鏡常禪師[0260a21] 本郡王氏子。母吳氏。在城禮",
    "X85n1591_007:0260a22": "恒聞剃染。參獅山語賢和尚印可。師易建永峰。為投",
    "X85n1591_007:0260a23": "老處。僧問。如何是佛。師曰。山僧是普城人。僧云。如何",
    "X85n1591_007:0260a24": "是祖師意。師曰。上山氣喘。僧云。以何法治。師曰。坐坐",
    "X85n1591_007:0260b01": "再行。",
    "X85n1591_007:0260b02": "清鎮普興慧知寂雲禪師[0260b02] 本境劉氏子。禮本寺聞旨",
    "X85n1591_007:0260b03": "披剃。依黔靈赤松老人圓具。參獅山語賢和尚印證。",
    "X85n1591_007:0260b04": "復志行&#x811A;。同蓮舟遊楚途間。&#x751E;&#x548F;。持戒參禪。無繩自",
    "X85n1591_007:0260b05": "縛。總不與麼。歷歷落落。逢人若問祖師意。向道帽子",
    "X85n1591_007:0260b06": "頭上著。呵呵。",
    "X85n1591_007:0260b07": "古源鑑禪師法嗣",
    "X85n1591_007:0260b08": "定番九龍月恒真昇禪師[0260b08] 貴陽章氏子。於本境圓通",
    "X85n1591_007:0260b09": "寺。禮&#x6C37;雪披剃。始參慧林和尚。緣不相契。後參古源",
    "X85n1591_007:0260b10": "鑑發明。親承印證。源示寂後。眾勉師繼席。師不允。遂",
    "X85n1591_007:0260b11": "掩關於臥雲室內。"
}