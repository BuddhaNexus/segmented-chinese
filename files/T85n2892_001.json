{
    "T85n2892_001:1409c15": "No. 2892",
    "T85n2892_001:1409c16": "佛說現報當受經",
    "T85n2892_001:1409c18": "[1409c18] 政一人獨行。而無伴侶。即問之言。姊今何",
    "T85n2892_001:1409c19": "故顏容媚麗。焦悴如此。為何所苦。時女答言。",
    "T85n2892_001:1409c20": "我之薄福。嫁得夫主。望相保守。不期一旦疾",
    "T85n2892_001:1409c21": "病死亡。家親捉我生埋塚中。逕得七日。為諸",
    "T85n2892_001:1409c22": "群賊劫破此塚。欲求財物。將我還家。納用為",
    "T85n2892_001:1409c23": "妻。賊師後時劫破一村。為他所殺。收斂屍",
    "T85n2892_001:1409c24": "骸。而殯葬之。親屬將我。又復生埋。逕得三",
    "T85n2892_001:1409c25": "日。復為野狐。欲噉死屍。來坌此塚。我因得",
    "T85n2892_001:1409c26": "出。父母眷屬不相知聞。時長者子即語女言。",
    "T85n2892_001:1409c27": "我妻始死。汝既無夫。我今二人共為夫婦。能",
    "T85n2892_001:1409c28": "爾以否。時此女人無所趣向。即然許之。相",
    "T85n2892_001:1409c29": "隨至家。共相愛念。即逕一年便生一男。又於",
    "T85n2892_001:1410a01": "後時復生一男。又於後時更復懷&#x59D9;。臨月垂",
    "T85n2892_001:1410a02": "產時。長者子出外遊行。與諸朋伴共相飲會。",
    "T85n2892_001:1410a03": "至冥而還。其妻於後堅關門戶。存地生子。血",
    "T85n2892_001:1410a04": "露狼藉。夫還喚妻。妻為生子存踞在地。血露",
    "T85n2892_001:1410a05": "狼藉。不得開門。夫喚不應。拔刀破門。即問其",
    "T85n2892_001:1410a06": "妻。我朝出外。比其迴還喚汝。關門而不應。我",
    "T85n2892_001:1410a07": "有何情異。妻答夫言。為生子故血露狼藉。夫",
    "T85n2892_001:1410a08": "語妻言。所生子者今何所在。其妻即將所生",
    "T85n2892_001:1410a09": "之子授與其夫。夫得此子即用生蘇煎煮。限",
    "T85n2892_001:1410a10": "妻令食。妻不忍食。即拔利刀而欲斷命。妻為",
    "T85n2892_001:1410a11": "貪命遂便食子。一時都盡。至於明旦其夫酒",
    "T85n2892_001:1410a12": "醒。即問妻言。我昨冥還。醉酒悶迷應無過失。",
    "T85n2892_001:1410a13": "妻答夫言。君昨冥還。喚我開門。我為生子不",
    "T85n2892_001:1410a14": "時開門。君斫門入即便問我。有何情異。我答",
    "T85n2892_001:1410a15": "君言。為生子故血露狼藉。君即從我索所生",
    "T85n2892_001:1410a16": "子。我授與君。君得此子即用生蘇煎煮。限",
    "T85n2892_001:1410a17": "我令食。我不忍食。君即拔刀而欲殺我。我為",
    "T85n2892_001:1410a18": "貪命食子遂盡。其夫聞說。即自低頭。極大",
    "T85n2892_001:1410a19": "慚愧。辭謝其婦。醉酒過失。願不為恨。從今以",
    "T85n2892_001:1410a20": "後誓不飲酒。又於後時其婦語夫。我與父母",
    "T85n2892_001:1410a21": "分別以來。逕年度月不知消息。我等二人及",
    "T85n2892_001:1410a22": "以兩子。往父母家參承問訊。時長者子即共",
    "T85n2892_001:1410a23": "其妻并及二子隨路而去。值天抗熱。其夫即",
    "T85n2892_001:1410a24": "便止一樹下。避曰取陰遂便失睡。忽為黑蛇",
    "T85n2892_001:1410a25": "螫夫即死。其妻啼哭。抱持二子即便前路。值",
    "T85n2892_001:1410a26": "一水坑。長漂急難可得度。光送大子至達岸",
    "T85n2892_001:1410a27": "上。始復欲迴迎取小子。其子見母即投趣水。",
    "T85n2892_001:1410a28": "而為波浪之所沒溺。復上岸上欲抱大子。即",
    "T85n2892_001:1410a29": "為虎狼之所食噉。是時女人呼天喚地。有何",
    "T85n2892_001:1410b01": "惡業今逢此苦。即便前進見父母家。村中知",
    "T85n2892_001:1410b02": "識借問之言。見我父母兄弟眷屬悉平安不。",
    "T85n2892_001:1410b03": "知識答曰。汝家失火。大小悉皆為火燒殺並",
    "T85n2892_001:1410b04": "無人在。時女聞之。轉復悶絕無所趣向。爾時",
    "T85n2892_001:1410b05": "世尊為諸大眾說微妙法。即以天眼觀此女",
    "T85n2892_001:1410b06": "人。即告阿難。汝持寶衣迎此女人。阿難受",
    "T85n2892_001:1410b07": "教將以寶衣迎此女人。來至眾中。禮拜世尊。",
    "T85n2892_001:1410b08": "慚愧懺悔。佛為說法。斷諸結漏得羅漢果。佛",
    "T85n2892_001:1410b09": "又告一切大眾。汝等欲知此女前世之善惡",
    "T85n2892_001:1410b10": "事者。諦聽善思念之。慎勿忘失。乃於過世",
    "T85n2892_001:1410b11": "無數劫時有長者子。財富無量。取得一婦。逕",
    "T85n2892_001:1410b12": "年度月并無兒息。時長者子即自思惟。我今",
    "T85n2892_001:1410b13": "財富并無兒子。一旦無常財無委付。即於後",
    "T85n2892_001:1410b14": "時取得一妾。逕始一年便生一男。面貌端政。",
    "T85n2892_001:1410b15": "長者憐念。是時大婦即自思惟。我為大婦並",
    "T85n2892_001:1410b16": "無兒子。始取妾來未得多年。以生一男兒。若",
    "T85n2892_001:1410b17": "長大財當屬已。我必為夫之所棄薄。我今宜",
    "T85n2892_001:1410b18": "應設諸方計殺此小兒。是時妾母出外不在。",
    "T85n2892_001:1410b19": "而是大妻內計以定即用鐵針二枚刺兒&#x984B;",
    "T85n2892_001:1410b20": "上。小兒啼哭痛不可言。妾母抱兒莫知痛處。",
    "T85n2892_001:1410b21": "呼天喚地。若有惡心瞋心疾心&#x59AC;心殺我子",
    "T85n2892_001:1410b22": "者。令其生生世世還受苦報。是時大婦心自",
    "T85n2892_001:1410b23": "&#x5FD3;清。即於夫前及於妾前而立&#x546A;誓。我若惡",
    "T85n2892_001:1410b24": "心嗔心嫉心&#x59AC;心殺汝子者。令我生生世世",
    "T85n2892_001:1410b25": "還受女身。嫁得夫主生埋塚中。令我生生世",
    "T85n2892_001:1410b26": "世若生兒者。還以生蘇煎煮食之。令我生生",
    "T85n2892_001:1410b27": "世世夫為蛇螫。子為水漂兒為虎食。闔家大",
    "T85n2892_001:1410b28": "小悉皆為火之所燒殺。&#x546A;誓已訖兒即死亡。",
    "T85n2892_001:1410b29": "是時大妻心自&#x5FD3;清而立&#x546A;誓言。無罪福如",
    "T85n2892_001:1410c01": "影隨形不相放捨。而此大妻於五百世中。捨",
    "T85n2892_001:1410c02": "身受身常受苦報。",
    "T85n2892_001:1410c03": "[1410c03] 佛又告一切大眾。今為汝等說。此女人前世",
    "T85n2892_001:1410c04": "之時修何功德。而復值我。以衣覆之。為其說",
    "T85n2892_001:1410c05": "法斷諸結漏得羅漢道時。此女人於過去世",
    "T85n2892_001:1410c06": "無量劫時。家甚貧窮。有一辟支佛。從其教",
    "T85n2892_001:1410c07": "化。此女無錢。即解衣帶施辟支佛。由是因緣",
    "T85n2892_001:1410c08": "所生端政恒生富家。雖復受如前苦於五百",
    "T85n2892_001:1410c09": "世還得值我。以衣覆之。為其說法斷諸結漏",
    "T85n2892_001:1410c10": "得羅漢道。雖復得道一日六時常苦熱鐵。從",
    "T85n2892_001:1410c11": "頂上入痛徹於心。佛又告一切大眾。從今已",
    "T85n2892_001:1410c12": "往慎勿惡心瞋心&#x59AC;心。更相殺害更相&#x546A;誓。",
    "T85n2892_001:1410c13": "言無罪報如影隨形終不放捨。作善作惡得",
    "T85n2892_001:1410c14": "惡終無我作他人受報身。雖滅壞善惡不朽。",
    "T85n2892_001:1410c15": "如上所說汝諦受持。爾時大眾及諸天龍八",
    "T85n2892_001:1410c16": "部鬼神有惡心者。皆生慈念。聞佛所說頂戴",
    "T85n2892_001:1410c17": "受持。"
}