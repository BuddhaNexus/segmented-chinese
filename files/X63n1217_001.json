{
    "X63n1217_001:0001a03": "菩提達磨大師略辨大乘入道四行觀",
    "X63n1217_001:0001a04": "No. 1217-A",
    "X63n1217_001:0001a05": "弟子 曇琳 序",
    "X63n1217_001:0001a06": "[0001a06] 法師者西域南天竺國人。是婆羅門國王第三之",
    "X63n1217_001:0001a07": "子也。神慧&#x758E;朗。聞皆曉悟。志存摩訶衍道。故捨素",
    "X63n1217_001:0001a08": "隨緇。紹隆聖種冥心&#x8657;寂。通鑒世事內外俱明。德",
    "X63n1217_001:0001a09": "超世表。悲悔邊隅正教陵替。遂能遠涉山海遊化",
    "X63n1217_001:0001a10": "漢魏。亡心之士莫不歸信。存見之流乃生譏謗。于",
    "X63n1217_001:0001a11": "時唯有道育惠可此二沙門。年雖後生俊志高遠。",
    "X63n1217_001:0001a12": "幸逢法師事之數載。虔恭[言*恣]啟善蒙師意。法師感",
    "X63n1217_001:0001a13": "其精誠誨以真道。令如是安心。如是發行。如是順",
    "X63n1217_001:0001a14": "物。如是方便。此是大乘安心之法。令無錯謬。如是",
    "X63n1217_001:0001a15": "安心者壁觀。如是發行者四行。如是順物者防護",
    "X63n1217_001:0001a16": "譏嫌。如是方便者遣其不著。此略序所由云爾。",
    "X63n1217_001:0001a18": "No. 1217",
    "X63n1217_001:0001a20": "[0001a20] 夫入道多途。要而言之不出二種。一是理入。二是行",
    "X63n1217_001:0001a21": "入。理入者謂藉教悟宗。深信含生同一真性。但為客",
    "X63n1217_001:0001a22": "塵妄想所覆不能顯了。若也捨妄歸真。凝住壁觀。無",
    "X63n1217_001:0001a23": "自無他。凡聖等一堅住不移。更不隨文教。此即與理",
    "X63n1217_001:0001a24": "冥符無有分別。寂然無為名之理入。行入謂四行。其",
    "X63n1217_001:0001b01": "餘諸行悉入此中。何等四耶。一報冤行。二隨緣行。三",
    "X63n1217_001:0001b02": "無所求行。四稱法行。云何。",
    "X63n1217_001:0001b03": "[0001b03] 報冤行。謂修道行人若受苦時。當自念言。我往昔無",
    "X63n1217_001:0001b04": "數劫中棄本從末流浪諸有。多起冤憎違害無限。今",
    "X63n1217_001:0001b05": "雖無犯。是我宿殃惡業果熟。非天非人所能見與。甘",
    "X63n1217_001:0001b06": "心甘受都無冤訴。經云。逢苦不憂。何以故。識達故。此",
    "X63n1217_001:0001b07": "心生時與理相應。體冤進道。故說言報冤行。",
    "X63n1217_001:0001b08": "[0001b08] 二隨緣行者。眾生無我並緣業所轉。苦樂齊受皆從",
    "X63n1217_001:0001b09": "緣生。若得勝報榮譽等事。是我過去宿因所感。今方",
    "X63n1217_001:0001b10": "得之緣盡還無。何喜之有。得失從緣心無增減。喜風",
    "X63n1217_001:0001b11": "不動冥順於道。是故說言隨緣行。",
    "X63n1217_001:0001b12": "[0001b12] 三無所求行者。世人長迷處處貪著名之為求。智者",
    "X63n1217_001:0001b13": "悟真理將俗反。安心無為形隨運轉。萬有斯空無所",
    "X63n1217_001:0001b14": "願樂。功德黑暗常相隨逐。三界久居猶如火宅。有身",
    "X63n1217_001:0001b15": "皆苦誰得而安。了達此處故捨諸有止想無求。經曰。",
    "X63n1217_001:0001b16": "有求皆苦。無求即樂。判知無求真為道行。故言無所",
    "X63n1217_001:0001b17": "求行。",
    "X63n1217_001:0001b18": "[0001b18] 四稱法行者。性淨之理目之為法。此理眾相斯空。無",
    "X63n1217_001:0001b19": "染無著無此無彼。經曰法無眾生離眾生垢故。法無",
    "X63n1217_001:0001b20": "有我離我垢故。智者若能信解此理。應當稱法而行。",
    "X63n1217_001:0001b21": "法體無慳身命財。行檀捨施心無&#x6061;惜。脫解三空不",
    "X63n1217_001:0001b22": "倚不著但為去垢。稱化眾生而不取相。此為自行復",
    "X63n1217_001:0001b23": "能利他。亦能莊嚴菩提之道。檀施既爾餘五亦然。為",
    "X63n1217_001:0001b24": "除妄想修行六度而無所行。是為稱法行。",
    "X63n1217_001:0001c01": "達磨大師四行觀(終)",
    "X63n1217_001:0001c03": "No. 1217-B",
    "X63n1217_001:0001c04": " (附)達磨大師&#x7891;頌",
    "X63n1217_001:0001c06": "梁武帝蕭衍",
    "X63n1217_001:0001c07": " 楞伽山頂坐寶日  中有金人披縷褐",
    "X63n1217_001:0001c08": " 形同大地體如空  心如&#x7460;璃色如雪",
    "X63n1217_001:0001c09": " 匪磨匪瑩恒淨明  披雲卷霧心且徹",
    "X63n1217_001:0001c10": " 芬陀利花用嚴身  隨緣髑物常次悅",
    "X63n1217_001:0001c11": " 不有不無非去來  多聞辨才無法說",
    "X63n1217_001:0001c12": " 實哉空哉離生有  大之小之眾緣絕",
    "X63n1217_001:0001c13": " 剎那而登妙覺心  躍鱗慧海起先哲",
    "X63n1217_001:0001c14": " 理應法水永長流  何期暫涌還蹔渴",
    "X63n1217_001:0001c15": " 驪龍珠內落心燈  白毫慧刃當鋒&#x7F3C;",
    "X63n1217_001:0001c16": " 生途忽鳥慧眼閉  禪河駐流法梁折",
    "X63n1217_001:0001c17": " 無去無來無是非  彼此形體心碎裂",
    "X63n1217_001:0001c18": " 住烏去烏皆歸寂  寂內何曾存哽咽",
    "X63n1217_001:0001c19": " 用之執手以傳燈  生死去來如電掣",
    "X63n1217_001:0001c20": " 有能至誠心不疑  劫火燃燈斯不滅"
}