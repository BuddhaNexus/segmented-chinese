{
    "T36n1736_054:0422b16": "大方廣佛華嚴經隨疏演義鈔卷",
    "T36n1736_054:0422b17": "第五十四",
    "T36n1736_054:0422b19": "唐清涼山大華嚴寺沙門澄觀述",
    "T36n1736_054:0422b20": "[0422b20] 疏。後一望上顯同下。明第三盡此句顯意",
    "T36n1736_054:0422b21": "標名。言滿種智者。釋一切智智字。此有",
    "T36n1736_054:0422b22": "二意。一上一切智。是根本智。重言智者。是",
    "T36n1736_054:0422b23": "後得智。此二無礙名一切種智。二依論經",
    "T36n1736_054:0422b24": "意上一切智是佛。下智字是佛智慧。故論云",
    "T36n1736_054:0422b25": "得一切智人智滿足故。二義皆是種智。疏",
    "T36n1736_054:0422b26": "自力辨中下解妨問意云。他力唯一句自力",
    "T36n1736_054:0422b27": "有十句者。答謂。他力總彰佛加。不在彰",
    "T36n1736_054:0422b28": "於佛德。自力欲彰剛藏勝德故具列多句。",
    "T36n1736_054:0422b29": "後後勝前前則無德不備。如無作法淨。即",
    "T36n1736_054:0422c01": "勝有作善法淨。教化眾生勝前自利身淨。已",
    "T36n1736_054:0422c02": "勝前三皆顯二利滿故。身淨中受位過於",
    "T36n1736_054:0422c03": "位滿。後報勝於現前得涅槃道。後勝於",
    "T36n1736_054:0422c04": "前同佛種智。謂位極尊勝方顯剛藏從因至",
    "T36n1736_054:0422c05": "果無德不備。方堪說法故廣顯之。疏第",
    "T36n1736_054:0422c06": "二意加者。當時如來但意地冥被與其智力。",
    "T36n1736_054:0422c07": "都無言說。皆集經者言。疏總中身有二種",
    "T36n1736_054:0422c08": "者。論經總句云。與金剛藏菩薩真實無畏身。",
    "T36n1736_054:0422c09": "無畏即無能勝義。上力被下故名為與。雖",
    "T36n1736_054:0422c10": "己之智即不可他用。約為緣助故得言",
    "T36n1736_054:0422c11": "與。如鬼入身尚增智辯。況於如來。問此與",
    "T36n1736_054:0422c12": "為暫為永。答有三義。一就實相。金剛藏上",
    "T36n1736_054:0422c13": "契佛心佛力下被。相應為與此與則常。二",
    "T36n1736_054:0422c14": "就化體。既金剛藏化周法界。無時不說。隨",
    "T36n1736_054:0422c15": "說即與無有暫廢亦得名永。三就化相。",
    "T36n1736_054:0422c16": "有說不說。說時即與。此則非永。然此總句",
    "T36n1736_054:0422c17": "亦總亦別。總謂總攝十句為無能勝身故。",
    "T36n1736_054:0422c18": "別謂此句即當色身。後九句別唯屬名故。二",
    "T36n1736_054:0422c19": "名已去即得名身。身者聚義。疏後與無礙下。",
    "T36n1736_054:0422c20": "釋別句。於中有四。一總顯別句不通色",
    "T36n1736_054:0422c21": "身。二所加通三下解妨難謂有難云。上云",
    "T36n1736_054:0422c22": "口加增辯。意加益智。身加增威。今何意加",
    "T36n1736_054:0422c23": "而增身威。此即難前身勝故為此答。亦是",
    "T36n1736_054:0422c24": "此釋云。如實意者。能加則局所加則通。故",
    "T36n1736_054:0422c25": "隨一業皆加三業。今此意加故益身勝。由",
    "T36n1736_054:0422c26": "意得智便說無礙即益口也。三在心名智",
    "T36n1736_054:0422c27": "下。會論同經。正顯所加通加口義。四一與",
    "T36n1736_054:0422c28": "不著下。隨文別釋。九中前八與其自在說",
    "T36n1736_054:0422c29": "智。後一與其殊勝化業。前中相從攝為三",
    "T36n1736_054:0423a01": "對。初二句一對。前句說能後句能說智。令",
    "T36n1736_054:0423a02": "知世法。次三句為一對。初句說能。後二句",
    "T36n1736_054:0423a03": "能說智。於中前句方便智。後句了理智。後",
    "T36n1736_054:0423a04": "三句為一對。前二句說能。後一句說智。令",
    "T36n1736_054:0423a05": "知教法。然案文影略故為此判。實則智能",
    "T36n1736_054:0423a06": "皆通諸句。故總名與智。已總科判。今當別",
    "T36n1736_054:0423a07": "釋。今初一不著辯才。疏文有四。一此上即論",
    "T36n1736_054:0423a08": "標名峻若懸流無&#x6F81;滯故。二說法不斷無",
    "T36n1736_054:0423a09": "滯礙故即是論釋。三謂無偏住著故不滯",
    "T36n1736_054:0423a10": "事理。即疏釋論四云無礙樂說。疏舉經帖下",
    "T36n1736_054:0423a11": "八大同。疏二與堪辯。此論標名。分別法相",
    "T36n1736_054:0423a12": "下。疏以論意會經。由解法相故。能正說解",
    "T36n1736_054:0423a13": "故名堪。正故名淨。從論云下。別示堪相。",
    "T36n1736_054:0423a14": "解此四事名解法相。故堪說法。於中二。",
    "T36n1736_054:0423a15": "先舉論正釋。後此言緣者下。疏釋論文。於",
    "T36n1736_054:0423a16": "中三。初取意略釋。次然其此四下。略指二",
    "T36n1736_054:0423a17": "經。後今依雜集下。引論正釋。於中二。先正",
    "T36n1736_054:0423a18": "釋。後而彼經論下。明其次第。疏所應成義",
    "T36n1736_054:0423a19": "者。謂自體差別者。即聲為自體。常無常等而",
    "T36n1736_054:0423a20": "為差別。又色是自體。形色顯色表無表等而",
    "T36n1736_054:0423a21": "為差別。言現量等者。等取比量聖言量。不",
    "T36n1736_054:0423a22": "違立宗等言者。等取於因。因唯一字。何故",
    "T36n1736_054:0423a23": "不言不違宗因。今等取言。云何等言。如",
    "T36n1736_054:0423a24": "云聲是有法定無常故。宗法因云。從緣生",
    "T36n1736_054:0423a25": "故。此言既多。今立宗等言。四字攝之故云",
    "T36n1736_054:0423a26": "等言。疏如火能燒等者。此釋自相。下釋共",
    "T36n1736_054:0423a27": "相。疏三任放辯才。於中三。此標名。言說恣",
    "T36n1736_054:0423a28": "心故名任放。二說不待下論釋三謂隨門下",
    "T36n1736_054:0423a29": "疏釋論。然論經云與善憶念不忘加。論釋",
    "T36n1736_054:0423b01": "加字云是不忘加意力。故所以偏就此釋者",
    "T36n1736_054:0423b02": "意加正為不忘故。疏四能說辯者。初舉論",
    "T36n1736_054:0423b03": "謂字下。疏會論就經。疏五不雜辯下。初舉",
    "T36n1736_054:0423b04": "論三義無亂故云不雜。次三同智下。疏釋",
    "T36n1736_054:0423b05": "論。無法不爾下會經。疏六教出辯。然論但",
    "T36n1736_054:0423b06": "云得佛十力不壞。於可度故者。斷煩惱",
    "T36n1736_054:0423b07": "故。釋曰。謂令眾生斷惑出離故名教出。而",
    "T36n1736_054:0423b08": "論經云與佛不壞力故。故有不壞之言。今疏",
    "T36n1736_054:0423b09": "云化物。即是教義。斷惑是出義。論無得果",
    "T36n1736_054:0423b10": "之言。今會經文成道二字。疏八無量辨中先",
    "T36n1736_054:0423b11": "舉論言修多羅等。等餘二藏。次言六正見",
    "T36n1736_054:0423b12": "者下。疏釋論此六正見即深密中六種理趣。",
    "T36n1736_054:0423b13": "已如普賢三昧品說。此中名小異爾。其能",
    "T36n1736_054:0423b14": "知教法合云教道。前三為本。後三次第釋",
    "T36n1736_054:0423b15": "於前三。就其所知名為理趣。就其能知名",
    "T36n1736_054:0423b16": "為正見。全與前同。若約今文前三即理行",
    "T36n1736_054:0423b17": "教。略無果耳。疏上十已辯他力者。然論文中",
    "T36n1736_054:0423b18": "無有自力他力之文。以前口加中有自他",
    "T36n1736_054:0423b19": "力二辯才故以義例之。故此上已有佛正",
    "T36n1736_054:0423b20": "與智故為他力。具德堪加故為自力。疏何",
    "T36n1736_054:0423b21": "以得此三昧者。疏徵得三昧之由。上總句",
    "T36n1736_054:0423b22": "中由得三昧故得偏加。今徵意云。三昧殊",
    "T36n1736_054:0423b23": "勝何以能得。下別顯下。答有二因。一宿願深",
    "T36n1736_054:0423b24": "重。謂因中發願。欲證十地智光三昧。故今",
    "T36n1736_054:0423b25": "得之。二是現緣。即三昧身攝功德也。現身",
    "T36n1736_054:0423b26": "無德雖有宿願亦不能入。然諸菩薩皆具",
    "T36n1736_054:0423b27": "此德。隨門顯法在金剛藏。故偏言其有。",
    "T36n1736_054:0423b28": "又據佛力能加草木何要有德。欲令菩",
    "T36n1736_054:0423b29": "薩進修具德。上契佛心方得加故。表此地",
    "T36n1736_054:0423c01": "法證方說故。疏此復八種下。就總開別。於",
    "T36n1736_054:0423c02": "中有三。初總科。二別釋。三總顯為因。今",
    "T36n1736_054:0423c03": "初。先出論文。謂前四下疏釋。疏一善淨深",
    "T36n1736_054:0423c04": "心下別釋。此一句中文有五節上句牒經。",
    "T36n1736_054:0423c05": "二云是因淨者。是論立名。三信樂至極趣菩",
    "T36n1736_054:0423c06": "薩地盡皆清淨故者。是論釋義。論中具云。一",
    "T36n1736_054:0423c07": "因淨深心趣菩薩地盡清淨故。如經善淨深",
    "T36n1736_054:0423c08": "心者。信樂等復是一切善根本故。今疏取後",
    "T36n1736_054:0423c09": "論向前釋其信樂字。是論釋經深心。即初",
    "T36n1736_054:0423c10": "地契理淨心。論主但云信樂。其至極兩字。",
    "T36n1736_054:0423c11": "即是疏釋深心之言。以信樂殷重故曰深",
    "T36n1736_054:0423c12": "心。由此深心故能得第二第三乃至十地。",
    "T36n1736_054:0423c13": "為菩薩地盡。即論等字。既至地盡障無不",
    "T36n1736_054:0423c14": "除。云盡清淨。四故云善淨即疏以論會經。",
    "T36n1736_054:0423c15": "五此一為眾行本故名為因。即疏釋論立",
    "T36n1736_054:0423c16": "名即復是一切善根本也。既此為因則顯下",
    "T36n1736_054:0423c17": "德為其行體。疏謂二即智淨趣菩薩地盡",
    "T36n1736_054:0423c18": "修道真如觀者。舉論則顯初句是見道。故次",
    "T36n1736_054:0423c19": "如日輪下義取論釋。具足論云。此真如觀內",
    "T36n1736_054:0423c20": "智圓滿。普照法界猶如日輪光遍世界故",
    "T36n1736_054:0423c21": "然。今疏文言含法喻。疏三身轉淨者。助道",
    "T36n1736_054:0423c22": "能得出世報身名身。初地已上受身非。一",
    "T36n1736_054:0423c23": "後後勝前前名生生轉勝。總由助道福行",
    "T36n1736_054:0423c24": "淨故。疏四心調伏淨空有自在名心調伏。",
    "T36n1736_054:0423c25": "言善斷等者。不著有故斷&#x9E81;煩惱。不住",
    "T36n1736_054:0423c26": "無故斷微細習。無住而斷故稱善斷。言故",
    "T36n1736_054:0423c27": "云修治者。以論會經。無住是菩薩本業即",
    "T36n1736_054:0423c28": "是修治故。論經云善修本業。本業即今經所",
    "T36n1736_054:0423c29": "作。亦是以無住心修前證助。以為本業言",
    "T36n1736_054:0424a01": "此即斷德者。初是智德則顯助道是其恩德。",
    "T36n1736_054:0424a02": "已配三德。下配三道。故有亦言。疏五聞攝",
    "T36n1736_054:0424a03": "淨。謂聞持智。而為能念其無量法。即是所",
    "T36n1736_054:0424a04": "念持即是念。具能所持故為法器。論云一",
    "T36n1736_054:0424a05": "切如來所說祕密法者。一切明廣祕密顯深。",
    "T36n1736_054:0424a06": "若不持法不能利他。以聞持而為方便。",
    "T36n1736_054:0424a07": "其無量言便含二義。一多無分量。二深無分",
    "T36n1736_054:0424a08": "量。疏上八句下。第三總顯上八行能為因",
    "T36n1736_054:0424a09": "義。疏謂由深心能起行等者。前明深心是",
    "T36n1736_054:0424a10": "起行方便。起行即是精進故。深心為精進因。",
    "T36n1736_054:0424a11": "二由得如智故常不忘。三由助道成勝勢",
    "T36n1736_054:0424a12": "力。四由不住道。不住空有生死涅槃故無",
    "T36n1736_054:0424a13": "染著。五由自念法能斷他疑。六由神通故",
    "T36n1736_054:0424a14": "令他敬重。敬重即是信入。疏七轉法理因者。",
    "T36n1736_054:0424a15": "即無錯謬總持法。是教法理是義理。化流",
    "T36n1736_054:0424a16": "名轉。謂正法滅時假餘外法流通誦持彼",
    "T36n1736_054:0424a17": "正法義故。以總持持餘尊法為教理流轉",
    "T36n1736_054:0424a18": "之因。疏八教出離因者。具足論云。教授出",
    "T36n1736_054:0424a19": "離因。即經法界智印善印故。謂教授於他。由",
    "T36n1736_054:0424a20": "契法界自出取相。即化而無化也。亦令他",
    "T36n1736_054:0424a21": "出。次引論釋此意明下疏釋論。疏不離本",
    "T36n1736_054:0424a22": "處等者。今經但云各申右手。論經云爾時",
    "T36n1736_054:0424a23": "十方諸佛不離本處。以神通力各申右手",
    "T36n1736_054:0424a24": "故疏為此釋言。即四通者。智論云。一如意",
    "T36n1736_054:0424a25": "通轉變自身。以大音聲聞一切等。二者幻",
    "T36n1736_054:0424a26": "通轉變外事。三法智通。智法無礙。四聖自",
    "T36n1736_054:0424a27": "在通。能於苦中生於樂想。於彼樂中能生",
    "T36n1736_054:0424a28": "苦想。於苦樂中生於捨想。如是一切今於",
    "T36n1736_054:0424a29": "自身但延促一多故。是如意非餘三也。疏",
    "T36n1736_054:0424b01": "所以起者。三昧事訖等者。徵其起因。乃有",
    "T36n1736_054:0424b02": "四義。論主但云即三昧起者。以三昧事訖故。",
    "T36n1736_054:0424b03": "又得勝力說時復至。定無言說故。釋此論",
    "T36n1736_054:0424b04": "文乃通二勢。一當句釋。二相承釋。即今疏",
    "T36n1736_054:0424b05": "意後後躡於前前。若當句釋者。言事訖者。",
    "T36n1736_054:0424b06": "上入三昧為顯已證故能宣說。今已顯竟",
    "T36n1736_054:0424b07": "故名事訖。二前入三昧為受佛加。今佛已",
    "T36n1736_054:0424b08": "加云得勝力。三前入三昧為觀物機。隨順",
    "T36n1736_054:0424b09": "受法物悟在今故云時至。四前入三昧顯",
    "T36n1736_054:0424b10": "證離言。今說起定反顯所入寂滅離言故",
    "T36n1736_054:0424b11": "云定無言說。當句則顯入定有其四義。句",
    "T36n1736_054:0424b12": "句不同相躡。則得勝力。言含於多意。謂顯",
    "T36n1736_054:0424b13": "證得加觀機已竟。皆名得力應存二釋。疏",
    "T36n1736_054:0424b14": "第五普告下。本分者若約教道分三分者。此",
    "T36n1736_054:0424b15": "下當其正宗。正說地故如品初所明。例如",
    "T36n1736_054:0424b16": "法華方便品去以為正宗。此中本分如雙",
    "T36n1736_054:0424b17": "歎二深。下請分如身子三請。說分如彼廣",
    "T36n1736_054:0424b18": "明開權顯實。故前四分為序。即起說之由。",
    "T36n1736_054:0424b19": "令物生信。今此本分舉法歎勝令起樂欲。",
    "T36n1736_054:0424b20": "是所成行。文中有四。一釋名。二解妨。三科",
    "T36n1736_054:0424b21": "判。四釋文。今初。何名為本生下二分故於",
    "T36n1736_054:0424b22": "此中略示綱要。有體有相說分之中。說於",
    "T36n1736_054:0424b23": "地相以顯體故。請分聞於名體而申請故。",
    "T36n1736_054:0424b24": "若別說者。十名地相即說分本說分廣顯十",
    "T36n1736_054:0424b25": "地相。故云為廣本。此中地體即請分本請分",
    "T36n1736_054:0424b26": "廣顯地體寂滅出言道故。故云亦與請分",
    "T36n1736_054:0424b27": "為其本故。疏不請而說下。二辨妨。妨云",
    "T36n1736_054:0424b28": "下待三請此何不請。答有二意。前意疑說。",
    "T36n1736_054:0424b29": "後意疑法。謂設知欲說不知說何。此即無",
    "T36n1736_054:0424c01": "問自說經也。問上言佛加為令說法。何言",
    "T36n1736_054:0424c02": "不知為說不說。答諸佛雖加不知剛藏承",
    "T36n1736_054:0424c03": "力。說不問上言說不思議諸佛法明。云何",
    "T36n1736_054:0424c04": "言復不知欲說何法。答不思議法中門別",
    "T36n1736_054:0424c05": "非一。故猶不知。若爾上以能加同名金剛",
    "T36n1736_054:0424c06": "藏。則知所為是金剛法。云何不知。答藉相",
    "T36n1736_054:0424c07": "表知而非決定。猶名不知為說何法。疏",
    "T36n1736_054:0424c08": "文分為三下。三科判也。科為三段。若別對",
    "T36n1736_054:0424c09": "者。對下請中互相成起。此初地體起下請",
    "T36n1736_054:0424c10": "中地體寂滅。後顯寂滅成此標體。此彰要",
    "T36n1736_054:0424c11": "勝起下大眾令生樂欲。下自陳。有根有欲",
    "T36n1736_054:0424c12": "即成於此。其第二段自對說分。此能起彼。",
    "T36n1736_054:0424c13": "彼能成此可知。疏今初地體已如前辨下。",
    "T36n1736_054:0424c14": "四釋文即品。初有十體。一離言體。二所證",
    "T36n1736_054:0424c15": "體。三能證體。四能所契合體。五隨相體。六",
    "T36n1736_054:0424c16": "三昧體。七就德體。八隨要體。九總攝體。十唯",
    "T36n1736_054:0424c17": "因體。今此即當第八隨要。以六決定而為",
    "T36n1736_054:0424c18": "體也。疏就總中言菩薩願下。釋此總句文",
    "T36n1736_054:0424c19": "有六段一解菩薩。疏於大菩提下二解願",
    "T36n1736_054:0424c20": "義。於中有二。初正釋願。願以希求為義",
    "T36n1736_054:0424c21": "故。後即下初地中發菩提心者。即指下初",
    "T36n1736_054:0424c22": "地住分之中菩提心。生即是此願故。下論文",
    "T36n1736_054:0424c23": "還指此願。故彼文云。生是心者是本分中願",
    "T36n1736_054:0424c24": "善決定。良以心願體一故二處相指兩處之",
    "T36n1736_054:0424c25": "文俱顯地體。謂此世真證善根以能增長",
    "T36n1736_054:0424c26": "順趣菩提故說名願。亦名發心。體雖是同。",
    "T36n1736_054:0424c27": "隨義有異。心願不同。言義異者。謂於大菩",
    "T36n1736_054:0424c28": "提起意趣向是發心義。要彼屬己是其願義。",
    "T36n1736_054:0424c29": "問願善是諸地體。說分已下皆是地相。何故",
    "T36n1736_054:0425a01": "偏指初地發心。答曰。就始言故。又問。願善",
    "T36n1736_054:0425a02": "是體。說分已下但是地相。云何指相而得顯",
    "T36n1736_054:0425a03": "體。答總相指彼在地相中。分別指彼即相",
    "T36n1736_054:0425a04": "所顯。果分發心是此願矣。疏此願所以下。",
    "T36n1736_054:0425a05": "第三釋善決定義。願是希求。若地前願不",
    "T36n1736_054:0425a06": "得稱善決定今是證智相應之願。相應之",
    "T36n1736_054:0425a07": "願真能隨理故名為善。此善即是決定之義。",
    "T36n1736_054:0425a08": "疏真智即善下。第四會六釋。於中有二。先",
    "T36n1736_054:0425a09": "正釋。後故論下引證。迴文未盡。合言善決",
    "T36n1736_054:0425a10": "定者。善即是決定。疏此已入初地下。第五",
    "T36n1736_054:0425a11": "揀善決定。地前亦有相心之善。非真智攝。",
    "T36n1736_054:0425a12": "不名決定。地前亦有決定。復非至順於理",
    "T36n1736_054:0425a13": "不得稱善。故地持說決定有三。一種性地",
    "T36n1736_054:0425a14": "名為決定。定為佛種。二解行地名為決定。",
    "T36n1736_054:0425a15": "定能發心。三初地已上名為決定。今是第三。",
    "T36n1736_054:0425a16": "揀非前二。疏若通論決定下。第六通顯決",
    "T36n1736_054:0425a17": "定得名。唯取第三決定耳。下別句中有六",
    "T36n1736_054:0425a18": "決定。一一皆具今之六義。疏後別中此善決",
    "T36n1736_054:0425a19": "定有六種者。釋此別句經前有三。初就總",
    "T36n1736_054:0425a20": "開別。二瑜伽下指文引證。既諸論皆說",
    "T36n1736_054:0425a21": "故要為六。疏此六行相下。三通相料揀。先從",
    "T36n1736_054:0425a22": "後漸收。後是故自體下順牒結示。疏一無雜",
    "T36n1736_054:0425a23": "等者。文總有四。一牒經。二即觀相善決定",
    "T36n1736_054:0425a24": "者。論主立名總中開出故有決定。三真如觀",
    "T36n1736_054:0425a25": "一味相故者。即論釋也。真如觀釋觀。一味相",
    "T36n1736_054:0425a26": "釋相。理絕妄情說之為真。諸法體同目之",
    "T36n1736_054:0425a27": "為如。照理名觀。觀之體狀。故名觀相。四謂",
    "T36n1736_054:0425a28": "正體緣如下。疏釋上論正體緣如轉釋真",
    "T36n1736_054:0425a29": "如觀。言正體者。揀非後得是根本智名為",
    "T36n1736_054:0425b01": "正體。此是能觀如是所觀緣即觀義。故唯識",
    "T36n1736_054:0425b02": "云。若時於所緣智都無所得。爾時住唯識",
    "T36n1736_054:0425b03": "離二取相故。境智即是二取。離二取相故",
    "T36n1736_054:0425b04": "為一味。即以一味為觀之體相。一味是喻。",
    "T36n1736_054:0425b05": "如海雖廣同一鹹味。亦如眾藥煮之一器",
    "T36n1736_054:0425b06": "其味無別。能觀所觀皆無所得即為一味。",
    "T36n1736_054:0425b07": "言則無帶相之雜者。以論會經。經云無",
    "T36n1736_054:0425b08": "雜。論以一味相。釋無雜也。若是地前現前",
    "T36n1736_054:0425b09": "立少物。謂是唯識性以有所得故非實",
    "T36n1736_054:0425b10": "住唯識。未能忘如為帶如相。此相為雜。",
    "T36n1736_054:0425b11": "今俱無所得故無此雜。疏二不可見者。牒",
    "T36n1736_054:0425b12": "經是真實善決定者。論立名也。非一切世間",
    "T36n1736_054:0425b13": "境故者。是論釋義。謂此真智下。疏釋於論。",
    "T36n1736_054:0425b14": "由此句明行體離過。行成離妄故曰真實。",
    "T36n1736_054:0425b15": "緣觀不&#x89A9;名非世間境。言出世間故者。轉",
    "T36n1736_054:0425b16": "釋非境。既是出世。世智安知。經云不可見",
    "T36n1736_054:0425b17": "斯乃契實。反望情想虛妄由來不有故名",
    "T36n1736_054:0425b18": "為出。非有世間對之出也。謂此真下疏釋",
    "T36n1736_054:0425b19": "可知。疏三廣大如法界者。牒經勝善決定即",
    "T36n1736_054:0425b20": "論立名。此明行德行合法界。隨義廣大故名",
    "T36n1736_054:0425b21": "為勝。疏論總釋下。以論釋相。然論有二段。",
    "T36n1736_054:0425b22": "一總釋。二重料揀前段。疏中先舉論文。後",
    "T36n1736_054:0425b23": "此中上句下。疏釋論上句。即論云大法界",
    "T36n1736_054:0425b24": "故。下句即一切諸佛根本。以地智是諸佛根",
    "T36n1736_054:0425b25": "本故。如法界之廣大也。從法界所以下。別",
    "T36n1736_054:0425b26": "釋二句。先釋所如法界。後今能如地智為",
    "T36n1736_054:0425b27": "下。合上二義法界為悟之根。今地智為菩",
    "T36n1736_054:0425b28": "提智根。法界為諸法性。今地智為佛本性。",
    "T36n1736_054:0425b29": "況體合下。釋成上義。地智所以得如法界",
    "T36n1736_054:0425c01": "者由契合故。合則一味。離於二取故無所",
    "T36n1736_054:0425c02": "如。智即是如。況復相契如是方是真實如法",
    "T36n1736_054:0425c03": "界矣。疏下開義釋下。即論第二重分別。於",
    "T36n1736_054:0425c04": "中二。先疏假問生起。後論總釋云下。舉論",
    "T36n1736_054:0425c05": "解釋。先總後別。總中先舉論文。後言一體者",
    "T36n1736_054:0425c06": "下。疏釋論既是一體異名故不妨將勝釋",
    "T36n1736_054:0425c07": "於廣大。便更將高釋廣理亦無違。四義同",
    "T36n1736_054:0425c08": "體故。疏法爾者即是界義者。梵云達摩馱都",
    "T36n1736_054:0425c09": "此云法界。亦云法爾故。疏一雙釋大勝下。",
    "T36n1736_054:0425c10": "論釋能如文有三段。義包四字。於三段中",
    "T36n1736_054:0425c11": "皆初句標舉論意。次舉論文。後疏釋論。並",
    "T36n1736_054:0425c12": "顯可知。疏故隨義下。總結上三節。又大字",
    "T36n1736_054:0425c13": "為總故。上四節皆有大言。餘之三義在三",
    "T36n1736_054:0425c14": "別中。雖無其名義無遺矣。然其三段皆應",
    "T36n1736_054:0425c15": "有說大白。第二顯廣云說大乘。第三顯高",
    "T36n1736_054:0425c16": "特云白也。疏是因善決定者是論立名。二此",
    "T36n1736_054:0425c17": "有下論釋。三有釋云下。疏釋論。於中三。初",
    "T36n1736_054:0425c18": "敘昔。二此順法相下。辯順違。三今更下。申",
    "T36n1736_054:0425c19": "正釋。於中分五。一正釋言用雖虧盈者。正",
    "T36n1736_054:0425c20": "揀智體非無常義。智體如空空非無常所生",
    "T36n1736_054:0425c21": "之色有起有滅。如用應機說為無常。言",
    "T36n1736_054:0425c22": "究竟如空者。謂畢竟無有不如空義。二若",
    "T36n1736_054:0425c23": "會下會三身。明報身不在無常因中。三",
    "T36n1736_054:0425c24": "設智為了因下。遮救。恐彼救云。智為了因",
    "T36n1736_054:0425c25": "了於涅槃。若為生因生於菩提。故今答云。",
    "T36n1736_054:0425c26": "性淨菩提亦了因所了。本具智慧光明義故。",
    "T36n1736_054:0425c27": "四故論云涅槃道下釋成上義。古譯菩提",
    "T36n1736_054:0425c28": "名之為道。是故疏云道亦菩提明論亦說",
    "T36n1736_054:0425c29": "菩提涅槃以為常矣。用是無常若別對菩",
    "T36n1736_054:0426a01": "提涅槃因者。即寂之照是菩提因。即照之寂",
    "T36n1736_054:0426a02": "是涅槃因。寂照既融二果亦融。故云若相融",
    "T36n1736_054:0426a03": "攝故不在言。五言無常愛者下隨難釋論。",
    "T36n1736_054:0426a04": "疏大善決定者此句標名。二隨順下論釋相。",
    "T36n1736_054:0426a05": "三即普覆名大。疏釋論名。疏論又云次前下。",
    "T36n1736_054:0426a06": "舉論釋不住義。於中二。先舉論。後謂由下。",
    "T36n1736_054:0426a07": "疏釋論。於中三。初牒論正釋。二敘異解。三",
    "T36n1736_054:0426a08": "廣釋不住。今初又二。先正釋。後前雖有應",
    "T36n1736_054:0426a09": "用亦智所成者。遮難。恐有難云。常果因是",
    "T36n1736_054:0426a10": "智。無常果因為用。既為應用豈不是悲。答",
    "T36n1736_054:0426a11": "因善中已成不住故為此答。二有云下。",
    "T36n1736_054:0426a12": "敘異解許不違理。即遠公意。謂常果因能",
    "T36n1736_054:0426a13": "得涅槃。故於世間不一向住。無常愛果因。",
    "T36n1736_054:0426a14": "及此大善能隨世間。故於涅槃不一向住。",
    "T36n1736_054:0426a15": "三然約雙遮下。廣釋不住之義。復有二",
    "T36n1736_054:0426a16": "義。謂住不住。論意即是雙住之義。云非一向",
    "T36n1736_054:0426a17": "住不言無住。然即由非一向住故成無",
    "T36n1736_054:0426a18": "住。猶如船師非一向在此岸住。亦非一向",
    "T36n1736_054:0426a19": "在彼岸住。故成無住運載眾生。而言謂大",
    "T36n1736_054:0426a20": "悲故常處生死等者。等字多義。一者等取大",
    "T36n1736_054:0426a21": "智。故常處涅槃是俱住義。二大悲故不住",
    "T36n1736_054:0426a22": "涅槃。大智故不住生死。即二俱不住。又一",
    "T36n1736_054:0426a23": "明俱不住者。有二義故不住生死。一見",
    "T36n1736_054:0426a24": "生死過患故不可住。二由見生死本空",
    "T36n1736_054:0426a25": "故無可住。上二皆約智故不住。有二義",
    "T36n1736_054:0426a26": "故不住涅槃。一見涅槃本自有故不待",
    "T36n1736_054:0426a27": "住。二由不異生死故不可住。又智與理",
    "T36n1736_054:0426a28": "冥無別異故。能所絕跡故無能所住也。則",
    "T36n1736_054:0426a29": "雙不住生死涅槃。上皆約智。二明俱住者。",
    "T36n1736_054:0426b01": "有二義故住於生死。一由見過患起大悲。",
    "T36n1736_054:0426b02": "故住為練除也。二見空故住不怖也。上句",
    "T36n1736_054:0426b03": "約悲。下句約智。又有二義。一見過生厭故",
    "T36n1736_054:0426b04": "住。二見空即涅槃故住。此即常在生死。恒",
    "T36n1736_054:0426b05": "在涅槃也。此二皆約智。前了相。後了性。",
    "T36n1736_054:0426b06": "有二義故常住涅槃。一常證理故住。二常",
    "T36n1736_054:0426b07": "化眾生故住。以所化眾生即涅槃故。上句",
    "T36n1736_054:0426b08": "約智。下句雙具悲智。又合生死涅槃二境",
    "T36n1736_054:0426b09": "體無二故。無偏住處故云無住。又即住此",
    "T36n1736_054:0426b10": "無二之處故亦云住。又合住不住之二行",
    "T36n1736_054:0426b11": "以為無礙。良以不住為住。住為不住。唯一",
    "T36n1736_054:0426b12": "無分別行故無二也。又合境行二門。以法界",
    "T36n1736_054:0426b13": "法門絕能所故平等。法性唯一味故無境行",
    "T36n1736_054:0426b14": "之異也。上開則多門。合則無二。開合無二。",
    "T36n1736_054:0426b15": "總為一大無障礙門。言思斯絕。疏六為一",
    "T36n1736_054:0426b16": "切下。是不怯弱善決定文中有三。初論立名。",
    "T36n1736_054:0426b17": "於深能入故不怯弱。二上入下論釋。三論",
    "T36n1736_054:0426b18": "經下。疏釋論會經。言與入智地反覆相成",
    "T36n1736_054:0426b19": "者。智造佛境即入智地。故得佛護此以入",
    "T36n1736_054:0426b20": "智地成佛護。由得佛護得入智地。即佛護",
    "T36n1736_054:0426b21": "成智地。疏論下。六相圓融者。論云善決定者",
    "T36n1736_054:0426b22": "總相。餘者是別相。同相者善決定。謂六種同",
    "T36n1736_054:0426b23": "名善決定故。異相者別相故。一觀相。二真",
    "T36n1736_054:0426b24": "實。三勝。四因。五大。六不怯弱。相別不同故",
    "T36n1736_054:0426b25": "不同前別。分一總句為六決定。以為別",
    "T36n1736_054:0426b26": "相。成相者略說故。壞相者一一廣說故。如世",
    "T36n1736_054:0426b27": "界成壞。前文已有故云類前可見。疏二中以",
    "T36n1736_054:0426b28": "生成住持故者。出同說所以。然生之與成。",
    "T36n1736_054:0426b29": "望於佛果。始起為生。終滿為成。亦可生為",
    "T36n1736_054:0426c01": "因成為緣。因有二種。一證二教。果亦有二。",
    "T36n1736_054:0426c02": "一是性淨。二方便淨。望性淨果。證道為因。",
    "T36n1736_054:0426c03": "教道為緣。望方便淨果。教道為因。證道為",
    "T36n1736_054:0426c04": "緣。因果功德皆因地智。而住地智能持有",
    "T36n1736_054:0426c05": "斯勝能。故三世同說。疏同說之言文在地相。",
    "T36n1736_054:0426c06": "義兼地體者。地體最為要勝故。又依論經",
    "T36n1736_054:0426c07": "初無寄問徵起。釋不怯弱善竟。便云諸佛",
    "T36n1736_054:0426c08": "子。此菩薩十地。是過去未來現在諸佛。已說",
    "T36n1736_054:0426c09": "今說當說故。論先云復此十地生成佛智",
    "T36n1736_054:0426c10": "住持故。如經諸佛子此菩薩十地等。方牒",
    "T36n1736_054:0426c11": "向前所引經文。明是三世同說地體六決",
    "T36n1736_054:0426c12": "定也。疏三列名中為對治十障下。疏文有",
    "T36n1736_054:0426c13": "三。初總明。二別釋。三料揀。今初。即唯識論",
    "T36n1736_054:0426c14": "文指在說分。然本論此中文有三段。初",
    "T36n1736_054:0426c15": "列十障。二釋十地名。三總以喻顯。今疏唯",
    "T36n1736_054:0426c16": "廣第二喻。顯略標初段。即今總明。今當具",
    "T36n1736_054:0426c17": "顯論文故。論問云。何故定說菩薩十地。對",
    "T36n1736_054:0426c18": "治十障故。何者十障。一者凡夫我相障。二",
    "T36n1736_054:0426c19": "者邪行障。三者暗鈍於聞思修等諸法忘",
    "T36n1736_054:0426c20": "障。四者解法慢障。五者身淨慢障。六者",
    "T36n1736_054:0426c21": "微細煩惱習障。七者細相習障。八者於無",
    "T36n1736_054:0426c22": "相有加行障。九者不能善利益眾生障。",
    "T36n1736_054:0426c23": "十者於諸法中不得自在障。義如下說。",
    "T36n1736_054:0426c24": "疏今依本論略釋地名者。即論第二段也。",
    "T36n1736_054:0426c25": "論先徵云。何故十地初名歡喜。乃至十名",
    "T36n1736_054:0426c26": "法雲。疏此有二義。上則論文。此下疏釋。",
    "T36n1736_054:0426c27": "二利創成是其教行由前修習。今得初成",
    "T36n1736_054:0426c28": "非前能加。故云無上。聖位新得即是證行。",
    "T36n1736_054:0426c29": "理即聖家故名為處。此地證始故名為初。無",
    "T36n1736_054:0427a01": "上揀前初證揀後上二喜事故生歡喜。即",
    "T36n1736_054:0427a02": "是喜心。疏此有三義下。釋論。一因離者三",
    "T36n1736_054:0427a03": "離之義。本地具足。今當略釋因惑起業詺",
    "T36n1736_054:0427a04": "惑為因。攬因成行詺業為果。行體清淨故",
    "T36n1736_054:0427a05": "能對治。然惑有二。一&#x9E81;。二細。犯亦有二。",
    "T36n1736_054:0427a06": "一&#x9E81;。二細。細即誤犯。&#x9E81;即故犯。由&#x9E81;煩惱",
    "T36n1736_054:0427a07": "起於故犯。由細煩惱起於誤犯。今無細惑",
    "T36n1736_054:0427a08": "故不起誤。何況故耶。此之三義即同十住",
    "T36n1736_054:0427a09": "毘婆沙論。疏此唯一義下。疏釋於中三。初",
    "T36n1736_054:0427a10": "順今經文。聞思修等是所知法。順法正解",
    "T36n1736_054:0427a11": "故名為照。照法分明稱為顯現。言當地所",
    "T36n1736_054:0427a12": "聞者。以此地中亡軀求法故。疏若準下二",
    "T36n1736_054:0427a13": "引論重釋彼無行慧者。義如下釋。疏然唯識",
    "T36n1736_054:0427a14": "下。三引他經論釋。以此一地與經名別。故",
    "T36n1736_054:0427a15": "引他論。於中有四。一雙標經論。二謂成就",
    "T36n1736_054:0427a16": "下。唯識論釋。三此則三義下。疏釋論文。四",
    "T36n1736_054:0427a17": "然三慧就初下。會今地論。謂唯識以得三",
    "T36n1736_054:0427a18": "慧方發證智故。慧光為後。疏此亦兼下二",
    "T36n1736_054:0427a19": "義。疏釋二義中。前約內證。後約外用。據",
    "T36n1736_054:0427a20": "能燒惑應名火地。但火能燒未必有焰。今",
    "T36n1736_054:0427a21": "取有焰故能普照。疏五得出世間智下。先",
    "T36n1736_054:0427a22": "舉論文。遠公意云。上二句解難度。難度即",
    "T36n1736_054:0427a23": "釋勝義。今疏但通釋。此唯下疏釋於中有",
    "T36n1736_054:0427a24": "二。先總明。後以三地下別顯。初三地下。是",
    "T36n1736_054:0427a25": "一難度。四地下是二難度。多滯已下結前難",
    "T36n1736_054:0427a26": "度。謂三滯世。四滯出世。云滯二邊。上明",
    "T36n1736_054:0427a27": "所度之境。從今得出世下。是能度之法。此",
    "T36n1736_054:0427a28": "句由得四地已度世間故。論云十平等心",
    "T36n1736_054:0427a29": "實難得故。從又能隨下。即是論文。巧方便",
    "T36n1736_054:0427b01": "智已入五地能度出世。前三滯俗違真。第",
    "T36n1736_054:0427b02": "四滯真違俗。今已度前故化眾生而無著",
    "T36n1736_054:0427b03": "俗不違真。證出世智而起用故。真不違",
    "T36n1736_054:0427b04": "俗。則前四地不能勝也。若爾六地已上豈",
    "T36n1736_054:0427b05": "不然耶。故疏通云此初得故。疏六般若下。",
    "T36n1736_054:0427b06": "先舉論。後謂妙達下。疏釋。於中有二。初解",
    "T36n1736_054:0427b07": "大智。準龍樹云。智有二種。一小。二大。小謂",
    "T36n1736_054:0427b08": "因分緣照之解。即妙達緣生。大謂果分滅觀",
    "T36n1736_054:0427b09": "智心。即疏引無分別。今取所引故云大智。",
    "T36n1736_054:0427b10": "次親如目下釋現前義。後對後下釋有間",
    "T36n1736_054:0427b11": "字。若遠公意。二智皆有間。二智皆現前。疏此",
    "T36n1736_054:0427b12": "或下。疏釋論。於中三。初為三義釋。次",
    "T36n1736_054:0427b13": "第對論三節可知。第二合唯下。為一義",
    "T36n1736_054:0427b14": "釋。先標。後然善下別釋二字。文並可知。疏",
    "T36n1736_054:0427b15": "此亦三義下。疏釋第一義。釋報行純熟曲",
    "T36n1736_054:0427b16": "有二義。一以變易果為報。二依此下。約行",
    "T36n1736_054:0427b17": "德釋所有行德。由前修起故名報行。成就",
    "T36n1736_054:0427b18": "在今故云純熟。即下經釋名中。名為無功",
    "T36n1736_054:0427b19": "用地。先以成就故。二釋無相。三釋無間。即",
    "T36n1736_054:0427b20": "下經名為力持地。他不能動故。意明功用",
    "T36n1736_054:0427b21": "不動。二合一義中輪王喻者。七地菩薩煩",
    "T36n1736_054:0427b22": "惱及相已不動故。而非報行不動。梵王捨欲",
    "T36n1736_054:0427b23": "生於梵天。即功用不動故。證合唯一義。遠",
    "T36n1736_054:0427b24": "公意云。離功用相名為無相。空有雙現故",
    "T36n1736_054:0427b25": "曰無間。則無相無間俱非前地無相無間",
    "T36n1736_054:0427b26": "也。疏得無礙慧下。疏釋。然其論文義通一",
    "T36n1736_054:0427b27": "地。剋字取義即說成就。於中有三。初得無",
    "T36n1736_054:0427b28": "礙力。即口業成就。謂內具無礙之智。外以",
    "T36n1736_054:0427b29": "美妙言說名無礙力。二說法成就者。即智成",
    "T36n1736_054:0427c01": "就。三利他行者。即法師自在成就故。疏云遍",
    "T36n1736_054:0427c02": "說遍益方名為善。疏十得大法下。先舉論。後",
    "T36n1736_054:0427c03": "此有下疏釋。先以法身為雲。此地菩薩法",
    "T36n1736_054:0427c04": "身普周一切法界。云大法身。第二義以佛",
    "T36n1736_054:0427c05": "說為雲。能受為法。即法器故。論釋第十",
    "T36n1736_054:0427c06": "既云得大法身具足自在。恐濫於佛。故寄",
    "T36n1736_054:0427c07": "對顯異。先對下歎勝。論云如是受法王位。",
    "T36n1736_054:0427c08": "猶如太子而得自在。後對上彰劣。論云。是",
    "T36n1736_054:0427c09": "處有微細智障故不自在。對治此障故說",
    "T36n1736_054:0427c10": "佛地。釋曰。謂金剛心後微細障盡種智現前",
    "T36n1736_054:0427c11": "故。第三次下論云。總喻十地。疏略不出今",
    "T36n1736_054:0427c12": "當具之。於中二喻。一喻十地在障未出。二",
    "T36n1736_054:0427c13": "喻十名所顯之德。前中亦二。先喻菩薩云",
    "T36n1736_054:0427c14": "又如懷孕在藏。菩薩十地亦復如是。以諸",
    "T36n1736_054:0427c15": "地有障故。二喻如來。於中又二。先喻體圓。",
    "T36n1736_054:0427c16": "後喻用極。前中論云。如子出時。佛亦如是。",
    "T36n1736_054:0427c17": "事究竟故。二喻用極。論云。又如生時諸根",
    "T36n1736_054:0427c18": "覺了。佛亦如是。於一切境界。智明了故。在",
    "T36n1736_054:0427c19": "文可知。但喻於障。與前小異。前之十障在",
    "T36n1736_054:0427c20": "十地前。如第十地於諸法中不自在障。在",
    "T36n1736_054:0427c21": "於九地若斷此障則得十地今明十障。障",
    "T36n1736_054:0427c22": "在當地乃障於後。如十地有障未得成",
    "T36n1736_054:0427c23": "佛。故猶喻在胎。出胎生時方喻於佛。無有",
    "T36n1736_054:0427c24": "障故。第二喻前十名之德。論但有喻而無",
    "T36n1736_054:0427c25": "合法。而於胎中分為十時。以喻十地。論",
    "T36n1736_054:0427c26": "云。藏有十時。一陀羅婆身時。遠公云。前三",
    "T36n1736_054:0427c27": "梵語難解。彼疏不釋。今以類取即俱舍涅",
    "T36n1736_054:0427c28": "槃之梵語也。陀羅婆者。即最初羯剌藍。涅槃",
    "T36n1736_054:0427c29": "云歌羅邏。則大同也。俱舍譯為凝滑。亦云",
    "T36n1736_054:0428a01": "和合。順今論意。即喻初地。如智契合。離於",
    "T36n1736_054:0428a02": "生&#x6F81;。初託聖胎故。論云。二者得捭羅婆身",
    "T36n1736_054:0428a03": "時。釋曰。即當俱舍次生頞部曇。此云胞也。",
    "T36n1736_054:0428a04": "喻如二地初成戒身之體。論云。三者尸羅",
    "T36n1736_054:0428a05": "陀身時。即俱舍閉尸。此云軟肉。如第三地",
    "T36n1736_054:0428a06": "忍辱柔軟亦禪定柔軟也。論云。四者堅身時。",
    "T36n1736_054:0428a07": "下皆唐言。即俱舍云閉尸生鍵南。鍵南此云",
    "T36n1736_054:0428a08": "堅也。正與此同以四地出世法身堅固。又",
    "T36n1736_054:0428a09": "精進堅牢故。論云。五者形相似色身時。即俱",
    "T36n1736_054:0428a10": "舍次&#x9262;羅奢佉。此云支節。與形相似義同。",
    "T36n1736_054:0428a11": "謂五地涉俗不住道行。則於一身有支節",
    "T36n1736_054:0428a12": "分段也。上之五位屬胎中名色支。其第五",
    "T36n1736_054:0428a13": "位兼六處支。俱舍更有兩句。云後髮毛爪",
    "T36n1736_054:0428a14": "等及色根諸相。論云。六者性相似身時。即猶",
    "T36n1736_054:0428a15": "屬上支節之位。已具六處。如頭等六分成",
    "T36n1736_054:0428a16": "智身性。論云。七者業動身時。於其胎中已",
    "T36n1736_054:0428a17": "能動轉。即七地中得方便智起殊勝行故。",
    "T36n1736_054:0428a18": "論云。八者滿足身時。釋曰。此下喻後三地行",
    "T36n1736_054:0428a19": "德滿足。論云。於中有三種根滿足時。男女",
    "T36n1736_054:0428a20": "相別滿足時。廣長諸相滿足時。釋曰。根滿足",
    "T36n1736_054:0428a21": "者。即六根。即俱舍云及色根也。如八地報",
    "T36n1736_054:0428a22": "行純熟。二男女相別滿足時。即俱舍云諸根",
    "T36n1736_054:0428a23": "相。謂九地分自利利他二行故。三廣長諸相",
    "T36n1736_054:0428a24": "滿足者。亦即俱舍諸相字攝。謂第十地得大",
    "T36n1736_054:0428a25": "法身。充滿一切。一切功德皆已滿故。下論結",
    "T36n1736_054:0428a26": "云。如是十時諸地相似故。釋曰。上來論文總",
    "T36n1736_054:0428a27": "喻十地。大旨易了故。疏不存恐尋論者不",
    "T36n1736_054:0428a28": "能曉了抄具釋也。疏此十得名略有四對。",
    "T36n1736_054:0428a29": "下第三料揀可知。疏初句證行者。即經向菩",
    "T36n1736_054:0428b01": "提最上道。謂諸佛證此為因者。釋經道字。",
    "T36n1736_054:0428b02": "十地證智為佛因故。今經但云最上。論經",
    "T36n1736_054:0428b03": "則云增上勝妙法。故疏云最上最勝。疏次句",
    "T36n1736_054:0428b04": "阿含者。即經亦是清淨法光明門。言法門名",
    "T36n1736_054:0428b05": "為法體者。則顯光明是用。體有二義。一即",
    "T36n1736_054:0428b06": "上地法由此證真故能了俗名為光明。二",
    "T36n1736_054:0428b07": "即後得智為體。能了一切餘法。餘法門者差",
    "T36n1736_054:0428b08": "別法也。疏後二句別顯其相者。初句即經所",
    "T36n1736_054:0428b09": "謂分別演說菩薩諸地。疏釋可知。疏後句顯",
    "T36n1736_054:0428b10": "上證道者。即經佛子此處不可思議所謂菩",
    "T36n1736_054:0428b11": "薩隨證智。此有二句。疏云一者是義句故。若",
    "T36n1736_054:0428b12": "分二者。上句歎勝超劣。下句示其體相。本",
    "T36n1736_054:0428b13": "分竟。疏此下請中三者。疏文有三。初總科。",
    "T36n1736_054:0428b14": "二顯意。三釋文。疏所以默者下。二顯意也。",
    "T36n1736_054:0428b15": "然通論請分。總有三意。一明請中所顯之",
    "T36n1736_054:0428b16": "法。二依法生成之行。三以請對說互相起成。",
    "T36n1736_054:0428b17": "今三段中具此三意。文中有二。一顯默所",
    "T36n1736_054:0428b18": "以。二釋請所以。前中令生愛樂請法行",
    "T36n1736_054:0428b19": "故。文中又二。先立理即借老子意。彼道經",
    "T36n1736_054:0428b20": "云。將欲歙之必固張之。將欲弱之必固彊",
    "T36n1736_054:0428b21": "之。將欲廢之必固興之。將欲奪之必固與",
    "T36n1736_054:0428b22": "之。是謂微明。釋曰。意明君子行權。反經",
    "T36n1736_054:0428b23": "合義。將欲歙歛眾生情欲。則先開張極其",
    "T36n1736_054:0428b24": "侈心。令自固於愛欲之念。則當歙歛矣。彊",
    "T36n1736_054:0428b25": "弱等例然。此道甚微。而動則著明矣。故云是",
    "T36n1736_054:0428b26": "謂微明。今借此意將欲為說。必先默然令",
    "T36n1736_054:0428b27": "其敬請是欲說也。疏欲令大眾渴仰請說",
    "T36n1736_054:0428b28": "者。正顯意也。總云請說細辨多意。一令菩",
    "T36n1736_054:0428b29": "薩敬請。二如來加請以顯重法。三希佛加",
    "T36n1736_054:0428c01": "被聽者。四冀佛教其說儀。義在下科。而論",
    "T36n1736_054:0428c02": "但云何故默然住。欲令大眾渴仰請。故。復",
    "T36n1736_054:0428c03": "增菩薩尊敬法故。今疏將論初意以釋默",
    "T36n1736_054:0428c04": "之所由。後意轉釋請意。疏所以俟請下。",
    "T36n1736_054:0428c05": "第二釋請所以。此疏有二意。前意之中自",
    "T36n1736_054:0428c06": "有二義。一為生行生於恭敬重法行故。",
    "T36n1736_054:0428c07": "由上首大眾。及於如來加被請說。知法可",
    "T36n1736_054:0428c08": "重故增恭敬。二為起說之由令恭敬故。剛",
    "T36n1736_054:0428c09": "藏便說。疏二前本分下。是疏第二意。亦曲",
    "T36n1736_054:0428c10": "有二意。一為生行。謂生正解解亦行故。若",
    "T36n1736_054:0428c11": "以請對說請為生解說為生行。若但就請",
    "T36n1736_054:0428c12": "解亦名行。對所顯法就人名行故。二者顯",
    "T36n1736_054:0428c13": "法。即次疏言云何生解等。謂徵釋上解便",
    "T36n1736_054:0428c14": "明顯法。云何顯法請分。為欲顯於地體離",
    "T36n1736_054:0428c15": "言念故。疏得說默之由者。由解脫月意第",
    "T36n1736_054:0428c16": "一怪默騰疑請。第二金剛藏法深難受止。",
    "T36n1736_054:0428c17": "即默所以。故經云。菩薩行地事。最上諸佛本。",
    "T36n1736_054:0428c18": "顯示分別說。第一希有難。微細難可見。離念",
    "T36n1736_054:0428c19": "超心地。出生佛境界。聞者悉迷惑。即默所",
    "T36n1736_054:0428c20": "以中顯地體也。疏令眾生解下。釋上顯法",
    "T36n1736_054:0428c21": "之意。便成第三請說相成之義。此中正明以",
    "T36n1736_054:0428c22": "請起說。然下說中意義有二。一者明行。二",
    "T36n1736_054:0428c23": "者明說。今請對彼亦有二義。一對彼後行",
    "T36n1736_054:0428c24": "命其起行。若不正解後行顛倒隨聲取著。",
    "T36n1736_054:0428c25": "行亦謬故。正今文意。二望後教。亦為起教。",
    "T36n1736_054:0428c26": "眾有謬解剛藏不說故。上辨起說意。云何",
    "T36n1736_054:0428c27": "以說成此請耶。以後說因分行相。言教詮",
    "T36n1736_054:0428c28": "表。顯斯地體真實離相。今明請意故略不",
    "T36n1736_054:0428c29": "論說能成請。疏即復由此下。釋第三段所",
    "T36n1736_054:0429a01": "以。言即復由此者。上說默之由。顯於地體",
    "T36n1736_054:0429a02": "甚深玄妙。本為彰默之意。傍令物解。第三",
    "T36n1736_054:0429a03": "段中將欲為說特明義說二大顯法之深",
    "T36n1736_054:0429a04": "玄。令知所說但是說因說大可說。因於說",
    "T36n1736_054:0429a05": "大悟解深義。亦為令眾不隨聲取離謬",
    "T36n1736_054:0429a06": "解故。故有即復之言。疏第二請中三家。請",
    "T36n1736_054:0429a07": "殊等者。疏文有四初總科為三。二出三所",
    "T36n1736_054:0429a08": "以。三明三次第。四釋上首請。疏所以要三",
    "T36n1736_054:0429a09": "家者下。第二出三所以。於中三。初總明顯",
    "T36n1736_054:0429a10": "深。二眾首顯揚下。別明。三前之下結歎。二",
    "T36n1736_054:0429a11": "中有四。一正助分別。二相因分別。三主伴",
    "T36n1736_054:0429a12": "分別。四因果分別。今初眾首為正。餘二為",
    "T36n1736_054:0429a13": "助。疏道大兼亡下。第二相因分別。相躡起",
    "T36n1736_054:0429a14": "故道微則自濟。道大則兼亡。亡字無心。此訓",
    "T36n1736_054:0429a15": "無也。兼於無道之人。故論語云。夷狄之有",
    "T36n1736_054:0429a16": "君不如諸夏之亡也。若加於心。兼忘兩字",
    "T36n1736_054:0429a17": "出於莊子。意於自他兩忘。若人相忘於",
    "T36n1736_054:0429a18": "道術。魚相忘於江湖。雖有深意非此所",
    "T36n1736_054:0429a19": "用。疏為順請主此眾堪聞。言不虛者此第",
    "T36n1736_054:0429a20": "二家因第一家起也。謂初剛藏云法深難",
    "T36n1736_054:0429a21": "受故止不說。次解脫月歎眾堪聞。請云此",
    "T36n1736_054:0429a22": "眾無諸垢。志解悉明潔等。眾若不請則非",
    "T36n1736_054:0429a23": "堪聞。今解脫月此言虛謬故。大眾請則言",
    "T36n1736_054:0429a24": "不虛。疏為成請者。如來護念而生信受。言",
    "T36n1736_054:0429a25": "有徵者即第三請。亦躡第一家生。謂解脫",
    "T36n1736_054:0429a26": "月末後雙歎人法。請云佛子願承佛神力分",
    "T36n1736_054:0429a27": "別說此不思議法。此人當得如來護念而生",
    "T36n1736_054:0429a28": "信受。何以故。說十地時法應如是得佛護",
    "T36n1736_054:0429a29": "念。得護念故。於此智地能生勇猛即其文",
    "T36n1736_054:0429b01": "也。為成此言故。有第三如來加請文云若",
    "T36n1736_054:0429b02": "為善逝力所加當得法寶入其心。即護念",
    "T36n1736_054:0429b03": "生信言有徵也。疏此約因請生請者。總",
    "T36n1736_054:0429b04": "結上意亦是次第者。此中正顯三家所以。",
    "T36n1736_054:0429b05": "下文方說三家次第。今此所以兼於次第",
    "T36n1736_054:0429b06": "故。致亦是言耳。疏又佛請者下。第三主伴",
    "T36n1736_054:0429b07": "分別上首為助。但可名請。如來為主故有",
    "T36n1736_054:0429b08": "加言。疏又前二家下。第四因果分別。疏前之",
    "T36n1736_054:0429b09": "二請下。第三結歎。此言因於天台而生。謂",
    "T36n1736_054:0429b10": "彼法華經疏歎身子三請竟云。餘經無此",
    "T36n1736_054:0429b11": "殷勤之請。唯華嚴解脫月請金剛藏可為",
    "T36n1736_054:0429b12": "連類。而彼因人請於因法。此請佛慧故亦",
    "T36n1736_054:0429b13": "不同。今此翻明法華劣。此略言但是一家。",
    "T36n1736_054:0429b14": "細分乃有多異。彼是一家。此有三家。一",
    "T36n1736_054:0429b15": "不同也。彼之一家但是聲聞。此有三家是佛",
    "T36n1736_054:0429b16": "菩薩二不同也。彼唯三請。此有五請。三不同",
    "T36n1736_054:0429b17": "也。彼唯因人請。此有佛請。四不同也。但彼",
    "T36n1736_054:0429b18": "云法華請果。華嚴請因者。然此請因乃是佛",
    "T36n1736_054:0429b19": "因。說分等中因果兼說。是故經云此是菩薩",
    "T36n1736_054:0429b20": "向菩提最上道。亦是清淨法光明門。又云如",
    "T36n1736_054:0429b21": "來大仙道智起佛境界。第十地後校量佛德",
    "T36n1736_054:0429b22": "地影像分。十山依地。十德依海。皆明因果",
    "T36n1736_054:0429b23": "相順。又有因果二分。令於因門徹見果海。",
    "T36n1736_054:0429b24": "所入智地亦通果故。法華雖然請說佛智。",
    "T36n1736_054:0429b25": "及下廣說但示因門故。說眾生皆有知見。",
    "T36n1736_054:0429b26": "諸佛智慧即此證道。其智慧門即此教道。教",
    "T36n1736_054:0429b27": "證二門該因徹果。非此獨因各隨所弘自",
    "T36n1736_054:0429b28": "揚聖教耳。疏三請次第者下。第三明次第。",
    "T36n1736_054:0429b29": "初上首請。次由前二止下。大眾請。後聽說",
    "T36n1736_054:0429c01": "理窮下。如來加請。今初眾首下。第四別釋",
    "T36n1736_054:0429c02": "上首。於中有四。初辨三請意。二通妨。三科",
    "T36n1736_054:0429c03": "判。四釋文。今初自有二意。一順世得中故。",
    "T36n1736_054:0429c04": "二以止有三下對止須三故。上意通諸經。",
    "T36n1736_054:0429c05": "下意正是今意。言抑揚當時者。三止皆抑。",
    "T36n1736_054:0429c06": "三請皆揚。謂初止通抑不堪。次止正明法",
    "T36n1736_054:0429c07": "深難受。後止劣者不堪故皆抑也。請皆揚者。",
    "T36n1736_054:0429c08": "初請怪默騰疑有疑欲問。次請歎眾堪聞",
    "T36n1736_054:0429c09": "後請雙歎人法皆是揚也。夫請法者必歎人",
    "T36n1736_054:0429c10": "歎法。歎法有教有證。歎人歎說歎聽。故",
    "T36n1736_054:0429c11": "請儀具矣。疏二家助成各唯一請者。第二通",
    "T36n1736_054:0429c12": "妨。謂有問言。若三有表餘何不三。通意可",
    "T36n1736_054:0429c13": "知。疏然依三請下。第三科釋疏今初下",
    "T36n1736_054:0429c14": "第四釋文。疏雖似初二徵默所由者。文具",
    "T36n1736_054:0429c15": "二意。前意約所歎分別歎說歎聽。故分為",
    "T36n1736_054:0429c16": "二。後釋約徵請分別徵請互有故。依前",
    "T36n1736_054:0429c17": "判言互有者。如初二中何故不說。即正顯",
    "T36n1736_054:0429c18": "徵默所由。既云何故不開演亦是請說。為",
    "T36n1736_054:0429c19": "順眾欲。如後三中此眾皆欲聞願為分別",
    "T36n1736_054:0429c20": "說。正是請順欲說。若為宣說眾疑即除。相視",
    "T36n1736_054:0429c21": "恭敬義兼徵默。故論經云迭共相瞻住一切",
    "T36n1736_054:0429c22": "咸恭敬。即上句正是怪默意也。故云互通。歎",
    "T36n1736_054:0429c23": "說歎聽則不互有。故依前判。疏合為徵問",
    "T36n1736_054:0429c24": "之辭。總言何故不解釋。細論何故是徵問",
    "T36n1736_054:0429c25": "之辭。不解釋是徵問之相。中間淨覺是徵問",
    "T36n1736_054:0429c26": "所以。故疏合云謂有中間淨覺無過。何故不",
    "T36n1736_054:0429c27": "解釋耶。疏聖德雖多下。釋偏歎所以。具能",
    "T36n1736_054:0429c28": "所治下。別釋淨義。疏別歎淨覺有二下。釋",
    "T36n1736_054:0429c29": "此別句。疏文有三。初開章總釋。二初中由",
    "T36n1736_054:0430a01": "有下。依章別釋。三然念智下會通違妨。疏",
    "T36n1736_054:0430a02": "一雜覺者。常等四倒思求名覺。穢濁之心",
    "T36n1736_054:0430a03": "目之為雜。以四念為治者。觀身不淨等能",
    "T36n1736_054:0430a04": "治淨倒等。疏二雜覺因者。想心見倒能生",
    "T36n1736_054:0430a05": "四倒名雜覺因。憶想分別即三倒也。憶是心",
    "T36n1736_054:0430a06": "倒。想是想倒。分別是見倒。令心亦倒不能",
    "T36n1736_054:0430a07": "見如。妄取染淨因果相故。謂隨名相轉",
    "T36n1736_054:0430a08": "下。即疏釋論。由不了如故隨名相。若得",
    "T36n1736_054:0430a09": "如智斯倒自亡。疏離慳嫉過者。&#x608B;法為",
    "T36n1736_054:0430a10": "慳。忌勝為嫉。正是說法之過。三善根中無",
    "T36n1736_054:0430a11": "貪在初。瞋為菩薩大障。故論舉瞋等貪。",
    "T36n1736_054:0430a12": "說法懈怠者。有人雖無慳嫉而墮開演",
    "T36n1736_054:0430a13": "故。疏無不樂說者。有人雖勤而無巧慧。凡",
    "T36n1736_054:0430a14": "所言說令他不樂故。此不樂之言乃屬於",
    "T36n1736_054:0430a15": "他。亦可屬自。若爾何異不懈怠耶。謂復有",
    "T36n1736_054:0430a16": "人心勤欲說。無有辯才故不樂說。疏然",
    "T36n1736_054:0430a17": "念智正為治雜覺等者。第三通妨難也。謂",
    "T36n1736_054:0430a18": "有問言雜覺是過。有念智等即得名離。慳",
    "T36n1736_054:0430a19": "嫉是過。功德具等豈非能治。何以前覺偏名",
    "T36n1736_054:0430a20": "攝治。此離慳等為離過耶。故為此通。前由",
    "T36n1736_054:0430a21": "先有雜覺故。修念智治之。此先無貪等",
    "T36n1736_054:0430a22": "自無慳嫉故別立名。前猶以藥治病。後猶",
    "T36n1736_054:0430a23": "內有妙藥眾病不生故有二別。又遠公釋",
    "T36n1736_054:0430a24": "云念智內德對治義顯。不貪無失離過義彰。",
    "T36n1736_054:0430a25": "故有隱顯理實具通。"
}