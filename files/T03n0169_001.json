{
    "T03n0169_001:0411a08": "佛說月明菩薩經一卷",
    "T03n0169_001:0411a10": "南吳月支國居士支謙譯",
    "T03n0169_001:0411a11": "聞如是：一時，佛在羅閱祇耆闍崛山中，與大",
    "T03n0169_001:0411a12": "比丘眾千二百五十人、菩薩萬人俱。是時，羅",
    "T03n0169_001:0411a13": "閱祇有大姓豪富家，名申日。申日有子，字栴",
    "T03n0169_001:0411a14": "羅法(漢言月明)，有清潔之行，佛譬童男，故言月明。",
    "T03n0169_001:0411a15": "童男到佛所，前為佛作禮，却坐一面。佛告月明",
    "T03n0169_001:0411a16": "童男：「菩薩摩訶薩，在家、若作比丘，持法施、飯",
    "T03n0169_001:0411a17": "食施，常以善意迎逆一切人心，奉持食四願，",
    "T03n0169_001:0411a18": "當發意求佛，疾逮得無上正真道。何等為四",
    "T03n0169_001:0411a19": "願？第一願者、願一切人疾逮善權方便；第",
    "T03n0169_001:0411a20": "二願者、願世世與善知識共會；第三願者、",
    "T03n0169_001:0411a21": "願以財寶與一切人共；第四願者、願行二事",
    "T03n0169_001:0411a22": "以法施及飯食，常樂得是行；是為四願。「復",
    "T03n0169_001:0411a23": "次，月明童男！菩薩大士，在家若出家，常樂經",
    "T03n0169_001:0411a24": "法施，常以善權迎逆人，意無貪心，正立法中",
    "T03n0169_001:0411a25": "住，奉守禁戒當如法。「復有一事，月明童男！若",
    "T03n0169_001:0411a26": "比丘疾病窮厄、勤苦當憂，令得安隱給與醫",
    "T03n0169_001:0411a27": "藥，何但醫藥，尚當不惜肌肉，當供養之趣",
    "T03n0169_001:0411a28": "令得愈。「復有一事，月明童子！菩薩大士，布",
    "T03n0169_001:0411a29": "施終不中疑。何以故？過去阿僧祇劫復阿",
    "T03n0169_001:0411b01": "僧祇劫都不可計，無央數極廣遠。爾時，世有",
    "T03n0169_001:0411b02": "佛，名諦念願無上王如來、無所著、等正覺，示",
    "T03n0169_001:0411b03": "現受身於世間，隨所樂具習行為上尊。「復有",
    "T03n0169_001:0411b04": "一事，月明童男！爾時，諦念願無上王如來、至",
    "T03n0169_001:0411b05": "真、等正覺，其日現得等正覺相，便變化作無",
    "T03n0169_001:0411b06": "央數身形，隨所喜樂而開導之，使無數人得",
    "T03n0169_001:0411b07": "須陀洹道、無數人得斯陀含道、無數人得阿",
    "T03n0169_001:0411b08": "那含道、無數人得阿羅漢道、無數人得辟支",
    "T03n0169_001:0411b09": "佛道、無數人生四王天上、無數人生忉利天",
    "T03n0169_001:0411b10": "上、無數人生鹽天上、無數人生兜術天",
    "T03n0169_001:0411b11": "上、無數人生尼摩羅天上、無數人生魔天上、",
    "T03n0169_001:0411b12": "無數人生梵天上、無數人受別發無上正真",
    "T03n0169_001:0411b13": "道意，人人皆當過泥洹大道去。「爾時，諦念願",
    "T03n0169_001:0411b14": "無上王如來、無所著、等正覺，於是教授，現身",
    "T03n0169_001:0411b15": "一日，所度盡已，便般泥洹；般泥洹後，其法留",
    "T03n0169_001:0411b16": "止二十億千歲。其數欲盡最後五十歲中，",
    "T03n0169_001:0411b17": "比丘多不復信深經，多喜淺事，經法於是稍",
    "T03n0169_001:0411b18": "稍未盡。「爾時，閻浮利國有王，名智力，常修行",
    "T03n0169_001:0411b19": "佛三事。何等三事？一者、常護佛深法；二者、",
    "T03n0169_001:0411b20": "受行佛深法；三者、諦信佛深法。「爾時，世有比",
    "T03n0169_001:0411b21": "丘字浮曇末(漢言至誠意)，常行三事。何等為三事？",
    "T03n0169_001:0411b22": "一者、常持是三昧；二者、常護是三昧；三者、常",
    "T03n0169_001:0411b23": "誦是三昧；加有八事：常行慈心、常行哀心、",
    "T03n0169_001:0411b24": "常行悲心、常行護心、常行黠慧心、常行答",
    "T03n0169_001:0411b25": "問心、常行喜踊心、常行第一心，以是便具",
    "T03n0169_001:0411b26": "降九十六種道，悉覽知一一深法不復疑。「至",
    "T03n0169_001:0411b27": "誠意比丘與智力王有親理，為王所尊敬，",
    "T03n0169_001:0411b28": "國人愛重亦爾。王欲見是比丘，無有厭極；時",
    "T03n0169_001:0411b29": "聽是比丘說經法，無有厭足；時欲禮是比丘，",
    "T03n0169_001:0411c01": "無有厭足。「時，是比丘髀上生大惡瘡，國中醫",
    "T03n0169_001:0411c02": "藥所不能愈，王愁大悲，即為淚出。時，二萬夫",
    "T03n0169_001:0411c03": "人俱亦皆同時悲念是比丘。於時王臥出，夢",
    "T03n0169_001:0411c04": "中有天人來語王言：『若欲愈是至誠意比丘",
    "T03n0169_001:0411c05": "病者，當得生人肉血飲食之，即愈矣。』王寤，驚",
    "T03n0169_001:0411c06": "悸不樂，念：『是比丘病重，乃須彼藥。法所難得。』",
    "T03n0169_001:0411c07": "勅問臣下：『何從得生人血肉？』「時，王第一太子，",
    "T03n0169_001:0411c08": "字若羅衛(漢言智止)。智止白王：『王莫悲、莫愁、莫憂，",
    "T03n0169_001:0411c09": "人之血肉，最為賤微，世人所重，道無所違。』王",
    "T03n0169_001:0411c10": "答太子：『善哉，善哉！』太子默然，還入齋室，持刀",
    "T03n0169_001:0411c11": "割髀，取肉及血，持送與比丘。比丘得服之，瘡",
    "T03n0169_001:0411c12": "即除愈，身得安隱。「王聞比丘已得除愈，大歡",
    "T03n0169_001:0411c13": "喜悅懌不能自勝，意存比丘，不復念太子痛，",
    "T03n0169_001:0411c14": "持是歡喜，各有至心；太子亦自平復，便舉國",
    "T03n0169_001:0411c15": "財寶賜與太子。太子以偈答王曰：",
    "T03n0169_001:0411c16": "「『與血肉安隱施，　　割血肉施與人，",
    "T03n0169_001:0411c17": "　　即得愈無復恐，　　是供養佛所譽。",
    "T03n0169_001:0411c18": "　　德中德最安隱，　　未來當作佛者，",
    "T03n0169_001:0411c19": "　　斷貪婬去瞋恚，　　一切人皆除愈。』」",
    "T03n0169_001:0411c20": "佛告月明童男：「爾時，至誠意比丘者，提和竭",
    "T03n0169_001:0411c21": "羅佛是；爾時，智力王者，今彌勒菩薩是；時，",
    "T03n0169_001:0411c22": "智止太子，我身是。如來、無所著、等正覺饒益",
    "T03n0169_001:0411c23": "於世間不可計量，積累功德欲度一切故，菩",
    "T03n0169_001:0411c24": "薩大士行皆如是。若善男子、善女人欲求度",
    "T03n0169_001:0411c25": "世苦者，當發無上正真道意，誦習是三昧。」佛",
    "T03n0169_001:0411c26": "說經已，莫不歡喜，作禮而去。",
    "T03n0169_001:0411c27": "佛說月明菩薩經"
}