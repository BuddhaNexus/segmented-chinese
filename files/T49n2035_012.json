{
    "T49n2035_012:0213c02": "佛祖統紀卷第十二",
    "T49n2035_012:0213c04": "宋景定四明東湖沙門志磐撰",
    "T49n2035_012:0213c05": "諸師列傳第六之二",
    "T49n2035_012:0213c06": "[0213c06] 四明法智法師法嗣(第一世)",
    "T49n2035_012:0213c07": "廣智尚賢法師神照本如法師南屏梵",
    "T49n2035_012:0213c08": "臻法師三學則全法師浮石崇矩法師",
    "T49n2035_012:0213c09": "廣慈慧才法師廣嚴含瑩法師慧因",
    "T49n2035_012:0213c10": "擇交法師圓智覺琮法師崇法嗣端法",
    "T49n2035_012:0213c11": "師四明文粲法師丹丘嗣謙法師四",
    "T49n2035_012:0213c12": "明願彬法師廣印智環法師祥符文智",
    "T49n2035_012:0213c13": "法師三衢文炳法師四明用卿法師",
    "T49n2035_012:0213c14": "四明居永法師四明自仁法師崇慶本",
    "T49n2035_012:0213c15": "圓法師天台慧舟法師三衢懷襲法師",
    "T49n2035_012:0213c16": "圓智志豪法師日本源信法師",
    "T49n2035_012:0213c17": "內侍俞源清嗣法二十七人(塔銘)入室四",
    "T49n2035_012:0213c18": "百七十八人(實錄)升堂一千人(塔銘)",
    "T49n2035_012:0213c19": "法智法師法嗣",
    "T49n2035_012:0213c20": "[0213c20] 法師尚賢。四明人。賜號廣智。依法智學教",
    "T49n2035_012:0213c21": "觀。聞講淨名頓悟性相之旨。歷事既久遂",
    "T49n2035_012:0213c22": "居高第。天聖六年(仁宗)繼法智主延慶。道化",
    "T49n2035_012:0213c23": "盛行。雪竇顯禪師聞其名。出山來訪。標榜",
    "T49n2035_012:0213c24": "煎茶以申賀禮。人傳以為盛事。嘗晨入懺",
    "T49n2035_012:0213c25": "堂。見一虎伏几前。師直進展尼師壇於背。",
    "T49n2035_012:0213c26": "寂無所&#x89A9;。日本國師遣紹良等。齎金字法",
    "T49n2035_012:0213c27": "華為贄。請學輪下三年學成。辭還日本大",
    "T49n2035_012:0213c28": "弘斯道。明道中(仁宗)淨覺居靈芝。致書於師。",
    "T49n2035_012:0213c29": "論指要解三千之義。秖是心性所具俗諦之",
    "T49n2035_012:0214a01": "法。未是中道之本。請師同反師承。師援荊",
    "T49n2035_012:0214a02": "溪三千即空假中之文。謂何必專在於假。以",
    "T49n2035_012:0214a03": "輔四明三千俱體俱用之義學者賴之(往復二書",
    "T49n2035_012:0214a04": "並見廣智遺編)所著遺編。及釋金錍(亡本)。釋十類(即扶宗忠師。",
    "T49n2035_012:0214a05": "所錄廣智傳。法智二師口義)翼讚大教至為有功。經體一",
    "T49n2035_012:0214a06": "章尤善發明。續遺妙宗之旨。又嘗著闡幽",
    "T49n2035_012:0214a07": "誌。以七種二諦消光明諸經之王(四教之正三接之旁)",
    "T49n2035_012:0214a08": "法智是其說。及後作光明記。遂采用之",
    "T49n2035_012:0214a09": "(見口義經體章)。",
    "T49n2035_012:0214a10": "[0214a10] 草菴錄言。曾魯公為廣智撰塔銘。而後",
    "T49n2035_012:0214a11": "世無傳。當是與寺俱燬於建炎之寇。惜",
    "T49n2035_012:0214a12": "哉。",
    "T49n2035_012:0214a13": "[0214a13] 法師本如。四明句章人。受業本郡國寧。初",
    "T49n2035_012:0214a14": "依法智。於千眾中有少俊聲。史典詞翰",
    "T49n2035_012:0214a15": "有法則。為世所愛。嘗請益經正義。法智曰。",
    "T49n2035_012:0214a16": "為我作知事三年&#x5374;向汝道。暨事畢復以",
    "T49n2035_012:0214a17": "為請。法智厲聲一喝。復呼云本如。師豁",
    "T49n2035_012:0214a18": "然有悟。為之頌曰。處處逢歸路。頭頭復故",
    "T49n2035_012:0214a19": "鄉。本來成現事。何必待思量。法智肯之曰。",
    "T49n2035_012:0214a20": "向來若為汝說。豈有今日。祥符四年。慈雲",
    "T49n2035_012:0214a21": "遷靈山。親往法智會下。求可為繼。法智",
    "T49n2035_012:0214a22": "曰。當於眾中自擇之。慈雲閱視至師即",
    "T49n2035_012:0214a23": "云。斯人可也。師至承天(東山能仁舊名)大振法道。歷",
    "T49n2035_012:0214a24": "三十年。眾常五六百。法華涅槃光明觀無量",
    "T49n2035_012:0214a25": "壽觀音別行玄止觀金錍觀心論等。皆講說",
    "T49n2035_012:0214a26": "六七過。嘗集百僧修法華長懺一年。瑞驗",
    "T49n2035_012:0214a27": "屢見。寶歷二年七月。駙馬李遵勗為請於朝。",
    "T49n2035_012:0214a28": "賜神照法師紫方袍。及賜智者教文四千五",
    "T49n2035_012:0214b01": "百卷。以資講說。嘗於寺西南隅。見一虎",
    "T49n2035_012:0214b02": "睡以杖擊之曰。此非汝睡處。虎俛首而去",
    "T49n2035_012:0214b03": "(今白蓮寺虎溪亭)後於虎臥處結屋為菴歸間其中。",
    "T49n2035_012:0214b04": "先是有五通神居於此。師每禪坐必連床舁",
    "T49n2035_012:0214b05": "行空中。師未嘗問。一日五神請曰。師既踞",
    "T49n2035_012:0214b06": "吾居。乞於此向山岡。建祠塑像。已備泥在",
    "T49n2035_012:0214b07": "山矣。師往視岡上。有新泥一垛。以之塑像",
    "T49n2035_012:0214b08": "無所餘。師慕廬山之風。與丞相章郇公諸",
    "T49n2035_012:0214b09": "賢結白蓮社。六七年來遂成巨剎。乃以能",
    "T49n2035_012:0214b10": "仁山林三之一。指嶺為界。以供樵薪。仁宗",
    "T49n2035_012:0214b11": "欽其道。遂賜名為白蓮。皇祐三年五月十八",
    "T49n2035_012:0214b12": "日微疾。即升座說法與眾訣別。其夕法堂",
    "T49n2035_012:0214b13": "藏閣方丈棟梁皆折。鍾鼓擊之無聲。江上",
    "T49n2035_012:0214b14": "漁人。見雲端有僧西向而去。詰旦右&#x8107;安",
    "T49n2035_012:0214b15": "庠而逝。時天氣盛熱異香非常。明年三月。",
    "T49n2035_012:0214b16": "塔全身於寺北。門人啟鑰視尊容如生爪",
    "T49n2035_012:0214b17": "髮俱長。有大蓮華產於塔前。壽七十。臘五",
    "T49n2035_012:0214b18": "十三。嗣法處咸等甚眾。師嘗於天台邑中為",
    "T49n2035_012:0214b19": "眾施戒。方秉羯磨忽有光明。自智者塔國",
    "T49n2035_012:0214b20": "清寺赤城山。交射於法座之上。又因供千",
    "T49n2035_012:0214b21": "佛。飯一千貧人。置華於席下。佛座華應不",
    "T49n2035_012:0214b22": "萎而反萎。貧人座華應萎而反不萎。舉眾",
    "T49n2035_012:0214b23": "為之歎異。嘗著仁王懺儀。撰行法經疏至",
    "T49n2035_012:0214b24": "十種境界而止。後咸法師續而全之。",
    "T49n2035_012:0214b25": "[0214b25] 問宣子記曰。嘉定四年春。住山鑑堂謂。師",
    "T49n2035_012:0214b26": "塔當方丈後。狃於風水非宜之說。將遷",
    "T49n2035_012:0214b27": "之。破土數寸香氣襲人。棺上產蓮華一",
    "T49n2035_012:0214b28": "莖光明奕奕。暨發函慈顏儼然須髮長",
    "T49n2035_012:0214b29": "垂。衣被不壞舍利滿龕。一眾驚歎。於是",
    "T49n2035_012:0214c01": "亟掩藏之。鏡菴論之曰。法師血肉之身。",
    "T49n2035_012:0214c02": "衣被之飾。在土二百年而不壞。非夫戒",
    "T49n2035_012:0214c03": "定慧三昧之力所持。疇能若是。人或以輕",
    "T49n2035_012:0214c04": "發祖塔。咎鑑堂者。非夫假此日之啟視",
    "T49n2035_012:0214c05": "之。曷足以知法師正報親依堅固不壞之",
    "T49n2035_012:0214c06": "瑞。為此舉者。其祖冥使之乎(觀經疏。以華座觀為親",
    "T49n2035_012:0214c07": "依。今以衣被例之)。",
    "T49n2035_012:0214c08": "[0214c08] 法師梵臻(初名有臻真宗特改)錢唐人。具戒之後。即問道",
    "T49n2035_012:0214c09": "四明。見法智最為晚暮。聞講妙玄文句",
    "T49n2035_012:0214c10": "大有啟發。及還鄉邑。以不親授止觀為",
    "T49n2035_012:0214c11": "之恨。乃焚香禮像。閱讀二十過。以表師承。",
    "T49n2035_012:0214c12": "皇祐三年初居上竺。明年有旨遷金山。熙",
    "T49n2035_012:0214c13": "寧五年。杭守吳侍讀聞師名以南屏興教",
    "T49n2035_012:0214c14": "延之。每當講次。綜括名理貫穿始終。舉",
    "T49n2035_012:0214c15": "一義則眾義洽然。窮一文則諸文允會。當",
    "T49n2035_012:0214c16": "時強記者。因集以成類。初集類之作。由法",
    "T49n2035_012:0214c17": "智講授散引諸文。有仁首座者。錄為五類。",
    "T49n2035_012:0214c18": "既而淨覺增其二。括蒼聰師加其三。佛慧才",
    "T49n2035_012:0214c19": "師重檢諸文節為十類。四明吉師隨諸部",
    "T49n2035_012:0214c20": "帙各為詮次。廣智見之曰。類集之行得失",
    "T49n2035_012:0214c21": "相半。得在知其綱要。失在昧其起盡。暨師",
    "T49n2035_012:0214c22": "興教之席。群&#x5CEF;泰初。詮為高座緒餘。超果會",
    "T49n2035_012:0214c23": "賢。別立懸敘消文。一一文下開示來意正釋",
    "T49n2035_012:0214c24": "觀心。號為南屏一家(天竺韶師曰。碎割法身訛誤後學去也。樝菴書與無相昕。",
    "T49n2035_012:0214c25": "力勉勿傳。有醍醐化糟粕法藏變鬼火之語)吳公當休沐必往聽法垂",
    "T49n2035_012:0214c26": "紳正笏立於閫外。師未登座終不入。師",
    "T49n2035_012:0214c27": "夜赴請。見婦人在前。問之則曰。妾有哀",
    "T49n2035_012:0214c28": "懇請師到家。師從之至其門。見數人拽此",
    "T49n2035_012:0214c29": "婦置床上。舉大刀斫之如泥沙。少時復",
    "T49n2035_012:0215a01": "活。泣曰。妾生前善切膾。今受此報。欲求濟",
    "T49n2035_012:0215a02": "度故敢仰屈。師為授戒遂不復見。每與淨",
    "T49n2035_012:0215a03": "覺辨論教門。陳辭有司。乞築高臺&#x7AEA;赤",
    "T49n2035_012:0215a04": "幡。放西竺聖師與外道捔勝義墮者斷首",
    "T49n2035_012:0215a05": "截舌懸之幡上。郡侯&#x89A9;師法戰之銳。就辭",
    "T49n2035_012:0215a06": "解之曰。行文製作臻不及岳。強記博聞岳",
    "T49n2035_012:0215a07": "不及臻。師雖自此弭兵。聞者莫不凜凜。",
    "T49n2035_012:0215a08": "東坡初來杭與師最厚。後為郡而師已逝。",
    "T49n2035_012:0215a09": "見其行狀曰。此文雖工。未道此老大過人",
    "T49n2035_012:0215a10": "處。吾嘗與語。凡經史群籍有遺忘。即應聲",
    "T49n2035_012:0215a11": "誦之。崇寧中。諡實相法師。",
    "T49n2035_012:0215a12": "[0215a12] 法師則全。字叔平。四明施氏。依報國出家。",
    "T49n2035_012:0215a13": "即造法智學教觀。時南湖競推十大弟子。",
    "T49n2035_012:0215a14": "師為之冠焉。旁通書史尤善著述。性直氣",
    "T49n2035_012:0215a15": "剛敢言人失。人以是畏之。住三學三十年。",
    "T49n2035_012:0215a16": "郡守郎簡尤加敬。嘗謂人曰。叔平才氣凜",
    "T49n2035_012:0215a17": "然。若以儒冠職諫諍。豈下漢汲黯唐魏徵",
    "T49n2035_012:0215a18": "我朝王元之耶。慶歷五年夏。別眾坐亡。弟",
    "T49n2035_012:0215a19": "子若水。立碣於延慶。師所述四明實錄。人",
    "T49n2035_012:0215a20": "謂。蔡邕作郭有道碑也(後漢郭林宗。舉有道。不應既卒。蔡邕為碑文謂盧",
    "T49n2035_012:0215a21": "植曰。吾為碑多矣。皆有慚德。唯郭有道。無愧色耳)。",
    "T49n2035_012:0215a22": "[0215a22] 述曰。廣智趙清獻為撰碑。三學亡。弟子水",
    "T49n2035_012:0215a23": "師為立碣。此二文。必大有可記者。今二",
    "T49n2035_012:0215a24": "石既無存。於是二師行業不可知。後人",
    "T49n2035_012:0215a25": "立傳祇彷彿耳。吁可惜也。",
    "T49n2035_012:0215a26": "[0215a26] 法師崇矩。三衢人。來學法智。妙達教觀之",
    "T49n2035_012:0215a27": "道居第一座。法智坐聽其講曰。吾道有寄",
    "T49n2035_012:0215a28": "矣。初赴黃巖東禪講。法智寄書勉之曰。立",
    "T49n2035_012:0215a29": "身行道世之大務。謙為德柄汝當堅執。此",
    "T49n2035_012:0215b01": "外更宜博究五經雅言。俾於筆削之間不",
    "T49n2035_012:0215b02": "墮凡鄙。當效圓闍梨之作也。未幾還三",
    "T49n2035_012:0215b03": "衢。受本業景德講浮石。主者元勳問從真",
    "T49n2035_012:0215b04": "起妄義。一言有契。願回禪居永為傳教之",
    "T49n2035_012:0215b05": "地。郡為敷奏。有旨俞其請。乃大開齋堂以",
    "T49n2035_012:0215b06": "安學眾。日談止觀夜講光明。復於一時率",
    "T49n2035_012:0215b07": "眾念佛。嘗以法智融心解於義未盡。廣致",
    "T49n2035_012:0215b08": "難問。法智乃收及三輩。以免相違。真廟時。",
    "T49n2035_012:0215b09": "遊方至京師。上聞其名。召至內殿。講四十",
    "T49n2035_012:0215b10": "二章經盛談名理。上心大悅。賜紫方袍金",
    "T49n2035_012:0215b11": "幣香藥。既而回天竺。眾留貳講。久之復歸",
    "T49n2035_012:0215b12": "故里。慈雲授以香罏如意手書誡辭。獎之",
    "T49n2035_012:0215b13": "曰。汝將轉說於親里也。勉之哉。被忍為",
    "T49n2035_012:0215b14": "衣。入慈為室。處空為座。身遠眾惱。口寡",
    "T49n2035_012:0215b15": "言論。意防輕慢。慈心授人。是曰三軌。是為",
    "T49n2035_012:0215b16": "四行。名安隱說。",
    "T49n2035_012:0215b17": "[0215b17] 述曰。浮石先學於法智。及赴東禪乃遺",
    "T49n2035_012:0215b18": "以書。當是時已定師資之分矣。後自京",
    "T49n2035_012:0215b19": "回天竺。慈雲以猶子待之。故其歸里亦",
    "T49n2035_012:0215b20": "授以辭。此見一尊者法門之情無所間",
    "T49n2035_012:0215b21": "然。而古今圖譜置之慈雲之下。其不審也。",
    "T49n2035_012:0215b22": "若是。今依鑑師錄系之四明。覽圖者毋",
    "T49n2035_012:0215b23": "以為惑。",
    "T49n2035_012:0215b24": "[0215b24] 法師慧才。永嘉樂清王氏。師白鶴山怡芳。祥",
    "T49n2035_012:0215b25": "符覃恩得度(真宗封泰山。詔寺觀各度一人)年十三。進受",
    "T49n2035_012:0215b26": "具戒。往學於四明。性識昏鈍。常持大悲&#x546A;。",
    "T49n2035_012:0215b27": "願學通祖道。忽於夢中。見梵僧長數丈。脫",
    "T49n2035_012:0215b28": "袈裟與披之呼曰。慧才盡生記吾。翌日臨",
    "T49n2035_012:0215b29": "講豁然開悟。前後所聞一時洞曉。未幾首",
    "T49n2035_012:0215c01": "眾四座推服。復謁慈雲。北面服勤旦夜不",
    "T49n2035_012:0215c02": "替。治平初。杭守沈遘。講住法慧寶閣。二十",
    "T49n2035_012:0215c03": "年始終一節。太尉盧公奏賜廣慈之號。浮石",
    "T49n2035_012:0215c04": "來請勉&#x72E5;眾意。未久退居雷&#x5CEF;塔下。每",
    "T49n2035_012:0215c05": "翹足誦大悲百八為課。又翹足一晝夜誦",
    "T49n2035_012:0215c06": "彌陀號。一夕夢至寶樓宮闕。有告之者曰。",
    "T49n2035_012:0215c07": "淨土中品汝所生也。元豐元年春。緇素萬指",
    "T49n2035_012:0215c08": "求授大戒。至羯磨時。觀音像頂放光輝映",
    "T49n2035_012:0215c09": "講堂。淨慈守一禪師為作戒光記。六年五月",
    "T49n2035_012:0215c10": "二十一日。更衣就座。書偈讚佛曰。吾生淨",
    "T49n2035_012:0215c11": "土決矣。泊然而化。塔於菴之右。壽八十六。",
    "T49n2035_012:0215c12": "臘七十三。繼其業者。法宗戒珠十人。師貌",
    "T49n2035_012:0215c13": "古而性恬。少言寡欲。時教門異論諠動江浙。",
    "T49n2035_012:0215c14": "師獨循循講訓未嘗有所臧否。清獻趙公道",
    "T49n2035_012:0215c15": "交最密。及鎮越寄以詩曰。乞得鄉邦樂矣",
    "T49n2035_012:0215c16": "哉。雷&#x5CEF;菴靜此徘徊。浙江莫謂音書隔。一日",
    "T49n2035_012:0215c17": "潮聲兩度來。",
    "T49n2035_012:0215c18": "[0215c18] 法師含瑩。受業四明之廣嚴。稟法智教觀。深",
    "T49n2035_012:0215c19": "有造詣。時人推為教主。嘗以銀書法華經。",
    "T49n2035_012:0215c20": "遇佛菩薩名。則用金字。世稱為法門至寶。",
    "T49n2035_012:0215c21": "建炎金寇院宇焚蕩。於瓦礫中尋獲此經",
    "T49n2035_012:0215c22": "不損一字。淳熙間。住山蓮止菴。夜聞萬人",
    "T49n2035_012:0215c23": "諠譁。驚起視之。則別室遺火。其經藏柱閣",
    "T49n2035_012:0215c24": "上。師&#x5190;火取之得無損。人言兩遭烈焰皆",
    "T49n2035_012:0215c25": "不滅壞者。遠由大乘功德之力。近見教主",
    "T49n2035_012:0215c26": "行願之所持云。",
    "T49n2035_012:0215c27": "[0215c27] 法師擇交。台之黃巖人。學法智得其道。天",
    "T49n2035_012:0215c28": "聖二年。章安慧因。始易為講院。請師主其",
    "T49n2035_012:0215c29": "席。法智作授辭與之。其略云。今授汝香鑪",
    "T49n2035_012:0216a01": "如意用為傳法之具。欲汝三學芳馨藹乎",
    "T49n2035_012:0216a02": "自己。四悉巧意適彼物。宜汝其懋之。勿妄",
    "T49n2035_012:0216a03": "揮秉。",
    "T49n2035_012:0216a04": "[0216a04] 法師覺琮。受業會稽之圓智。依南湖。學成",
    "T49n2035_012:0216a05": "言歸。法智寄帖勉之曰。既學山家。必當",
    "T49n2035_012:0216a06": "異於常流。理事合修自他兼濟。如此是為",
    "T49n2035_012:0216a07": "智者之子孫也。",
    "T49n2035_012:0216a08": "[0216a08] 法師嗣端。四明人。受業崇法。久親法智。世",
    "T49n2035_012:0216a09": "稱教主。王荊公宰鄞。與師為方外友(荊公有崇",
    "T49n2035_012:0216a10": "法留題云。小亭臨水間修篁。郁郁餘華席地香。惟願時人觀此境。盡將煩惱作清涼。集中失收)。",
    "T49n2035_012:0216a11": "[0216a11] 法師文粲。四明薛氏。初依興國令祥師。久之",
    "T49n2035_012:0216a12": "遣入法智室。孜孜教觀綿歷多載。天聖四",
    "T49n2035_012:0216a13": "年。祥師以經理塔寺有妨示徒。乃付講於",
    "T49n2035_012:0216a14": "師。法智作授辭以勉之曰。吾觀汝為傳法",
    "T49n2035_012:0216a15": "之器。故授汝手罏暨&#x6B1D;多羅僧。欲汝一秉一",
    "T49n2035_012:0216a16": "披使德香芳郁寂忍成就。",
    "T49n2035_012:0216a17": "[0216a17] 法師嗣謙。蚤居法智輪下。因有人謂三千是",
    "T49n2035_012:0216a18": "假法以之為難。時廣智謂。三千不離實相。",
    "T49n2035_012:0216a19": "實相即是三諦則三諦皆三千也。師服其說。",
    "T49n2035_012:0216a20": "後著修性辨訛。首明三千不專俗諦。及廣",
    "T49n2035_012:0216a21": "智答淨覺書。乃引師以為證。",
    "T49n2035_012:0216a22": "[0216a22] 法師願彬。四明人。依法智得旨。唱道有美",
    "T49n2035_012:0216a23": "譽。法智垂終。遺書囑其隆法。",
    "T49n2035_012:0216a24": "[0216a24] 法師智環。學於法智。楊文公勸法智止其",
    "T49n2035_012:0216a25": "焚軀。作書與慈雲。令師往勸住世。法智建",
    "T49n2035_012:0216a26": "放生會。請樞密劉筠撰碑記述。師疊書催",
    "T49n2035_012:0216a27": "之。遂得成文(此下本紀遺失四人)。",
    "T49n2035_012:0216a28": "[0216a28] 法師自仁。聽法智講。錄所引諸部名言以",
    "T49n2035_012:0216a29": "為五類。類集之興自師始。祥符七年夏。法",
    "T49n2035_012:0216b01": "智出教門雜問七章。及四教四諦義。師所答",
    "T49n2035_012:0216b02": "最勝。學者盛傳之。後舉以首眾講演不倦。",
    "T49n2035_012:0216b03": "謙沖不務名世以此敬之(此下本紀遺失一人)。",
    "T49n2035_012:0216b04": "[0216b04] 法師慧舟。丹丘人。二親既沒。即棄家入道。",
    "T49n2035_012:0216b05": "投四明為學數載。而業成乃曰。法智有訓。",
    "T49n2035_012:0216b06": "佛道甚夷。行之惟艱。謂四三昧也。天聖初。",
    "T49n2035_012:0216b07": "結同學十人行大悲行法者三年。結十四",
    "T49n2035_012:0216b08": "人行普賢行法者又三年。初入期。誓於像",
    "T49n2035_012:0216b09": "曰。倘此三昧有成當焚軀以效供養。行法",
    "T49n2035_012:0216b10": "既周。回故里求證神照。照欲全其重願。",
    "T49n2035_012:0216b11": "喻道俗輸香木成大[卄/積]仲夏晦日。神照囑",
    "T49n2035_012:0216b12": "之曰。法華尊施爾克修之。梵網明晦爾克遵",
    "T49n2035_012:0216b13": "之。惟繫心法界。身如火如。則一聚之燼。乃",
    "T49n2035_012:0216b14": "三昧之蘊。喜見精進。以奉淨明真供。惟子行",
    "T49n2035_012:0216b15": "焉。師奉教。致謝四眾。端坐薪塔。火光屬",
    "T49n2035_012:0216b16": "天。了無傾側。舍利晶耀。求者咸如其願。乃",
    "T49n2035_012:0216b17": "瘞餘骨於山西。衢之祥符懷襲。與師為同",
    "T49n2035_012:0216b18": "學。又同修三昧云(此下本紀遺失二人)。",
    "T49n2035_012:0216b19": "[0216b19] 法師源信。日本國十大禪師也。咸平六年。遣",
    "T49n2035_012:0216b20": "其徒寂照。持教義二十七問。詣南湖求決。",
    "T49n2035_012:0216b21": "法智為其一一答釋。照欣領歸國。信大服",
    "T49n2035_012:0216b22": "其說。西向禮謝(此下本紀遺失源清一人)。"
}