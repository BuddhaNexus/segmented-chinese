{
    "X85n1590_010:0168b11": "錦江禪燈卷第十",
    "X85n1590_010:0168b13": "昭覺丈雪 通醉 輯",
    "X85n1590_010:0168b14": "紹興幻菴 胡昇猷 訂",
    "X85n1590_010:0168b15": "  大鑒下第三十六世",
    "X85n1590_010:0168b16": "   破山明法嗣",
    "X85n1590_010:0168b17": "大隋澹竹密禪師[0168b17] 內江姚氏子。生而&#x9834;異。剛毅不&#x7FA3;。",
    "X85n1590_010:0168b18": "好面折徵難。因見木魚墮地。忽打脫底蘊。寓天童八",
    "X85n1590_010:0168b19": "載。如鱗在淵。歉燒尾耳。遂作偈辭天童云。翛然直入",
    "X85n1590_010:0168b20": "千&#x5CEF;去。一任時流把自欺。折&#x811A;鐺安亂石裏。頻煨黃",
    "X85n1590_010:0168b21": "獨且隨宜。眾聆不喜。乘夜出山。回蜀見明和尚于佛",
    "X85n1590_010:0168b22": "恩。賓主互換。拳踢相應。故有處處逢人打一場之句。",
    "X85n1590_010:0168b23": "嘉州水蓮菴。元旦上堂。桃未紅李正白。梅梢猶帶三",
    "X85n1590_010:0168b24": "冬雪。許多遊子尚迷歸。處處春江明夜月。與麼與麼。",
    "X85n1590_010:0168c01": "好肉剜瘡。不與麼不與麼。&#x8657;空釘橛。諸禪相伴水蓮",
    "X85n1590_010:0168c02": "菴。惟者些兒無別說。者些且置。應時及節一句。作麼",
    "X85n1590_010:0168c03": "生道。以拄杖卓一卓云。拄杖輕拈出。掀翻佛祖機。上",
    "X85n1590_010:0168c04": "堂。數間茅屋傍江濆。雲水雍容絕謂情。若問埜夫為",
    "X85n1590_010:0168c05": "別計。棒頭直指本來人。四來滿座。銀燭交輝。是本來",
    "X85n1590_010:0168c06": "人麼。料掉沒交涉。喝一喝。拳一拳。是本來人麼。料掉",
    "X85n1590_010:0168c07": "沒交涉。穿衣喫飯。坐臥經行。是本來人麼。料掉沒交",
    "X85n1590_010:0168c08": "涉。屙屎放尿。寒則向火。熱則乘涼。是本來人麼。料掉",
    "X85n1590_010:0168c09": "沒交涉。依依楊柳日垂金。月照江&#x90A8;春水明。是本來",
    "X85n1590_010:0168c10": "人麼。料掉沒交涉。既恁麼也不得。不恁麼也不得。畢",
    "X85n1590_010:0168c11": "竟如何委悉。鴛鴦&#x7D89;出從君看。不把金針度與人。見",
    "X85n1590_010:0168c12": "劫運漸平。重闢大隋白鹿寺。府尹冀公諱應熊。嚮其",
    "X85n1590_010:0168c13": "德風。躬往迎入錦官。重建艸堂。丁未二月廿九日。示",
    "X85n1590_010:0168c14": "微恙。塔全身于大隋之青龍岡。世壽五十九。夏三十。",
    "X85n1590_010:0168c15": "冀公譔塔銘。號無忍焉。",
    "X85n1590_010:0168c16": "武岡州雲天山燕居申禪師[0168c16] 忠南李氏子。參&#x5FA7;諸方。",
    "X85n1590_010:0168c17": "末後受萬峰明和尚授囑。住貴筑大興善寺。上堂。僧",
    "X85n1590_010:0168c18": "問。人人上梯子聽說法。即今法在何處。師云。上梯子",
    "X85n1590_010:0168c19": "上梯子。乃云。五里亭十里舖。夜則明行晝暗度。任是",
    "X85n1590_010:0168c20": "銅頭銕額來。頂門一擊全身露。上堂。或時冷或時熱。",
    "X85n1590_010:0168c21": "剔起眉毛看時節。大興堂上打驢腰。火神廟裏出鮮",
    "X85n1590_010:0168c22": "血。一場好事要人知。其奈人之信不及。眾中還有信",
    "X85n1590_010:0168c23": "得及者麼。上堂。欲賞蟠桃會。殷勤上苑遊。方朔偷不",
    "X85n1590_010:0168c24": "去。留滯在枝頭。信手拈來慶和盤。從教億萬秋。上堂。",
    "X85n1590_010:0169a01": "方丈裏出來。法堂上坐起。學力如此。見處如此。大眾",
    "X85n1590_010:0169a02": "還我一句來。眾默然。師云。然則盡皆如此就。沒有些",
    "X85n1590_010:0169a03": "閒神野鬼。住楚江楞嚴寺。上堂。決于南嶽行。誰知尚",
    "X85n1590_010:0169a04": "萍梗。連路少盤纏。出賣大佛頂。其價亦不增。售者亦",
    "X85n1590_010:0169a05": "不損。賣與眾位們。祇要還我本。差了一絲毫。彼此皆",
    "X85n1590_010:0169a06": "不肯。大眾。且向絲毫不差處。道一句。眾著語。師云。冬",
    "X85n1590_010:0169a07": "日固是寒。下雨覺更冷。上堂。臨流終日不拋&#x920E;。志在",
    "X85n1590_010:0169a08": "雙鯨得便休。珍重漁人休放手。再拋香餌釣獰龍。有",
    "X85n1590_010:0169a09": "麼有麼。請出相見高真觀。示眾云。古佛不揚眉。高真",
    "X85n1590_010:0169a10": "解拱手。烏龜撞著&#x8675;。欄腰&#x9F69;一口。痛殺呂純陽。三丰",
    "X85n1590_010:0169a11": "&#x811A;後腫。帶累僧綱司。向外揚家醜。山僧拄杖過人頭。",
    "X85n1590_010:0169a12": "打起金毛特地吼。壽七十二。無病而終。&#x5896;于雲天山。",
    "X85n1590_010:0169a13": "昭覺丈雪醉禪師[0169a13] 中川李氏子。少孺矜持。長以和讓。",
    "X85n1590_010:0169a14": "情性沉厚。意氣淡&#x51B2;。初參明和尚于萬峰。因鞋倒套",
    "X85n1590_010:0169a15": "不上有省。遂造天童。聞梆聲大徹。單丁佯抑。一衲飄",
    "X85n1590_010:0169a16": "然。後回萬峰。見而印可。開法牛山禹門。漢中靜明。保",
    "X85n1590_010:0169a17": "寧艸堂。整頓頹綱。說法如截。鉗鎚倜儻。毫髮無容。政",
    "X85n1590_010:0169a18": "烽&#x70DF;滾滾中。於秦蜀說法。七鎮叢林。正令全施。霜輸",
    "X85n1590_010:0169a19": "雲委。上堂。久雨偶晴。人境紛紜。金烏投東嶺。滴露艸",
    "X85n1590_010:0169a20": "橋橫。衲子分中明甚麼邊事。若也分&#x758E;得。也是烏龜",
    "X85n1590_010:0169a21": "鑽破壁。上堂。法不孤起。仗境方生。境既弗存。法從何",
    "X85n1590_010:0169a22": "立。豎拂子云。此是境。如何是法。擲下云。從茲拋在糞",
    "X85n1590_010:0169a23": "掃堆頭。雨洒風吹去。誕日上堂。吾年四十二。作事多",
    "X85n1590_010:0169a24": "顛躓。佛祖生冤家。怒罵轟天地。兔角杖龍蛇。龜毛繩",
    "X85n1590_010:0169b01": "虎兕。一條銕脊梁。勿遭岐路使。絲毫尚弗容。死生安",
    "X85n1590_010:0169b02": "將繼。上堂。凜凜寒霜。洗出乾坤正氣。娟娟皓月。印還",
    "X85n1590_010:0169b03": "天地公心。遐邇關河。淳承至化。西來曲調。仗庇流通。",
    "X85n1590_010:0169b04": "作無窟&#x7AC9;之塤箎。韻和不齊之金石。擬側雙聰聽。風",
    "X85n1590_010:0169b05": "吹別調中。追嚴上堂。朝朝睡到日紅東。不會人前撞",
    "X85n1590_010:0169b06": "木鐘。以拄杖敲香几云。天堂地獄。被山僧一擊。七花",
    "X85n1590_010:0169b07": "八裂了也。惟有目犍連尊者。揚聲大叫云。快活快活。",
    "X85n1590_010:0169b08": "大眾且道。此老快活。從威神力而得耶。從山僧拄杖",
    "X85n1590_010:0169b09": "頭而得耶。試甄別看。如辨別得出。六出祁山非猛士。",
    "X85n1590_010:0169b10": "七擒孟獲始稱豪。上堂。還有衝鋒慣戰者麼。一僧出。",
    "X85n1590_010:0169b11": "師打。僧云。恁麼則泥牛[口*后]太&#x8657;去也。師云。將頭不猛。",
    "X85n1590_010:0169b12": "帶累三軍。僧作掗鎗勢。師云。善哉善哉。僧擬議。師云。",
    "X85n1590_010:0169b13": "艸賊大敗。劫風稍息。重闢昭覺。時年七十有六。掃劫",
    "X85n1590_010:0169b14": "&#x7070;得諸方殘篇。縫為錦江禪燈。康&#x7188;癸酉秋。命門人",
    "X85n1590_010:0169b15": "竹浪徹生。負稿嘉禾。剞劂流通。",
    "X85n1590_010:0169b16": "荊南蓮月正禪師[0169b16] 岳池姜氏子。岸谷淵弘。三學備練。",
    "X85n1590_010:0169b17": "因侍明和尚赴齋。途中喫跌。機語相叩。而嗣法焉。後",
    "X85n1590_010:0169b18": "開法于牂牁東印。次徙保壽。再遷荊南&#x6822;子菴。上堂。",
    "X85n1590_010:0169b19": "辨魔揀異。須是頂門具眼。訶佛罵祖。還他腦後見腮。",
    "X85n1590_010:0169b20": "若是全提正令。佛來魔來。總與三十棒。何故。放過即",
    "X85n1590_010:0169b21": "不可。上堂。神頭鬼面。突出難辨。魔口佛心。回看益深。",
    "X85n1590_010:0169b22": "直須兩眼雙明。不被境緣轉換。萬別千差。當陽勘破。",
    "X85n1590_010:0169b23": "方受得人天供養。上堂。消息暗通。尚挂脣齒。靈機互",
    "X85n1590_010:0169b24": "換。猶犯鋒鋩。掀倒禪&#x7240;。拂袖便行。疾入膏育。山僧恁",
    "X85n1590_010:0169c01": "麼告報。眾中忽有箇負血性底。出來道。老漢因甚壓",
    "X85n1590_010:0169c02": "良為賤。只對他道。雪後始知松&#x6822;操。事難方見丈夫",
    "X85n1590_010:0169c03": "心。上堂。欲識佛性義。當觀時節因緣。時節若至。其理",
    "X85n1590_010:0169c04": "自彰。即今鶯嬌柳媚。蠶婦採桑。水流花發。農夫插秧。",
    "X85n1590_010:0169c05": "會得原是天真受用。不會未免業識茫茫。",
    "X85n1590_010:0169c06": "靈隱文禪師[0169c06] 高梁王氏子。初侍巾瓶于象巖和尚。後",
    "X85n1590_010:0169c07": "參萬峰老人印可。開法黔南之紫竹院。上堂。紫竹風",
    "X85n1590_010:0169c08": "生入翠嬌。橫斜弄影半&#x7ABB;搖。今朝唱和無生曲。幸有",
    "X85n1590_010:0169c09": "知音同共敲。同共敲。節令不相饒。三春已度過。九夏",
    "X85n1590_010:0169c10": "正芳新。柳綠開眉眼。桃紅契本心。所以道。不離寶華",
    "X85n1590_010:0169c11": "殿。不越菩提場。重重華藏交參。一一珠網圜瑩。且道",
    "X85n1590_010:0169c12": "承誰恩力。橫按鏌&#x9381;全正令。太平寰宇斬癡頑。因雪",
    "X85n1590_010:0169c13": "上堂。徹骨寒威正寂寥。紅爐燄上六花飄。捲簾薦取",
    "X85n1590_010:0169c14": "西來意。無限瓊枝拂柳條。上堂。心非是性。認性乖宗。",
    "X85n1590_010:0169c15": "性非是心。立心失旨。性本無為。心亦無形。于無為無",
    "X85n1590_010:0169c16": "形處。辨得端的。一切諸形盡是心。一切有為都是性。",
    "X85n1590_010:0169c17": "放則乾坤&#x51B2;塞。收則風行艸偃。且收放一句。作麼生",
    "X85n1590_010:0169c18": "道。竿頭絲線從君弄。不犯清波意自殊。",
    "X85n1590_010:0169c19": "慧覺衣禪師[0169c19] 綦江熊氏子。丱歲失怙。年三十。悟身世",
    "X85n1590_010:0169c20": "苦空。依華銀山常白師落[髟/采]。後參雙桂老人。方蒙印",
    "X85n1590_010:0169c21": "證。歸住渝城治平寺。上堂。六年冷地苦辛勤。一點明",
    "X85n1590_010:0169c22": "星刺眼睛。剛道瞿曇成正覺。依前日午打三更。上堂。",
    "X85n1590_010:0169c23": "父子情同。渾無彼此。君臣道合。杳絕親&#x758E;。治國齊家。",
    "X85n1590_010:0169c24": "上呼下應。入則如藤倚樹。出則似箭離弦。不惟貫革",
    "X85n1590_010:0170a01": "九重。而且萬機直透。有時弓矢雙收。鋒鋩墮地。且道",
    "X85n1590_010:0170a02": "利害在什麼處。王令已行天下&#x5FA7;。將軍塞外絕&#x70DF;塵。",
    "X85n1590_010:0170a03": "林木綬禪師[0170a03] &#x9137;陵蔣氏子。參雙桂明和尚。總院事。始",
    "X85n1590_010:0170a04": "印證焉。志喜玩遊。聞吳越水山之秀。一艇飄然。有不",
    "X85n1590_010:0170a05": "預遊人之句。後回錦官昭覺。法兄醉和尚請上堂。憐",
    "X85n1590_010:0170a06": "新念舊逢佳節。萬里河山鋪錦色。稅少年豐荷聖恩。",
    "X85n1590_010:0170a07": "獅林豹變成英傑。且道英傑者何。天得一似清。地得",
    "X85n1590_010:0170a08": "一以寧。君王得一萬國來臣。公卿得一鹽梅調羹。士",
    "X85n1590_010:0170a09": "民得一孝子賢孫。衲僧得一柱石宗門。敢問大眾。如",
    "X85n1590_010:0170a10": "何是一。雙桂飄香遠。昭覺靄慈雲。末歸南浦大佛寺。",
    "X85n1590_010:0170a11": "以優老焉。",
    "X85n1590_010:0170a12": "雲幻宸禪師[0170a12] 蜀東忠州萬氏子。每有出塵之志。十六",
    "X85n1590_010:0170a13": "出家。廿歲稟戒于象崖禪師。巾瓶三稔。參破山和尚。",
    "X85n1590_010:0170a14": "服膺數載。記&#x8382;之。應巴州中峰禪寺之請。入院上堂。",
    "X85n1590_010:0170a15": "一門超出。彈指了達無為。兩眼豁開。宛然頓證妙果。",
    "X85n1590_010:0170a16": "心本是佛。何必尋劍刻舟。念乃即空。豈得離波覓水。",
    "X85n1590_010:0170a17": "千江月映。處處百億化身。萬樹春回。在在隨緣應感。",
    "X85n1590_010:0170a18": "婬房酒肄。即是彌勒道場。虎穴魔宮。原來釋迦寶所。",
    "X85n1590_010:0170a19": "舉一明三。坐斷人天異路。知十答百。不落凡聖階梯。",
    "X85n1590_010:0170a20": "堪報不報之恩。用作無為之化。堯天舜日以增輝。金",
    "X85n1590_010:0170a21": "車法輪而常轉。正恁麼時。祝國利生一句。作麼生道。",
    "X85n1590_010:0170a22": "四海狼&#x70DF;都息盡。萬邦只教樂昇平。",
    "X85n1590_010:0170a23": "寂光豁禪師[0170a23] 南充楊氏子。中歲落髮。參[言*口]雙桂明和",
    "X85n1590_010:0170a24": "尚印可。住龍印山佛子禪寺。上堂。大冶初開。鉗錘燥",
    "X85n1590_010:0170b01": "辣。熱鍊冷砧。要且下下。不落別處。如此說話。木上座",
    "X85n1590_010:0170b02": "未肯全許在。以拄杖卓一卓云。會麼。乃佛乃祖情與",
    "X85n1590_010:0170b03": "無情。盡在山僧拄杖頭邊。縱奪殺活去也。眾中還有",
    "X85n1590_010:0170b04": "&#x89B0;得及者麼。聽取一偈。權衡殺活勝英豪。旗鼓開時",
    "X85n1590_010:0170b05": "膽氣高。大將拈弓能幾幾。巧施一箭落雙鵰。喝一喝。",
    "X85n1590_010:0170b06": "易菴師禪師[0170b06] 資陽廖氏子。因讀圓覺。念世無常。年三",
    "X85n1590_010:0170b07": "十三。方始披剃。聞明和尚宗風大振躬詣參究。更名",
    "X85n1590_010:0170b08": "印師。遂蒙記&#x8382;。後住西安大興善寺。上堂。玄機獨運。",
    "X85n1590_010:0170b09": "今古一如。時節難饒。寒暑遞換。雲門木馬嘶風。&#x7FA3;陰",
    "X85n1590_010:0170b10": "剝盡。雪嶺泥牛吼月。一陽復逢。煥寒光于十地。煦和",
    "X85n1590_010:0170b11": "氣于九重。普天率土。咸荷生成。林下道人合作麼生。",
    "X85n1590_010:0170b12": "唯將靈鷲拈花事。佐贊皇圖億萬春。上堂。玉骨&#x6C37;肌",
    "X85n1590_010:0170b13": "梅正賒。長空星月結霜花。明明道出箇中意。何事海",
    "X85n1590_010:0170b14": "邊更筭沙。",
    "X85n1590_010:0170b15": "渝州華岩聖可和尚[0170b15] 營山王氏子。侏儒淵默。于世邈",
    "X85n1590_010:0170b16": "焉。常聽金剛經云。胎卵溼化。咸證金剛不壞之身。稍",
    "X85n1590_010:0170b17": "有疑駭。遂捨家。投遼陽師落[髟/采]。法名德玉。凡行住坐",
    "X85n1590_010:0170b18": "臥。便疑此身乃膿血所成。猶如聚沫。那箇是我金剛",
    "X85n1590_010:0170b19": "不壞底。因參破山明和尚。以前語詰之。服膺數稔。始",
    "X85n1590_010:0170b20": "印證焉。以狂猿未控。走半天下。後歸華岩古洞。遐邇",
    "X85n1590_010:0170b21": "聆之。歸者如市。眾請上堂。雞鳴犬吠。鵲噪鴉啼。觀音",
    "X85n1590_010:0170b22": "菩薩來也。墻壁瓦礫。大地山河。普賢願王在焉。聲色",
    "X85n1590_010:0170b23": "裏求人。聞見中垂手。則不無。掀翻聲色。踢脫見聞一",
    "X85n1590_010:0170b24": "句。作麼生道。數聲清磬是非外。一箇閒人天地間。住",
    "X85n1590_010:0170c01": "濾州方山。佛誕。太守陳公入山挂旛彩。請上堂。問君",
    "X85n1590_010:0170c02": "恩如山何以報。師云。鎮夜瀟瀟雨。進云。親恩似海何",
    "X85n1590_010:0170c03": "以酬。師云。電後一聲雷。進云。酬恩報德蒙師指。即今",
    "X85n1590_010:0170c04": "陳護法入山。作麼生&#x6B35;待。師云。甦斯蕉扇正維夏。快",
    "X85n1590_010:0170c05": "我秧針適麥秋。進云。恁麼則不二門中無撿擇。人情",
    "X85n1590_010:0170c06": "佛法兩周全。師云。也要闍黎親薦得。乃云。達磨達現",
    "X85n1590_010:0170c07": "宰官身。魔外雲門詎可侵。去歲金身長丈六。今朝丈",
    "X85n1590_010:0170c08": "六實迦文。驀拈拂子召眾云。還識迦文麼。臣報君恩",
    "X85n1590_010:0170c09": "子報親。擊拂子兩下。寓遵義府綏陽嘉瑞寺。結夏上",
    "X85n1590_010:0170c10": "堂。舉虎丘隆祖因僧問。九旬禁足此意如何。祖云。理",
    "X85n1590_010:0170c11": "長則就。進云。只如六根不具底。還禁得也無。祖云。穿",
    "X85n1590_010:0170c12": "&#x5374;鼻孔。進云。學人小出大遇去也。祖云。降將不斬。進",
    "X85n1590_010:0170c13": "云。恁麼則放某甲逐便。祖云。停囚長智。師云。隆祖恁",
    "X85n1590_010:0170c14": "麼白足調心。高打墻籬。深掘隍&#x58CD;。密固靈根。可謂有",
    "X85n1590_010:0170c15": "本。只是太區區生。今日德玉不爾。設有問九旬禁足",
    "X85n1590_010:0170c16": "此意如何。有條攀條。無條攀例。六根不具底還禁得",
    "X85n1590_010:0170c17": "也無。婬房多&#x7575;姓。酒肆有詩名。學人小出大遇去也。",
    "X85n1590_010:0170c18": "萬水千山裡。猶是草鞋塵。頌云。無住之心那個知。電",
    "X85n1590_010:0170c19": "光石火較猶遲。且將法界為&#x7240;座。入理之門有子規。",
    "X85n1590_010:0170c20": "快雪國禪師[0170c20] 宕渠王氏子。神&#x758E;氣爽。逸韻軒然。入明",
    "X85n1590_010:0170c21": "和尚之室。後住南隆東禪菴。上堂。問如何是山中境。",
    "X85n1590_010:0170c22": "師云。綠水滔滔穿洞口。飄飄黃葉樹頭飛。乃云。吾從",
    "X85n1590_010:0170c23": "成褫來。劈開箇門戶。搊又搊不起。扶又扶不住。深山",
    "X85n1590_010:0170c24": "曠野中。左右無依怙。免強自支持。刀耕為活路。糧收",
    "X85n1590_010:0171a01": "三五石。衣裾頗充足。晝夜不歇心。脊梁生銕鑄。打起",
    "X85n1590_010:0171a02": "老精神。蓄養中心樹。數年不出山。無榮亦無辱。撞著",
    "X85n1590_010:0171a03": "無情漢。將我強推出。禪道尚不知。人情又不熟。山夫",
    "X85n1590_010:0171a04": "自愧百無能。終日如癡恰似兀。",
    "X85n1590_010:0171a05": "合州石幢壽禪師[0171a05] 嘉陵姚氏子。初寓禹門丈和尚堂",
    "X85n1590_010:0171a06": "中。參隨甚久。遂之雙桂印可。住濮陽龍游。一榻蕭然。",
    "X85n1590_010:0171a07": "別無長物。有回石頭之風。僧問。和尚未見破老人時",
    "X85n1590_010:0171a08": "如何。師云。眼光爍破四天下。進云。見後如何。師云。瞎。",
    "X85n1590_010:0171a09": "進云。學人不然。師云。試道看。進云。學人未見和尚時",
    "X85n1590_010:0171a10": "瞎。見後眼光爍破四天下。師豎拂子見麼。進云見。師",
    "X85n1590_010:0171a11": "便打。上堂。六戶&#x8657;通。萬象烏能逃影。一門超出。諸境",
    "X85n1590_010:0171a12": "自是潛&#x8E2A;。以一門而含六戶。千差共轍。將六戶而歸",
    "X85n1590_010:0171a13": "一門。萬別同源。無內無外。耀騰今古。非暗非明。于斯",
    "X85n1590_010:0171a14": "薦得。越格超宗。上堂。龍游無法說。縱橫活鱍鱍。拈起",
    "X85n1590_010:0171a15": "鱉鼻蛇。露出&#x51B2;霄鶴。放去周寰宇。收來隨折合。不滯",
    "X85n1590_010:0171a16": "有無機。寧分月小大。覿體總恁麼。阿誰能卜度。上堂。",
    "X85n1590_010:0171a17": "入道依何住。束心自爾俱。不從斯履歷。何處起規模。",
    "X85n1590_010:0171a18": "性海珠光燦。情源愛水枯。頭頭歸實際。物物證真如。",
    "X85n1590_010:0171a19": "定林寺上堂。一句全提。截斷千差岐路。兩鏡相照。洞",
    "X85n1590_010:0171a20": "明格外機關。事有多途。理無異致。悟徹法源。自知限",
    "X85n1590_010:0171a21": "量。透頂透底。還他聖智遐通。淺見淺聞。自是愚迷劣",
    "X85n1590_010:0171a22": "智。上堂。蘆管&#x7070;飛後。一陽天下周。牧兒慵放犢。漁父",
    "X85n1590_010:0171a23": "怯&#x57C0;鉤。露冷山容瘦。霜寒水國幽。嶺梅多意氣。&#x9B2C;雪",
    "X85n1590_010:0171a24": "暗香浮。",
    "X85n1590_010:0171b01": "成都然燈百城著禪師[0171b01] 夔州沈氏子。嗣法于破山明",
    "X85n1590_010:0171b02": "和上。董益州請住準提閣。上堂。身居塵中。心超塵外。",
    "X85n1590_010:0171b03": "雖居黃堂。夙因尚在。馳劄三請飛錫倚賴。箇事如何",
    "X85n1590_010:0171b04": "一語擔代。且擔代甚麼事。良久云。魚遊春水花翻浪。",
    "X85n1590_010:0171b05": "鳥入瓊林弄彩枝。上堂。幾年抱拙臥&#x70DF;霞。茲日廛居",
    "X85n1590_010:0171b06": "事事賒。非是有心貪富貴。只緣雨露落山家。所以蘇",
    "X85n1590_010:0171b07": "學士留玉帶以鎮山門。裴相國遺簡笏以光祖席。今",
    "X85n1590_010:0171b08": "古手眼不同。大都鼻孔則一。驀豎拂子云。昔日鷲峰",
    "X85n1590_010:0171b09": "為上首。今朝法會作金湯。",
    "X85n1590_010:0171b10": "瀘州四峰山雲慶寺遺聞幻禪師[0171b10] 蜀南嘉州三榮楊",
    "X85n1590_010:0171b11": "氏子。誕于明萬曆甲午。生而岐嶷。貌有瑞相。髫年詣",
    "X85n1590_010:0171b12": "&#x5CE9;山祝髮。&#x751E;習法華楞嚴。至十九歲。登座講經。不下",
    "X85n1590_010:0171b13": "萬指圍遶。後&#x5FA7;參諸方名宿。因機緣遲鈍。仍買舟還",
    "X85n1590_010:0171b14": "蜀。于江安塔山寺。講法華經。值破老人開法蟠龍。直",
    "X85n1590_010:0171b15": "造其席。仍不契機。就廣福寺掩關三載。訖于雲慶寺",
    "X85n1590_010:0171b16": "住靜有年。壬辰秋。破老人以手劄召下雙桂。遂出源",
    "X85n1590_010:0171b17": "流記&#x8382;。本州士庶。請開法于雲慶。上堂。撾鼓陞堂。栽",
    "X85n1590_010:0171b18": "龜毛于火內。出眾捲蓆。輪磨盤于空中。恁麼也不得。",
    "X85n1590_010:0171b19": "不恁麼也不得。恁麼不恁麼總不得。何故。彼自無瘡。",
    "X85n1590_010:0171b20": "勿傷之也。萬法本閒。唯人自&#x9599;。且正恁麼時如何。一",
    "X85n1590_010:0171b21": "片定光輝宇宙。赤心密密奉皇恩。",
    "X85n1590_010:0171b22": "遵義松丘兩生從禪師[0171b22] 蜀永川丁氏子。父母俱&#x68A6;供",
    "X85n1590_010:0171b23": "養之僧真從來也。當晚室中果生一子。故老幼咸以",
    "X85n1590_010:0171b24": "真從呼之。遂號兩生。自幼不茹酒葷。七歲依胞叔出",
    "X85n1590_010:0171c01": "家。異其常童。少習講。後參雙桂明和尚印可。應恒昭",
    "X85n1590_010:0171c02": "禪寺請。開法上堂。今朝十月初一。到處犁耙事畢。獨",
    "X85n1590_010:0171c03": "有恒澤山中。又是一個則例。且道甚麼則例。新出一",
    "X85n1590_010:0171c04": "&#x7FA3;犢子。今日方纔貫鼻。待伊時節到來。個個耕翻大",
    "X85n1590_010:0171c05": "地。防禦使請上堂。今朝臘月初五。壽星高炤鎮府。部",
    "X85n1590_010:0171c06": "屬官員走似&#x70DF;。林下道人何所處。一眾雲堂濟濟來。",
    "X85n1590_010:0171c07": "更要山僧打口鼓。試問諸人。還會麼。以拄杖卓一卓",
    "X85n1590_010:0171c08": "云。拈起胡茄十八拍。宮商一韻垂千古。護國寺上堂。",
    "X85n1590_010:0171c09": "今日欣逢上九。驚動人天聚首。四方衲子。歸來于此。",
    "X85n1590_010:0171c10": "正好抖擻。所以道。曠劫來事只在如今。威音那畔全",
    "X85n1590_010:0171c11": "歸掌握。法隨法行。無處不周。心隨心用。無處不&#x5FA7;。到",
    "X85n1590_010:0171c12": "者裡說甚麼。人間一百年。天上一晝夜。驀呈拄杖云。",
    "X85n1590_010:0171c13": "于此委悉。東方妙喜世界。亦不離箇裡。西方極樂世",
    "X85n1590_010:0171c14": "界。亦不離箇裡。乃至袈裟世界。亦不離箇裡。天上&#x7460;",
    "X85n1590_010:0171c15": "璃界。須彌善法堂。總不離箇裡。如是則一處明。千處",
    "X85n1590_010:0171c16": "萬處光輝。一機轉。千機萬機歷落。且不離本有一句。",
    "X85n1590_010:0171c17": "作麼生道。相逢但說三分話。未可全拋一片心。世壽",
    "X85n1590_010:0171c18": "七十二。無恙而終。&#x585F;全身于松丘之右。",
    "X85n1590_010:0171c19": "蓬溪六岫奎禪師[0171c19] 長壽鄭氏子。恪守中和。淵&#x51B2;坦率",
    "X85n1590_010:0171c20": "參明和尚于雙桂。棒下有省。始承嗣之。後住蓬溪蓮",
    "X85n1590_010:0171c21": "蓬山。上堂。蓮蓬今日新開爐。景運天開氣象舒。道洽",
    "X85n1590_010:0171c22": "聖君彰德化。時和檀信供香廚。龍蟠虎踞安禪定。象",
    "X85n1590_010:0171c23": "去師來作護符。一大因緣殊勝事。同瞻佛日祝皇圖。",
    "X85n1590_010:0171c24": "上堂。前日昨日今日。重重露布家醜。非是舌底喃喃。",
    "X85n1590_010:0172a01": "務要大家知有。上堂。三五元宵。金吾不禁。火樹銀花",
    "X85n1590_010:0172a02": "發煇。煌晃徹于雲霄。星橋銕鎖開歌。管聲傳于山谷。",
    "X85n1590_010:0172a03": "長街短市。宛然閬苑蓬瀛。柳巷&#x70DF;&#x90A8;。番作人間天上。",
    "X85n1590_010:0172a04": "如斯佳節盛世奇觀。林下衲僧如何慶賞。參。",
    "X85n1590_010:0172a05": "瀘州雲谿禦木章禪師[0172a05] 本郡人。齠年薙髮。因破山老",
    "X85n1590_010:0172a06": "人于江安蟠龍寺開法。遂造法席。略有機緣。具載本",
    "X85n1590_010:0172a07": "錄。解制受其記&#x8382;。住雲谿興佛禪院。三十餘稔。康&#x7188;",
    "X85n1590_010:0172a08": "癸卯冬。開爐上堂。以拂子作一圓相云。諸人還識者",
    "X85n1590_010:0172a09": "箇麼。此是第一義諦生成。無邊剎海流出。本自清淨。",
    "X85n1590_010:0172a10": "無歉無餘。無生無滅。無得無失。能為萬法之根。亦名",
    "X85n1590_010:0172a11": "一相無相。湛然圓滿。脫體全彰。獨露真常。寂然不二。",
    "X85n1590_010:0172a12": "山野恁麼告報。也是好肉剜瘡。妙語玄言。未免傍觀",
    "X85n1590_010:0172a13": "者哂。者事且置。開爐一句作麼生道。良久云。弘澤方",
    "X85n1590_010:0172a14": "顯先天地。治化熙歸大聖人。上堂。至道不可以有心",
    "X85n1590_010:0172a15": "得。不可以無心求。正恁麼時。于內無心。于外無相。上",
    "X85n1590_010:0172a16": "無佛祖可仰。下無眾生可憐。淨&#x8EB6;&#x8EB6;。絕承當。赤洒洒。",
    "X85n1590_010:0172a17": "無回互。到者裡。揚之不濁。澄之不清。須是箇中人始",
    "X85n1590_010:0172a18": "得。所以喚作無事道人。驀豎拂子云。還見麼。莫&#x6060;從",
    "X85n1590_010:0172a19": "前多意氣。他家曾踏上頭關。",
    "X85n1590_010:0172a20": "劍州智積院耕雲鑑禪師[0172a20] 內江吳氏子。乃靈筏和尚",
    "X85n1590_010:0172a21": "之胞弟也。後嗣雙桂老人。上堂。微行密行。劫外橫身。",
    "X85n1590_010:0172a22": "大示靈奇。寰中獨踞。不是空生宴坐。亦非鶖子神通。",
    "X85n1590_010:0172a23": "祇貴堂堂玅用。凜凜威權。直令天魔拱手。外道歸降。",
    "X85n1590_010:0172a24": "永為梵宇干城。長作法門梁棟。是以恢弘祖道。丕贊",
    "X85n1590_010:0172b01": "宗猷。塵世變作祗林。穢土化為淨界。庶使曹源正脈",
    "X85n1590_010:0172b02": "長通。濟北家聲永振。喝一喝。",
    "X85n1590_010:0172b03": "雙桂雲嶠水禪師[0172b03] 巴州趙氏子。初見明和尚於棲鳳",
    "X85n1590_010:0172b04": "請開示。明云。你少箇甚麼。師曰。無歉無餘。明豎拳云。",
    "X85n1590_010:0172b05": "者箇你未夢見在。師一喝便出。明喚回一掌。更討甚",
    "X85n1590_010:0172b06": "麼碗。從茲疑情愈熾。明赴梁山金城寨。命師作偈。棲",
    "X85n1590_010:0172b07": "鳳今朝散水雲。縱橫逆順任教行。破砂盆盛正法眼。",
    "X85n1590_010:0172b08": "恐逐腥羶污&#x5374;盆。後于雙桂入室。明和尚問。行不出",
    "X85n1590_010:0172b09": "戶。坐不當堂。師曰。明月庭前桂。松竹引清風。明曰。隔",
    "X85n1590_010:0172b10": "靴搔痒漢。師曰。老老大大與麼說話。明驀頭一棒。師",
    "X85n1590_010:0172b11": "一喝而出。後總院事。明書偈戒曰。曾聞古德輔叢林。",
    "X85n1590_010:0172b12": "逆順機緣無二心。于此任教肝膽碎。終身先繼意深",
    "X85n1590_010:0172b13": "深。遂書正法眼藏四字。法衣一頂。明和尚圓寂。師領",
    "X85n1590_010:0172b14": "住持事。廿有餘稔。上堂。春光明[日/折]。萬象森然。卉木抽",
    "X85n1590_010:0172b15": "條。千機洞徹。鶯織柳而垂翠&#x8462;。時撥&#x7CD3;以&#x5FA7;青田。明",
    "X85n1590_010:0172b16": "明露布陽春&#x811A;。歷歷全彰未兆機。須知大道絕奇妙。",
    "X85n1590_010:0172b17": "運用隨方適所宜。上堂。天青地碧。水綠火赤。大地山",
    "X85n1590_010:0172b18": "河古今不易。金烏東昇。玉兔西墜。有句無句衲僧習",
    "X85n1590_010:0172b19": "氣。非因非緣祖佛陳言。惟有梅華爭春。年年此際噴",
    "X85n1590_010:0172b20": "鼻。昨夜天花散彩。今朝霞燦紫室。人天庶類孰不兼",
    "X85n1590_010:0172b21": "&#x53F6;。喝一喝。上昭覺值佛誕。法兄丈和尚請上堂。金枝",
    "X85n1590_010:0172b22": "挺秀于毗嵐園內。海印發光于震旦國中。香風奏諸",
    "X85n1590_010:0172b23": "天之樂。梵音訇大地之雷。示現國王身。能為三界主。",
    "X85n1590_010:0172b24": "隨玄樞而運轉。任靈鑑以發揮。蕩蕩乎用大。巍巍乎",
    "X85n1590_010:0172c01": "體堅。男兒未具超方眼。漫道雲門棒喝玄。仍歸雙桂。",
    "X85n1590_010:0172c02": "以優老焉。",
    "X85n1590_010:0172c03": "雲頂竺意傳禪師[0172c03] 大足胡氏子。廿歲出家。于永康寺",
    "X85n1590_010:0172c04": "圓具。入山樵採。折松枝作聲有省。參雙桂明和尚始",
    "X85n1590_010:0172c05": "印證。後住雲頂。上堂。推居上位。施閃電之機。棒喝交",
    "X85n1590_010:0172c06": "馳。作人天榜樣。龍門萬仞。慣引金鱗。直透玄關。超宗",
    "X85n1590_010:0172c07": "越格。且無上玅道。昭昭然在心目之間。奈何人被物",
    "X85n1590_010:0172c08": "轉。弗能轉物。如何說箇轉物道理。即今山河大地樅",
    "X85n1590_010:0172c09": "樅然。試轉看。如或不然。猛著精采。解制上堂。詣座前",
    "X85n1590_010:0172c10": "打圓相。以&#x811A;踏蹴。召眾云。三世諸佛被山野踏殺。眾",
    "X85n1590_010:0172c11": "中還有救得者麼。便請。良久云。如無。山僧自救去也。",
    "X85n1590_010:0172c12": "便登。乃云。超凡越聖。須是其人。打破&#x8657;空。不妨好手。",
    "X85n1590_010:0172c13": "衲僧去就。不容走作。絲毫妄動。自傷己命。喝一喝。",
    "X85n1590_010:0172c14": "不會法禪師[0172c14] 南充楊氏子。廿歲出塵。抵漢南。圓具于",
    "X85n1590_010:0172c15": "埜詰和尚。&#x5FA7;參半天下。後歸雙桂。于破山明和尚處。",
    "X85n1590_010:0172c16": "針芥相投。明豫知時有不待。以六根吩付六人。師得",
    "X85n1590_010:0172c17": "明和尚之眼。遂韜跡射洪之清果有年。衲子聞風。堅",
    "X85n1590_010:0172c18": "請開堂。結制上堂。祖印高提。千山一色。宗乘纔舉。是",
    "X85n1590_010:0172c19": "水同源。敲骨打髓。木人眼裏滴血。翻轉面皮。石女腦",
    "X85n1590_010:0172c20": "後垂涎。擘破&#x8657;空。單擎古鏡。驅耕夫牛。奪飢人食。向",
    "X85n1590_010:0172c21": "空劫已前。格外吐氣。照用同時。人境俱奪。蹋翻海嶽。",
    "X85n1590_010:0172c22": "別覓知音。到者裏。釋迦老子不敢正眼&#x89B7;著。且道利",
    "X85n1590_010:0172c23": "害在甚麼處。喝一喝云。莫道無事好。",
    "X85n1590_010:0172c24": "嘯宗密禪師[0172c24] 渝州蹇氏子。參&#x5FA7;諸方。末後受雙桂明",
    "X85n1590_010:0173a01": "和尚記。云得吾鼻也缺中交。一吸一呼透九霄。帝釋",
    "X85n1590_010:0173a02": "宮中觸碎了。唯香唯臭任飄飄。後住成都十方堂廣",
    "X85n1590_010:0173a03": "集寺。上堂。將心求佛。好肉剜瘡。了妄覓真。潑油救火。",
    "X85n1590_010:0173a04": "機前荷負。平地喫交。直下承當。埋身千尺。總不恁麼。",
    "X85n1590_010:0173a05": "入無間獄。要行便行。要坐便坐。饑來喫飯。困來放參。",
    "X85n1590_010:0173a06": "猶未是衲僧向上事。如何是衲僧向上事。咄。上堂。拈",
    "X85n1590_010:0173a07": "花鷲嶺。帶累金色頭陀。面壁九年。賺殺神光二祖。覓",
    "X85n1590_010:0173a08": "妙求玄。煤中添炭。殊不知人人本來具足。祇為諸人",
    "X85n1590_010:0173a09": "自信不及。故此甘沒輪轉。不得自在。如何是自在去。",
    "X85n1590_010:0173a10": "參。上堂。最初一句。截斷言思。三世諸佛到此。未免結",
    "X85n1590_010:0173a11": "舌亡鋒。末後一句。那容觀聽。言前薦得。未是本分衲",
    "X85n1590_010:0173a12": "僧。喝下翻身。總是野狐見解。還有不落聲前句後底。",
    "X85n1590_010:0173a13": "出來道看。",
    "X85n1590_010:0173a14": "東川呂大器[0173a14] 遂寧人。持正果決。剛毅勇為。聞闖&#x5BBC;陷",
    "X85n1590_010:0173a15": "蜀。起中興之私。永曆主授以經略督滇。黔兵馬屯于",
    "X85n1590_010:0173a16": "石柱司。坐籌帷握。決勝千里。明和尚亦避秦于司中。",
    "X85n1590_010:0173a17": "公備書請云。時無禪機不孝略有禪心。咫尺崇光瞻",
    "X85n1590_010:0173a18": "挹心切。便擬單騎榻前一瀉夙心。山深道棘。[昍/心]滋地",
    "X85n1590_010:0173a19": "方驛騷也。不棄愚忱。惠然一賁。可勝懸企為禱。明拽",
    "X85n1590_010:0173a20": "杖而赴。士出。明云。你是呂居士麼。士曰不敢。明云。父",
    "X85n1590_010:0173a21": "母未生前姓甚麼。士擬開口。明便打。士怒色。明復打。",
    "X85n1590_010:0173a22": "士趨進。明呵呵大笑云。將謂將謂。原來原來。明遂占",
    "X85n1590_010:0173a23": "一偈。無端平地起孤堆。駭得&#x8657;空顛倒走。痛打金毛",
    "X85n1590_010:0173a24": "人不識。幾乎翻作跳墻狗。士怒推出掩門。大張威令",
    "X85n1590_010:0173b01": "相勘。明又占一偈。父母未生前句子。等閑棒著發無",
    "X85n1590_010:0173b02": "明。猛然省得非他物。十八女兒不繫裙。遂歸司。主馬",
    "X85n1590_010:0173b03": "嵩山以扭繚拒明。明復占一偈。拄杖芒鞋荊棘路。沾",
    "X85n1590_010:0173b04": "沾滯滯無回互。通身泥水尚未乾。又穿一雙銕&#x811A;褲。",
    "X85n1590_010:0173b05": "士有省。再請焚香。始拜為弟子。明曰。五年未剖荊山",
    "X85n1590_010:0173b06": "玉。忽得渠來秘不住。拄杖麻繩密密通。雷門布鼓明",
    "X85n1590_010:0173b07": "明露。泥&#x732A;癩狗打驚慞。跛&#x9F08;盲龜生恐怖。獻與楚王",
    "X85n1590_010:0173b08": "仍不識。只當一箇大蘿蔔。公復云。萬丈灘頭橫夜月。",
    "X85n1590_010:0173b09": "一腔宿霧掃晴天。他年合坐三生石。始信因緣弗偶",
    "X85n1590_010:0173b10": "然。明復云。向慕肌骨。而未獲一覿面耶。幸彈丸地上",
    "X85n1590_010:0173b11": "相逢。此奇緣。勢不可不斗膽。果符素心漆桶子快。不",
    "X85n1590_010:0173b12": "然咫尺天涯矣。聊具瓢拂二種機緣偈。記黃檗室中",
    "X85n1590_010:0173b13": "三頓棒。大愚&#x8107;下便還拳。老僧撞著呂公縛。祖代冤",
    "X85n1590_010:0173b14": "流如是傳。公後以棒喝接機。而僚&#x5BB7;憚之。",
    "X85n1590_010:0173b15": "密行忍禪師[0173b15] 滇宜良縣谷氏子。志學之年。禮竹林寺",
    "X85n1590_010:0173b16": "順語老師落[髟/采]。十七住雲臺山。偶遇禪客。示以無字",
    "X85n1590_010:0173b17": "話頭。參究無入處。又于濟凡禪師開發。打失鼻孔。得",
    "X85n1590_010:0173b18": "戒于燕居和尚。機投雙桂老人。住衡州開峰南雲禪",
    "X85n1590_010:0173b19": "寺。開爐上堂。僧問。寶幢高豎。爐&#x97B4;弘開。&#x7145;煉聖凡。斬",
    "X85n1590_010:0173b20": "新條令。四眾圍繞即不問。今日因緣事若何。師云。飲",
    "X85n1590_010:0173b21": "泉水貴地脈。進云。與麼則人歸大國方知貴。水到瀟",
    "X85n1590_010:0173b22": "湘分外清。師云。喫得棒也未。僧便喝。師云。未信汝在。",
    "X85n1590_010:0173b23": "進云。祇如杜居士所薦雙親。未審得何解脫。師揮拂",
    "X85n1590_010:0173b24": "子云。九蓮池畔解翻身。進云。滯魄已蒙標月指。雙雙",
    "X85n1590_010:0173c01": "得度淨居天。師云。重念陀羅尼。乃云。建法幢立宗旨。",
    "X85n1590_010:0173c02": "釋迦彌勒剜肉成瘡。待其人而後行。德山臨濟作夢",
    "X85n1590_010:0173c03": "未醒。所以道。飲泉水貴地脈。風從虎雲從龍。事是恁",
    "X85n1590_010:0173c04": "麼事。人是恁麼人。若也坐地泛揚州。曹溪一路平沉",
    "X85n1590_010:0173c05": "久矣。昔日趙州示眾云。老僧三十年前。在南方。火爐",
    "X85n1590_010:0173c06": "頭有箇無賓主話。及至如今無人舉著。師云。趙州老",
    "X85n1590_010:0173c07": "人。有年無德。驀拈拄杖&#x7575;一&#x7575;云。大眾會麼。于斯薦",
    "X85n1590_010:0173c08": "得。便可起死回生烹佛烹祖。其或未委。縱然覓火和",
    "X85n1590_010:0173c09": "&#x70DF;得。猶恐寒&#x7070;燒殺人。喝一喝。靠拄杖下座。",
    "X85n1590_010:0173c10": "無私元禪師[0173c10] 嘉陽人。偕聖可和尚行&#x811A;最久。同得法",
    "X85n1590_010:0173c11": "于雙桂破山和尚。遍歷諸方。旋&#x5CE9;之九龍菴有年。康",
    "X85n1590_010:0173c12": "&#x7188;甲子春。買舟東下。抵華岩。與聖和尚寒溫畢云。我",
    "X85n1590_010:0173c13": "此回來者裏死。望你燒我耳。岩戲謂傍僧云。打鼓著。",
    "X85n1590_010:0173c14": "僧云。作甚麼。岩云。送無和尚闍維。無云。多一日不得。",
    "X85n1590_010:0173c15": "少一日不得。及次日早。請知事分剖衣&#x9262;訖云。天無",
    "X85n1590_010:0173c16": "私覆。地無私載。人無私存。無私之名今日盡謝。後當",
    "X85n1590_010:0173c17": "止著呼余為界微矣。言訖而寂。"
}