{
    "T47n1983_001:0474c19": "淨土五會念佛略法事儀讚一卷",
    "T47n1983_001:0474c20": "(并序)",
    "T47n1983_001:0474c22": "南岳沙門法照於上",
    "T47n1983_001:0474c23": "都章敬寺淨土院述",
    "T47n1983_001:0474c24": "夫如來設教廣略。隨根終歸乎實相。得真無",
    "T47n1983_001:0474c25": "生者。孰能與於此哉。然念佛三昧是真無上",
    "T47n1983_001:0474c26": "深妙禪門矣。以彌陀法王四十八願名號。為",
    "T47n1983_001:0474c27": "佛事。願力度眾生。所以五會聲流於常宮。淨",
    "T47n1983_001:0474c28": "教普霑於沙界。故華嚴經云。三賢乃至一切",
    "T47n1983_001:0474c29": "諸佛無上菩提。皆不離念佛念法念僧而生。",
    "T47n1983_001:0475a01": "故法華維摩等經。有以音聲語言而作佛事。",
    "T47n1983_001:0475a02": "又聲名句文為諸教體。豈同今之學者紫金",
    "T47n1983_001:0475a03": "之容。都撥為有相。髻珠之教懸指為文字。語",
    "T47n1983_001:0475a04": "無色則捨於真色。論無聲乃厭於梵聲。生",
    "T47n1983_001:0475a05": "號無為。行稱失道。即顛墜邪山良可悲矣。今",
    "T47n1983_001:0475a06": "則不然。且金剛般若云。六度萬行一切善法",
    "T47n1983_001:0475a07": "無非佛因。此是釋迦三世諸佛誠諦真言。足",
    "T47n1983_001:0475a08": "以為信敬。可依行。今依大無量壽經。五會念",
    "T47n1983_001:0475a09": "佛。若廣作法事。具在五會法事儀三卷。啟讚",
    "T47n1983_001:0475a10": "彌陀觀經廣說由序。問答釋疑並在彼文。亦",
    "T47n1983_001:0475a11": "須具寫尋讀流傳後世。若略作法事。即依此",
    "T47n1983_001:0475a12": "文。凡作法事人。若道若俗。多即六七人少即",
    "T47n1983_001:0475a13": "三五人。揀取好聲解者。總須威儀齊整端坐",
    "T47n1983_001:0475a14": "合掌專心觀佛。齊聲齊和切。不得笑左右顧",
    "T47n1983_001:0475a15": "視。起真實悲濟之心。勿為名利。眾詮一人為",
    "T47n1983_001:0475a16": "座主。稽請莊嚴經讚法事。須知次第。一人副",
    "T47n1983_001:0475a17": "座。知香火打磬同聲唱讚。專知撿挍。先須焚",
    "T47n1983_001:0475a18": "香聲磬召請聖眾。當座人念佛一聲白眾云。",
    "T47n1983_001:0475a19": "敬白道場眾等。總須發至誠心端坐合掌。觀",
    "T47n1983_001:0475a20": "想阿彌陀佛一切賢聖如對目前。若能如是",
    "T47n1983_001:0475a21": "用心即賢聖降臨。龍天護念。聽聞經讚法事。",
    "T47n1983_001:0475a22": "令眾等即於言下。滅無量罪獲無量福。心開",
    "T47n1983_001:0475a23": "意解速證甚深念佛三昧。得無生忍獲大總",
    "T47n1983_001:0475a24": "持。具六波羅蜜神通自在。言訖即打磬。一下",
    "T47n1983_001:0475a25": "作梵了。念阿彌陀佛觀音勢至地藏菩薩。各",
    "T47n1983_001:0475a26": "三五十聲。然後至心稽請。次莊嚴了依前念",
    "T47n1983_001:0475a27": "佛。即須觀其道場徒眾多少。或晝或夜或廣",
    "T47n1983_001:0475a28": "或略。有道場請主。為何善事。切須知。時別為",
    "T47n1983_001:0475a29": "莊嚴。廣與念誦。坐道場時。或有兩坐三坐乃",
    "T47n1983_001:0475b01": "至多坐。其彌陀觀經。一坐一啟。散華樂及諸",
    "T47n1983_001:0475b02": "讚文總須暗誦。周而復始。經讚必須精熟不",
    "T47n1983_001:0475b03": "得臨時把本。唯五會妙音一坐獨作不得聲。",
    "T47n1983_001:0475b04": "若准一坐。啟經法事即廣略看時。其諸依次",
    "T47n1983_001:0475b05": "誦之。散華樂為首。其散華樂一坐一。諸寶",
    "T47n1983_001:0475b06": "鳥相好。維摩五會。大小般若。般舟涅槃等讚。",
    "T47n1983_001:0475b07": "一坐兩句為聲打磬。淨土樂六根讚。西方樂。",
    "T47n1983_001:0475b08": "出家樂禮讚等。並四句為准。道場樂一句而",
    "T47n1983_001:0475b09": "已。從彌陀觀維經已後諸讚。皆須第三會念",
    "T47n1983_001:0475b10": "佛和之。誦諸讚了欲散。即誦道場樂。音即高",
    "T47n1983_001:0475b11": "聲。須第三會念阿彌陀佛三百餘聲。最後唱",
    "T47n1983_001:0475b12": "西方禮讚天台智者迴向發願文。取散。智者",
    "T47n1983_001:0475b13": "必須深厭生死。正念思惟念佛三昧。普為法",
    "T47n1983_001:0475b14": "界六道怨親。願同生極樂速成無上菩提。專",
    "T47n1983_001:0475b15": "心學取五會真聲。傳於未來廣度群品。若不",
    "T47n1983_001:0475b16": "師學濫授與人。轉誤後學失其宗旨。即却招",
    "T47n1983_001:0475b17": "其咎無利福田。普勸現在及以未來道俗。廣",
    "T47n1983_001:0475b18": "作五會真聲。念佛三昧理事雙修。相無相念。",
    "T47n1983_001:0475b19": "即與中道實相正觀相應。",
    "T47n1983_001:0475b20": "問曰。五會念佛有何利益。復何所表。答曰。即",
    "T47n1983_001:0475b21": "於此生。為能離五濁煩惱。除五苦斷五蓋。截",
    "T47n1983_001:0475b22": "五趣淨五眼。具五根成五力。得菩提具五解",
    "T47n1983_001:0475b23": "脫。速能成就五分法身。五會念佛功力如斯。",
    "T47n1983_001:0475b24": "最勝無比。盡此一形。頓捨最後凡夫之身。生",
    "T47n1983_001:0475b25": "極樂國入菩薩聖位。得不退轉疾至菩提。實",
    "T47n1983_001:0475b26": "為佛任此事終不虛也。",
    "T47n1983_001:0475b27": "云何梵",
    "T47n1983_001:0475b28": "　云何得長壽　　金剛不壞身",
    "T47n1983_001:0475b29": "　復以何因緣　　得大堅固力",
    "T47n1983_001:0475c01": "　云何於此經　　究竟到彼岸",
    "T47n1983_001:0475c02": "　願佛開微密　　廣為眾生說",
    "T47n1983_001:0475c03": "讚請文(依各一請一別禮)",
    "T47n1983_001:0475c04": "南無一心奉請本師釋迦牟尼佛",
    "T47n1983_001:0475c05": "南無一心奉請十方三世諸佛",
    "T47n1983_001:0475c06": "南無一心奉請阿彌陀佛",
    "T47n1983_001:0475c07": "南無一心奉請觀世音菩薩",
    "T47n1983_001:0475c08": "南無一心奉請大勢至菩薩",
    "T47n1983_001:0475c09": "南無一心奉請十方諸大菩薩摩訶薩",
    "T47n1983_001:0475c10": "南無一心奉請十方聲聞緣覺一切賢聖僧",
    "T47n1983_001:0475c11": "莊嚴文",
    "T47n1983_001:0475c12": "粵大哉。至理真法一如。化物利人弘誓各別。",
    "T47n1983_001:0475c13": "故我釋迦應生於濁世。阿彌陀出現於淨土。",
    "T47n1983_001:0475c14": "方淨穢兩殊。利益齊一。若易修易證。真唯淨",
    "T47n1983_001:0475c15": "土教門。然彼西方殊妙難比。其國土也。嚴以",
    "T47n1983_001:0475c16": "百寶蓮敷九品以收人。其名號也。能蕩千殃",
    "T47n1983_001:0475c17": "音開五會而攝物。故使稱其名者。則十方諸",
    "T47n1983_001:0475c18": "佛常護其人。願生其國者。則異華五雲爭捧其",
    "T47n1983_001:0475c19": "座。是知。彌陀悲願不可思議。實謂。啟三界之",
    "T47n1983_001:0475c20": "橫門。截四生之直路。故得恒沙諸佛舒舌證",
    "T47n1983_001:0475c21": "明。勸念彌陀令生佛國。若不以斯淨教所在",
    "T47n1983_001:0475c22": "佛宣。則何以能令未聞者聞未見者見。今之",
    "T47n1983_001:0475c23": "念佛意在茲焉。惟願釋梵護世衛國衛人。八",
    "T47n1983_001:0475c24": "部天龍調風調雨。伏願皇帝輪寶飛來。韜戈",
    "T47n1983_001:0475c25": "偃鉀。舜澤遐霑於萬國。堯風遠備於八荒。太",
    "T47n1983_001:0475c26": "子聲飛洊雷。諸王志堅盤石。公主銀樓耀彩。",
    "T47n1983_001:0475c27": "卿相永鎮台衡無戎。節越長光。堯天永佐郎",
    "T47n1983_001:0475c28": "官侍御。雲飛省閣星映天台。大將高斑。榮耀",
    "T47n1983_001:0475c29": "日新。台逾百勝長官。馬分駝色衣含繡文。",
    "T47n1983_001:0476a01": "亟薄慰等佐理分憂。清聲遠振。禪和尚定水",
    "T47n1983_001:0476a02": "澄淨。禪河廁清慈風莫收。慧日長掛。法和尚",
    "T47n1983_001:0476a03": "道山彌峻。慧海逾深久。住人天。常為舟檝。律",
    "T47n1983_001:0476a04": "和尚戒珠常淨。無慚照乘之理。定沼恒清。豈",
    "T47n1983_001:0476a05": "謝滄浪之綠。當寺三綱。照彰梵字。宿睦",
    "T47n1983_001:0476a06": "乘門徒眾。稟其清風。寺舍和於水乳。諸闍",
    "T47n1983_001:0476a07": "梨等三學圓明。慧燈長映。願弘斯教同往淨",
    "T47n1983_001:0476a08": "土。尼眾等戒月常明。凝神入定。恒春道樹。永",
    "T47n1983_001:0476a09": "秀覺華。諸公等福霈山岳。壽齊椿鶴。夫人娘",
    "T47n1983_001:0476a10": "子玉質長春。千秋不易。清信士女等恒沙業。",
    "T47n1983_001:0476a11": "累聞佛名。以氷消。無量福田。隨念佛而增長。",
    "T47n1983_001:0476a12": "觀業成就三昧現前。若坐若行常見諸佛。然",
    "T47n1983_001:0476a13": "願佛日高懸。法輪大闡。幽塗息苦。錍丘心寧。",
    "T47n1983_001:0476a14": "希望者何願不從。所念者應時咸遂。有情有",
    "T47n1983_001:0476a15": "識同超有漏之因。此界他方咸願。同生安樂。",
    "T47n1983_001:0476a16": "阿彌陀佛福海無邊。大眾虔誠。普為念阿彌",
    "T47n1983_001:0476a17": "陀佛。",
    "T47n1983_001:0476a18": "散華樂文(依大般若經散華品)",
    "T47n1983_001:0476a19": "散華樂散華樂　奉請釋迦如來入道場　散",
    "T47n1983_001:0476a20": "華樂　散華樂散華樂　奉請十方如來入道",
    "T47n1983_001:0476a21": "場　散華樂　散華樂散華樂　奉請彌陀如",
    "T47n1983_001:0476a22": "來入道場　散華樂　散華樂散華樂　奉請",
    "T47n1983_001:0476a23": "觀音勢至諸大菩薩　入道場　散華樂　道",
    "T47n1983_001:0476a24": "場莊嚴極清淨　散華樂　天上人間無比量",
    "T47n1983_001:0476a25": "　散華樂",
    "T47n1983_001:0476a26": "五會念佛(梁漢沙門法照。大曆元年夏四月中起。自南岳彌陀臺般舟道場。依無量壽經作)",
    "T47n1983_001:0476a27": "問曰。五會念佛出在何文。答曰。大無量壽經",
    "T47n1983_001:0476a28": "云。或有寶樹。車渠為本。紫金為莖。白銀為",
    "T47n1983_001:0476a29": "枝。瑠璃為條。水精為葉。珊瑚為華。瑪瑙為",
    "T47n1983_001:0476b01": "實。行行相值。莖莖相望。枝枝相準。葉葉相",
    "T47n1983_001:0476b02": "向。華華相順。實實相當。榮色光耀不可勝視。",
    "T47n1983_001:0476b03": "清風時發出五會音聲。微妙宮商自然相和。",
    "T47n1983_001:0476b04": "皆悉念佛念法念僧。其聞音者得深法忍。住",
    "T47n1983_001:0476b05": "不退轉至成佛道。",
    "T47n1983_001:0476b06": "又釋五會念佛。五者會是數。會者集會。彼五",
    "T47n1983_001:0476b07": "種音聲。從緩至急。唯念佛法僧。更無雜念。念",
    "T47n1983_001:0476b08": "則無念。佛不二門也。聲則無常。第一義也。",
    "T47n1983_001:0476b09": "故終日念佛。恒順於真性。終日願生。常使於",
    "T47n1983_001:0476b10": "妙理。發心有如此者。必降天魔擊法鼓。六種",
    "T47n1983_001:0476b11": "震動四花繁雨。金剛寶座正覺可期也。故觀",
    "T47n1983_001:0476b12": "經曰。若念佛者。當知。此人中分陀利花。名為",
    "T47n1983_001:0476b13": "希有。觀世音大勢至。為其勝友。當坐道場生",
    "T47n1983_001:0476b14": "諸佛家。是以如來常於三昧海中。舉網綿",
    "T47n1983_001:0476b15": "乎。謂父王曰。王今坐禪。但當念佛。豈同離",
    "T47n1983_001:0476b16": "念求乎無念。離生求於無生。離相好求乎法",
    "T47n1983_001:0476b17": "身。離文字求乎解脫。夫如是者則住於斷滅",
    "T47n1983_001:0476b18": "見。謗佛毀經。成櫃法業。墜無間矣。",
    "T47n1983_001:0476b19": "凡在修道可不慎毀。可不敬欺。又觀佛三昧",
    "T47n1983_001:0476b20": "海經云。此觀佛三昧。是破戒者護。失道者依。",
    "T47n1983_001:0476b21": "煩惱賊中大勇猛將。首楞嚴王百千三昧所",
    "T47n1983_001:0476b22": "出生處。亦名諸三昧母。亦名諸三昧王。亦名",
    "T47n1983_001:0476b23": "諸佛共所印可定。亦名如來禪。非二乘外道",
    "T47n1983_001:0476b24": "等禪。信可知矣。此五會念佛聲。勢點大盡。",
    "T47n1983_001:0476b25": "長者即是緩念。點小漸短者。即是漸急念。須",
    "T47n1983_001:0476b26": "會此意。",
    "T47n1983_001:0476b27": "第一會平聲緩念　南無阿彌陀佛。",
    "T47n1983_001:0476b28": "第二會平上聲緩念　南無阿彌陀佛。",
    "T47n1983_001:0476b29": "第三會非緩非急念　南無阿彌陀佛。",
    "T47n1983_001:0476c01": "第四會漸急念　南無阿彌陀佛。",
    "T47n1983_001:0476c02": "第五會四字轉急念　阿彌陀佛。",
    "T47n1983_001:0476c03": "五會念佛竟即誦寶鳥諸雜讚。",
    "T47n1983_001:0476c04": "寶鳥讚(依阿彌陀經)",
    "T47n1983_001:0476c05": "　極樂莊嚴間雜寶(彌陀佛)　　實是希奇聞未聞(彌陀佛彌陀佛)",
    "T47n1983_001:0476c06": "　寶鳥臨空讚佛會(彌陀佛)　　哀婉雅亮發人心(彌陀佛彌陀佛)",
    "T47n1983_001:0476c07": "　晝夜連聲無有息(彌陀佛)　　文文句句理相同(彌陀佛彌陀佛)",
    "T47n1983_001:0476c08": "　或說五根七覺分(彌陀佛)　　或說八聖慈悲門(彌陀佛彌陀佛)",
    "T47n1983_001:0476c09": "　或說他方離惡道(彌陀佛)　　或說地獄封人天(彌陀佛彌陀佛)",
    "T47n1983_001:0476c10": "　或說散善波羅蜜(彌陀佛)　　或說定慧入深禪(彌陀佛彌陀佛)",
    "T47n1983_001:0476c11": "　或說長時修苦行(彌陀佛)　　或說無上菩提因(彌陀佛彌陀佛)",
    "T47n1983_001:0476c12": "　菩薩聲聞聞此法(彌陀佛)　　處處分身轉法輪(彌陀佛彌陀佛)",
    "T47n1983_001:0476c13": "　願此法輪相續轉(彌陀佛)　　道場眾等益長年(彌陀佛彌陀佛)",
    "T47n1983_001:0476c14": "　眾等迴心生淨土(彌陀佛)　　手執香花往西方(彌陀佛彌陀佛)",
    "T47n1983_001:0476c15": "維摩讚(依維摩經)",
    "T47n1983_001:0476c16": "　佛國清淨從心現(難思議)　　種種莊嚴心裹生(難思議維摩詰)",
    "T47n1983_001:0476c17": "　足指按地三千界(難思議)　　虛空性海坐花臺(難思議維摩詰)",
    "T47n1983_001:0476c18": "　毘耶離城方丈室(難思議)　　有一居士號維摩(難思議維摩詰)",
    "T47n1983_001:0476c19": "　託病現身而有疾(難思議)　　國主王子悉來遇(難思議維摩詰)",
    "T47n1983_001:0477a01": "　無量聲聞菩薩眾(難思議)　　欲遣問病不堪任(難思議維摩詰)",
    "T47n1983_001:0477a02": "　唯有文殊入徵問(難思議)　　居士所疾是何因(難思議維摩詰)",
    "T47n1983_001:0477a03": "　答曰病從癡愛起(難思議)　　我病非有亦非無(難思議維摩詰)",
    "T47n1983_001:0477a04": "　廣說身是無常法(難思議)　　陰界諸入合成身(難思議維摩詰)",
    "T47n1983_001:0477a05": "　菩薩毛端容大海(難思議)　　芥子之內納須彌(難思議維摩詰)",
    "T47n1983_001:0477a06": "　手擲世界他方外(難思議)　　室中天女悟無生(難思議維摩詰)",
    "T47n1983_001:0477a07": "相好讚(依相好經)",
    "T47n1983_001:0477a08": "　世尊往昔塵沙劫(彌陀佛)　　苦行勤修相好身(彌陀佛彌陀佛)",
    "T47n1983_001:0477a09": "　今已得成無見頂(彌陀佛)　　復生紺髮旋螺文(彌陀佛彌陀佛)",
    "T47n1983_001:0477a10": "　眉間毫相頗梨色(彌陀佛)　　右旋宛轉琉璃筒(彌陀佛彌陀佛)",
    "T47n1983_001:0477a11": "　齒如珂珮皆齊密(彌陀佛)　　舌相長舒覆面門(彌陀佛彌陀佛)",
    "T47n1983_001:0477a12": "　佛心紅蓮金色坐(彌陀佛)　　清淨皎潔日光分(彌陀佛彌陀佛)",
    "T47n1983_001:0477a13": "五會讚(依無量壽經)釋法照",
    "T47n1983_001:0477a14": "　第一會時平聲入(彌陀佛)　　第二極妙演清音(彌陀佛彌陀佛)",
    "T47n1983_001:0477a15": "　第三盤旋如奏樂(彌陀佛)　　第四要期用力吟(彌陀佛彌陀佛)",
    "T47n1983_001:0477a16": "　第五高聲唯速念(彌陀佛)　　聞此五會悟無生(彌陀佛彌陀佛)",
    "T47n1983_001:0477a17": "　一到西方受快樂(彌陀佛)　　永不輪迴入苦坑(彌陀佛彌陀佛)",
    "T47n1983_001:0477a18": "　發心念佛事須堅(彌陀佛)　　臨終決定上金船(彌陀佛彌陀佛)",
    "T47n1983_001:0477b01": "　迴願眾生皆得往(彌陀佛)　　直向西方坐寶蓮(彌陀佛彌陀佛)",
    "T47n1983_001:0477b02": "　西方世界實為精(彌陀佛)　　彼土眾生不可輕(彌陀佛彌陀佛)",
    "T47n1983_001:0477b03": "　衣裓持花供養佛(彌陀佛)　　還來本國飯經行(彌陀佛彌陀佛)",
    "T47n1983_001:0477b04": "　發心念佛度群生(彌陀佛)　　願此五會廣流行(彌陀佛彌陀佛)",
    "T47n1983_001:0477b05": "　六道三塗皆攝取(彌陀佛)　　蓮花會裹著真名(彌陀佛彌陀佛)",
    "T47n1983_001:0477b06": "淨土樂讚(依稱讚淨土經)釋法照",
    "T47n1983_001:0477b07": "　淨土樂淨土樂　　淨土不思議　　淨土樂",
    "T47n1983_001:0477b08": "　彌陀住在寶城樓(淨土樂)　　傾心念念向西求(淨土樂)",
    "T47n1983_001:0477b09": "　到彼三明八解脫(淨土樂)　　長辭五濁更何憂(淨土樂)",
    "T47n1983_001:0477b10": "　淨土樂淨土樂　　淨土不思議　　淨土樂",
    "T47n1983_001:0477b11": "　寶樓寶閣寶金擎(淨土樂)　　池水金沙映底清(淨土樂)",
    "T47n1983_001:0477b12": "　法曲時時常供養(淨土樂)　　蓮華會裹說無生(淨土樂)",
    "T47n1983_001:0477b13": "　淨土樂淨土樂　　淨土不思議　　淨土樂",
    "T47n1983_001:0477b14": "　寶臺寶閤寶真珠(淨土樂)　　寶體端嚴金色軀(淨土樂)",
    "T47n1983_001:0477b15": "　菩薩化生奏玉調(淨土樂)　　微風五會演真如(淨土樂)",
    "T47n1983_001:0477b16": "　淨土樂淨土樂　　淨土不思議　　淨土樂",
    "T47n1983_001:0477b17": "　流水波瀾遶寶臺(淨土樂)　　寶殿光耀玉戶開(淨土樂已後急誦)",
    "T47n1983_001:0477b18": "　慈主遙聞三界子(淨土樂)　　總須發願往生來(淨土樂)",
    "T47n1983_001:0477b19": "　淨土樂淨土樂　　西方淨土甚快樂(淨土樂)",
    "T47n1983_001:0477b20": "　彌陀身量廣無崖(淨土樂)　　面似檀金優鉢華(淨土樂)",
    "T47n1983_001:0477b21": "　目若青蓮四大海(淨土樂)　　圓光化佛過恒沙(淨土樂)",
    "T47n1983_001:0477b22": "　淨土樂淨土樂　　西方淨土甚快樂(淨土樂)",
    "T47n1983_001:0477b23": "　彌陀本願大慈悲(淨土樂)　　此地凡夫不覺知(淨土樂)",
    "T47n1983_001:0477c01": "　淨土樂淨土樂　　慮恐眾生出世遲(淨土樂)",
    "T47n1983_001:0477c02": "　彌陀春樹覺華開(淨土樂)　　功德池中坐寶臺(淨土樂)",
    "T47n1983_001:0477c03": "　三昧庭前求解脫(淨土樂)　　摩尼殿上禮如來(淨土樂)",
    "T47n1983_001:0477c04": "　淨土樂淨土樂　　西方淨土甚快樂(淨土樂)",
    "T47n1983_001:0477c05": "　西方異鳥數無窮(淨土樂)　　白鶴孔雀及迦陵(淨土樂)",
    "T47n1983_001:0477c06": "　鸚鵡頻伽說妙法(淨土樂)　　聲中演出大乘字(淨土樂)",
    "T47n1983_001:0477c07": "　淨土樂淨土樂　　西方淨土甚快樂(淨土樂)",
    "T47n1983_001:0477c08": "　如來尊號甚分明(淨土樂)　　十方世界普流行(淨土樂)",
    "T47n1983_001:0477c09": "　但有稱名皆得往(淨土樂)　　觀音勢至自來迎(淨土樂)",
    "T47n1983_001:0477c10": "　淨土樂淨土樂　　西方淨土甚快樂(淨土樂)",
    "T47n1983_001:0477c11": "　彌陀徒眾普慈心(淨土樂)　　怜愍眾生至意深(淨土樂)",
    "T47n1983_001:0477c12": "　水鳥樹林皆說法(淨土樂)　　何況如來微妙音(淨土樂)",
    "T47n1983_001:0477c13": "　淨土樂淨土樂　　西方淨土甚快樂(淨土樂)",
    "T47n1983_001:0477c14": "　彌陀本願特超殊(淨土樂)　　慈悲方便引凡夫(淨土樂)",
    "T47n1983_001:0477c15": "　一切眾生皆度脫(淨土樂)　　稱名即得罪消除(淨土樂)",
    "T47n1983_001:0477c16": "　淨土樂淨土樂　　西方淨土甚快樂(淨土樂)",
    "T47n1983_001:0477c17": "　彌陀端坐寶金樓(淨土樂)　　恒沙菩薩四邊遊(淨土樂)",
    "T47n1983_001:0477c18": "　九類蒙光說妙法(淨土樂)　　聞者悟解永無憂(淨土樂)",
    "T47n1983_001:0477c19": "　淨土樂淨土樂　　西方淨土甚快樂(淨土樂)",
    "T47n1983_001:0477c20": "　西方淨土無囂塵(淨土樂)　　眾生到即斷貪瞋(淨土樂)",
    "T47n1983_001:0477c21": "　總是善人菩薩眾(淨土樂)　　亦無惡趣及怨親(淨土樂)",
    "T47n1983_001:0477c22": "　淨土樂淨土樂　　西方淨土甚快樂(淨土樂)",
    "T47n1983_001:0477c23": "　花幢八面掛金鈴(淨土樂)　　上下和鳴出妙聲(淨土樂)",
    "T47n1983_001:0477c24": "　聞者皆言稱快樂(淨土樂)　　長劫不聞諸苦名(淨土樂)",
    "T47n1983_001:0477c25": "　淨土樂淨土樂　　西方淨土甚快樂(淨土樂)",
    "T47n1983_001:0478a01": "　凡夫若得到西方(淨土樂)　　曠劫塵沙罪滅亡(淨土樂)",
    "T47n1983_001:0478a02": "　具六神通得自在(淨土樂)　　永除老病離無常(淨土樂)",
    "T47n1983_001:0478a03": "　淨土樂淨土樂　　西方淨土甚快樂(淨土樂)",
    "T47n1983_001:0478a04": "　西方淨土離胞胎(淨土樂)　　眾生到即出蓮臺(淨土樂)",
    "T47n1983_001:0478a05": "　上品尋光昇寶座(淨土樂)　　下生障盡始花開(淨土樂)",
    "T47n1983_001:0478a06": "　淨土樂淨土樂　　西方淨土甚快樂(淨土樂)",
    "T47n1983_001:0478a07": "　西方淨土七重欄(淨土樂)　　七寶莊嚴數百般(淨土樂)",
    "T47n1983_001:0478a08": "　瑠璃作地黃金界(淨土樂)　　諸臺閣與開天連(淨土樂)",
    "T47n1983_001:0478a09": "　淨土樂淨土樂　　西方淨土甚快樂(淨土樂)",
    "T47n1983_001:0478a10": "　西方淨土十方稀(淨土樂)　　努力專心莫置疑(淨土樂)",
    "T47n1983_001:0478a11": "　上品即證無生忍(淨土樂)　　下生障盡入無為(淨土樂)",
    "T47n1983_001:0478a12": "　淨土樂淨土樂　　西方淨土甚快樂(淨土樂)",
    "T47n1983_001:0478a13": "　西方淨土更無過(淨土樂)　　閻浮極苦罪人多(淨土樂)",
    "T47n1983_001:0478a14": "　欲得令生出三界(淨土樂)　　惟須至意念彌陀(淨土樂)",
    "T47n1983_001:0478a15": "　淨土樂淨土樂　　西方淨土甚快樂(淨土樂)",
    "T47n1983_001:0478a16": "離六根讚(依大般若經)釋法照",
    "T47n1983_001:0478a17": "　我淨樂我淨樂　　瞻見心空了世間(我淨樂)",
    "T47n1983_001:0478a18": "　觀見眼根常清淨(我淨樂)　　色界無來本是空(我淨樂)",
    "T47n1983_001:0478a19": "　色性本來無障礙(我淨樂)　　無來無去是真宗(我淨樂)",
    "T47n1983_001:0478a20": "　觀見耳根常清淨(我淨樂)　　聲界無來本是空(我淨樂)",
    "T47n1983_001:0478a21": "　聲性本來無障礙(我淨樂)　　無來無去是真宗(我淨樂)",
    "T47n1983_001:0478a22": "　觀見鼻根常清淨(我淨樂)　　香界無來本是空(我淨樂)",
    "T47n1983_001:0478a23": "　香性本來無障礙(我淨樂)　　無來無去是真宗(我淨樂)",
    "T47n1983_001:0478a24": "　觀見舌根常清淨(我淨樂)　　味界無來本是空(我淨樂)",
    "T47n1983_001:0478a25": "　味性本來無障礙(我淨樂)　　無來無去是真宗(我淨樂)",
    "T47n1983_001:0478b01": "　觀見身根常清淨(我淨樂)　　觸界無來本是空(我淨樂)",
    "T47n1983_001:0478b02": "　觸性本來無障礙(我淨樂)　　無來無去是真宗(我淨樂)",
    "T47n1983_001:0478b03": "　觀見意根常清淨(我淨樂)　　法界無來本是空(我淨樂)",
    "T47n1983_001:0478b04": "　法性本來無障礙(我淨樂)　　無來無去是真宗(我淨樂已後急誦)",
    "T47n1983_001:0478b05": "　忘想眼根緣色轉(努力)　　忘聽耳界被聲牽(難識)",
    "T47n1983_001:0478b06": "　忘臭鼻香舌染味(努力)　　忘識身觸意塵遷(難識)",
    "T47n1983_001:0478b07": "　難識(努力)　　普勸念彌陀修福",
    "T47n1983_001:0478b08": "　忘想騰波常沒溺(努力)　　煩惱猛焰鎮燒燃(難識)",
    "T47n1983_001:0478b09": "　為此輪迴三界獄(努力)　　生老病死苦常煎(難識)",
    "T47n1983_001:0478b10": "　難識(努力)　　普勸念彌陀修福",
    "T47n1983_001:0478b11": "　有幸得逢善知識(努力)　　指示西方快樂門(難識)",
    "T47n1983_001:0478b12": "　欲得速超生死苦(努力)　　專心念佛斷貪瞋(難識)",
    "T47n1983_001:0478b13": "　難識(努力)　　普勸念彌陀修福",
    "T47n1983_001:0478b14": "　彌陀寶國實門開(努力)　　七寶池中七寶臺(難識)",
    "T47n1983_001:0478b15": "　千葉千般千種色(努力)　　一半含光出水來(難識)",
    "T47n1983_001:0478b16": "　難識(努力)　　普勸念彌陀修福",
    "T47n1983_001:0478b17": "　彌陀五會救娑婆(努力)　　聞者皆能發道芽(難識)",
    "T47n1983_001:0478b18": "　眾等傾心懃念佛(努力)　　棄俗歸真早出家(難識)",
    "T47n1983_001:0478b19": "　難識(努力)　　普勸念彌陀修福",
    "T47n1983_001:0478b20": "　閻浮濁惡不堪停(努力)　　處處唯聞眾苦聲(難識)",
    "T47n1983_001:0478b21": "　不如專念彌陀號(努力)　　今生直到寶蓮城(難識)",
    "T47n1983_001:0478b22": "　難識(努力)　　普勸念彌陀修福",
    "T47n1983_001:0478b23": "　西方寶殿寶池亭(努力)　　寶林水鳥解人情(難識)",
    "T47n1983_001:0478b24": "　鸚鵡和鳴讚三身(努力)　　聲中演出大乘經(難識)",
    "T47n1983_001:0478b25": "　難識(努力)　　普勸念彌陀修福",
    "T47n1983_001:0478b26": "　西方寶樹寶根莖(努力)　　寶華寶網甚分明(難識)",
    "T47n1983_001:0478b27": "　寶葉行行相間錯(努力)　　寶果重重出化生(難識)",
    "T47n1983_001:0478b28": "　難識(努力)　　普勸金彌陀修福",
    "T47n1983_001:0478c01": "　寶池寶岸寶蓮華(努力)　　寶階寶底實金沙(難識)",
    "T47n1983_001:0478c02": "　下生雖有前生障(努力)　　菩提不發自生芽(難識)",
    "T47n1983_001:0478c03": "　難識(努力)　　普勸念彌陀修福",
    "T47n1983_001:0478c04": "　西方淨土雨天衣(努力)　　寶殿空裹逐身飛(難識)",
    "T47n1983_001:0478c05": "　一念百味隨心至(努力)　　何故眾生去者稀(難識)",
    "T47n1983_001:0478c06": "　難識　　普勸念彌陀修福",
    "T47n1983_001:0478c07": "正法樂讚(依佛本行經)(依淨土樂知)",
    "T47n1983_001:0478c08": "　正法樂正法樂　　正法不思議(正法樂)",
    "T47n1983_001:0478c09": "　釋迦如來因地時(正法樂)　　歷劫苦行不思議(正法樂)",
    "T47n1983_001:0478c10": "　頓捨身財求妙法(正法樂)　　唯佛與佛乃能知(正法樂)",
    "T47n1983_001:0478c11": "　正法樂正法樂　　正法不思議(正法樂)",
    "T47n1983_001:0478c12": "　雪山童子釋迦因(正法樂)　　為求半偈捨金身(正法樂)",
    "T47n1983_001:0478c13": "　善友求法僉兩因(正法樂)　　良由本國濟貧人(正法樂)",
    "T47n1983_001:0478c14": "　正法樂正法樂　　正法不思議(正法樂)",
    "T47n1983_001:0478c15": "　慈力施身五夜叉(正法樂)　　檀王棄國捨榮華(正法樂)",
    "T47n1983_001:0478c16": "　須闡割身救父母(正法樂)　　布施妻兒號達拏(正法樂)",
    "T47n1983_001:0478c17": "　正法樂正法樂　　正法不思議(正法樂)",
    "T47n1983_001:0478c18": "　月光發願捨千頭(正法樂)　　薩婆敲骨不懷憂(正法樂)",
    "T47n1983_001:0478c19": "　更作尸毘代鴿命(正法樂)　　不證菩提未擬休(正法樂)",
    "T47n1983_001:0478c20": "　正法樂正法樂　　正法不思議(正法樂)",
    "T47n1983_001:0478c21": "　寶王割身燃千燈(正法樂)　　薩捶投崖飼大虫(正法樂)",
    "T47n1983_001:0478c22": "　慈善開心施五藏(正法樂)　　問汝眾生能不知(正法樂)",
    "T47n1983_001:0478c23": "　正法樂正法樂　　正法能超出世間",
    "T47n1983_001:0478c24": "　本師苦行實難論(正法樂)　　子細尋思不忍問(正法樂)",
    "T47n1983_001:0478c25": "　向者所陳爾計事(正法樂)　　一一皆是釋迦因(正法樂)",
    "T47n1983_001:0478c26": "　正法樂正法樂　　正法能超出世間",
    "T47n1983_001:0478c27": "　布施持戒久精研(正法樂)　　忍辱精進不離禪(正法樂)",
    "T47n1983_001:0478c28": "　苦行勤修功滿足(正法樂)　　直論劫數不論年(正法樂)",
    "T47n1983_001:0479a01": "　正法樂正法樂　　正法能超出世間(正法樂)",
    "T47n1983_001:0479a02": "　釋迦如來因地時(正法樂)　　多劫苦行獨超倫(正法樂)",
    "T47n1983_001:0479a03": "　一一皆修無上業(正法樂)　　證得菩提出世間(正法樂)",
    "T47n1983_001:0479a04": "　正法樂正法樂　　正法能超出世間(正法樂)",
    "T47n1983_001:0479a05": "　本師苦行應真如(正法樂)　　實實相承無假虛(正法樂)",
    "T47n1983_001:0479a06": "　證得菩提無上果(正法樂)　　分身百億度閻浮(正法樂)",
    "T47n1983_001:0479a07": "　正法樂正法樂　　正法能超出世間(正法樂)",
    "T47n1983_001:0479a08": "　從天降下至王室(正法樂)　　託陰摩耶睡夢中(正法樂)",
    "T47n1983_001:0479a09": "　後園攀著無憂樹(正法樂)　　右脇便即誕真容(正法樂)",
    "T47n1983_001:0479a10": "　正法樂正法樂　　正法能超出世間(正法樂)",
    "T47n1983_001:0479a11": "　初生位次坐輪王(正法樂)　　震動天地放光明(正法樂)",
    "T47n1983_001:0479a12": "　為表釋迦應化身(正法樂)　　普令諸子離無常(正法樂)",
    "T47n1983_001:0479a13": "　正法樂正法樂　　正法能超出世間(正法樂)",
    "T47n1983_001:0479a14": "　九龍吐水洗神胎(正法樂)　　天人榮腋捧孾孩(正法樂)",
    "T47n1983_001:0479a15": "　便即東西行七步(正法樂)　　舉足下足踏蓮臺(正法樂)",
    "T47n1983_001:0479a16": "　長大踰城入雪山(正法樂)　　苦行又經強六年(正法樂)",
    "T47n1983_001:0479a17": "　身著草衣食麻麥(正法樂)　　跏趺攝念便歸禪(正法樂)",
    "T47n1983_001:0479a18": "　正法樂正法樂　　正法能超出世間(正法樂)",
    "T47n1983_001:0479a19": "　形容枯悴不思議(正法樂)　　牧女投身獻乳糜(正法樂)",
    "T47n1983_001:0479a20": "　食了河中自沐浴(正法樂)　　帝釋從空按樹枝(正法樂)",
    "T47n1983_001:0479a21": "　正法樂正法樂　　正法能超出世間(正法樂)",
    "T47n1983_001:0479a22": "　因茲成佛放光明(正法樂)　　金口所說化眾生(正法樂)",
    "T47n1983_001:0479a23": "　廣演三乘微妙法(正法樂)　　娑婆世界遍流行(正法樂)",
    "T47n1983_001:0479a24": "　正法樂正法樂　　正法能超出世間(正法樂)",
    "T47n1983_001:0479a25": "　成佛四十餘九十(正法樂)　　彼國經行遊五天(正法樂)",
    "T47n1983_001:0479b01": "　普勸眾生勤念佛(正法樂)　　亦教持戒及修禪(正法樂)",
    "T47n1983_001:0479b02": "　正法樂正法樂　　正法能超出世間(正法樂)",
    "T47n1983_001:0479b03": "　凡夫見佛漸輕微(正法樂)　　如來觀見却還歸(正法樂)",
    "T47n1983_001:0479b04": "　示現無常還報土(正法樂)　　閻浮眾生無所依(正法樂)",
    "T47n1983_001:0479b05": "　正法樂正法樂　　正法能超出世間(正法樂)",
    "T47n1983_001:0479b06": "　涅槃已後一千年(正法樂)　　法教流傳到此國(正法樂)",
    "T47n1983_001:0479b07": "　眾生轉讀依行學(正法樂)　　示成道果亦生天(正法樂)",
    "T47n1983_001:0479b08": "　正法樂正法樂　　正法能超出世間(正法樂)",
    "T47n1983_001:0479b09": "　故知欲得出煩籠(正法樂)　　一一依行本師宗(正法樂)",
    "T47n1983_001:0479b10": "　總道不修便作佛(正法樂)　　道理自看通不通(正法樂)",
    "T47n1983_001:0479b11": "　正法樂正法樂　　正法能超出世間(正法樂)",
    "T47n1983_001:0479b12": "　出家先且斷貪惱(正法樂)　　摧滅無明人我山(正法樂)",
    "T47n1983_001:0479b13": "　於此閻浮無染著(正法樂)　　始得往往出世間(正法樂)",
    "T47n1983_001:0479b14": "　正法樂正法樂　　正法能超出世間(正法樂)",
    "T47n1983_001:0479b15": "　無漏智性本來常(正法樂)　　久在無明被塵藏(正法樂)",
    "T47n1983_001:0479b16": "　眾生造罪無邊際(正法樂)　　若覓成佛錯永望(正法樂)",
    "T47n1983_001:0479b17": "　正法樂正法樂　　正法能超出世間(正法樂)",
    "T47n1983_001:0479b18": "　凡夫倒見不思惟(正法樂)　　所作所為不自知(正法樂)",
    "T47n1983_001:0479b19": "　惡業宛然無減損(正法樂)　　道我成佛大愚癡(正法樂)",
    "T47n1983_001:0479b20": "　正法樂正法樂　　正法能超出世間(正法樂)",
    "T47n1983_001:0479b21": "　大乘無念說空宗(正法樂)　　空却無明貪愛空(正法樂)",
    "T47n1983_001:0479b22": "　眾生倒見渾金錯(正法樂)　　撥無因果誑凡籠(正法樂)",
    "T47n1983_001:0479b23": "　正法樂正法樂　　正法能超出世間(正法樂)",
    "T47n1983_001:0479b24": "　莫嫌語質却懷瞋(正法樂)　　子細研窮總是真(正法樂)",
    "T47n1983_001:0479b25": "　已見錯行相指示(正法樂)　　終歸還是腹心入(正法樂)",
    "T47n1983_001:0479c01": "　正法樂正法樂　　正法能超出世間(正法樂)",
    "T47n1983_001:0479c02": "　譬如大病若為除(正法樂)　　受得火艾去根株(正法樂)",
    "T47n1983_001:0479c03": "　聞法既能自覺悟(正法樂)　　定生淨土會無餘(正法樂)",
    "T47n1983_001:0479c04": "　正法樂正法樂　　正法能超出世間(正法樂)",
    "T47n1983_001:0479c05": "　眾生努力念彌陀(正法樂)　　急要迅速更無過(正法樂)",
    "T47n1983_001:0479c06": "　祇為西方開九品(正法樂)　　和罪帶障出娑婆(正法樂)",
    "T47n1983_001:0479c07": "　正法樂正法樂　　正法能超出世間(正法樂)",
    "T47n1983_001:0479c08": "　眾生隨佛到西方(正法樂)　　微塵故業自消亡(正法樂)",
    "T47n1983_001:0479c09": "　如來願力親加被(正法樂)　　聞法悟道證真常(正法樂)",
    "T47n1983_001:0479c10": "　正法樂正法樂　　正法能超出世間(正法樂)",
    "T47n1983_001:0479c11": "　普告道場諸佛子(正法樂)　　各各發取菩提心(正法樂)",
    "T47n1983_001:0479c12": "　正法真宗須倣學(正法樂)　　定見外道不堪任(正法樂)",
    "T47n1983_001:0479c13": "　正法樂正法樂　　正法能超出世間(正法樂)",
    "T47n1983_001:0479c14": "　何者名之為正法(正法樂)　　若箇道理是真宗(正法樂)",
    "T47n1983_001:0479c15": "　好惡今時須決擇(正法樂)　　一一子細莫朦朧(正法樂)",
    "T47n1983_001:0479c16": "　正法樂正法樂　　正法能超出世間(正法樂)",
    "T47n1983_001:0479c17": "　持戒坐禪名正法(正法樂)　　念佛成佛是真宗(正法樂)",
    "T47n1983_001:0479c18": "　不取佛言名外道(正法樂)　　撥無因果見為空(正法樂)",
    "T47n1983_001:0479c19": "　正法樂正法樂　　正法能超出世間(正法樂)",
    "T47n1983_001:0479c20": "　禪律如何是正法(正法樂)　　念佛三昧是真宗(正法樂)",
    "T47n1983_001:0479c21": "　見性了心便是佛(正法樂)　　如何道理不相應(正法樂)",
    "T47n1983_001:0479c22": "　正法樂正法樂　　正法能超出世間(正法樂)",
    "T47n1983_001:0479c23": "　念佛聲聲下佛種(正法樂)　　坐禪持戒用真功(正法樂)",
    "T47n1983_001:0479c24": "　汝若不修便作佛(正法樂)　　喻若飢人空掩風(正法樂)",
    "T47n1983_001:0479c25": "　正法樂正法樂　　正法能超出世間(正法樂)",
    "T47n1983_001:0480a01": "西方樂讚(依阿彌陀經)",
    "T47n1983_001:0480a02": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480a03": "　釋迦普勸念彌陀(西方樂)　　意在眾生出愛河(西方樂)",
    "T47n1983_001:0480a04": "　上品華臺見慈主(諸佛子)　　到者皆因念佛多(莫著人間樂莫著人間樂)",
    "T47n1983_001:0480a05": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480a06": "　西方進道勝娑婆(西方樂)　　緣無五欲及邪魔(西方樂)",
    "T47n1983_001:0480a07": "　成佛不勞諸善業(西方樂)　　華臺端坐念彌陀(莫著人間樂莫著人間樂)",
    "T47n1983_001:0480a08": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480a09": "　五濁修行多退轉(西方樂)　　不如念佛往西方(莫著人間樂莫著人間樂)",
    "T47n1983_001:0480a10": "　到彼自然成正覺(西方樂)　　還來苦海作津樑(莫著人間樂莫著人間樂)",
    "T47n1983_001:0480a11": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480a12": "　閻浮世界不堪停(西方樂)　　惡業因緣每日盈(西方樂)",
    "T47n1983_001:0480a13": "　縱饒作得此之善(諸佛子)　　不覺地獄向前成(莫著人間樂莫著人間樂)",
    "T47n1983_001:0480a14": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480a15": "　西方極樂樂轟轟(西方樂)　　長劫不聞諸苦名(西方樂)",
    "T47n1983_001:0480a16": "　鼓樂弦歌空裹滿(諸佛子)　　自然相和說無上(莫著人間樂莫著人間樂)",
    "T47n1983_001:0480a17": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480a18": "　閻浮穢惡不堪停(西方樂)　　惡業瞋恚鬪無明(西方樂)",
    "T47n1983_001:0480b01": "　若能專心念彼佛(諸佛子)　　彌陀寶界悟無生(莫著人間樂莫著人間樂)",
    "T47n1983_001:0480b02": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480b03": "　西方極樂七寶池(西方樂)　　八功德水不思議(西方樂)",
    "T47n1983_001:0480b04": "　底有金沙岸香樹(諸佛子)　　蓮華涌出化生兒(莫著人間樂莫著人間樂)",
    "T47n1983_001:0480b05": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480b06": "　彌陀淨剎甚精微(西方樂)　　黃金界道地瑠璃(西方樂)",
    "T47n1983_001:0480b07": "　香風吹動諸行樹(諸佛子)　　宮商五會演希奇(莫著人間樂莫著人間樂)",
    "T47n1983_001:0480b08": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480b09": "　極樂國中七寶池(西方樂)　　花開蓮色紫光耀(西方樂)",
    "T47n1983_001:0480b10": "　繫念彌陀登寶座(諸佛子)　　須臾不覺證無為(莫著人間樂莫著人間樂)",
    "T47n1983_001:0480b11": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480b12": "　碧玉樓前七寶臺(西方樂)　　諸天童子競過來(西方樂)",
    "T47n1983_001:0480b13": "　一一持花供養佛(諸佛子)　　處處唯言稱善哉(莫著人間樂莫著人間樂)",
    "T47n1983_001:0480b14": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480b15": "　莫怪頻頻共相勸(西方樂)　　見人往往有無常(西方樂)",
    "T47n1983_001:0480b16": "　若得念佛深三昧(諸佛子)　　不怕三塗平等王(莫著人間樂莫著人間樂)",
    "T47n1983_001:0480b17": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480c01": "　萬行之中為急要(西方樂)　　迅速無過淨土門(西方樂)",
    "T47n1983_001:0480c02": "　不但本師金口說(諸佛子)　　十方諸佛共傳證(莫著人間樂莫著人間樂)",
    "T47n1983_001:0480c03": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480c04": "　寶池寶岸甚寬平(西方樂)　　寶地瑠璃千忉明(西方樂)",
    "T47n1983_001:0480c05": "　普勸眾生勤念佛(諸佛子)　　彌陀決定自來迎(莫著人間樂莫著人間樂)",
    "T47n1983_001:0480c06": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480c07": "　此界一人念佛名(西方樂)　　西方便有一蓮生(西方樂)",
    "T47n1983_001:0480c08": "　但使一生常不退(諸佛子)　　此花還到此間迎(莫著人間樂莫著人間樂)",
    "T47n1983_001:0480c09": "　西方樂西方樂　　西方淨土不思議(莫著人間樂莫著人間樂)",
    "T47n1983_001:0480c10": "　急須念佛莫悠悠(西方樂)　　欲超苦海要船舟(西方樂)",
    "T47n1983_001:0480c11": "　稱名決定生安樂(諸佛子)　　永絕閻浮生死流(莫著人間樂莫著人間樂)",
    "T47n1983_001:0480c12": "　歸去來(西方樂)　　閻浮五濁是塵埃(西方樂)",
    "T47n1983_001:0480c13": "　不如西方快樂處(諸佛子)　　到彼花臺隨意開(莫著人間樂莫著人間樂)",
    "T47n1983_001:0480c14": "　歸去來(西方樂)　　彌陀淨剎寶殿開(西方樂)",
    "T47n1983_001:0480c15": "　但有傾心能念佛(諸佛子)　　臨終決定坐金臺(莫著人間樂莫著人間樂)",
    "T47n1983_001:0480c16": "　歸去來(西方樂)　　生老病死苦相催(西方樂)",
    "T47n1983_001:0480c17": "　晝夜懃心專念佛(諸佛子)　　摩尼殿上禮如來(莫著人間樂莫著人間樂)",
    "T47n1983_001:0481a01": "　歸去來(西方樂)　　誰能惡道受輪迴(西方樂)",
    "T47n1983_001:0481a02": "　若能念彼彌陀號(諸佛子)　　往生極樂坐花臺(莫著人間樂莫著人間樂)",
    "T47n1983_001:0481a03": "般舟三昧讚(依般舟三昧經)慈慜和尚",
    "T47n1983_001:0481a04": "　般舟三昧樂(願往生)　　專心念佛見彌陀(無量樂)",
    "T47n1983_001:0481a05": "　普勸迴心生淨土(願往生)　　迴向念佛即同生(無量樂)",
    "T47n1983_001:0481a06": "　般舟三昧樂(願往生)　　專心念佛見彌陀(無量樂)",
    "T47n1983_001:0481a07": "　曠劫已來流浪久(願往生)　　隨緣六道受輪迴(無量樂)",
    "T47n1983_001:0481a08": "　般舟三昧樂(願往生)　　專心念佛見彌陀(無量樂)",
    "T47n1983_001:0481a09": "　不遇往生善知識(願往生)　　誰能相勸得迴歸(無量樂)",
    "T47n1983_001:0481a10": "　般舟三昧樂(願往生)　　專心念佛見彌陀(無量樂)",
    "T47n1983_001:0481a11": "　憶受天堂暫時樂(願往生)　　福盡臨終現五衰(無量樂)",
    "T47n1983_001:0481a12": "　般舟三昧樂(願往生)　　專心念佛見彌陀(無量樂)",
    "T47n1983_001:0481a13": "　憶受人中胎藏苦(願往生)　　四蛇六賊競相催(無量樂)",
    "T47n1983_001:0481a14": "　般舟三昧樂(願往生)　　專心念佛見彌陀(無量樂)",
    "T47n1983_001:0481a15": "　憶受修羅餓鬼道(願往生)　　飢虛鬪諍苦難載(無量樂)",
    "T47n1983_001:0481a16": "　般舟三昧樂(願往生)　　專心念佛見彌陀(無量樂)",
    "T47n1983_001:0481a17": "　憶受畜生相食噉(願往生)　　刀光捨命復牽犁(無量樂)",
    "T47n1983_001:0481a18": "　般舟三昧樂(願往生)　　專心念佛見彌陀(無量樂)",
    "T47n1983_001:0481a19": "　憶受地獄長時苦(願往生)　　業風吹去不知迴(無量樂)",
    "T47n1983_001:0481a20": "　般舟三昧樂(願往生)　　專心念佛見彌陀(無量樂)",
    "T47n1983_001:0481a21": "　或入鑊湯爐炭火(願往生)　　騰波猛焰劇天雷(無量樂)",
    "T47n1983_001:0481a22": "　般舟三昧樂(願往生)　　專心念佛見彌陀(無量樂)",
    "T47n1983_001:0481a23": "　或上刀山攀劍樹(願往生)　　皮膚骨肉變成灰(無量樂)",
    "T47n1983_001:0481a24": "　般舟三昧樂(願往生)　　專心念佛見彌陀(無量樂)",
    "T47n1983_001:0481b01": "　借問何緣受此苦(願往生)　　貪魚愛肉業相隨(無量樂)",
    "T47n1983_001:0481b02": "　般舟三昧樂(願往生)　　專心念佛見彌陀(無量樂)",
    "T47n1983_001:0481b03": "　鎔銅灌口犁拂口(願往生)　　飲酒妄語受其災(無量樂)",
    "T47n1983_001:0481b04": "　般舟三昧樂(願往生)　　專心念佛見彌陀(無量樂)",
    "T47n1983_001:0481b05": "　或臥鐵床抱銅柱(願往生)　　總為邪婬顛倒來(無量樂)",
    "T47n1983_001:0481b06": "　般舟三昧樂(願往生)　　專心念佛見彌陀(無量樂)",
    "T47n1983_001:0481b07": "　或墮阿鼻大地獄(願往生)　　經劫長年眼不開(無量樂)",
    "T47n1983_001:0481b08": "　般舟三昧樂(願往生)　　專心念佛見彌陀(無量樂)",
    "T47n1983_001:0481b09": "　上火下火交通過(願往生)　　刀輪鐵杵自飛來(無量樂)",
    "T47n1983_001:0481b10": "　般舟三昧樂(願往生)　　專心念佛見彌陀(無量樂)",
    "T47n1983_001:0481b11": "　銅狗嚙心并噉血(願往生)　　鐵烏喙眼復穿鰓(無量樂)",
    "T47n1983_001:0481b12": "　般舟三昧樂(願往生)　　專心念佛見彌陀(無量樂)",
    "T47n1983_001:0481b13": "　今日道場諸眾等(願往生)　　恒沙曠劫總經來(無量樂)",
    "T47n1983_001:0481b14": "　般舟三昧樂(願往生)　　專心念佛見彌陀(無量樂)",
    "T47n1983_001:0481b15": "　慶此人身難值遇(願往生)　　喻若優曇花始開(無量樂)",
    "T47n1983_001:0481b16": "　般舟三昧樂(願往生)　　專心念佛見彌陀(無量樂)",
    "T47n1983_001:0481b17": "　正值希聞淨土教(願往生)　　正值念佛法門開(無量樂)",
    "T47n1983_001:0481b18": "　般舟三昧樂(願往生)　　專心念佛見彌陀(無量樂)",
    "T47n1983_001:0481b19": "　正值彌陀弘誓喚(願往生)　　正值大眾信心迴(無量樂)",
    "T47n1983_001:0481b20": "　般舟三昧樂(願往生)　　專心念佛見彌陀(無量樂)",
    "T47n1983_001:0481b21": "　正值今日依經讚(願往生)　　正值結絜上花臺(無量樂)",
    "T47n1983_001:0481b22": "　般舟三昧樂(願往生)　　專心念佛見彌陀(無量樂)",
    "T47n1983_001:0481b23": "　正值道場無魔事(願往生)　　正值無病惱能來(無量樂)",
    "T47n1983_001:0481b24": "　般舟三昧樂(願往生)　　專心念佛見彌陀(無量樂)",
    "T47n1983_001:0481b25": "　正值七日功成就(願往生)　　四十八願要相携(無量樂)",
    "T47n1983_001:0481c01": "　般舟三昧樂(願往生)　　專心念佛見彌陀(無量樂)",
    "T47n1983_001:0481c02": "　普勸道場同行者(願往生)　　努力迴心歸去來(無量樂)",
    "T47n1983_001:0481c03": "　般舟三昧樂(願往生)　　專心念佛見彌陀(無量樂)",
    "T47n1983_001:0481c04": "　借問家鄉何處在(願往生)　　極樂池中七寶臺(無量樂)",
    "T47n1983_001:0481c05": "　般舟三昧樂(願往生)　　專心念佛見彌陀(無量樂)",
    "T47n1983_001:0481c06": "　彼佛因中立弘誓(願往生)　　聞名念我總迎來(無量樂)",
    "T47n1983_001:0481c07": "　般舟三昧樂(願往生)　　專心念佛見彌陀(無量樂)",
    "T47n1983_001:0481c08": "　不簡貧窮將富貴(願往生)　　不簡下智與高才(無量樂)",
    "T47n1983_001:0481c09": "　般舟三昧樂(願往生)　　專心念佛見彌陀(無量樂)",
    "T47n1983_001:0481c10": "　不簡無非淨土業(願往生)　　不簡外道闡提人(無量樂)",
    "T47n1983_001:0481c11": "　般舟三昧樂(願往生)　　專心念佛見彌陀(無量樂)",
    "T47n1983_001:0481c12": "　不簡長時修苦行(願往生)　　不簡今日始生心(無量樂)",
    "T47n1983_001:0481c13": "　般舟三昧樂(願往生)　　專心念佛見彌陀(無量樂)",
    "T47n1983_001:0481c14": "　不簡多聞持淨戒(願往生)　　不簡破戒罪根深(無量樂)",
    "T47n1983_001:0481c15": "　般舟三昧樂(願往生)　　專心念佛見彌陀(無量樂)",
    "T47n1983_001:0481c16": "　但使迴心多念佛(願往生)　　能令瓦礫變成金(無量樂)",
    "T47n1983_001:0481c17": "　般舟三昧樂(願往生)　　專心念佛見彌陀(無量樂)",
    "T47n1983_001:0481c18": "　寄語現前諸大眾(願往生)　　同緣去者早相尋(無量樂)",
    "T47n1983_001:0481c19": "　般舟三昧樂(願往生)　　專心念佛見彌陀(無量樂)",
    "T47n1983_001:0481c20": "　借問相尋何處去(願往生)　　報道彌陀淨土中(無量樂)",
    "T47n1983_001:0481c21": "　般舟三昧樂(願往生)　　專心念佛見彌陀(無量樂)",
    "T47n1983_001:0481c22": "　借問何緣得生彼(願往生)　　報道念佛自成功(無量樂)",
    "T47n1983_001:0481c23": "　般舟三昧樂(願往生)　　專心念佛見彌陀(無量樂)",
    "T47n1983_001:0481c24": "　借問今生多罪障(願往生)　　如何淨土肯相容(無量樂)",
    "T47n1983_001:0481c25": "　般舟三昧樂(願往生)　　專心念佛見彌陀(無量樂)",
    "T47n1983_001:0482a01": "　報道稱名罪消滅(願往生)　　喻若明燈入闇中(無量樂)",
    "T47n1983_001:0482a02": "　般舟三昧樂(願往生)　　專心念佛見彌陀(無量樂)",
    "T47n1983_001:0482a03": "　借問凡夫得生否(願往生)　　如何一念闇中明(無量樂)",
    "T47n1983_001:0482a04": "　般舟三昧樂(願往生)　　專心念佛見彌陀(無量樂)",
    "T47n1983_001:0482a05": "　報道除疑多念佛(願往生)　　彌陀決定自親近(無量樂)",
    "T47n1983_001:0482a06": "　般舟三昧樂(願往生)　　專心念佛見彌陀(無量樂)◎",
    "T47n1983_001:0482a07": "淨土五會法事讚本(終)"
}