{
    "T11n0316_037:0877a14": "佛說大乘菩薩藏正法經卷第三",
    "T11n0316_037:0877a15": "十七",
    "T11n0316_037:0877a17": "西天譯經三藏銀青光祿大夫",
    "T11n0316_037:0877a18": "試光祿卿慈覺傳梵大師賜紫",
    "T11n0316_037:0877a19": "沙門臣法護等奉 詔譯",
    "T11n0316_037:0877a20": "勝慧波羅蜜多品第十一之五",
    "T11n0316_037:0877a21": "[0877a21] 佛告舍利子：「云何諸菩薩以法觀法念處？謂",
    "T11n0316_037:0877a22": "諸菩薩以聖慧眼得見諸法，於中入解，乃至",
    "T11n0316_037:0877a23": "菩提道場觀諸法性，如微塵許悉無所見。若",
    "T11n0316_037:0877a24": "空解脫即無相解脫、無願解脫、不起解脫、無",
    "T11n0316_037:0877a25": "生解脫、無作解脫、無性解脫、緣生解脫，而諸",
    "T11n0316_037:0877a26": "菩薩於一切法應如是觀。云何名法？謂無我",
    "T11n0316_037:0877a27": "義、無人義、無眾生義、無壽者義，是名為法。",
    "T11n0316_037:0877a28": "云何非法？謂我見、人見、眾生見、壽者見、常見",
    "T11n0316_037:0877a29": "斷見、有見無見，是名非法。又舍利子！此法非",
    "T11n0316_037:0877b01": "法，即攝一切法及非法。所以者何？謂空、無相、",
    "T11n0316_037:0877b02": "無願三解脫門遍能了知，即是諸法。於我見",
    "T11n0316_037:0877b03": "等深心繫著，即諸非法。是故菩薩修法觀時，",
    "T11n0316_037:0877b04": "最極微量悉無所見，於解脫法及菩提道悉",
    "T11n0316_037:0877b05": "皆出離得無障礙，於諸有情不起愛見大悲",
    "T11n0316_037:0877b06": "之想。彼無煩惱及隨煩惱。所以者何？如其",
    "T11n0316_037:0877b07": "了義平等入解人法俱空，無有煩惱之所積",
    "T11n0316_037:0877b08": "集，而能覺悟彼煩惱自性即菩提性，此菩提",
    "T11n0316_037:0877b09": "自性即煩惱性。如是念處諸法平等，猶如虛",
    "T11n0316_037:0877b10": "空。又諸菩薩修法觀時，於諸佛法而能對治，",
    "T11n0316_037:0877b11": "觀諸有情盡彼生智，證彼無為離無生智，於",
    "T11n0316_037:0877b12": "無生際無所棄捨。如是通達法觀念處，即得",
    "T11n0316_037:0877b13": "安住一切法念，於一切聲聞辟支佛法不起",
    "T11n0316_037:0877b14": "愛樂，決定安住諸佛念處常不忘失及無癡",
    "T11n0316_037:0877b15": "迷，乃至最後邊際法觀念處，能說無量不共",
    "T11n0316_037:0877b16": "境界，平等入解一切佛法，令諸有情心生歡",
    "T11n0316_037:0877b17": "&#x6199;，一切魔法自然知解。此說是名以法觀",
    "T11n0316_037:0877b18": "法念處。舍利子！諸菩薩摩訶薩於勝慧波羅",
    "T11n0316_037:0877b19": "蜜多，獲得如是四種念處善巧。[0877b19] 「云何諸菩薩",
    "T11n0316_037:0877b20": "菩提分善巧？菩提分法此有七種。何等為七？",
    "T11n0316_037:0877b21": "一者念菩提分，二者擇法菩提分，三者精進",
    "T11n0316_037:0877b22": "菩提分，四者樂菩提分，五者適悅菩提分，六",
    "T11n0316_037:0877b23": "者三摩地菩提分，七者捨菩提分，是名為七。",
    "T11n0316_037:0877b24": "云何念菩提分？謂念所悟法，觀察分別條析",
    "T11n0316_037:0877b25": "揀擇及與開解。又應念彼法自體相，隨順覺",
    "T11n0316_037:0877b26": "悟，如諸法空隨念了知。此說是名念菩提分。",
    "T11n0316_037:0877b27": "云何擇法菩提分？謂於八萬四千法總聚中",
    "T11n0316_037:0877b28": "以智思擇、如法擇已，彼是了義即是了義，彼",
    "T11n0316_037:0877b29": "非了義即非了義，彼是世俗即是世俗，彼是",
    "T11n0316_037:0877c01": "勝義即是勝義，彼是祕密即是祕密，彼是決",
    "T11n0316_037:0877c02": "定即是決定，如其思擇。此說是名擇法菩提",
    "T11n0316_037:0877c03": "分。云何精進菩提分？謂於法思擇捨離知解，",
    "T11n0316_037:0877c04": "樂修禪定寂靜輕安，應當以懃勇力摧伏彼",
    "T11n0316_037:0877c05": "執，於菩提道樂欲不退不捨重擔。此說是",
    "T11n0316_037:0877c06": "名精進菩提分。云何樂菩提分？謂樂聞法音，",
    "T11n0316_037:0877c07": "其心清淨不生疲厭，離諸攀緣及煩惱縛，志",
    "T11n0316_037:0877c08": "誠渴仰乃至身毛喜&#x7AEA;得大法樂。此說是名",
    "T11n0316_037:0877c09": "樂菩提分。云何適悅菩提分？謂於三摩地離",
    "T11n0316_037:0877c10": "諸障礙惛掉等性，令彼身心俱獲輕安。此說",
    "T11n0316_037:0877c11": "是名適悅菩提分。云何三摩地菩提分？謂於",
    "T11n0316_037:0877c12": "等引心了諸法智安住甚深，觀諸法性悉皆",
    "T11n0316_037:0877c13": "平等。此說是名三摩地菩提分。云何捨菩提",
    "T11n0316_037:0877c14": "分？謂於憂喜分法心無所動，於世間法亦不",
    "T11n0316_037:0877c15": "增減，隨順聖道，於自他共無住無動及無損",
    "T11n0316_037:0877c16": "惱。此說是名捨菩提分。舍利子！諸菩薩摩訶",
    "T11n0316_037:0877c17": "薩於勝慧波羅蜜多，獲得如是七種菩提分",
    "T11n0316_037:0877c18": "善巧。[0877c18] 「云何諸菩薩聖道善巧？此有八種。何等",
    "T11n0316_037:0877c19": "為八？一者正見，二者正分別，三者正語，四者",
    "T11n0316_037:0877c20": "正業，五者正命，六者正勤，七者正念，八者正",
    "T11n0316_037:0877c21": "定，是名為八。云何正見？謂於是見超諸世間，",
    "T11n0316_037:0877c22": "不從我見、人見、眾生見、壽者見之所發生，亦不",
    "T11n0316_037:0877c23": "從常見斷見、有見無見、善不善見乃至涅槃見",
    "T11n0316_037:0877c24": "之所發生。是名正見。云何正分別？謂分別貪、",
    "T11n0316_037:0877c25": "瞋、癡等及諸煩惱，令不發起；分別戒、定、慧、解",
    "T11n0316_037:0877c26": "脫、解脫知見，令得安住。是名正分別。云何正",
    "T11n0316_037:0877c27": "語？謂於自他善友言無彼此，具足相應入平",
    "T11n0316_037:0877c28": "等道。是名正語。云何正業？謂於黑業報使無",
    "T11n0316_037:0877c29": "造作，令彼盡盡；於白業報自類和合，令善純",
    "T11n0316_037:0878a01": "熟。是名正業。云何正命？謂聖族弟子荷負重",
    "T11n0316_037:0878a02": "擔為聖道故，增長圓滿資養身命，不以雜",
    "T11n0316_037:0878a03": "亂欺誑惡求多求，他所得利不生悔惱，於自",
    "T11n0316_037:0878a04": "利養隨其所得不生&#x6199;樂。是名正命。云何",
    "T11n0316_037:0878a05": "正勤？謂於邪行貪瞋癡等及隨煩惱，不起勤",
    "T11n0316_037:0878a06": "勇；入聖諦道趣涅槃果而能隨順起大勤勇。",
    "T11n0316_037:0878a07": "是名正勤。云何正念？謂於是念安住正道，離",
    "T11n0316_037:0878a08": "諸諂曲輪迴過失，乃至見涅槃道於如是念",
    "T11n0316_037:0878a09": "亦當遠離，而於聖道無有迷亂。是名正念。云",
    "T11n0316_037:0878a10": "何正定？謂正達平等即諸法平等，安住等持",
    "T11n0316_037:0878a11": "於彼正達而能超越。又復菩薩安住等持，能",
    "T11n0316_037:0878a12": "令解脫一切有情，於前正達亦能超越。是名",
    "T11n0316_037:0878a13": "正定。又過現未來諸佛世尊，為諸菩薩於八",
    "T11n0316_037:0878a14": "聖道平等開示無盡聖道。[0878a14] 「舍利子！菩薩摩訶",
    "T11n0316_037:0878a15": "薩於聖道善巧，應當修習助道之法。云何助",
    "T11n0316_037:0878a16": "道？謂奢摩他及毘&#x9262;舍那，是名助道。云何",
    "T11n0316_037:0878a17": "奢摩他？謂令心淡泊寂靜、極靜至極寂靜，",
    "T11n0316_037:0878a18": "攝護諸根不動不搖無有高下，口唯慎密亦",
    "T11n0316_037:0878a19": "無諂詐，心一境性，遠離憒&#x9599;及諸險難，樂處",
    "T11n0316_037:0878a20": "空閑。於其身命清淨調適，威儀道行而常謹",
    "T11n0316_037:0878a21": "密，乃至具足資養知時知分及知數量。設聞",
    "T11n0316_037:0878a22": "誹謗亦應安忍，轉復深心常樂宴坐。是故定",
    "T11n0316_037:0878a23": "分作意於慈悲喜捨，以方便無礙安住修觀，",
    "T11n0316_037:0878a24": "從初禪定乃至第八禪定。於奢摩他，應先修",
    "T11n0316_037:0878a25": "習。我說於此復有無量奢摩他行，於是行中",
    "T11n0316_037:0878a26": "亦當隨順，是名奢摩他。云何毘&#x9262;舍那？謂於",
    "T11n0316_037:0878a27": "智慧分觀諸法空，無有我人眾生壽者，觀彼",
    "T11n0316_037:0878a28": "五蘊猶如幻化，觀十八界即法界性，觀十二",
    "T11n0316_037:0878a29": "處如空聚落，觀眼等根隨境別轉，觀諸緣起",
    "T11n0316_037:0878b01": "不相違背，觀眾生見畢竟遠離。又復觀因必",
    "T11n0316_037:0878b02": "招果報，觀果如現前證得，觀諸正達轉復超",
    "T11n0316_037:0878b03": "越。又毘&#x9262;舍那者，謂於諸法如空所見，無相、",
    "T11n0316_037:0878b04": "無願而無別異。觀無有因、無起滅處，見無所",
    "T11n0316_037:0878b05": "得得無所觀。於無所觀更復諦察觀無所",
    "T11n0316_037:0878b06": "觀，知能觀者亦復如是，如是觀者即如實觀，",
    "T11n0316_037:0878b07": "於如實觀而能獲得真實善巧毘&#x9262;舍那。是",
    "T11n0316_037:0878b08": "諸菩薩於此行中而無墮落，於諸善根亦無",
    "T11n0316_037:0878b09": "住著。舍利子！是為菩薩摩訶薩於勝慧波羅",
    "T11n0316_037:0878b10": "蜜多獲得如是助道之法。[0878b10] 「又諸菩薩於正道",
    "T11n0316_037:0878b11": "善巧有四種相。何等為四？一者未生罪業諸",
    "T11n0316_037:0878b12": "不善法欲令不起，二者已生罪業諸不善法",
    "T11n0316_037:0878b13": "欲令除斷，三者未生善法欲令發起，四者已",
    "T11n0316_037:0878b14": "生善法欲令久住無所損壞。修諸觀行使無",
    "T11n0316_037:0878b15": "忘失，發精進心攝受正願。向來所說諸不善",
    "T11n0316_037:0878b16": "法欲令不起，深心作意悉是增語；發精進心",
    "T11n0316_037:0878b17": "攝受正願，深心觀察亦復增語。所以者何？謂",
    "T11n0316_037:0878b18": "法無合集、深心解脫，是名善法。云何名不善",
    "T11n0316_037:0878b19": "法？謂於戒定慧有所對治。云何於戒對治？謂",
    "T11n0316_037:0878b20": "於戒名字及所作法毀犯墮落。云何於定對",
    "T11n0316_037:0878b21": "治？謂於三摩地蘊起散亂心破壞聖行。云何",
    "T11n0316_037:0878b22": "於慧對治？謂於所有法數數起見作諸礙解，",
    "T11n0316_037:0878b23": "於勝慧蘊有所趣向損壞無見，是名於戒定",
    "T11n0316_037:0878b24": "慧有所對治。向來所說已生罪業諸不善法，",
    "T11n0316_037:0878b25": "如是行相深心作意欲令除斷，發精進心攝",
    "T11n0316_037:0878b26": "受正願。此不善法以心覆護不應開示，一切",
    "T11n0316_037:0878b27": "善法心常集行。於所對治貪瞋癡等，悉應了",
    "T11n0316_037:0878b28": "知因攀緣生，以不淨觀對除貪欲，以慈悲觀",
    "T11n0316_037:0878b29": "對除瞋恚，以緣生觀對除癡闇，淨諸煩惱斯",
    "T11n0316_037:0878c01": "為解脫。又復所有不應普斷，於一切法而生",
    "T11n0316_037:0878c02": "觀察。此說是名初二正斷。又如是說，未生善",
    "T11n0316_037:0878c03": "法欲令發起，發精進心攝受正願。此有無量。",
    "T11n0316_037:0878c04": "所以者何？謂諸菩薩植諸善本，精進樂欲攝",
    "T11n0316_037:0878c05": "受勝行，如是積集無量善法。此說是名第三",
    "T11n0316_037:0878c06": "正斷。又正斷者，已生善法欲令久住無所損",
    "T11n0316_037:0878c07": "壞使無忘失，發精進心攝受正願。若以此善",
    "T11n0316_037:0878c08": "根迴向菩提，則是增語。所以者何？無有菩",
    "T11n0316_037:0878c09": "提可迴向故，於此善根則無破壞。何以故？",
    "T11n0316_037:0878c10": "如其發心不出三界故。若出三界，於此善根",
    "T11n0316_037:0878c11": "即應盡盡。所以者何？如其發心出三界故，若",
    "T11n0316_037:0878c12": "不出三界而能迴向一切智智，於此善根則",
    "T11n0316_037:0878c13": "無有盡。此說是名第四正斷。舍利子！是為菩",
    "T11n0316_037:0878c14": "薩摩訶薩於勝慧波羅蜜多之行獲得四種正",
    "T11n0316_037:0878c15": "道善巧。",
    "T11n0316_037:0878c16": "[0878c16] 「復次，諸菩薩於正道善巧有五種相。何等為",
    "T11n0316_037:0878c17": "五？一者信根，二者精進根，三者念根，四者三",
    "T11n0316_037:0878c18": "摩地根，五者勝慧根。云何信根？信有四法。何",
    "T11n0316_037:0878c19": "等為四？謂起正見，信有世間及輪迴行，獲",
    "T11n0316_037:0878c20": "彼業報而為對治。由彼命根不造罪業，信菩",
    "T11n0316_037:0878c21": "薩行如彼修行，資身之具不生樂著，於甚深",
    "T11n0316_037:0878c22": "勝義及諸了義發生正解。於有情行，信一切",
    "T11n0316_037:0878c23": "法空無相相，於諸見造作不樂信解。於諸佛",
    "T11n0316_037:0878c24": "法力無畏等，聞已離諸愛著。及餘言說彼諸",
    "T11n0316_037:0878c25": "佛法，悉皆積集。此說是名信根。云何精進根？",
    "T11n0316_037:0878c26": "謂信是法發起精進，此說是名精進根。由此",
    "T11n0316_037:0878c27": "精進積集諸法，於其念根無所破壞，是名念",
    "T11n0316_037:0878c28": "根。由此念根無所破壞，而於諸法三摩地根",
    "T11n0316_037:0878c29": "唯一境性，是名三摩地根。由此三摩地根",
    "T11n0316_037:0879a01": "唯一境性，以彼慧根觀察諸法而能了知，",
    "T11n0316_037:0879a02": "是名慧根。如是於此五根積集繫屬，即得圓",
    "T11n0316_037:0879a03": "滿一切佛法至授記地。譬如外五神通不受",
    "T11n0316_037:0879a04": "胎藏，乃至獲得出離男女等根，如諸佛世尊",
    "T11n0316_037:0879a05": "及諸菩薩於此五根而得成就。此說是名菩",
    "T11n0316_037:0879a06": "薩摩訶薩於勝慧波羅蜜多獲得五種正道善",
    "T11n0316_037:0879a07": "巧。[0879a07] 「舍利子！又菩薩正道有五種相。何等為",
    "T11n0316_037:0879a08": "五？一者信力，二者精進力，三者念力，四者三",
    "T11n0316_037:0879a09": "摩地力，五者勝慧力。云何信力？謂於法信解。",
    "T11n0316_037:0879a10": "設魔波旬化作佛身而來親近為說別法，以",
    "T11n0316_037:0879a11": "信力故，於此正法一塵沙數莫能破壞，以智",
    "T11n0316_037:0879a12": "伺察悉為除斷。又魔所說此非佛法，於四大",
    "T11n0316_037:0879a13": "種及諸業報顛倒積集。而諸菩薩以信解力，",
    "T11n0316_037:0879a14": "深心伺察皆不信受，此說是名菩薩信力。云",
    "T11n0316_037:0879a15": "何菩薩精進力？謂能發起勇猛精進入解善",
    "T11n0316_037:0879a16": "法，在在處處得堅固力，若天若人彼所有力，",
    "T11n0316_037:0879a17": "乃至菩薩所住之處無能傾動，是名菩薩精",
    "T11n0316_037:0879a18": "進力。云何菩薩念力？謂於法念處其心安住，",
    "T11n0316_037:0879a19": "彼彼煩惱不能嬈亂，以念力故破諸煩惱，而",
    "T11n0316_037:0879a20": "復得此清淨正念，是名菩薩念力。云何菩薩",
    "T11n0316_037:0879a21": "三摩地力？謂獨處閑靜離諸憒&#x9599;，一切語言",
    "T11n0316_037:0879a22": "音聲悉皆遠離，無有攀緣對治，名最初禪定。",
    "T11n0316_037:0879a23": "於善尋伺得無障礙，名第二禪定。於喜樂行",
    "T11n0316_037:0879a24": "得無障礙，名第三禪定。於攝受正法化度有",
    "T11n0316_037:0879a25": "情得無棄捨無有障礙，名第四禪定。於四禪",
    "T11n0316_037:0879a26": "行彼對治法不能破壞，於彼定處亦不遠離，",
    "T11n0316_037:0879a27": "於三摩地不生愛著，是名菩薩三摩地力。云",
    "T11n0316_037:0879a28": "何菩薩勝慧力？謂於剎那而能了知世出世",
    "T11n0316_037:0879a29": "法，於如是智無能破壞，一切工巧乃至世間",
    "T11n0316_037:0879b01": "種種技藝，若近若遠難作能作。而諸菩薩現",
    "T11n0316_037:0879b02": "前獲得出世間法，謂智慧高顯勝諸世間，一",
    "T11n0316_037:0879b03": "切天人阿脩羅等無能破壞，是名菩薩勝慧",
    "T11n0316_037:0879b04": "力。舍利子！菩薩摩訶薩於勝慧波羅蜜多獲",
    "T11n0316_037:0879b05": "得如是五種正道善巧。"
}