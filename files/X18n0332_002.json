{
    "X18n0332_002:0014a04": "楞伽阿跋多羅寶經參訂疏卷第二",
    "X18n0332_002:0014a05": "劉宋天竺沙門求那跋陀羅 譯",
    "X18n0332_002:0014a06": "皇明吳興後學沙門廣莫 參訂",
    "X18n0332_002:0014a07": "夏官大夫&#x64D5;李袁黃 閱正",
    "X18n0332_002:0014a08": "  一切佛語心品第一之一",
    "X18n0332_002:0014a09": "[0014a09] 爾時大慧菩薩摩訶薩。知大菩薩眾。心之所念。名聖",
    "X18n0332_002:0014a10": "智事分別自性經。承一切佛威神之力。而白佛言。世",
    "X18n0332_002:0014a11": "尊。惟願為說聖智事分別自性經。百八句分別所依。",
    "X18n0332_002:0014a12": "[0014a12] (前經所顯是聖智。所破是業識。業識敵體與聖智。非異不異故。乃依聖智分別。名聖智事也。諸菩薩念言。前百",
    "X18n0332_002:0014a13": "八義中。八識雖明。而未知何名自性等法。作念希欲如來說此自性經義。大慧具他心智。知其所念。代請世尊",
    "X18n0332_002:0014a14": "而說是經也。承佛力而發請者意明此經深妙。自力不堪。必承佛力始發起故。百八句分別所依者。謂百八句",
    "X18n0332_002:0014a15": "是能依。聖智是所依。離聖智無別有法。諸法依聖智而得起故。故云百八所依也。今文自性。即三自性。遙應後",
    "X18n0332_002:0014a16": "文故)。[0014a16] 如來應供等正覺。依此分別說菩薩摩訶薩。入自",
    "X18n0332_002:0014a17": "共相妄想自性。[0014a17] (依此者。此指聖智也。自共相者。新說云。五陰不同名自相。共成人身名共",
    "X18n0332_002:0014a18": "相。界處亦爾。乃至一切諸法。各各自有自相共相也。五陰。是妄想自性。法華玄義云。五陰是實法。人身是假名。",
    "X18n0332_002:0014a19": "人身由五陰共成故。&#x8462;自相為實。共相為假)。[0014a19] 以分別說妄想自性故。則能",
    "X18n0332_002:0014a20": "善知周&#x5FA7;觀察人法無我。淨除妄想。照明諸地。超越",
    "X18n0332_002:0014a21": "一切聲聞緣覺及諸外道諸禪定樂。[0014a21] (謂因說妄想自性故。能令行者。",
    "X18n0332_002:0014a22": "得信解行證之位。超越二乘及外道諸定也。則能下。屬解。知即解故。周&#x5FA7;觀察。是能觀智。人法無我。是所觀境。",
    "X18n0332_002:0014a23": "解由信起。故兼信言。淨除妄想屬行。照明諸地屬證。超越下可知)。[0014a23] 觀察如來不可思",
    "X18n0332_002:0014a24": "議所行境界。畢定捨離五法自性。諸佛如來法身智",
    "X18n0332_002:0014b01": "慧善自莊嚴。起幻境界。昇一切佛剎兜率天宮。乃至",
    "X18n0332_002:0014b02": "色究竟天宮。逮得如來常住法身。[0014b02] (謂由觀察如來不思議境故。乃能畢",
    "X18n0332_002:0014b03": "定捨離五法三自性等也。諸佛下。謂以佛智自嚴也。起幻下。謂此菩薩。登歡喜地已。如華嚴所謂現諸天王身。",
    "X18n0332_002:0014b04": "脩法界行。說究竟法。上上地昇進。寄位天身。自下而上。逮得如來法身。故云昇兜率乃至色究竟也。梵語兜率。",
    "X18n0332_002:0014b05": "譯云知足。已上三節。是大慧自敘所請之益也)。[0014b05] 佛告大慧。有一種外道。作無",
    "X18n0332_002:0014b06": "所有妄想計著。覺知因盡。兔無角想。如兔無角。一切",
    "X18n0332_002:0014b07": "法亦復如是。[0014b07] (覺知因盡兔無角想。唐譯作一切法隨因而盡生分別解。○覺知。因盡者。覺知。",
    "X18n0332_002:0014b08": "計度義。因盡。諸法本因無也。謂此外道。計度諸法。本無其因。故作兔無角想。兔無角是喻。諸法無所有是法。言",
    "X18n0332_002:0014b09": "諸法本無。徒得法名。如兔無角。空標角想。此是計無外道也)。[0014b09] 大慧。復有餘外道。見",
    "X18n0332_002:0014b10": "種求那。極微。陀羅標。形處橫法。各各差別。見已計著",
    "X18n0332_002:0014b11": "兔無角橫法。作牛有角想。[0014b11] (求那陀羅驃。輔行云。梵語優樓僧佉。譯云鵂鶹仙。其",
    "X18n0332_002:0014b12": "人晝藏山谷。以造經書。夜則遊行。說法教化。猶如彼鳥。故得此名。說論有十萬偈。名衛世師。此云無勝。以六諦",
    "X18n0332_002:0014b13": "為宗。一陀羅驃諦。此云主諦。謂五大。及時。方。神。意。此九為萬物所依。故名為主。二者求那。此云依諦。謂色等五",
    "X18n0332_002:0014b14": "塵。一異。離合。數量。好醜愚智。愛憎。苦樂。勤惰。此二十一種。依前九法。故名依諦。餘繁不錄。今云種者。即四大種",
    "X18n0332_002:0014b15": "也。極微對種字看。謂大種麤質。依極微為主諦也。言此外道。橫計麤細塵質形處之法。各各差別。見差別已。乃",
    "X18n0332_002:0014b16": "因兔角之無。而計牛角之有。蓋此外道。計大種求那。終成斷滅。故作兔無角想。極微主諦。常住不滅。故作牛有",
    "X18n0332_002:0014b17": "角想。因無待有。有無之法。皆橫計也。故雙標橫法之言。此是計有外道也)。[0014b17] 大慧。彼墮二見。",
    "X18n0332_002:0014b18": "不解心量。自心境界。妄想增長。身受用建立妄想根",
    "X18n0332_002:0014b19": "量。[0014b19] (唐譯云。大慧。彼墮二見。不了唯心。但於自心增長分別。大慧。身及資生器世間等。一切皆唯分別所見。○",
    "X18n0332_002:0014b20": "二見。指上有無二外道見也。妄想根量。言妄想六根。及諸心量。此結上文兩節之意。餘如唐譯可解)。[0014b20] 大慧。",
    "X18n0332_002:0014b21": "一切法性。亦復如是。離有無。不應作想。[0014b21] (此因有無。以例一切。皆是",
    "X18n0332_002:0014b22": "妄想根量。故云亦復如是。離有下。警謂諸法。本離有無。於離有無處。不應作想)。[0014b22] 大慧。若復離",
    "X18n0332_002:0014b23": "有無而作兔無角想。是名邪想。彼因待觀。故兔無角。",
    "X18n0332_002:0014b24": "不應作想。乃至微塵。分別自性。悉不可得。[0014b24] (此承上文之意。以明",
    "X18n0332_002:0014c01": "離有無處。不可作無想也。謂離有無處。若又作兔無角想者。是名邪想。何者。謂離有無處。靈鑒&#x8657;涵。難容擬議。",
    "X18n0332_002:0014c02": "若作無想。非邪而何。彼因下。出相待之因也。謂離有無處。所作無想。因離而有。故此無想。不應成立。何者。此離",
    "X18n0332_002:0014c03": "有無處。所作兔無角想。乃至微細分別。求其自性。不可得故)。[0014c03] 大慧。聖境界離。不應",
    "X18n0332_002:0014c04": "作牛有角想。[0014c04] (上於離有無處。無想既破。世尊恐彼轉謂既非無想。還成有見。故此防云。聖境",
    "X18n0332_002:0014c05": "界處。四句百非。一切悉離。於此不應重起牛有角想)。[0014c05] 爾時大慧菩薩摩訶薩白",
    "X18n0332_002:0014c06": "佛言世尊。得無妄想者。見不生想已。隨比思量觀察",
    "X18n0332_002:0014c07": "不生妄想。言無耶。[0014c07] (前文世尊疊破有無離有無處計著。大慧因重問云。有諸眾生。聞前",
    "X18n0332_002:0014c08": "義已。於有無離有無處。得無妄想者。其或見不生想已。隨於不生想處。比度思量。觀察不生妄想。重計言無否)。",
    "X18n0332_002:0014c09": "[0014c09] 佛告大慧。非觀察不生妄想言無。所以者何。妄想者。",
    "X18n0332_002:0014c10": "因彼生故。[0014c10] (非觀下。世尊答。謂非觀不生妄想處言無也。所以下。徵明妄想相待之因。謂不生妄",
    "X18n0332_002:0014c11": "想。因彼有無角上生故)。[0014c11] 依彼角。生妄想。以依角生妄想。是故言",
    "X18n0332_002:0014c12": "依因。故離異不異。故非觀察不生妄想言無角。[0014c12] (此重躡前",
    "X18n0332_002:0014c13": "例。以破不生之無也。謂依有無之角。生於妄想。則有無為妄想所依。是故言依因也。想依角有。則彼此非實。以",
    "X18n0332_002:0014c14": "彼此非實故。離異不異相。是故非觀不生妄想。更言無角)。[0014c14] 大慧。若復妄想異角者。",
    "X18n0332_002:0014c15": "則不因角生。若不異者。則因彼故。乃至微塵分析推",
    "X18n0332_002:0014c16": "求。悉不可得。不異角故。彼亦非性。二俱無性者。何法",
    "X18n0332_002:0014c17": "何故。而言無耶。[0014c17] (此釋上文離異不異之言。以明妄想有無二俱非性也。妄想。指依有無所",
    "X18n0332_002:0014c18": "生者。角。指有無也。異角者可知。若不下。謂妄想若不異角者。則無能因所因。今因彼所生。若非不異。乃至下。微",
    "X18n0332_002:0014c19": "塵。言微細也。謂以妄想。微細推求。悉不可得。以妄想不異角故。妄想亦非性也。能因所因。二俱無性。更有何法。",
    "X18n0332_002:0014c20": "汝何故於此而言無耶)。[0014c20] 大慧。若無故無角。觀有故言兔無角者。",
    "X18n0332_002:0014c21": "不應作想。大慧。不正因故。而說有無。二俱不成。[0014c21] (無故無角。",
    "X18n0332_002:0014c22": "指計無見者而言也。觀有故言兔無角。指計有見者而言也。謂見此有故。因知彼無。故云觀有故。言兔無角也。",
    "X18n0332_002:0014c23": "佛誡此二見者。不應作想。不正下。出上二見之過。謂有無二見非正因故。二俱不成也)。[0014c23] 大慧。復",
    "X18n0332_002:0014c24": "有餘外道見。計著色空事形處。橫法。不能善知&#x8657;空",
    "X18n0332_002:0015a01": "分齊。言色離&#x8657;空。起分齊見妄想。[0015a01] (唐譯云。復有餘外道。見色形狀。&#x8657;空",
    "X18n0332_002:0015a02": "分齊。而生執著。言色異&#x8657;空。起於分別。○此外道。見色空處差別事法。橫計為實。而不善知色空無二。言色離",
    "X18n0332_002:0015a03": "空。別有實法。因起色空分齊見妄想。然其但知色空離義。未解色空即義。又安知其不即不離之義乎。下文顯",
    "X18n0332_002:0015a04": "者此也)。[0015a04] 大慧。&#x8657;空是色。隨入色種。大慧。色是&#x8657;空。持所",
    "X18n0332_002:0015a05": "持處。所建立性。色空事。分別當知。[0015a05] (彼執色空離義。佛今約即義而破。即",
    "X18n0332_002:0015a06": "義尚破。況其離乎。蓋顯不即不離。以明中道也。謂若空是色者。&#x8657;空隨入色種。空無本位。未有見色而不見空",
    "X18n0332_002:0015a07": "者。則&#x8657;空是色。非矣。又若色是空者。能持所持。建立宛然。色有定名。未有見空而不見色者。則色是&#x8657;空。非矣。",
    "X18n0332_002:0015a08": "當知色空二事。本體元妄。不即不離。分齊安在。具正眼者。當如是分別)。[0015a08] 大慧。四大種生",
    "X18n0332_002:0015a09": "時。自相各別。亦不住&#x8657;空。非彼無&#x8657;空。[0015a09] (不壞相故。不住&#x8657;空。相無",
    "X18n0332_002:0015a10": "實故。非彼無空。不住&#x8657;空。意明不即也。非彼無空。意明不離也。不即不離。是中道故)。[0015a10] 如是大慧。",
    "X18n0332_002:0015a11": "觀牛有角。故兔無角。大慧。又牛角者析為微塵。又分",
    "X18n0332_002:0015a12": "別微塵剎那不住。[0015a12] (此言外道。因色之有。計虛空之無。故云觀牛有角故兔無角。然彼牛",
    "X18n0332_002:0015a13": "角。析至微塵。有不可得。又析微塵。剎那不住。色何從有。以此而知。色即空也。空即色也。色空二法。全體&#x8657;妄。故",
    "X18n0332_002:0015a14": "下偈云。色等及心無。此之謂也)。[0015a14] 彼何所觀故而言無耶。若言觀餘物",
    "X18n0332_002:0015a15": "者。彼法亦然。[0015a15] (謂牛角之有非實。有既非實。無亦是妄。更何所觀。而言兔角是無耶。若言下。例",
    "X18n0332_002:0015a16": "餘物也。餘物者。指一切時事因果等法。亦如此破。故云彼法亦然。蓋言一切皆妄也)。[0015a16] 爾時世尊。",
    "X18n0332_002:0015a17": "告大慧菩薩摩訶薩言。當離兔角牛角&#x8657;空形色異",
    "X18n0332_002:0015a18": "見妄想。汝等諸菩薩摩訶薩。當思惟自心現妄想。隨",
    "X18n0332_002:0015a19": "入為一切剎土最勝子。以自心現方便。而教授之。[0015a19] (此總",
    "X18n0332_002:0015a20": "結前文。以勸行者。當離有無形處及色空異見之想也。汝等下。勉諸菩薩。當觀自心。復以自心。教授於人)。[0015a20] 爾",
    "X18n0332_002:0015a21": "時世尊。欲重宣此義。而說偈言。",
    "X18n0332_002:0015a22": "[0015a22] 色等及心無。色等長養心。身受用安立。識藏現眾",
    "X18n0332_002:0015a23": "生。心意及與識。自性法有五。無我二種淨。廣說者",
    "X18n0332_002:0015a24": "所說。[0015a24] (初句心字。即長行有無色空等妄想也。初句順顯色心無性。次句逆顯外道不悟色等無性。而",
    "X18n0332_002:0015b01": "反依色等。長養妄心也。身受用至二無我。述前法數之名。淨之一字。通上諸數。謂能知色等無性。則異見",
    "X18n0332_002:0015b02": "心滅。異見心滅。則諸數清淨也。廣說者。佛自稱也。佛能廣說三乘故。又屬集家語。下同此)。[0015b02] 長短有",
    "X18n0332_002:0015b03": "無等。展轉互相生。以無故成有。以有故成無。微塵",
    "X18n0332_002:0015b04": "分別事。不起色妄想。心量安立處。惡見所不樂。[0015b04] (長短。",
    "X18n0332_002:0015b05": "即形處差別也。有無。即色空牛兔之角也。展轉下。謂由色顯空。因無明有。故云無成有有成無也。微塵分",
    "X18n0332_002:0015b06": "別者。頌析至微塵剎那不住之義。以分別色性無故。不起色妄想也。心量下二句。謂有無色空等見。皆由",
    "X18n0332_002:0015b07": "自心現量安立。而諸外道。各執己見。迷而不覺。故於自心安立之處。所不樂也)。[0015b07] 覺想非境",
    "X18n0332_002:0015b08": "界。聲聞亦復然。救世之所說。自覺之境界。[0015b08] (覺想。指外道也。",
    "X18n0332_002:0015b09": "執諸惡覺妄想故。救世。佛自稱也。此四句。結前偈意。謂諸數清淨唯心境界。非外道聲聞所知。即此唯心。",
    "X18n0332_002:0015b10": "是佛自覺境界故)。",
    "X18n0332_002:0015b11": "[0015b11] 爾時大慧菩薩。為淨除自心現流故。復請如來。白佛",
    "X18n0332_002:0015b12": "言世尊。云何淨除一切眾生自心現流。為頓為漸耶。",
    "X18n0332_002:0015b13": "[0015b13] (大慧悟前有無異見妄想。皆是自心現行流注。獨未知此流。為頓除耶。為漸除耶。故發此問。下文答意。謂所淨",
    "X18n0332_002:0015b14": "現流則漸。所顯不思議智則頓。如首楞云。理雖頓悟乘悟&#x6C37;消。事須漸除。因次第盡義也)。[0015b14] 佛告大",
    "X18n0332_002:0015b15": "慧。漸淨非頓。如菴羅果。漸熟非頓。如來淨除一切眾",
    "X18n0332_002:0015b16": "生自心現流。亦復如是。漸淨非頓。譬如陶家造作諸",
    "X18n0332_002:0015b17": "器。漸成非順。如來淨除一切眾生自心現流。亦復如",
    "X18n0332_002:0015b18": "是。漸淨非頓。譬如大地漸生萬物。非頓生也。如來淨",
    "X18n0332_002:0015b19": "除一切眾生自心現流。亦復如是。漸淨非頓。譬如人",
    "X18n0332_002:0015b20": "學音樂書畫。種種技術。漸成非頓。如來淨除一切眾",
    "X18n0332_002:0015b21": "生自心現流。亦復如是。漸淨非頓。[0015b21] (上四喻。明所淨現流須漸。如文。菴羅。",
    "X18n0332_002:0015b22": "或云菴羅婆利。譯云難分別。其果似桃非桃。似奈非奈。大經云。如菴羅果。生熟難分別故。華嚴第四鈔。以此四",
    "X18n0332_002:0015b23": "漸喻。如次配十信十住十行十迴向。謂此四漸。約脩行未證理者說也)。[0015b23] 譬如明鏡。頓現",
    "X18n0332_002:0015b24": "一切無相色像。[0015b24] (鏡現無相像者。謂鏡之光也。鏡光本無相故。非謂所照之像無相也。喻如",
    "X18n0332_002:0015c01": "來自心智光亦無相故)。[0015c01] 如來淨除一切眾生自心現流。亦復如",
    "X18n0332_002:0015c02": "是。頓現無相無有所有清淨境界。如日月輪。頓照顯",
    "X18n0332_002:0015c03": "示一切色像。如來為離自心現習氣過患眾生。亦復",
    "X18n0332_002:0015c04": "如是。頓為顯示不思議智最勝境界。[0015c04] (一切眾生。因迷故。即自心不思",
    "X18n0332_002:0015c05": "議智體。翻為識情流注。若能悟本自心。無如是虛妄起滅。即識情流注。轉為不思議智矣。悲夫。迷悟之關係非",
    "X18n0332_002:0015c06": "輕也)。[0015c06] 譬如藏識。頓分別知自心現及身安立受用境界。",
    "X18n0332_002:0015c07": "彼諸依佛。亦復如是。頓熟眾生所處境界。以修行者。",
    "X18n0332_002:0015c08": "安處於彼色究竟天。[0015c08] (依佛。魏唐二譯作報佛。○以報為依者。謂依法佛起故。又依因",
    "X18n0332_002:0015c09": "所起故。此中藏識喻佛。頓知自心現。喻頓熟眾生。安立受用境界。喻安處於彼色究天。安處色究竟天義。出成",
    "X18n0332_002:0015c10": "唯識。見前註)。[0015c10] 譬如法佛所作依佛。光明照耀。自覺聖趣。亦",
    "X18n0332_002:0015c11": "復如是。彼於法相有性無性惡見妄想。照令除滅。[0015c11] (此中",
    "X18n0332_002:0015c12": "復以依佛光明為喻。藉顯自覺聖趣光明。破諸惡覺。亦如佛光&#x5FA7;照也。佛光。指身光。非謂智光。此上四喻。明所",
    "X18n0332_002:0015c13": "顯不思議智。頓義如文。頓漸八喻。配法可知。鈔云。此之四頓。約已證理者說也。初明鏡喻。喻初地至七地。二日",
    "X18n0332_002:0015c14": "月喻。喻八地已上。三藏識喻。喻報佛。四佛光喻。喻法報。謂前喻報成。此喻頓照。又云上四漸四頓。多依地位。古",
    "X18n0332_002:0015c15": "今同為此釋。然今疏意。但順消文。不委他配。若從玄解。當如鈔說。故錄之以備尋討)。[0015c15] 大慧。法依",
    "X18n0332_002:0015c16": "佛。說一切法。入自相共相。自心現習氣因。相續妄想",
    "X18n0332_002:0015c17": "自性計著因。種種不實如幻。種種計著不可得。[0015c17] (法依佛。魏",
    "X18n0332_002:0015c18": "譯作法佛報佛。唐譯作法性所流佛。○法依。即法性所流。言化佛也。一切法入自共相等者。謂一切法不離自",
    "X18n0332_002:0015c19": "共種子現行二因故。蓋自共等法。皆以自心所現習種及現行相續計著。展轉為因所起。此法不實如幻。妄有",
    "X18n0332_002:0015c20": "種種計著。即此計著。亦不可得。化佛所說。不外乎此)。[0015c20] 復次大慧。計著緣起自性。",
    "X18n0332_002:0015c21": "生妄想自性相。大慧。如工幻師。依草木瓦石。作種種",
    "X18n0332_002:0015c22": "幻。起一切眾生若干形色。起種種妄想。彼諸妄想。亦",
    "X18n0332_002:0015c23": "無真實。[0015c23] (妄想緣起二者。緣起。即三性中依他起也。謂自無實體。從緣所起故。妄想。即&#x5FA7;計所執也。謂周",
    "X18n0332_002:0015c24": "&#x5FA7;計度。執為實有故。攝大乘論云。是依他起。遍計心等所緣緣故。是知依他屬所緣。&#x5FA7;計屬能緣。今文計著緣",
    "X18n0332_002:0016a01": "起。生妄想者。謂依所緣境。生能緣心也。成唯識第八云。遍計所執。其相云何。與依他起。復有何別。有義。三界心",
    "X18n0332_002:0016a02": "及心所。由無始來。&#x8657;妄熏習。雖各體一。而似二生。謂見相分。即能所取。如是二分。情有理無。此相說為遍計所",
    "X18n0332_002:0016a03": "執。二所依體。實託緣生。此性非無。名依他起。&#x8657;妄分別緣所生故。云何知然。諸聖教說。&#x8657;妄分別。是依他起。二",
    "X18n0332_002:0016a04": "取名為遍計所執。又慈恩云。三性中。依他起。必是所緣有法。&#x5FA7;計心等。以此為緣。親相分者。必依他故。如工下。",
    "X18n0332_002:0016a05": "舉喻顯妄。合法。應云幻師。喻妄心也。依草下。喻緣起性也。謂依他草木。幻作眾生若干形色。形色非真。從緣起",
    "X18n0332_002:0016a06": "故。起種下。喻&#x5FA7;計性也。謂由緣起。生妄想自性。彼諸妄想。亦無真實)。[0016a06] 如是大慧。依緣起",
    "X18n0332_002:0016a07": "自性。起妄想自性。種種妄想心。種種相。行事妄想相。",
    "X18n0332_002:0016a08": "計著習氣妄想。大慧。是為妄想自性相生。大慧。是名",
    "X18n0332_002:0016a09": "依佛說法。[0016a09] (唐譯云。此亦如是。由取著境界習氣力故。於緣起性中。有妄計性。種種相現。是名妄",
    "X18n0332_002:0016a10": "計性生。大慧。是名法性所流佛說法相。○此言依緣起而生&#x5FA7;計。以明&#x5FA7;計有種種相也。種種妄想心者。唯識",
    "X18n0332_002:0016a11": "云。由彼彼&#x5FA7;計。&#x5FA7;計種種物。品類眾多。說為彼彼。彼彼。即今種種也。行事妄想相者。謂行陰妄遷之相。下文云。",
    "X18n0332_002:0016a12": "行顯現事相是也。然此妄想心相。是計著習氣所現之妄想耳。是為下。結妄想自性生相。是名下。結前法依佛",
    "X18n0332_002:0016a13": "所說之義如此)。[0016a13] 大慧。法佛者。離心自性相。自覺聖所緣境界。",
    "X18n0332_002:0016a14": "建立施作。[0016a14] (離心自性相者。心謂八識也。性謂八識之自性也。相謂八識轉現之相也。法佛所說",
    "X18n0332_002:0016a15": "之法。離此性相。而建立施作自覺聖智所緣境界故)。[0016a15] 大慧。化佛者。說施戒忍精",
    "X18n0332_002:0016a16": "進禪定。及心智慧。離陰界入。解脫識相分別。觀察建",
    "X18n0332_002:0016a17": "立。超外道見無色見。[0016a17] (說之一字。貫下諸句。謂說六度。說離陰界入法等也。觀察下可",
    "X18n0332_002:0016a18": "知)。[0016a18] 大慧。又法佛者。離攀緣。攀緣離。一切所作根量相",
    "X18n0332_002:0016a19": "滅。非諸凡夫聲聞緣覺外道計著我相所著境界。自",
    "X18n0332_002:0016a20": "覺聖究竟差別相建立。[0016a20] (此明前文法佛所說未盡之意。故加又字也。謂法佛所說。",
    "X18n0332_002:0016a21": "離諸乘緣。以攀緣離故。三乘一乘根量相滅。三一根量滅處。非二乘外道著我相者境界。然此三一緣滅。則自",
    "X18n0332_002:0016a22": "覺究竟無建立而建立也)。[0016a22] 是故大慧。自覺聖差別相。當勤修學。自",
    "X18n0332_002:0016a23": "心現見。應當除滅。[0016a23] (此結上文法佛所說之意。勉諸當學。復結依佛所說自心現見。勉令",
    "X18n0332_002:0016a24": "除滅)。[0016a24] 復次大慧。有二種聲聞乘通分別相。謂得自覺聖",
    "X18n0332_002:0016b01": "差別相。及性妄想自性計著相。[0016b01] (通分別相者。謂二種同名聲聞。故云通。所",
    "X18n0332_002:0016b02": "修異故。乃有分別。此標名。下釋義)。[0016b02] 云何得自覺聖差別相聲聞。謂無",
    "X18n0332_002:0016b03": "常苦空無我境界。真諦離欲寂滅。息陰界入自共相。",
    "X18n0332_002:0016b04": "外不壞相如實知。心得寂止。心寂止已。禪定解脫三",
    "X18n0332_002:0016b05": "昧道果正受解脫。不離習氣不思議變易死。得自覺",
    "X18n0332_002:0016b06": "聖樂聲聞。是名得自覺聖差別相聲聞。[0016b06] (此先釋聖智聲聞之義也。",
    "X18n0332_002:0016b07": "無常苦空無我境界。是二乘所修四念處之法。一觀身不淨。二觀受是苦。三觀心無常。四觀法無我。今文易不",
    "X18n0332_002:0016b08": "淨為空者。蓋不淨在因。空自屬果。何者。以四大本空故也。詳如法界次第中說。真諦離欲寂滅者。謂離世欲繁",
    "X18n0332_002:0016b09": "動。得真諦寂滅。故能息陰界入自共相也。外不壞相如實知者。外。指自共相之外也。自共之相。剎那不住故壞。",
    "X18n0332_002:0016b10": "世相之外。湛然空寂。以空寂故。不壞也。此聲聞如實知不壞境界。故心得寂止。心寂止故。諸禪解脫悉皆現前。",
    "X18n0332_002:0016b11": "由所知未破。不離變易死也。不〔想〕議變易死者。成唯識云。謂諸無漏。有分別業。由所知障緣助勢力。所感殊勝",
    "X18n0332_002:0016b12": "細異熟果。由悲願力。改轉身命。無定劑限。故名變易。無漏定願。正所資感。妙用難測。名不思議也。得自覺樂住",
    "X18n0332_002:0016b13": "者。謂此聲聞。住寂滅樂。無度生心故。是名下。結前)。[0016b13] 大慧。得自覺聖差別樂住",
    "X18n0332_002:0016b14": "菩薩摩訶薩。非滅門樂正受樂。顧憫眾生。及本願不",
    "X18n0332_002:0016b15": "作證。大慧。是名聲聞得自覺聖差別相樂。菩薩摩訶",
    "X18n0332_002:0016b16": "薩。於彼得自覺聖差別相樂。不應修學。[0016b16] (此菩薩所得樂者。是大悲",
    "X18n0332_002:0016b17": "自覺之樂。簡非聲聞滅門之樂。及彼空相應。正受之樂也。集註云。前之是名等。結得差別相之聲聞。此之是名",
    "X18n0332_002:0016b18": "等。結聲聞得差別相之樂。誡諸菩薩。於此樂中。不應修學。以彼聲聞所得之樂。非究竟故)。[0016b18] 大慧。云",
    "X18n0332_002:0016b19": "何性妄想自性計著相聲聞。所謂大種青黃赤白堅",
    "X18n0332_002:0016b20": "濕煖動。非作生自相共相。先勝善說。見已。於彼起自",
    "X18n0332_002:0016b21": "性妄想。[0016b21] (性妄想性字。據結文云。見已。於彼起自性妄想。則此性字。是定中所觀色性為性妄想也。此聲",
    "X18n0332_002:0016b22": "聞。計著小乘觀法。世尊以大抑小。故責云性妄想自性計著相也。所謂下。出其觀相。言大種青黃等者。即彼聲",
    "X18n0332_002:0016b23": "聞能觀十一切處。以定中觀此青黃等故。十一切處者。法界次第初門云。一青一切處。二黃一切處。三赤一切",
    "X18n0332_002:0016b24": "處。四白一切處。五地一切處。六水一切處。七火一切處。八風一切處。九空一切處。十識一切處。皆言一切處者。",
    "X18n0332_002:0016c01": "謂一一觀&#x5FA7;十方故。堅等。即四大之性也。非作生自共相者。謂不由造作而生。由觀想得故。此先佛所說。依之",
    "X18n0332_002:0016c02": "而修也。定中見此相已。於彼即起自性妄想。此二種聲聞。前是得果住者。此是觀成就者)。[0016c02] 菩薩摩",
    "X18n0332_002:0016c03": "訶薩。於彼應知應捨。隨入法無我想。滅人無我相見。",
    "X18n0332_002:0016c04": "漸次諸地相續建立。[0016c04] (集註云。菩薩於自性妄想。應知應捨。了我法空。漸入諸地。到如",
    "X18n0332_002:0016c05": "來境)。[0016c05] 是名諸聲聞性妄想自性計著相。[0016c05] (此結第二聲聞所修之名也。凡",
    "X18n0332_002:0016c06": "聲聞所修。類不出此。故加諸言)。[0016c06] 爾時大慧菩薩摩訶薩。白佛言世尊。",
    "X18n0332_002:0016c07": "世尊所說常不思議自覺聖趣境界。及第一義境界。",
    "X18n0332_002:0016c08": "世尊。非諸外道所說常不思議因緣耶。[0016c08] (大慧因聞自覺常不思議",
    "X18n0332_002:0016c09": "境界。故引外道所見常不思議。難同異也。自覺聖趣。三乘〔其〕有。第一義境。如來自到。故問分為二)。[0016c09] 佛告",
    "X18n0332_002:0016c10": "大慧。非諸外道因緣。得常不思議。[0016c10] (世尊告以常因。非同外道所見也。集",
    "X18n0332_002:0016c11": "註云。如來所說常不思議。以自覺聖相為相。第一義智因為因。外道所說常不思議。計神我為因。以無常為常。",
    "X18n0332_002:0016c12": "故言非也)。[0016c12] 所以者何。諸外道常不思議。不因自相成。[0016c12] (此徵外道",
    "X18n0332_002:0016c13": "常因有過也。不因自相成者。謂彼別有作者。異因為因故也)。[0016c13] 若常不思議。不因自",
    "X18n0332_002:0016c14": "相成者。何因顯現常不思議。[0016c14] (此辨不因自相。而依異因。不得為常也)。[0016c14] 復",
    "X18n0332_002:0016c15": "次大慧不思議若因自相成者。彼則應常。[0016c15] (此世尊以正顯邪也)。",
    "X18n0332_002:0016c16": "[0016c16] 由作者因相。故常不思議不成。[0016c16] (出彼異相。結不成常)。[0016c16] 大慧。我第",
    "X18n0332_002:0016c17": "一義常不思議。第一義因相成。離性非性。得自覺相。",
    "X18n0332_002:0016c18": "故有相。第一義智因。故有因。離性非性故。[0016c18] (依第一義為因相者。",
    "X18n0332_002:0016c19": "有無性離)。[0016c19] 譬如無作&#x8657;空。涅槃。滅盡故常。[0016c19] (古註云。如三無為法。離有無相。",
    "X18n0332_002:0016c20": "故常。以譬第一義因相。離有無故常)。[0016c20] 如是大慧。不同外道常不思議論。",
    "X18n0332_002:0016c21": "[0016c21] (結前問語)。[0016c21] 如是大慧。此常不思議。諸如來自覺聖智所得。",
    "X18n0332_002:0016c22": "如是故。常不思議自覺聖智所得。應當修學。[0016c22] (此常下。明如來",
    "X18n0332_002:0016c23": "所得。由自覺故常。如是故下。以如來之常。誡令脩學)。[0016c23] 復次大慧。外道常不思議。",
    "X18n0332_002:0016c24": "無常性。異相因故。非自作因相力故常。[0016c24] (此重明外所計常。是無常",
    "X18n0332_002:0017a01": "性。異因成故。非自下謂外道常。依異因故。非自作因相之力。而橫計為常。則計常者妄也)。[0017a01] 復次大",
    "X18n0332_002:0017a02": "慧。諸外道常不思議。於所作性非性。無常見已。思量",
    "X18n0332_002:0017a03": "計常。[0017a03] (此出外道計常之由也。所作性非性者。謂見彼色等諸法。由所作故。性即非性。見無常已。妄自思量。",
    "X18n0332_002:0017a04": "計作者以為常耳。如首楞云。見遷流處名無常性。見相續處名之為常。以作者能相續故)。[0017a04] 大慧。我",
    "X18n0332_002:0017a05": "亦以如是因緣所作者性非性。無常見已。自覺聖境",
    "X18n0332_002:0017a06": "界。說彼常無因。[0017a06] (如來就彼所計而破也。謂計所作無常似是。思量常處實非。計異因為常",
    "X18n0332_002:0017a07": "故。然如來亦以所作為無常。見無常已。則知所作如幻。而悟真常。真常。即自覺境界。彼計所作無常。常由作者。",
    "X18n0332_002:0017a08": "故說彼常無因)。[0017a08] 大慧。若復諸外道因相。成常不思議。因自相。",
    "X18n0332_002:0017a09": "性非性。同於兔角。此常不思議。但言說妄想。[0017a09] (此顯外道因相。",
    "X18n0332_002:0017a10": "不成常也。推其因之自相。性非性故。同於兔角。空得因名。則彼常不思議。但言說妄想耳)。[0017a10] 諸外道",
    "X18n0332_002:0017a11": "輩。有如是過。所以者何。謂但言說妄想。同於兔角。自",
    "X18n0332_002:0017a12": "因相非分。[0017a12] (此牒明外過。以顯如來自因。非其分也)。[0017a12] 大慧。我常不思議。因",
    "X18n0332_002:0017a13": "自覺得相故。離所作性非性故常。非外性非性無常。",
    "X18n0332_002:0017a14": "思量計常。[0017a14] (此重明如來真常。因自覺得相。離性非性過。非如外道計外性非性無常。思量橫計",
    "X18n0332_002:0017a15": "為常也)。[0017a15] 大慧。若復外性非性無常思量計常。不思議常。",
    "X18n0332_002:0017a16": "而彼不知常不思議自因之相。去得自覺聖智境界",
    "X18n0332_002:0017a17": "相遠。彼不應說。[0017a17] (此明外道但知分別無常思量計常。不知所計常因。非自因相故。去自覺",
    "X18n0332_002:0017a18": "之因遠矣。由是彼不應說常)。[0017a18] 復次大慧。諸聲聞。畏生死妄想苦。而",
    "X18n0332_002:0017a19": "求涅槃。不知生死涅槃差別一切性。妄想非性。[0017a19] (此因外道",
    "X18n0332_002:0017a20": "帶破聲聞也。謂諸聲聞。但知畏生死苦。求涅槃樂。而不知生死涅槃。猶如昨夢。二俱非性也)。[0017a20] 未來諸",
    "X18n0332_002:0017a21": "根境界休息。作涅槃想。非自覺聖智趣藏識轉。[0017a21] (唐譯云。妄",
    "X18n0332_002:0017a22": "計未來諸根境滅。以為涅槃。不知證自智境界。轉所依藏識。為大涅槃。○此明聲聞但滅根境作涅槃想。然非",
    "X18n0332_002:0017a23": "自覺聖智。藏識轉依之大涅槃也)。[0017a23] 是故凡愚說有三乘。說心量趣無",
    "X18n0332_002:0017a24": "所有。是故大慧。彼不知過去未來現在諸如來自心",
    "X18n0332_002:0017b01": "現境界。計著外心現境界。生死輪常轉。[0017b01] (初是故下。結前凡小所執",
    "X18n0332_002:0017b02": "也。謂彼不達權實。執有三乘。而說心量趣無所有。為其極也。次是故下。明其不知如來自心境界。計著心外現",
    "X18n0332_002:0017b03": "境。故為生死所轉)。[0017b03] 復次大慧。一切法不生。是過去未來現在",
    "X18n0332_002:0017b04": "諸如來所說。所以者何。謂自心現性非性。離有非有",
    "X18n0332_002:0017b05": "生故。[0017b05] (一切法。即有無諸法也。有無俱妄。本不生故。三世如來所說同也。所以下。徵釋不生所以。謂有無之",
    "X18n0332_002:0017b06": "法。皆自心現。有無生相。悉遠離故)。[0017b06] 大慧。一切性不生。一切法如兔馬",
    "X18n0332_002:0017b07": "等角。愚癡凡夫不覺妄想。自性妄想故。[0017b07] (一切性。即有無性也。一切",
    "X18n0332_002:0017b08": "法。即有無性之質也。謂一切性不生。則一切法如兔馬等角。非實有也。蓋言性既不生。法亦叵得。而諸凡愚。妄",
    "X18n0332_002:0017b09": "想不實。計有一切性生。此特妄想所計耳)。[0017b09] 大慧。一切法不生。自覺聖智趣",
    "X18n0332_002:0017b10": "境界者。一切性自性相不生。非彼愚夫妄想二境界。",
    "X18n0332_002:0017b11": "自性身財建立。趣自性相。[0017b11] (魏譯云。大慧。一切諸法。自體相不生。是內身證聖智",
    "X18n0332_002:0017b12": "境界故。非諸凡夫自體分別二境界大慧。是阿黎耶識身資生器世間。去來自體相故。○一切法不生。是自覺",
    "X18n0332_002:0017b13": "聖智趣境界也。此一切性相不生境界。非彼愚夫有無生滅二境界。故彼愚夫有無生滅二境界者。是八識自",
    "X18n0332_002:0017b14": "性身財建立所趣。識自性相故)。[0017b14] 大慧。藏識攝所攝相轉。愚夫墮生住",
    "X18n0332_002:0017b15": "滅二見。希望一切性生。有非有妄想生。非&#x8D12;聖也。大",
    "X18n0332_002:0017b16": "慧。於彼應當修學。[0017b16] (此承上文識性身財建立之意。以明愚夫二見。從是而生也。謂愚夫",
    "X18n0332_002:0017b17": "因藏識能攝所攝相轉。乃有生住滅相三見。然而性本不生。凡愚妄執一切性生。有非有想。紛然亂起。此是凡",
    "X18n0332_002:0017b18": "愚妄計非聖賢有。是故勉諸當學)。[0017b18] 復次大慧。有五無間種性。[0017b18] (五無間種性。魏",
    "X18n0332_002:0017b19": "譯作五種乘性證法。○此文生起。由前自覺境界。各計不同。故今標明。有五性差別。此標數。下列名。集註云。無",
    "X18n0332_002:0017b20": "間者。謂佛及眾生。同一法性。初無有間。以機緣有異。故分為五。宗鏡云。種性者。相似曰種。體同曰性)。[0017b20] 云何",
    "X18n0332_002:0017b21": "為五。謂聲聞乘無間種性。緣覺乘無間種性。如來乘",
    "X18n0332_002:0017b22": "無間種性。不定種性。各別種性。[0017b22] (此列名。下釋義)。[0017b22] 云何知聲聞",
    "X18n0332_002:0017b23": "乘無間種性。若聞說得陰界入自共相斷知時。舉身",
    "X18n0332_002:0017b24": "毛孔。&#x7188;怡欣悅。及樂修相智。不脩緣起發悟之相。是",
    "X18n0332_002:0017c01": "名聲聞乘無間種性。[0017c01] (斷知時者。謂小乘人。初聞三轉法輪。自稱已知已斷之時也。因",
    "X18n0332_002:0017c02": "聞四諦。初得解名。故舉身欣悅也。樂修相智者。天台以見思為取相惑。今言相智者。是破相惑之智也。聲聞智。",
    "X18n0332_002:0017c03": "有八種。一苦法智。二苦類智。三集法智。四集類智。五滅法智。六滅類智。七道法智。八道類智。詳如天台四教儀",
    "X18n0332_002:0017c04": "集註中說。不修緣起發悟之相者。緣起。即十二緣起也。發悟。謂緣覺乘人。觀十二緣起。發悟無生之理。今聲聞",
    "X18n0332_002:0017c05": "但修四諦。不觀緣起。故云不修也)。[0017c05] 聲聞無間。見第八地。起煩惱斷。習",
    "X18n0332_002:0017c06": "氣煩惱不斷。不度不思議變易死。度分段死。正師子",
    "X18n0332_002:0017c07": "吼。我生已盡。梵行已立。不受後有。如實知。修習人無",
    "X18n0332_002:0017c08": "我。乃至得般涅槃覺。[0017c08] (見第八地者。謂無所有境。三乘同證。但所見有異。故分大小耳。",
    "X18n0332_002:0017c09": "第四經云。八地菩薩。及聲聞緣覺。心意意識妄想相滅。此三乘斷惑處同矣。又云。八地菩薩聲聞緣覺涅槃。此",
    "X18n0332_002:0017c10": "三乘所證處同矣。是則聲聞豈通菩薩八地乎。此必有旨。非相濫也。天台四教義。約通教。明三乘共位有十。一",
    "X18n0332_002:0017c11": "乾慧地。二性地。三八人地。四見地。五薄地。六離欲地。七已辦地。八辟支佛地。九菩薩地。十佛地。菩薩從乾慧。至",
    "X18n0332_002:0017c12": "菩薩地。皆行皆學。而不取證。佛地亦學亦證。故言三乘通位。又用別教別位。名別而義通者。配上通教十地。十",
    "X18n0332_002:0017c13": "信。即乾慧地。三十心。即性地。通八人地見地。即別初歡喜地。薄地向果。向即離垢。果即發光。阿那含向果。向即",
    "X18n0332_002:0017c14": "燄慧。果即難勝。阿羅漢向果。向即現前。果即遠行。辟支佛地。即第八不動地。菩薩地。即善慧。佛地即法雲。此用",
    "X18n0332_002:0017c15": "別教位名。辨通教位也。今文見第八地者。即是見通教第八辟支佛地也聲聞未侵習氣。望辟支佛尚劣。故但",
    "X18n0332_002:0017c16": "云見。又通教第八辟支佛地。與別教第八不動地。斷惑見諦同。然則此經。意屬通教乎。起煩惱斷。習氣煩惱不",
    "X18n0332_002:0017c17": "斷者。起即正使。動故名起。乃現行斷也。不能侵習。故不斷也。變易死。解見前文。分段死者。成唯識云。謂諸有漏",
    "X18n0332_002:0017c18": "善不善業。由煩惱障緣助勢力。所感三界麤異熟果。身命長短。隨因緣力。有定劑限。故名分段也。正師下四句。",
    "X18n0332_002:0017c19": "師子吼。表無畏說。謂聲聞人。已度生死。證得涅槃。故於大眾中。能無畏說也。我生下三句。是無畏說義。涅槃經",
    "X18n0332_002:0017c20": "云。羅漢有四智。謂我生已盡。梵行已立。所作已辦。不受後有。今文闕第三句。魏唐二譯四句全。此必譯場誤略",
    "X18n0332_002:0017c21": "也。我生已盡者。大明法數云。謂阿羅漢。斷見思惑盡。更不受三界生死故。梵行已立者。謂阿羅漢。由戒定慧行",
    "X18n0332_002:0017c22": "成就。得此果故。所作已辦者。謂阿羅漢。本求出離三界。修諸梵行。生死既盡。梵行既立。所作辦故。不受後有者。",
    "X18n0332_002:0017c23": "謂阿羅漢。生死惑業既盡。更不受後世之身故。如實下。謂聲聞人。如實知五陰無我。證得人空。逮得涅槃也)。",
    "X18n0332_002:0017c24": "[0017c24] 大慧。各別無間者。我。人。眾生。壽命。長養。士夫。[0017c24] (言各別者。謂我",
    "X18n0332_002:0018a01": "人眾生壽命等。種種法相。各別見故。長養士夫。即神我別名。以生育萬物。名長養也。士夫。又云丈夫。亦生育成",
    "X18n0332_002:0018a02": "立之義。然此見雖各別。妙性恒通。亦名無間)。[0018a02] 彼諸眾生。作如是覺。求般涅",
    "X18n0332_002:0018a03": "槃。[0018a03] (彼諸眾生。指各別見者)。[0018a03] 復有異外道說。悉由作者。見一切性",
    "X18n0332_002:0018a04": "已。言此是般涅槃。[0018a04] (此計諸法由作者生。見此謂是涅槃)。[0018a04] 作如是覺。法無",
    "X18n0332_002:0018a05": "我見非分。彼無解脫。[0018a05] (唐譯云。彼無解脫。以未見法無我故。○作如是覺者。指上聲聞",
    "X18n0332_002:0018a06": "各別。及外道三種見者。作如是覺。不見法無我義。故非分也)。[0018a06] 大慧。此諸聲聞乘無",
    "X18n0332_002:0018a07": "間。外道種性。不出出覺。為轉彼惡見故。應當修學。[0018a07] (此總",
    "X18n0332_002:0018a08": "結聲聞各別外道二種見者之非也。不出出覺者。謂未出生死。作出離想。菩薩乘人。為欲轉彼不出出覺惡見。",
    "X18n0332_002:0018a09": "故應修學)。[0018a09] 大慧。緣覺乘無間種性者。若聞說各別緣無間。",
    "X18n0332_002:0018a10": "舉身毛&#x7AEA;。悲泣流淚。不相近緣。所有不著。種種自身。",
    "X18n0332_002:0018a11": "種種神通。若離若合。種種變化。聞說是時。其心隨入。",
    "X18n0332_002:0018a12": "若知彼緣覺乘無間種性已。隨順為說緣覺之乘。是",
    "X18n0332_002:0018a13": "名緣覺乘無間種性相。[0018a13] (不相近緣。唐譯作離憒&#x9599;緣。○若知下。謂依十二因緣。師",
    "X18n0332_002:0018a14": "徒訓化。轉相授受。說此乘法。如楞嚴云。辟支無學。并其初心者是也。集註云。言若知因緣各別不和合。而不近",
    "X18n0332_002:0018a15": "諸緣。不著所有。或時聞。說種種身。或離一身為多身。或合多身為一身。及於神通變化。心有所得。是為緣覺乘",
    "X18n0332_002:0018a16": "種性)。[0018a16] 大慧。彼如來乘無間種性。有四種。謂自性法無間",
    "X18n0332_002:0018a17": "種性。離自性法無間種性。得自覺聖無間種性。外剎",
    "X18n0332_002:0018a18": "殊勝無間種性。[0018a18] (集註云。妙體圓明。曰自性法無間。不守自性。曰離自性法無間。匪從外得。",
    "X18n0332_002:0018a19": "曰自覺聖無間。平等法界。曰外剎殊勝無間)。[0018a19] 大慧。若聞此四事。一一說時。",
    "X18n0332_002:0018a20": "及說自心現身財建立不思議境界時。心不驚怖者。",
    "X18n0332_002:0018a21": "是名如來乘無間種性相。[0018a21] (謂諸眾生。聞說四事。及聞說身〔上〕從自心現。而不驚",
    "X18n0332_002:0018a22": "怖者。是如來乘也。建立身財不思議境界者。如佛現種種身。種種剎。種種化相。種種殊勝莊嚴。依正交徹。理事",
    "X18n0332_002:0018a23": "互融。無出一心。名身財不思議境也)。[0018a23] 大慧。不定種性者。謂說彼三種時。",
    "X18n0332_002:0018a24": "隨說而入。隨彼而成。[0018a24] (三種。即聲聞緣覺如來三種也。集註云。此不定人。隨說而入。順",
    "X18n0332_002:0018b01": "學而成。其性可移。故言不定)。[0018b01] 大慧。此是初治地者。謂種性建立。為",
    "X18n0332_002:0018b02": "超入無所有地。故作是建立。[0018b02] (此結上文五乘建立之意也。謂彼初治修行地",
    "X18n0332_002:0018b03": "者。建立種性。欲令超入無所有地。故作是建立也。無所有。直指如來實際。非止第八無所有。故下偈云。第一義",
    "X18n0332_002:0018b04": "法門。遠離於二教。住於無所有何建立三乘。新說以此文局於不定性中。非也)。[0018b04] 彼自覺藏者。",
    "X18n0332_002:0018b05": "自煩惱習淨。見法無我。得三昧樂住聲聞。當得如來",
    "X18n0332_002:0018b06": "最勝之身。[0018b06] (唐譯云。彼住三昧樂聲聞。若能證知自所依識。見法無我。淨煩惱習。畢竟當得如來",
    "X18n0332_002:0018b07": "之身。○自覺藏者。藏藏識也。謂能證知自覺所起藏識者。則淨自性煩惱。見法無我。即彼三昧樂住聲聞。能覺",
    "X18n0332_002:0018b08": "此者。亦當得於如來最勝之身也)。[0018b08] 爾時世尊。欲重宣此義。而說偈言。",
    "X18n0332_002:0018b09": "[0018b09] 須陀槃那果。往來及不還。逮得阿羅漢。是等心惑",
    "X18n0332_002:0018b10": "亂。[0018b10] (須陀槃那。金剛疏。譯云入流。入八聖道流故。此初果也。果之一字。通下句三人。往來。或云一往來。是",
    "X18n0332_002:0018b11": "人從此死。一往天上。一來人間。得盡眾苦。入涅槃故。此二果也。不還。或云不來。是人欲界中死。生色無色",
    "X18n0332_002:0018b12": "界。於彼漏盡。不復來生。此三果也。阿羅漢。大智度論云。阿羅名賊。漢名破。一切煩惱賊破故。又云應供。一",
    "X18n0332_002:0018b13": "切漏盡。堪應人天供養故。又阿名不。羅漢名生。後世中。更不生故。含此三義。故存梵名。此四果也。是等心",
    "X18n0332_002:0018b14": "惑亂者。言其見思雖破。無明全在。故云心惑亂也)。[0018b14] 三乘與一乘。非乘我所",
    "X18n0332_002:0018b15": "說。愚夫少智慧。諸聖遠離寂。[0018b15] (集註云。如來為凡愚少智。聲聞趣寂。說三",
    "X18n0332_002:0018b16": "乘一乘。復立非乘。一對三說。三既不存。一亦非有。遠離寂。言離欲寂滅也)。[0018b16] 第一義法門。",
    "X18n0332_002:0018b17": "遠離於二教。住於無所有。何建立三乘。[0018b17] (第一義門中。若三若",
    "X18n0332_002:0018b18": "一。皆悉遠離。即非乘也。然於非乘。本無所有。何有三一之殊哉)。[0018b18] 諸禪無量等。無色",
    "X18n0332_002:0018b19": "三摩提。受想悉寂滅。亦無有心量。[0018b19] (集註云。諸禪無量等。謂四靜慮。",
    "X18n0332_002:0018b20": "四無量心也。無色三摩提。即無色界四空處定也。受想悉寂滅。謂聲聞滅盡定也。言如來說諸禪三昧等",
    "X18n0332_002:0018b21": "法。亦無有實。為妄想心量愚夫作如是說。故云亦無有心量)。",
    "X18n0332_002:0018b22": "[0018b22] 大慧。彼一闡提。非一闡提。世間解脫誰轉。[0018b22] (魏譯大慧下。有何者",
    "X18n0332_002:0018b23": "無性乘一句。○此文生起。亦由五性而來。故魏譯有無性乘之句。一闡提。大經云。一闡名信。提名不具。信不具",
    "X18n0332_002:0018b24": "故。名一闡提。蓋信不具。即譯語也。今文意含二種。彼一闡提。是實行闡提。非一下。明菩薩依一闡提。成就本願",
    "X18n0332_002:0018c01": "者也。謂非彼闡提。則不能成就菩薩願。於諸世間解脫。從誰而轉。故云非一闡提。世間解脫誰轉)。[0018c01] 大慧。",
    "X18n0332_002:0018c02": "一闡提有二種。一者捨一切善根。及於無始眾生發",
    "X18n0332_002:0018c03": "願。云何捨一切善根。謂謗菩薩藏。及作惡言。此非隨",
    "X18n0332_002:0018c04": "順修多羅毗尼解脫之說。捨一切善根。故不般涅槃。",
    "X18n0332_002:0018c05": "[0018c05] (魏譯云。大慧。一闡提者。有二種。何等為二。一者焚燒一切善根。二者憐愍一切眾生。作盡一切眾生界願。大慧。",
    "X18n0332_002:0018c06": "云何焚燒一切善根。謂謗菩薩藏。作如是言。彼非隨順修多羅毗尼解脫說。捨諸善根。是故不得涅槃。○此非",
    "X18n0332_002:0018c07": "下。正是謗語)。[0018c07] 二者菩薩本自願方便故。非不般涅槃。一切",
    "X18n0332_002:0018c08": "眾生。而般涅槃。[0018c08] (魏譯云。大慧。憐愍眾生作盡眾生界願者。是為菩薩。大慧。菩薩方便作願。",
    "X18n0332_002:0018c09": "若諸眾生。不入涅槃者。我亦不涅槃。是故菩薩摩訶薩。不入涅槃。○此釋第二菩薩發願者。二者字。當作云何",
    "X18n0332_002:0018c10": "字。始應上文。非不下。謂菩薩非實不般涅槃。為令一切捨善根眾生。而般涅槃。故示不般涅槃相)。[0018c10] 大慧。",
    "X18n0332_002:0018c11": "彼般涅槃。是名不般涅槃相。此亦到一闡提趣。[0018c11] (魏譯云。是",
    "X18n0332_002:0018c12": "名二種一闡提。無涅槃性。以是義故。決定取一闡提行。○彼般涅槃者。彼指上一切眾生也。謂彼眾生般涅槃。",
    "X18n0332_002:0018c13": "即是菩薩不般涅槃相。涅槃不涅槃。二性平等故。此亦到一闡提趣者。謂菩薩示同其事。亦以平等性。類一闡",
    "X18n0332_002:0018c14": "提趣故)。[0018c14] 大慧白佛言。世尊。此中云何畢竟不般涅槃。佛",
    "X18n0332_002:0018c15": "告大慧。菩薩一闡提者。知一切法本來般涅槃已。畢",
    "X18n0332_002:0018c16": "竟不般涅槃。而非捨一切善根一闡提也。[0018c16] (此中。指二種闡提也。",
    "X18n0332_002:0018c17": "謂此二種中。何者畢竟不般涅槃。佛告以菩薩一闡提者。不般涅槃也。何者。謂菩薩善知一切法。本涅槃相。故",
    "X18n0332_002:0018c18": "無涅槃可入。然非捨善根實一闡提也)。[0018c18] 大慧。捨一切善根一闡提者。復",
    "X18n0332_002:0018c19": "以如來神力故。或時善根生。所以者何。謂如來不捨",
    "X18n0332_002:0018c20": "一切眾生故。以是故。菩薩一闡提。不般涅槃。[0018c20] (言佛大慈。雖彼",
    "X18n0332_002:0018c21": "至惡。猶以四攝神力。方便引導。令種善根也。所以下。徵釋善根生之所以。意謂非彼自力能生。實由如來不捨",
    "X18n0332_002:0018c22": "一切眾生故。如鴦崛摩羅等是也。以是下。結明菩薩不涅槃意)。[0018c22] 復次大慧。菩薩摩訶",
    "X18n0332_002:0018c23": "薩。當善三自性。[0018c23] (前自大慧請說自性經已來。世尊初章。廣破有無妄想。次章大慧問自心",
    "X18n0332_002:0018c24": "現流。世尊以八喻酬之。又明三佛說法之相。其中略顯三自性義。義且未備。遂明二種聲聞。及常不思議五性",
    "X18n0332_002:0019a01": "等。今第三章。世尊無問自說一闡提義至此始示三自性名以圓前所請意。然而世尊雖答三性。義收五法。故",
    "X18n0332_002:0019a02": "後結顯五法之名也。既前廣破外計總是妄想自性)。[0019a02] 云何三自性。謂妄想自性。",
    "X18n0332_002:0019a03": "緣起自性。成自性。[0019a03] (此三自性。與攝大乘論中立名。大同小異。彼謂&#x5FA7;計。依他。圓成實也。",
    "X18n0332_002:0019a04": "今妄想即&#x5FA7;計。緣起即依他。成自性即圓成實耳)。[0019a04] 大慧。妄想自性。從相生。[0019a04] (相。即",
    "X18n0332_002:0019a05": "緣起自性也。緣起是所緣相故。謂妄想從緣起生也)。[0019a05] 大慧白佛言。世尊。云何妄",
    "X18n0332_002:0019a06": "想自性從相生。佛告大慧。緣起自性事相相。行顯現",
    "X18n0332_002:0019a07": "事相相。[0019a07] (事相相者。以因緣和合。能攝所攝為事。以形處長短為相。下相字。謂事相之相也。行顯現相者。",
    "X18n0332_002:0019a08": "行。行陰也。謂從行陰顯現之相此二相。牒妄想從相生句。蓋緣起事相。屬所緣。行顯現相。即法處所攝之色也。",
    "X18n0332_002:0019a09": "言從相生者從。依也。顯揚聖教論第六云。依他起性。能作五種業。其第三業。謂能為&#x5FA7;計所執性及圓成實性",
    "X18n0332_002:0019a10": "所依故。今文先明妄想自性從緣起相生之意。下文正明妄想自性之體)。[0019a10] 計著有二種妄",
    "X18n0332_002:0019a11": "想自性。如來應供等正覺之所建立。[0019a11] (建立。唐譯作演說。○以計著上",
    "X18n0332_002:0019a12": "文所說二種相故。遂有二種妄想性也)。[0019a12] 謂名相計著相。及事相計著相。",
    "X18n0332_002:0019a13": "名相計著相者。謂內外法計著。事相計著相者。謂即",
    "X18n0332_002:0019a14": "彼如是內外自共相計著。[0019a14] (名相者。名字之相。屬非色四陰也。謂從行顯現相。生",
    "X18n0332_002:0019a15": "計著故行陰所顯者。不出內心外境二法故。事相者。屬所緣也謂從緣起事相。生計著故。緣起事相者。不出內",
    "X18n0332_002:0019a16": "外自共相故。離此自共。別無法故)。[0019a16] 是名二種妄想自性相。[0019a16] (此結二種妄想名也)。",
    "X18n0332_002:0019a17": "[0019a17] 若依若緣生。是名緣起。[0019a17] (此承上文二種妄想。即明緣起性。謂彼妄想所依所緣。是",
    "X18n0332_002:0019a18": "緣起性故。是名下結)。[0019a18] 云何成自性。謂離名相事相妄想。聖智所",
    "X18n0332_002:0019a19": "得。及自覺聖智趣所生境界。是名成自性如來藏心。",
    "X18n0332_002:0019a20": "[0019a20] (成。即圓成實也。謂自性無偏曰圓。自性無漏曰成。自性無妄曰實。今文意云。離名事二想。則無妄矣。聖智所得。",
    "X18n0332_002:0019a21": "則無漏矣。聖趣所生則無偏矣。故名成自性也。如來藏心是果體圓成實是果德。由是結顯其名也)。[0019a21] 爾時",
    "X18n0332_002:0019a22": "世尊。欲重宣此義。而說偈言。",
    "X18n0332_002:0019a23": "[0019a23] 名相覺想。自性二相。正智如如。是則成相。[0019a23] (名相。即五法之",
    "X18n0332_002:0019a24": "二也。覺想。言妄想也。及正智如如。具足五法之名。即此五法之名若忘。是成自性也。二相者。指名相及事",
    "X18n0332_002:0019b01": "二相也。此偈。非獨重頌長行。而復會明三性。即五法故)。",
    "X18n0332_002:0019b02": "[0019b02] 大慧。是名觀察五法自性經。自覺聖智趣所行境界。",
    "X18n0332_002:0019b03": "[0019b03] (趣。猶種類也。謂菩薩乘人。依自覺聖智所修。故指菩薩為自覺種類也。結名可知)。[0019b03] 汝等諸菩",
    "X18n0332_002:0019b04": "薩摩訶薩。應當修學。[0019b04] (勉諸菩薩。應當學此。此節猶屬前章。以偈後始結所問故也)。",
    "X18n0332_002:0019b05": "[0019b05] 復次大慧。菩薩摩訶薩。善觀二種無我相。[0019b05] (古注云。既能修學五",
    "X18n0332_002:0019b06": "法三自性已。更當觀察人法二無我相)。[0019b06] 云何二種無我相。謂人無我。及",
    "X18n0332_002:0019b07": "法無我。[0019b07] (入無我者。人謂五陰假合之名也。於此身中。一一推之。皆無有我何者更為人耶。故云人",
    "X18n0332_002:0019b08": "無我。此破陰界入之共相耳。法無我者。法。謂陰界入諸實法也。前以假名為人。今正明實法。人執狹故易斷。法",
    "X18n0332_002:0019b09": "執寬故難除。故大乘百法明門論註云。我狹法寬蓋迷人必迷法。迷法未必迷人故也。然於此法。一一推之。不",
    "X18n0332_002:0019b10": "見我體。故云法無我。此破陰界入之自相耳。下文依智明無我義。故於人法之名未顯。今略明之。此標。下釋)。",
    "X18n0332_002:0019b11": "[0019b11] 云何人無我。[0019b11] (按下法無我文。此句下。應有一智字)。[0019b11] 謂離我我所。陰界入",
    "X18n0332_002:0019b12": "聚無知業愛生眼色等。攝受計著生識。一切諸根自",
    "X18n0332_002:0019b13": "心現器身等藏。自妄想相。施設顯示。[0019b13] (此依智明人無我義也。言五陰",
    "X18n0332_002:0019b14": "之身。眾惡所聚。妄想施設。非真實義。離我我所者。謂身不實故。離我我所。此句即明人空之智也。陰界入下。正",
    "X18n0332_002:0019b15": "明共相之義。言陰界入法。聚集成身。無知。即無明也。業有三。謂善。惡。不動也。愛。欲愛也。謂由無明業愛。生眼等",
    "X18n0332_002:0019b16": "六根。色等六塵。以攝受計著。生眼等六識也。一切下。器。形器也。身等藏者。等。指支分。藏。指身藏一切焦腑腸胃",
    "X18n0332_002:0019b17": "也。言諸根身藏等。皆因自心所現妄想施設顯示耳)。[0019b17] 如河流。如種子。如燈。如風。",
    "X18n0332_002:0019b18": "如雲。剎那展轉壞。[0019b18] (此承上舉喻。以明陰身剎那壞也。謂如河流奔逝。不返不逾。如種子",
    "X18n0332_002:0019b19": "抽芽。漸成漸敗。如燈炷燒心。焰焰&#x7070;燼。如風性無恒。剎那不住。如浮雲變幻。起滅非常陰身變壞。亦復如是。壞",
    "X18n0332_002:0019b20": "故無我。故云人無我也。上五喻。總顯陰身展轉壞相。展轉。言非頓壞也。下文五喻。別顯陰身習氣不同。故各喻",
    "X18n0332_002:0019b21": "中。上半句。明習氣。下半句。以喻顯。人文可解)。[0019b21] 躁動。如&#x7328;猴。[0019b21] (言身多掉舉。躁動無恒。如&#x7328;猴",
    "X18n0332_002:0019b22": "之無暫息也)。[0019b22] 樂不淨處。如飛蠅。[0019b22] (言身是貪愛之本。恒樂與染污同處如飛蠅之集臭",
    "X18n0332_002:0019b23": "腐也)。[0019b23] 無厭足。如風火。[0019b23] (言是身貪求無厭足故。如風火之燎原野。亦無厭足也)。[0019b23] 無始",
    "X18n0332_002:0019b24": "&#x8657;偽習氣因。如汲水輪。生死趣有輪。[0019b24] (言身是&#x8657;偽習氣之因。生死流",
    "X18n0332_002:0019c01": "轉。苦樂昇降。如汲水之輪。互為上下也。生死趣有輪一句。合上水輪之喻)。[0019c01] 種種身色。如幻",
    "X18n0332_002:0019c02": "術神&#x546A;。機發像起。[0019c02] (唐譯云。種種色身。威儀進止。譬如死屍。&#x546A;力故行。亦如木人。因機運",
    "X18n0332_002:0019c03": "動。○謂是身。本以四大合成。死屍無異。由識心運轉。喻如木人。藉幻&#x546A;力。機關發而木像起也。然上總別十喻。",
    "X18n0332_002:0019c04": "一一發明陰身之過。都從妄想執著而起。本無實我。故下文云。善彼相知名人無我智)。[0019c04] 善彼相",
    "X18n0332_002:0019c05": "知。是名人無我智。[0019c05] (結名可知)。[0019c05] 云何法無我智。[0019c05] (前標人無我。無智字)。[0019c05] 謂",
    "X18n0332_002:0019c06": "覺陰界入妄想相自性。[0019c06] (覺。是能覺之智。陰等。是所覺之法)。[0019c06] 如陰界入。",
    "X18n0332_002:0019c07": "離我我所。陰界入積聚因。業愛繩縛。展轉相緣生。無",
    "X18n0332_002:0019c08": "動搖。[0019c08] (無動搖。唐譯云無能作者。○此以人例法。明無我義也。如陰下。引陰身共相為例。謂人既無我。法亦",
    "X18n0332_002:0019c09": "如之。故下文合云。諸法亦爾)。[0019c09] 諸法亦爾。離自共相不實妄想相。妄",
    "X18n0332_002:0019c10": "想力。是凡夫生。非聖&#x8D12;也。心意識五法自性離故。[0019c10] (此以",
    "X18n0332_002:0019c11": "法合人。明無我義。故云諸法亦爾。離自下。由陰等自共相法。是凡夫妄想所現。以妄想種現熏習力故。相續不",
    "X18n0332_002:0019c12": "斷。是凡夫生。非聖賢有也。心意下。謂諸聖賢。能離心意識五法三自性故也。法無我義。上已例明。下復廣顯法",
    "X18n0332_002:0019c13": "無我益相)。[0019c13] 大慧。菩薩摩訶薩。當善分別一切法無我。[0019c13] (以法無我",
    "X18n0332_002:0019c14": "義。勉令善知)。[0019c14] 善法無我菩薩摩訶薩。不久當得初地菩薩。",
    "X18n0332_002:0019c15": "無所有觀地相。觀察開覺歡喜。[0019c15] (不久者。謂善。法無我故。&#x96A3;於聖位。顯其行",
    "X18n0332_002:0019c16": "之高也。初地無所有觀者。華嚴初地文云。人一切菩薩平等性。無所有。即平等義也。開覺歡喜者。覺。佛知見也。",
    "X18n0332_002:0019c17": "開者。謂諸眾生。於佛知見。為無明所閉。今登初地。始開佛覺。故生歡喜。華嚴廣明歡喜因相。言成就多歡喜故。",
    "X18n0332_002:0019c18": "名歡喜地也。又天台云。此地無功用位。百界作佛。八相成道。利益眾生。今無所有觀。即彼無功用行也。蓋此地",
    "X18n0332_002:0019c19": "創得無功用名。此名通上下地故)。[0019c19] 次第漸進。超九地相。得法雲地。[0019c19] (第十",
    "X18n0332_002:0019c20": "地名法雲者。華嚴疏引莊嚴論第十三云。於第十地中由三昧門。及陀羅尼門。攝一切聞熏習因。&#x5FA7;滿阿黎耶",
    "X18n0332_002:0019c21": "識中。譬如浮雲。&#x5FA7;滿&#x8657;空。能以此聞熏習雲。於一一剎那。於一一相。於一一好。於一一毛孔。雨無量無邊法雨。",
    "X18n0332_002:0019c22": "充足一切所化眾生。由能如雲。雨法雨故。故名法雲地也)。[0019c22] 於彼建立無量寶莊嚴",
    "X18n0332_002:0019c23": "大寶蓮華王像。大寶宮殿。幻自性境界修習生。於彼",
    "X18n0332_002:0019c24": "而坐。[0019c24] (唐譯云。住是地已。有大寶蓮華王。眾寶莊嚴。於其華上。有寶宮殿。狀如蓮華。菩薩往修幻性法門之",
    "X18n0332_002:0020a01": "所成就。而坐其上。○華嚴十地文云。菩薩入受職位已。百萬阿僧祇三昧。皆現在前。此三昧現在前時。有大寶",
    "X18n0332_002:0020a02": "蓮華。忽然出生。其華廣大。量等百萬三千大千世界。以眾妙寶。間錯莊嚴。出世善根之所生起。知諸法如幻性。",
    "X18n0332_002:0020a03": "眾行所成。與今經同。按彼可了)。[0020a03] 同一像類諸最勝子。眷屬圍繞。[0020a03] (同一像類",
    "X18n0332_002:0020a04": "者。謂同行菩薩也)。[0020a04] 從一切佛剎來佛手灌頂。如轉輪聖王太",
    "X18n0332_002:0020a05": "子灌頂。[0020a05] (華嚴十地文云。爾時十方一切諸佛。及諸菩薩。知某世界中。某菩薩。能行如是廣大之行。到受",
    "X18n0332_002:0020a06": "職位。是時無量無邊。乃至九地菩薩眾。皆來圍繞。恭敬供養。爾時十方一切諸佛。從眉間出清淨光明。名增益",
    "X18n0332_002:0020a07": "一切智神通。無數光明。以為眷屬。普照十方一切世界。現種種莊嚴之事。現是事已。從大菩薩頂上而入。當爾",
    "X18n0332_002:0020a08": "之時。此菩薩。得先所未得百萬三昧。名為已得受職之位。入佛境界。具足十力。墮在佛數。如轉輪聖王所生太",
    "X18n0332_002:0020a09": "子。母是正后。其轉輪土。令此太子。坐白象寶妙金之座。取四大海水。置金瓶內。王執此瓶。灌太子頂。是時即名",
    "X18n0332_002:0020a10": "受王職位。墮在灌頂剎利王數。菩薩受職亦復如是。諸佛智水。灌其頂故。名受職位。今經全同彼義。但彼廣此",
    "X18n0332_002:0020a11": "略耳)。[0020a11] 超佛子地。到自覺聖智法趣。當得如來自在法身。",
    "X18n0332_002:0020a12": "見法無我故。[0020a12] (如上之益。皆結歸見法無我之功)。[0020a12] 是名法無我相。[0020a12] (結前法無",
    "X18n0332_002:0020a13": "我名)。[0020a13] 汝等諸菩薩摩訶薩。應當修學。[0020a13] (勉令修學法無我義)。[0020a13] 爾時大",
    "X18n0332_002:0020a14": "慧菩薩摩訶薩。復白佛言。世尊。建立誹謗相。唯願說",
    "X18n0332_002:0020a15": "之。[0020a15] (古註云。因上觀二無我。能離有無斷常二見。故請說建立誹謗相也。非有說有。名建立。非無說無。名誹謗)。",
    "X18n0332_002:0020a16": "[0020a16] 令我及諸菩薩摩訶薩。離建立誹謗二邊惡見。疾得",
    "X18n0332_002:0020a17": "阿耨多羅三藐三菩提。覺已。離常建立。斷誹謗見。不",
    "X18n0332_002:0020a18": "謗正法。[0020a18] (古註云。覺知有無惡見過已。能離建立常見。誹謗斷見。令於正法。不生毀謗。蓋正法離有無。若",
    "X18n0332_002:0020a19": "說有無。即是誹謗正法也)。[0020a19] 爾時世尊。受大慧菩薩請已。而說偈言。",
    "X18n0332_002:0020a20": "[0020a20] 建立及誹謗。無有彼心量。[0020a20] (建立誹謗。妄想所成。初無真實。故云無彼心量",
    "X18n0332_002:0020a21": "也)。[0020a21] 身受用建立。及心不能知。愚癡無智慧。建立及",
    "X18n0332_002:0020a22": "誹謗。[0020a22] (身受用建立。魏唐二譯。作身資生所住。○身受用建立句中。所云建立是資生立業之意。非執",
    "X18n0332_002:0020a23": "常之建立也。及心不能知者。反心二字。連上句意來。謂身之與心。皆無實體。各不相知。蓋言其妄也。由愚",
    "X18n0332_002:0020a24": "癡無智。於一切法。起建立誹謗之相)。",
    "X18n0332_002:0020b01": "[0020b01] 爾時世尊。於此偈義。復重顯示。[0020b01] (偈義雖明。略而未廣。故重顯示。使知其詳)。",
    "X18n0332_002:0020b02": "[0020b02] 告大慧言。有四種非有有建立。云何為四。謂非有相",
    "X18n0332_002:0020b03": "建立。非有見建立。非有因建立。非有性建立。是名四",
    "X18n0332_002:0020b04": "種建立。[0020b04] (非有有建立者謂本來非有。橫立有名。故云非有有也。四種建立。解見下文)。[0020b04] 又誹",
    "X18n0332_002:0020b05": "謗者。謂於彼所立無所得。觀察非分。而起誹謗。是名",
    "X18n0332_002:0020b06": "建立誹謗相。[0020b06] (謂即於上文所立四種。觀察無所得。則彼建立非分。非分。言其無實。遂生誹謗。",
    "X18n0332_002:0020b07": "是名下。總結上文兩節之意)。[0020b07] 復次大慧。云何非有相建立相。謂陰",
    "X18n0332_002:0020b08": "界入。非有自共相。而起計著。此如是。此不異。是名非",
    "X18n0332_002:0020b09": "有相建立相。[0020b09] (此如是此不異者。出其固執之相。執守不移。故云此如是此不異也)。[0020b09] 此非",
    "X18n0332_002:0020b10": "有相建立妄想。無始&#x8657;偽過。種種習氣計著生。[0020b10] (出其妄因",
    "X18n0332_002:0020b11": "也)。[0020b11] 大慧。非有見建立相者。若彼如是陰界入我人眾",
    "X18n0332_002:0020b12": "生壽命長養士夫見建立。是名非有見建立相。[0020b12] (長養士夫。",
    "X18n0332_002:0020b13": "魏譯作作者受者。○我人眾生壽命等。是外道所計之見也。諸見本無。從妄想起故云非有見建立。金剛疏云。",
    "X18n0332_002:0020b14": "執取自體。為我。計我展轉趣於餘趣。為人。計我盛衰變異相續。為眾生。計我一報命不斷而住。為壽者長養士",
    "X18n0332_002:0020b15": "夫見前註)。[0020b15] 大慧。非有因建立相者。謂初識無因生。後不實",
    "X18n0332_002:0020b16": "如幻。本不生。眼色明界念。前生生已。實已還壞。是名",
    "X18n0332_002:0020b17": "非有因建立相。[0020b17] (眼色明界念。魏譯作眼色空明念。○初識無因生者。識。了別義。初。生之始",
    "X18n0332_002:0020b18": "也。謂了別諸法。始本無因而生也。以本無因故。後雖生而知不實如幻。後。生之末也。本不生者。結二上句。謂從",
    "X18n0332_002:0020b19": "本以來。求生相不可得故。眼色明界念者。示眼識四緣生也。謂因空。因明。因心。因眼。界。即空義。念。即心義。前生",
    "X18n0332_002:0020b20": "下。承上眼識生意。謂前念雖生。生已而實。實已還壞。是名非有因建立。蓋舉眼識。以例餘法。皆不實也)。[0020b20] 大",
    "X18n0332_002:0020b21": "慧。非有性建立相者。謂&#x8657;空。滅。般涅槃非作。計著性",
    "X18n0332_002:0020b22": "建立。此離性非性。一切法如兔馬等角。如垂髮現。離",
    "X18n0332_002:0020b23": "有非有。是名非有性建立相。[0020b23] (謂&#x8657;下。破無作法。離性非性也。一切下。破有作",
    "X18n0332_002:0020b24": "法。離性非性也。是故建立性者過矣。新說云。言外道於三無為無作法。而建立有性。佛言此三法。離性非性。類",
    "X18n0332_002:0020c01": "明一切諸法。離於有無。猶如毛輪垂髮。由&#x7796;目而生。兔馬等角。本自無有)。[0020c01] 建立及誹謗。愚",
    "X18n0332_002:0020c02": "夫妄想。不善觀察自心現量。非&#x8D12;聖也。是故離建立",
    "X18n0332_002:0020c03": "誹謗惡見。應當修學。[0020c03] (此結二見。以明愚夫不知自心現量。妄生建立誹謗二相。非賢",
    "X18n0332_002:0020c04": "聖事也。是故下。勉離二見之謗)。[0020c04] 復次大慧。菩薩摩訶薩。善知心意意",
    "X18n0332_002:0020c05": "識五法自性二無我相。趣究竟。為安眾生。故作種種",
    "X18n0332_002:0020c06": "類像。如妄想自性。依於緣起。[0020c06] (此總攝前經心意識等。更明自利利他之益也。",
    "X18n0332_002:0020c07": "如妄下。舉例類明。謂如妄想自性。依緣起而生。菩薩現像。亦依眾生而有。此例依生現像。下復舉喻。以明現像",
    "X18n0332_002:0020c08": "不同)。[0020c08] 譬如眾色如意寶珠。普現一切諸佛剎土。一切如",
    "X18n0332_002:0020c09": "來大眾集會。悉於其中。聽受經法。所謂一切法如幻。",
    "X18n0332_002:0020c10": "如夢。光影。水月。於一切法。離生滅斷常。及離聲聞緣",
    "X18n0332_002:0020c11": "覺之法。[0020c11] (譬如下。喻善知心意識等菩薩。教化眾生。隨機現像也。普現下。明其現形塵剎。聽受經法也。所",
    "X18n0332_002:0020c12": "謂下。示所受法義。於一下。明離外道二乘之法)。[0020c12] 得百千三昧。乃至百千億那",
    "X18n0332_002:0020c13": "由他三昧。得三昧已。遊諸佛剎。供養諸佛。生諸天宮。",
    "X18n0332_002:0020c14": "宣揚三寶。示現佛身。聲聞菩薩大眾圍繞。以自心現",
    "X18n0332_002:0020c15": "量。度脫眾生。分別演說外性無性。悉令遠離有無等",
    "X18n0332_002:0020c16": "見。[0020c16] (得百下。示善知心意識等菩薩所得三昧之多也。得三下。明此菩薩既得正定。遊剎供佛也。生〔者〕天宮者。",
    "X18n0332_002:0020c17": "示此菩薩所生之處也。宣揚三寶者。明其讚歎不忘之意也。示現下。明其現形說法。三乘繞聽也。以自下。明其",
    "X18n0332_002:0020c18": "以唯心之法。教化眾生也。分別下。明其外性非實。令離諸過也)。[0020c18] 爾時世尊。欲重宣此",
    "X18n0332_002:0020c19": "義。而說偈言。",
    "X18n0332_002:0020c20": "[0020c20] 心量世間。佛子觀察。種類之身。離所作行。得力神",
    "X18n0332_002:0020c21": "通。自在成就。[0020c21] (心量世間。蓋語倒也。即心意識等為世間心量。佛子觀察心意識等。善知",
    "X18n0332_002:0020c22": "其妄也。種類之身。頌意可知。離所作者。頌此菩薩得力通自在。無作妙力之所成就。離有作行故)。",
    "X18n0332_002:0020c23": "[0020c23] 爾時大慧菩薩摩訶薩復請佛言。惟願世尊。為我等",
    "X18n0332_002:0020c24": "說一切法空。無生無二。離自性相。[0020c24] (大慧因聞諸法空無生等。意恐行者。",
    "X18n0332_002:0021a01": "於空無生等處。復生計著。故重〔間〕之。以破眾生之執也。一切法。貫下空等三句。謂一切法空。一切法無生。一切",
    "X18n0332_002:0021a02": "法無二。一切法離自性也)。[0021a02] 我等及餘諸菩薩眾。覺悟是空無生無",
    "X18n0332_002:0021a03": "二離自性相已。離有無妄想。疾得阿耨多羅三藐三",
    "X18n0332_002:0021a04": "菩提。[0021a04] (此大慧自述所問之益也)。[0021a04] 爾時世尊。告大慧菩薩摩訶薩言。",
    "X18n0332_002:0021a05": "諦聽諦聽。善思念之。今當為汝廣分別說。大慧白佛",
    "X18n0332_002:0021a06": "言。善哉世尊。唯然受教。佛告大慧。空空者。即是妄想",
    "X18n0332_002:0021a07": "自性處。[0021a07] (空空者。魏唐二譯少一空字。今云空空者。蓋是能空所空之義耳。妄想自性處者。謂妄想無實。",
    "X18n0332_002:0021a08": "自性本空。空即自性處也)。[0021a08] 大慧。妄想自性計著者。說空無生無二",
    "X18n0332_002:0021a09": "離自性相。[0021a09] (謂愚癡者。妄想計著。故說一切法空無生等。若妄想不生。則空無生等。俱為剩語。故",
    "X18n0332_002:0021a10": "上文云。空空者是妄想處也)。[0021a10] 大慧。彼略說七種空。謂相空。性自性",
    "X18n0332_002:0021a11": "空。行空。無行空。一切法離言說空。第一義聖智大空。",
    "X18n0332_002:0021a12": "彼彼空。[0021a12] (此七種空。精麤兼舉邪正互陳以明所證廣狹邪正之相也。此總標。下別釋)。[0021a12] 云何",
    "X18n0332_002:0021a13": "相空。謂一切性。自共相空。觀展轉積聚故。分別無性。",
    "X18n0332_002:0021a14": "自共相不生。自他俱生無性故。相不住。是故說一切",
    "X18n0332_002:0021a15": "性相空。是名相空。[0021a15] (謂一下出相空之體也。觀展下。釋成相空之因也。謂一切相。觀察其",
    "X18n0332_002:0021a16": "因是展轉所起。積聚相故。緣會而生。緣散則滅。故云空也。分別諸相。本自無性。無性故。自共相不生也。自他俱",
    "X18n0332_002:0021a17": "性無性者。破四性也。自。自然性也。他。因他勝性微塵作者等生。為他性也。俱自他共性也。無因性略也。觀諸相",
    "X18n0332_002:0021a18": "無相。故說一切相空)。[0021a18] 云何性自性空。謂自己性自性不生。是名",
    "X18n0332_002:0021a19": "一切法性自性空。是故說性自性空。[0021a19] (自己性者。指一切法之自性也。",
    "X18n0332_002:0021a20": "謂一切法。各各自性不生。不生則空矣)。[0021a20] 云何行空。謂陰離我我所。因所",
    "X18n0332_002:0021a21": "成所作業。方便生。是名行空。[0021a21] (陰魏唐二譯作諸陰。○行空者。行。行陰也舉一",
    "X18n0332_002:0021a22": "陰空。則諸陰皆然。以離我我所故。然此諸陰。因緣所成。過去所作業。和合方便之所生故。離緣無性。故空也)。",
    "X18n0332_002:0021a23": "[0021a23] 大慧。即此如是行空。展轉緣起。自性無性。是名無行",
    "X18n0332_002:0021a24": "空。[0021a24] (集註云。前以離我我所性。為行空。此以行空性無性故。為無行空)。[0021a24] 云何一切法離",
    "X18n0332_002:0021b01": "言說空。謂妄想自性。無言說故。一切法離言說。是名",
    "X18n0332_002:0021b02": "一切法離言說空。[0021b02] (一切法離言說者。謂一切法。妄想所起故。由妄想起。則自性空。自性",
    "X18n0332_002:0021b03": "空故。無言說可說。故名一切法離言說空)。[0021b03] 云何一切法第一義聖智大空。",
    "X18n0332_002:0021b04": "謂得自覺聖智。一切見過習氣空。是名一切法第一",
    "X18n0332_002:0021b05": "義聖智大空。[0021b05] (此空。於七種中。是精。是正。是廣。最勝最妙。故加大言)。[0021b05] 云何彼彼空。",
    "X18n0332_002:0021b06": "謂於彼無彼空。是名彼彼空。[0021b06] (於彼無彼空者。如於甲之彼。無乙之彼。乙之彼。",
    "X18n0332_002:0021b07": "無甲之彼。故云於彼無彼空也。集註云。於彼無此。於此無彼。展轉俱空故)。[0021b07] 大慧。譬如鹿子",
    "X18n0332_002:0021b08": "母舍。無象馬牛羊等。非無比丘眾。而說彼空。非舍舍",
    "X18n0332_002:0021b09": "性空。亦非比丘。比丘性空。非餘處無象馬。[0021b09] (舉鹿子母舍。例明彼",
    "X18n0332_002:0021b10": "彼空也。鹿母舍中。無象馬牛羊。故云彼空。彼。指牛羊等也。舍中非無比丘眾。亦非舍舍性空。亦非比丘比丘性",
    "X18n0332_002:0021b11": "空。蓋言舍中獨無象馬牛羊。故云彼空。非餘處無象馬。然則餘處無比丘眾。亦云彼空。故稱彼彼空也。新說云。",
    "X18n0332_002:0021b12": "鹿子。人名也。其母。即毗舍佉優婆夷。深重三寶。造立精舍。安止比丘。於中不畜象馬等。象馬無故言空。舍及比",
    "X18n0332_002:0021b13": "丘。不名空。若餘處有象馬。亦不說象馬空)。[0021b13] 是名一切法自相。彼於彼無彼。",
    "X18n0332_002:0021b14": "是名彼彼空。[0021b14] (彼於彼無彼。如初文註中說)。[0021b14] 是名七種空。[0021b14] (總結可知)。[0021b14] 彼彼",
    "X18n0332_002:0021b15": "空者。是空最麤。汝當遠離。[0021b15] (彼彼空。是邪。是麤。是狹。外道所計。故應遠離)。[0021b15] 大",
    "X18n0332_002:0021b16": "慧。不自生。非不生。除住三昧。是名無生。離自性。即是",
    "X18n0332_002:0021b17": "無生。離自性。剎那相續流注及異性現。一切性離自",
    "X18n0332_002:0021b18": "性。是故一切性離自性。[0021b18] (不自下釋無生也。謂自性不生。非直不生。防墮斷無故。唯",
    "X18n0332_002:0021b19": "住空定者。則觀一切皆空。故除住空定者。說非不生耳。離自下。釋離自性也。文義可知)。[0021b19] 云何無",
    "X18n0332_002:0021b20": "二。謂一切法如陰熱。如長短。如黑白。[0021b20] (唐譯云。云何無二相。大慧。如光",
    "X18n0332_002:0021b21": "影。如長短。如黑白。皆相待立。獨則不成。○陰熱者。陰對熱言。則陰是涼義。如唐譯以光對影。則影是陰義。此約",
    "X18n0332_002:0021b22": "二法。以顯無二也。以相待為二。獨不成故。如云因涼有熱。因短有長。因黑有白。若離熱無涼。離長無短。離黑無",
    "X18n0332_002:0021b23": "白。二皆&#x8657;妄。相待無成。故無二也。集註以日體對陰熱等無二。謂陰等雖殊。而日體無異。今文自立六種。對論",
    "X18n0332_002:0021b24": "無二。何得混以日體。此非經意。且又與唐譯相違)。[0021b24] 大慧。一切法無二。非於涅",
    "X18n0332_002:0021c01": "槃彼生死。非於生死彼涅槃。[0021c01] (彼。即別義。謂非於涅槃外。別有生死。非於生死",
    "X18n0332_002:0021c02": "外。別有涅槃。涅槃生死。二性叵得。故云無二)。[0021c02] 異相。因有性故。是名無二。如",
    "X18n0332_002:0021c03": "涅槃生死。一切法。亦如是。[0021c03] (異相因有性故者。釋生死涅槃異相之妄也。謂涅槃",
    "X18n0332_002:0021c04": "生死二相異者。以有性故。能知二相無性。即名無二。如涅下。以二相。例一切法。皆無二也。前大慧所問空無生",
    "X18n0332_002:0021c05": "無二離自性等。蓋是妄想生處耳。故佛先答云。空等者。即是妄想自性處。若離空等。則妄想自息)。[0021c05] 是故",
    "X18n0332_002:0021c06": "空無生無二離自性相。應當修學。[0021c06] (此總結四義。勉諸修學)。[0021c06] 爾時",
    "X18n0332_002:0021c07": "世尊。欲重宣此義。而說偈言。",
    "X18n0332_002:0021c08": "[0021c08] 我常說空法。遠離於斷常。生死如幻夢。而彼業不",
    "X18n0332_002:0021c09": "壞。[0021c09] (宗鏡云。以性空故。不壞業道。因果歷然)。[0021c09] &#x8657;空及涅槃。滅二亦如是。",
    "X18n0332_002:0021c10": "愚夫作妄想。諸聖離有無。[0021c10] (以三無為。各對有法說二者。謂以空對有。滅對",
    "X18n0332_002:0021c11": "生。涅槃對生死。皆以二法。對顯無二。故云&#x8657;空及涅槃。滅二亦如是。此是愚夫有作妄想。諸聖則了如幻。",
    "X18n0332_002:0021c12": "故離有無。絕諸過矣)。",
    "X18n0332_002:0021c13": "[0021c13] 爾時世尊。復告大慧菩薩摩訶薩言。大慧。空無生無",
    "X18n0332_002:0021c14": "二離自性相。普入諸佛一切修多羅。凡所有經。悉說",
    "X18n0332_002:0021c15": "此義。[0021c15] (修多羅。譯云契經。新說云。言空等義。普入諸經。無有一法不含斯理)。[0021c15] 諸修多羅。悉",
    "X18n0332_002:0021c16": "隨眾生希望心故。為分別說。顯示其義。而非真實在",
    "X18n0332_002:0021c17": "於言說。如鹿渴想。誑惑&#x7FA3;鹿。鹿於彼相。計著水性。而",
    "X18n0332_002:0021c18": "彼無水。[0021c18] (希望即樂欲義。謂諸所說。隨眾生樂欲心起。為彼分別顯示空等之義。令離其著。然空等義。非",
    "X18n0332_002:0021c19": "實在於言說也。如鹿下。舉喻顯法。言如&#x7FA3;鹿。為渴所逼。見於陽燄。而作水想。彼陽燄者。實非是水。以例眾生計",
    "X18n0332_002:0021c20": "著言說。為空等義。而彼言說。實非空等。此章以誡得意忘言。始通聖智)。[0021c20] 如是一切修多",
    "X18n0332_002:0021c21": "羅所說諸法。為令愚夫發歡喜故。非實聖智。在於言",
    "X18n0332_002:0021c22": "說。是故當依於義。莫著言說。[0021c22] (發歡喜者。謂隨機演說。令得法喜。而生善也。非",
    "X18n0332_002:0021c23": "實下。謂言說者。如標月之指。聖智。如所指之月。離指方識月體。執言不得聖智。前空無生等。即聖智之義趣也。",
    "X18n0332_002:0021c24": "是故行者。當依於義。莫執於言)。"
}