{
    "T24n1488_005:1058a15": "優婆塞戒經卷第五",
    "T24n1488_005:1058a17": "北涼中印度三藏曇無讖譯",
    "T24n1488_005:1058a18": "雜品之餘",
    "T24n1488_005:1058a19": "[1058a19] 「◎善男子！若復有人，於身、命、財慳&#x608B;不施，是",
    "T24n1488_005:1058a20": "名為慳。護惜慳人不施之心，不生憐愍，留待",
    "T24n1488_005:1058a21": "福田，求覓福田，既得求過，觀財難得，為之受",
    "T24n1488_005:1058a22": "苦；或說無果、無施無受；護惜妻子眷屬等心，",
    "T24n1488_005:1058a23": "積財求名，見多生喜，觀財是常，是名慳垢。是",
    "T24n1488_005:1058a24": "垢能污諸眾生心，以是因緣，於他物中尚不",
    "T24n1488_005:1058a25": "能施，況出自物！智人行施，不為報恩，不為求",
    "T24n1488_005:1058a26": "事，不為護惜慳貪之人，不為生天人中受樂，",
    "T24n1488_005:1058a27": "不為善名流布於外，不為畏怖三惡道苦，",
    "T24n1488_005:1058a28": "不為他求，不為勝他，不為失財，不以多有，",
    "T24n1488_005:1058a29": "不為不用，不為家法，不為親近。智人行施，為",
    "T24n1488_005:1058b01": "憐愍故，為欲令他得安樂故，為令他人生",
    "T24n1488_005:1058b02": "施心故，為諸聖人本行道故，為欲破壞諸",
    "T24n1488_005:1058b03": "煩惱故，為入涅槃斷於有故。[1058b03] 「善男子！菩薩",
    "T24n1488_005:1058b04": "布施，遠離四惡：一者、破戒，二者、疑網，三者、邪",
    "T24n1488_005:1058b05": "見，四者、慳&#x608B;。復離五法：一者、施時不選有",
    "T24n1488_005:1058b06": "德無德，二者、施時不說善惡，三者、施時不擇",
    "T24n1488_005:1058b07": "種姓，四者、施時不輕求者，五者、施時不惡口",
    "T24n1488_005:1058b08": "罵。復有三事，施已不得勝妙果報：一者、先多",
    "T24n1488_005:1058b09": "發心後則少與，二者、擇選惡物持以施人，三",
    "T24n1488_005:1058b10": "者、既行施已心生悔恨。善男子！復有八事，",
    "T24n1488_005:1058b11": "施已不得成就上果：一者、施已見受者過，二",
    "T24n1488_005:1058b12": "者、施時心不平施，三者、施已求受者作，四",
    "T24n1488_005:1058b13": "者、施已喜自讚歎，五者、說無後乃與之，六者、",
    "T24n1488_005:1058b14": "施已惡口罵詈，七者、施已求還二倍，八者、施",
    "T24n1488_005:1058b15": "已生於疑心。如是施主，則不能得親近諸佛",
    "T24n1488_005:1058b16": "賢聖之人。[1058b16] 「若以具足色、香、味、觸施於彼者，是",
    "T24n1488_005:1058b17": "名淨施；若能如法得財施者，是名淨施；觀",
    "T24n1488_005:1058b18": "財無常不可久保而行布施，是名淨施；為破",
    "T24n1488_005:1058b19": "煩惱故行布施，是名淨施；為淨自心因緣故",
    "T24n1488_005:1058b20": "施，是名淨施；若觀誰施，誰是受者，施何等",
    "T24n1488_005:1058b21": "物，何緣故施，是施因緣得何等果，如是布施",
    "T24n1488_005:1058b22": "即十二入，受者、施主、因緣、果報皆十二入，能",
    "T24n1488_005:1058b23": "如是觀行於施者，是名淨施。若行施時，於福",
    "T24n1488_005:1058b24": "田所生歡喜心，如諸福田所求功德，我亦如",
    "T24n1488_005:1058b25": "是求之不息。施於妻子、眷屬、僕使，生憐愍心，",
    "T24n1488_005:1058b26": "施於貧窮，為壞苦惱。施時不求世間果報，破",
    "T24n1488_005:1058b27": "憍慢施，柔濡心施，離諸有施，為求無上解脫",
    "T24n1488_005:1058b28": "故施，深觀生死多過罪施，不觀福田非福田",
    "T24n1488_005:1058b29": "施。若能如是行布施者，報逐是人，如犢隨母。",
    "T24n1488_005:1058c01": "[1058c01] 「若求果施，市易無異。如為身命耕田種作，隨",
    "T24n1488_005:1058c02": "其種子獲其果實；施主施已，亦復如是，隨其",
    "T24n1488_005:1058c03": "所施獲其福報。如受施者，受已得命、色、力、安、",
    "T24n1488_005:1058c04": "辯，施主亦得如是五報。若施畜生得百倍報，",
    "T24n1488_005:1058c05": "施破戒者得千倍報，施持戒者得十萬報，施",
    "T24n1488_005:1058c06": "外道離欲，得百萬報，施向道者得千億報，施",
    "T24n1488_005:1058c07": "須陀洹得無量報，向斯陀含亦無量報，乃至",
    "T24n1488_005:1058c08": "成佛亦無量報。◎",
    "T24n1488_005:1058c09": "[1058c09] 「善男子！我今為汝分別諸福田故，作如是說，",
    "T24n1488_005:1058c10": "得百倍報至無量報。若能至心生大憐愍，施",
    "T24n1488_005:1058c11": "於畜生，專心恭敬施於諸佛，其福正等無有",
    "T24n1488_005:1058c12": "差別。言百倍者，如以壽命、色、力、安、辯施於彼",
    "T24n1488_005:1058c13": "者，施主後得壽命、色、力、安樂、辯才各各百倍；",
    "T24n1488_005:1058c14": "乃至無量，亦復如是。是故我於契經中說：我",
    "T24n1488_005:1058c15": "施舍利弗，舍利弗亦施於我，然我得多，非",
    "T24n1488_005:1058c16": "舍利弗得福多也。[1058c16] 「或有人說：受者作惡，罪及",
    "T24n1488_005:1058c17": "施主。是義不然！何以故？施主施時，為破彼",
    "T24n1488_005:1058c18": "苦，非為作罪，是故施主應得善果。受者作",
    "T24n1488_005:1058c19": "惡，罪自鍾之，不及施主。施主若以淨妙物施，",
    "T24n1488_005:1058c20": "後得好色，人所樂見，善名流布，所求如意，生",
    "T24n1488_005:1058c21": "上種姓，是不名惡；云何說言施主得罪？施主",
    "T24n1488_005:1058c22": "施已，歡喜不悔，親近善人，財富自在，生上族",
    "T24n1488_005:1058c23": "家，得人天樂至無上樂，能離一切煩惱結縛，",
    "T24n1488_005:1058c24": "施主乃得如是妙果，云何說言得惡果報？施",
    "T24n1488_005:1058c25": "主若能自手施已，生上姓家，遇善知識，多財",
    "T24n1488_005:1058c26": "饒寶，眷屬成就，能用能施，一切眾生喜樂見",
    "T24n1488_005:1058c27": "之，見已恭敬、尊重、讚歎，施主受報得如是事，",
    "T24n1488_005:1058c28": "云何說言得惡果報？施主若已淨物施已，",
    "T24n1488_005:1058c29": "以是因緣多饒財寶，生上種姓，眷屬無量，身",
    "T24n1488_005:1059a01": "無病苦，心無憂怖，所有財物王、賊、水、火所不",
    "T24n1488_005:1059a02": "能侵，設失財物不生愁惱，無量世中身心安",
    "T24n1488_005:1059a03": "樂，云何說言受惡果報？若未施時生於信心，",
    "T24n1488_005:1059a04": "施時歡喜，施已安樂，求時、守時、用時不苦；",
    "T24n1488_005:1059a05": "若以衣施得上妙色，若以食施得無上力，若",
    "T24n1488_005:1059a06": "以燈施得淨妙眼，若以乘施身受安樂，若以",
    "T24n1488_005:1059a07": "舍施所須無乏，施主乃得如是善報，云何說",
    "T24n1488_005:1059a08": "言得惡果也？[1059a08] 「復次，施主若施佛已，用與不",
    "T24n1488_005:1059a09": "用，果報已定。施人及僧，有二種福：一、從用生，",
    "T24n1488_005:1059a10": "二、從受生。何以故？施主施時，自破慳&#x608B;，受者",
    "T24n1488_005:1059a11": "用時，破他慳&#x608B;，是故說言從用生福。又復從",
    "T24n1488_005:1059a12": "用，人能轉用，僧能增長，施已不求世之果報，",
    "T24n1488_005:1059a13": "不以能起煩惱因施，是故能得無上淨果，名",
    "T24n1488_005:1059a14": "曰涅槃。若有人能日日立要，先施他食，然後",
    "T24n1488_005:1059a15": "自食，若違此要，誓輸佛物，犯則生愧，如其",
    "T24n1488_005:1059a16": "不違，即是微妙智慧因緣，如是施者，諸施中",
    "T24n1488_005:1059a17": "最，是人亦得名上施主。若能隨順求者意施，",
    "T24n1488_005:1059a18": "是人於後無量世中所求如意。若有淨心，財",
    "T24n1488_005:1059a19": "物、福田、悉清淨者，是人則得無量果報。若給",
    "T24n1488_005:1059a20": "妻子、奴婢衣食，恒以憐愍歡喜心與，未來則",
    "T24n1488_005:1059a21": "得無量福德。復觀田倉多有鼠雀，犯暴穀米，",
    "T24n1488_005:1059a22": "恒生憐愍；復作是念：『如是鼠雀，因我得活。』念",
    "T24n1488_005:1059a23": "已歡喜，無觸惱想，當知是人得福無量。若為",
    "T24n1488_005:1059a24": "自身造作衣服、瓔珞、環玔、嚴身之具，種種器",
    "T24n1488_005:1059a25": "物，作已歡喜，自未服用，持以施人，是人未來",
    "T24n1488_005:1059a26": "得如意樹。[1059a26] 「若有說言：離於布施得善果者，無",
    "T24n1488_005:1059a27": "有是處。離財得施，離受有施，不離慳惜成布",
    "T24n1488_005:1059a28": "施者，亦無是處。若不求施，若乏時施，少求多",
    "T24n1488_005:1059a29": "施，求惡施好，教他索施，自往行施，當知是人",
    "T24n1488_005:1059b01": "未來之世多獲寶藏，非寶之物悉變成寶。為",
    "T24n1488_005:1059b02": "戲笑施，非福田施，不信因果施，如是布施，不",
    "T24n1488_005:1059b03": "名為施。若人偏為良福田施，不樂常施，是人",
    "T24n1488_005:1059b04": "未來得果報時，不樂惠施。若人施已，生於悔",
    "T24n1488_005:1059b05": "心，若劫他物持以布施，是人未來雖得財物，",
    "T24n1488_005:1059b06": "常秏不集。若惱眷屬得物以施，是人未來雖",
    "T24n1488_005:1059b07": "得大報，身常病苦。若先不能供養父母，惱其",
    "T24n1488_005:1059b08": "妻子，奴婢困苦而布施者，是名惡人，是假名",
    "T24n1488_005:1059b09": "施，不名義施。如是施者，名無憐愍，不知恩報，",
    "T24n1488_005:1059b10": "是人未來雖得財寶，常失不集，不能出用，身",
    "T24n1488_005:1059b11": "多病苦。若人如法以財布施，是人未來得無",
    "T24n1488_005:1059b12": "量福，有財能用。若有不以如法財施，是人未",
    "T24n1488_005:1059b13": "來雖得果報，恒賴他得，他若喪沒，尋便貧窮。",
    "T24n1488_005:1059b14": "有智之人，深觀人天轉輪王樂，雖復微妙，皆",
    "T24n1488_005:1059b15": "是無常，是故施時不為人天。[1059b15] 「善男子！施有二",
    "T24n1488_005:1059b16": "種：一者、財施，二者、法施。財施名下，法施名",
    "T24n1488_005:1059b17": "上。云何法施？若有比丘、比丘尼、優婆塞、優婆",
    "T24n1488_005:1059b18": "夷，能教他人具信、戒、施、多聞、智慧，若以紙墨",
    "T24n1488_005:1059b19": "令人書寫，若自書寫如來正典，然後施人令",
    "T24n1488_005:1059b20": "得讀誦，是名法施。如是施者，未來無量得好",
    "T24n1488_005:1059b21": "上色。何以故？眾生聞法，斷除瞋心，以是因緣，",
    "T24n1488_005:1059b22": "施主未來無量世中得成上色。眾生聞法，慈",
    "T24n1488_005:1059b23": "心不殺，以是因緣，施主未來無量世中得壽",
    "T24n1488_005:1059b24": "命長。眾生聞法，不盜他財，以是因緣，施主未",
    "T24n1488_005:1059b25": "來無量世中多饒財寶。眾生聞已，開心樂施，",
    "T24n1488_005:1059b26": "以是因緣，施主未來無量世中身得大力。眾",
    "T24n1488_005:1059b27": "生聞法，斷諸放逸，以是因緣，施主未來無量",
    "T24n1488_005:1059b28": "世中身得安樂。眾生聞法，斷除癡心，以是因",
    "T24n1488_005:1059b29": "緣，施主未來無量世中得無礙辯。眾生聞法，",
    "T24n1488_005:1059c01": "生信無疑，以是因緣，施主未來無量世中信",
    "T24n1488_005:1059c02": "心明了；戒、施、聞、慧，亦復如是。是故法施勝於",
    "T24n1488_005:1059c03": "財施。[1059c03] 「或有說言：子修善法，父作不善，因子",
    "T24n1488_005:1059c04": "修善，令父不墮三惡道者。是義不然！何以故？",
    "T24n1488_005:1059c05": "身、口、意業，各別異故。若父喪已墮餓鬼中，子",
    "T24n1488_005:1059c06": "為追福，當知即得；若生天中，都不思念人中",
    "T24n1488_005:1059c07": "之物。何以故？天上成就勝妙寶故。若入地",
    "T24n1488_005:1059c08": "獄，身受苦惱，不暇思念，是故不得。畜生、人中，",
    "T24n1488_005:1059c09": "亦復如是。若謂餓鬼何緣獨得？以其本有愛",
    "T24n1488_005:1059c10": "貪慳&#x608B;，故墮餓鬼；既為餓鬼，常悔本過，思",
    "T24n1488_005:1059c11": "念欲得，是故得之。若所為者生餘道中，其餘",
    "T24n1488_005:1059c12": "眷屬墮餓鬼者，皆悉得之。是故智者，應為餓",
    "T24n1488_005:1059c13": "鬼勤作福德。若以衣食、房舍、臥具、資生所須，",
    "T24n1488_005:1059c14": "施於沙門、婆羅門等貧窮乞士，為其&#x546A;願，令",
    "T24n1488_005:1059c15": "其得福，以是施願因緣力故，墮餓鬼者得大",
    "T24n1488_005:1059c16": "勢力，隨施隨得。何以故？生處爾故。諸餓鬼",
    "T24n1488_005:1059c17": "等所食不同，或有食膿，或有食糞，或食血污、",
    "T24n1488_005:1059c18": "嘔吐、涕唾，得是施已，一切變成上妙色味。雖",
    "T24n1488_005:1059c19": "以不淨蕩滌汁等施應食者，然有遮護，竟不",
    "T24n1488_005:1059c20": "得食；如是施主，亦得福德。何以故？以施主心",
    "T24n1488_005:1059c21": "慈憐愍故。若有祀祠，誰是受者？隨其祠處",
    "T24n1488_005:1059c22": "而為受者。若近樹林則樹神受，舍河、泉井、山",
    "T24n1488_005:1059c23": "林、堆阜，亦復如是。是人祀已，亦得福德。何以",
    "T24n1488_005:1059c24": "故？令彼受者生喜心故；是祀福德能護身財。",
    "T24n1488_005:1059c25": "若說殺生祀祠得福，是義不然！何以故？不見",
    "T24n1488_005:1059c26": "世人種伊蘭子生栴檀樹，斷眾生命而得福",
    "T24n1488_005:1059c27": "德！若欲祀者，應用香、花、乳、酪、酥、藥。為亡追",
    "T24n1488_005:1059c28": "福，則有三時：春時二月，夏時五月，秋時九月。",
    "T24n1488_005:1059c29": "[1059c29] 「若人以房舍、臥具、湯藥、園林、池井、牛、羊、象、馬、",
    "T24n1488_005:1060a01": "種種資生布施於他，施已命終，是人福德隨",
    "T24n1488_005:1060a02": "所施物，任用久近，福德常生。是福追人，如",
    "T24n1488_005:1060a03": "影隨形。或有說言：終已便失。是義不然！何",
    "T24n1488_005:1060a04": "以故？物壞不用，二時中失，非命盡失。若出",
    "T24n1488_005:1060a05": "家人效在家人歲節之日棄飲食者，隨世法",
    "T24n1488_005:1060a06": "故，非真實也；亦信世法、出世法故。若能隨家",
    "T24n1488_005:1060a07": "所有好惡常樂施者，名一切施。若以身分及",
    "T24n1488_005:1060a08": "以妻子、所重之物施於人者，是則名為不思",
    "T24n1488_005:1060a09": "議施。若有惡人，毀戒，怨家，不知恩義，不",
    "T24n1488_005:1060a10": "信因果，強乞索者，大勢力人，健罵詈者，得已",
    "T24n1488_005:1060a11": "瞋恚，詐現好相，大富貴者，施如是等十一",
    "T24n1488_005:1060a12": "種人名不思議。善男子！一切布施，有三根",
    "T24n1488_005:1060a13": "本：施於貧窮，以憐愍故；施於怨家，不求報故，",
    "T24n1488_005:1060a14": "施福德人，心喜敬故。[1060a14] 「善男子！若人多財，無量",
    "T24n1488_005:1060a15": "歲中供養三寶，雖得無量福德果報，不如勸",
    "T24n1488_005:1060a16": "人共和合作。若人輕於少物、惡物，羞不肯施，",
    "T24n1488_005:1060a17": "是人增長來世貧苦。若人共施，財物、福田、施",
    "T24n1488_005:1060a18": "心俱等，是二得果無有差別。有財、心俱等，福",
    "T24n1488_005:1060a19": "田勝者，得果報勝。有田、心俱下，財物勝者，",
    "T24n1488_005:1060a20": "得果則勝。有田、財俱下，施心勝者，得果亦勝。",
    "T24n1488_005:1060a21": "有田、財俱勝，施心下者，得果不如。[1060a21] 「善男子！智",
    "T24n1488_005:1060a22": "者施時不為果報。何以故？定知此因必得果",
    "T24n1488_005:1060a23": "故。若人無慈，不知恩義，不貪聖人所有功德，",
    "T24n1488_005:1060a24": "惜財身命，貪著心重，如是之人不能布施。智",
    "T24n1488_005:1060a25": "者深觀一切眾生求財物時，不惜身命，既得",
    "T24n1488_005:1060a26": "財物，能捨施人，當知是人能捨身命。若人慳&#x608B;",
    "T24n1488_005:1060a27": "不能捨財，當知是人亦惜身命。若捨身命求",
    "T24n1488_005:1060a28": "得財物以布施者，當知是人，是大施主。若人",
    "T24n1488_005:1060a29": "得財貪惜不施，當知即是未來世中貧窮種",
    "T24n1488_005:1060b01": "子。是故我於契經中說：四天下中，閻浮提人，",
    "T24n1488_005:1060b02": "有三事勝：一者、勇健，二者、念心，三者、行淨。不",
    "T24n1488_005:1060b03": "見果報，能預作因，不惜身命，求得財已，能壞",
    "T24n1488_005:1060b04": "慳&#x608B;，捨已思施，既捨施已，心不生悔，復能",
    "T24n1488_005:1060b05": "分別福田非福田，是名勇健。[1060b05] 「善男子！施已",
    "T24n1488_005:1060b06": "生悔，因於三事：一者、於財貪愛，二者、諮承邪",
    "T24n1488_005:1060b07": "見，三者、見受者過。復有三事：一者、畏他呵責，",
    "T24n1488_005:1060b08": "二者、畏財盡受苦，三者、見他施已受諸衰",
    "T24n1488_005:1060b09": "惱。善男子！智人三時不生悔心。復有三事：",
    "T24n1488_005:1060b10": "一者、明信因果，二者、親近善友，三者、不貪著",
    "T24n1488_005:1060b11": "財。信因果者，復有二事：一者、從他聞法，二",
    "T24n1488_005:1060b12": "者、內自思惟。親近善友，復有二事：一者、深信，",
    "T24n1488_005:1060b13": "二者、智慧。不貪著財，復有二事：一、觀無常，",
    "T24n1488_005:1060b14": "二、不自在。善男子！施主若能如是觀察，如",
    "T24n1488_005:1060b15": "是行施，當知是人能具足行檀波羅蜜。是故",
    "T24n1488_005:1060b16": "我先說：有布施非波羅蜜，有波羅蜜非是布",
    "T24n1488_005:1060b17": "施，有亦布施亦波羅蜜，有非布施非波羅蜜。",
    "T24n1488_005:1060b18": "[1060b18] 「善男子！智有三種：一者、能捨外物，二者、捨",
    "T24n1488_005:1060b19": "內外物，三者、施內外已兼化眾生。云何教",
    "T24n1488_005:1060b20": "化？見貧窮者，先當語言：『汝能歸依於三寶不？",
    "T24n1488_005:1060b21": "受齋戒不？』若言能者，先授三歸及以齋戒，",
    "T24n1488_005:1060b22": "後則施物。若言不能，復應語言：『若不能者，汝",
    "T24n1488_005:1060b23": "能隨我說一切法無常、無我、涅槃寂滅不？』若",
    "T24n1488_005:1060b24": "言能者，復當教之，教已便施。若言我今能",
    "T24n1488_005:1060b25": "說二事，唯不能說諸法無我，復應語言：『汝若",
    "T24n1488_005:1060b26": "不能說諸法無我，能說諸法是無性不？』若言",
    "T24n1488_005:1060b27": "能者，教已便施。若能如是先教後施，名大施",
    "T24n1488_005:1060b28": "主。善男子！若能如是教化眾生及諸怨親，無",
    "T24n1488_005:1060b29": "所選擇，名大施主。善男子！智者若有財寶",
    "T24n1488_005:1060c01": "物時，應當如是修行布施。如其無財，復當",
    "T24n1488_005:1060c02": "轉教餘有財者，令作是施。若餘施主先知此法",
    "T24n1488_005:1060c03": "不須教者，應以身力往佐助之。[1060c03] 「若窮無物，應",
    "T24n1488_005:1060c04": "誦醫方，種種&#x546A;術，求錢湯藥，須者施之。至",
    "T24n1488_005:1060c05": "心瞻病，將養療治。勸有財者和合諸藥，若丸、",
    "T24n1488_005:1060c06": "若散、若種種湯。既了醫方，遍行看病，案方診",
    "T24n1488_005:1060c07": "視，知病所在，隨其病處而為療治。療治病時，",
    "T24n1488_005:1060c08": "善知方便，雖處不淨，不生厭心。病增知增，損",
    "T24n1488_005:1060c09": "時知損，復能善知如是食、藥能增病苦，知如",
    "T24n1488_005:1060c10": "是食、藥能除病苦。病者若求增病食藥；應當",
    "T24n1488_005:1060c11": "方便隨宜喻語，不得言無；若言無者，或增苦",
    "T24n1488_005:1060c12": "劇。若知定死，亦不言死，但當教令歸依三寶，",
    "T24n1488_005:1060c13": "念佛法僧，勤修供養。為說病苦皆是往世不",
    "T24n1488_005:1060c14": "善因緣，獲是苦報，今當懺悔。病者聞已，或生",
    "T24n1488_005:1060c15": "瞋恚，惡口罵詈，默不報之，亦不捨棄。雖復瞻",
    "T24n1488_005:1060c16": "養，慎無責恩，差已猶看，恐後勞復。若見平",
    "T24n1488_005:1060c17": "復如本健時，心應生喜，不求恩報。如其死已，",
    "T24n1488_005:1060c18": "當為殯葬。說法慰喻知識、眷屬。無以增病食",
    "T24n1488_005:1060c19": "藥施人，若病差已，喜心施物便可受之，受",
    "T24n1488_005:1060c20": "已轉施餘窮乏者。若能如是瞻養治病，當知",
    "T24n1488_005:1060c21": "是人是大施主，真求無上菩提之道。[1060c21] 「善男子！",
    "T24n1488_005:1060c22": "有智之人求菩提時，設多財寶，亦當讀誦如",
    "T24n1488_005:1060c23": "是醫方，作瞻病舍，具病所須，飲食、湯藥以供",
    "T24n1488_005:1060c24": "給之。道路凹迮，平治令寬；除去刺石糞穢、",
    "T24n1488_005:1060c25": "不淨，嶮處所須，若板、若梯、若椽、若索，悉皆施",
    "T24n1488_005:1060c26": "之。曠路作井，種果樹林，修治泉潢。無樹木處，",
    "T24n1488_005:1060c27": "為畜&#x7AEA;柱。負擔息處，為作基埵。造立客舍，",
    "T24n1488_005:1060c28": "具諸所須，瓶盆、燭燈、床臥、敷具。臭穢流處，",
    "T24n1488_005:1060c29": "為作橋&#x96A5;。津濟渡頭，施橋船&#x6830;。不能渡者，",
    "T24n1488_005:1061a01": "自往渡之。老小羸瘦無筋力者，自手&#x643A;將而",
    "T24n1488_005:1061a02": "令得過。路次作塔，種花果樹。見怖畏者，輒",
    "T24n1488_005:1061a03": "為救藏，以物善語，誘喻捕者。若見行者次至",
    "T24n1488_005:1061a04": "嶮處，輒前扶接，令得過嶮。若見失土破亡之",
    "T24n1488_005:1061a05": "人，隨宜給與，善言慰喻。遠行疲極，當為洗浴，",
    "T24n1488_005:1061a06": "按摩手足，施以床座，若無床座，以草為敷。熱",
    "T24n1488_005:1061a07": "時以扇衣裳作蔭，寒時施火衣服溫暖，若",
    "T24n1488_005:1061a08": "自為之，若教人為。販賣市易，教令依平，無貪",
    "T24n1488_005:1061a09": "小利，共相中欺。見行路者，示道非道。道者所",
    "T24n1488_005:1061a10": "謂多饒水草，無有賊盜；宣說非道，多諸患難。",
    "T24n1488_005:1061a11": "見人&#x97BE;量、衣裳、&#x9262;盂朽故壞者，即為縫補浣",
    "T24n1488_005:1061a12": "染熏治。有患鼠、蛇、壁蝨、毒虫，能為除遣。",
    "T24n1488_005:1061a13": "施人如意，摘抓耳鉤，縫治浣濯，招提僧物，",
    "T24n1488_005:1061a14": "謂坐臥具，廁上安置淨水、澡豆、淨灰土等。若自",
    "T24n1488_005:1061a15": "造作衣服、&#x9262;器，先奉上佛，并令父母、師長、和",
    "T24n1488_005:1061a16": "上，先一受用，然後自服；若上佛者，以花、香贖。",
    "T24n1488_005:1061a17": "凡所食噉，要先施於沙門、梵志，然後自食。見",
    "T24n1488_005:1061a18": "遠至者，濡言問訊，施以淨水洗浴身體，與油",
    "T24n1488_005:1061a19": "塗足，香花、楊枝、澡豆、灰土、香油、香水、蜜毘&#x9262;",
    "T24n1488_005:1061a20": "羅舍勒、小衣、作塗油者，洗已、復以種種香花、丸",
    "T24n1488_005:1061a21": "藥、散藥、飲食、漿水、隨所須施。復施剃刀、漉水",
    "T24n1488_005:1061a22": "囊等、針縷、衣納、紙、筆、墨等，若不能常，隨齋日",
    "T24n1488_005:1061a23": "施。若見盲者，自前捉手，施杖示道。若見有苦，",
    "T24n1488_005:1061a24": "亡失財物，父母喪沒，當以財給，善語說法，慰",
    "T24n1488_005:1061a25": "喻勸諫，善說煩惱、福德二果。善男子！若能",
    "T24n1488_005:1061a26": "修集如是施者，名淨施主。[1061a26] 「善男子！菩薩二",
    "T24n1488_005:1061a27": "種：一者、在家，二者、出家。出家菩薩為淨施主，",
    "T24n1488_005:1061a28": "是不為難；在家菩薩為淨施主，是乃為難。何",
    "T24n1488_005:1061a29": "以故？在家之人多惡因緣所纏繞故。」",
    "T24n1488_005:1061b01": "優婆塞戒經淨三歸品第二十",
    "T24n1488_005:1061b02": "[1061b02] 善生言：「世尊！如佛先說：有來乞者，當先教令",
    "T24n1488_005:1061b03": "受三歸依，然後施者。何因緣故受三歸依？云",
    "T24n1488_005:1061b04": "何名為三歸依也？」[1061b04] 「善男子！為破諸苦，斷除",
    "T24n1488_005:1061b05": "煩惱，受於無上寂滅之樂，以是因緣受三歸",
    "T24n1488_005:1061b06": "依。如汝所問云何三歸依者？善男子！謂佛法",
    "T24n1488_005:1061b07": "僧。佛者，能說壞煩惱因，得正解脫。法者，即是",
    "T24n1488_005:1061b08": "壞煩惱因，真實解脫。僧者，稟受破煩惱因，得",
    "T24n1488_005:1061b09": "正解脫。或有說言：若如是者，即是一歸。是",
    "T24n1488_005:1061b10": "義不然！何以故？如來出世及不出世，正法常",
    "T24n1488_005:1061b11": "有，無分別者。如來出已，則有分別，是故應當",
    "T24n1488_005:1061b12": "別歸依佛。如來出世及不出世，正法常有，無",
    "T24n1488_005:1061b13": "有受者，佛弟子眾能稟受故，是故應當別歸",
    "T24n1488_005:1061b14": "依僧。正道解脫，是名為法；無師獨覺，是名為",
    "T24n1488_005:1061b15": "佛；能如法受，是名為僧。若無三歸，云何說有",
    "T24n1488_005:1061b16": "四不壞信？得三歸者，或有具足，或不具足。云",
    "T24n1488_005:1061b17": "何具足？所謂歸佛、法、僧。不具足者，所謂如",
    "T24n1488_005:1061b18": "來歸依於法。善男子！得三歸者，無不具足，",
    "T24n1488_005:1061b19": "如比丘、比丘尼、優婆塞、優婆夷戒。[1061b19] 「善男子！如",
    "T24n1488_005:1061b20": "佛、緣覺、聲聞各異，是故三寶不得不異。云何",
    "T24n1488_005:1061b21": "為異？發心時異，莊嚴時異，得道時異，性分",
    "T24n1488_005:1061b22": "各異，是故為異。何因緣故說佛即法？能解",
    "T24n1488_005:1061b23": "是法，故名為佛；受分別說，故名為僧。若有說",
    "T24n1488_005:1061b24": "言：佛入僧數。是義不然！何以故？佛若入僧，",
    "T24n1488_005:1061b25": "則無三寶及三歸依、四不壞信。善男子！菩薩、",
    "T24n1488_005:1061b26": "法異，佛、法亦異。菩薩二種：一者、後身，二者、修",
    "T24n1488_005:1061b27": "道。歸依後身，名歸依法，歸依修道，名歸依",
    "T24n1488_005:1061b28": "僧。觀有為法多諸罪過，獨處修行，得甘露",
    "T24n1488_005:1061b29": "味，故名為佛；一切無漏無為法界，故名為",
    "T24n1488_005:1061c01": "法；受持禁戒，讀誦解說十二部經，故名為僧。",
    "T24n1488_005:1061c02": "[1061c02] 「若有問言：如來滅已，歸依佛者，是何歸依？",
    "T24n1488_005:1061c03": "善男子！如是歸依，名為歸依過去諸佛無學",
    "T24n1488_005:1061c04": "之法。如我先教提謂長者：『汝當歸依未來世",
    "T24n1488_005:1061c05": "僧。』依過去佛，亦復如是。福田果報，有多少",
    "T24n1488_005:1061c06": "故，差別為三。若佛在世及涅槃後，供養果報，",
    "T24n1488_005:1061c07": "無有差別；受歸依者，亦復如是。如佛在世，為",
    "T24n1488_005:1061c08": "諸弟子立諸要制，佛雖過去，有犯之者亦獲",
    "T24n1488_005:1061c09": "罪報；歸過去佛，亦復如是。猶如如來臨涅槃",
    "T24n1488_005:1061c10": "時，一切人天為涅槃故，多設供養，爾時如來",
    "T24n1488_005:1061c11": "未入涅槃，猶故在世，懸受未來世供養事；歸",
    "T24n1488_005:1061c12": "過去佛，亦復如是。譬如有人父母在遠，是人",
    "T24n1488_005:1061c13": "或時瞋罵得罪，或時恭敬讚歎得福；歸過去",
    "T24n1488_005:1061c14": "佛，亦復如是。是故我說：我若在世及涅槃後",
    "T24n1488_005:1061c15": "所設供養，施者受福等無差別。[1061c15] 「善男子！若",
    "T24n1488_005:1061c16": "男、若女，若能三說三歸依者，名優婆塞、名優",
    "T24n1488_005:1061c17": "婆夷。一切諸佛雖歸依法，法由佛說故得顯",
    "T24n1488_005:1061c18": "現，是故先應歸依於佛。淨身、口、意，至心念佛，",
    "T24n1488_005:1061c19": "念已即離怖畏、苦惱，是故應當先歸依佛。智",
    "T24n1488_005:1061c20": "者深觀如來智慧解脫最勝，能說解脫及解",
    "T24n1488_005:1061c21": "脫因，能說無上寂靜之處，能竭生死苦惱大",
    "T24n1488_005:1061c22": "海，威儀庠序三業寂靜，是故應當先歸依",
    "T24n1488_005:1061c23": "佛。智者深觀生死之法，是大苦聚，無上正道",
    "T24n1488_005:1061c24": "能永斷之；生死之法，渴愛飢饉，無上甘露味",
    "T24n1488_005:1061c25": "能充足，生死之法，怖畏嶮難，無上正法能除",
    "T24n1488_005:1061c26": "斷之；生死錯謬，邪僻不正，無常見常，無我見",
    "T24n1488_005:1061c27": "我，無樂見樂，不淨見淨，無上正法悉能斷",
    "T24n1488_005:1061c28": "除；以是因緣，應歸依法。[1061c28] 「智者應觀外道徒眾，",
    "T24n1488_005:1061c29": "無慚無愧，非如法住，雖為道行，不知正路，雖",
    "T24n1488_005:1062a01": "求解脫，不得正要；雖得世俗微善之法，慳&#x608B;",
    "T24n1488_005:1062a02": "護惜，不能轉說，非善行性作善行想。佛僧寂",
    "T24n1488_005:1062a03": "靜，心多憐愍，少欲知足，如法而住，修於正道，",
    "T24n1488_005:1062a04": "得正解脫，得已復能轉為人說，是故應當次",
    "T24n1488_005:1062a05": "歸依僧。[1062a05] 「若能禮拜如是三寶，來迎去送，尊重",
    "T24n1488_005:1062a06": "讚歎，如法而住，信之不疑，是則名為供養三",
    "T24n1488_005:1062a07": "寶。若有人能歸三寶已，雖不受戒，斷一切惡，",
    "T24n1488_005:1062a08": "修一切善，雖復在家，如法而住，是亦得名為",
    "T24n1488_005:1062a09": "優婆塞。若有說言：先不歸依佛法僧寶，當知",
    "T24n1488_005:1062a10": "是人不得戒者。是義不然！何以故？如我先說：",
    "T24n1488_005:1062a11": "善來比丘！是竟未得歸依三寶，而其戒律悉",
    "T24n1488_005:1062a12": "得具足。或有說言：若不具受，則不得戒，八",
    "T24n1488_005:1062a13": "戒齋法，亦復如是。是義不然！何以故？若不",
    "T24n1488_005:1062a14": "具受不得戒者，求有優婆塞云何得戒？實",
    "T24n1488_005:1062a15": "是得戒，但不具足。八戒齋法若不具受，雖不",
    "T24n1488_005:1062a16": "名齋，可得名善。善男子！若能淨潔身、口、意",
    "T24n1488_005:1062a17": "業受優婆塞戒，是名五陰。云何五陰？不受",
    "T24n1488_005:1062a18": "邪見，不說邪見，信受正見，說於正見，修行正",
    "T24n1488_005:1062a19": "法，是名五陰。[1062a19] 「受三歸已，造作癡業，受外道法，",
    "T24n1488_005:1062a20": "自在天語，以是因緣失於三歸。若人質直，心",
    "T24n1488_005:1062a21": "無慳貪，常修慚愧，少欲知足，是人不久得寂",
    "T24n1488_005:1062a22": "靜身。若有造作種種雜業，為受樂故修於善",
    "T24n1488_005:1062a23": "事，如市易法，其心不能憐愍眾生，如是之人，",
    "T24n1488_005:1062a24": "不得三歸。若人為護舍宅身命、祠祀諸神，",
    "T24n1488_005:1062a25": "是人不名失歸依法；若人至心信其能救一",
    "T24n1488_005:1062a26": "切怖畏，禮拜外道，是人則失三歸依法。若",
    "T24n1488_005:1062a27": "聞諸天有曾見佛功德勝己，禮拜供養，是人",
    "T24n1488_005:1062a28": "不失歸依之法。或時禮拜自在天王，應如禮",
    "T24n1488_005:1062a29": "拜世間諸王、長者、貴人、耆舊有德，如是之人，",
    "T24n1488_005:1062b01": "亦復不失歸依之法。[1062b01] 「雖復禮拜，所說邪法慎",
    "T24n1488_005:1062b02": "無受之。供養天時，當起慈心，為護身命、財物、",
    "T24n1488_005:1062b03": "國土、人民恐怖。所說邪見，何故不受？智者應",
    "T24n1488_005:1062b04": "觀外道所說：云一切物，悉是自在天之所作。",
    "T24n1488_005:1062b05": "若是自在之所作者，我今何故修是善業？或",
    "T24n1488_005:1062b06": "說：投淵、赴火、自餓捨命，即得離苦。此即苦因，",
    "T24n1488_005:1062b07": "云何說言得遠離苦？一切眾生作善惡業，以",
    "T24n1488_005:1062b08": "是業緣自受果報。復有說言：一切萬物，時節、",
    "T24n1488_005:1062b09": "星宿、自在天作。如是邪說，我云何受現在造",
    "T24n1488_005:1062b10": "業，亦受過去所作業果？智者了了，知是業果；",
    "T24n1488_005:1062b11": "云何說言時節、星宿、自在作耶？若以時節、星",
    "T24n1488_005:1062b12": "宿因緣受苦樂者，天下多有同時、同宿，云",
    "T24n1488_005:1062b13": "何復有一人受苦，一人受樂，一人是男，一人",
    "T24n1488_005:1062b14": "是女？天、阿修羅有同時生，同宿生者，或有天",
    "T24n1488_005:1062b15": "勝阿修羅負，阿修羅勝諸天不如；復有諸王",
    "T24n1488_005:1062b16": "同時、同宿俱共治政，一人失國，一則保土。諸",
    "T24n1488_005:1062b17": "外道等亦復說言：若有惡年、惡宿現時，當",
    "T24n1488_005:1062b18": "教眾生令修善法以攘&#x5374;之。若是年、宿，何得",
    "T24n1488_005:1062b19": "修善而得除滅？以是因緣，智者云何受於外",
    "T24n1488_005:1062b20": "道邪錯之說？[1062b20] 「善男子！一切眾生，隨於業行，",
    "T24n1488_005:1062b21": "若修正見，受於安樂，修邪見者，受大苦惱。因",
    "T24n1488_005:1062b22": "修善業，得大自在，得自在已，眾生親近。復為",
    "T24n1488_005:1062b23": "宣說善業因緣，善業因緣故得自在，一切眾",
    "T24n1488_005:1062b24": "生皆由修善業因緣故得受安樂，非年、宿也。",
    "T24n1488_005:1062b25": "善男子！阿闍世王、提婆達多，皆由造惡業因",
    "T24n1488_005:1062b26": "緣故墮於地獄，非因年、宿得是報也！&#x6B1D;頭",
    "T24n1488_005:1062b27": "藍弗邪見因緣，未來當墮大地獄中。[1062b27] 「善男子！",
    "T24n1488_005:1062b28": "一切善法，欲為根本，是欲因緣，得三菩提及",
    "T24n1488_005:1062b29": "解脫果。入出家法，破大惡業及諸有業，能",
    "T24n1488_005:1062c01": "受持戒，親近諸佛，能一切捨施於乞者，能作",
    "T24n1488_005:1062c02": "定性壞惡果報，滅大惡罪，得決定聚，離於三",
    "T24n1488_005:1062c03": "障，善能修集壞煩惱道。是欲因緣，能受三歸，",
    "T24n1488_005:1062c04": "因三歸已即能受戒，既受戒已行見、修道，過",
    "T24n1488_005:1062c05": "於聲聞。若有畏於師子、虎、狼、惡獸等類，歸依",
    "T24n1488_005:1062c06": "於佛，尚得解脫，況發善心求出世者不得解",
    "T24n1488_005:1062c07": "脫？阿那邠坻教告家內在胎之子，悉受歸依，",
    "T24n1488_005:1062c08": "是胎中子實不成就。何以故？是法要當口自",
    "T24n1488_005:1062c09": "宣說；雖不成就，亦能護之。[1062c09] 「善男子！諸外道說：",
    "T24n1488_005:1062c10": "一切世間皆是自在天之所作；亦復說言：未",
    "T24n1488_005:1062c11": "來之世過百劫已，當有幻出，所言幻者，即是",
    "T24n1488_005:1062c12": "佛也。若自在天能作佛者，是佛云何能破歸",
    "T24n1488_005:1062c13": "依自在天儀？若自在天不能作佛，云何說",
    "T24n1488_005:1062c14": "言一切皆是自在天作？外道復說：大梵天王、",
    "T24n1488_005:1062c15": "大自在天、毘紐天主、悉皆是一，復說生處各",
    "T24n1488_005:1062c16": "各別異。自在天者，名自在天，名常，名主，名有，",
    "T24n1488_005:1062c17": "名曰律陀，名曰尸婆，是一一名，各有異事，亦",
    "T24n1488_005:1062c18": "求解脫亦即解脫。是義不然！何以故？若自",
    "T24n1488_005:1062c19": "在天能生眾生，造作諸有，作善惡業及業果",
    "T24n1488_005:1062c20": "報，作貪、瞋、癡繫縛眾生；復言眾生得解脫時，",
    "T24n1488_005:1062c21": "悉入身中，是故解脫是無常法。是義不然！",
    "T24n1488_005:1062c22": "何以故？若無常者，云何得名為解脫也？如婆",
    "T24n1488_005:1062c23": "羅門子還得壽命，是故不得名自在天。是三",
    "T24n1488_005:1062c24": "種天亦不得一。何以故？阿周那人毘紐大天",
    "T24n1488_005:1062c25": "為作解脫，以是義故亦不得一。若言解脫",
    "T24n1488_005:1062c26": "是無常者，當知即幻，非佛名幻。若能了了正",
    "T24n1488_005:1062c27": "見真我，是名解脫。[1062c27] 「復有說言：見微塵者，是名",
    "T24n1488_005:1062c28": "解脫。復有說言：見性異我異，是名解脫。是",
    "T24n1488_005:1062c29": "義不然！何以故？若能修道見四真諦，是人乃",
    "T24n1488_005:1063a01": "得見性見我。若人能受三歸依者，是人乃能",
    "T24n1488_005:1063a02": "真見四諦。是三歸依，乃是一切無量善法，乃",
    "T24n1488_005:1063a03": "至阿耨多羅三藐三菩提之根本也。[1063a03] 「菩薩二",
    "T24n1488_005:1063a04": "種：一者、在家，二者、出家。出家菩薩淨三歸",
    "T24n1488_005:1063a05": "依，是不為難；在家修淨，是乃為難。何以故？",
    "T24n1488_005:1063a06": "在家之人多惡因緣所纏繞故。」",
    "T24n1488_005:1063a07": "優婆塞戒經八戒齋品第二十一",
    "T24n1488_005:1063a08": "[1063a08] 善生言：「世尊！若有人能受三歸齋戒，是人當",
    "T24n1488_005:1063a09": "得何等果報？」[1063a09] 「善男子！若人能受三歸依者，",
    "T24n1488_005:1063a10": "當知是人所得福報不可窮盡！善男子！迦陵",
    "T24n1488_005:1063a11": "伽國有七寶藏，名賓伽羅，其國人民——大、小、男、",
    "T24n1488_005:1063a12": "女——於七日中、七月、七年，常以車乘、象、馬、駝、驢",
    "T24n1488_005:1063a13": "擔負持去，猶不能盡。若有至心受三歸齋，是",
    "T24n1488_005:1063a14": "人所得功德果報，出勝彼藏所有寶物。善男",
    "T24n1488_005:1063a15": "子！毘提呵國有七寶藏，名半陸迦，其國人民——",
    "T24n1488_005:1063a16": "男、女、大、小——於七日中、七月、七年，常以車乘、象、馬、",
    "T24n1488_005:1063a17": "駝、驢擔負持去，猶不能盡。若有至心受三歸",
    "T24n1488_005:1063a18": "齋，是人所得功德果報，出勝彼藏所有寶物。",
    "T24n1488_005:1063a19": "善男子！波羅[木*奈]國有七寶藏，名曰蠰佉，其",
    "T24n1488_005:1063a20": "國人民——男、女、大、小——於七日中、七月、七年，常以",
    "T24n1488_005:1063a21": "車乘、象、馬、駝、驢擔負持去，亦不能盡。若有至",
    "T24n1488_005:1063a22": "心受三歸齋，是人所得功德果報，出勝彼藏",
    "T24n1488_005:1063a23": "所有寶物。善男子！乾陀羅國有七寶藏，名伊",
    "T24n1488_005:1063a24": "羅&#x9262;多，其國人民——男、女、大、小——於七日中、七月、",
    "T24n1488_005:1063a25": "七年，常以車乘、象、馬、駝、驢擔負持去，亦不能",
    "T24n1488_005:1063a26": "盡。若有至心受三歸齋，是人所得功德果報，",
    "T24n1488_005:1063a27": "勝出彼藏所有寶物。[1063a27] 「善男子！若有從他三受",
    "T24n1488_005:1063a28": "三歸，三受八戒，是名得具一日一夜優婆塞",
    "T24n1488_005:1063a29": "齋。明相出時，是時則失。是故不得佛像邊受，",
    "T24n1488_005:1063b01": "要當從人，根本清淨，受已清淨，莊嚴清淨，覺",
    "T24n1488_005:1063b02": "觀清淨，念心清淨，求報清淨，是名三歸清淨",
    "T24n1488_005:1063b03": "齋法。善男子！若能如是清淨歸依受八戒者，",
    "T24n1488_005:1063b04": "除五逆罪，餘一切罪悉皆消滅。如是戒者，不",
    "T24n1488_005:1063b05": "得一時二人並受。何以故？若一時中二人共",
    "T24n1488_005:1063b06": "受，何因緣故一人毀犯、一人堅持？是戒力",
    "T24n1488_005:1063b07": "故，後世生時不能造惡，受已作罪，復不永失。",
    "T24n1488_005:1063b08": "若先遣信，欲刑戮人，信遲未至，其人尋後發",
    "T24n1488_005:1063b09": "心受齋，當受齋時，信至即殺，雖復一時，以戒",
    "T24n1488_005:1063b10": "力故，不得殺罪。若諸貴人，常&#x52C5;作惡，若欲受",
    "T24n1488_005:1063b11": "齋，先當&#x52C5;語，遮先諸惡，乃得成就；若先不遮，",
    "T24n1488_005:1063b12": "輒便受齋者，不名得齋。欲受齋者，先當宣令",
    "T24n1488_005:1063b13": "所屬國境，我欲受齋，凡是齋日，悉斷諸惡罰",
    "T24n1488_005:1063b14": "戮之事。若能如是清淨受持八戒齋者，是人",
    "T24n1488_005:1063b15": "則得無量果報至無上樂。[1063b15] 「彌勒出時百年受",
    "T24n1488_005:1063b16": "齋，不如我世一日一夜。何以故？我時眾生",
    "T24n1488_005:1063b17": "具五滓故。是故我為鹿子母說：『善女！若娑羅",
    "T24n1488_005:1063b18": "樹能受八齋，是亦得受人天之樂至無上樂。』",
    "T24n1488_005:1063b19": "善男子！是八戒齋，即是莊嚴無上菩提之瓔",
    "T24n1488_005:1063b20": "珞也！如是齋者，既是易作，而能獲得無量功",
    "T24n1488_005:1063b21": "德。若有易作而不作者，是名放逸。[1063b21] 「善男子！",
    "T24n1488_005:1063b22": "菩薩二種：一者、在家，二者、出家。出家菩薩能",
    "T24n1488_005:1063b23": "教眾生淨八戒齋，是不為難；在家菩薩教他",
    "T24n1488_005:1063b24": "清淨，是乃為難。何以故？在家之人多惡因緣",
    "T24n1488_005:1063b25": "所纏繞故。」"
}