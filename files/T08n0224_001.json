{
    "T08n0224_001:0425a02": "No. 224 [Nos. 220(4 or 5), 225-228, cf. 229]",
    "T08n0224_001:0425a03": "道行般若經序",
    "T08n0224_001:0425a05": "釋道安撰",
    "T08n0224_001:0425a06": "[0425a06] 大哉智度！萬聖資通，咸宗以成也。地合日照，",
    "T08n0224_001:0425a07": "無法不周，不恃不處，累彼有名，既外有名，亦",
    "T08n0224_001:0425a08": "病無形，兩忘玄莫，喟然無主，此智之紀也。",
    "T08n0224_001:0425a09": "夫永壽莫美乎上乾，而齊之殤子；神偉莫美",
    "T08n0224_001:0425a10": "於凌虛，而同之[仁-二+肙]滯；至德莫大乎真人，而比",
    "T08n0224_001:0425a11": "之朽種；高妙莫大乎世雄，而喻之幻夢。由此",
    "T08n0224_001:0425a12": "論之，亮為眾聖宗矣。何者？執道御有，卑高有",
    "T08n0224_001:0425a13": "差，此有為之域耳；非據真如、遊法性、冥然無",
    "T08n0224_001:0425a14": "名也。據真如、遊法性、冥然無名者，智度之奧",
    "T08n0224_001:0425a15": "室也。名教遠想者，智度之蘧廬也。然在乎證",
    "T08n0224_001:0425a16": "者，莫不[貝*賓]其生無而惶胘；存乎邇者，莫不",
    "T08n0224_001:0425a17": "忿其蕩冥而誕誹。道動必反，優劣致殊，眩誹",
    "T08n0224_001:0425a18": "不其宜乎！不其宜乎！要斯法也，與進度齊軫，",
    "T08n0224_001:0425a19": "逍遙俱遊，千行萬定莫不以成。眾行得字而",
    "T08n0224_001:0425a20": "智進全名，諸法參相成者，求之此列也。具其",
    "T08n0224_001:0425a21": "經也，進咨第一義以為語端，退述權便以為",
    "T08n0224_001:0425a22": "談首；行無細而不歷，數無微而不極；言以",
    "T08n0224_001:0425a23": "煩而各有宗，義似重而各有主。璅見者慶其",
    "T08n0224_001:0425a24": "邇教而悅寤，宏哲者望其遠標絕目。陟者彌",
    "T08n0224_001:0425a25": "高而不能階，陟者彌高而不能測，謀者慮",
    "T08n0224_001:0425a26": "不能規，尋者度不能盡。既窈冥矣！真可謂大",
    "T08n0224_001:0425a27": "業淵藪，妙矣者哉！然凡諭之者，考文以微",
    "T08n0224_001:0425a28": "其理者昏其趣者也；察句以驗其義者迷其",
    "T08n0224_001:0425a29": "旨者也。何則？考文則異同每為辭，尋句則觸",
    "T08n0224_001:0425b01": "類每為旨；為辭則喪其卒成之致，為旨則忽",
    "T08n0224_001:0425b02": "其始擬之義矣。若率初以要其終，或忘文以",
    "T08n0224_001:0425b03": "全其質者，則大智玄通居可知也。從始發意",
    "T08n0224_001:0425b04": "逮一切智，曲成決著八地無染，謂之智也，",
    "T08n0224_001:0425b05": "故曰遠離也。三脫照空，四非明有，統鑑諸法，因",
    "T08n0224_001:0425b06": "後成用，藥病雙亡，謂之觀也。明此二行，於三",
    "T08n0224_001:0425b07": "十萬言，其如視諸掌乎。顛沛草次，無起無",
    "T08n0224_001:0425b08": "此也。佛泥曰後，外國高士，抄九十章，為道行",
    "T08n0224_001:0425b09": "品。桓靈之世，朔佛齎詣京師，譯為漢文，因本",
    "T08n0224_001:0425b10": "順旨，轉音如已，敬順聖言，了不加飾也。然經",
    "T08n0224_001:0425b11": "既抄撮合成音投，音殊俗異，譯人口傳，自非",
    "T08n0224_001:0425b12": "三達，胡能一一得本緣故乎？由是道行頗有",
    "T08n0224_001:0425b13": "首尾隱者，古賢論之，往往有滯。仕行恥此，尋",
    "T08n0224_001:0425b14": "求其本，到于闐乃得，送詣倉垣，出為放光品。",
    "T08n0224_001:0425b15": "斥重省刪，務令婉便，若其悉文，將過三倍。善",
    "T08n0224_001:0425b16": "出無生，論空持巧，傳譯如是，難為繼矣。二家",
    "T08n0224_001:0425b17": "所出，足令大智煥爾闡幽。支讖全本。其亦應",
    "T08n0224_001:0425b18": "然。何者？抄經刪削，所害必多。委本從聖，乃佛",
    "T08n0224_001:0425b19": "之至戒也。安不量末學，庶幾斯心，載詠載玩，",
    "T08n0224_001:0425b20": "未墜于地，檢其所出，事本終始，猶令折傷玷",
    "T08n0224_001:0425b21": "缺[病-丙+((日/月)*戈)]然無際。假無放光，何由解斯經乎？永",
    "T08n0224_001:0425b22": "謝先哲，所蒙多矣！今集所見為解句下，始況",
    "T08n0224_001:0425b23": "現首，終隱現尾；出經見異，銓其得否，舉本證",
    "T08n0224_001:0425b24": "抄，敢增損也。幸我同好飾其瑕&#x8B81;也。",
    "T08n0224_001:0425c02": "道行般若經卷第一",
    "T08n0224_001:0425c04": "後漢月支國三藏支婁迦讖譯",
    "T08n0224_001:0425c05": "摩訶般若波羅蜜道行品第一",
    "T08n0224_001:0425c06": "[0425c06] 佛在羅閱祇耆闍崛山中，摩訶比丘僧不可",
    "T08n0224_001:0425c07": "計，諸弟子舍利弗、須菩提等；摩訶薩菩薩",
    "T08n0224_001:0425c08": "無央數，彌勒菩薩、文殊師利菩薩等。[0425c08] 月十五",
    "T08n0224_001:0425c09": "日說戒時，佛告須菩提：「今日菩薩大會，因",
    "T08n0224_001:0425c10": "諸菩薩故，說般若波羅蜜，菩薩當是學成。」[0425c10] 舍",
    "T08n0224_001:0425c11": "利弗心念言：「今使須菩提為諸菩薩說般若",
    "T08n0224_001:0425c12": "波羅蜜，自用力說耶？持佛威神說乎？」[0425c12] 須菩提",
    "T08n0224_001:0425c13": "知舍利弗心所念，便語舍利弗言：「敢佛弟子",
    "T08n0224_001:0425c14": "所說法、所成法，皆持佛威神。何以故？佛所說",
    "T08n0224_001:0425c15": "法，法中所學，皆有證、皆隨法，展轉相教，展",
    "T08n0224_001:0425c16": "轉相成，法中終不共諍。何以故？時而說法，莫",
    "T08n0224_001:0425c17": "不喜樂者，自恣善男子、善女人而學。」[0425c17] 須菩提",
    "T08n0224_001:0425c18": "白佛言：「佛使我為諸菩薩說般若波羅蜜，菩",
    "T08n0224_001:0425c19": "薩當從中學成。佛使我說菩薩，菩薩有字便",
    "T08n0224_001:0425c20": "著菩薩有字，無字何而法中字菩薩，了不見",
    "T08n0224_001:0425c21": "有法菩薩，菩薩法字了無，亦不見菩薩，亦不",
    "T08n0224_001:0425c22": "見其處，何而有菩薩當教般若波羅蜜，作是",
    "T08n0224_001:0425c23": "說般若波羅蜜？菩薩聞是，心不懈怠，不恐不",
    "T08n0224_001:0425c24": "怯不難不畏，菩薩當念作是學，當念作是",
    "T08n0224_001:0425c25": "住。當念作是學，入中心不當念是菩薩。何以",
    "T08n0224_001:0425c26": "故？有心無心。」[0425c26] 舍利弗謂須菩提：「云何有心無",
    "T08n0224_001:0425c27": "心？」[0425c27] 須菩提言：「心亦不有，亦不無，亦不能得，",
    "T08n0224_001:0425c28": "亦不能知處。」[0425c28] 舍利弗謂須菩提：「何而心亦不",
    "T08n0224_001:0425c29": "有亦不無，亦不能得，亦不能知處者？如是亦",
    "T08n0224_001:0426a01": "不有，亦不無，亦不有有心，亦不無無心？」[0426a01] 須菩",
    "T08n0224_001:0426a02": "提言：「亦不有有心，亦不無無心。」[0426a02] 舍利弗言：",
    "T08n0224_001:0426a03": "「善哉，須菩提！為佛學佛而學者，不說空身慧",
    "T08n0224_001:0426a04": "空身慧而說最第一。菩薩從是中，已得阿惟",
    "T08n0224_001:0426a05": "越致，學字終不復失般若波羅蜜。如是菩薩",
    "T08n0224_001:0426a06": "以在般若波羅蜜中住，欲學阿羅漢法，當聞",
    "T08n0224_001:0426a07": "般若波羅蜜，當學、當持、當守；欲學辟支佛法，",
    "T08n0224_001:0426a08": "當聞般若波羅蜜，當學、當持、當守；欲學菩薩",
    "T08n0224_001:0426a09": "法，當聞般若波羅蜜，當學、當持、當守。何以故？",
    "T08n0224_001:0426a10": "般若波羅蜜法甚深，菩薩如學。」[0426a10] 須菩提白",
    "T08n0224_001:0426a11": "佛言：「我熟念菩薩心不可得，亦不可知處，",
    "T08n0224_001:0426a12": "亦不可見何所，是菩薩般若波羅蜜，亦不能",
    "T08n0224_001:0426a13": "及說，亦不能逮說菩薩字，菩薩無有處處，",
    "T08n0224_001:0426a14": "了不可得，亦無而出，亦無如入，亦無如",
    "T08n0224_001:0426a15": "住，亦無如止。何以故？菩薩字了不可得故，無",
    "T08n0224_001:0426a16": "如住、無如止，作是說般若波羅蜜，菩薩聞",
    "T08n0224_001:0426a17": "是心不懈倦，不難不恐不畏，以入阿惟越致",
    "T08n0224_001:0426a18": "中悉了知，不可復退。",
    "T08n0224_001:0426a19": "[0426a19] 「菩薩行般若波羅蜜，色不當於中住，痛痒思",
    "T08n0224_001:0426a20": "想生死識，不當於中住。何以故？住色中為行",
    "T08n0224_001:0426a21": "識，住痛痒思想生死識中為行識。不當行識，",
    "T08n0224_001:0426a22": "設住其中者，為不隨般若波羅蜜教。何以故？",
    "T08n0224_001:0426a23": "行識故，是為不行般若波羅蜜；不行者，菩薩",
    "T08n0224_001:0426a24": "不得薩芸若。」[0426a24] 舍利弗謂須菩提：「菩薩當云何",
    "T08n0224_001:0426a25": "行般若波羅蜜，得般若波羅蜜？」[0426a25] 須菩提言：「菩",
    "T08n0224_001:0426a26": "薩行般若波羅蜜，色不受，痛痒思想生死識",
    "T08n0224_001:0426a27": "不受；不受色者為無色，不受痛痒思想生死",
    "T08n0224_001:0426a28": "識者為無識。般若波羅蜜不受。何以故不受？",
    "T08n0224_001:0426a29": "如影，無所取、無所得故不受。菩薩行般若波",
    "T08n0224_001:0426b01": "羅蜜，一切字法不受，是故三昧無有邊、無有",
    "T08n0224_001:0426b02": "正，諸阿羅漢、辟支佛所不能及。",
    "T08n0224_001:0426b03": "[0426b03] 「復次，舍利弗！薩芸若不受。何以故？菩薩不當",
    "T08n0224_001:0426b04": "持想視薩芸若。設想視者為不了，為如餘道",
    "T08n0224_001:0426b05": "人不信薩芸若。何以故？反謂有身，正使餘",
    "T08n0224_001:0426b06": "道人信佛。信佛已，反持小道入佛道中。入佛",
    "T08n0224_001:0426b07": "道中已，不受色，痛痒思想生死識不受，不受",
    "T08n0224_001:0426b08": "已亦未曉，尚未成，亦不見慧，亦不於內見慧，",
    "T08n0224_001:0426b09": "亦不於外見慧，亦不於餘處見慧，亦不於內",
    "T08n0224_001:0426b10": "痛痒思想生死識見慧，亦不於外痛痒思想",
    "T08n0224_001:0426b11": "生死識餘處見慧，亦不於餘處脫，以學成就",
    "T08n0224_001:0426b12": "佛了知，從法中以脫去，謂法等一泥洹。菩薩",
    "T08n0224_001:0426b13": "莫作是行，莫內外視法，吁與般若波羅蜜",
    "T08n0224_001:0426b14": "等，一切無所受、無所從，誰得法？無所持、無所",
    "T08n0224_001:0426b15": "收，亦無所泥洹想。是故菩薩般若波羅蜜亦",
    "T08n0224_001:0426b16": "不受色，痛痒思想生死識亦不受，亦不中道",
    "T08n0224_001:0426b17": "般泥洹，悉具十種力、四無所畏、佛十八事，是",
    "T08n0224_001:0426b18": "故菩薩般若波羅蜜。菩薩已入般若波羅蜜",
    "T08n0224_001:0426b19": "中行，當作是：視何所是般若波羅蜜？在何所",
    "T08n0224_001:0426b20": "般若波羅蜜中法？了不能得，了不能知處。是",
    "T08n0224_001:0426b21": "故般若波羅蜜菩薩當作是念，聞是不懈不",
    "T08n0224_001:0426b22": "&#x5374;不恐不畏不難，知是菩薩不離般若波羅",
    "T08n0224_001:0426b23": "蜜，菩薩當了知如是。」",
    "T08n0224_001:0426b24": "[0426b24] 舍利弗謂須菩提：「菩薩何因曉般若波羅蜜？",
    "T08n0224_001:0426b25": "色離本色，痛痒思想生死識離本識，般若波",
    "T08n0224_001:0426b26": "羅蜜離本般若波羅蜜。」[0426b26] 須菩提言：「如是。」[0426b26] 舍利",
    "T08n0224_001:0426b27": "弗言：「善哉，須菩提！菩薩設使出是中，便自",
    "T08n0224_001:0426b28": "致薩芸若。」[0426b28] 須菩提言：「如是。菩薩出是中，便自",
    "T08n0224_001:0426b29": "致薩芸若，何以故？薩芸若無所從生，無所從",
    "T08n0224_001:0426c01": "生如是，菩薩疾近作佛。菩薩行般若波羅",
    "T08n0224_001:0426c02": "蜜，於薩芸若中無所罣礙。」[0426c02] 舍利弗言：「善哉！菩",
    "T08n0224_001:0426c03": "薩精進作是語：『設使行色為行想，設生色行",
    "T08n0224_001:0426c04": "為行想，設觀色行為行想，設滅色行為行想，",
    "T08n0224_001:0426c05": "設空色行為行想，設識行立欲得為行想，",
    "T08n0224_001:0426c06": "痛痒思想生死識行為行想，生識行為行想，",
    "T08n0224_001:0426c07": "觀識行為行想，滅識行為行想，空識行為行",
    "T08n0224_001:0426c08": "想。』如是菩薩為反行想，作是守行者，為不守",
    "T08n0224_001:0426c09": "般若波羅蜜，為不行般若波羅蜜。若想行者，",
    "T08n0224_001:0426c10": "菩薩護行，當莫隨其中。」[0426c10] 舍利弗謂須菩提：「菩",
    "T08n0224_001:0426c11": "薩當云何行般若波羅蜜？」[0426c11] 須菩提言：「不行色，",
    "T08n0224_001:0426c12": "不生色行，不觀色行，不滅色行，不空色行；不",
    "T08n0224_001:0426c13": "痛痒思想生死識行，不生識行，不觀識行，不",
    "T08n0224_001:0426c14": "滅識行，不空識行；不行色，不色想行，不色生",
    "T08n0224_001:0426c15": "行，不色觀行，不識滅行，不識空行；亦無見亦",
    "T08n0224_001:0426c16": "無行，亦無見行，無行無見，亦復無行，亦無",
    "T08n0224_001:0426c17": "止行。如是為無見。何以故？一切法無所從來",
    "T08n0224_001:0426c18": "亦無所持，菩薩摩訶薩一切字法不受字，是",
    "T08n0224_001:0426c19": "故三昧無有邊、無有正，諸阿羅漢、辟支佛所",
    "T08n0224_001:0426c20": "不能及知。菩薩摩訶薩隨三昧者，疾得作佛。」",
    "T08n0224_001:0426c21": "[0426c21] 持佛威神，須菩提說是語，菩薩皆得阿惟越",
    "T08n0224_001:0426c22": "致字，前過去佛時得作佛，隨三昧亦不見三",
    "T08n0224_001:0426c23": "昧，亦無有三昧想，亦不作三昧，亦不念識三",
    "T08n0224_001:0426c24": "昧，亦不想識坐三昧，亦不言我三昧，已隨是",
    "T08n0224_001:0426c25": "法者無有疑。[0426c25] 舍利弗謂須菩提：「何所三昧隨",
    "T08n0224_001:0426c26": "行？菩薩已得阿惟越致字，前過去佛時得作",
    "T08n0224_001:0426c27": "佛，可得見三昧處不？」[0426c27] 須菩提言：「不可得見也。",
    "T08n0224_001:0426c28": "舍利弗！善男子亦不知亦不了。」[0426c28] 舍利弗謂須",
    "T08n0224_001:0426c29": "菩提：「何以故不知不了？」[0426c29] 須菩提言：「亦不得三",
    "T08n0224_001:0427a01": "昧，亦無有三昧，亦不得字。」[0427a01] 佛言：「善哉，須菩",
    "T08n0224_001:0427a02": "提！如我所說，空身慧作是為諸菩薩為隨般",
    "T08n0224_001:0427a03": "若波羅蜜教，菩薩作是學，為學般若波羅蜜",
    "T08n0224_001:0427a04": "也。」[0427a04] 舍利弗白佛言：「天中天！菩薩學如是，為",
    "T08n0224_001:0427a05": "學般若波羅蜜。」[0427a05] 舍利弗問佛言：「如是為學何",
    "T08n0224_001:0427a06": "法？」[0427a06] 佛言：「如是菩薩為學無所學法。何以故？",
    "T08n0224_001:0427a07": "法無所逮得，莫癡如小兒學。」[0427a07] 舍利弗言：「誰能",
    "T08n0224_001:0427a08": "得是法？」[0427a08] 佛言：「無所得，是故得無所得法。莫癡",
    "T08n0224_001:0427a09": "如小兒學者，謂有字不能得，欲學習入法",
    "T08n0224_001:0427a10": "中，適為兩癡耳，亦不知亦不曉，亦不了法。",
    "T08n0224_001:0427a11": "何以故？學字是色，欲得是致，是故不了法，所",
    "T08n0224_001:0427a12": "念亦不逮。如是不曉不信故，不於法中住，",
    "T08n0224_001:0427a13": "反呼有身，是故癡如小兒學。」[0427a13] 舍利弗白佛",
    "T08n0224_001:0427a14": "言：「菩薩作是學為不學？」[0427a14] 佛言：「作是學為不",
    "T08n0224_001:0427a15": "學，佛不作是學為學，佛得作佛。」",
    "T08n0224_001:0427a16": "[0427a16] 須菩提言：「天中天！若有問者是幻，為學佛得",
    "T08n0224_001:0427a17": "作佛。或作是問，當何以教之？」[0427a17] 佛言：「我故自",
    "T08n0224_001:0427a18": "問，若隨所報之。於須菩提意云何，幻與色有",
    "T08n0224_001:0427a19": "異無？幻與痛痒思想生死識有異無？」[0427a19] 須菩提",
    "T08n0224_001:0427a20": "報佛言：「爾天中天！幻與色無異也，色是幻，幻",
    "T08n0224_001:0427a21": "是色，幻與痛痒思想生死識等無異。」[0427a21] 佛言：「云",
    "T08n0224_001:0427a22": "何須菩提所想等，不隨法從五陰字菩薩？」[0427a22] 須",
    "T08n0224_001:0427a23": "菩提言：「如是，天中天！菩薩學欲作佛，為學幻",
    "T08n0224_001:0427a24": "耳。何以故？幻者當持，此所有當如，持五陰幻",
    "T08n0224_001:0427a25": "如，色色六衰五陰如，幻痛痒思想生死識，作是",
    "T08n0224_001:0427a26": "語字六衰五陰。」",
    "T08n0224_001:0427a27": "[0427a27] 須菩提白佛言：「若有新學菩薩，聞是語得無",
    "T08n0224_001:0427a28": "恐怖？」[0427a28] 佛言：「設使新學菩薩，與惡師相得相隨，",
    "T08n0224_001:0427a29": "或恐或怖；與善師相得相隨，不恐不怖。」[0427a29] 須菩",
    "T08n0224_001:0427b01": "提言：「何所菩薩惡師者，當何以知之？」佛言：",
    "T08n0224_001:0427b02": "「其人不尊重摩訶般若波羅蜜者，教人棄捨",
    "T08n0224_001:0427b03": "去遠離菩薩心，反教學諸雜經，隨雜經心喜",
    "T08n0224_001:0427b04": "樂，復教學餘經，若阿羅漢、辟支佛道法，教學",
    "T08n0224_001:0427b05": "是事，勸乃令諷誦，為說魔事魔因行壞敗菩",
    "T08n0224_001:0427b06": "薩，為種種說生死勤苦，言：『菩薩道不可得。』是",
    "T08n0224_001:0427b07": "故菩薩惡師。」[0427b07] 須菩提白佛言：「何所菩薩善師，",
    "T08n0224_001:0427b08": "何行從知之？」佛言：「其人尊重摩訶般若波羅",
    "T08n0224_001:0427b09": "蜜，稍稍教人令學成教，語魔事令覺知、令護",
    "T08n0224_001:0427b10": "魔，是故菩薩善師也。」",
    "T08n0224_001:0427b11": "[0427b11] 須菩提白佛言：「天中天！何因為菩薩？何故正",
    "T08n0224_001:0427b12": "字呼菩薩？」[0427b12] 佛言：「諸經法悉學悉曉，了知諸",
    "T08n0224_001:0427b13": "經法，爾故字為菩薩。」[0427b13] 須菩提言：「悉曉了知諸",
    "T08n0224_001:0427b14": "經法，爾故字菩薩。何以故復呼摩訶薩？」[0427b14] 佛",
    "T08n0224_001:0427b15": "言：「摩訶薩者，天上天下最尊，爾故字摩",
    "T08n0224_001:0427b16": "訶薩。」[0427b16] 舍利弗白佛言：「我亦樂聞何以故為摩",
    "T08n0224_001:0427b17": "訶薩？」[0427b17] 佛語舍利弗：「若樂聞者，佛當為若說",
    "T08n0224_001:0427b18": "之。摩訶薩者，悉自了見悉了知，十方天下",
    "T08n0224_001:0427b19": "人、十方所有悉曉了知——知人壽命，知有惡無",
    "T08n0224_001:0427b20": "惡、樂不樂、有志無志，悉曉了知——見為說法，如",
    "T08n0224_001:0427b21": "是無所著，爾故字為摩訶薩。」",
    "T08n0224_001:0427b22": "[0427b22] 須菩提白佛言：「請問摩訶薩者，何所字摩訶",
    "T08n0224_001:0427b23": "薩？設是菩薩心無有與等者，無有能逮心者，",
    "T08n0224_001:0427b24": "諸阿羅漢、辟支佛所不能及心。佛心如是，心",
    "T08n0224_001:0427b25": "無所著，心無所出、無所入。設佛心無所出、無",
    "T08n0224_001:0427b26": "所入，為無所著心，爾故復為摩訶薩正上無",
    "T08n0224_001:0427b27": "有與等者。」[0427b27] 舍利弗問須菩提：「何因菩薩心無",
    "T08n0224_001:0427b28": "所著？」[0427b28] 須菩提言：「心無所生，爾故無所著。」",
    "T08n0224_001:0427b29": "[0427b29] 邠祁文陀弗白佛言：「何因呼菩薩為摩訶僧",
    "T08n0224_001:0427c01": "那僧涅，摩訶衍三拔致？佛說號如是，爾故",
    "T08n0224_001:0427c02": "為摩訶僧那僧涅，摩訶衍三拔致？」[0427c02] 須菩提復白",
    "T08n0224_001:0427c03": "佛言：「何因菩薩摩訶薩為摩訶僧那僧涅？何",
    "T08n0224_001:0427c04": "從知菩薩摩訶薩為摩訶僧那僧涅？」[0427c04] 佛言：「菩",
    "T08n0224_001:0427c05": "薩摩訶薩心念如是：『我當度不可計阿僧祇",
    "T08n0224_001:0427c06": "人悉令般泥洹，如是悉般泥洹，是法無不般",
    "T08n0224_001:0427c07": "泥洹一人也。』何以故？本無故。譬如幻師於曠",
    "T08n0224_001:0427c08": "大處化作二大城，作化人滿其中，悉斷化人",
    "T08n0224_001:0427c09": "頭。於須菩提意云何，寧有所中傷死者無？」[0427c09] 須",
    "T08n0224_001:0427c10": "菩提言：「無。菩薩摩訶薩度不可計阿僧祇人，",
    "T08n0224_001:0427c11": "悉令般泥洹，無不般泥洹一人也。菩薩聞是，",
    "T08n0224_001:0427c12": "不恐不畏不悉不捨去就餘道，知是則為摩",
    "T08n0224_001:0427c13": "訶僧那僧涅。」",
    "T08n0224_001:0427c14": "[0427c14] 須菩提白佛言：「如我從佛聞，念其中事如是，",
    "T08n0224_001:0427c15": "不為摩訶僧那僧涅。何以故？作是為者，無有",
    "T08n0224_001:0427c16": "作薩芸若，無所供養，人無作者，為何等所",
    "T08n0224_001:0427c17": "人作摩訶僧那僧涅？色無著無縛無脫，痛痒",
    "T08n0224_001:0427c18": "思想生死識無著無縛無脫。」[0427c18] 邠祁文陀弗謂",
    "T08n0224_001:0427c19": "須菩提：「色無著無縛無脫，痛痒思想生死識",
    "T08n0224_001:0427c20": "無著無縛無脫。何謂？」[0427c20] 須菩提言：「色無著無縛",
    "T08n0224_001:0427c21": "無脫，痛痒思想生死識無著無縛無脫。」[0427c21] 邠祁",
    "T08n0224_001:0427c22": "文陀弗言：「何謂色無著無縛無脫？何謂痛痒",
    "T08n0224_001:0427c23": "思想生死識無著無縛無脫？」[0427c23] 須菩提語邠祁",
    "T08n0224_001:0427c24": "文陀弗：「色如幻，無著無縛無脫，痛痒思想生",
    "T08n0224_001:0427c25": "死識如幻，無著無縛無脫，無有邊，無著無縛",
    "T08n0224_001:0427c26": "無脫。譬如空，無著無縛無脫，無所生，無著無",
    "T08n0224_001:0427c27": "縛無脫，是故菩薩摩訶薩摩訶僧那僧涅。」",
    "T08n0224_001:0427c28": "[0427c28] 須菩提白佛言：「何因為摩訶衍三拔致？何所是",
    "T08n0224_001:0427c29": "摩訶衍？從何所當住衍中？何從出衍中？誰為",
    "T08n0224_001:0427c30": "成衍者？」[0427c30] 佛語須菩提：「摩訶衍，摩訶衍者，無有",
    "T08n0224_001:0428a01": "正也，不可得邊幅。」[0428a01] 須菩提問佛言：「我欲知衍",
    "T08n0224_001:0428a02": "從何所出生？從三處出，自致薩芸若中住，亦",
    "T08n0224_001:0428a03": "無有從中出生者，亦無有甫當來出者。何以",
    "T08n0224_001:0428a04": "故？天中天！」[0428a04] 佛言：「正使生已，甫當來出者，假",
    "T08n0224_001:0428a05": "令有兩法者不可得法，設不從得者，復從何",
    "T08n0224_001:0428a06": "法出？」[0428a06] 須菩提白佛言：「摩訶衍，於天上天下人",
    "T08n0224_001:0428a07": "中，正過上無有與等者，衍與空等，如空覆不",
    "T08n0224_001:0428a08": "可復計阿僧祇人，摩訶衍覆不可復計阿僧",
    "T08n0224_001:0428a09": "祇人，爾故呼摩訶衍，摩訶衍者。亦不見來時，",
    "T08n0224_001:0428a10": "亦不見去時，亦不見住處，亦不中邊見，亦不",
    "T08n0224_001:0428a11": "於是聞見，亦無所見，亦不於三處見，字如",
    "T08n0224_001:0428a12": "是。天中天！爾故為摩訶衍。」[0428a12] 佛言：「善哉，須菩",
    "T08n0224_001:0428a13": "提！爾故為摩訶衍。」",
    "T08n0224_001:0428a14": "[0428a14] 邠祁文陀弗白佛言：「尊者須菩提，佛使說般",
    "T08n0224_001:0428a15": "若波羅蜜，乃至說摩訶衍事為？」[0428a15] 須菩提白佛",
    "T08n0224_001:0428a16": "言：「須菩提說般若波羅蜜得無過？天中天！」[0428a16] 佛",
    "T08n0224_001:0428a17": "言：「若說般若波羅蜜不過也，適得其中。」[0428a17] 須菩",
    "T08n0224_001:0428a18": "提言：「菩薩亦不念彼間，亦不於是間念，亦不",
    "T08n0224_001:0428a19": "無中央念，色亦無有邊，菩薩亦無有邊，色與",
    "T08n0224_001:0428a20": "菩薩，不可逮、不可得，一切菩薩，不可得不可",
    "T08n0224_001:0428a21": "逮，何所是菩薩般若波羅蜜？當何從說？菩薩",
    "T08n0224_001:0428a22": "都不可得見，亦不可知處，當從何所說般若",
    "T08n0224_001:0428a23": "波羅蜜？菩薩轉復相呼菩薩？云何天中天想",
    "T08n0224_001:0428a24": "如字耳，何如為意？意無處處，意無形形，意",
    "T08n0224_001:0428a25": "本是形法。何等為色？色不可得見，亦無有",
    "T08n0224_001:0428a26": "身，是中何所有色者。痛痒思想生死識，識不",
    "T08n0224_001:0428a27": "可得見，菩薩亦不可得見，菩薩識了不知處",
    "T08n0224_001:0428a28": "處，亦不可見，一切菩薩了無有處，了不可",
    "T08n0224_001:0428a29": "見，何所為菩薩般若波羅蜜？如是說菩薩，都",
    "T08n0224_001:0428a30": "不可得見，亦不可知處處，了無所有，當從何",
    "T08n0224_001:0428b01": "所法中說般若波羅蜜？爾故字為菩薩。",
    "T08n0224_001:0428b02": "[0428b02] 「如是如是，字想亦無，字亦無想，何所為意？意",
    "T08n0224_001:0428b03": "誰字？意至本，本意生，意是無形。何因是識？不",
    "T08n0224_001:0428b04": "可得持，至本亦無所持，何因有識？如是法形，",
    "T08n0224_001:0428b05": "形亦無有本，設無有本，法亦無誰作，亦無有",
    "T08n0224_001:0428b06": "本，本無有本，當何從說？般若波羅蜜，亦無有",
    "T08n0224_001:0428b07": "異處，亦無有本，菩薩法亦無所得，有行菩",
    "T08n0224_001:0428b08": "薩聞是，不恐不畏不難，則為行般若波羅",
    "T08n0224_001:0428b09": "蜜，行般若波羅蜜法。當熟思惟如是，是時",
    "T08n0224_001:0428b10": "為不入色。何以故？色無所生為非色，設爾",
    "T08n0224_001:0428b11": "非色為無色，亦無有生，從其中無所得，字",
    "T08n0224_001:0428b12": "為色。法中本無，無是，菩薩行般若波羅蜜，視",
    "T08n0224_001:0428b13": "法思惟深入法，是時亦不入痛痒思想生死",
    "T08n0224_001:0428b14": "識。何以故？識無所生，為非識故，亦不出識中，",
    "T08n0224_001:0428b15": "亦不入識中，法中計了無所有。」",
    "T08n0224_001:0428b16": "[0428b16] 舍利弗謂須菩提：「我聽須菩提所說法中事，",
    "T08n0224_001:0428b17": "如是菩薩無所出生。設菩薩無所出生者，菩",
    "T08n0224_001:0428b18": "薩如，用何等故，謙苦行菩薩道？設用十方",
    "T08n0224_001:0428b19": "天下人故，何能忍是謙苦？」[0428b19] 須菩提語舍利弗：",
    "T08n0224_001:0428b20": "「我亦不使菩薩忍是謙苦也。行菩薩之道者，",
    "T08n0224_001:0428b21": "菩薩自念：『我不錄是謙苦行。』何以故？菩薩",
    "T08n0224_001:0428b22": "心不當作是念言：『我忍謙苦心未曾有念。』是",
    "T08n0224_001:0428b23": "不當作是念，為用不可計阿僧祇人故，欲令",
    "T08n0224_001:0428b24": "安隱，念之如父，念之如母，念之如子，念之如",
    "T08n0224_001:0428b25": "身無異，常當慈念之。菩薩當作是持心，一切",
    "T08n0224_001:0428b26": "菩薩不見，亦不知處，如是內法外法，當作是",
    "T08n0224_001:0428b27": "念，當作是行。菩薩作是行不為忍謙苦。舍",
    "T08n0224_001:0428b28": "利弗！設使如是所語，菩薩不見出生，菩薩為",
    "T08n0224_001:0428b29": "無所出生。」[0428b29] 舍利弗謂須菩提：「設使菩薩無所",
    "T08n0224_001:0428c01": "出生，薩芸若亦無所出生。」[0428c01] 須菩提言：「如是，薩",
    "T08n0224_001:0428c02": "芸若無所出生。」[0428c02] 舍利弗謂須菩提：「設使菩薩",
    "T08n0224_001:0428c03": "如是所語，菩薩不見出生，菩薩為無所出",
    "T08n0224_001:0428c04": "生。」[0428c04] 舍利弗謂須菩提：「設使菩薩無所出生，",
    "T08n0224_001:0428c05": "薩芸若亦無所出生。」[0428c05] 須菩提言：「如是，薩芸若",
    "T08n0224_001:0428c06": "無所出生。」[0428c06] 舍利弗謂須菩提：「設使薩芸若無",
    "T08n0224_001:0428c07": "所出生，悉逮得禪亦無所生。」[0428c07] 須菩提言：「如是，",
    "T08n0224_001:0428c08": "悉逮得禪亦無所生。」[0428c08] 舍利弗謂須菩提：「是",
    "T08n0224_001:0428c09": "中菩薩無所生，菩薩為無所生，薩芸若亦",
    "T08n0224_001:0428c10": "無所生；薩芸若法為無所生，悉逮得禪具足",
    "T08n0224_001:0428c11": "亦無所生；悉逮得禪法亦無所生，是為無",
    "T08n0224_001:0428c12": "所逮得菩薩，為無所逮得薩芸若。」",
    "T08n0224_001:0428c13": "[0428c13] 須菩提言：「無所生法逮得無所生，亦無所生",
    "T08n0224_001:0428c14": "法逮得，亦無無無所生逮得。」[0428c14] 舍利弗謂須菩",
    "T08n0224_001:0428c15": "提：「設使無無無所生逮得無所生法，是故無",
    "T08n0224_001:0428c16": "所生逮法。」[0428c16] 須菩提言：「設使無所生法生，復無",
    "T08n0224_001:0428c17": "無所生，是故無所生逮得。」[0428c17] 舍利弗謂須菩提：",
    "T08n0224_001:0428c18": "「設使須菩提無所生，無無所生，是故無所生。",
    "T08n0224_001:0428c19": "須菩提無所生。」[0428c19] 須菩提語舍利弗：「無所生無",
    "T08n0224_001:0428c20": "所生樂聞。舍利弗！無所生樂，是故為樂。」[0428c20] 須菩",
    "T08n0224_001:0428c21": "提語舍利弗：「無所生聞是為聞。」[0428c21] 舍利弗謂須",
    "T08n0224_001:0428c22": "菩提：「聞是語。」[0428c22] 須菩提語舍利弗：「無無所語，是",
    "T08n0224_001:0428c23": "為語無所語，是為樂無所樂，是故語，是故樂。」",
    "T08n0224_001:0428c24": "[0428c24] 舍利弗言：「善哉，須菩提！於法中第一尊。何以",
    "T08n0224_001:0428c25": "故？如尊者須菩提，隨所問則報。」[0428c25] 須菩提謂舍",
    "T08n0224_001:0428c26": "利弗：「佛弟子所說法，十方亦不知，所化來時，",
    "T08n0224_001:0428c27": "隨所問則解。何以故？十方法亦不知所生。」",
    "T08n0224_001:0428c28": "[0428c28] 舍利弗言：「善哉，須菩提！從何所法中度菩薩？」",
    "T08n0224_001:0428c29": "[0428c29] 須菩提言：「從般若波羅蜜中生。說是法時、若",
    "T08n0224_001:0429a01": "讀時，菩薩信不疑，菩薩當知之，有隨是法不",
    "T08n0224_001:0429a02": "增，不隨是法不減。」[0429a02] 舍利弗謂須菩提：「隨是法",
    "T08n0224_001:0429a03": "亦不增，不隨是法亦不減，隨法教一切人，隨",
    "T08n0224_001:0429a04": "法者不失一切人，皆使得菩薩摩訶薩。何以",
    "T08n0224_001:0429a05": "故？一切人悉學法，其法俗如故。」[0429a05] 須菩提言：",
    "T08n0224_001:0429a06": "「善哉，舍利弗！所解法如舍利弗言無異。何以",
    "T08n0224_001:0429a07": "故？人身當諦念，當作是了知，人身若干種空，",
    "T08n0224_001:0429a08": "其念亦若干種空。當了知是人身難了知，所",
    "T08n0224_001:0429a09": "念難了知。舍利弗！菩薩當作是學！當作是行。」",
    "T08n0224_001:0429a10": "摩訶般若波羅蜜難問品第二",
    "T08n0224_001:0429a11": "[0429a11] 爾時釋提桓因與四萬天子，相隨俱來共會坐；",
    "T08n0224_001:0429a12": "四天王與天上二萬天子，相隨來共會坐；梵迦",
    "T08n0224_001:0429a13": "夷天與萬天子，相隨來共會坐；梵多會天與",
    "T08n0224_001:0429a14": "五千天子，相隨來共會坐。諸天子宿命有德，",
    "T08n0224_001:0429a15": "光明巍巍，持佛威神、持佛力，諸天子光明徹",
    "T08n0224_001:0429a16": "照。釋提桓因白須菩提言：「賢者須菩提！是若",
    "T08n0224_001:0429a17": "干千萬天子大會，欲聽須菩提說般若波羅蜜。",
    "T08n0224_001:0429a18": "云何菩薩於般若波羅蜜中住？」[0429a18] 須菩提語釋提",
    "T08n0224_001:0429a19": "桓因言：「拘翼！是若干千萬天子樂者，聽我當",
    "T08n0224_001:0429a20": "說。」[0429a20] 須菩提持佛威神、持佛力，廣為諸天子說",
    "T08n0224_001:0429a21": "般若波羅蜜：「何所天子未行菩薩道，其未行",
    "T08n0224_001:0429a22": "者今皆當行。以得須陀洹道，不可復得菩薩",
    "T08n0224_001:0429a23": "道。何以故？閉塞生死道故。正使是輩行菩薩",
    "T08n0224_001:0429a24": "道者，我代其喜，我終不斷功德法，我使欲取",
    "T08n0224_001:0429a25": "中正尊法，正欲使上佛。」[0429a25] 佛言：「善哉，須菩提！勸",
    "T08n0224_001:0429a26": "樂諸菩薩學乃爾。」[0429a26] 須菩提白佛言：「須菩提當",
    "T08n0224_001:0429a27": "報恩，不得不報恩。何以故？過去時怛薩阿竭、",
    "T08n0224_001:0429a28": "阿羅呵、三耶三佛，皆使諸弟子為諸菩薩說般",
    "T08n0224_001:0429a29": "若波羅蜜，怛薩阿竭時亦在其中學，如是中",
    "T08n0224_001:0429b01": "法令自致作佛，用是故，當報佛恩。我亦復作",
    "T08n0224_001:0429b02": "是說般若波羅蜜，菩薩亦當復受菩薩法，我",
    "T08n0224_001:0429b03": "復勸樂，我皆受已、皆勸樂已，菩薩疾逮作佛。」",
    "T08n0224_001:0429b04": "[0429b04] 須菩提言：「拘翼！當所問者聽所問，菩薩云何",
    "T08n0224_001:0429b05": "住般若波羅蜜中，持空法菩薩於般若波羅",
    "T08n0224_001:0429b06": "蜜中住。拘翼！菩薩摩訶薩摩訶僧那僧涅摩",
    "T08n0224_001:0429b07": "訶衍三拔致，色不當於中住，痛痒思想生死",
    "T08n0224_001:0429b08": "識不當於中住，須陀洹不當於中住，斯陀含",
    "T08n0224_001:0429b09": "不當於中住，阿那含不當於中住，阿羅漢不",
    "T08n0224_001:0429b10": "當於中住，辟支佛不當於中住，佛不當於中",
    "T08n0224_001:0429b11": "住。有色、無色不當於中住，有痛痒思想生死",
    "T08n0224_001:0429b12": "識、無痛痒思想生死識不當於中住，有須陀",
    "T08n0224_001:0429b13": "洹、無須陀洹不當於中住，有斯陀含、無斯陀",
    "T08n0224_001:0429b14": "含不當於中住，有阿那含、無阿那含不當於",
    "T08n0224_001:0429b15": "中住，有阿羅漢、無阿羅漢不當於中住，有辟",
    "T08n0224_001:0429b16": "支佛、無辟支佛不當於中住，有佛、無佛不當",
    "T08n0224_001:0429b17": "於中住。色無無常不當於中住，痛痒思想生",
    "T08n0224_001:0429b18": "死識無無常不當於中住，色若苦若樂不當",
    "T08n0224_001:0429b19": "於中住，色若好若醜不當於中住，痛痒思想",
    "T08n0224_001:0429b20": "生死識若苦若樂不當於中住，痛痒思想生",
    "T08n0224_001:0429b21": "死識若好若醜不當於中住，色我所非我所",
    "T08n0224_001:0429b22": "不當於中住，痛痒思想生死識我所非我所",
    "T08n0224_001:0429b23": "不當於中住，須陀洹道不動成就不當於中",
    "T08n0224_001:0429b24": "住，須陀洹道成已不當於中住。何以故？須陀",
    "T08n0224_001:0429b25": "洹道七死七生便度去，是故須陀洹道不當",
    "T08n0224_001:0429b26": "於中住。斯陀含道不動成就不當於中住，斯",
    "T08n0224_001:0429b27": "陀含道成已不當於中住。何以故？斯陀含道一",
    "T08n0224_001:0429b28": "死一生便度去，是故斯陀含道不當於中住。",
    "T08n0224_001:0429b29": "阿那含道不動成就不當於中住，阿那含道",
    "T08n0224_001:0429c01": "成已不當於中住。何以故？阿那含道成已，便",
    "T08n0224_001:0429c02": "於天上般泥洹，是故阿那含道不當於中住。",
    "T08n0224_001:0429c03": "阿羅漢道不動成就不當於中住，阿羅漢道",
    "T08n0224_001:0429c04": "成已不當於中住。何以故？阿羅漢道成已，便",
    "T08n0224_001:0429c05": "盡是間無處所，於泥洹中般泥洹，是故阿羅",
    "T08n0224_001:0429c06": "漢道不當於中住。辟支佛道不動成就不當",
    "T08n0224_001:0429c07": "於中住。何以故？辟支佛道成已，過阿羅漢道，",
    "T08n0224_001:0429c08": "不能及佛道，便中道般泥洹，是故辟支佛道",
    "T08n0224_001:0429c09": "不當於中住。佛道不當於中住。何以故？用不",
    "T08n0224_001:0429c10": "可計阿僧祇人故作功德，以不可計阿僧祇",
    "T08n0224_001:0429c11": "人，我皆當令般泥洹正於佛中住，是故佛道",
    "T08n0224_001:0429c12": "不當於中住。」[0429c12] 舍利弗心念言：「佛當云何住？」[0429c12] 須",
    "T08n0224_001:0429c13": "菩提知舍利弗心所念，便問舍利弗言：「云何",
    "T08n0224_001:0429c14": "佛在何所住？」[0429c14] 舍利弗謂須菩提：「佛無所住，怛",
    "T08n0224_001:0429c15": "薩阿竭、阿羅呵、三耶三佛，心無所住止，不在",
    "T08n0224_001:0429c16": "動處止，亦無動處止。」[0429c16] 須菩提言：「如是，如是！菩",
    "T08n0224_001:0429c17": "薩當作是學，如怛薩阿竭、阿羅呵、三耶三佛",
    "T08n0224_001:0429c18": "住亦不可住，當作是住，學無所住。」[0429c18] 是時諸天",
    "T08n0224_001:0429c19": "子心中作是念：「諸閱叉輩尚可知所念，閱叉",
    "T08n0224_001:0429c20": "若大若小所語悉可了知，尊者須菩提所語",
    "T08n0224_001:0429c21": "了不可知。」[0429c21] 須菩提知諸天子心中所念，謂諸",
    "T08n0224_001:0429c22": "天子言：「是語難了，亦不可聞，亦不可知。」[0429c22] 諸天",
    "T08n0224_001:0429c23": "子心中復作是念：「是語當解，今尊者須菩提",
    "T08n0224_001:0429c24": "深入深知。」[0429c24] 須菩提復知諸天子心中所念，語諸",
    "T08n0224_001:0429c25": "天子言：「已得須陀洹道證，若於中住不樂因",
    "T08n0224_001:0429c26": "出去；已得斯陀含道證，若於中住不樂因去；",
    "T08n0224_001:0429c27": "以得阿那含道證，若於中住不樂因去；已得",
    "T08n0224_001:0429c28": "阿羅漢道證，若於中住不樂因去；已得辟支",
    "T08n0224_001:0429c29": "佛道證，若於中住不樂因去；以得佛道證，",
    "T08n0224_001:0430a01": "若於中住不樂因去。」[0430a01] 諸天子心中復作是念：",
    "T08n0224_001:0430a02": "「尊者須菩提所說乃爾，當復於何所更索法",
    "T08n0224_001:0430a03": "師如須菩提言者？」[0430a03] 須菩提知諸天子心中所",
    "T08n0224_001:0430a04": "念，語諸天子言：「法師如幻，欲從我聞法，亦無",
    "T08n0224_001:0430a05": "所聞，亦不作證。」[0430a05] 諸天子心中復作是念：「云何",
    "T08n0224_001:0430a06": "法作是，聞人如是？」[0430a06] 須菩提知諸天子心中復",
    "T08n0224_001:0430a07": "作是念，語諸天子言：「幻如人，人如幻乎？我",
    "T08n0224_001:0430a08": "呼須陀洹、斯陀含、阿那含、阿羅漢、辟支佛道悉",
    "T08n0224_001:0430a09": "如幻，正使佛道，我呼亦如幻。」[0430a09] 諸天子語須",
    "T08n0224_001:0430a10": "菩提：「乃至佛道亦復呼如幻？」[0430a10] 須菩提言：「乃至",
    "T08n0224_001:0430a11": "泥洹亦復如幻。」[0430a11] 諸天子問須菩提：「乃至泥洹",
    "T08n0224_001:0430a12": "泥洹及泥洹亦復如幻？」[0430a12] 須菩提語諸天子：「設",
    "T08n0224_001:0430a13": "復有法出於泥洹，亦復如幻。何以故？幻人、泥",
    "T08n0224_001:0430a14": "洹賜如空，無所有。」[0430a14] 舍利弗、邠祁文陀羅弗、摩",
    "T08n0224_001:0430a15": "呵拘私、摩呵迦旃延，問須菩提：「何等為般若",
    "T08n0224_001:0430a16": "波羅蜜相？從何等法中出？」[0430a16] 須菩提報言：「從是",
    "T08n0224_001:0430a17": "法中出阿惟越致菩薩，是為般若波羅蜜相。",
    "T08n0224_001:0430a18": "如是諸弟子聞法，悉具足疾成阿羅漢。」[0430a18] 須菩",
    "T08n0224_001:0430a19": "提言：「般若波羅蜜中說相如是，從法中無所",
    "T08n0224_001:0430a20": "出。何以故？法中無所有、無所聞、無所得，如法",
    "T08n0224_001:0430a21": "比丘，無所聞法，無所得法，從是法中無所受。」",
    "T08n0224_001:0430a22": "[0430a22] 釋提桓因心念言：「尊者須菩提所說為雨法",
    "T08n0224_001:0430a23": "寶，我寧可作華持散尊者須菩提上。」[0430a23] 釋提桓",
    "T08n0224_001:0430a24": "因則化作華散須菩提上。須菩提心則了知，",
    "T08n0224_001:0430a25": "言：「是華不出忉利天上，我曾見是華，是華所",
    "T08n0224_001:0430a26": "出生散我上者，化作耳、化成耳。此華化華，亦",
    "T08n0224_001:0430a27": "不從樹出，釋提桓因所作華，用散我上者，從",
    "T08n0224_001:0430a28": "心樹出，不從樹生也。」[0430a28] 釋提桓因謂須菩提言：",
    "T08n0224_001:0430a29": "「此華無所從出生。尊者須菩提！不從心樹出。」",
    "T08n0224_001:0430b01": "[0430b01] 須菩提言：「拘翼說言：『是華無所從出生，亦不",
    "T08n0224_001:0430b02": "從心樹出。』為非華？」[0430b02] 釋提桓因言：「尊者須菩提",
    "T08n0224_001:0430b03": "深知說不增不減，作是說法。如尊者須菩提",
    "T08n0224_001:0430b04": "教也，菩薩當作是學。」須菩提語釋提桓因：「拘",
    "T08n0224_001:0430b05": "翼！是語無有異，菩薩當作是學入法中，菩薩",
    "T08n0224_001:0430b06": "作是學者，為不學須陀洹、斯陀含、阿那含、阿",
    "T08n0224_001:0430b07": "羅漢、辟支佛道，為學佛道，為學薩芸若道。作",
    "T08n0224_001:0430b08": "是學者，為學不可計阿僧祇經卷，不生色學，",
    "T08n0224_001:0430b09": "不生痛痒思想生死識學，不學受餘法，亦不",
    "T08n0224_001:0430b10": "學受，亦不學失，不學失為學薩芸若，為出薩",
    "T08n0224_001:0430b11": "芸若。」",
    "T08n0224_001:0430b12": "[0430b12] 舍利弗謂須菩提：「學是學亦不受亦不失，為",
    "T08n0224_001:0430b13": "學薩芸若，為出薩芸若。」[0430b13] 須菩提言：「如是，舍利",
    "T08n0224_001:0430b14": "弗！作是學亦不受亦不失，學是為學薩芸",
    "T08n0224_001:0430b15": "若，為出薩芸若。」[0430b15] 釋提桓因問舍利弗：「般若波",
    "T08n0224_001:0430b16": "羅蜜菩薩當云何行？」[0430b16] 舍利弗言：「當問尊者須",
    "T08n0224_001:0430b17": "菩提。」[0430b17] 釋提桓因問尊者須菩提：「持何威神恩",
    "T08n0224_001:0430b18": "當學知？」[0430b18] 須菩提言：「持佛威神恩當學知。拘翼！",
    "T08n0224_001:0430b19": "所問：『般若波羅蜜菩薩云何行？』亦不可從色",
    "T08n0224_001:0430b20": "中行，亦不可離色行，亦不可從痛痒思想生",
    "T08n0224_001:0430b21": "死識中行，亦不可離痛痒思想生死識行。何",
    "T08n0224_001:0430b22": "以故？般若波羅蜜亦非痛痒思想生死識，般",
    "T08n0224_001:0430b23": "若波羅蜜亦不離痛痒思想生死識。」[0430b23] 釋提桓",
    "T08n0224_001:0430b24": "因言：「摩訶波羅蜜無有邊無有底，波羅蜜云",
    "T08n0224_001:0430b25": "何？」[0430b25] 須菩提言：「拘翼！摩訶波羅蜜，無有邊波羅",
    "T08n0224_001:0430b26": "蜜，無有底波羅蜜，摩訶波羅蜜了不可得，無",
    "T08n0224_001:0430b27": "有邊波羅蜜了不可見，無有底波羅蜜了不",
    "T08n0224_001:0430b28": "可得底，人無底復無無底，無底復無無底，波",
    "T08n0224_001:0430b29": "羅蜜等無底復無無底，波羅蜜無底復無無",
    "T08n0224_001:0430c01": "底，亦無有中邊，亦無有本端，了不可量、了不",
    "T08n0224_001:0430c02": "可逮知。拘翼！從法中底，波羅蜜底無底復無",
    "T08n0224_001:0430c03": "無底。復次拘翼！法無底復無端底，無有中邊",
    "T08n0224_001:0430c04": "無有盡時，底索無底，復無無底波羅蜜。」[0430c04] 釋提",
    "T08n0224_001:0430c05": "桓因言：「云何？尊者須菩提！何以故人無底，波",
    "T08n0224_001:0430c06": "羅蜜無底？」[0430c06] 須菩提謂釋提桓因：「是事都盧不",
    "T08n0224_001:0430c07": "可計，正使計倍復倍，人無底，波羅蜜無底。」",
    "T08n0224_001:0430c08": "[0430c08] 釋提桓因言：「何緣爾人無底、波羅蜜無底？」[0430c08] 須",
    "T08n0224_001:0430c09": "菩提言：「於拘翼意云何，何所法中作是教人",
    "T08n0224_001:0430c10": "本所生？」[0430c10] 釋提桓因言：「無有法作是教者，亦無",
    "T08n0224_001:0430c11": "法作是教住置，設使有出者但字耳，設有住",
    "T08n0224_001:0430c12": "止者但字耳，但以字字著言耳；有所住止處",
    "T08n0224_001:0430c13": "但字耳，了無所有，但以字字著言耳。人復",
    "T08n0224_001:0430c14": "人所，本末空、無所有。」[0430c14] 須菩提言：「於拘翼意云",
    "T08n0224_001:0430c15": "何，人可得見不？」[0430c15] 釋提桓因言：「人不可得見。」[0430c15] 須",
    "T08n0224_001:0430c16": "菩提言：「拘翼！何所有作意者？何所人底？正",
    "T08n0224_001:0430c17": "使怛薩阿竭、阿羅呵、三耶三佛，壽如恒邊沙",
    "T08n0224_001:0430c18": "劫盡度人，人展轉自相度，其所生者寧有斷",
    "T08n0224_001:0430c19": "絕時不？」[0430c19] 釋提桓因言：「無有斷絕時。何以故？人",
    "T08n0224_001:0430c20": "無有盡時。」[0430c20] 須菩提言：「人無有底，般若波羅蜜",
    "T08n0224_001:0430c21": "無底，菩薩學當作是了，當作是知，行般若波",
    "T08n0224_001:0430c22": "羅蜜法如是。」"
}