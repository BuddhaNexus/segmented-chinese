{
    "T33n1702_004:0198a26": "金剛經纂要刊定記卷第四",
    "T33n1702_004:0198a28": "長水沙門子璿錄",
    "T33n1702_004:0198a29": "[0198a29] 四、如來正說二[0198a29] 初、正答所問二[0198a29] 初、舉總標列",
    "T33n1702_004:0198b01": "以牒問經「諸菩薩摩訶薩」者。[0198b01] 問：「前舉當機，云",
    "T33n1702_004:0198b02": "善男子、善女人。洎今答處，何言菩薩摩訶薩",
    "T33n1702_004:0198b03": "耶？」[0198b03] 答：「大心未發即是凡夫，既已發心即名菩",
    "T33n1702_004:0198b04": "薩。善現標舉，約未發心時，故云善男子、善女",
    "T33n1702_004:0198b05": "人。世尊酬答，約已發心後，乃言諸菩薩摩訶",
    "T33n1702_004:0198b06": "薩。」[0198b06] 疏此以下四。初、正釋經文。以空生聞有三",
    "T33n1702_004:0198b07": "種，佛今牒舉但言降伏，故此釋也。[0198b07] 前二句標，",
    "T33n1702_004:0198b08": "謂住下釋。謂度生無我，是住中降伏也。施不",
    "T33n1702_004:0198b09": "住相，是修中降伏也。由斯義故降伏為總也。",
    "T33n1702_004:0198b10": "[0198b10] 經意在此者。在舉降伏而標住修，欲顯文簡",
    "T33n1702_004:0198b11": "義豐彰乎玄妙。始雖住修究竟降伏，得意茲",
    "T33n1702_004:0198b12": "深故，但云一也。[0198b12] 有科下。二、斥他謬判。即大雲",
    "T33n1702_004:0198b13": "疏也。青龍即云：「舉終括始其義亦同。」[0198b13] 乃令下。",
    "T33n1702_004:0198b14": "正斥失。文不穩暢者，本宜初包後義，如色例",
    "T33n1702_004:0198b15": "於聲等，何忽舉後攝初，致使文非穩暢？不穩",
    "T33n1702_004:0198b16": "暢，則蓋由於科非經文本意也。[0198b16] 況詳下。三、詳",
    "T33n1702_004:0198b17": "定經旨。降伏在住修中者。住中降伏即實無",
    "T33n1702_004:0198b18": "度者，修中降伏即無住布施，無度無住便是",
    "T33n1702_004:0198b19": "離相。離相既通住修，故知降伏是總。[0198b19] 不別下。",
    "T33n1702_004:0198b20": "四、牒難釋通[0198b20] 初句牒難。難云：「空生既問有次",
    "T33n1702_004:0198b21": "第，住修降伏宛分，何故經中不與別答，而寄",
    "T33n1702_004:0198b22": "住修中明耶？」[0198b22] 此經下。正通。離相是降心者。如",
    "T33n1702_004:0198b23": "前所引無度無住等。須約住修顯者。若有發心",
    "T33n1702_004:0198b24": "修行，斯可說得降心；若無住修，說何降制？斯",
    "T33n1702_004:0198b25": "則只於住修以降分別妄念，故云本不相離。",
    "T33n1702_004:0198b26": "[0198b26] 無著下。引證可知。[0198b26] 疏答問中科安住等者。此",
    "T33n1702_004:0198b27": "即安住四心。彌勒偈云：「廣大第一常，其心不",
    "T33n1702_004:0198b28": "顛倒，利益深心住，此乘功德滿。」依此科判，故",
    "T33n1702_004:0198b29": "列四心也。[0198b29] 疏初句下二。初、釋標[0198b29] 三界普度者。",
    "T33n1702_004:0198c01": "釋廣大義。一切眾生不越三界，三界普度方名",
    "T33n1702_004:0198c02": "廣大，若一眾生不與度者，非廣大也。故經標",
    "T33n1702_004:0198c03": "云「所有一切眾生」，即統該也。梵語僕呼繕那，",
    "T33n1702_004:0198c04": "此云眾生。《智度論》云：「五蘊和合中生，故云眾",
    "T33n1702_004:0198c05": "生。」《瑜珈論》云：「思業為因，卵、胎、濕、化為緣，五蘊",
    "T33n1702_004:0198c06": "初起名之為生。」類即流類，即胎卵等四也。[0198c06] 若",
    "T33n1702_004:0198c07": "卵下。二、釋列三。初中二。初、釋文[0198c07] 稟命之始名",
    "T33n1702_004:0198c08": "曰受生，即初起之時也。卵等四異故云差別。",
    "T33n1702_004:0198c09": "謂：卵[穀-禾+卵]中生，胎藏中生，依濕而生，化忽然生，",
    "T33n1702_004:0198c10": "故不同也。然三界眾生不出五道，以四攝五亦",
    "T33n1702_004:0198c11": "得具足。故疏次云「天獄等化生」，斯則從狹之",
    "T33n1702_004:0198c12": "寬，明也。[0198c12] 天獄化生者。天上、地獄唯是化生，最",
    "T33n1702_004:0198c13": "狹也。[0198c13] 鬼通胎化者。次寬也。謂：地行羅剎及鬼",
    "T33n1702_004:0198c14": "子母皆是胎生。故有鬼母白目連曰：「我晝夜",
    "T33n1702_004:0198c15": "分各生五百子，隨生自食，雖盡不飽。」故知有",
    "T33n1702_004:0198c16": "胎生鬼也。餘皆化生也。[0198c16] 人畜各四者，人四者，",
    "T33n1702_004:0198c17": "毘舍佉母卵生三十二子，胎生常人，濕即奈",
    "T33n1702_004:0198c18": "女從菴羅樹濕氣而生，化生即劫初之人。故",
    "T33n1702_004:0198c19": "《俱舍》云：「二禪福將盡，下生贍部州。」[0198c19] 畜具四者。",
    "T33n1702_004:0198c20": "《正法念經》云：「化生金翅鳥，能食四生龍，乃至",
    "T33n1702_004:0198c21": "濕生也。」然禽獸雖殊，皆畜生道攝，餘獸皆胎，",
    "T33n1702_004:0198c22": "餘鳥皆卵也。[0198c22] 諸餘微細等者，如《華嚴》云：「盡法",
    "T33n1702_004:0198c23": "界虛空界十方剎海，所有眾生種種差別。所",
    "T33n1702_004:0198c24": "謂卵生、胎生、濕生、化生，或有依於地、水、火、風而",
    "T33n1702_004:0198c25": "生住者，或有依空及諸卉木而生住者，種種",
    "T33n1702_004:0198c26": "生類、種種色身，乃至云一切天龍八部人非人",
    "T33n1702_004:0198c27": "等，無足、四足、多足，有色、無色、有想、無想、非有",
    "T33n1702_004:0198c28": "想、非無想等。」以今經中無別說處，不可搆虛",
    "T33n1702_004:0198c29": "而言。故疏結云：「不可具分品類也。」[0198c29] 卵劣下。二、",
    "T33n1702_004:0199a01": "通難[0199a01] 應難云：「卵生最劣，云何在初？化生最勝，",
    "T33n1702_004:0199a02": "云何居末？」[0199a02] 二釋下。通[0199a02] 約境等者。謂卵生必",
    "T33n1702_004:0199a03": "具胎濕化，以未生處胎，胎中必濕。無而忽有",
    "T33n1702_004:0199a04": "為化，胎生必兼濕化。濕必兼化，化不必兼餘。",
    "T33n1702_004:0199a05": "但從於無而忽有故。此則前前必具後後，後",
    "T33n1702_004:0199a06": "後不具前前，故為此次也。[0199a06] 約心從本等者。謂",
    "T33n1702_004:0199a07": "眾生本因起業，業識即根本，無明與本性和",
    "T33n1702_004:0199a08": "合，能所未分混沌如卵，卵即卵[穀-禾+卵]故。《藥師經》",
    "T33n1702_004:0199a09": "云：「破無明[穀-禾+卵]，竭煩惱河。」無明發業，蘊在藏識",
    "T33n1702_004:0199a10": "為胎，受生為濕，生時從無而忽有為化，由是",
    "T33n1702_004:0199a11": "義故，故為此次也。[0199a11] 依止差別者。依止即是眾",
    "T33n1702_004:0199a12": "生身，身具依止，依止義異，故云差別。故疏次",
    "T33n1702_004:0199a13": "云：「有色無色等。」有色即以色為身，無色即以",
    "T33n1702_004:0199a14": "四蘊為身。又色界有四禪云云，無色有四空",
    "T33n1702_004:0199a15": "云云，如是品類不同，故云依止差別。[0199a15] 問：「如有",
    "T33n1702_004:0199a16": "經云：『佛涅槃時，無色界天淚下如雨。』既有淚",
    "T33n1702_004:0199a17": "下，云何無色？」[0199a17] 答：「所言無色者，無業果色，不無",
    "T33n1702_004:0199a18": "定果色，故不違也。」[0199a18] 境界差別者。雖言境界，意",
    "T33n1702_004:0199a19": "明空等四處。[0199a19] 空識二處者。無色界第一第二",
    "T33n1702_004:0199a20": "天也。[0199a20] 無所有處者。第三天也。[0199a20] 非有想非無想",
    "T33n1702_004:0199a21": "者。第四天也。無&#x9E81;想有細想，故是三有之頂，",
    "T33n1702_004:0199a22": "故云有頂。[0199a22] 問：「下二界皆有色，何故唯言四禪",
    "T33n1702_004:0199a23": "以為色界？又色界亦有一天名為無想，云何",
    "T33n1702_004:0199a24": "唯指無所有處為無想耶？」[0199a24] 答：「三界統論不出",
    "T33n1702_004:0199a25": "五事，謂：欲、色、想、無想、非有想非無想。然非有",
    "T33n1702_004:0199a26": "無想，即局於有頂一天。色界一天雖名無想，",
    "T33n1702_004:0199a27": "已從多分通名色界，故但指無所有處為無",
    "T33n1702_004:0199a28": "想。其餘三事從空識二處已下，乃至欲界相",
    "T33n1702_004:0199a29": "望，有無寬狹不同。謂：欲界具三，色界無欲，無",
    "T33n1702_004:0199b01": "色界唯想，無色無欲，故立有想之名。色界雖",
    "T33n1702_004:0199b02": "有想，恐濫上名，故立有色之目。欲界雖兼色",
    "T33n1702_004:0199b03": "想，上已沾於二名，揀異彼故但名欲界。下下",
    "T33n1702_004:0199b04": "必具於上上，上上不兼於下下。故立名之本",
    "T33n1702_004:0199b05": "其在茲焉。如有三人：一人解經律論，一人解",
    "T33n1702_004:0199b06": "經律，一人唯解律，揀別立號云云可知。又欲",
    "T33n1702_004:0199b07": "界三欲五妙欲境勝故，色界細妙色勝故，無",
    "T33n1702_004:0199b08": "色想心勝故。由是欲唯欲界，色通二界，想遍",
    "T33n1702_004:0199b09": "三界，無想通上二界，非有想非無想局上一",
    "T33n1702_004:0199b10": "界。斯則不同功德施所釋也。」[0199b10] 二中經我者。即",
    "T33n1702_004:0199b11": "發菩提心菩薩所稱，今佛說彼也。[0199b11] 涅槃者。秦",
    "T33n1702_004:0199b12": "譯滅度。今經上梵下唐，故云而滅度之。若具",
    "T33n1702_004:0199b13": "足梵音，應云摩訶波利昵&#x56A9;喃，此云大圓寂。",
    "T33n1702_004:0199b14": "今經論中多言涅槃也。然準《唯識論》說，有四",
    "T33n1702_004:0199b15": "種涅槃。一、自性清淨涅槃，凡聖同有。二、有餘",
    "T33n1702_004:0199b16": "依，即出煩惱障有苦依身故。三、無餘依，身出",
    "T33n1702_004:0199b17": "生死苦無依故。然小乘以灰身滅智為無餘，",
    "T33n1702_004:0199b18": "無餘有三：一、煩惱餘、二、業餘、三、界報餘。大乘",
    "T33n1702_004:0199b19": "則以究竟寶所為無餘，故《智論》說：「四住地煩",
    "T33n1702_004:0199b20": "惱盡名有餘依，五住地煩惱盡名無餘依。」四、",
    "T33n1702_004:0199b21": "無住處，悲智相兼，不住生死涅槃故。[0199b21] 疏即無",
    "T33n1702_004:0199b22": "下。即大乘之無餘四種之中，無住處涅槃也。",
    "T33n1702_004:0199b23": "謂不住菩薩變易生死，不住二乘灰斷涅槃，",
    "T33n1702_004:0199b24": "即真無住處名為無餘。若小乘無餘，如有情",
    "T33n1702_004:0199b25": "滅減不別。今不同彼，故云不共二乘。[0199b25] 不共者。",
    "T33n1702_004:0199b26": "即非彼四之第三，則言同而意異也。如《法華》",
    "T33n1702_004:0199b27": "經云：「若得作佛時，具三十二相。爾時乃可謂，",
    "T33n1702_004:0199b28": "永盡滅無餘。」此則二障都盡，二死永離也。[0199b28] 第",
    "T33n1702_004:0199b29": "一者，結歸偈旨，仍釋科名。意謂若非無住處",
    "T33n1702_004:0199c01": "之無餘，焉得彌勒指為第一心耶。[0199c01] 無著下。初",
    "T33n1702_004:0199c02": "二句難。意云一切眾生五性差別，云何皆入",
    "T33n1702_004:0199c03": "無餘涅槃？三分半眾生不得成佛，故云不可",
    "T33n1702_004:0199c04": "得義。[0199c04] 生所攝者。答也。此是無著立量，成立皆",
    "T33n1702_004:0199c05": "可度也。應立量云：三分半眾生是有法，定皆",
    "T33n1702_004:0199c06": "成佛，故為宗。因云：生所攝故。同喻：一分半眾",
    "T33n1702_004:0199c07": "生。意云《涅槃經》說：「凡是有心定當作佛。」《圓覺",
    "T33n1702_004:0199c08": "經》云：「有性無性齊成佛道。」此則是可得義，安",
    "T33n1702_004:0199c09": "云不得？[0199c09] 又云卵濕等者，舉難處難也。卵濕則",
    "T33n1702_004:0199c10": "畜生難，無想有頂即長壽天難，雖舉二處，意",
    "T33n1702_004:0199c11": "兼八難。八難，謂：三塗、北州、長壽天、佛前佛後、",
    "T33n1702_004:0199c12": "世智辯聰、無根等難。意云：難處即不可度，云",
    "T33n1702_004:0199c13": "何皆入？[0199c13] 有三因緣等者。答也。[0199c13] 難處待時者，此",
    "T33n1702_004:0199c14": "亦令成其種也。意云：難處眾生不可常定，至",
    "T33n1702_004:0199c15": "非難處而度脫之。若得成種，遲速之間必須",
    "T33n1702_004:0199c16": "成熟，發廣大心故合無遺。[0199c16] 非難處者，雖即未",
    "T33n1702_004:0199c17": "度且令成熟。已熟可知。此稍同前護付之義",
    "T33n1702_004:0199c18": "也。[0199c18] 三中疏一性空者。眾生緣生，緣生無性，故",
    "T33n1702_004:0199c19": "即空也。[0199c19] 同體者，同一真如性故。故《起信》論云：",
    "T33n1702_004:0199c20": "「謂如實知一切眾生及與己身，真如平等無別",
    "T33n1702_004:0199c21": "異。」[0199c21] 故論云下。引證。此語猶反，應云眾生滅度",
    "T33n1702_004:0199c22": "無異自身，寧於自身起於他想。[0199c22] 本寂者，相本",
    "T33n1702_004:0199c23": "自盡不待滅故。《淨名》云：「一切眾生即寂滅相，",
    "T33n1702_004:0199c24": "不復更滅。」[0199c24] 問：「此與性空何別？」[0199c24] 答：「前但即空，此",
    "T33n1702_004:0199c25": "則本來成佛。成佛即入涅槃，故云本寂。前淺",
    "T33n1702_004:0199c26": "後深可知。」[0199c26] 無念者。有念即有眾生，如無翳則",
    "T33n1702_004:0199c27": "空華不現。[0199c27] 法界者。一真法界平等無差。云何",
    "T33n1702_004:0199c28": "於中見自他相？故偈云：「平等真法界，佛不度",
    "T33n1702_004:0199c29": "眾生。」此上五義，大雲之文。然於中，一三約所，",
    "T33n1702_004:0200a01": "二約能所，四唯約能，五該本末也。大抵意云：",
    "T33n1702_004:0200a02": "若見眾生有可度者，即生疲勞不能常度；反",
    "T33n1702_004:0200a03": "此即常也。又度與不度其心不二，名之為常",
    "T33n1702_004:0200a04": "也。故《金剛三昧經》云：「若化眾生，不生於化、不生",
    "T33n1702_004:0200a05": "無化，其化大焉。」[0200a05] 四中經何以故者。徵。意云：設",
    "T33n1702_004:0200a06": "所見有眾生可度。此何過耶？次通云：若菩薩",
    "T33n1702_004:0200a07": "有我等相即非菩薩。此是反明。意云：是真菩",
    "T33n1702_004:0200a08": "薩必無我為能度，豈更見有眾生得滅度耶？",
    "T33n1702_004:0200a09": "遠離依止身見眾生等。依止即身見異名，亦",
    "T33n1702_004:0200a10": "名相續。梵云薩迦耶，此云身見，等於我人壽",
    "T33n1702_004:0200a11": "者也。[0200a11] 此名身見者。以依於身起此見故，故云",
    "T33n1702_004:0200a12": "依止身見眾生等相。又身見為本，諸餘見等",
    "T33n1702_004:0200a13": "依此而生故，今皆遠離，故云等相也。[0200a13] 已斷等",
    "T33n1702_004:0200a14": "者。內無我即無自相，無自相即平等，平等即",
    "T33n1702_004:0200a15": "空義也。[0200a15] 信解等者。以己方人也。由內無自相，",
    "T33n1702_004:0200a16": "故得外無他相，中有故，自是所以也。既無自",
    "T33n1702_004:0200a17": "他之相，即自他平等。志公云：「以我身空諸法",
    "T33n1702_004:0200a18": "空，千品萬類悉皆同。」[0200a18] 顯示降伏等者。準無著",
    "T33n1702_004:0200a19": "論：「廣大第一當住常心，當修不倒，當降安住」，",
    "T33n1702_004:0200a20": "一段之中便具三義。今此段文正當降義，故",
    "T33n1702_004:0200a21": "云顯示降伏等也。[0200a21] 不轉者，轉即生起義。意云：",
    "T33n1702_004:0200a22": "我見等不生起也。我不生起，正是降心義也。",
    "T33n1702_004:0200a23": "[0200a23] 爾炎者，梵語，此云智母，即根本智能生後得，",
    "T33n1702_004:0200a24": "故名智母。以根本智雖內證真理而無能證之",
    "T33n1702_004:0200a25": "心，今後得智雖外度生而無能度之念，故云",
    "T33n1702_004:0200a26": "如爾炎也。如是用意名不顛倒心，反之即顛",
    "T33n1702_004:0200a27": "倒耳。[0200a27] 二、答修行五[0200a27] 一、總標[0200a27] 疏於法統標者。謂",
    "T33n1702_004:0200a28": "色聲等六通名法故。故魏經云：「不住於事。」[0200a28] 菩",
    "T33n1702_004:0200a29": "薩萬行者。謂自利、利他、事行、理行，如是等行",
    "T33n1702_004:0200b01": "無量無邊。今言萬者，且舉大數。[0200b01] 總名布施者。",
    "T33n1702_004:0200b02": "謂：第一即資生施，第二第三即無畏施，四五",
    "T33n1702_004:0200b03": "六度皆名法施。[0200b03] 偈云下。引偈釋。於中初二句",
    "T33n1702_004:0200b04": "標，第三句配，第四句結也。[0200b04] 一二三者。謂一攝",
    "T33n1702_004:0200b05": "一、二攝二、三攝三也。是則三施為能攝，六度",
    "T33n1702_004:0200b06": "為所攝。[0200b06] 無著下。攝所以也。前二義顯，法施義",
    "T33n1702_004:0200b07": "隱，故疏明矣。[0200b07] 然《要略》明資生者，資即外財也。",
    "T33n1702_004:0200b08": "[0200b08] 無畏者。由持戒忍辱，故無心害物，設有冤家",
    "T33n1702_004:0200b09": "亦不&#x8B90;報也。[0200b09] 若無精進等者。《起信》云：「於諸善",
    "T33n1702_004:0200b10": "事心不懈退，立志堅強遠離怯弱」等。[0200b10] 若無禪",
    "T33n1702_004:0200b11": "定等者。下文云：「云何為人演說，不取於相，如",
    "T33n1702_004:0200b12": "如不動。」不動即無染義也。擬心即差尚名為",
    "T33n1702_004:0200b13": "染，況貪信敬名利等，豈得非愆。[0200b13] 若無智慧等",
    "T33n1702_004:0200b14": "者。說火濕、水熱、地動、風堅，名為顛倒。若說事",
    "T33n1702_004:0200b15": "如事、說理如理，則非顛倒。由是開一施為三",
    "T33n1702_004:0200b16": "施，開三施為六度，開六度為萬行；萬行不出",
    "T33n1702_004:0200b17": "六度，六度不出三施，三施不出一種壇那，是",
    "T33n1702_004:0200b18": "故此中唯言布施。[0200b18] 二、別釋[0200b18] 疏指三事者。六境",
    "T33n1702_004:0200b19": "雖差，統唯三事。[0200b19] 謂自下。列。偈云下。釋。[0200b19] 初二句。",
    "T33n1702_004:0200b20": "標。斯不著者，斯此也，不令著此三事也。[0200b20] 次二",
    "T33n1702_004:0200b21": "句釋。存己不施者，釋上自身也。為著自身不",
    "T33n1702_004:0200b22": "行施故。[0200b22] 求異事者。釋上報恩果報也。此非菩",
    "T33n1702_004:0200b23": "薩所行正行。故云異事。報恩，酬過去之恩。果",
    "T33n1702_004:0200b24": "報，望未來之報。自身不施義當現在，護亦防",
    "T33n1702_004:0200b25": "也。意令於此三世事中防護，悉皆不著，即是",
    "T33n1702_004:0200b26": "不住色等布施也。[0200b26] 三中疏前但下。意云：前之",
    "T33n1702_004:0200b27": "三事收過未盡，不妨有、不著自身、不著果報，",
    "T33n1702_004:0200b28": "不為報恩而行施者，亦非無住。[0200b28] 今則下。顯今",
    "T33n1702_004:0200b29": "經意。心即能緣，境即所緣，有即雙該心境，及",
    "T33n1702_004:0200c01": "心境所餘收不盡者，皆有字攝。空者，即離心",
    "T33n1702_004:0200c02": "境等相也。[0200c02] 問：「住境理有所乖離心，此復何失？」",
    "T33n1702_004:0200c03": "[0200c03] 答：「空有二法相待立名，有之與空二俱是相，",
    "T33n1702_004:0200c04": "隨墮一相非是常心，是故此令一切皆遣。」[0200c04] 微",
    "T33n1702_004:0200c05": "細盡袪者，不論心境空有，起心動念則乖法",
    "T33n1702_004:0200c06": "體，是故一切盡令袪遣。直須施時，其心平等",
    "T33n1702_004:0200c07": "不起分別，方成無住也。[0200c07] 問：「若然者，生心動念",
    "T33n1702_004:0200c08": "則非無住，且眾生心行任運非常，若待相應",
    "T33n1702_004:0200c09": "畢竟無分，若一向不施又不成佛因，若行布",
    "T33n1702_004:0200c10": "施即墮住相，進退不可，其事云何？」[0200c10] 答：「欲求菩",
    "T33n1702_004:0200c11": "提必須行施。初行施時難頓相應，要須用心",
    "T33n1702_004:0200c12": "方便隨順，任運起念作意遠之，用心多時自",
    "T33n1702_004:0200c13": "然任運得與理合，從微至著漸次相應爾。如",
    "T33n1702_004:0200c14": "《起信》說：『真如離言說名字，心緣不及。』遂致問",
    "T33n1702_004:0200c15": "云：『若如是義者，諸眾生等云何隨順，而能得",
    "T33n1702_004:0200c16": "入？』故答云：『若知一切法雖念，亦無能念可念，",
    "T33n1702_004:0200c17": "是名隨順。若離於念，名為得入云云。』」[0200c17] 偈云下。",
    "T33n1702_004:0200c18": "引證上義。故知心境空有等莫非相也。[0200c18] 論云",
    "T33n1702_004:0200c19": "下。約離二執三輪釋上離相，施物是法，施者、",
    "T33n1702_004:0200c20": "受者是人。今皆不見，則離二執名為二空，二",
    "T33n1702_004:0200c21": "空皆離即三輪體空。輪者喻也。如車輪內虛，",
    "T33n1702_004:0200c22": "方能運轉故。《老子》云：「當其無有車之用。」三事",
    "T33n1702_004:0200c23": "體空能招佛果，三體體實即墮世間。斯則以",
    "T33n1702_004:0200c24": "無相輪摧三有相，超出世間也。[0200c24] 無著下。但證",
    "T33n1702_004:0200c25": "成上義。相，即境也。想，即心也。[0200c25] 有人下。指斥謬",
    "T33n1702_004:0200c26": "判，如文。[0200c26] 四、顯益[0200c26] 經此亦別斷一疑，應云無住",
    "T33n1702_004:0200c27": "則無福德疑也。大雲二十七疑，從此便為第",
    "T33n1702_004:0200c28": "一，云無住有福疑。今則不取為大段疑數。何",
    "T33n1702_004:0200c29": "者？緣是答問之中曲分疑也。故論云「得降伏",
    "T33n1702_004:0201a01": "心故，是以次說布施利益。」[0201a01] 不住相者。施成就",
    "T33n1702_004:0201a02": "義。次後方始文勢，云自此已下一切修多羅",
    "T33n1702_004:0201a03": "示現斷生疑心也。[0201a03] 疏二。一、科釋文意[0201a03] 若離等",
    "T33n1702_004:0201a04": "者，釋徵意也。以魏云不住相想，遂疑云：「若存",
    "T33n1702_004:0201a05": "施想即有施因，以有施因方有施果，既無施",
    "T33n1702_004:0201a06": "想則無施因，因尚不成果何得立？如放債須",
    "T33n1702_004:0201a07": "記，若忘誰還？」此疑同無記心中行施也。法中",
    "T33n1702_004:0201a08": "亦爾。[0201a08] 不可思量者，以是無相施福故不可思",
    "T33n1702_004:0201a09": "量，喻中東方是眾方之首，是故先明，南西北",
    "T33n1702_004:0201a10": "方如次例說，法喻皆同不可思量，意云：非謂",
    "T33n1702_004:0201a11": "無空，此空相對，義在合中。[0201a11] 虛空下。二、別辨喻",
    "T33n1702_004:0201a12": "旨[0201a12] 遍一切處者。謂色非色中皆有空故。[0201a12] 謂住",
    "T33n1702_004:0201a13": "下。法合也。住不住中皆有福故，謂近感十王",
    "T33n1702_004:0201a14": "住中福，遠招菩提不住福。又近得色身住中",
    "T33n1702_004:0201a15": "福，遠得法身不住福。空雖無相非謂無空，福",
    "T33n1702_004:0201a16": "雖不住非謂無福，二者寬廣即橫遍十方，高",
    "T33n1702_004:0201a17": "即&#x7AEA;窮三際，大即通該橫&#x7AEA;，如上之義法喻",
    "T33n1702_004:0201a18": "皆大。[0201a18] 殊勝者，喻則三災不壞，法則四相不遷。",
    "T33n1702_004:0201a19": "三者無盡究竟不窮，蓋一義耳。然世界有盡",
    "T33n1702_004:0201a20": "虛空無窮，有漏有窮無漏無盡，三種常義厥",
    "T33n1702_004:0201a21": "在茲焉。大抵意云：無住之福遍滿一切，無住",
    "T33n1702_004:0201a22": "之福高大殊勝，無住之福究竟不窮，猶如虛",
    "T33n1702_004:0201a23": "空思量不及，以稱法界，故得如斯義利昭然，",
    "T33n1702_004:0201a24": "復何所惑？[0201a24] 五中經但應如所教住者。[0201a24] 問：「前令",
    "T33n1702_004:0201a25": "不住，此又令住，住與不住何是何非？」[0201a25] 答：「前令",
    "T33n1702_004:0201a26": "不住用心，此令住於不住。不住而住即住真",
    "T33n1702_004:0201a27": "空，如鳥不住空&#x5374;能住空，若住於空即不住",
    "T33n1702_004:0201a28": "空也。故魏經云：『但應如是行於布施。』」[0201a28] 準此答",
    "T33n1702_004:0201a29": "三問已，便合經終入流通分。緣空生於如來",
    "T33n1702_004:0201b01": "答處，生起疑情，所以為斷，斷已又起展轉滋",
    "T33n1702_004:0201b02": "多，執盡疑除終二十七段，由是更有次下經",
    "T33n1702_004:0201b03": "文也。[0201b03] 疏二躡跡下。文二。初、約論分文[0201b03] 躡跡斷",
    "T33n1702_004:0201b04": "疑者。謂躡前語跡斷彼疑情。經中雖不顯有",
    "T33n1702_004:0201b05": "疑辭，而伏在文內，故但言斷而不言起。彌勒",
    "T33n1702_004:0201b06": "頌中亦同於此，故偈云：「調伏彼事中，遠離取",
    "T33n1702_004:0201b07": "相心，及斷種種疑，亦防生成心。」[0201b07] 示現者。二意：",
    "T33n1702_004:0201b08": "一則空生假設云為，二則指示顯現故。[0201b08] 第一疏",
    "T33n1702_004:0201b09": "初標章[0201b09] 為求下。指疑起處也。此從不住相布",
    "T33n1702_004:0201b10": "施中來，為聞前不住三世空有等相方名真",
    "T33n1702_004:0201b11": "施，遂疑云：「凡所行施蓋為求佛，既有所求云",
    "T33n1702_004:0201b12": "何無住？」[0201b12] 又不住等者。此縱難也。設使因成無",
    "T33n1702_004:0201b13": "住，此亦非理，故次云因果不類故。夫為因果",
    "T33n1702_004:0201b14": "必須相類，有即俱有、空即俱空，染淨皆爾。既",
    "T33n1702_004:0201b15": "若色相是果，云何以無住為因，則因空果有",
    "T33n1702_004:0201b16": "理恐不然。今將果驗因，因合有住，佛說無住",
    "T33n1702_004:0201b17": "是誑我耶？[0201b17] 舉疑因。經意云：於汝意中，還可用",
    "T33n1702_004:0201b18": "三十二相之身見法身如來，為不可耶？此相",
    "T33n1702_004:0201b19": "是疑起之因，故舉以問。[0201b19] 本只下。釋起疑因。以",
    "T33n1702_004:0201b20": "二乘人唯取丈六相為真佛，既將此相為果，",
    "T33n1702_004:0201b21": "故不信無住之因，因果不相類故。佛今舉果",
    "T33n1702_004:0201b22": "以問，令知果海無相，自然於因不惑無住也。",
    "T33n1702_004:0201b23": "[0201b23] 防相酬。經意：空生見佛舉相以問，即知不得",
    "T33n1702_004:0201b24": "相求，故答不也。[0201b24] 遮防等者，意恐末代眾生不",
    "T33n1702_004:0201b25": "達此理，取相為真，故此遠遮迷見，準義則正",
    "T33n1702_004:0201b26": "斷空生現行，遮防未來種子也。遮斷之義具",
    "T33n1702_004:0201b27": "在懸談。[0201b27] 論云下。引證。[0201b27] 問：「經中云見，論釋云成",
    "T33n1702_004:0201b28": "就，豈合佛意耶？」[0201b28] 答：「既作此見，必作此證，故無",
    "T33n1702_004:0201b29": "違也。」[0201b29] 異有為。經徵意云：以何義故，不以三十",
    "T33n1702_004:0201c01": "二相見法身如來？釋意云：以如來所說三十",
    "T33n1702_004:0201c02": "二相之身相，即非法身之相故。即猶是也，非",
    "T33n1702_004:0201c03": "猶不也。本文猶倒，正言不是也。[0201c03] 相是等者。謂",
    "T33n1702_004:0201c04": "三十二相蓋是鏡智之上所現影像，既墮有",
    "T33n1702_004:0201c05": "為之數，故當四相所遷，況對機宜有無不定，",
    "T33n1702_004:0201c06": "焉可將此而為法身，故言相是有為等，此釋",
    "T33n1702_004:0201c07": "經中如來所說身相也。[0201c07] 佛體異此等者。法身",
    "T33n1702_004:0201c08": "佛體異此有為，故說三十二相不是法身相",
    "T33n1702_004:0201c09": "也。此釋即非身相。[0201c09] 偈云下。引證。具云：分別有",
    "T33n1702_004:0201c10": "為體，防彼成就得，三相異體故，離彼是如來。",
    "T33n1702_004:0201c11": "於中初二句義當前段，後一句當次科，第三",
    "T33n1702_004:0201c12": "一句合當此文，故偏言證。[0201c12] 佛體下。轉釋偈文。",
    "T33n1702_004:0201c13": "即經云：即非身相。[0201c13] 住異下。釋三相義。以前標",
    "T33n1702_004:0201c14": "四相，此偈唯三者，以生在過去、滅屬未來，住",
    "T33n1702_004:0201c15": "異二種同處現在。又此二相不相捨離，即住",
    "T33n1702_004:0201c16": "而異即異而住，以同時處故合為一，恐濫常",
    "T33n1702_004:0201c17": "住但標異也。[0201c17] 若細下。約義細分，即為四也。此",
    "T33n1702_004:0201c18": "引唯識釋相。謂：從無而有名生，自有而無為",
    "T33n1702_004:0201c19": "滅，前後改變為異，暫爾相續為住。然法身如",
    "T33n1702_004:0201c20": "來，非前際生非後際滅，無有變異不可破壞，",
    "T33n1702_004:0201c21": "故異此也。[0201c21] 印無相。經意云：夫一切相皆從妄",
    "T33n1702_004:0201c22": "念而生，是故佛相亦是虛妄，若分別不起，相",
    "T33n1702_004:0201c23": "自無生，即見非相，諸相既亡唯是覺體，名見",
    "T33n1702_004:0201c24": "如來。由是則知佛身無相。[0201c24] 疏二，一、釋前二句",
    "T33n1702_004:0201c25": "二[0201c25] 初、正釋[0201c25] 非但者。不獨也。凡即六道眾生，聖",
    "T33n1702_004:0201c26": "即三乘賢聖，依有淨穢、正即凡聖，為對依報",
    "T33n1702_004:0201c27": "故重牒之。諸法雖多不出此四，雖舉四法該",
    "T33n1702_004:0201c28": "一切也。此釋經中，凡所有相皆是虛妄。恐人",
    "T33n1702_004:0201c29": "聞說身相非相，將謂唯獨佛身，今言凡所以",
    "T33n1702_004:0202a01": "遮局見。[0202a01] 以從下。釋所以。凡聖染淨勝劣雖殊，",
    "T33n1702_004:0202a02": "皆從念生無不虛妄，念無自相不離覺性，念",
    "T33n1702_004:0202a03": "尚無性況所現相而實有耶？以念是所依、相",
    "T33n1702_004:0202a04": "是能依，所依尚虛，能依何有？其猶皮既不",
    "T33n1702_004:0202a05": "存，毛將安附。[0202a05] 《起信》下。二、引證。於中順顯反顯",
    "T33n1702_004:0202a06": "詳而悉之[0202a06] 若見下。二、釋後二句二。初、正釋[0202a06] 遮",
    "T33n1702_004:0202a07": "離等者，以色即是空、空即是色，離色求空斯",
    "T33n1702_004:0202a08": "為大失，故此遮矣。[0202a08] 不唯等者。又恐聞相即非",
    "T33n1702_004:0202a09": "相是如來，將謂只約佛身相說，除佛身外相",
    "T33n1702_004:0202a10": "非如來，故云一切相皆無也。此釋經中諸字",
    "T33n1702_004:0202a11": "也。譬如鏡中現一人像兼現餘物，不唯人像",
    "T33n1702_004:0202a12": "空處是鏡，餘物空處亦皆是鏡，合法可知。如",
    "T33n1702_004:0202a13": "是了者，則知見與見緣似現前境，元我覺明。",
    "T33n1702_004:0202a14": "[0202a14] 故起下。二、引論釋四。初、引《起信》[0202a14] 此有二意：一、",
    "T33n1702_004:0202a15": "證諸相皆無相義。以相依念生，覺體尚離於",
    "T33n1702_004:0202a16": "念，何況於相耶？二、證諸相無處皆如來義。離",
    "T33n1702_004:0202a17": "念之相名為法身，法身既等虛空，虛空何曾",
    "T33n1702_004:0202a18": "有相，無相平等攝一切相，即是法身。下文云：",
    "T33n1702_004:0202a19": "「離一切相即名諸佛」，又云：「如來者即諸法如",
    "T33n1702_004:0202a20": "義」，故云不唯等也。[0202a20] 肇云下。二、引肇注。此即名",
    "T33n1702_004:0202a21": "見法身佛之行相，恐人聞諸相非相即見如",
    "T33n1702_004:0202a22": "來，便希無相之佛昭然目前，若如是者，何殊",
    "T33n1702_004:0202a23": "彼相，故云行合等。智與理冥、心與神會，故云",
    "T33n1702_004:0202a24": "行合。[0202a24] 解通者，如前解了一切相非相也。前是",
    "T33n1702_004:0202a25": "真見，此是似見，故《起信》云：「法身無有彼此色",
    "T33n1702_004:0202a26": "相迭相見故。」[0202a26] 偈云下。三、引本論[0202a26] 即前殘偈，此",
    "T33n1702_004:0202a27": "依天親論釋。[0202a27] 無著下。四、引無著[0202a27] 離遍計者。不",
    "T33n1702_004:0202a28": "執虛相為實，故《唯識》云：「圓成實於彼，常遠離",
    "T33n1702_004:0202a29": "前性。」真色身者。有兩意：一則以虛妄為虛妄，",
    "T33n1702_004:0202b01": "但如其事，不必取不生不滅以為真也。如以",
    "T33n1702_004:0202b02": "水月為水月，雖似而非真矣，故《華嚴》云：「於",
    "T33n1702_004:0202b03": "實見真實，不實見不實，如是解法相，是則名",
    "T33n1702_004:0202b04": "為佛。」二、謂相即無相同法身故，攝末歸本名",
    "T33n1702_004:0202b05": "真色身，即真善妙色也。故《涅槃》云：「吾今此身",
    "T33n1702_004:0202b06": "即是常身法身，金剛不壞之身。」[0202b06] 問：「前則泯相，",
    "T33n1702_004:0202b07": "此乃存相，何相違耶？」[0202b07] 答：「前顯法身，故云相即",
    "T33n1702_004:0202b08": "非相，今明色身，故言無相即相。蓋以果佛必",
    "T33n1702_004:0202b09": "具二身，二身相即如波與水，兩論之中各顯",
    "T33n1702_004:0202b10": "一義，言似相反意實相符，菩薩巧便妙在於",
    "T33n1702_004:0202b11": "此。」[0202b11] 故彼下。兩文皆證顯色身義耳。然此一段",
    "T33n1702_004:0202b12": "疑中，從微至著明真應二身，總有六重：一、明",
    "T33n1702_004:0202b13": "佛相非相，二、明佛相非即如來，三、明一切相",
    "T33n1702_004:0202b14": "皆非相，四、明一切相非相皆如來，五、明唯證",
    "T33n1702_004:0202b15": "相應無佛可見，六、明無相之相是真色身。然",
    "T33n1702_004:0202b16": "此六重，前前則淺、後後轉深，文不累書理即",
    "T33n1702_004:0202b17": "頓現，達者所見必須一時無前後耳。[0202b17] 第二疏",
    "T33n1702_004:0202b18": "初標章[0202b18] 論云下。指疑起處。[0202b18] 無住等者。此指正",
    "T33n1702_004:0202b19": "答住修降問也。無相見佛，即前若見諸相非",
    "T33n1702_004:0202b20": "相即見如來。[0202b20] 未來下。結成疑也。意云：因果既",
    "T33n1702_004:0202b21": "皆無相，即因果俱深，如我親承方能領悟，末",
    "T33n1702_004:0202b22": "世鈍根云何信受？既不信受，空說何益耶？呈",
    "T33n1702_004:0202b23": "疑，經問意云：未來末世能有眾生聞此因果",
    "T33n1702_004:0202b24": "俱深章句，生真實信心不？頗，能也。意揀汎爾",
    "T33n1702_004:0202b25": "之信，故言實信。[0202b25] 魏云下。引魏本會文。魏經有",
    "T33n1702_004:0202b26": "之，此經闕者，羅什巧譯妙在影略耳。亦可此",
    "T33n1702_004:0202b27": "文通約現未為問，以佛世時亦有難信此深法",
    "T33n1702_004:0202b28": "者，如諸小乘及外道等，法華會上猶有退席",
    "T33n1702_004:0202b29": "聲聞，況今般若。至下佛答，但舉末世以況現",
    "T33n1702_004:0202c01": "在，末世尚有佛世豈無，故今秦本不言未來",
    "T33n1702_004:0202c02": "等也。[0202c02] 句詮差別者。以名但詮諸法自性，如言",
    "T33n1702_004:0202c03": "色即揀非心等，言心揀非色等，然其色心各",
    "T33n1702_004:0202c04": "有多種，而未明此何色心耶？句能分辨真心",
    "T33n1702_004:0202c05": "妄心、形色顯色等，故云句詮差別也。[0202c05] 章解句",
    "T33n1702_004:0202c06": "者。以句雖詮差別而未廣顯義理，以真妄形",
    "T33n1702_004:0202c07": "顯色心之中含多義故，章能明之，故云解句。",
    "T33n1702_004:0202c08": "章猶彰也。疏文順義，故先解句。[0202c08] 大品下。明信",
    "T33n1702_004:0202c09": "之相。謂見有色心三科等法，是信一切法也。",
    "T33n1702_004:0202c10": "今以般若照之，一切浮塵諸幻化相，當處出生",
    "T33n1702_004:0202c11": "隨處滅盡，幻妄稱相，其性真為妙覺明體，是",
    "T33n1702_004:0202c12": "不信一切法，方名信般若矣。其猶淨眼不見",
    "T33n1702_004:0202c13": "空華，若執空華豈信淨眼。法合可知，顯信經。",
    "T33n1702_004:0202c14": "[0202c14] 莫作是說者。訶勸之辭，豈謂後世一向無信？",
    "T33n1702_004:0202c15": "如佛滅後末法之中有戒定者，能於深義實",
    "T33n1702_004:0202c16": "有信心，信此為實也。[0202c16] 大集下。明佛滅後有五",
    "T33n1702_004:0202c17": "五百歲，前前勝、後後劣。[0202c17] 解脫者。證也。即三乘",
    "T33n1702_004:0202c18": "聖果。禪定者。行也。即漏無漏大小乘事理等",
    "T33n1702_004:0202c19": "定也。多聞者。解也。即頓漸偏圓空有等。解此",
    "T33n1702_004:0202c20": "上三者，前必具後，後未必具前。[0202c20] 塔寺者。謂不",
    "T33n1702_004:0202c21": "求至道、多好有為，以身外資財修世間福業",
    "T33n1702_004:0202c22": "等。[0202c22] &#x9B2A;諍者。此明佛法之中多有諍論，且如西",
    "T33n1702_004:0202c23": "天大小乘宗分河飲水，大乘之內性相又殊，",
    "T33n1702_004:0202c24": "小乘之中二十部異，各皆儻己自是非他。爰",
    "T33n1702_004:0202c25": "及此方未免於是，若相若性、南宗北宗，禪講",
    "T33n1702_004:0202c26": "相非，彼此朋儻互不相許，名&#x9B2A;諍也。[0202c26] 皆如例",
    "T33n1702_004:0202c27": "者。須有五百歲及牢固之言。牢固者。人多相",
    "T33n1702_004:0202c28": "襲，決定不捨也。然此但就增勝說之，非不相",
    "T33n1702_004:0202c29": "通。如佛滅後二百年內，育王造塔，豈局第四",
    "T33n1702_004:0203a01": "耶？又《菩薩藏經》云：「後五百歲，無量善人修禪",
    "T33n1702_004:0203a02": "定、解脫、多聞，豈唯一二三耶！」今經云：「後五百",
    "T33n1702_004:0203a03": "歲」，即此時也。雖當&#x9B2A;諍之代，亦有戒德之人，",
    "T33n1702_004:0203a04": "是知五種牢固但約增勝而說。[0203a04] 本疑下。疏以",
    "T33n1702_004:0203a05": "斷疑之文，照前呈疑之處，是顯空生疑於惡",
    "T33n1702_004:0203a06": "世無信也。前引魏經以證斯義，惡世尚爾況",
    "T33n1702_004:0203a07": "餘世耶。[0203a07] 戒定下。約三學釋。定是福體，故對於",
    "T33n1702_004:0203a08": "定。[0203a08] 正解無倒者。既有正解必無倒惑，以解因",
    "T33n1702_004:0203a09": "果無相道理，名為實信，即慧學也。[0203a09] 無著下。引",
    "T33n1702_004:0203a10": "證。魏經云：「有持戒修福得智慧者。」彌勒頌云：",
    "T33n1702_004:0203a11": "「說因果深義，於後惡世時，不空以有實，菩薩",
    "T33n1702_004:0203a12": "三德備。」三德即是三學，今文但取於此章句，",
    "T33n1702_004:0203a13": "能生信心以此為實，即是慧也。若其無慧，孰",
    "T33n1702_004:0203a14": "能以此為實而生信耶？[0203a14] 少欲下。持戒少欲，修",
    "T33n1702_004:0203a15": "定靜亂，習慧斷惑，故言等也。[0203a15] 言增上者。以戒",
    "T33n1702_004:0203a16": "等三學是增勝上法，經中說為三決定義。[0203a16] 戒",
    "T33n1702_004:0203a17": "出下。辨三益相。有戒者，不墮地獄、餓鬼、畜生，",
    "T33n1702_004:0203a18": "生四洲、六欲。故戒經云：「欲得生天上，若生人",
    "T33n1702_004:0203a19": "中者，常當護戒足，勿令有毀損。」[0203a19] 定出六欲者。",
    "T33n1702_004:0203a20": "欲界無定故，得定者生上二界故。《圓覺經》云：",
    "T33n1702_004:0203a21": "「棄愛樂捨還資愛本，便現有為增上善果。」[0203a21] 慧",
    "T33n1702_004:0203a22": "出三界者。三界之本是其業惑，有智慧者悉",
    "T33n1702_004:0203a23": "能除遣，業惑既遣自然超越。故《心經》云：「觀自",
    "T33n1702_004:0203a24": "在菩薩行深般若波羅蜜多時，照見五蘊皆",
    "T33n1702_004:0203a25": "空，度一切苦厄。」然淺慧尚能得出三界，豈況",
    "T33n1702_004:0203a26": "大乘甚深般若。[0203a26] 信因。經反顯順明之異可知。",
    "T33n1702_004:0203a27": "[0203a27] 緣勝者。雖則益我為友，人皆友焉？且凡不及",
    "T33n1702_004:0203a28": "聖，小不如大，因不及果，一佛雖果不及多佛，",
    "T33n1702_004:0203a29": "既云無量千萬，故云終勝也。[0203a29] 因勝者。三毒即",
    "T33n1702_004:0203b01": "貪瞋癡，此明能害有情故貶云毒。以生起即",
    "T33n1702_004:0203b02": "是不善，久伏故名善根。故《華嚴》云：「我昔所造",
    "T33n1702_004:0203b03": "諸惡業，皆由無始貪瞋癡。」《唯識》云：「善謂信、慚",
    "T33n1702_004:0203b04": "愧、無貪等三根，有生長義，故名根也。」善與不",
    "T33n1702_004:0203b05": "善皆由此三，苟能伏之乃名因勝。因緣俱勝",
    "T33n1702_004:0203b06": "方起此信。是知實信誠不易得。一念尚爾況",
    "T33n1702_004:0203b07": "乎永信，及持說等耶？[0203b07] 福德門。經意云：信經之",
    "T33n1702_004:0203b08": "人得無量福，如來於彼咸悉知見。如是無量",
    "T33n1702_004:0203b09": "福者，指信經福。同前不住施福，十方虛空不",
    "T33n1702_004:0203b10": "可思量也。[0203b10] 無著下。文二。[0203b10] 初、釋佛知見[0203b10] 行住等",
    "T33n1702_004:0203b11": "即四威儀中各有所作差別，故注云四蘊者，",
    "T33n1702_004:0203b12": "即受想行識。謂相應不相應，思何事念何事，",
    "T33n1702_004:0203b13": "取捨憂喜等念，皆名心也。注云色身者，即為",
    "T33n1702_004:0203b14": "四蘊所依止故。今約義標故云依止，即行住",
    "T33n1702_004:0203b15": "坐臥屈伸俯仰等。斯則生心起念無所不知，",
    "T33n1702_004:0203b16": "舉動施為靡不咸見。蓋佛智眼廓爾無邊，依",
    "T33n1702_004:0203b17": "正斯在豈不齊鑒。《法華》云：「我常知眾生，行道",
    "T33n1702_004:0203b18": "不行道。」心無形相故但言知，身質既形故得",
    "T33n1702_004:0203b19": "云見。斯人德行既備、善根夙成，佛不攝授，於",
    "T33n1702_004:0203b20": "理如何？故云此等顯示等。然則佛智無偏、觀",
    "T33n1702_004:0203b21": "生如一，有感斯應，其誰謂之不然。[0203b21] 論云下。或",
    "T33n1702_004:0203b22": "問：「見之與知說一則可，云何經內具言之乎？」",
    "T33n1702_004:0203b23": "故云：若不說等，以凡夫亦有知見，見通肉眼、",
    "T33n1702_004:0203b24": "知兼比量，由是故有不知不見。今佛知見非同",
    "T33n1702_004:0203b25": "此也，謂於見處即知、非如比量知，知處即見、",
    "T33n1702_004:0203b26": "非同肉眼見，即無事不知無事不見。經標悉",
    "T33n1702_004:0203b27": "言，其在茲矣。故彌勒頌云：「佛非見果知，願智",
    "T33n1702_004:0203b28": "力現見。」[0203b28] 得福下。二、釋得福[0203b28] 先引經。論云下。釋",
    "T33n1702_004:0203b29": "義。能生因者正修福業，即信解持說者也。自",
    "T33n1702_004:0203c01": "體果者，即熏成種子自體，後感當果也。正起",
    "T33n1702_004:0203c02": "者，作福之時當於現行。彼滅者，謂現行滅謝",
    "T33n1702_004:0203c03": "種子方成，蘊在識中用感當果。[0203c03] 此云下。正會",
    "T33n1702_004:0203c04": "今文。以得之一字，生取俱舍，謂生得、取得也。",
    "T33n1702_004:0203c05": "秦譯之妙其在此矣。[0203c05] 二所以中疏二。一、敘意",
    "T33n1702_004:0203c06": "科分[0203c06] 由無等者。謂無我法二執分別，是得攝",
    "T33n1702_004:0203c07": "受所以也。已斷&#x9E81;執，經意如疏。[0203c07] 初徵下。文二。",
    "T33n1702_004:0203c08": "初、節釋經文[0203c08] 徵意可知。釋中我者，謂執自五",
    "T33n1702_004:0203c09": "蘊總相為我。人者。計我死已生天，天死為畜",
    "T33n1702_004:0203c10": "等故。梵語補特伽羅，此云數取趣，即是人也。",
    "T33n1702_004:0203c11": "眾生者。計我眾多之法相續生故。壽者。亦云",
    "T33n1702_004:0203c12": "壽命，計我一生壽命不斷絕故。然我是總主、",
    "T33n1702_004:0203c13": "人等為別，攝別歸總故言我執，由是三中皆",
    "T33n1702_004:0203c14": "言計我等也。然上四相，雖是經中所無，不可",
    "T33n1702_004:0203c15": "不了耳。[0203c15] 能取等者。心境俱亡也。以萬法雖多",
    "T33n1702_004:0203c16": "統唯心境，心境各有無量差別，故云一切也。",
    "T33n1702_004:0203c17": "[0203c17] 真空等者。雖即諸法皆空，非謂一向非相，但",
    "T33n1702_004:0203c18": "以離執真空不斷故，故云亦無非法相。[0203c18] 然離",
    "T33n1702_004:0203c19": "下。二、商較經旨[0203c19] 此明得佛知見之兼正也。[0203c19] 故",
    "T33n1702_004:0203c20": "論下。引證。中有徵釋詳而示之。[0203c20] 實相差別者[0203c20] ",
    "T33n1702_004:0203c21": "實相即無差別，但是能生實相方便有差別",
    "T33n1702_004:0203c22": "耳。持戒功德即指前段。[0203c22] 信心等者。下云：「信心",
    "T33n1702_004:0203c23": "清淨則生實相。」彌勒頌云：「彼人依信心，恭敬",
    "T33n1702_004:0203c24": "生實相。」[0203c24] 不但等者。意謂能生實相有多方便，",
    "T33n1702_004:0203c25": "不必獨說智慧。前云離執此言般若者，由是",
    "T33n1702_004:0203c26": "般若能除執故，前約所斷此約能斷，能所雖",
    "T33n1702_004:0203c27": "異而意不異。[0203c27] 未除細執者。謂二執俱生任運",
    "T33n1702_004:0203c28": "起者，前離分別&#x9E81;執，已能成就淨信，得佛知",
    "T33n1702_004:0203c29": "見猶淺，細執未除，究竟障於聖道，故今顯示",
    "T33n1702_004:0204a01": "令其斷之。經徵意云：以何義故，要無法非法",
    "T33n1702_004:0204a02": "相。釋意云：由取相故即著我人等，餘文云云，",
    "T33n1702_004:0204a03": "可以詳悉。[0204a03] 疏二。初、釋。總明二相。[0204a03] 總解等者。經",
    "T33n1702_004:0204a04": "云：「若心取相。」相中意舍法非法相，故云總也。",
    "T33n1702_004:0204a05": "[0204a05] 亦是等者，以次文別明取法非法，皆著我人",
    "T33n1702_004:0204a06": "等相，故此且是立其宗也。[0204a06] 若取下。二、釋別明二",
    "T33n1702_004:0204a07": "相二。一、正辨二相[0204a07] 無明使者。法執俱生也，是",
    "T33n1702_004:0204a08": "無明住地所攝，故名為使。現行等者，即我執",
    "T33n1702_004:0204a09": "分別現行前已斷者。[0204a09] 示無我見者。結成上義。",
    "T33n1702_004:0204a10": "[0204a10] 但取等者。即前無明使是所有者。轉猶起也。",
    "T33n1702_004:0204a11": "[0204a11] 我想者，我執分別現行也。[0204a11] 依止者，分別種子",
    "T33n1702_004:0204a12": "為彼現行所依止故，亦可法執分別名為依",
    "T33n1702_004:0204a13": "止，與彼我執所依止故，斯皆不起也。[0204a13] 中有下。",
    "T33n1702_004:0204a14": "二、別解[0204a14] 徵意可知。以後釋前者。不如云以細",
    "T33n1702_004:0204a15": "釋&#x9E81;，義則易見。[0204a15] 問：「二乘之人亦有法執，云何",
    "T33n1702_004:0204a16": "不起我見耶？」[0204a16] 答：「以二乘人從初修行偏斷我",
    "T33n1702_004:0204a17": "執，至無學位&#x9E81;細盡除，是故雖有法執而不",
    "T33n1702_004:0204a18": "起我執。今約大乘學者，雙斷二執，分別並遣",
    "T33n1702_004:0204a19": "俱生兩存，由是二執任運而起也。故無著云：",
    "T33n1702_004:0204a20": "『以我相中隨眠不斷故，則有我取。』」[0204a20] 玄門。經是",
    "T33n1702_004:0204a21": "故者，由前取法非法皆著我等，故所以勸，令",
    "T33n1702_004:0204a22": "不應即入中道也。[0204a22] 以是義故者。由是不取法",
    "T33n1702_004:0204a23": "非法故。[0204a23] 疏結歸中者。不應取法，離有也；不應",
    "T33n1702_004:0204a24": "取非法，離無也。既離有無，即歸中道。[0204a24] 假言顯",
    "T33n1702_004:0204a25": "義者。謂所言非法，是顯法體離於性計，若無",
    "T33n1702_004:0204a26": "非法之言，罔知彼義；餘皆例此。當知義不自",
    "T33n1702_004:0204a27": "顯，必假於言。故《淨名》云：「無離文字說解脫也。」",
    "T33n1702_004:0204a28": "[0204a28] 不應等者。謂雖聞非法，不得如言便執空義，",
    "T33n1702_004:0204a29": "此遮一向執言者也。[0204a29] 不執等者。謂若全棄非",
    "T33n1702_004:0204b01": "之於言，則安解諸法空義？將知但除其病不",
    "T33n1702_004:0204b02": "除其法，此遮一向離言者也。是則全執全棄二",
    "T33n1702_004:0204b03": "皆不可，故《華嚴疏》云：「夫法無言象、非離言象，",
    "T33n1702_004:0204b04": "無言象而倒惑，執言象而迷真。」[0204b04] 偈云等者。餘",
    "T33n1702_004:0204b05": "兩句云：「如人捨船筏，法中義亦然。」[0204b05] 論云下。轉",
    "T33n1702_004:0204b06": "釋偈文。得證智等者。以言詮智、得智忘言，忘",
    "T33n1702_004:0204b07": "言即不住也。如乘筏渡河，至岸捨筏。[0204b07] 隨順等",
    "T33n1702_004:0204b08": "者，未得證智不可都忘其言，未達彼岸不應",
    "T33n1702_004:0204b09": "捨筏。[0204b09] 實相生者。實相名法，得實相智無相無",
    "T33n1702_004:0204b10": "得，故云應捨，以實相無相故。《唯識》云：「若時於",
    "T33n1702_004:0204b11": "所緣，智都無所得。」[0204b11] 理不應者。此實相法尚不",
    "T33n1702_004:0204b12": "可得，況離實相外一切法耶？除諸法實相，餘",
    "T33n1702_004:0204b13": "皆魔事故。故云：非法不與理合，故不相應。以",
    "T33n1702_004:0204b14": "是例非，故云何況。[0204b14] 第三中疏初標章。向說下。",
    "T33n1702_004:0204b15": "指疑起處。此從第一中來，以彼文云：「不可以",
    "T33n1702_004:0204b16": "身相得見如來。」[0204b16] 佛非有為者。此指偈云：「分別",
    "T33n1702_004:0204b17": "有為體，防彼成就得，三相異體故，離彼是如",
    "T33n1702_004:0204b18": "來。」故云非有為。亦是按定，立其理也。[0204b18] 云何下。",
    "T33n1702_004:0204b19": "結成疑。既若佛非有為，即不合有得有說，因",
    "T33n1702_004:0204b20": "何釋迦於菩提樹下得菩提，前後諸會說法？",
    "T33n1702_004:0204b21": "既有得有說即墮有為，云何前言不以相見",
    "T33n1702_004:0204b22": "作無為耶？[0204b22] 舉因問。經意云：於汝心中，所謂如",
    "T33n1702_004:0204b23": "何？謂我得菩提？為不得耶？謂我說法？為不說",
    "T33n1702_004:0204b24": "耶？伊本疑此，故舉問之。[0204b24] 佛問等者。空生疑得",
    "T33n1702_004:0204b25": "疑說，佛即順疑以問。辭雖云得，意顯無得，試",
    "T33n1702_004:0204b26": "其所答解與不解。[0204b26] 無著下。引證。彼疑有取，佛",
    "T33n1702_004:0204b27": "顯無取，以無破有故云翻也。說法例之。順理",
    "T33n1702_004:0204b28": "酬經，意可知。定者實義，謂無實法名菩提，",
    "T33n1702_004:0204b29": "無實法名如來說，此一向約勝義答也。偈云",
    "T33n1702_004:0204c01": "等者。餘句云：「說法不二取，無說離言相。」意謂",
    "T33n1702_004:0204c02": "釋迦如來是其應化，應化之相俗有真無，是",
    "T33n1702_004:0204c03": "故答中皆言無定。準《金光明經》及《攝論》說，佛",
    "T33n1702_004:0204c04": "果無別色聲功德，唯有如如及如如智獨存。",
    "T33n1702_004:0204c05": "此是真佛，今既異此豈得言真？故云應化非",
    "T33n1702_004:0204c06": "真等。[0204c06] 無定法。經徵意云：以何義故，無定法可",
    "T33n1702_004:0204c07": "說耶？釋意云：欲言其有無狀無名，欲言其無",
    "T33n1702_004:0204c08": "聖以之靈。諦理若此，欲何說哉？說尚不得，欲",
    "T33n1702_004:0204c09": "何取哉？取即得也，是故上云：「無有定法如來",
    "T33n1702_004:0204c10": "可說」等。[0204c10] 疏二。一、引無著[0204c10] 正聞等者，此則聞而",
    "T33n1702_004:0204c11": "無聞、說而無說，非謂全不聞不說也。如《淨名》",
    "T33n1702_004:0204c12": "云：「夫說法者無說無示，其聽法者無聞無得。」",
    "T33n1702_004:0204c13": "是茲義矣。[0204c13] 分別性者，一切諸法皆依妄念而",
    "T33n1702_004:0204c14": "有差別，念尚無念，法豈是法？故云非法。[0204c14] 法無",
    "T33n1702_004:0204c15": "我者，但分別性亡即是法無我理，此理不無，",
    "T33n1702_004:0204c16": "故云非非法也。[0204c16] 論云下。二、引天親二[0204c16] 一、釋文",
    "T33n1702_004:0204c17": "[0204c17] 依真等者。此且標立所依之本，然於其上說",
    "T33n1702_004:0204c18": "離有無。[0204c18] 一切等者。緣生之法本無真實之體，",
    "T33n1702_004:0204c19": "亦無真實之相，故云非也。[0204c19] 實相有者。諸法既",
    "T33n1702_004:0204c20": "無即真實相，實相不無，故云非非法也。此即",
    "T33n1702_004:0204c21": "非&#x5374;非法也。[0204c21] 何故下。二、通難[0204c21] 難意云：本來疑",
    "T33n1702_004:0204c22": "證疑說，問答悉以雙該。今於釋所以中，何故",
    "T33n1702_004:0204c23": "但言所說而不言證耶？[0204c23] 有言下。釋也。此乃以",
    "T33n1702_004:0204c24": "說反驗於證。且川有珠而不枯，山有玉而增",
    "T33n1702_004:0204c25": "潤。內無德本，外豈能談？故但言說，自表其證",
    "T33n1702_004:0204c26": "也。又此言取即是證也。[0204c26] 無取。經徵意云：所以",
    "T33n1702_004:0204c27": "言無取無說、非法非非法者，何也？釋意云：聖",
    "T33n1702_004:0204c28": "人即是無為，無為即無分別，若有取說法非",
    "T33n1702_004:0204c29": "法等，皆屬分別不名無為，何為聖人？故無取",
    "T33n1702_004:0205a01": "說等。[0205a01] 言賢聖者，賢即是聖，&#x96A3;近釋也。[0205a01] 魏云等",
    "T33n1702_004:0205a02": "者。[0205a02] 問：「行位通於賢聖，云何唯取聖人？」[0205a02] 答：「若以",
    "T33n1702_004:0205a03": "通論即該賢位，此明證果深淺故唯言聖。」[0205a03] 得",
    "T33n1702_004:0205a04": "名者。即差別也。以諸聖人皆約證無為差別",
    "T33n1702_004:0205a05": "之義，而立其名。如證偏行真如，得名歡喜地，",
    "T33n1702_004:0205a06": "菩薩等此則得名差別，蓋一義耳。[0205a06] 輪意等者。",
    "T33n1702_004:0205a07": "謂登地已上隨證一分真如，皆斷一障二愚，",
    "T33n1702_004:0205a08": "即是一分清淨，約於此義便立一名，乃至佛地",
    "T33n1702_004:0205a09": "例皆如此。非別得法者。無得而得即是真得",
    "T33n1702_004:0205a10": "菩提，若言有得即是不得，當知菩提樹下都",
    "T33n1702_004:0205a11": "無實事。故偈云：「應化非真佛」等故。[0205a11] 無取說者。",
    "T33n1702_004:0205a12": "結歸經文無分別義也。[0205a12] 具足清淨者。佛也。謂",
    "T33n1702_004:0205a13": "一切惑習悉皆斷除，蕩無纖塵純一無雜故。",
    "T33n1702_004:0205a14": "[0205a14] 分清淨者。菩薩也。分斷諸障、分證真如，垢未",
    "T33n1702_004:0205a15": "全除故名為分。故《佛頂經》云：「餘塵尚諸學，明",
    "T33n1702_004:0205a16": "極即如來」，廣如序中滿淨覺者處說。[0205a16] 無著下。",
    "T33n1702_004:0205a17": "約無為差別明賢聖也。[0205a17] 無分別者。即無為義。",
    "T33n1702_004:0205a18": "無所作為故云無為。無為、真如蓋是一法。[0205a18] 菩",
    "T33n1702_004:0205a19": "薩等者。有分別故，有所為故。[0205a19] 如來等者，無分",
    "T33n1702_004:0205a20": "別故，無所作故。[0205a20] 初無為者。菩薩也。[0205a20] 折伏等者。",
    "T33n1702_004:0205a21": "此約在觀分別不生，分得相應故云顯了。[0205a21] 後",
    "T33n1702_004:0205a22": "無為者。如來也。無復分別是真無為，即第一",
    "T33n1702_004:0205a23": "義也。此約於佛故。[0205a23] 復云者。更無過上故云無",
    "T33n1702_004:0205a24": "上。覺即佛也。[0205a24] 三乘下。結通諸乘。以二乘之人",
    "T33n1702_004:0205a25": "亦分證真理，故此通攝也。是知三乘賢聖皆",
    "T33n1702_004:0205a26": "修證無為，所證雖無淺深，能證有其差別。猶",
    "T33n1702_004:0205a27": "如三獸同度一河，能度有差，所度無別。故《大",
    "T33n1702_004:0205a28": "品》云：「欲求聲聞乘，當學般若波羅蜜，欲求緣",
    "T33n1702_004:0205a29": "覺、菩薩、無上佛乘，皆言當學般若波羅蜜。」是",
    "T33n1702_004:0205b01": "故經云：「一切賢聖也。」[0205b01] 校量等者。[0205b01] 問：「本因善吉",
    "T33n1702_004:0205b02": "起疑，所以世尊為斷。斷疑既已，何用校量？」[0205b02] 答：",
    "T33n1702_004:0205b03": "「論云：『法雖不可取不可說，而不空故。』意云：恐",
    "T33n1702_004:0205b04": "有人聞是法不可取說，便欲一向毀廢言教",
    "T33n1702_004:0205b05": "故。此校量顯勝，令其演說受持。故大雲於此",
    "T33n1702_004:0205b06": "開立第五不空福德疑。以論文不言斷疑，故",
    "T33n1702_004:0205b07": "此不立也。」[0205b07] 劣福問。經意云：七寶最珍、三千最",
    "T33n1702_004:0205b08": "大，用此布施福多不多？[0205b08] 俱舍下。明三千世界。",
    "T33n1702_004:0205b09": "[0205b09] 四大洲者，謂東勝身洲，南贍部洲，西牛貨洲，",
    "T33n1702_004:0205b10": "北俱盧洲。[0205b10] 日月者。即一四天下，同一日月之",
    "T33n1702_004:0205b11": "所照臨。蘇迷亦云須彌盧，但梵語楚夏耳。此",
    "T33n1702_004:0205b12": "云妙高山，四寶所成，高八萬由旬。[0205b12] 欲天者。六",
    "T33n1702_004:0205b13": "欲天也。謂四天王天、忉利天、夜摩天、兜率天、",
    "T33n1702_004:0205b14": "化樂天、他化自在天。[0205b14] 梵世者。色界初天也。於",
    "T33n1702_004:0205b15": "中復有三天，謂梵眾天、梵輔天、大梵天。[0205b15] 各一千",
    "T33n1702_004:0205b16": "等者。如上各滿一千，方成一小千界。[0205b16] 此小千",
    "T33n1702_004:0205b17": "等者。又一千箇小千界，方成一中千界。[0205b17] 此千",
    "T33n1702_004:0205b18": "等者。又以一千箇中千界，方成一大千界。[0205b18] 皆",
    "T33n1702_004:0205b19": "同等者。謂四禪已上三災不及，故不說成之",
    "T33n1702_004:0205b20": "與壞。三禪已下統維三災，故云同一成壞。就",
    "T33n1702_004:0205b21": "中從初禪已下同火災，二禪已下同水災，三",
    "T33n1702_004:0205b22": "禪已下同風災。七寶等可知。[0205b22] 福多酬。經答文",
    "T33n1702_004:0205b23": "可見。徵云：以何義故說多？釋意云：不約勝義",
    "T33n1702_004:0205b24": "空故說多，是約世諦有故說多。[0205b24] 勝義空者。此",
    "T33n1702_004:0205b25": "門是絕相無為，不可言福與不福。福既不有，",
    "T33n1702_004:0205b26": "無以言多。[0205b26] 世俗有者。此門是有相有為，可以",
    "T33n1702_004:0205b27": "言福，以有福故兼可言多。[0205b27] 判經福。經意可知。",
    "T33n1702_004:0205b28": "然四句尚爾，況全部耶。[0205b28] 疏二。一、正釋經文[0205b28] 偈釋",
    "T33n1702_004:0205b29": "持說，因明勝之所以。望後經文，有似太疾。以",
    "T33n1702_004:0205c01": "偈文連環，不可分故悉之。[0205c01] 受持及說者，標二",
    "T33n1702_004:0205c02": "法門。[0205c02] 不空等者。謂持說此經不同寶施，空得",
    "T33n1702_004:0205c03": "福德更得何物？次文是也。[0205c03] 福不趣菩提者。謂",
    "T33n1702_004:0205c04": "寶施雖多，但成世間有漏之福，終不能成無",
    "T33n1702_004:0205c05": "上菩提。[0205c05] 二能趣菩提者。謂持說此經斷除煩",
    "T33n1702_004:0205c06": "惱，煩惱盡處即是菩提故。[0205c06] 四句下。二、別示句",
    "T33n1702_004:0205c07": "相[0205c07] 詮義等者。謂以一句詮一義，一義為一句，",
    "T33n1702_004:0205c08": "四義方成一偈，一異有空常無常等，皆各有",
    "T33n1702_004:0205c09": "四句。然今經四句人說不同。有說：取無我、無",
    "T33n1702_004:0205c10": "人、無眾生、無壽者為四句。有說：取若以色見",
    "T33n1702_004:0205c11": "我等為四句。有說：一切有為法等為四句。有",
    "T33n1702_004:0205c12": "說：但於一經之中隨取四句經文，便為四句。",
    "T33n1702_004:0205c13": "有說：始從如是終至奉行，方成四句。然上諸",
    "T33n1702_004:0205c14": "說皆非正義。[0205c14] 如凡下。明正義。斯則約有無等",
    "T33n1702_004:0205c15": "為四句也。謂第一是有句，第二是無句，第三",
    "T33n1702_004:0205c16": "是亦有亦無句，第四是非有非無句，文義兼",
    "T33n1702_004:0205c17": "備，故云最妙。以此四義能通實相，即是四門。",
    "T33n1702_004:0205c18": "[0205c18] 然但下。通妨。先問：且一二二句皆是四言，第",
    "T33n1702_004:0205c19": "三一句獨成六字，文既增減云何成偈？故此",
    "T33n1702_004:0205c20": "釋也。[0205c20] 持說等者。以此四義是萬法之門，若了",
    "T33n1702_004:0205c21": "四義即通萬法，萬法既通豈有菩提而不證",
    "T33n1702_004:0205c22": "哉？[0205c22] 文或等者。但論其義，義不在文，義必周圓，",
    "T33n1702_004:0205c23": "文從增減。[0205c23] 義若等者。謂闕之成謗、具之成門。",
    "T33n1702_004:0205c24": "成謗者，謂闕無成增益謗，闕有成損減謗，闕",
    "T33n1702_004:0205c25": "非有非無成相違謗，闕亦有亦無成戲論謗。",
    "T33n1702_004:0205c26": "以有則定有、無則定無，餘二例之，故成四謗。",
    "T33n1702_004:0205c27": "何以故？法不如是故，不如法見故。斯則般若",
    "T33n1702_004:0205c28": "波羅蜜猶如大火聚，四面不可取也。[0205c28] 具四句",
    "T33n1702_004:0205c29": "者。謂義無所闕故，有不定有，是即無之有；無",
    "T33n1702_004:0206a01": "不定無，是即有之無。餘亦例之。隨於一句之",
    "T33n1702_004:0206a02": "中，圓見四句之義，不墮增減等謗，故成門也。",
    "T33n1702_004:0206a03": "何以故？法如是故，如法見故。斯則般若波羅",
    "T33n1702_004:0206a04": "蜜猶如清涼池，四面皆得入。但以人依於法，",
    "T33n1702_004:0206a05": "法異人乖，苟法義之所全，豈菩提而不證矣。",
    "T33n1702_004:0206a06": "故言受持此經勝於施福。[0206a06] 正釋。經徵意云：以",
    "T33n1702_004:0206a07": "何義故持說此經？勝於寶施，釋意可知。[0206a07] 諸佛",
    "T33n1702_004:0206a08": "菩提法者。揀非餘乘菩提法也。然餘菩提非",
    "T33n1702_004:0206a09": "此不出，但舉勝者而以例之。[0206a09] 此二者。持說也。",
    "T33n1702_004:0206a10": "[0206a10] 了因者，以法身是本真之理，不生不滅，但以",
    "T33n1702_004:0206a11": "煩惱覆之則隱，智慧了之則顯，持說此法妙",
    "T33n1702_004:0206a12": "慧自彰，觀破煩惱法身現矣。[0206a12] 生因者，報化之",
    "T33n1702_004:0206a13": "身本來無有，萬行所致故名為生。故彌勒頌",
    "T33n1702_004:0206a14": "云：「於實為了因，亦為餘生因。」為經云：一切諸",
    "T33n1702_004:0206a15": "佛菩提法，皆從此經處。[0206a15] 轉釋。經所言佛法者，",
    "T33n1702_004:0206a16": "約世諦故有。即非佛法者，約第一義。即無第一",
    "T33n1702_004:0206a17": "等者，謂俗諦相中有迷悟、染淨、凡聖之異，故",
    "T33n1702_004:0206a18": "說佛法從經而出。真諦之理離於迷悟、染淨、凡",
    "T33n1702_004:0206a19": "聖之相，故不可說，出佛法之義也。故《圓覺》云：",
    "T33n1702_004:0206a20": "「一切如來圓覺妙心，本無菩提及與涅槃，亦",
    "T33n1702_004:0206a21": "無成佛及不成佛，無妄輪迴及非輪迴。」然則",
    "T33n1702_004:0206a22": "本論異此，不能煩述。[0206a22] 第四疏初標章[0206a22] 向說下。",
    "T33n1702_004:0206a23": "指疑起處。此從第三中來。[0206a23] 不可取說者。以前",
    "T33n1702_004:0206a24": "文云：「如來所說法，皆不可取不可說。」[0206a24] 云何下。",
    "T33n1702_004:0206a25": "結成疑也。前云：「一切賢聖通於三乘故」，疑聲",
    "T33n1702_004:0206a26": "聞得果是取。如初果人證自初果，亦自說言",
    "T33n1702_004:0206a27": "已證初果等。[0206a27] 入流果。經問意云：於汝意中如",
    "T33n1702_004:0206a28": "何？汝謂須陀洹人作念云得須陀洹果不？答",
    "T33n1702_004:0206a29": "言：不也。徵意云：若如是者，以何義故得名須",
    "T33n1702_004:0206b01": "陀洹？釋意云：但約不入色等境界，即名須陀",
    "T33n1702_004:0206b02": "洹。[0206b02] 疏三。初、正釋經文[0206b02] 入流者，四果名為聖人。",
    "T33n1702_004:0206b03": "經從凡夫&#x5259;入聖類，故流類也。預，廁也。[0206b03] 只由",
    "T33n1702_004:0206b04": "下。釋得名所以。[0206b04] 入者。取著義。若取六塵即滯",
    "T33n1702_004:0206b05": "凡流，不取六塵名入聖流。是知功過在人，不",
    "T33n1702_004:0206b06": "在六塵境界。據此則何有別法而為所入耶？",
    "T33n1702_004:0206b07": "[0206b07] 論云下。引證上義。[0206b07] 不取一法者，不唯六塵也。",
    "T33n1702_004:0206b08": "[0206b08] 名逆流者。逆凡流也。謂若取六塵即入凡流逆",
    "T33n1702_004:0206b09": "聖流，既不取著即入聖流逆凡流也。[0206b09] 乃至下。",
    "T33n1702_004:0206b10": "例明餘果。初果尚爾，況餘果耶？[0206b10] 然非下。二、商",
    "T33n1702_004:0206b11": "教果證[0206b11] 或問：「既皆不取，應亦不證。」故此釋也。",
    "T33n1702_004:0206b12": "[0206b12] 但於下。轉釋。意明但無取心，非謂不證。[0206b12] 若起",
    "T33n1702_004:0206b13": "下。反明。凡夫著我，既由起心，聖人無我，必不",
    "T33n1702_004:0206b14": "起也。[0206b14] 故知下。三、結斷疑情[0206b14] 空生本謂證果是",
    "T33n1702_004:0206b15": "取故生疑，今明無取方成證義，永異所疑也。",
    "T33n1702_004:0206b16": "若準斷疑，斯文已畢，以四果是小乘賢聖修",
    "T33n1702_004:0206b17": "證行位，是故經中具而明也。然此四果復有",
    "T33n1702_004:0206b18": "四向，謂向於果故，即須陀洹向等。於四果之",
    "T33n1702_004:0206b19": "中，初為見道，次二修道，後一無學道。且初修",
    "T33n1702_004:0206b20": "行得入見道，謂十六心斷三界。[0206b20] 四諦下。八十",
    "T33n1702_004:0206b21": "八使分別&#x9E81;惑，得初果證。謂三界各有四諦，",
    "T33n1702_004:0206b22": "每諦下各有煩惱，即貪、瞋、癡、慢、疑、身見、邊見、",
    "T33n1702_004:0206b23": "邪見、見取、戒禁取。四諦之下或具或闕，故成",
    "T33n1702_004:0206b24": "八十八使。《雜心論》云：「苦下具一切，集滅除三",
    "T33n1702_004:0206b25": "見，道除於二見，上界不行恚。」謂：初句即欲界",
    "T33n1702_004:0206b26": "苦諦下全具十使。次句即集滅二諦下各除",
    "T33n1702_004:0206b27": "三見，即身、邊二見及戒禁取。所以除此三者，",
    "T33n1702_004:0206b28": "緣身是苦本，觀苦已斷身見、邊見，依身而起",
    "T33n1702_004:0206b29": "故亦隨亡。無戒禁取者，以集諦不計非道為",
    "T33n1702_004:0206c01": "道，滅諦又非修位，是故皆無戒禁取。道當修",
    "T33n1702_004:0206c02": "位&#x5374;或有之，故不除矣，故云道除於二見，不",
    "T33n1702_004:0206c03": "除戒禁也。由是苦下具十，集滅二諦下各七，",
    "T33n1702_004:0206c04": "通前即二十四，道諦下八，合三十二。後句云",
    "T33n1702_004:0206c05": "上界不行恚，即於二四諦下各除一瞋，每界",
    "T33n1702_004:0206c06": "各有二十八，共成五十六，兼下欲界三十二，",
    "T33n1702_004:0206c07": "即都合為八十八也。云何十六心？謂欲界四",
    "T33n1702_004:0206c08": "諦下，各一忍一智以成八心，又合上二界為",
    "T33n1702_004:0206c09": "一四諦，類下欲界，觀斷亦各一忍一智，以成",
    "T33n1702_004:0206c10": "八心，二八即為十六心也。忍即無間道，是正",
    "T33n1702_004:0206c11": "斷惑時。智即解脫道，是斷了時。所謂苦法智",
    "T33n1702_004:0206c12": "忍、苦法智，苦類智忍、苦類智，乃至道法智忍、",
    "T33n1702_004:0206c13": "道法智，道類智忍、道類智，斷至十五心道類",
    "T33n1702_004:0206c14": "智忍名初果向，至第十六心道類智時，名證",
    "T33n1702_004:0206c15": "初果。入於見道為須陀洹，分別&#x9E81;惑一時頓",
    "T33n1702_004:0206c16": "斷，猶如劈竹三節並開，即以見諦八智為初",
    "T33n1702_004:0206c17": "果體。初果行相略明如是，餘之三果佇見次",
    "T33n1702_004:0206c18": "文。[0206c18] 一來果。經問答及徵意，皆同上釋。意明斯",
    "T33n1702_004:0206c19": "陀含者，但於人間天上一度往來，雖復往來",
    "T33n1702_004:0206c20": "實無往來之者，只約此義名斯陀含。[0206c20] 斷惑者，",
    "T33n1702_004:0206c21": "謂欲界修惑有四，即貪、瞋、癡、慢。此是俱生細",
    "T33n1702_004:0206c22": "惑，任運起者障於修道。以難斷故分為九品，",
    "T33n1702_004:0206c23": "所謂上上乃至下下。此九品惑，二三果人斷",
    "T33n1702_004:0206c24": "之，斷至五品名二果向，斷六品盡名第二果。",
    "T33n1702_004:0206c25": "故《俱舍》云：「斷至五二向，斷六一來果。」[0206c25] 一往等",
    "T33n1702_004:0206c26": "者。以九品修惑，能潤欲界七生。謂上上品潤",
    "T33n1702_004:0206c27": "兩生，次三各一生，次二品共一生，下三品共一",
    "T33n1702_004:0206c28": "生。今斷六品已損六生，猶殘下三品潤欲界",
    "T33n1702_004:0206c29": "一生，是故一往天上，更須一來人間受生，斷",
    "T33n1702_004:0207a01": "餘惑也。[0207a01] 便得等者。[0207a01] 問：「據此次第，合是第三，云",
    "T33n1702_004:0207a02": "何僣言便得羅漢？」[0207a02] 答：「所言便得羅漢等者，非",
    "T33n1702_004:0207a03": "謂逾越不證第三，但約欲界惑盡往而不來，",
    "T33n1702_004:0207a04": "望一去說，故云便得等也。若改便得為直至，",
    "T33n1702_004:0207a05": "何也？餘下三品一生斷盡，便往羅漢，即不須",
    "T33n1702_004:0207a06": "前來和會也。」[0207a06] 故名下。結成第二果。即以見道",
    "T33n1702_004:0207a07": "八品無為，及修道六品無為，為此果體。[0207a07] 無我",
    "T33n1702_004:0207a08": "等者。由無我故不計去來，非謂不去不來，但",
    "T33n1702_004:0207a09": "不計去來之者。其猶魯船匠士刻木為人，雖",
    "T33n1702_004:0207a10": "復驅使往來，實無情慮所計。[0207a10] 不來果。經問答",
    "T33n1702_004:0207a11": "徵意，亦同上釋。意云阿那含者，一往天上更",
    "T33n1702_004:0207a12": "不再來，雖爾不來亦無不來之者，但約此義，",
    "T33n1702_004:0207a13": "名阿那含。不來不還，蓋是一義。[0207a13] 斷惑等者，謂",
    "T33n1702_004:0207a14": "前九品惑中餘下三品，斷至八品名三果向，",
    "T33n1702_004:0207a15": "斷九品盡名第三果。故《俱舍》云：「斷惑七八品，",
    "T33n1702_004:0207a16": "名第三果向，九品全斷盡，即得不還果。」[0207a16] 更不",
    "T33n1702_004:0207a17": "還者，欲界修惑但餘三品，三品煩惱共潤一",
    "T33n1702_004:0207a18": "生，今以斷之，更無惑潤杜絕紆絆，故無再來。",
    "T33n1702_004:0207a19": "[0207a19] 故云下。結成第三果也。即以見道八品無為，及",
    "T33n1702_004:0207a20": "修道九品無為，為此果體。此二三果人斷惑，",
    "T33n1702_004:0207a21": "猶如截木橫斷，而已知之。同前者，合云已悟",
    "T33n1702_004:0207a22": "無我雖能往來。[0207a22] 四、不生下二。初、辨得名。[0207a22] 三釋",
    "T33n1702_004:0207a23": "者。由有三義故存梵音。[0207a23] 無賊者，意以煩惱為",
    "T33n1702_004:0207a24": "賊。謂斷人慧命劫功德財，致使行人失於聖",
    "T33n1702_004:0207a25": "道，流迸生死曠野，不達涅槃寶所，為害頗深",
    "T33n1702_004:0207a26": "故名為賊。[0207a26] 見修等者，謂上二界各有三種修",
    "T33n1702_004:0207a27": "惑，謂貪、癡、慢。此惑微細難除，故約八地分之。",
    "T33n1702_004:0207a28": "每地分成九品，都合七十二品。每品各有一",
    "T33n1702_004:0207a29": "無間、一解脫，斷至七十一品名阿羅漢向，斷",
    "T33n1702_004:0207b01": "七十二品惑盡成阿羅漢。此果斷惑如登樓",
    "T33n1702_004:0207b02": "臺漸陟漸高。見修合論，兼欲界一地，總以八",
    "T33n1702_004:0207b03": "十九品無為，為此果體。[0207b03] 若約四果有為出體",
    "T33n1702_004:0207b04": "者。即初果唯取道類智一解脫道為體，第二",
    "T33n1702_004:0207b05": "唯取斷欲界九品修惑中第六品一解脫道",
    "T33n1702_004:0207b06": "為體，三果唯取第九品一解脫道為體，羅漢",
    "T33n1702_004:0207b07": "唯取有頂地第九品中一解脫道盡智為體。",
    "T33n1702_004:0207b08": "所言無為即離繫果，有為即等流果。[0207b08] 不生等",
    "T33n1702_004:0207b09": "者。謂我生已盡，梵行已立，所作已辦，不受後",
    "T33n1702_004:0207b10": "有。然前三句，即是盡智，後句即是無生智。謂",
    "T33n1702_004:0207b11": "不向三界之中，受有苦身也。以世間因亡果",
    "T33n1702_004:0207b12": "喪，出世間因成果證故。[0207b12] 應受等者。為超出人",
    "T33n1702_004:0207b13": "天故，堪受人天供養。若或一種淪溺，寧堪供",
    "T33n1702_004:0207b14": "之？故《俱舍》云：「供養阿羅漢，得現在福報。」蓋由",
    "T33n1702_004:0207b15": "業煩惱盡、福田勝故。當知，未出三界受他供",
    "T33n1702_004:0207b16": "養者，大須隨順出離，豈得安然免之哉？[0207b16] 舉問。",
    "T33n1702_004:0207b17": "經意準前可知。[0207b17] 明答及徵意準前釋。意云阿",
    "T33n1702_004:0207b18": "羅漢者，無煩惱、不受生、應供養，以是義故名",
    "T33n1702_004:0207b19": "阿羅漢。除此之外，更無一法名阿羅漢。[0207b19] 若阿",
    "T33n1702_004:0207b20": "下。反釋。云若或作念言，我得阿羅漢果，便著",
    "T33n1702_004:0207b21": "我人等相，則與凡夫何所異哉？由此驗知，的",
    "T33n1702_004:0207b22": "無是念。[0207b22] 引己證令信者。以己方人也。亦令眾",
    "T33n1702_004:0207b23": "生皆亡是念，入於聖道故。[0207b23] 先印。經意云：佛於",
    "T33n1702_004:0207b24": "往日，曾說於我得是三昧人中第一。[0207b24] 不惱等",
    "T33n1702_004:0207b25": "者。若人嫌立則復為坐，乃至不向貧家乞食，",
    "T33n1702_004:0207b26": "皆為不惱他也。[0207b26] 能令下。釋。既不惱之，煩惱何",
    "T33n1702_004:0207b27": "起？[0207b27] 第一等者。謂十大弟子各有一能，皆稱第",
    "T33n1702_004:0207b28": "一。即迦葉頭陀，阿難多聞，舍利弗智慧，目連",
    "T33n1702_004:0207b29": "神通，羅&#x777A;羅密行，阿那律天眼，富樓那說法，",
    "T33n1702_004:0207c01": "迦旃延論義，優波離持律，須菩提解空。今言",
    "T33n1702_004:0207c02": "無諍者，只由解空得無諍故。亦如夫子十哲，",
    "T33n1702_004:0207c03": "各有能事，謂：德行，顏淵、閔子騫、冉伯牛、仲弓，",
    "T33n1702_004:0207c04": "言語，宰我、子貢，政事，冉有、季路，文學，子游、子",
    "T33n1702_004:0207c05": "夏。[0207c05] 離欲等者，謂貪使煩惱通於三界，斷盡此",
    "T33n1702_004:0207c06": "貪方真離欲也。[0207c06] 問：「若然者，則但是羅漢皆斷",
    "T33n1702_004:0207c07": "三界煩惱，云何善現稱第一耶？」[0207c07] 答：「所言第一",
    "T33n1702_004:0207c08": "者，蓋約無諍，不約離欲也。故經云：『我得無諍",
    "T33n1702_004:0207c09": "三昧，人中最為第一。』又魏經云：『我若作念，世",
    "T33n1702_004:0207c10": "尊則不記我無諍行第一。』意者，以空生獨得",
    "T33n1702_004:0207c11": "無諍三昧故，於諸離欲羅漢之中，稱為第一",
    "T33n1702_004:0207c12": "也。」[0207c12] 不取。經云：「佛雖讚我，我於此時輒無是念。」",
    "T33n1702_004:0207c13": "[0207c13] 佛意。經云：「若我當此之時作如是念，我得阿",
    "T33n1702_004:0207c14": "羅漢果，佛則不說我為樂寂靜者。」只緣不作",
    "T33n1702_004:0207c15": "是念，故佛讚之。[0207c15] 無所行者，即不作念也。故經",
    "T33n1702_004:0207c16": "中反說，即言若作是念，順釋即言實無所行。",
    "T33n1702_004:0207c17": "[0207c17] 離煩惱障者。謂貪等十使&#x9E81;細盡除。[0207c17] 離三昧",
    "T33n1702_004:0207c18": "障者。三昧是定，障即是惑，三昧之障，依主釋",
    "T33n1702_004:0207c19": "也。不同煩惱即障，持業釋故。然此二障，離各",
    "T33n1702_004:0207c20": "有由。離煩惱障得羅漢故，離三昧障得無諍",
    "T33n1702_004:0207c21": "故。[0207c21] 寂靜者，寂靜即是無諍定意，言須菩提是",
    "T33n1702_004:0207c22": "樂寂靜之者。[0207c22] 第五疏初標章[0207c22] 釋迦下。先述疑",
    "T33n1702_004:0207c23": "意。即釋迦因中為善慧仙人，蒙然燈如來授",
    "T33n1702_004:0207c24": "記云：「汝於來世當得作佛，號釋迦牟尼。」由此",
    "T33n1702_004:0207c25": "增進入第八地，故云受法。廣有因緣如第十",
    "T33n1702_004:0207c26": "二中說。[0207c26] 云何下。指疑起處，便結成疑。此亦從",
    "T33n1702_004:0207c27": "前第三中來，以彼文云：「如來所說法，皆不可",
    "T33n1702_004:0207c28": "取不可說故。」[0207c28] 經問。意云：於汝意中如何？謂我",
    "T33n1702_004:0207c29": "昔於然燈佛所，於授記言說之中，有法為所",
    "T33n1702_004:0208a01": "得為無所得？[0208a01] 答意云：如來昔在然燈佛所，於",
    "T33n1702_004:0208a02": "授記言說之中，實無法為所得。[0208a02] 說是語言等",
    "T33n1702_004:0208a03": "者。以是語言故無所得。[0208a03] 語言非實者。謂語言",
    "T33n1702_004:0208a04": "從緣，緣無自性，舉體全空，空故無得也。斯則",
    "T33n1702_004:0208a05": "聞而無聞、說而無說。[0208a05] 智證法者。釋得記之由",
    "T33n1702_004:0208a06": "也。意明：但以自無分別智，證自無差別理，智",
    "T33n1702_004:0208a07": "與理冥，境與神會，豈有所說所得耶？[0208a07] 論云下。",
    "T33n1702_004:0208a08": "引證上義。證法離言說相故不可說，證法離",
    "T33n1702_004:0208a09": "心緣相故不可取也。"
}