{
    "X76n1517_012:0253a17": "歷朝釋氏資鑑卷第十二",
    "X76n1517_012:0253a19": "閩扆&#x5CEF;沙門 &#x7188;仲 集",
    "X76n1517_012:0253a20": "[0253a20] 大元昌運",
    "X76n1517_012:0253a21": "國朝肇造區宇。奄有四方。",
    "X76n1517_012:0253a22": "太祖聖武皇帝。握乾符而起朔土。以神武而膺帝圖。",
    "X76n1517_012:0253a23": "太宗皇帝。列聖相承。以成大業。殄滅殘金。平定汴蔡。",
    "X76n1517_012:0253a24": "撫安中原。",
    "X76n1517_012:0253b01": "[0253b01] 世祖聖德神功文武皇帝。渡江之後。蓋將深入。乃聞",
    "X76n1517_012:0253b02": "國中重以僉軍之擾。黎庶驚駭。馹騎馳歸。宗盟",
    "X76n1517_012:0253b03": "推載。以",
    "X76n1517_012:0253b04": "世祖皇帝。乃",
    "X76n1517_012:0253b05": "太祖皇帝嫡孫之中。",
    "X76n1517_012:0253b06": "先皇母弟之列。以賢為長。止于一人。雖在征伐之間。",
    "X76n1517_012:0253b07": "亦有仁愛&#x613D;施濟眾。實可為天下主。歲庚申四",
    "X76n1517_012:0253b08": "月。即",
    "X76n1517_012:0253b09": "皇帝位。五月。建年號為中統元年。建元表歲。示人君",
    "X76n1517_012:0253b10": "萬世之傳紀。時書王見天下一家之義。法春秋",
    "X76n1517_012:0253b11": "之正。始體大易之乾元。炳煥",
    "X76n1517_012:0253b12": "皇猷。權輿治道。內立都省。以總宏綱。外設總司。",
    "X76n1517_012:0253b13": "以平庶政。燕京修營。宮室加號。 上都五年。改",
    "X76n1517_012:0253b14": "為至元八年。建國號曰",
    "X76n1517_012:0253b15": "大元。蓋易經乾元之義。以明資始之功。天戈南指。命",
    "X76n1517_012:0253b16": "帥遣將。戒以不殺。江南州郡。望風歸附。十三年",
    "X76n1517_012:0253b17": "歲丙子正月。&#x53CE;宋南北混一。天成地平。上應天",
    "X76n1517_012:0253b18": "心。下慰民望。大哉乾元。至哉坤元。為民父母。",
    "X76n1517_012:0253b19": " 神武一奮。疆宇泰恢。天地覆載之間。悉歸一洪",
    "X76n1517_012:0253b20": "化。日月照臨之所。皆彼□容光。蓋一念之仁。有",
    "X76n1517_012:0253b21": "以基也。洪惟",
    "X76n1517_012:0253b22": "娑婆世主。佛心天子。自剎帝利種以流芳。直至今",
    "X76n1517_012:0253b23": "大元而續焰。金枝而枝枝挺秀。玉葉而葉葉相承。法",
    "X76n1517_012:0253b24": "輪大轉於支那。",
    "X76n1517_012:0253c01": "帝日長輝於震旦。光融沙界。&#x51C9;蔭蒼生。內立",
    "X76n1517_012:0253c02": "帝師。為舟航於法海。外設僧統。乃撫治於教門。故",
    "X76n1517_012:0253c03": "我",
    "X76n1517_012:0253c04": "仁宗皇帝。聖旨頒行。天下各路。建立",
    "X76n1517_012:0253c05": "帝師殿。高文廟五尺。則加號曰",
    "X76n1517_012:0253c06": "皇天之下。一人之上。開敷宣文。輔治大聖。至德普覺。",
    "X76n1517_012:0253c07": "真智祐國。如意大寶法王。西天佛子大元帝師。以彰",
    "X76n1517_012:0253c08": "其尊師重法也。天下寺院裏。祝&#x7CAE;休納。差彼體",
    "X76n1517_012:0253c09": "當",
    "X76n1517_012:0253c10": "歷朝遣使馳驛降香。遍行天下寺院裏。開讀大",
    "X76n1517_012:0253c11": "藏經文。布施齋料。有司准給。專為告",
    "X76n1517_012:0253c12": "天祝",
    "X76n1517_012:0253c13": "壽。以表其敬僧弘教也。",
    "X76n1517_012:0253c14": "[0253c14] 聖旨節該。凡有重刑至死者。如府州審問獄成。便行",
    "X76n1517_012:0253c15": "斷決。死者不可復生。斷者不可復續。案牘繁冗。",
    "X76n1517_012:0253c16": "須臾決判萬一差誤人命。悔將何及。 朕實矜",
    "X76n1517_012:0253c17": "怜。今後凡有死刑。審覆無疑。呈省聞",
    "X76n1517_012:0253c18": "奏。待報斷決。雖堯仁如天。亦不過是。其崇儒也。立",
    "X76n1517_012:0253c19": "國子監。置大學。免一切差發。天下之士心歸焉。",
    "X76n1517_012:0253c20": "其恤民也。置按察司。選擇官吏。勸課農桑。問民",
    "X76n1517_012:0253c21": "疾苦。天時&#x707E;旱。腹裏則減免包銀絲綿。江南則",
    "X76n1517_012:0253c22": "減憂稅秋&#x7CAE;。天下之民心歸焉。其恤軍也。遠征",
    "X76n1517_012:0253c23": "陣亡子弟。承襲以爵。家口贍以月&#x7CAE;。天下之軍",
    "X76n1517_012:0253c24": "心歸焉。以至商稅三十分取一。深得古人什一",
    "X76n1517_012:0254a01": "之制。孝子節婦之旌賞。游手好閑之懲勸。靡所",
    "X76n1517_012:0254a02": "不周也。",
    "X76n1517_012:0254a03": "[0254a03] 大元肇興。間世英武。席掩八方。囊括四海。東至日出",
    "X76n1517_012:0254a04": "之晹谷。西至日昧之虞淵。寸地尺天。皆入版圖。",
    "X76n1517_012:0254a05": "人心歸之。天命歸之。九流樂業。萬國謳歌。自闢",
    "X76n1517_012:0254a06": "以來。實未之有也。",
    "X76n1517_012:0254a07": "得一混一三千大千世界。而統御",
    "X76n1517_012:0254a08": "金輪。",
    "X76n1517_012:0254a09": "大元至元。百億萬億年華。而延洪",
    "X76n1517_012:0254a10": "寶曆。容摭事實。鋟梓流通。",
    "X76n1517_012:0254a11": "自堯甲辰即位。至",
    "X76n1517_012:0254a12": "大元元統二年歲甲戌。凡三千六百九十二年。計六",
    "X76n1517_012:0254a13": "十二周甲子。",
    "X76n1517_012:0254a14": "[0254a14] 舊都通玄關北。有永安寺。廢盡惟塔存焉。其石刻釋",
    "X76n1517_012:0254a15": "迦舍利塔。大遼壽昌二年三月十五日。顯密圓通法",
    "X76n1517_012:0254a16": "師道[辰*殳]造。內有舍利戒珠二十粒。香泥小塔二千。及",
    "X76n1517_012:0254a17": "陀羅經五部。兵火蕪沒。淨夜屢放光明。奉御禿列。奏",
    "X76n1517_012:0254a18": "其祥瑞。有旨開舊塔。石&#x51FE;中有鐵塔。塔內有銅缾。香",
    "X76n1517_012:0254a19": "水盈滿。色如玉漿。舍利堅圓。燦若金粟。瓶底獲一錢。",
    "X76n1517_012:0254a20": "上鑄至元通寶。乃知聖人制法。預定待時呈顯。即至",
    "X76n1517_012:0254a21": "元八年三月二十五日也。",
    "X76n1517_012:0254a22": "[0254a22] 帝后王臣閱之。愈加崇重。即迎舍利。重立斯塔。而倍",
    "X76n1517_012:0254a23": "增莊嚴焉(文多不盡錄辯偽錄)。",
    "X76n1517_012:0254a24": "歷朝釋氏資鑑卷第十二(終)",
    "X76n1517_012:0254b01": "No. 1517-1",
    "X76n1517_012:0254b02": " 國朝帝師行實",
    "X76n1517_012:0254b03": "[0254b03] 班彌怛拔思發(相粉白色)帝師迺土波國人也。生時諸種",
    "X76n1517_012:0254b04": "瑞應。具詳家譜。初土波有國師禪怛羅乞答。具大威",
    "X76n1517_012:0254b05": "神。累葉相傳。其國王。世師尊之。凡十七代。而至薩師",
    "X76n1517_012:0254b06": "加哇。即師之伯父也。&#x5EFC;禮伯父為師。秘密伽陀一二",
    "X76n1517_012:0254b07": "千言。過目成誦。七歲演法。辨&#x613D;縱橫。然且不自足。復",
    "X76n1517_012:0254b08": "遍咨名宿。勾玄索隱。盡通三藏。癸丑。師年十五歲",
    "X76n1517_012:0254b09": " 世祖皇帝 龍德淵潛。師始知一真命有歸。馳馹徑",
    "X76n1517_012:0254b10": "詣 王府 世祖 中闈 東宮。皆秉受戒法。特加",
    "X76n1517_012:0254b11": "尊禮。戊午。師年二十歲。時釋道二教。證正化胡經",
    "X76n1517_012:0254b12": " 憲宗皇帝。詔師剖析是非。特道士不能答。自棄其學",
    "X76n1517_012:0254b13": " 上大悅。庚申。師年三十二歲 世祖皇帝登極。建",
    "X76n1517_012:0254b14": "元中統。尊為 國師。授以玉印。任中原法主。統天下",
    "X76n1517_012:0254b15": "教門。辭 帝西歸。未&#x671E;月召還。庚午。師年三十二歲。",
    "X76n1517_012:0254b16": "時至元七年。詔制 大元國字。師獨運摹畫作成。稱",
    "X76n1517_012:0254b17": " 旨。即頒行。朝省郡縣遵用。迄為一代典章。升號一",
    "X76n1517_012:0254b18": "帝師。詔云 皇天之下一人之上開教宣文輔治大",
    "X76n1517_012:0254b19": "聖至德普覺真智祐國如意大寶法王 西天佛子",
    "X76n1517_012:0254b20": " 大元帝師。更賜玉印。統領諸國釋教。旋又西歸。甲",
    "X76n1517_012:0254b21": "戌。師年三十六歲。時至元十一年。皇上專使召之。歲",
    "X76n1517_012:0254b22": "杪柢 京。王公宰輔士庶。離城一舍。結大香壇。設大",
    "X76n1517_012:0254b23": "淨供。香花幢蓋大樂仙音。羅拜迎之。所經衢陌。皆結",
    "X76n1517_012:0254b24": "五綵。翼其兩傍。萬眾瞻禮。若一佛出世時。則 天兵",
    "X76n1517_012:0254c01": "飛渡長江。竟成一統。雖 主聖臣賢所致。亦師陰相",
    "X76n1517_012:0254c02": "之也。為 真金太子。說器世界等。彰所知論。尋又力",
    "X76n1517_012:0254c03": "辭西歸 皇上堅留之。不可。庚辰。師年四十二歲。時",
    "X76n1517_012:0254c04": "至元十七年。十一月二十二日示寂。 上聞之。不勝",
    "X76n1517_012:0254c05": "震悼。追懷舊德。連建大窣堵坡于 京師。寶藏真身",
    "X76n1517_012:0254c06": "舍利。輪魚金碧。今古無儔矣。",
    "X76n1517_012:0254c07": "[0254c07] 翰林學士 王磐等奉 詔述譔",
    "X76n1517_012:0254c09": "No. 1517-C",
    "X76n1517_012:0254c10": "[0254c10] 諸佛世尊。以一大事因緣故。出現於世。觀根逗教。普",
    "X76n1517_012:0254c11": "應群機。騰蘭入漢。達磨來梁。摧佛滅僧。開關延敵。雖",
    "X76n1517_012:0254c12": "黃異端。何左涂哉。予託跡空宗。周游暇日。閱竺典。味",
    "X76n1517_012:0254c13": "宣律師三寶感通傳云。數感天人有若曾面。告余曰。",
    "X76n1517_012:0254c14": "所著文翰。續高僧傳。廣弘明集。裨助",
    "X76n1517_012:0254c15": "聖化。幽靈隨喜。無不讚悅。於是。遂摭儒釋群書。自開",
    "X76n1517_012:0254c16": "闢以來。迄于",
    "X76n1517_012:0254c17": "皇元一統。歷代 國朝。佛法關繫。隆替利害。宿德與",
    "X76n1517_012:0254c18": "王臣。機語契合。對辯唱詶。去華取實。筆而萃之。目接",
    "X76n1517_012:0254c19": "心覽。&#x65F9;會儼然。知我&#x8FA0;我。庶幾無根之誚。至元后丙",
    "X76n1517_012:0254c20": "子歲&#xFA1F;月書成。夢感。異人閱其錄。屢以資鑑稱之。寤",
    "X76n1517_012:0254c21": "而目曰歷朝釋氏資鑑。或曰。佛運統記。五&#x706F;會要。昭",
    "X76n1517_012:0254c22": "揭於世。猶刻舟記&#x91F0;。市擐還珠。視此有媿耶。無媿耶。",
    "X76n1517_012:0254c23": "予遂合十而謝之曰。審如是則此話行矣。"
}