{
    "X76n1517_012:0253a17": "歷朝釋氏資鑑卷第十二",
    "X76n1517_012:0253a19": "閩扆峯沙門　熈仲　集",
    "X76n1517_012:0253a20": "大元昌運",
    "X76n1517_012:0253a21": "國朝肇造區宇。奄有四方。",
    "X76n1517_012:0253a22": "太祖聖武皇帝。握乾符而起朔土。以神武而膺帝圖。",
    "X76n1517_012:0253a23": "太宗皇帝。列聖相承。以成大業。殄滅殘金。平定汴蔡。",
    "X76n1517_012:0253a24": "撫安中原。",
    "X76n1517_012:0253b01": "世祖聖德神功文武皇帝。渡江之後。蓋將深入。乃聞",
    "X76n1517_012:0253b02": "國中重以僉軍之擾。黎庶驚駭。馹騎馳歸。宗盟",
    "X76n1517_012:0253b03": "推載。以",
    "X76n1517_012:0253b04": "世祖皇帝。乃",
    "X76n1517_012:0253b05": "太祖皇帝嫡孫之中。",
    "X76n1517_012:0253b06": "先皇母弟之列。以賢為長。止于一人。雖在征伐之間。",
    "X76n1517_012:0253b07": "亦有仁愛愽施濟眾。實可為天下主。歲庚申四",
    "X76n1517_012:0253b08": "月。即",
    "X76n1517_012:0253b09": "皇帝位。五月。建年號為中統元年。建元表歲。示人君",
    "X76n1517_012:0253b10": "萬世之傳紀。時書王見天下一家之義。法春秋",
    "X76n1517_012:0253b11": "之正。始體大易之乾元。炳煥",
    "X76n1517_012:0253b12": "皇猷。權輿治道。內立都省。以總宏綱。外設總司。",
    "X76n1517_012:0253b13": "以平庶政。燕京修營。宮室加號。　上都五年。改",
    "X76n1517_012:0253b14": "為至元八年。建國號曰",
    "X76n1517_012:0253b15": "大元。蓋易經乾元之義。以明資始之功。天戈南指。命",
    "X76n1517_012:0253b16": "帥遣將。戒以不殺。江南州郡。望風歸附。十三年",
    "X76n1517_012:0253b17": "歲丙子正月。収宋南北混一。天成地平。上應天",
    "X76n1517_012:0253b18": "心。下慰民望。大哉乾元。至哉坤元。為民父母。",
    "X76n1517_012:0253b19": "　神武一奮。疆宇泰恢。天地覆載之間。悉歸一洪",
    "X76n1517_012:0253b20": "化。日月照臨之所。皆彼□容光。蓋一念之仁。有",
    "X76n1517_012:0253b21": "以基也。洪惟",
    "X76n1517_012:0253b22": "娑婆世主。佛心天子。自剎帝利種以流芳。直至今",
    "X76n1517_012:0253b23": "大元而續焰。金枝而枝枝挺秀。玉葉而葉葉相承。法",
    "X76n1517_012:0253b24": "輪大轉於支那。",
    "X76n1517_012:0253c01": "帝日長輝於震旦。光融沙界。凉蔭蒼生。內立",
    "X76n1517_012:0253c02": "帝師。為舟航於法海。外設僧統。乃撫治於教門。故",
    "X76n1517_012:0253c03": "我",
    "X76n1517_012:0253c04": "仁宗皇帝。聖旨頒行。天下各路。建立",
    "X76n1517_012:0253c05": "帝師殿。高文廟五尺。則加號曰",
    "X76n1517_012:0253c06": "皇天之下。一人之上。開敷宣文。輔治大聖。至德普覺。",
    "X76n1517_012:0253c07": "真智祐國。如意大寶法王。西天佛子大元帝師。以彰",
    "X76n1517_012:0253c08": "其尊師重法也。天下寺院裏。祝粮休納。差彼體",
    "X76n1517_012:0253c09": "當",
    "X76n1517_012:0253c10": "歷朝遣使馳驛降香。遍行天下寺院裏。開讀大",
    "X76n1517_012:0253c11": "藏經文。布施齋料。有司准給。專為告",
    "X76n1517_012:0253c12": "天祝",
    "X76n1517_012:0253c13": "壽。以表其敬僧弘教也。",
    "X76n1517_012:0253c14": "聖旨節該。凡有重刑至死者。如府州審問獄成。便行",
    "X76n1517_012:0253c15": "斷決。死者不可復生。斷者不可復續。案牘繁冗。",
    "X76n1517_012:0253c16": "須臾決判萬一差誤人命。悔將何及。　朕實矜",
    "X76n1517_012:0253c17": "怜。今後凡有死刑。審覆無疑。呈省聞",
    "X76n1517_012:0253c18": "奏。待報斷決。雖堯仁如天。亦不過是。其崇儒也。立",
    "X76n1517_012:0253c19": "國子監。置大學。免一切差發。天下之士心歸焉。",
    "X76n1517_012:0253c20": "其恤民也。置按察司。選擇官吏。勸課農桑。問民",
    "X76n1517_012:0253c21": "疾苦。天時灾旱。腹裏則減免包銀絲綿。江南則",
    "X76n1517_012:0253c22": "減憂稅秋粮。天下之民心歸焉。其恤軍也。遠征",
    "X76n1517_012:0253c23": "陣亡子弟。承襲以爵。家口贍以月粮。天下之軍",
    "X76n1517_012:0253c24": "心歸焉。以至商稅三十分取一。深得古人什一",
    "X76n1517_012:0254a01": "之制。孝子節婦之旌賞。游手好閑之懲勸。靡所",
    "X76n1517_012:0254a02": "不周也。",
    "X76n1517_012:0254a03": "大元肇興。間世英武。席掩八方。囊括四海。東至日出",
    "X76n1517_012:0254a04": "之晹谷。西至日昧之虞淵。寸地尺天。皆入版圖。",
    "X76n1517_012:0254a05": "人心歸之。天命歸之。九流樂業。萬國謳歌。自闢",
    "X76n1517_012:0254a06": "以來。實未之有也。",
    "X76n1517_012:0254a07": "得一混一三千大千世界。而統御",
    "X76n1517_012:0254a08": "金輪。",
    "X76n1517_012:0254a09": "大元至元。百億萬億年華。而延洪",
    "X76n1517_012:0254a10": "寶曆。容摭事實。鋟梓流通。",
    "X76n1517_012:0254a11": "自堯甲辰即位。至",
    "X76n1517_012:0254a12": "大元元統二年歲甲戌。凡三千六百九十二年。計六",
    "X76n1517_012:0254a13": "十二周甲子。",
    "X76n1517_012:0254a14": "舊都通玄關北。有永安寺。廢盡惟塔存焉。其石刻釋",
    "X76n1517_012:0254a15": "迦舍利塔。大遼壽昌二年三月十五日。顯密圓通法",
    "X76n1517_012:0254a16": "師道[辰*殳]造。內有舍利戒珠二十粒。香泥小塔二千。及",
    "X76n1517_012:0254a17": "陀羅經五部。兵火蕪沒。淨夜屢放光明。奉御禿列。奏",
    "X76n1517_012:0254a18": "其祥瑞。有旨開舊塔。石凾中有鐵塔。塔內有銅缾。香",
    "X76n1517_012:0254a19": "水盈滿。色如玉漿。舍利堅圓。燦若金粟。瓶底獲一錢。",
    "X76n1517_012:0254a20": "上鑄至元通寶。乃知聖人制法。預定待時呈顯。即至",
    "X76n1517_012:0254a21": "元八年三月二十五日也。",
    "X76n1517_012:0254a22": "帝后王臣閱之。愈加崇重。即迎舍利。重立斯塔。而倍",
    "X76n1517_012:0254a23": "增莊嚴焉(文多不盡錄辯偽錄)。",
    "X76n1517_012:0254a24": "歷朝釋氏資鑑卷第十二(終)"
}