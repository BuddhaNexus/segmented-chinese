{
    "T28n1552_002:0880c15": "雜阿毘曇心論卷第二",
    "T28n1552_002:0880c17": "尊者法救造",
    "T28n1552_002:0880c18": "宋天竺三藏僧伽跋摩等譯",
    "T28n1552_002:0880c19": "行品第二",
    "T28n1552_002:0880c20": "[0880c20] 已說諸法自相住。法生今當說。若以諸法攝",
    "T28n1552_002:0880c21": "自性。謂以自力生者不然。何以故。",
    "T28n1552_002:0880c22": " 至竟無能生  用離等侶故",
    "T28n1552_002:0880c23": " 一切眾緣力  諸法乃得生",
    "T28n1552_002:0880c24": "[0880c24] 至竟無能生用離等侶故者。諸行自性羸劣",
    "T28n1552_002:0880c25": "不能自生。問若不自生當云何生。答。",
    "T28n1552_002:0880c26": " 一切眾緣力  諸法乃得生",
    "T28n1552_002:0880c27": "[0880c27] 如人船相假得度彼岸。彼心心法展轉力生。",
    "T28n1552_002:0880c28": "攝受境界亦如是。先當說心心法由伴生。",
    "T28n1552_002:0880c29": " 若彼心起時  是心必有俱",
    "T28n1552_002:0881a01": " 諸心法等聚  及不相應行",
    "T28n1552_002:0881a02": "[0881a02] 諸行展轉相因生彼心。若依若緣若剎那生。",
    "T28n1552_002:0881a03": "彼心法等聚生。問云何心法等聚。答。",
    "T28n1552_002:0881a04": " 想欲及觸慧  念思與解脫",
    "T28n1552_002:0881a05": " 憶定及與受  此說心等聚",
    "T28n1552_002:0881a06": "[0881a06] 想者。於境界取像貌。欲者。於緣欲受。觸者。",
    "T28n1552_002:0881a07": "於依緣心和合生觸境界。慧者。於緣決定審",
    "T28n1552_002:0881a08": "諦。念者。於緣記不忘。思者。功德惡俱相違造",
    "T28n1552_002:0881a09": "作轉心。解脫者。於緣作想受彼限量是事必",
    "T28n1552_002:0881a10": "爾。憶者。於緣發悟。定者。受緣不亂。受者。可",
    "T28n1552_002:0881a11": "樂不可樂俱相違於境界受。",
    "T28n1552_002:0881a12": " 一切心生時  是生聖所說",
    "T28n1552_002:0881a13": " 同共一緣行  亦復常相應",
    "T28n1552_002:0881a14": "[0881a14] 此十法一切善不善無記心。俱生大地可得",
    "T28n1552_002:0881a15": "故說大地。同共一緣行者。一切心同一緣轉。",
    "T28n1552_002:0881a16": "不相離無二決定。亦復常相應者。展轉共俱",
    "T28n1552_002:0881a17": "及與心俱常相應辦一事故。問相應有何義。",
    "T28n1552_002:0881a18": "答等義是相應義。問心法或多或少。云何等",
    "T28n1552_002:0881a19": "義是相應義。答事等故。若一心中一想二受",
    "T28n1552_002:0881a20": "者。非相應義。以一心一想生。餘心法亦爾。",
    "T28n1552_002:0881a21": "以是故等義是相應義。復次時依行緣等義",
    "T28n1552_002:0881a22": "是相應義。時等者。一剎那時生故。依等者。若",
    "T28n1552_002:0881a23": "心依眼生心法亦爾。行等者。若心行青生心",
    "T28n1552_002:0881a24": "法亦爾。緣等者。若心緣色生彼亦緣色。是",
    "T28n1552_002:0881a25": "故說常相應。已說心法通一切。不通今當說。",
    "T28n1552_002:0881a26": " 諸根有慚愧  信猗不放逸",
    "T28n1552_002:0881a27": " 不害精進捨  一切善心俱",
    "T28n1552_002:0881a28": "[0881a28] 諸根者。謂二善根。不貪不恚。於生及資生",
    "T28n1552_002:0881a29": "具壞貪著名不貪。於眾生數及非眾生數壞",
    "T28n1552_002:0881b01": "瞋恚名不瞋恚。於諸過惡自厭名為慚。於諸",
    "T28n1552_002:0881b02": "過惡羞他名為愧。於三寶四諦淨心名為信。",
    "T28n1552_002:0881b03": "身心離惡名為猗息。作善方便離惡不作名",
    "T28n1552_002:0881b04": "不放逸。不逼迫他名不害。斷起未起惡生起",
    "T28n1552_002:0881b05": "未起善欲方便勤修不息名精進。心平等名",
    "T28n1552_002:0881b06": "為捨。此善十法通一切善心中。若有漏無漏",
    "T28n1552_002:0881b07": "五識相應意識相應故說善大地。已說善大",
    "T28n1552_002:0881b08": "地。煩惱大地今當說。",
    "T28n1552_002:0881b09": " 邪解不正憶  不順智失念",
    "T28n1552_002:0881b10": " 不信懈怠亂  無明掉放逸",
    "T28n1552_002:0881b11": "[0881b11] 顛倒解名邪解脫。邪受境界名不正憶。顛",
    "T28n1552_002:0881b12": "倒決定名不順智。邪記妄受名失念。於三寶",
    "T28n1552_002:0881b13": "四諦不淨心名不信。不斷起未起惡不生起",
    "T28n1552_002:0881b14": "未起善不勤方便名懈怠。境界所牽散隨諸",
    "T28n1552_002:0881b15": "緣名為亂。前際等不知名無明。心躁動不息",
    "T28n1552_002:0881b16": "名為掉。離作善方便名放逸。",
    "T28n1552_002:0881b17": " 煩惱大地十  一切穢污心",
    "T28n1552_002:0881b18": " 無慚及無愧  說不善大地",
    "T28n1552_002:0881b19": "[0881b19] 煩惱大地十一切穢污心者。此邪解脫等十",
    "T28n1552_002:0881b20": "法。一切染污心俱。謂欲界色界無色界。五識",
    "T28n1552_002:0881b21": "身意識地。是故說煩惱大地。問睡亦一切穢",
    "T28n1552_002:0881b22": "污心俱。何故不立煩惱大地。答順正受故。謂",
    "T28n1552_002:0881b23": "眾生睡速發定。是故不立。若大地彼煩惱大",
    "T28n1552_002:0881b24": "地。應作四句。或有大地非煩惱大地。謂受想",
    "T28n1552_002:0881b25": "思觸欲。或煩惱大地非大地。謂不信懈怠無",
    "T28n1552_002:0881b26": "明掉放逸。或大地亦煩惱大地。謂憶解脫念",
    "T28n1552_002:0881b27": "定慧。或非大地非煩惱大地。除上爾所事。已",
    "T28n1552_002:0881b28": "說煩惱大地。不善大地今當說。",
    "T28n1552_002:0881b29": " 無慚及無愧  說不善大地",
    "T28n1552_002:0881c01": "[0881c01] 謂於諸過惡不自厭名無慚。於諸過惡不羞",
    "T28n1552_002:0881c02": "他名無愧。此二法一向不善。一切不善心相",
    "T28n1552_002:0881c03": "應。是故立不善大地中。已說不善大地。小",
    "T28n1552_002:0881c04": "煩惱大地今當說。",
    "T28n1552_002:0881c05": " 忿恨誑慳嫉  惱諂覆高害",
    "T28n1552_002:0881c06": " 如此諸煩惱  說為小大地",
    "T28n1552_002:0881c07": "[0881c07] 於饒益不饒益應作不作非作反作。瞋相續",
    "T28n1552_002:0881c08": "生名為忿。於可欲不可欲應作不作非作反",
    "T28n1552_002:0881c09": "作。忿相續生名為恨。為欺彼故現承事相名",
    "T28n1552_002:0881c10": "為誑。於財法惜著名為慳。於他利養恭敬",
    "T28n1552_002:0881c11": "名譽功德不忍心忌名為嫉。不欲事會所欲",
    "T28n1552_002:0881c12": "事乖思惟心熱名為惱。覆藏自性曲順時宜",
    "T28n1552_002:0881c13": "名為諂。為名利故自隱過惡名為覆。方他",
    "T28n1552_002:0881c14": "性族財富色力梵行持戒智慧正業心自舉",
    "T28n1552_002:0881c15": "恃名為高。欲逼迫他名為害。此十法說小",
    "T28n1552_002:0881c16": "煩惱大地。不通有故。修道斷非見道斷。在",
    "T28n1552_002:0881c17": "意地非五識。非一心俱生行各異故。有一則",
    "T28n1552_002:0881c18": "無二。問大地善大地煩惱大地不善大地小",
    "T28n1552_002:0881c19": "煩惱大地何差別。答大地四種。善不善隱沒",
    "T28n1552_002:0881c20": "無記不隱沒無記。善大地唯善。煩惱大地二",
    "T28n1552_002:0881c21": "種。不善及隱沒無記。不善大地唯不善。小",
    "T28n1552_002:0881c22": "煩惱大地中。誑諂高二種不善及隱沒無記。",
    "T28n1552_002:0881c23": "餘一向不善。",
    "T28n1552_002:0881c24": " 不善心品中  心法二十一",
    "T28n1552_002:0881c25": " 欲三見一減  二見除三種",
    "T28n1552_002:0881c26": "[0881c26] 不善心品中心法二十一者。不善。謂欲界煩",
    "T28n1552_002:0881c27": "惱相應除身見邊見。轉成不愛果故名不善。",
    "T28n1552_002:0881c28": "不善有八種。貪恚慢疑邪見見取戒取不共",
    "T28n1552_002:0881c29": "及彼相應無明。彼貪恚慢疑心二十一法共",
    "T28n1552_002:0882a01": "生十大地及懈怠等十法。謂懈怠無明不信",
    "T28n1552_002:0882a02": "放逸掉睡覺觀無慚無愧。欲三見一減者。欲",
    "T28n1552_002:0882a03": "界邪見見取戒取。彼相應心二十法共生除",
    "T28n1552_002:0882a04": "慧。二見除三種者。欲界身見邊見。彼相應心",
    "T28n1552_002:0882a05": "十八法共生。除慧及無慚無愧。餘如前說。除",
    "T28n1552_002:0882a06": "無慚無愧一向不善故。無兩慧使見即慧故。",
    "T28n1552_002:0882a07": " 欲善二十二  不共有二十",
    "T28n1552_002:0882a08": " 無記說十二  悔眠俱即增",
    "T28n1552_002:0882a09": "[0882a09] 欲善者。謂欲界淨心轉成愛果有三種。生得",
    "T28n1552_002:0882a10": "及聞思。彼心二十二法共生十大地十善大",
    "T28n1552_002:0882a11": "地覺觀。不共有二十者。不共名彼心獨一。",
    "T28n1552_002:0882a12": "無明煩惱有二十心法共生。除一煩惱。無記",
    "T28n1552_002:0882a13": "說十二者。欲界不隱沒無記心四種。報生威",
    "T28n1552_002:0882a14": "儀工巧變化心。彼四種無記心。十二心法。共",
    "T28n1552_002:0882a15": "生十大地覺觀。悔眠俱即增者。心追變名為",
    "T28n1552_002:0882a16": "悔。是善不善無記。彼心品中憎悔。餘如前",
    "T28n1552_002:0882a17": "說。當知悔三種。善不善及不隱沒無記。非",
    "T28n1552_002:0882a18": "餘自力故。毘婆沙者說。不欲令悔有無記。",
    "T28n1552_002:0882a19": "以悔捷利故。眠名身心昏昧。略緣境界名為",
    "T28n1552_002:0882a20": "眠。彼一切五品心俱生。即彼心品增眠若悔",
    "T28n1552_002:0882a21": "眠俱生。於三品中增二。問此說欲界心。色界",
    "T28n1552_002:0882a22": "復云何。答。",
    "T28n1552_002:0882a23": " 初禪離不善  餘知如欲有",
    "T28n1552_002:0882a24": " 禪中間除覺  於上觀亦然",
    "T28n1552_002:0882a25": "[0882a25] 初禪無不善。彼有四品心。善不共隱沒無記",
    "T28n1552_002:0882a26": "不隱沒無記。此諸心品。除無慚無愧。餘如欲",
    "T28n1552_002:0882a27": "界說。彼善品二十二。愛慢疑俱生十九。五",
    "T28n1552_002:0882a28": "見及不共俱生有十八。不隱沒無記十二。無",
    "T28n1552_002:0882a29": "慚無愧一向不善故。彼色界無色界無悔眠",
    "T28n1552_002:0882b01": "亦爾。禪中間除覺。餘如初禪說。於上觀亦",
    "T28n1552_002:0882b02": "然者。第二第三第四禪及無色界無觀。已說",
    "T28n1552_002:0882b03": "心心法伴力生。色今當說。",
    "T28n1552_002:0882b04": " 極微在四根  十種應當知",
    "T28n1552_002:0882b05": " 身根九餘八  謂是有香地",
    "T28n1552_002:0882b06": "[0882b06] 極微在四根十種應當知者。四根十種極微共",
    "T28n1552_002:0882b07": "生四大色香味觸。眼根身根耳鼻舌根亦爾。",
    "T28n1552_002:0882b08": "身根九者。謂餘身根有九種。彼唯有身根種。",
    "T28n1552_002:0882b09": "餘如前說。餘八者。離根色香味觸極微八種。",
    "T28n1552_002:0882b10": "問此諸極微何界說。答謂是有香地。欲界中",
    "T28n1552_002:0882b11": "極微與香合。香味不相離。有香則有味。色界",
    "T28n1552_002:0882b12": "極微非揣食性故離香味。色界四根極微八",
    "T28n1552_002:0882b13": "種。餘身根極微七種。外極微六種。問若眼根",
    "T28n1552_002:0882b14": "極微十種者。云何不眼即是色即是餘種。如",
    "T28n1552_002:0882b15": "是則法性雜亂與阿毘曇相違。阿毘曇說。眼",
    "T28n1552_002:0882b16": "根一界一入一陰攝。答二種極微。事極微。聚",
    "T28n1552_002:0882b17": "極微。事極微者。謂眼根極微。即眼根微餘極",
    "T28n1552_002:0882b18": "微皆說自事。以事極微故。阿毘曇說。眼根",
    "T28n1552_002:0882b19": "一界一入一陰攝。聚極微者。眾多事此中說",
    "T28n1552_002:0882b20": "聚極微。住自相故法相不雜亂。如心相應法",
    "T28n1552_002:0882b21": "其相各異。非為雜亂。彼亦如是。四種遠義。此",
    "T28n1552_002:0882b22": "品後當說。問前說若心生必心法共生。及不",
    "T28n1552_002:0882b23": "相應行。於中已說心法。心不相應行云何。答。",
    "T28n1552_002:0882b24": " 一切有為法  生住及異滅",
    "T28n1552_002:0882b25": " 此亦有四相  展轉更相為",
    "T28n1552_002:0882b26": "[0882b26] 一切有為法生住及異滅者。一切有為法有",
    "T28n1552_002:0882b27": "四相。生住異滅。世中起故生。已起自事立故",
    "T28n1552_002:0882b28": "住。已住勢衰故異。已異勢壞故滅。此相說",
    "T28n1552_002:0882b29": "心不相應行。問若一切有為法有四相者。應",
    "T28n1552_002:0882c01": "相復有相。答此亦有四相。即此相俱生。生生",
    "T28n1552_002:0882c02": "住住異異滅滅。問若爾者便無窮。答展轉更",
    "T28n1552_002:0882c03": "相為。相隨相展轉相生非無窮。前生生生生",
    "T28n1552_002:0882c04": "生生生前生。如是住住住各各相住。異異異",
    "T28n1552_002:0882c05": "各各相異。滅滅滅各各相滅。問相隨相展轉",
    "T28n1552_002:0882c06": "相為前相為幾法。答。",
    "T28n1552_002:0882c07": " 當知前四相  相各為八法",
    "T28n1552_002:0882c08": " 隨相亦應知  相相唯相一",
    "T28n1552_002:0882c09": "[0882c09] 前四相一一為八法。前生。除自己生八法。三",
    "T28n1552_002:0882c10": "相四隨相及彼法。住者除自己住八法。異者",
    "T28n1552_002:0882c11": "除自己異八法。滅者除自己滅八法。三相四",
    "T28n1552_002:0882c12": "隨相。及彼法自性不自為故。自性不自滅如",
    "T28n1552_002:0882c13": "指端不自觸。問隨相為幾法。答隨相亦應如",
    "T28n1552_002:0882c14": "相相唯相一。此四隨相各為一法。隨生生前",
    "T28n1552_002:0882c15": "生。隨住住前住。隨異異前異。隨滅滅前滅。已",
    "T28n1552_002:0882c16": "說諸行展轉相生。謂一時生不亂今當說。",
    "T28n1552_002:0882c17": " 異性相說遠  處所時亦然",
    "T28n1552_002:0882c18": " 戒種及大地  諸識性分別",
    "T28n1552_002:0882c19": "[0882c19] 異性相說遠處所時亦然者。遠有四種。所謂",
    "T28n1552_002:0882c20": "異性遠相遠處所遠時遠問何等遠法。答戒",
    "T28n1552_002:0882c21": "種及大地諸識性分別。彼異性遠者。謂如",
    "T28n1552_002:0882c22": "一身中善戒惡戒無作相續生。雖於一身中",
    "T28n1552_002:0882c23": "一時起同無作性。而性各異故說遠。相遠者。",
    "T28n1552_002:0882c24": "謂四大種展轉相養共一處住合為一體。其",
    "T28n1552_002:0882c25": "相各異故說遠。處所遠者。謂天竺振旦地",
    "T28n1552_002:0882c26": "雖一時生合成一體。然彼處異故說遠。時遠",
    "T28n1552_002:0882c27": "者。謂眼生眼識。彼後生前生時間遠故說",
    "T28n1552_002:0882c28": "遠。已說諸行一時生不亂。諸行從因生彼因",
    "T28n1552_002:0882c29": "今當說。",
    "T28n1552_002:0883a01": " 所作共自分  一切相應報",
    "T28n1552_002:0883a02": " 從是六種因  轉生有為法",
    "T28n1552_002:0883a03": "[0883a03] 謂所作因。共有因自分因。一切遍因。相應因。",
    "T28n1552_002:0883a04": "報因。此六因攝一切因。此六因生一切有為",
    "T28n1552_002:0883a05": "行。已說因名。一一相今當說。",
    "T28n1552_002:0883a06": " 相似不相似  各除其自性",
    "T28n1552_002:0883a07": " 一切是作因  生時無障故",
    "T28n1552_002:0883a08": "[0883a08] 相似不相似各除其自性一切是作因者。若",
    "T28n1552_002:0883a09": "相似不相似法。除自性展轉為因。說所作因。",
    "T28n1552_002:0883a10": "何以故。生時無障故。法生時除自性一切性",
    "T28n1552_002:0883a11": "各自住異分等生不障礙。如因地故作淨不",
    "T28n1552_002:0883a12": "淨業因空故得往來。如眼識生時十七界不",
    "T28n1552_002:0883a13": "障礙。故生如是一切界。問何以故自性於自",
    "T28n1552_002:0883a14": "性非所作因。答自性不自為故。不自依故。自",
    "T28n1552_002:0883a15": "性於自性不養不損不受不害不持不壞不增",
    "T28n1552_002:0883a16": "不減不成不敗不障礙名所作因。自性於自",
    "T28n1552_002:0883a17": "性無不障礙故不立所作因。問若不障礙是",
    "T28n1552_002:0883a18": "所作因者。以何等故。不一切法一時生耶。一",
    "T28n1552_002:0883a19": "時滅耶。生時滅耶。滅時生耶。答不和合故。",
    "T28n1552_002:0883a20": "雖有所作因。要須和合生。亦非一切法一時",
    "T28n1552_002:0883a21": "和合生和合滅亦非一和合二果。問若如是",
    "T28n1552_002:0883a22": "者有一殺眾生餘眾生不為障礙。何故殺者",
    "T28n1552_002:0883a23": "有罪。非餘眾生耶。答無惡心分。又不作業故。",
    "T28n1552_002:0883a24": "盜等亦如是。問若外物是一切眾生增上所",
    "T28n1552_002:0883a25": "生者。何以故。不與取。不於一切眾生邊得",
    "T28n1552_002:0883a26": "盜罪。答無受分故。無人功果故。若一切眾生",
    "T28n1552_002:0883a27": "於彼悉有受分及人功果者。取者於彼則得",
    "T28n1552_002:0883a28": "盜罪。亦非一物一切眾生受及人功果三種",
    "T28n1552_002:0883a29": "增上。自增上法增上世增上。自增上者。彼起",
    "T28n1552_002:0883b01": "煩惱境界現在前。能自守護不為罪業。莫令",
    "T28n1552_002:0883b02": "我受苦。法增上者。如有多聞者。彼起煩惱境",
    "T28n1552_002:0883b03": "界現在前。為護法故而不為罪。世增上者。如",
    "T28n1552_002:0883b04": "有一名聞大德。彼起煩惱境界現在前。護世",
    "T28n1552_002:0883b05": "間故而不為罪。已說所作因。共有因今當說。",
    "T28n1552_002:0883b06": " 一起性有依  亦復說無依",
    "T28n1552_002:0883b07": " 當知共有因  展轉為因果",
    "T28n1552_002:0883b08": "[0883b08] 一起性有依亦復說無依。當知共有因者。一",
    "T28n1552_002:0883b09": "時生心心法隨心轉心不相應行道共定共戒",
    "T28n1552_002:0883b10": "及共生四大。此諸法說共有因。展轉為因果",
    "T28n1552_002:0883b11": "者。若一時起展轉為果。是共有因。十一入",
    "T28n1552_002:0883b12": "雖一時生。彼不展轉為果。自分因者。異時共",
    "T28n1552_002:0883b13": "一果。共有因者。諸行展轉力一時生。謂心",
    "T28n1552_002:0883b14": "於心法隨心轉心不相應行。隨心轉色此亦",
    "T28n1552_002:0883b15": "於心也。眼於生等生等於眼。及四大種展轉",
    "T28n1552_002:0883b16": "共有因。有對造色非展轉果故非共有因。問",
    "T28n1552_002:0883b17": "隨轉有何義。答若有心則有彼法。謂下則下",
    "T28n1552_002:0883b18": "中則中上則上。如是比。彼有十隨轉。所謂一",
    "T28n1552_002:0883b19": "起一住一滅一果一依一報。善則善不善則",
    "T28n1552_002:0883b20": "不善無記則無記墮一世生已說十種隨轉。",
    "T28n1552_002:0883b21": "於中有漏斷結道八種隨轉。除不善無記。世",
    "T28n1552_002:0883b22": "俗方便道解脫道勝進道及餘善有漏心七種",
    "T28n1552_002:0883b23": "隨轉。除不善無記及解脫果。無漏斷結道七",
    "T28n1552_002:0883b24": "種隨轉。除不善無記及報。無漏方便道解脫",
    "T28n1552_002:0883b25": "道勝進道六種隨轉。除不善無記解脫果及",
    "T28n1552_002:0883b26": "報。不善心七種隨轉。除善無記及解脫果。無",
    "T28n1552_002:0883b27": "記心六種隨轉。除善不善解脫果及報。有共",
    "T28n1552_002:0883b28": "有亦共有因。有共有非共有因。彼眼於八法",
    "T28n1552_002:0883b29": "共有亦共有因。謂四相四隨相。相於眼共有",
    "T28n1552_002:0883c01": "共有因。隨相於眼共有非共有因。生於八法",
    "T28n1552_002:0883c02": "共有共有因。除生自性。眼及餘相隨相生。此",
    "T28n1552_002:0883c03": "五法於生共有共有因。餘隨相共有非共有",
    "T28n1552_002:0883c04": "因。如是餘相隨相亦如是。乃至觸入亦如是。",
    "T28n1552_002:0883c05": "意入於五十八法共有共有因。謂十大地大地相四十意入相隨相。八法於餘共有非",
    "T28n1552_002:0883c06": "共有因。有五十四法於意入共有共有因。除",
    "T28n1552_002:0883c07": "四隨相。又說。十四法於意入共有共有因。謂",
    "T28n1552_002:0883c08": "十大地心相四。餘八十四法共有非共有因。",
    "T28n1552_002:0883c09": "大地亦如是說。五十四法於心共有共有因。",
    "T28n1552_002:0883c10": "除心隨相。是說為善。若異此者。與眾事分。",
    "T28n1552_002:0883c11": "阿毘曇相違故如彼說。除身見等法生住異",
    "T28n1552_002:0883c12": "滅諸餘穢污苦諦。如是一切法盡當知。已說",
    "T28n1552_002:0883c13": "共有因。自分因今當說。",
    "T28n1552_002:0883c14": " 前生與後生  亦說彼未生",
    "T28n1552_002:0883c15": " 自地相似因  或說於他地",
    "T28n1552_002:0883c16": "[0883c16] 前生與後生者。謂過去前生。於過去後生及",
    "T28n1552_002:0883c17": "現在自分因。問為已生已生因復未生因耶。",
    "T28n1552_002:0883c18": "答亦說彼未生未生者。謂未來如是前生後",
    "T28n1552_002:0883c19": "生因。當知過去現在於未來自分因。未來於",
    "T28n1552_002:0883c20": "未來無自分因。無前後故。問云何一切前生",
    "T28n1552_002:0883c21": "於後生未生自分因為不。答自地欲界欲界",
    "T28n1552_002:0883c22": "因非他地乃至非想非非想。非想非非想地",
    "T28n1552_002:0883c23": "因非他地。何以故。因果斷地故。問云何一切",
    "T28n1552_002:0883c24": "自地一切自地因為不。答相似自分因。自地",
    "T28n1552_002:0883c25": "亦相似自分因。非不相似。如善善因穢污",
    "T28n1552_002:0883c26": "穢污因無記無記因。以相似相似法相續。謂",
    "T28n1552_002:0883c27": "習善生善。習不善生不善。習工巧生工巧。",
    "T28n1552_002:0883c28": "習威儀生威儀。是說內分外分隨種生亦如",
    "T28n1552_002:0883c29": "是。問一向自地自分因。復為他地耶。答或說",
    "T28n1552_002:0884a01": "於他地。他地當分別。若無漏法一切九地展",
    "T28n1552_002:0884a02": "轉因。離愛故不墮界故。下與勝因非勝下因。",
    "T28n1552_002:0884a03": "有漏者。愛縛故墮界故唯自地。已說種種自",
    "T28n1552_002:0884a04": "分因。謂善法非一切善法因今當說。",
    "T28n1552_002:0884a05": " 穢污有九種  展轉更相因",
    "T28n1552_002:0884a06": " 謂受生所得  方便生非下",
    "T28n1552_002:0884a07": "[0884a07] 穢污有九種者。此染污九種。下下乃至上上。",
    "T28n1552_002:0884a08": "展轉更相因。以展轉相續現在前故。及彼彼",
    "T28n1552_002:0884a09": "受生。一切頓得故。問穢污九種。展轉相因。餘",
    "T28n1552_002:0884a10": "者復云何。答謂受生所得。若受生得善彼亦",
    "T28n1552_002:0884a11": "九種展轉相因。問方便生者復云何。答方便",
    "T28n1552_002:0884a12": "生非下。若方便生。謂聞思修生。彼於等及增",
    "T28n1552_002:0884a13": "因非下。謂下下因乃至上上因。上上唯上上",
    "T28n1552_002:0884a14": "因乃至非下下因。復次聞聞因思因修因。復",
    "T28n1552_002:0884a15": "次思思因及修因。非聞因以下故。修唯修因。",
    "T28n1552_002:0884a16": "非餘以下故。復次修慧四種。暖頂忍世間第",
    "T28n1552_002:0884a17": "一法。彼暖法四種因頂三。忍二。世間第一",
    "T28n1552_002:0884a18": "法唯世間第一法因非餘。此說善有漏法。不",
    "T28n1552_002:0884a19": "隱沒無記四種。報生威儀工巧變化心。彼報",
    "T28n1552_002:0884a20": "生四種因。威儀三。工巧二。化心唯化因。是",
    "T28n1552_002:0884a21": "說有漏。無漏法者。苦法忍苦法忍因。乃至",
    "T28n1552_002:0884a22": "無生智因。無生智唯無生智因非餘。已說自",
    "T28n1552_002:0884a23": "分因。謂此因受果與果今當說。",
    "T28n1552_002:0884a24": " 善等自分因  受果而不與",
    "T28n1552_002:0884a25": " 或與而不受  或俱不俱說",
    "T28n1552_002:0884a26": "[0884a26] 有善自分因受果而不與。應作四句。受而不",
    "T28n1552_002:0884a27": "與者。謂善根斷時最後捨得。或與而不受者。",
    "T28n1552_002:0884a28": "謂善根續生時最生初得。或俱者。不斷善根",
    "T28n1552_002:0884a29": "餘自性住。俱非者。除上爾所事。復次穢污受",
    "T28n1552_002:0884b01": "而不與者。謂當得阿羅漢果時穢污得。最後",
    "T28n1552_002:0884b02": "捨與而不受者。阿羅漢果退時最初得。得俱",
    "T28n1552_002:0884b03": "者。未離欲餘自性住。俱非者。除上爾所事。",
    "T28n1552_002:0884b04": "已說無緣有緣法受而不與者。善心次第穢",
    "T28n1552_002:0884b05": "污及無記心現在前。與而不受者。穢污及無",
    "T28n1552_002:0884b06": "記心次第善心現在前。俱者。善心次第善心",
    "T28n1552_002:0884b07": "現在前。俱非者。除上爾所事。穢污及無記",
    "T28n1552_002:0884b08": "心亦如是說。已說自分因。一切遍因今當說。",
    "T28n1552_002:0884b09": " 苦集於自地  疑見及無明",
    "T28n1552_002:0884b10": " 說一切遍因  諸煩惱前起",
    "T28n1552_002:0884b11": "[0884b11] 苦集於自地疑見及無明說一切遍因者。長",
    "T28n1552_002:0884b12": "養境界故。一向決定故。二種使故。一切煩",
    "T28n1552_002:0884b13": "惱苦集諦攝故。見苦集所斷煩惱種見疑。即",
    "T28n1552_002:0884b14": "彼相應無明及不共無明。此諸使不勤方便",
    "T28n1552_002:0884b15": "亦熾然故。及遍煩惱故說一切遍因。斷知分",
    "T28n1552_002:0884b16": "別故。界分別故。自地非他地。問為誰遍因。",
    "T28n1552_002:0884b17": "為何分是遍因。答諸煩惱前起過去現在未",
    "T28n1552_002:0884b18": "來一切遍因。現在未來一切遍因。又復諸煩",
    "T28n1552_002:0884b19": "惱心相續生。如我見審爾計著以見力故。起",
    "T28n1552_002:0884b20": "常審爾計著謗真諦相受第一及清淨。於諦",
    "T28n1552_002:0884b21": "猶豫貪恚癡慢等諸過差別生。如是一切一",
    "T28n1552_002:0884b22": "切遍應當知。一切遍使品當說。已說一切遍",
    "T28n1552_002:0884b23": "因。相應因今當說。",
    "T28n1552_002:0884b24": " 謂同一行法  一依亦一時",
    "T28n1552_002:0884b25": " 及一境界轉  是說相應因",
    "T28n1552_002:0884b26": "[0884b26] 若行若依若時若境界心轉。即彼行彼依彼",
    "T28n1552_002:0884b27": "時彼境界受等心法轉。若彼心法轉。即彼心",
    "T28n1552_002:0884b28": "轉性羸劣故。展轉力生如束蘆。是故說心於",
    "T28n1552_002:0884b29": "心法相應因。心法於心法及心因。非心於心",
    "T28n1552_002:0884c01": "因。何以故。三事故。無一剎那二心俱生。前",
    "T28n1552_002:0884c02": "心不待後心。一切諸法自性不自顧。色心不",
    "T28n1552_002:0884c03": "相應行無相應因。無緣故。已說相應因。報",
    "T28n1552_002:0884c04": "因今當說。",
    "T28n1552_002:0884c05": " 不善善有漏  三世之所攝",
    "T28n1552_002:0884c06": " 以彼有報故  說名為報因",
    "T28n1552_002:0884c07": "[0884c07] 若善有漏及不善墮三世行。於生死中生生",
    "T28n1552_002:0884c08": "相續果報生。謂善愛果不善不愛果。有業一",
    "T28n1552_002:0884c09": "入果報生。謂命根。若得意入則二入。謂意入",
    "T28n1552_002:0884c10": "法入。觸入亦如是。若得身入則三入。謂身",
    "T28n1552_002:0884c11": "入觸入法入。色香味入亦如是。若得眼入則",
    "T28n1552_002:0884c12": "四入。謂眼入身入觸入法入。耳鼻舌入亦如",
    "T28n1552_002:0884c13": "是。有業或五六七八九十十一入報。以業種",
    "T28n1552_002:0884c14": "種故。當知果報亦種種。如外種種果亦種",
    "T28n1552_002:0884c15": "種。如稻甘蔗蒲桃等。非種種者如&#x4D43;麥等。",
    "T28n1552_002:0884c16": "當知內緣起亦如是。有一世業三世報。無三",
    "T28n1552_002:0884c17": "世業一世報。果不減因故。如是一剎那業多",
    "T28n1552_002:0884c18": "剎那果。非多剎那業一剎那果。欲界一陰報",
    "T28n1552_002:0884c19": "因得一果。謂得也。二陰報因得一果。謂身",
    "T28n1552_002:0884c20": "業口業。四陰報因得一果。謂善不善心心法。",
    "T28n1552_002:0884c21": "色界一陰報因得一果。謂得及無想正受。二",
    "T28n1552_002:0884c22": "陰報因得一果。謂初禪作色。四陰報因得一",
    "T28n1552_002:0884c23": "果。謂無隨轉業善心心法。五陰報因得一果。",
    "T28n1552_002:0884c24": "謂有隨轉業善心心法。無色界一陰報因得",
    "T28n1552_002:0884c25": "一果。謂得及滅盡正受。四陰報因得一果。謂",
    "T28n1552_002:0884c26": "善心心法一業種一身種類非多。謂現報業等",
    "T28n1552_002:0884c27": "各別故。與阿那律陀契經相違者不然。彼說",
    "T28n1552_002:0884c28": "初故如是說。一施報故生大性家生識宿命。",
    "T28n1552_002:0884c29": "自見施果已更增淨業。果報增廣乃至漏盡。",
    "T28n1552_002:0885a01": "說彼根本如一粒種子。又復說彼一施時有",
    "T28n1552_002:0885a02": "眾多行。於一緣中發願。或願天上或願人中。",
    "T28n1552_002:0885a03": "已說因自性如此。因受果與果今當說。",
    "T28n1552_002:0885a04": " 五中世受果  亦說二與果",
    "T28n1552_002:0885a05": " 已盡與果一  二因當分別",
    "T28n1552_002:0885a06": "[0885a06] 五中世受果者。現在名中世五因。住現在世",
    "T28n1552_002:0885a07": "受果。亦說二與果者。若相應因共有因。住現",
    "T28n1552_002:0885a08": "在世與果。於此時受果。即於此時與果。故說",
    "T28n1552_002:0885a09": "二與果。已盡與果一者。已盡名過去報因。於",
    "T28n1552_002:0885a10": "過去世住與果二因當分別者。謂自分因及",
    "T28n1552_002:0885a11": "遍因。或住現在世與果。或過去世所作因。不",
    "T28n1552_002:0885a12": "說以亂故。已說因受果與果。世建立今當說。",
    "T28n1552_002:0885a13": " 作因一切法  二因說二世",
    "T28n1552_002:0885a14": " 餘三說三世  增依報功果",
    "T28n1552_002:0885a15": "[0885a15] 作因一切法二因說二世餘三說三世者。有",
    "T28n1552_002:0885a16": "為無為一切法說作因。自分因一切遍因說",
    "T28n1552_002:0885a17": "過去現在。餘三因說三世。已分別三世諸因。",
    "T28n1552_002:0885a18": "若果因有果今當說。增依報功果。作因有增",
    "T28n1552_002:0885a19": "上果。自分因遍因有依果。報因有報果。相應",
    "T28n1552_002:0885a20": "因共有因有功用果。已分別諸因。諸法從因",
    "T28n1552_002:0885a21": "生今當說。",
    "T28n1552_002:0885a22": " 報生心心法  及與諸煩惱",
    "T28n1552_002:0885a23": " 悉從五因生  是義應當知",
    "T28n1552_002:0885a24": "[0885a24] 報生心心法及與諸煩惱悉從五因生者。彼",
    "T28n1552_002:0885a25": "報生心心法及煩惱心心法從五因生。報生",
    "T28n1552_002:0885a26": "心心法五因。所作共有自分相應報因。所作",
    "T28n1552_002:0885a27": "因者。彼法生時相似不相似法住不障礙共",
    "T28n1552_002:0885a28": "有因者。展轉力生展轉為伴及心不相應行",
    "T28n1552_002:0885a29": "伴生。自分因者。彼前生自分法相應因者。彼",
    "T28n1552_002:0885b01": "俱一緣中轉。報因者。彼善不善此則彼果除",
    "T28n1552_002:0885b02": "遍因。報無記故。煩惱心心法除報因。染污故。",
    "T28n1552_002:0885b03": "從遍因生。餘四因如前說。",
    "T28n1552_002:0885b04": " 若彼不相應  諸餘相應法",
    "T28n1552_002:0885b05": " 除其初無漏  是從四因生",
    "T28n1552_002:0885b06": "[0885b06] 報色及心不相應行從四因生。除遍因。無記",
    "T28n1552_002:0885b07": "故。除相應因。無緣故。穢污色及心不相應",
    "T28n1552_002:0885b08": "行從四因生。除相應因。無緣故。除報因。染",
    "T28n1552_002:0885b09": "污故。諸餘相應法除其初無漏者謂善有漏",
    "T28n1552_002:0885b10": "心心法。威儀工巧變化心心法。除苦法忍相",
    "T28n1552_002:0885b11": "應。諸餘無漏心心法從四因生。除遍因報因。",
    "T28n1552_002:0885b12": " 謂餘不相應  自分當知三",
    "T28n1552_002:0885b13": " 及諸餘相應  初生無漏法",
    "T28n1552_002:0885b14": "[0885b14] 謂報生穢污餘若有自分因。除初無漏。從三",
    "T28n1552_002:0885b15": "因生。所作因其有因自分因。非相應因。無",
    "T28n1552_002:0885b16": "緣故。二因前已除。及諸餘相應初生無漏法",
    "T28n1552_002:0885b17": "者。如苦法忍相應法亦三因生。所作因共有",
    "T28n1552_002:0885b18": "因相應因。無前生無漏故無自分因。亦無遍",
    "T28n1552_002:0885b19": "因報因。",
    "T28n1552_002:0885b20": " 於中不相應  是從於二因",
    "T28n1552_002:0885b21": " 若從一因生  當知必無有",
    "T28n1552_002:0885b22": "[0885b22] 於中不相應是從二因生者。初無漏品中色",
    "T28n1552_002:0885b23": "心不相應行從二因生。所作因共有因。已說",
    "T28n1552_002:0885b24": "一切有為法。於彼廣說中從一因生者必無",
    "T28n1552_002:0885b25": "有。何以故。自性羸劣故。乃至一極微生亦除",
    "T28n1552_002:0885b26": "自己。諸餘一切法所作因。及共生生住異滅",
    "T28n1552_002:0885b27": "亦共有因。此總說義略說四種。法報生穢污。",
    "T28n1552_002:0885b28": "除報及初無漏。諸餘不穢污。彼初無漏彼報",
    "T28n1552_002:0885b29": "生相應不相應乃至初無漏法。彼報生相應從",
    "T28n1552_002:0885c01": "五因生。除遍因。報生不相應。從四因生。除",
    "T28n1552_002:0885c02": "遍因相應因。如是穢污相應不相應差別者。",
    "T28n1552_002:0885c03": "唯除報因。從一切遍因生。除報及初無漏。諸",
    "T28n1552_002:0885c04": "餘不染污相應四因生。除遍因報因。不相應",
    "T28n1552_002:0885c05": "三因生。除遍因相應因報因。初無漏相應三",
    "T28n1552_002:0885c06": "因生。相應因共有因所作因。不相應二因生。",
    "T28n1552_002:0885c07": "所作因共有因。已說諸因。如此因世尊教化",
    "T28n1552_002:0885c08": "力及覺真實相力故說。緣今當說。",
    "T28n1552_002:0885c09": " 次第亦緣緣  增上及與因",
    "T28n1552_002:0885c10": " 法從四緣生  世尊之所說",
    "T28n1552_002:0885c11": "[0885c11] 一切法性緣力境界力攝受生。性羸劣故。一",
    "T28n1552_002:0885c12": "切緣皆四緣攝。彼與開道方便是次第緣。",
    "T28n1552_002:0885c13": "任杖方便是緣緣。不障礙分是增上緣。種",
    "T28n1552_002:0885c14": "子法方便是因緣。",
    "T28n1552_002:0885c15": " 除羅漢後心  諸餘心心法",
    "T28n1552_002:0885c16": " 常有行已生  是說次第緣",
    "T28n1552_002:0885c17": "[0885c17] 除阿羅漢最後心相應。諸餘過去現在心心",
    "T28n1552_002:0885c18": "法一一相續生。彼諸心一一生相續無間故",
    "T28n1552_002:0885c19": "名次第緣。彼阿羅漢最後心相應非次第緣。",
    "T28n1552_002:0885c20": "無餘心相續故。未來心心法未起故。無餘心",
    "T28n1552_002:0885c21": "相續。亦無次第緣。亦非未來先後次第方便",
    "T28n1552_002:0885c22": "立。若未來先後次第方便立者。壞正方便修",
    "T28n1552_002:0885c23": "義。正方便修邪方便修應隨分次第生。若言",
    "T28n1552_002:0885c24": "一心次第建立二心善及穢污。若正思惟時。善",
    "T28n1552_002:0885c25": "心生穢污心非數滅。若邪方便思惟時。穢污",
    "T28n1552_002:0885c26": "心生善心非數滅。如種子亦為牙亦為糜。",
    "T28n1552_002:0885c27": "若牙具和合牙則生糜則不生。若糜具",
    "T28n1552_002:0885c28": "和合糜則生牙則不生此則不然。何以故。",
    "T28n1552_002:0885c29": "前已說先後非分故。以阿羅漢最後心是意",
    "T28n1552_002:0886a01": "界故。應是次第緣者不然。緣分異故。若言阿",
    "T28n1552_002:0886a02": "羅漢最後心不為意識依亦名意界者。得依",
    "T28n1552_002:0886a03": "相故。如是阿羅漢最後心無間相續亦名次",
    "T28n1552_002:0886a04": "第緣。此亦不然。何以故。緣分異故。相故立",
    "T28n1552_002:0886a05": "界。如無分眼不見色。以眼識空故。亦名眼",
    "T28n1552_002:0886a06": "界。亦得依相故。阿羅漢最後心如前說。緣",
    "T28n1552_002:0886a07": "者業故建立阿羅漢最後心作次第緣業事。",
    "T28n1552_002:0886a08": "無間相續生非分心法亦如是說。常者非如",
    "T28n1552_002:0886a09": "自分因遍因。問以何等故。色心不相應行非",
    "T28n1552_002:0886a10": "次第緣。答以亂故。不亂者說。次第緣色心",
    "T28n1552_002:0886a11": "不相應行亂故非次第緣。以一時善不善無",
    "T28n1552_002:0886a12": "記漏無漏異界行現在前故。欲界三種思惟",
    "T28n1552_002:0886a13": "聞慧。思慧生慧非修慧。不定故。彼欲界聞",
    "T28n1552_002:0886a14": "慧思慧次第聖道現在前。聖道次第三種思",
    "T28n1552_002:0886a15": "惟現在前。色界三種思惟聞慧。修慧生慧非",
    "T28n1552_002:0886a16": "思慧。色界定故。彼聞慧修慧次第聖道現在",
    "T28n1552_002:0886a17": "前。聖道次第聞慧修慧現在前。無色界二種",
    "T28n1552_002:0886a18": "思惟修慧生慧。彼修慧次第聖道現在前。聖",
    "T28n1552_002:0886a19": "道次第修慧現在前。此義擇品當廣說。",
    "T28n1552_002:0886a20": " 或法心次第  非彼心無間",
    "T28n1552_002:0886a21": " 無間非次第  俱不俱當知",
    "T28n1552_002:0886a22": "[0886a22] 或法心次第非彼心無間者。除初正受剎那。",
    "T28n1552_002:0886a23": "諸餘正受剎那相續。及起定心無間非次第",
    "T28n1552_002:0886a24": "者。初正受剎那彼生住異無常及諸相續心。",
    "T28n1552_002:0886a25": "彼生住異無常俱者。初正受剎那。除起定心",
    "T28n1552_002:0886a26": "諸餘相續心。不俱者。除初正受剎那。彼生",
    "T28n1552_002:0886a27": "住異無常諸餘相續正受剎那等。彼生住異無",
    "T28n1552_002:0886a28": "常。若法心次第。彼正受無間應作四句。或法",
    "T28n1552_002:0886a29": "心次第非正受無間者。初正受剎那除起定",
    "T28n1552_002:0886b01": "心諸餘相續心。正受無間非心次第者。除初",
    "T28n1552_002:0886b02": "正受剎那。彼生住異無常諸餘相續正受等。",
    "T28n1552_002:0886b03": "彼生住異無常俱者。除初正受剎那諸餘相",
    "T28n1552_002:0886b04": "續正受及起定心。不俱者。初正受剎那彼生",
    "T28n1552_002:0886b05": "住異無常除起定心。彼生住異無常諸餘",
    "T28n1552_002:0886b06": "相續心。彼生住異無常滅盡正受。心所牽心",
    "T28n1552_002:0886b07": "所作故。心次第心相違故。非心次第緣。起定",
    "T28n1552_002:0886b08": "心前雖有定無間相續。以非心故還以心為",
    "T28n1552_002:0886b09": "次第緣。已說次第緣緣緣今當說。",
    "T28n1552_002:0886b10": " 境界於一切  心及諸心法",
    "T28n1552_002:0886b11": " 是故一切法  說名為緣緣",
    "T28n1552_002:0886b12": "[0886b12] 一切法是心心法緣隨其事。謂眼識及相應。",
    "T28n1552_002:0886b13": "以色為緣。乃至意識及相應。以一切法為緣。",
    "T28n1552_002:0886b14": "於一色眼識生一決定知言並見眾色者。此",
    "T28n1552_002:0886b15": "則不然。以速故。非俱見言。俱者。增上慢如",
    "T28n1552_002:0886b16": "旋火輪。非輪輪想增上慢。若不了了見色差",
    "T28n1552_002:0886b17": "別者則可總受。如觀叢林。聲香味觸亦應如",
    "T28n1552_002:0886b18": "是知。已說緣緣。增上緣今當說。",
    "T28n1552_002:0886b19": " 若彼所作因  此即增上緣",
    "T28n1552_002:0886b20": " 所謂因緣者  當知餘因說",
    "T28n1552_002:0886b21": "[0886b21] 前說所作因。當知即是增上緣。除自性。一切",
    "T28n1552_002:0886b22": "性不障礙故。法生時自作己事以勝故名增",
    "T28n1552_002:0886b23": "上緣。已說增上緣。因緣今當說。所謂因緣",
    "T28n1552_002:0886b24": "者。當知餘因說。除所作因餘因說因緣。已說",
    "T28n1552_002:0886b25": "緣。諸法隨緣生今當說。",
    "T28n1552_002:0886b26": " 心及諸心法  是從四緣生",
    "T28n1552_002:0886b27": " 二正受從三  謂餘說於二",
    "T28n1552_002:0886b28": "[0886b28] 心及諸心法是從四緣生者。心心法從四緣",
    "T28n1552_002:0886b29": "生。前開導故生。是彼次第緣境界。是彼緣緣",
    "T28n1552_002:0886c01": "除自己餘一切法。是彼增上緣餘因隨其所",
    "T28n1552_002:0886c02": "應說因緣。二正受從三者。無想正受滅盡正",
    "T28n1552_002:0886c03": "受從三緣生。二正受前心心法是彼次第緣。",
    "T28n1552_002:0886c04": "自地前生善法及彼共起四相。是彼因緣增",
    "T28n1552_002:0886c05": "上緣如前說。謂餘說於二者。除無想定滅盡",
    "T28n1552_002:0886c06": "定。餘心不相應行及色。此諸法二緣生。謂因",
    "T28n1552_002:0886c07": "緣增上緣。已說諸法從緣生。有為法分齊今",
    "T28n1552_002:0886c08": "當說。",
    "T28n1552_002:0886c09": " 分齊有三種  名色及與時",
    "T28n1552_002:0886c10": " 初分說一字  極微剎那餘",
    "T28n1552_002:0886c11": "[0886c11] 分齊有三種名色及與時者。一切有為法立",
    "T28n1552_002:0886c12": "三種分齊。隨其事名分齊。色分齊時分",
    "T28n1552_002:0886c13": "齊。問此云何。答初分說一字極微剎那餘。",
    "T28n1552_002:0886c14": "少名者。謂一字。名之至少極於一字。故說一",
    "T28n1552_002:0886c15": "字為名分齊。少色者。謂一極微。若真實行",
    "T28n1552_002:0886c16": "智分析色相。色之至細極於一微。故說一微",
    "T28n1552_002:0886c17": "為色分齊。少時者。謂一剎那。時之至少極",
    "T28n1552_002:0886c18": "於一念。故說剎那為時分齊。剎那量者。有",
    "T28n1552_002:0886c19": "說。如壯夫疾迴歷觀眾星。隨其所歷一星一",
    "T28n1552_002:0886c20": "剎那。如是一切。又說。如壯夫彈指頃經六十",
    "T28n1552_002:0886c21": "四剎那。又說。如壯夫以極利刀斷迦尸細縷。",
    "T28n1552_002:0886c22": "斷一縷一剎那。如是一切。又說。世尊不說剎",
    "T28n1552_002:0886c23": "那。如所說。比丘當知。四善射夫執弓俱射。如",
    "T28n1552_002:0886c24": "彼廣說。已說極微如是。色增長今當說。",
    "T28n1552_002:0886c25": " 七微成阿耨  七耨成銅塵",
    "T28n1552_002:0886c26": " 水兔羊毛塵  當知從七起",
    "T28n1552_002:0886c27": "[0886c27] 七極微成一阿耨。彼是最細色。天眼能見。及",
    "T28n1552_002:0886c28": "菩薩轉輪王見。七阿耨為銅上塵。七銅上塵",
    "T28n1552_002:0886c29": "為水上塵。七水上塵為一兔毫上塵。七兔毫",
    "T28n1552_002:0887a01": "上塵為一羊毛上塵。",
    "T28n1552_002:0887a02": " 牛毛戶向塵  蟣蝨&#x2A37F;麥等",
    "T28n1552_002:0887a03": " 小大是轉增  皆從七數起",
    "T28n1552_002:0887a04": "[0887a04] 七羊毛塵成一牛毛塵。七牛毛塵成一向遊",
    "T28n1552_002:0887a05": "塵。七向遊塵成一蟣。七蟣成一蝨。七蝨成一",
    "T28n1552_002:0887a06": "&#x2A37F;麥。",
    "T28n1552_002:0887a07": " 如是七&#x2A37F;麥  轉增為一指",
    "T28n1552_002:0887a08": " 二十四指量  名之為一肘",
    "T28n1552_002:0887a09": "[0887a09] 七&#x2A37F;麥為一指。二十四指為一肘。",
    "T28n1552_002:0887a10": " 四肘為一弓  五百拘屢舍",
    "T28n1552_002:0887a11": " 去村拘屢舍  是名為空處",
    "T28n1552_002:0887a12": "[0887a12] 如是應當知。彼數即身量四肘為一弓。去村",
    "T28n1552_002:0887a13": "五百弓名為空處。是摩竭提一拘屢舍。北方",
    "T28n1552_002:0887a14": "名拘屢舍半。問已知剎那乃至拘屢舍。八拘",
    "T28n1552_002:0887a15": "屢舍名一由旬。當說身量。以何為身量。答",
    "T28n1552_002:0887a16": "彼數即身量。前所說肘量及拘屢舍。當知即",
    "T28n1552_002:0887a17": "是身量。彼人間肘作身量。閻浮提人長三肘",
    "T28n1552_002:0887a18": "半或四肘。弗婆提人長八肘。瞿陀尼人十六",
    "T28n1552_002:0887a19": "肘。&#x6B1D;單越人三十二肘。以前說拘屢舍為天",
    "T28n1552_002:0887a20": "身量。四天王身。拘屢舍四分之一。三十三天",
    "T28n1552_002:0887a21": "半拘屢舍。帝釋身一拘屢舍。夜摩天身拘屢",
    "T28n1552_002:0887a22": "舍四分之三。兜率陀天身一拘屢舍。化自在",
    "T28n1552_002:0887a23": "天身一拘屢舍及拘屢舍四分之一。他化自",
    "T28n1552_002:0887a24": "在天身一拘屢舍半。此是欲界天身量。色界",
    "T28n1552_002:0887a25": "梵天身半由延。梵福樓天身一由延。大梵天",
    "T28n1552_002:0887a26": "身一由延半。少光天身二由延。無量光天身",
    "T28n1552_002:0887a27": "四由延。光音天身八由延。少淨天身十六由",
    "T28n1552_002:0887a28": "延。無量淨天身三十二由延。遍淨天身六十",
    "T28n1552_002:0887a29": "四由延。福愛天身百二十五由延。福生天身",
    "T28n1552_002:0887b01": "二百五十由延。廣果天身五百由延。無想天",
    "T28n1552_002:0887b02": "身亦爾。無希望天身千由延。無熱天身二千",
    "T28n1552_002:0887b03": "由延。善見天身四千由延。善現天身八千由",
    "T28n1552_002:0887b04": "延。色究竟天身萬六千由延。此說色界天身",
    "T28n1552_002:0887b05": "量。此名色分齊。問如前說時分齊一剎那。",
    "T28n1552_002:0887b06": "餘時今當說。答。",
    "T28n1552_002:0887b07": " 剎那百二十  說名怛剎那",
    "T28n1552_002:0887b08": " 六十名羅婆  三十摩&#x777A;羅",
    "T28n1552_002:0887b09": "[0887b09] 百二十剎那名一怛剎那。六十怛剎那名一",
    "T28n1552_002:0887b10": "羅婆。七千二百剎那也。三十羅婆名一摩&#x777A;",
    "T28n1552_002:0887b11": "羅多。二十一萬六千剎那也。",
    "T28n1552_002:0887b12": " 三十摩&#x777A;羅  說名一日夜",
    "T28n1552_002:0887b13": " 欲界或晝夜  於上以劫數",
    "T28n1552_002:0887b14": "[0887b14] 三十摩&#x777A;羅多為一日一夜。有六百四十八",
    "T28n1552_002:0887b15": "萬剎那也。已知日夜剎那數。壽命今當說。欲",
    "T28n1552_002:0887b16": "界或晝夜於上以劫數者。欲界眾生壽即以",
    "T28n1552_002:0887b17": "上晝夜數為欲界壽量。或劫數閻浮提人壽",
    "T28n1552_002:0887b18": "或無量或十歲。弗婆提人二百五十歲。瞿陀",
    "T28n1552_002:0887b19": "尼人五百歲。&#x6B1D;單越人千歲。人間五十歲為",
    "T28n1552_002:0887b20": "四天王天上一日一夜。即以是日三十日為",
    "T28n1552_002:0887b21": "一月。十二月為一歲。如是日月歲數。四天",
    "T28n1552_002:0887b22": "王天壽五百歲人間九百萬歲。是等活地獄",
    "T28n1552_002:0887b23": "一日一夜。即以是日三十日為一月。十二月",
    "T28n1552_002:0887b24": "為一歲。如是日月歲數。等活地獄壽五百歲",
    "T28n1552_002:0887b25": "人間百歲。為三十三天一日一夜。如是日月",
    "T28n1552_002:0887b26": "歲數。三十三天壽千歲人間三億六百萬歲。",
    "T28n1552_002:0887b27": "是黑繩大地獄一日一夜。如是日月歲數。黑",
    "T28n1552_002:0887b28": "繩大地獄壽千歲人間二百歲。為焰摩天上",
    "T28n1552_002:0887b29": "一日一夜。如是日月歲數。焰摩天壽二千歲",
    "T28n1552_002:0887b30": "人間十四億四百萬歲。是眾合大地獄一日",
    "T28n1552_002:0887c01": "一夜。如是日月歲數。眾合大地獄壽二千歲",
    "T28n1552_002:0887c02": "人間四百歲。為兜率陀天上一日一夜。如是",
    "T28n1552_002:0887c03": "日月歲數。兜率陀天壽四千歲人間五十七",
    "T28n1552_002:0887c04": "億六百萬歲。是呼地獄一日一夜。如是日月",
    "T28n1552_002:0887c05": "歲數。呼地獄壽四千歲人間八百歲。為化樂",
    "T28n1552_002:0887c06": "天上一日一夜。如是日月歲數。化樂天壽八",
    "T28n1552_002:0887c07": "千歲人間二百三十億四百萬歲。是大呼地",
    "T28n1552_002:0887c08": "獄一日一夜。如是日月歲數。大呼地獄壽八",
    "T28n1552_002:0887c09": "千歲人間千六百歲。為他化自在天一日一",
    "T28n1552_002:0887c10": "夜。如是日月歲數。他化自在天壽一萬六千",
    "T28n1552_002:0887c11": "歲人間九百二十一億六百萬歲。是熱大地",
    "T28n1552_002:0887c12": "獄一日一夜。如是日月歲數。熱大地獄壽一",
    "T28n1552_002:0887c13": "萬六千歲。眾熱大地獄壽半劫。無擇大地獄",
    "T28n1552_002:0887c14": "壽一劫。畜生趣極長壽亦一劫。如持地龍王。",
    "T28n1552_002:0887c15": "餓鬼極長壽五百歲。問已說欲界壽。上界復",
    "T28n1552_002:0887c16": "云何。答於上以劫數。彼色界梵身天壽半劫。",
    "T28n1552_002:0887c17": "梵福樓天壽一劫。大梵天壽一劫半。少光天",
    "T28n1552_002:0887c18": "二劫。無量光天四劫。光音天八劫。少淨天",
    "T28n1552_002:0887c19": "十六劫。無量淨天三十二劫。遍淨天六十四",
    "T28n1552_002:0887c20": "劫。福愛天一百二十五劫。福生天二百五",
    "T28n1552_002:0887c21": "十劫。廣果天五百劫。無想天亦如是。無希",
    "T28n1552_002:0887c22": "望天千劫。無熱天二千劫。善見天四千劫。善",
    "T28n1552_002:0887c23": "現天八千劫。色究竟天萬六千劫。無色界空",
    "T28n1552_002:0887c24": "處二萬劫。識處四萬劫。無所有處六萬劫。非",
    "T28n1552_002:0887c25": "想非非想處八萬劫。一切三界皆有中夭。唯",
    "T28n1552_002:0887c26": "除&#x6B1D;單越及兜率天最後身菩薩及無想天。",
    "T28n1552_002:0887c27": "問以何等故。此諸法說行。答。",
    "T28n1552_002:0887c28": "[0887c28] 多法生一法。一亦能生多。緣行所作行。是",
    "T28n1552_002:0887c29": "行應當知。無有法自力生。一法以多法力故",
    "T28n1552_002:0888a01": "生。多法亦以一法力故生。如是一切有為法。",
    "T28n1552_002:0888a02": "是故說緣行所作行。是行應當知。緣彼行故",
    "T28n1552_002:0888a03": "有所作故說緣行。行所作故作彼行故說作",
    "T28n1552_002:0888a04": "行。"
}