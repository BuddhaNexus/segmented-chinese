{
    "T47n1981_001:0448a17": "No. 1981",
    "T47n1981_001:0448a18": "依觀經等明般舟三昧行道往生",
    "T47n1981_001:0448a19": "讚(一卷)",
    "T47n1981_001:0448a21": "比丘僧善導撰",
    "T47n1981_001:0448a22": "[0448a22] 敬白。一切往生知識等大須慚愧。釋迦如來",
    "T47n1981_001:0448a23": "實是慈悲父母。種種方便發起我等無上信",
    "T47n1981_001:0448a24": "心。又說種種方便教門非一。但為我等倒見",
    "T47n1981_001:0448a25": "凡夫。若能依教修行者。則門門見佛得生",
    "T47n1981_001:0448a26": "淨土。若見聞有人行善者。即以善助之。若見",
    "T47n1981_001:0448a27": "聞有人行教讚之。若聞人說行。即依行順之。",
    "T47n1981_001:0448a28": "若聞人有悟。即依悟喜之。何意然者。同以諸",
    "T47n1981_001:0448a29": "佛為師。以法為母生養。共同情親非外。不得",
    "T47n1981_001:0448b01": "輕毀他有緣之教行。讚自有緣之要法。即是",
    "T47n1981_001:0448b02": "自相破壞諸佛法眼。法眼既滅。菩提正道履",
    "T47n1981_001:0448b03": "足無由。淨土之門何能得入。傷歎曰。生盲信",
    "T47n1981_001:0448b04": "業走。隨業墮深坑。縱此貪瞋火。自損損他人。",
    "T47n1981_001:0448b05": "長沒無明海。遇木永無緣。行者等必須於一",
    "T47n1981_001:0448b06": "切凡聖境上。常起讚順之心。莫生是非慊恨",
    "T47n1981_001:0448b07": "也。何故然者。為自防身口意業。恐不善業",
    "T47n1981_001:0448b08": "起。復是流轉。與前無異。若自他境上護得三",
    "T47n1981_001:0448b09": "業。能令清淨者。即是生佛國之正因。問曰。既",
    "T47n1981_001:0448b10": "道三業清淨是生淨土即因者。云何作業得",
    "T47n1981_001:0448b11": "名清淨。答曰。一切不善之法。自他身口意總",
    "T47n1981_001:0448b12": "斷不行。是名清淨。又自他身口意相應善即",
    "T47n1981_001:0448b13": "起上上隨喜心。如諸佛菩薩所作隨喜。我亦",
    "T47n1981_001:0448b14": "如是隨喜。以此善根迴生淨土故。名為正因",
    "T47n1981_001:0448b15": "也。又欲生淨土。必須自勸勸他廣讚淨土依",
    "T47n1981_001:0448b16": "正二報莊嚴事。亦須知入淨土之緣起。出娑",
    "T47n1981_001:0448b17": "婆之本末。諸有智者應知。又問曰。般舟三昧",
    "T47n1981_001:0448b18": "樂者是何義也。答曰。梵語名般舟。此翻名常",
    "T47n1981_001:0448b19": "行道。或七日九十日身行無間總名。三業無",
    "T47n1981_001:0448b20": "間故名般舟也。又言三昧者亦是西國語。此",
    "T47n1981_001:0448b21": "翻名為定。由前三業無間。心至所感。即佛境",
    "T47n1981_001:0448b22": "現前。正境現時。即身心內悅。故名為樂。亦名",
    "T47n1981_001:0448b23": "立定見諸佛也。應知。",
    "T47n1981_001:0448b24": " 般舟三昧樂(願往生)  三界六道苦難停(無量樂)",
    "T47n1981_001:0448b25": " 曠劫已來常沒沒(願往生)  到處唯聞生死聲(無量樂)",
    "T47n1981_001:0448b26": " 釋迦如來真報土(願往生)  清淨莊嚴無勝是(無量樂)",
    "T47n1981_001:0448b27": " 為度娑婆分化入(願往生)  八相成佛度眾生(無量樂)",
    "T47n1981_001:0448b28": " 或說人天二乘法(願往生)  或說菩薩涅槃因(無量樂)",
    "T47n1981_001:0448c01": " 或漸或頓明空有(願往生)  人法二障遣雙除(無量樂)",
    "T47n1981_001:0448c02": " 根性利者皆蒙益(願往生)  鈍根無智難開悟(無量樂)",
    "T47n1981_001:0448c03": " 瓔珞經中說漸教(願往生)  萬劫修功證不退(無量樂)",
    "T47n1981_001:0448c04": " 觀經彌陀經等說(願往生)  即是頓教菩薩藏(無量樂)",
    "T47n1981_001:0448c05": " 一日七日專稱佛(願往生)  命斷須臾生安樂(無量樂)",
    "T47n1981_001:0448c06": " 一入彌陀涅槃國(願往生)  即得不退證無生(無量樂)",
    "T47n1981_001:0448c07": " 萬劫修功實難續(願往生)  一時煩惱百千間(無量樂)",
    "T47n1981_001:0448c08": " 若待娑婆證法忍(願往生)  六道恒沙劫未期(無量樂)",
    "T47n1981_001:0448c09": " 貪瞋即是輪回業(願往生)  煩惱豈是無生因(無量樂)",
    "T47n1981_001:0448c10": " 驗此貪瞋火燒苦(願往生)  不如走入彌陀國(無量樂)",
    "T47n1981_001:0448c11": " 彌陀因地發心時(願往生)  頓捨王位求菩提(無量樂)",
    "T47n1981_001:0448c12": " 饒王佛所落髮鬚(願往生)  出家修道名法藏(無量樂)",
    "T47n1981_001:0448c13": " 四十八願因茲發(願往生)  一一誓願為眾生(無量樂)",
    "T47n1981_001:0448c14": " 眾寶莊嚴名極樂(願往生)  廣大寬平無限量(無量樂)",
    "T47n1981_001:0448c15": " 我得菩提當心坐(願往生)  徹窮後際度眾生(無量樂)",
    "T47n1981_001:0448c16": " 身相光明照法界(願往生)  光所及處皆蒙益(無量樂)",
    "T47n1981_001:0448c17": " 一一光明相續照(願往生)  照覓念佛往生人(無量樂)",
    "T47n1981_001:0448c18": " 欲比十方諸佛國(願往生)  極樂安身實是精(無量樂)",
    "T47n1981_001:0448c19": " 般舟三昧樂(願往生)  釋迦如來悲意深(無量樂)",
    "T47n1981_001:0448c20": " 本師釋迦修普行(願往生)  長時長劫度眾生(無量樂)",
    "T47n1981_001:0448c21": " 一切如來設方便(願往生)  亦同今日釋迦尊(無量樂)",
    "T47n1981_001:0448c22": " 隨機說法皆蒙益(願往生)  各得悟解入真門(無量樂)",
    "T47n1981_001:0448c23": " 門門不同八萬四(願往生)  為滅無明果業因(無量樂)",
    "T47n1981_001:0448c24": " 利劍即是彌陀號(願往生)  一聲稱念罪皆除(無量樂)",
    "T47n1981_001:0448c25": " 釋迦如來因地時(願往生)  頓捨身財求妙法(無量樂)",
    "T47n1981_001:0449a01": " 小劫大劫長時劫(願往生)  隨順佛語誓修行(無量樂)",
    "T47n1981_001:0449a02": " 念念時中行六度(願往生)  慈悲喜捨化眾生(無量樂)",
    "T47n1981_001:0449a03": " 三業專修無間業(願往生)  誓作菩提無上尊(無量樂)",
    "T47n1981_001:0449a04": " 證得菩提無上果(願往生)  分身百億度眾生(無量樂)",
    "T47n1981_001:0449a05": " 一音演說隨機悟(願往生)  各各隨悟到真元(無量樂)",
    "T47n1981_001:0449a06": " 般舟三昧樂(願往生)  隨順釋迦如來教(無量樂)",
    "T47n1981_001:0449a07": " 佛教多門八萬四(願往生)  正為眾生機不同(無量樂)",
    "T47n1981_001:0449a08": " 欲覓安身當住處(願往生)  先求要行入真門(無量樂)",
    "T47n1981_001:0449a09": " 門門不同名漸教(願往生)  萬劫苦行證無生(無量樂)",
    "T47n1981_001:0449a10": " 畢命為期專念佛(願往生)  須臾命斷佛迎將(無量樂)",
    "T47n1981_001:0449a11": " 一食之時尚有間(願往生)  如何萬劫不貪瞋(無量樂)",
    "T47n1981_001:0449a12": " 貪瞋障受人天路(願往生)  三惡四趣內安身(無量樂)",
    "T47n1981_001:0449a13": " 欲到彌陀安養國(願往生)  念佛戒行必須回(無量樂)",
    "T47n1981_001:0449a14": " 戒行專精諸佛讚(願往生)  臨終華座自來迎(無量樂)",
    "T47n1981_001:0449a15": " 一念之間入佛會(願往生)  三界六道永除名(無量樂)",
    "T47n1981_001:0449a16": " 三明六通皆自在(願往生)  畢命不退證無為(無量樂)",
    "T47n1981_001:0449a17": " 四種威儀常見佛(願往生)  手執香華常供養(無量樂)",
    "T47n1981_001:0449a18": " 一念一時隨眾聽(願往生)  百千三昧自然成(無量樂)",
    "T47n1981_001:0449a19": " 一切時中常入定(願往生)  定理聞經皆得悟(無量樂)",
    "T47n1981_001:0449a20": " 百寶莊嚴隨念現(願往生)  長劫供養報慈恩(無量樂)",
    "T47n1981_001:0449a21": " 微塵故業隨智滅(願往生)  不覺轉入真如門(無量樂)",
    "T47n1981_001:0449a22": " 大小僧祇恒沙劫(願往生)  亦如彈指須臾間(無量樂)",
    "T47n1981_001:0449a23": " 如此逍遙快樂處(願往生)  更貪何事不求生(無量樂)",
    "T47n1981_001:0449a24": " 縱使千年受五欲(願往生)  增長地獄苦因緣(無量樂)",
    "T47n1981_001:0449a25": " 貪瞋十惡相續起(願往生)  豈是解脫涅槃因(無量樂)",
    "T47n1981_001:0449b01": " 不畏三塗造眾罪(願往生)  破滅三寶永沈淪(無量樂)",
    "T47n1981_001:0449b02": " 不孝父母罵眷屬(願往生)  地獄安身無出期(無量樂)",
    "T47n1981_001:0449b03": " 曠劫已來沈苦海(願往生)  西方要法未曾聞(無量樂)",
    "T47n1981_001:0449b04": " 雖得人身多有障(願往生)  不受佛化反生疑(無量樂)",
    "T47n1981_001:0449b05": " 六方如來慈悲極(願往生)  同心同勸往西方(無量樂)",
    "T47n1981_001:0449b06": " 長病遠行不計日(願往生)  念佛即道無功夫(無量樂)",
    "T47n1981_001:0449b07": " 如此之人難化度(願往生)  無明被底且長眠(無量樂)",
    "T47n1981_001:0449b08": " 專讀彌陀觀經法(願往生)  文文句句說西方(無量樂)",
    "T47n1981_001:0449b09": " 地下寶幢無數億(願往生)  方楞具足盡輝光(無量樂)",
    "T47n1981_001:0449b10": " 萬億寶珠相映飾(願往生)  各各變現希奇事(無量樂)",
    "T47n1981_001:0449b11": " 照上眾寶莊嚴地(願往生)  雜色過於百千日(無量樂)",
    "T47n1981_001:0449b12": " 自身光明紫金色(願往生)  足踐寶地徐徐行(無量樂)",
    "T47n1981_001:0449b13": " 得此無生寶國地(願往生)  皆是彌陀願力恩(無量樂)",
    "T47n1981_001:0449b14": " 一切時中聞妙法(願往生)  煩惱罪障無由起(無量樂)",
    "T47n1981_001:0449b15": " 菩薩知識為同學(願往生)  &#x643A;手相將入寶堂(無量樂)",
    "T47n1981_001:0449b16": " 念念之中受法樂(願往生)  須臾悟得百千門(無量樂)",
    "T47n1981_001:0449b17": " 大眾同心厭此界(願往生)  乘佛願力見彌陀(無量樂)",
    "T47n1981_001:0449b18": " 忽爾思量心髓痛(願往生)  無窮之劫枉疲勞(無量樂)",
    "T47n1981_001:0449b19": " 自慶今身聞淨土(願往生)  不惜身命往西方(無量樂)",
    "T47n1981_001:0449b20": " 西方快樂無為處(願往生)  天上人間無比量(無量樂)",
    "T47n1981_001:0449b21": " 六天相勝億萬倍(願往生)  不及西方人一相(無量樂)",
    "T47n1981_001:0449b22": " 三十二相通自在(願往生)  身光遍照十方界(無量樂)",
    "T47n1981_001:0449b23": " 從世帝王至六天(願往生)  音樂相勝億萬重(無量樂)",
    "T47n1981_001:0449b24": " 佛國寶林枝相觸(願往生)  六天音樂不如一(無量樂)",
    "T47n1981_001:0449b25": " 依時供養香風起(願往生)  拂樹華飛落寶地(無量樂)",
    "T47n1981_001:0449c01": " 寶樹飛華汎德水(願往生)  童子捉取已為船(無量樂)",
    "T47n1981_001:0449c02": " 乘船直入蓮華會(願往生)  化佛菩薩與衣被(無量樂)",
    "T47n1981_001:0449c03": " 各執香華佛前立(願往生)  徐徐遙散變成雲(無量樂)",
    "T47n1981_001:0449c04": " 寶雲莊嚴即是蓋(願往生)  即與寶果教令食(無量樂)",
    "T47n1981_001:0449c05": " 遇值往生善知識(願往生)  得聞淨土彌陀名(無量樂)",
    "T47n1981_001:0449c06": " 因佛願力來相見(願往生)  常住此國不須還(無量樂)",
    "T47n1981_001:0449c07": " 法侶&#x643A;將入林看(願往生)  足下輝光超日月(無量樂)",
    "T47n1981_001:0449c08": " 菩薩眾會無窮盡(願往生)  各各身光互相照(無量樂)",
    "T47n1981_001:0449c09": " 新往化生紫金色(願往生)  與諸大眾無殊異(無量樂)",
    "T47n1981_001:0449c10": " 或入寶樓眾中坐(願往生)  大眾見者皆歡喜(無量樂)",
    "T47n1981_001:0449c11": " 種種莊嚴不可識(願往生)  內外相看無障礙(無量樂)",
    "T47n1981_001:0449c12": " 停足須臾受法樂(願往生)  三昧無生自然悟(無量樂)",
    "T47n1981_001:0449c13": " 地上莊嚴眾寶間(願往生)  雜色相參百千萬(無量樂)",
    "T47n1981_001:0449c14": " 寶座華臺處處滿(願往生)  隨心受用光來照(無量樂)",
    "T47n1981_001:0449c15": " 百千童子菩薩眾(願往生)  各捧香華臨池看(無量樂)",
    "T47n1981_001:0449c16": " 或坐或立池渠岸(願往生)  或有尋階入寶池(無量樂)",
    "T47n1981_001:0449c17": " 或立于沙或至膝(願往生)  或沒腰頭或懸注(無量樂)",
    "T47n1981_001:0449c18": " 或取金華百寶葉(願往生)  授與岸上看池人(無量樂)",
    "T47n1981_001:0449c19": " 受得香華千萬種(願往生)  即散彌陀大會上(無量樂)",
    "T47n1981_001:0449c20": " 所散之華變成蓋(願往生)  自然音樂遶千重(無量樂)",
    "T47n1981_001:0449c21": " 寶鳥連聲奏天樂(願往生)  一切見者起悲心(無量樂)",
    "T47n1981_001:0449c22": " 我今到此佛願力(願往生)  同緣同行何時來(無量樂)",
    "T47n1981_001:0449c23": " 普願閻浮知識等(願往生)  同行相親願莫退(無量樂)",
    "T47n1981_001:0449c24": " 專誦彌陀觀經等(願往生)  禮佛觀察盡須回(無量樂)",
    "T47n1981_001:0449c25": " 一切時中相續作(願往生)  至死為期專復專(無量樂)",
    "T47n1981_001:0450a01": " 一到彌陀安養國(願往生)  畢竟逍遙即涅槃(無量樂)",
    "T47n1981_001:0450a02": " 涅槃莊嚴處處滿(願往生)  見色聞香罪障除(無量樂)",
    "T47n1981_001:0450a03": " 飛踊空中作神變(願往生)  讚歎淨土難思議(無量樂)",
    "T47n1981_001:0450a04": " 或散華香供養佛(願往生)  報佛慈恩心無盡(無量樂)",
    "T47n1981_001:0450a05": " 不因釋迦如來力(願往生)  彌陀淨土若為聞(無量樂)",
    "T47n1981_001:0450a06": " 眾生障盡聞皆喜(願往生)  頓斷諸惡願求生(無量樂)",
    "T47n1981_001:0450a07": " 般舟三昧樂(願往生)  誓願今生順佛教(無量樂)",
    "T47n1981_001:0450a08": " 行住坐臥專念佛(願往生)  一切善業併須回(無量樂)",
    "T47n1981_001:0450a09": " 念念時中常懺悔(願往生)  終時即上金剛臺(無量樂)",
    "T47n1981_001:0450a10": " 一切時中望西禮(願往生)  表知凡聖心相向(無量樂)",
    "T47n1981_001:0450a11": " 佛知眾生心雜亂(願往生)  偏教正念住西方(無量樂)",
    "T47n1981_001:0450a12": " 不知彌陀國遠近(願往生)  佛道超過十萬億(無量樂)",
    "T47n1981_001:0450a13": " 道里雖遙不足到(願往生)  彈指之間入寶池(無量樂)",
    "T47n1981_001:0450a14": " 唯恨眾生疑不疑(願往生)  淨土對面不相忤(無量樂)",
    "T47n1981_001:0450a15": " 莫論彌陀攝不攝(願往生)  意在專心回不回(無量樂)",
    "T47n1981_001:0450a16": " 但使回心決定向(願往生)  臨終華蓋自來迎(無量樂)",
    "T47n1981_001:0450a17": " 從佛乘華入寶國(願往生)  見諸大眾悟無生(無量樂)",
    "T47n1981_001:0450a18": " 一一寶樓隨意入(願往生)  內外莊嚴不可識(無量樂)",
    "T47n1981_001:0450a19": " 鳥作音聲菩薩舞(願往生)  童子歡喜作神通(無量樂)",
    "T47n1981_001:0450a20": " 為我娑婆得生者(願往生)  種種供養令歡喜(無量樂)",
    "T47n1981_001:0450a21": " 佛遣生人將觀看(願往生)  到處唯是不思議(無量樂)",
    "T47n1981_001:0450a22": " 地上虛空聖人滿(願往生)  珠羅寶網自然覆(無量樂)",
    "T47n1981_001:0450a23": " 微風吹動出妙響(願往生)  聲中皆說無為法(無量樂)",
    "T47n1981_001:0450a24": " 見樹聞波成法忍(願往生)  童子持華圍繞讚(無量樂)",
    "T47n1981_001:0450a25": " 立侍彌陀聽說法(願往生)  貪愛法樂超時劫(無量樂)",
    "T47n1981_001:0450b01": " 隨逐本國諸菩薩(願往生)  盡是無為涅槃界(無量樂)",
    "T47n1981_001:0450b02": " 一佛國界皆聞法(願往生)  遊歷他方修供養(無量樂)",
    "T47n1981_001:0450b03": " 欲住一食超千劫(願往生)  憶我娑婆同行人(無量樂)",
    "T47n1981_001:0450b04": " 大地微塵尚有數(願往生)  十方佛國無窮盡(無量樂)",
    "T47n1981_001:0450b05": " 一一佛土皆嚴淨(願往生)  亦如極樂無殊異(無量樂)",
    "T47n1981_001:0450b06": " 一切如來見歡喜(願往生)  菩薩聖眾將遊觀(無量樂)",
    "T47n1981_001:0450b07": " 所有莊嚴如極樂(願往生)  變化神通無障礙(無量樂)",
    "T47n1981_001:0450b08": " 地上虛空聲遍滿(願往生)  聽響聞音皆得悟(無量樂)",
    "T47n1981_001:0450b09": " 般舟三昧樂(願往生)  相續念佛報師恩(無量樂)",
    "T47n1981_001:0450b10": " 雖捨錢財造功德(願往生)  不如持戒斷貪瞋(無量樂)",
    "T47n1981_001:0450b11": " 普敬眾生常念佛(願往生)  自他功德併須回(無量樂)",
    "T47n1981_001:0450b12": " 安心定意生安樂(願往生)  獨超三界出煩籠(無量樂)",
    "T47n1981_001:0450b13": " 臨終見佛華臺至(願往生)  須臾即入寶池會(無量樂)",
    "T47n1981_001:0450b14": " 蓮華大眾皆歡喜(願往生)  即與天衣隨意著(無量樂)",
    "T47n1981_001:0450b15": " 菩薩聲聞將見佛(願往生)  禮佛一拜得無生(無量樂)",
    "T47n1981_001:0450b16": " 彌陀告言諸佛子(願往生)  極樂何如彼三界(無量樂)",
    "T47n1981_001:0450b17": " 新往化生俱欲報(願往生)  合掌悲咽不能言(無量樂)",
    "T47n1981_001:0450b18": " 得免娑婆長劫苦(願往生)  今日見佛釋迦恩(無量樂)",
    "T47n1981_001:0450b19": " 般舟三昧樂(願往生)  順隨佛語見彌陀(無量樂)",
    "T47n1981_001:0450b20": " 普勸同生知識等(願往生)  同行相親莫相離(無量樂)",
    "T47n1981_001:0450b21": " 父母妻兒百千萬(願往生)  非是菩提增上緣(無量樂)",
    "T47n1981_001:0450b22": " 念念相纏入惡道(願往生)  分身受報不相知(無量樂)",
    "T47n1981_001:0450b23": " 或在&#x732A;羊六畜內(願往生)  被毛戴角何時了(無量樂)",
    "T47n1981_001:0450b24": " 慶得人身聞要法(願往生)  頓捨他鄉歸本國(無量樂)",
    "T47n1981_001:0450b25": " 父子相見非常喜(願往生)  菩薩聲聞亦復然(無量樂)",
    "T47n1981_001:0450c01": " 或將遊行入林看(願往生)  成坐華臺登樓觀(無量樂)",
    "T47n1981_001:0450c02": " 觀見彌陀七寶國(願往生)  地上虛空光相照(無量樂)",
    "T47n1981_001:0450c03": " 即作神通遍佛國(願往生)  處處供養無邊會(無量樂)",
    "T47n1981_001:0450c04": " 一一大會隨人入(願往生)  入處唯聞平等法(無量樂)",
    "T47n1981_001:0450c05": " 四種威儀常在定(願往生)  不出三昧作神通(無量樂)",
    "T47n1981_001:0450c06": " 一一神通到佛會(願往生)  會會聽法證無生(無量樂)",
    "T47n1981_001:0450c07": " 般舟三昧樂(願往生)  極樂安身實是精(無量樂)",
    "T47n1981_001:0450c08": " 金樓玉柱&#x7460;璃殿(願往生)  真珠實閣百千行(無量樂)",
    "T47n1981_001:0450c09": " 重重羅網相映飾(願往生)  寶繩交絡垂鈴珮(無量樂)",
    "T47n1981_001:0450c10": " 晝夜香風時時動(願往生)  聲內皆稱三寶名(無量樂)",
    "T47n1981_001:0450c11": " 彼國眾生心眼利(願往生)  聞一悟解百千門(無量樂)",
    "T47n1981_001:0450c12": " 般舟三昧樂(願往生)  處處安身不如彼(無量樂)",
    "T47n1981_001:0450c13": " 共諸童子遊空戲(願往生)  手散香華心供養(無量樂)",
    "T47n1981_001:0450c14": " 身光瓔珞立相照(願往生)  一切莊嚴光亦然(無量樂)",
    "T47n1981_001:0450c15": " 或奏樂器供養佛(願往生)  化佛慈悲遙授記(無量樂)",
    "T47n1981_001:0450c16": " 同生知識百千萬(願往生)  乘華直入虛空會(無量樂)",
    "T47n1981_001:0450c17": " 會會不同無億數(願往生)  彼此相過無障礙(無量樂)",
    "T47n1981_001:0450c18": " 一切時中常說法(願往生)  見聞歡喜罪皆除(無量樂)",
    "T47n1981_001:0450c19": " 佛與聖眾身金色(願往生)  光光相照心相知(無量樂)",
    "T47n1981_001:0450c20": " 相好莊嚴無殊異(願往生)  皆是彌陀願力成(無量樂)",
    "T47n1981_001:0450c21": " 地上虛空人遍滿(願往生)  神通轉變自然知(無量樂)",
    "T47n1981_001:0450c22": " 或作華樓寶雲蓋(願往生)  化鳥連聲奏法音(無量樂)",
    "T47n1981_001:0450c23": " 法音旋轉如雲合(願往生)  彼國人天聞即悟(無量樂)",
    "T47n1981_001:0450c24": " 一劫多劫長時劫(願往生)  但受法樂不思議(無量樂)",
    "T47n1981_001:0450c25": " 般舟三昧樂(願往生)  極樂莊嚴門盡開(無量樂)",
    "T47n1981_001:0451a01": " 普願有緣同行者(願往生)  專心直入不須疑(無量樂)",
    "T47n1981_001:0451a02": " 一到彌陀安養國(願往生)  元來是我法王家(無量樂)",
    "T47n1981_001:0451a03": " 兄弟因緣羅漢眾(願往生)  菩薩法侶為知識(無量樂)",
    "T47n1981_001:0451a04": " 或行或坐皆聞法(願往生)  或去或來無障礙(無量樂)",
    "T47n1981_001:0451a05": " 或入寶池灌身頂(願往生)  或在乾地寶沙中(無量樂)",
    "T47n1981_001:0451a06": " 抃水微波出妙響(願往生)  聲中純說慈悲法(無量樂)",
    "T47n1981_001:0451a07": " 德水清澄千萬里(願往生)  寶沙映徹如不深(無量樂)",
    "T47n1981_001:0451a08": " 四岸莊嚴七寶間(願往生)  底布金沙百千色(無量樂)",
    "T47n1981_001:0451a09": " 色色不同輝光照(願往生)  寶樹飛華落水中(無量樂)",
    "T47n1981_001:0451a10": " 樹樹垂條如寶帳(願往生)  周匝由旬三十萬(無量樂)",
    "T47n1981_001:0451a11": " 根莖枝葉七寶間(願往生)  一一寶流無數光(無量樂)",
    "T47n1981_001:0451a12": " 微風起時更相觸(願往生)  六天音樂無能比(無量樂)",
    "T47n1981_001:0451a13": " 化佛菩薩恒沙眾(願往生)  一一樹下聽真聲(無量樂)",
    "T47n1981_001:0451a14": " 般舟三昧樂(願往生)  一入不退至菩提(無量樂)",
    "T47n1981_001:0451a15": " 寶地寬平眾寶間(願往生)  一一寶出百千光(無量樂)",
    "T47n1981_001:0451a16": " 一一光成寶臺座(願往生)  光變為樓百千億(無量樂)",
    "T47n1981_001:0451a17": " 化天童子無窮數(願往生)  悉是念佛往生人(無量樂)",
    "T47n1981_001:0451a18": " 或登寶座樓中戲(願往生)  不飢不渴湛然常(無量樂)",
    "T47n1981_001:0451a19": " 或入光明百寶殿(願往生)  正值大會讚彌陀(無量樂)",
    "T47n1981_001:0451a20": " 或道從今至佛果(願往生)  長劫讚佛報慈恩(無量樂)",
    "T47n1981_001:0451a21": " 不蒙彌陀弘誓力(願往生)  何時何劫出娑婆(無量樂)",
    "T47n1981_001:0451a22": " 自到已來當法樂(願往生)  畢竟不聞十惡聲(無量樂)",
    "T47n1981_001:0451a23": " 眼見如來耳聞法(願往生)  身常從佛喜還悲(無量樂)",
    "T47n1981_001:0451a24": " 何期今日至寶國(願往生)  實是娑婆本師力(無量樂)",
    "T47n1981_001:0451a25": " 若非本師知識勸(願往生)  彌陀淨土云何入(無量樂)",
    "T47n1981_001:0451b01": " 般舟三昧樂(願往生)  得生淨土報師恩(無量樂)",
    "T47n1981_001:0451b02": " 普勸有緣道俗等(願往生)  會是專心行佛教(無量樂)",
    "T47n1981_001:0451b03": " 念佛專心誦經觀(願往生)  禮讚莊嚴無雜亂(無量樂)",
    "T47n1981_001:0451b04": " 行住坐臥心相續(願往生)  極樂莊嚴自然見(無量樂)",
    "T47n1981_001:0451b05": " 或想或觀除罪障(願往生)  皆是彌陀本願力(無量樂)",
    "T47n1981_001:0451b06": " 以佛力故成三昧(願往生)  三昧得成心眼開(無量樂)",
    "T47n1981_001:0451b07": " 諸佛境界超凡夫(願往生)  唯知慚賀釋迦恩(無量樂)",
    "T47n1981_001:0451b08": " 十方如來舒舌證(願往生)  定判九品得還歸(無量樂)",
    "T47n1981_001:0451b09": " 父子相迎入大會(願往生)  即問六道苦辛事(無量樂)",
    "T47n1981_001:0451b10": " 或有所得人天報(願往生)  飢餓困苦體生瘡(無量樂)",
    "T47n1981_001:0451b11": " 爾時彌陀及大眾(願往生)  聞子說苦皆傷歎(無量樂)",
    "T47n1981_001:0451b12": " 彌陀告言諸佛子(願往生)  自作自受莫怨他(無量樂)",
    "T47n1981_001:0451b13": " 般舟三昧樂(願往生)  常住寶國永無憂(無量樂)",
    "T47n1981_001:0451b14": " 涅槃快樂無為處(願往生)  貪瞋火宅未曾聞(無量樂)",
    "T47n1981_001:0451b15": " 百寶華臺隨意坐(願往生)  坐處聖眾無央數(無量樂)",
    "T47n1981_001:0451b16": " 童子供養聲聞讚(願往生)  鳥樂飛空百千匝(無量樂)",
    "T47n1981_001:0451b17": " 一坐一立須臾頃(願往生)  微塵故業盡消除(無量樂)",
    "T47n1981_001:0451b18": " 或散天衣覆寶池(願往生)  衣上更散寶華香(無量樂)",
    "T47n1981_001:0451b19": " 聖眾行時足蹈上(願往生)  衣華觸體三禪樂(無量樂)",
    "T47n1981_001:0451b20": " 內外映徹如明鏡(願往生)  塵勞畢竟無緣起(無量樂)",
    "T47n1981_001:0451b21": " 念念唯加三昧淨(願往生)  無漏神通真復真(無量樂)",
    "T47n1981_001:0451b22": " 般舟三昧樂(願往生)  煩惱永絕不相干(無量樂)",
    "T47n1981_001:0451b23": " 或有寶地&#x7460;璃間(願往生)  或有寶地紫金成(無量樂)",
    "T47n1981_001:0451b24": " 或有寶地黃金作(願往生)  或有寶地頗梨映(無量樂)",
    "T47n1981_001:0451b25": " 或有千寶莊嚴地(願往生)  或有算數寶為成(無量樂)",
    "T47n1981_001:0451c01": " 一一色色光相照(願往生)  十方來者皆行上(無量樂)",
    "T47n1981_001:0451c02": " 行住進止逍遙樂(願往生)  不愁官事不憂私(無量樂)",
    "T47n1981_001:0451c03": " 或百或千作神變(願往生)  會會供養皆周遍(無量樂)",
    "T47n1981_001:0451c04": " 或作香雲千寶蓋(願往生)  即此雲內雨香華(無量樂)",
    "T47n1981_001:0451c05": " 種種莊嚴隨念出(願往生)  所到之處現希奇(無量樂)",
    "T47n1981_001:0451c06": " 般舟三昧樂(願往生)  畢命直入無為會(無量樂)",
    "T47n1981_001:0451c07": " 寶樹寶林行遍滿(願往生)  一一林樹盡莊嚴(無量樂)",
    "T47n1981_001:0451c08": " 根根相對莖相望(願往生)  枝枝相準條相順(無量樂)",
    "T47n1981_001:0451c09": " 節節相盤葉相次(願往生)  華華相向果相當(無量樂)",
    "T47n1981_001:0451c10": " 光光照曜自他國(願往生)  照處昤曨隨物色(無量樂)",
    "T47n1981_001:0451c11": " 光能變現希奇事(願往生)  盡是彌陀願力作(無量樂)",
    "T47n1981_001:0451c12": " 林樹行間寶階道(願往生)  一一界上樓相間(無量樂)",
    "T47n1981_001:0451c13": " 重重羅網奏天樂(願往生)  供養無邊樓內人(無量樂)",
    "T47n1981_001:0451c14": " 般舟三昧樂(願往生)  形枯命斷佛前期(無量樂)",
    "T47n1981_001:0451c15": " 忽爾思量彼快樂(願往生)  人人有分不須疑(無量樂)",
    "T47n1981_001:0451c16": " 金剛無漏莊嚴地(願往生)  明明相照超千日(無量樂)",
    "T47n1981_001:0451c17": " 彌陀願力莊嚴地(願往生)  作一蓮華大寶王(無量樂)",
    "T47n1981_001:0451c18": " 葉葉相重八萬四(願往生)  一葉摩尼百千億(無量樂)",
    "T47n1981_001:0451c19": " 一一摩尼光千色(願往生)  上照虛空變成蓋(無量樂)",
    "T47n1981_001:0451c20": " 八萬金剛臺上布(願往生)  真珠寶網覆華籠(無量樂)",
    "T47n1981_001:0451c21": " 四幢承縵垂絞絡(願往生)  獨顯真金功德身(無量樂)",
    "T47n1981_001:0451c22": " 一坐華臺未曾動(願往生)  徹窮後際度眾生(無量樂)",
    "T47n1981_001:0451c23": " 普勸眾生常憶念(願往生)  行住坐臥令心見(無量樂)",
    "T47n1981_001:0451c24": " 佛身圓滿無背相(願往生)  十方來人皆對面(無量樂)",
    "T47n1981_001:0451c25": " 俱願傾心相續念(願往生)  即現有緣心眼前(無量樂)",
    "T47n1981_001:0452a01": " 得見淨土希奇事(願往生)  皆是佛力遙加備(無量樂)",
    "T47n1981_001:0452a02": " 觀音勢至雙華坐(願往生)  一一莊嚴亦如佛(無量樂)",
    "T47n1981_001:0452a03": " 四幢寶慢皆相似(願往生)  寶羅寶網無殊異(無量樂)",
    "T47n1981_001:0452a04": " 三華獨&#x9008;超眾坐(願往生)  三身對坐最為尊(無量樂)",
    "T47n1981_001:0452a05": " 本國他方菩薩眾(願往生)  一切時中圍繞讚(無量樂)",
    "T47n1981_001:0452a06": " 如此大海塵沙會(願往生)  眾生生者入其中(無量樂)",
    "T47n1981_001:0452a07": " 非是口言即生彼(願往生)  會是專行不惜身(無量樂)",
    "T47n1981_001:0452a08": " 寶樓重疊非人造(願往生)  寶幢樹林亦皆然(無量樂)",
    "T47n1981_001:0452a09": " 池渠四岸皆充遍(願往生)  微風暫觸奏天樂(無量樂)",
    "T47n1981_001:0452a10": " 法響灌心毛孔入(願往生)  即悟恒沙三昧門(無量樂)",
    "T47n1981_001:0452a11": " 一一渠中華遍滿(願往生)  或開或合人無數(無量樂)",
    "T47n1981_001:0452a12": " 或坐或立相招喚(願往生)  競取香華相供養(無量樂)",
    "T47n1981_001:0452a13": " 或語或笑身心樂(願往生)  即憶閻浮同行人(無量樂)",
    "T47n1981_001:0452a14": " 各發誓願遙加備(願往生)  專住莫退盡須來(無量樂)",
    "T47n1981_001:0452a15": " 一到即受清虛樂(願往生)  清虛即是涅槃因(無量樂)",
    "T47n1981_001:0452a16": " 表知我心相憶念(願往生)  各留半座與來人(無量樂)",
    "T47n1981_001:0452a17": " 同學相隨遊法界(願往生)  法界即是如來國(無量樂)",
    "T47n1981_001:0452a18": " 一一佛國恒沙會(願往生)  分身聽法修供養(無量樂)",
    "T47n1981_001:0452a19": " 得蒙諸佛慈光照(願往生)  摩頂授記入無餘(無量樂)",
    "T47n1981_001:0452a20": " 意樂他方住即住(願往生)  須欲歸還即歸還(無量樂)",
    "T47n1981_001:0452a21": " 若住若還皆得益(願往生)  本國他方亦無二(無量樂)",
    "T47n1981_001:0452a22": " 悉是涅槃平等法(願往生)  諸佛智慧亦同然(無量樂)",
    "T47n1981_001:0452a23": " 般舟三昧樂(願往生)  到處盡是法王家(無量樂)",
    "T47n1981_001:0452a24": " 歷事已記還安樂(願往生)  證得無量陀羅尼(無量樂)",
    "T47n1981_001:0452a25": " 與諸菩薩塵沙眾(願往生)  遍滿虛空來供養(無量樂)",
    "T47n1981_001:0452b01": " 或散衣華變成蓋(願往生)  或奏音樂變成雲(無量樂)",
    "T47n1981_001:0452b02": " 變現幢幡無億數(願往生)  一食之間到安樂(無量樂)",
    "T47n1981_001:0452b03": " 安樂眾聖遙相見(願往生)  知是他方同行人(無量樂)",
    "T47n1981_001:0452b04": " 各起持華迎供養(願往生)  即引直入彌陀會(無量樂)",
    "T47n1981_001:0452b05": " 他方菩薩同禮佛(願往生)  持華圍繞百千匝(無量樂)",
    "T47n1981_001:0452b06": " 或散香華奏天樂(願往生)  復現神變滿虛空(無量樂)",
    "T47n1981_001:0452b07": " 光光相照供養佛(願往生)  異口同音讚極樂(無量樂)",
    "T47n1981_001:0452b08": " 彌陀應時動身相(願往生)  身光遍照十方國(無量樂)",
    "T47n1981_001:0452b09": " 所放神光色無盡(願往生)  回光還照彌陀會(無量樂)",
    "T47n1981_001:0452b10": " 照訖光從頂上入(願往生)  大眾同知授記光(無量樂)",
    "T47n1981_001:0452b11": " 收光未盡彌陀笑(願往生)  普告大眾專心聽(無量樂)",
    "T47n1981_001:0452b12": " 我今授汝菩提記(願往生)  不久當盡來成佛(無量樂)",
    "T47n1981_001:0452b13": " 本住他方化生眾(願往生)  慶得難遭希有法(無量樂)",
    "T47n1981_001:0452b14": " 得免娑婆長劫難(願往生)  特蒙知識釋迦恩(無量樂)",
    "T47n1981_001:0452b15": " 種種思量巧方便(願往生)  選得彌陀弘誓門(無量樂)",
    "T47n1981_001:0452b16": " 一切善業回生利(願往生)  不如專念彌陀號(無量樂)",
    "T47n1981_001:0452b17": " 念念稱名常懺悔(願往生)  人能念佛佛還憶(無量樂)",
    "T47n1981_001:0452b18": " 凡聖相知境相照(願往生)  即是眾生增上緣(無量樂)",
    "T47n1981_001:0452b19": " 不得信受他人語(願往生)  但令心淨此皆淨(無量樂)",
    "T47n1981_001:0452b20": " 若道此同諸佛國(願往生)  何因六道同生死(無量樂)",
    "T47n1981_001:0452b21": " 棘刺叢林滿三界(願往生)  山河大地同高下(無量樂)",
    "T47n1981_001:0452b22": " 水陸虛空眾生性(願往生)  無明煩惱等貪瞋(無量樂)",
    "T47n1981_001:0452b23": " 念念貪求財色苦(願往生)  業愛癡繩縛人送(無量樂)",
    "T47n1981_001:0452b24": " 閻羅遣使牽將去(願往生)  獄率牛頭催復催(無量樂)",
    "T47n1981_001:0452b25": " 盛火四面同時起(願往生)  隨業風吹落苦中(無量樂)",
    "T47n1981_001:0452c01": " 最火泥犁四門外(願往生)  門門八萬四千隔(無量樂)",
    "T47n1981_001:0452c02": " 一一隔中人人到(願往生)  恒沙苦具在其中(無量樂)",
    "T47n1981_001:0452c03": " 罪人身上煙炎起(願往生)  飛輪刀劍縱橫入(無量樂)",
    "T47n1981_001:0452c04": " 一切獄中同此苦(願往生)  何時何劫得休時(無量樂)",
    "T47n1981_001:0452c05": " 般舟三昧樂(願往生)  三塗永絕願無名(無量樂)",
    "T47n1981_001:0452c06": " 七重鐵城七重網(願往生)  重重城內鐵林樹(無量樂)",
    "T47n1981_001:0452c07": " 樹樹枝條八萬四(願往生)  葉葉華果如刀輪(無量樂)",
    "T47n1981_001:0452c08": " 飛輪上踊還來下(願往生)  頭入足出痛難忍(無量樂)",
    "T47n1981_001:0452c09": " 重重門上八萬釜(願往生)  鎔銅鐵汁涌如泉(無量樂)",
    "T47n1981_001:0452c10": " 沸涌騰波高八萬(願往生)  直射門外千由旬(無量樂)",
    "T47n1981_001:0452c11": " 四門四道罪人入(願往生)  門開業火出來迎(無量樂)",
    "T47n1981_001:0452c12": " 鐵汁焱焱流沒膝(願往生)  觸處煙炎同時起(無量樂)",
    "T47n1981_001:0452c13": " 牛頭獄率道邊嚂(願往生)  大地震動如天雷(無量樂)",
    "T47n1981_001:0452c14": " 罪人聞之心肚裂(願往生)  鐵蟲鐵鳥爭來食(無量樂)",
    "T47n1981_001:0452c15": " 鐵丸刀劍空中下(願往生)  鎔銅鐵汁注身上(無量樂)",
    "T47n1981_001:0452c16": " 去鐵城門四萬里(願往生)  要取中行無避處(無量樂)",
    "T47n1981_001:0452c17": " 行疾過風如箭射(願往生)  須臾即入七重門(無量樂)",
    "T47n1981_001:0452c18": " 般舟三昧樂(願往生)  專心念佛斷貪瞋(無量樂)",
    "T47n1981_001:0452c19": " 入此七重鐵門內(願往生)  何時何劫得回還(無量樂)",
    "T47n1981_001:0452c20": " 罪人入已門皆閉(願往生)  一一身滿不相妨(無量樂)",
    "T47n1981_001:0452c21": " 一臥八萬長時劫(願往生)  皆由破法罪因緣(無量樂)",
    "T47n1981_001:0452c22": " 謗毀三寶壞人善(願往生)  亦墮阿鼻大獄中(無量樂)",
    "T47n1981_001:0452c23": " 戲笑作罪多劫受(願往生)  不惜佛意取人情(無量樂)",
    "T47n1981_001:0452c24": " 慎莫輕心縱三業(願往生)  業道分明不可欺(無量樂)",
    "T47n1981_001:0452c25": " 般舟三昧樂(願往生)  橫截業道入西方(無量樂)",
    "T47n1981_001:0453a01": " 七重鐵城門門外(願往生)  鐵蟒舉頭城上出(無量樂)",
    "T47n1981_001:0453a02": " 火炎刀輪從口出(願往生)  亦皆流注罪人上(無量樂)",
    "T47n1981_001:0453a03": " 四角鐵狗身毛孔(願往生)  亦雨煙火人身上(無量樂)",
    "T47n1981_001:0453a04": " 羅剎擎叉刺心眼(願往生)  皆由心眼墮泥犁(無量樂)",
    "T47n1981_001:0453a05": " 熱鐵地上無窮苦(願往生)  罪人或臥或行走(無量樂)",
    "T47n1981_001:0453a06": " 大劫盡時眼中見(願往生)  東門城外清林泉(無量樂)",
    "T47n1981_001:0453a07": " 罪人一時向東走(願往生)  臨臨欲到門還閉(無量樂)",
    "T47n1981_001:0453a08": " 如是四門遙半劫(願往生)  鐵網鉤身如棘林(無量樂)",
    "T47n1981_001:0453a09": " 上有鷹鳥啄人肉(願往生)  地有銅狗爭來食(無量樂)",
    "T47n1981_001:0453a10": " 地上虛空無避處(願往生)  動即苦具轉彌多(無量樂)",
    "T47n1981_001:0453a11": " 般舟三昧樂(願往生)  聞說此苦心摧碎(無量樂)",
    "T47n1981_001:0453a12": " 不孝父母罵三寶(願往生)  終時獄火自相迎(無量樂)",
    "T47n1981_001:0453a13": " 毀辱六親破淨戒(願往生)  亦墮如是泥犁中(無量樂)",
    "T47n1981_001:0453a14": " 殺害眾生食他肉(願往生)  直入泥犁火聚中(無量樂)",
    "T47n1981_001:0453a15": " 見聞方便處分殺(願往生)  如前受苦未何央(無量樂)",
    "T47n1981_001:0453a16": " 劫盜三寶眾生物(願往生)  一墮泥犁無出期(無量樂)",
    "T47n1981_001:0453a17": " 偷劫父母六親物(願往生)  亦入如是泥犁中(無量樂)",
    "T47n1981_001:0453a18": " 般舟三昧樂(願往生)  不惜身財常專施(無量樂)",
    "T47n1981_001:0453a19": " 惡染師僧壤淨行(願往生)  泥犁永劫出無期(無量樂)",
    "T47n1981_001:0453a20": " 邪染眾生及眷屬(願往生)  定入泥犁長劫苦(無量樂)",
    "T47n1981_001:0453a21": " 若得人身黃門報(願往生)  六親同住如怨家(無量樂)",
    "T47n1981_001:0453a22": " 般舟三昧樂(願往生)  願斷邪心修梵行(無量樂)",
    "T47n1981_001:0453a23": " 欺誑三寶眾生類(願往生)  死入泥犁無出期(無量樂)",
    "T47n1981_001:0453a24": " 惡口兩舌貪瞋慢(願往生)  八萬地獄皆周遍(無量樂)",
    "T47n1981_001:0453a25": " 論說他人三寶過(願往生)  死入拔舌泥犁中(無量樂)",
    "T47n1981_001:0453b01": " 普勸眾生護三業(願往生)  行住坐臥念彌陀(無量樂)",
    "T47n1981_001:0453b02": " 一切時中憶地獄(願往生)  發起增上往生心(無量樂)",
    "T47n1981_001:0453b03": " 誓願不作三塗業(願往生)  人天樂報亦無心(無量樂)",
    "T47n1981_001:0453b04": " 忽憶地獄長時苦(願往生)  不捨須臾忘安樂(無量樂)",
    "T47n1981_001:0453b05": " 安樂佛國無為地(願往生)  畢竟安身實是精(無量樂)",
    "T47n1981_001:0453b06": " 般舟三昧樂(願往生)  唯佛一道獨清閑(無量樂)",
    "T47n1981_001:0453b07": " 淨土莊嚴無有盡(願往生)  十方生者亦無窮(無量樂)",
    "T47n1981_001:0453b08": " 千劫萬劫恒沙劫(願往生)  一切去者不相妨(無量樂)",
    "T47n1981_001:0453b09": " 十方眾生未曾減(願往生)  彌陀佛國亦無增(無量樂)",
    "T47n1981_001:0453b10": " 彌陀願力隨心大(願往生)  四種莊嚴普皆遍(無量樂)",
    "T47n1981_001:0453b11": " 三明六通常自在(願往生)  遍入眾生心想中(無量樂)",
    "T47n1981_001:0453b12": " 佛身相好依心起(願往生)  隨念即現真金佛(無量樂)",
    "T47n1981_001:0453b13": " 真金即是彌陀相(願往生)  圓光化佛現人前(無量樂)",
    "T47n1981_001:0453b14": " 相好彌多八萬四(願往生)  一一光明照十方(無量樂)",
    "T47n1981_001:0453b15": " 不為餘緣光普照(願往生)  唯覓念佛往生人(無量樂)",
    "T47n1981_001:0453b16": " 萬行俱回皆得往(願往生)  念佛一行最為尊(無量樂)",
    "T47n1981_001:0453b17": " 回生雜善恐力弱(願往生)  無過一日七日念(無量樂)",
    "T47n1981_001:0453b18": " 命欲終時聖眾現(願往生)  即坐華臺至寶國(無量樂)",
    "T47n1981_001:0453b19": " 清淨大海無生眾(願往生)  遙見生者皆歡喜(無量樂)",
    "T47n1981_001:0453b20": " 觀音相好佛無異(願往生)  慈悲救苦最為強(無量樂)",
    "T47n1981_001:0453b21": " 般舟三昧樂(願往生)  不違師教念彌陀(無量樂)",
    "T47n1981_001:0453b22": " 救苦雖遙別世界(願往生)  眾生急念應時來(無量樂)",
    "T47n1981_001:0453b23": " 或現聲聞菩薩相(願往生)  隨緣樂見度眾生(無量樂)",
    "T47n1981_001:0453b24": " 悲心拔苦超三界(願往生)  慈心與樂涅槃期(無量樂)",
    "T47n1981_001:0453b25": " 隨逐眾生身有異(願往生)  分身六道度時機(無量樂)",
    "T47n1981_001:0453c01": " 禮念觀身除罪障(願往生)  直是發願慈悲極(無量樂)",
    "T47n1981_001:0453c02": " 一切時中緣法界(願往生)  攝取六道現身中(無量樂)",
    "T47n1981_001:0453c03": " 現見耳聞心內事(願往生)  尋聲救苦剎那間(無量樂)",
    "T47n1981_001:0453c04": " 天冠化佛高千里(願往生)  念報慈恩常頂戴(無量樂)",
    "T47n1981_001:0453c05": " 眉間毫相七寶色(願往生)  色色八萬四千光(無量樂)",
    "T47n1981_001:0453c06": " 光光化佛菩薩眾(願往生)  遍滿神通極樂界(無量樂)",
    "T47n1981_001:0453c07": " 身作光明紫金色(願往生)  內外映徹如明鏡(無量樂)",
    "T47n1981_001:0453c08": " 一切光明如瓔珞(願往生)  遍身交珞垂鈴珮(無量樂)",
    "T47n1981_001:0453c09": " 兩手纖圓雜華色(願往生)  恒將此手接眾生(無量樂)",
    "T47n1981_001:0453c10": " 舉足千輪印寶地(願往生)  下足金華滿世界(無量樂)",
    "T47n1981_001:0453c11": " 本住他方行坐處(願往生)  觸者即悟無生忍(無量樂)",
    "T47n1981_001:0453c12": " 地前地上元無二(願往生)  隨根利鈍超增位(無量樂)",
    "T47n1981_001:0453c13": " 念念時中常得證(願往生)  未得施功方得悟(無量樂)",
    "T47n1981_001:0453c14": " 般舟三昧樂(願往生)  畢命同生誓不退(無量樂)",
    "T47n1981_001:0453c15": " 如此逍遙快樂地(願往生)  更貪何事不求生(無量樂)",
    "T47n1981_001:0453c16": " 救苦分身平等化(願往生)  化得即送彌陀國(無量樂)",
    "T47n1981_001:0453c17": " 眾等咸蒙大悲力(願往生)  碎身慚謝報慈恩(無量樂)",
    "T47n1981_001:0453c18": " 般舟三昧樂(願往生)  觀音引接見彌陀(無量樂)",
    "T47n1981_001:0453c19": " 勢至菩薩威光大(願往生)  身色相好等觀音(無量樂)",
    "T47n1981_001:0453c20": " 身上光明遍法界(願往生)  照處皆同紫金色(無量樂)",
    "T47n1981_001:0453c21": " 有緣眾生蒙光照(願往生)  增長智慧生安樂(無量樂)",
    "T47n1981_001:0453c22": " 頂戴華冠垂瓔珞(願往生)  寶瓶光出現希奇(無量樂)",
    "T47n1981_001:0453c23": " 勢至行時震法界(願往生)  震處蓮華自然出(無量樂)",
    "T47n1981_001:0453c24": " 蓮華莊嚴如極樂(願往生)  一切佛國皆如是(無量樂)",
    "T47n1981_001:0453c25": " 坐時先動彌陀國(願往生)  後震上下塵沙剎(無量樂)",
    "T47n1981_001:0454a01": " 一一剎土分身集(願往生)  皆是彌陀三化身(無量樂)",
    "T47n1981_001:0454a02": " 化佛觀音勢至集(願往生)  側塞虛空極樂上(無量樂)",
    "T47n1981_001:0454a03": " 各坐蓮華百寶座(願往生)  異口同音說妙法(無量樂)",
    "T47n1981_001:0454a04": " 極樂眾生見聞益(願往生)  超證常倫諸地上(無量樂)",
    "T47n1981_001:0454a05": " 大集剎益塵沙眾(願往生)  聽法供養逕諸劫(無量樂)",
    "T47n1981_001:0454a06": " 是故彼國名極樂(願往生)  普勸同生常憶念(無量樂)",
    "T47n1981_001:0454a07": " 一切時中面西向(願往生)  心想見彼彌陀身(無量樂)",
    "T47n1981_001:0454a08": " 地上莊嚴無億數(願往生)  寶樓林樹垂瓔珞(無量樂)",
    "T47n1981_001:0454a09": " 正坐跏趺往生想(願往生)  直注華池大會中(無量樂)",
    "T47n1981_001:0454a10": " 想入華中華合想(願往生)  即想華開見佛身(無量樂)",
    "T47n1981_001:0454a11": " 想見彌陀光雜色(願往生)  光光相照自身來(無量樂)",
    "T47n1981_001:0454a12": " 又想自身慈光照(願往生)  即想籠籠心眼開(無量樂)",
    "T47n1981_001:0454a13": " 想見虛空化佛眾(願往生)  想聞林樹奏天樂(無量樂)",
    "T47n1981_001:0454a14": " 水鳥流波宣妙法(願往生)  心心專注想令成(無量樂)",
    "T47n1981_001:0454a15": " 注想成時寶國現(願往生)  即得化佛來加備(無量樂)",
    "T47n1981_001:0454a16": " 觀音勢至身無數(願往生)  常來至此行人邊(無量樂)",
    "T47n1981_001:0454a17": " 般舟三昧樂(願往生)  專心想佛見無疑(無量樂)",
    "T47n1981_001:0454a18": " 佛知眾生流浪久(願往生)  無明障重難開悟(無量樂)",
    "T47n1981_001:0454a19": " 佛恐觀大難周遍(願往生)  更教觀小在池中(無量樂)",
    "T47n1981_001:0454a20": " 想一蓮華百寶葉(願往生)  丈六化佛坐華臺(無量樂)",
    "T47n1981_001:0454a21": " 身雖大小能除障(願往生)  觀音勢至等同然(無量樂)",
    "T47n1981_001:0454a22": " 四種威儀常自策(願往生)  命盡須臾歸自然(無量樂)",
    "T47n1981_001:0454a23": " 自然即是彌陀國(願往生)  究竟常安無退時(無量樂)",
    "T47n1981_001:0454a24": " 縱盡百年如一日(願往生)  一日須臾何足期(無量樂)",
    "T47n1981_001:0454a25": " 上品上生凡夫等(願往生)  持戒念佛誦經專(無量樂)",
    "T47n1981_001:0454b01": " 一切時中常勇猛(願往生)  臨終聖眾自來迎(無量樂)",
    "T47n1981_001:0454b02": " 觀音大勢擎華至(願往生)  一時接手上金臺(無量樂)",
    "T47n1981_001:0454b03": " 無數化佛菩薩眾(願往生)  摩頭讚歎隨佛去(無量樂)",
    "T47n1981_001:0454b04": " 一念之間到佛國(願往生)  即現真容菩薩眾(無量樂)",
    "T47n1981_001:0454b05": " 光明寶林皆說法(願往生)  當時即悟無生忍(無量樂)",
    "T47n1981_001:0454b06": " 須臾歷事他方佛(願往生)  一念歸還得千證(無量樂)",
    "T47n1981_001:0454b07": " 上品中生凡夫等(願往生)  讀誦念佛專持戒(無量樂)",
    "T47n1981_001:0454b08": " 一日七日俱回向(願往生)  臨終聖眾皆來現(無量樂)",
    "T47n1981_001:0454b09": " 觀音大勢擎華立(願往生)  行者即上紫金臺(無量樂)",
    "T47n1981_001:0454b10": " 與千化佛同時讚(願往生)  從佛須臾入寶池(無量樂)",
    "T47n1981_001:0454b11": " 一宿障盡華開發(願往生)  見佛即欲下金臺(無量樂)",
    "T47n1981_001:0454b12": " 足未至地華承足(願往生)  佛放金光來照身(無量樂)",
    "T47n1981_001:0454b13": " 直到彌陀佛前立(願往生)  讚佛七日得無生(無量樂)",
    "T47n1981_001:0454b14": " 須臾歷事他方佛(願往生)  證得百千三昧門(無量樂)",
    "T47n1981_001:0454b15": " 少許時間逕三劫(願往生)  即入明門歡喜地(無量樂)",
    "T47n1981_001:0454b16": " 般舟三昧樂(願往生)  持戒作善莫推閑(無量樂)",
    "T47n1981_001:0454b17": " 推閑即造輪回業(願往生)  彌陀淨土遣誰去(無量樂)",
    "T47n1981_001:0454b18": " 湯火燒身急自撥(願往生)  莫待他人推緣事(無量樂)",
    "T47n1981_001:0454b19": " 貪瞋火宅相燒苦(願往生)  障重心頑未覺痛(無量樂)",
    "T47n1981_001:0454b20": " 覺痛即斷愚癡業(願往生)  悔心慚愧生安樂(無量樂)",
    "T47n1981_001:0454b21": " 安樂即是金剛地(願往生)  凡夫六道永無名(無量樂)",
    "T47n1981_001:0454b22": " 般舟三昧樂(願往生)  極樂清閑實是精(無量樂)",
    "T47n1981_001:0454b23": " 上品下生凡夫等(願往生)  深信因果莫生疑(無量樂)",
    "T47n1981_001:0454b24": " 三業起行多憍慢(願往生)  單發無上菩提心(無量樂)",
    "T47n1981_001:0454b25": " 回心念念生安樂(願往生)  終時即見金華至(無量樂)",
    "T47n1981_001:0454c01": " 五百化佛觀音等(願往生)  一時接手入華中(無量樂)",
    "T47n1981_001:0454c02": " 一念乘華寶池內(願往生)  一日一夜寶華開(無量樂)",
    "T47n1981_001:0454c03": " 華開見佛微微障(願往生)  三七已後始分明(無量樂)",
    "T47n1981_001:0454c04": " 耳聽眾聲心得悟(願往生)  歷事他方蒙授記(無量樂)",
    "T47n1981_001:0454c05": " 十劫須臾不覺盡(願往生)  進入明門歡喜地(無量樂)",
    "T47n1981_001:0454c06": " 般舟三昧樂(願往生)  盡名為期莫生疑(無量樂)",
    "T47n1981_001:0454c07": " 若是釋迦真弟子(願往生)  誓行佛語生安樂(無量樂)",
    "T47n1981_001:0454c08": " 不得悠悠信他語(願往生)  隨緣治病各依法(無量樂)",
    "T47n1981_001:0454c09": " 忽遇災危身自急(願往生)  道俗千里未能救(無量樂)",
    "T47n1981_001:0454c10": " 口說事空心行怨(願往生)  是非人我如山岳(無量樂)",
    "T47n1981_001:0454c11": " 如此之人不可近(願往生)  近即輪回長劫苦(無量樂)",
    "T47n1981_001:0454c12": " 側耳傾心常採訪(願往生)  今身修道得無生(無量樂)",
    "T47n1981_001:0454c13": " 若聞此法希奇益(願往生)  不顧身命要求得(無量樂)",
    "T47n1981_001:0454c14": " 若能專行不惜命(願往生)  命斷須臾生安樂(無量樂)",
    "T47n1981_001:0454c15": " 般舟三昧樂(願往生)  念佛即是涅槃門(無量樂)",
    "T47n1981_001:0454c16": " 中品上生凡夫等(願往生)  偏學聲聞緣覺行(無量樂)",
    "T47n1981_001:0454c17": " 戒定慈悲常勇猛(願往生)  一心回願生安樂(無量樂)",
    "T47n1981_001:0454c18": " 終時化佛聲聞到(願往生)  七寶蓮華行者前(無量樂)",
    "T47n1981_001:0454c19": " 佛放光明照身頂(願往生)  行者自見上華臺(無量樂)",
    "T47n1981_001:0454c20": " 低頭禮佛在此國(願往生)  舉頭已入彌陀界(無量樂)",
    "T47n1981_001:0454c21": " 到彼華開尋見佛(願往生)  聞說四諦證真如(無量樂)",
    "T47n1981_001:0454c22": " 般舟三昧樂(願往生)  實是彌陀願力恩(無量樂)",
    "T47n1981_001:0454c23": " 中品中生凡夫等(願往生)  一日一夜持眾戒(無量樂)",
    "T47n1981_001:0454c24": " 回此戒福善根力(願往生)  直到彌陀安養國(無量樂)",
    "T47n1981_001:0454c25": " 臨終化佛師僧現(願往生)  七寶華來行者前(無量樂)",
    "T47n1981_001:0455a01": " 行者見華心踊躍(願往生)  即上華臺隨佛去(無量樂)",
    "T47n1981_001:0455a02": " 一念之間入寶國(願往生)  直入八德寶池中(無量樂)",
    "T47n1981_001:0455a03": " 池內蓮華無億數(願往生)  悉是十方同行人(無量樂)",
    "T47n1981_001:0455a04": " 七日七夜蓮華發(願往生)  華開見佛得初真(無量樂)",
    "T47n1981_001:0455a05": " 般舟三昧樂(願往生)  勤修實行不欺人(無量樂)",
    "T47n1981_001:0455a06": " 中品下生凡夫等(願往生)  孝養父母行人信(無量樂)",
    "T47n1981_001:0455a07": " 臨終遇值善知識(願往生)  為說極樂彌陀願(無量樂)",
    "T47n1981_001:0455a08": " 聞說合掌回心向(願往生)  乘念即到寶池中(無量樂)",
    "T47n1981_001:0455a09": " 百寶蓮華臺上座(願往生)  七七日後寶華開(無量樂)",
    "T47n1981_001:0455a10": " 華開見佛塵沙眾(願往生)  一劫已後證無生(無量樂)",
    "T47n1981_001:0455a11": " 無生即是阿羅漢(願往生)  羅漢回心向大乘(無量樂)",
    "T47n1981_001:0455a12": " 一發已去小心滅(願往生)  直至菩提無有退(無量樂)",
    "T47n1981_001:0455a13": " 是故天親作論說(願往生)  二乘心種永無生(無量樂)",
    "T47n1981_001:0455a14": " 故言大乘善根界(願往生)  畢竟永絕譏嫌過(無量樂)",
    "T47n1981_001:0455a15": " 大小凡夫平等攝(願往生)  且避六道三塗難(無量樂)",
    "T47n1981_001:0455a16": " 願住彌陀佛國內(願往生)  證與不證亦心閑(無量樂)",
    "T47n1981_001:0455a17": " 般舟三昧樂(願往生)  頓超生死出娑婆(無量樂)",
    "T47n1981_001:0455a18": " 下品上生凡夫等(願往生)  具造十惡無餘善(無量樂)",
    "T47n1981_001:0455a19": " 增長無明但快意(願往生)  見他修福生非毀(無量樂)",
    "T47n1981_001:0455a20": " 如此愚人難覺悟(願往生)  良由知識惡強緣(無量樂)",
    "T47n1981_001:0455a21": " 唯知目前貪酒皮(願往生)  不覺地獄盡抄名(無量樂)",
    "T47n1981_001:0455a22": " 一入泥犁受長苦(願往生)  始憶人中善知識(無量樂)",
    "T47n1981_001:0455a23": " 罪人臨終得重病(願往生)  神識昏狂心倒亂(無量樂)",
    "T47n1981_001:0455a24": " 地獄芬芬眼前現(願往生)  白汗流出手把空(無量樂)",
    "T47n1981_001:0455a25": " 如此困苦誰能救(願往生)  會是知識彌陀恩(無量樂)",
    "T47n1981_001:0455b01": " 手執香爐教懺悔(願往生)  教令合掌念彌陀(無量樂)",
    "T47n1981_001:0455b02": " 一聲稱佛除眾苦(願往生)  五百萬劫罪消除(無量樂)",
    "T47n1981_001:0455b03": " 化佛菩薩尋聲到(願往生)  我故持華迎汝來(無量樂)",
    "T47n1981_001:0455b04": " 行者見佛光明喜(願往生)  即坐七寶蓮華上(無量樂)",
    "T47n1981_001:0455b05": " 從佛須臾還寶國(願往生)  到即直入寶池中(無量樂)",
    "T47n1981_001:0455b06": " 七七華開得見佛(願往生)  觀音大勢慈光照(無量樂)",
    "T47n1981_001:0455b07": " 眼目睛明心得悟(願往生)  合掌始發菩提心(無量樂)",
    "T47n1981_001:0455b08": " 般舟三昧樂(願往生)  得脫三塗知識恩(無量樂)",
    "T47n1981_001:0455b09": " 若非知識教稱佛(願往生)  如何得入彌陀國(無量樂)",
    "T47n1981_001:0455b10": " 下品中生凡夫等(願往生)  破戒偷僧起眾罪(無量樂)",
    "T47n1981_001:0455b11": " 邪命說法無慚愧(願往生)  破戒因果打師僧(無量樂)",
    "T47n1981_001:0455b12": " 如此愚人臨死日(願往生)  節節酸疼錐刀刺(無量樂)",
    "T47n1981_001:0455b13": " 地獄猛火皆來逼(願往生)  當時即值善知識(無量樂)",
    "T47n1981_001:0455b14": " 發大慈悲教念佛(願往生)  地獄猛火變風涼(無量樂)",
    "T47n1981_001:0455b15": " 天華旋轉隨風落(願往生)  化佛菩薩乘華上(無量樂)",
    "T47n1981_001:0455b16": " 行者即坐天華上(願往生)  從佛須臾入寶池(無量樂)",
    "T47n1981_001:0455b17": " 障重華開逕六劫(願往生)  華開始發菩提心(無量樂)",
    "T47n1981_001:0455b18": " 般舟三昧樂(願往生)  碎身慚謝釋迦恩(無量樂)",
    "T47n1981_001:0455b19": " 下品下生凡夫等(願往生)  十惡五逆皆能造(無量樂)",
    "T47n1981_001:0455b20": " 如此愚人多造罪(願往生)  經歷地獄無窮劫(無量樂)",
    "T47n1981_001:0455b21": " 臨終忽遇善知識(願往生)  為說妙法令安穩(無量樂)",
    "T47n1981_001:0455b22": " 刀風解時貪忍痛(願往生)  教令念佛不能念(無量樂)",
    "T47n1981_001:0455b23": " 善友告言專合掌(願往生)  正念專稱無量壽(無量樂)",
    "T47n1981_001:0455b24": " 聲聲連注滿十念(願往生)  念念消除五逆障(無量樂)",
    "T47n1981_001:0455b25": " 謗法闡提行十惡(願往生)  回心念佛罪皆除(無量樂)",
    "T47n1981_001:0455c01": " 病者身心覺醒悟(願往生)  眼前即有金華現(無量樂)",
    "T47n1981_001:0455c02": " 金華光明照行者(願往生)  身心歡喜上華臺(無量樂)",
    "T47n1981_001:0455c03": " 乘華一念至佛國(願往生)  直入大會佛前池(無量樂)",
    "T47n1981_001:0455c04": " 殘殃未盡華中合(願往生)  十二劫後始華開(無量樂)",
    "T47n1981_001:0455c05": " 華內坐時無微苦(願往生)  超過色界三禪樂(無量樂)",
    "T47n1981_001:0455c06": " 般舟三昧樂(願往生)  勉入地獄坐金蓮(無量樂)",
    "T47n1981_001:0455c07": " 寧合金華百千劫(願往生)  不能地獄須臾間(無量樂)",
    "T47n1981_001:0455c08": " 觀音大勢慈光照(願往生)  徐徐為說安心法(無量樂)",
    "T47n1981_001:0455c09": " 行者得聞希有法(願往生)  智慧法眼豁然開(無量樂)",
    "T47n1981_001:0455c10": " 法眼開時見佛會(願往生)  即發無上菩提心(無量樂)",
    "T47n1981_001:0455c11": " 或坐或立遊行觀(願往生)  到處唯聞說法聲(無量樂)",
    "T47n1981_001:0455c12": " 身心毛孔皆得悟(願往生)  菩薩聖眾皆充滿(無量樂)",
    "T47n1981_001:0455c13": " 自作神通入彼會(願往生)  憶本娑婆知識恩(無量樂)",
    "T47n1981_001:0455c14": " 若非釋迦勸念佛(願往生)  彌陀淨土何由見(無量樂)",
    "T47n1981_001:0455c15": " 心念香華遍供養(願往生)  長時長劫報慈恩(無量樂)",
    "T47n1981_001:0455c16": " 普勸十方生死界(願往生)  同心斷惡盡須來(無量樂)",
    "T47n1981_001:0455c17": " 一入涅槃常住國(願往生)  徹窮後際更何憂(無量樂)",
    "T47n1981_001:0455c18": " 念念時中常證悟(願往生)  十地行願自然成(無量樂)",
    "T47n1981_001:0455c19": " 地地慈悲巧方便(願往生)  以佛為師無錯悟(無量樂)",
    "T47n1981_001:0455c20": " 定善依經十三觀(願往生)  一一具說莊嚴事(無量樂)",
    "T47n1981_001:0455c21": " 行住坐臥常觀察(願往生)  常念心眼籠籠見(無量樂)",
    "T47n1981_001:0455c22": " 散善九品依經讚(願往生)  一一回向皆得往(無量樂)",
    "T47n1981_001:0455c23": " 定善一門韋提請(願往生)  散善一行釋迦開(無量樂)",
    "T47n1981_001:0455c24": " 定散俱回入寶國(願往生)  即是如來異方便(無量樂)",
    "T47n1981_001:0455c25": " 韋提即是女人相(願往生)  貪瞋具足凡夫位(無量樂)",
    "T47n1981_001:0456a01": " 厭捨娑婆求佛國(願往生)  即現極樂莊嚴界(無量樂)",
    "T47n1981_001:0456a02": " 得見極樂心歡喜(願往生)  更&#x89A9;彌陀成法忍(無量樂)",
    "T47n1981_001:0456a03": " 五百女人同白佛(願往生)  誓願同生安樂國(無量樂)",
    "T47n1981_001:0456a04": " 爾時世尊皆印記(願往生)  同得往生證三昧(無量樂)",
    "T47n1981_001:0456a05": " 釋梵護世臨空聽(願往生)  亦同發願生安樂(無量樂)",
    "T47n1981_001:0456a06": " 普勸有緣常念佛(願往生)  觀音大勢為同學(無量樂)",
    "T47n1981_001:0456a07": " 若能念佛人中上(願往生)  願得同生諸佛家(無量樂)",
    "T47n1981_001:0456a08": " 長劫長時佛邊證(願往生)  道場妙果豈為賒(無量樂)",
    "T47n1981_001:0456a09": "[0456a09] 白諸行者。凡夫生死不可貪而不厭。彌陀淨",
    "T47n1981_001:0456a10": "土不可輕而不忻。厭則娑婆永隔。忻則淨土",
    "T47n1981_001:0456a11": "常居。隔則六道因亡。輪回之果自滅。因果既",
    "T47n1981_001:0456a12": "亡。則形名頓絕也。仰惟同生知識等善自思",
    "T47n1981_001:0456a13": "量。&#x5374;推受生之無際。與空性同時。同時而有",
    "T47n1981_001:0456a14": "心識。若不與空界同時有者。一切眾生即是",
    "T47n1981_001:0456a15": "無因而始出也。心識若無本因有者。即事同",
    "T47n1981_001:0456a16": "木石。若同木石者。則無六道之因業也。因業",
    "T47n1981_001:0456a17": "若無者。凡聖苦樂因果誰覺誰知也。以斯道",
    "T47n1981_001:0456a18": "理推勘者。一切眾生定有心識也。若有心識。",
    "T47n1981_001:0456a19": "即與空際同時有有。若與空際同時有者。即",
    "T47n1981_001:0456a20": "唯佛與佛得知本元也。行者等知自身心。與",
    "T47n1981_001:0456a21": "空際同時有。乃至今身今日。不能斷惡除貪。",
    "T47n1981_001:0456a22": "一切煩惱唯覺增多。又使釋迦諸佛同勸。專",
    "T47n1981_001:0456a23": "念彌陀。想觀極樂。盡此一身。命斷即生安樂",
    "T47n1981_001:0456a24": "國也。豈非長時大益。行者等努力努力勤而",
    "T47n1981_001:0456a25": "行之。常懷慚愧仰謝佛恩。應知。"
}