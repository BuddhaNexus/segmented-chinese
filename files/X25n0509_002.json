{
    "X25n0509_002:0895a22": "金剛般若波羅蜜經(卷下)",
    "X25n0509_002:0895a24": "[0895a24] 論 大圓曰。上半部要人離相見佛。下半部要人",
    "X25n0509_002:0895b01": "通達諸法無我。覺非曰。上半卷純談般若。下半卷",
    "X25n0509_002:0895b02": "申明法無我。正般若究竟實際也。或云前言粗執。",
    "X25n0509_002:0895b03": "後言細執。前為初發心者說。詳於發心之論。後為",
    "X25n0509_002:0895b04": "已發心者說直云心無可發。至須菩提重問一段。",
    "X25n0509_002:0895b05": "大圓以為重複起疑。復申前請。如如居士以為是",
    "X25n0509_002:0895b06": "另起疑端。不是重請。紛紛議論。迄無定見。不知須",
    "X25n0509_002:0895b07": "菩提聞佛所說。已悟宗旨其所以再請住降者。蓋",
    "X25n0509_002:0895b08": "為末世未能親承佛語之善男女。問發心之法。欲",
    "X25n0509_002:0895b09": "佛立一法以普示眾生。佛故告以實無有法發菩",
    "X25n0509_002:0895b10": "提心。細繹經旨。似當如是解。以後節節將前篇未",
    "X25n0509_002:0895b11": "盡之義。反復申明之。至善現復問信心。復問無得。",
    "X25n0509_002:0895b12": "無非為末世眾生說法也。佛又即凡所有相四句",
    "X25n0509_002:0895b13": "偈意。復申以兩偈。其所以滅度眾生者。廣矣大矣。",
    "X25n0509_002:0895b14": "[0895b14] 爾時須菩提白佛言世尊善男子善女人發阿耨多",
    "X25n0509_002:0895b15": "羅三藐三菩提心云何應住云何降伏其心佛告須",
    "X25n0509_002:0895b16": "菩提善男子善女人發阿耨多羅三藐三菩提心者",
    "X25n0509_002:0895b17": "當生如是心我應滅度一切眾生滅度一切眾生已。",
    "X25n0509_002:0895b18": "而無有一眾生實滅度者何以故須菩提若菩薩有",
    "X25n0509_002:0895b19": "我相人相眾生相壽者相即非菩薩所以者何須菩",
    "X25n0509_002:0895b20": "提實無有法發阿耨多羅三藐三菩提心者。",
    "X25n0509_002:0895b21": "[0895b21] 註 生如是心句。口氣不住。直貫下三句。我應滅",
    "X25n0509_002:0895b22": "度三句。俱指如是心說。前云我皆令滅度。顯其力。",
    "X25n0509_002:0895b23": "此云我應滅度。指其願。前云滅度無量無邊眾生。",
    "X25n0509_002:0895b24": "其量廣。此云滅度眾生已其功神。前云實無眾生",
    "X25n0509_002:0895c01": "滅度。統示平等。此云無一眾生滅度。細表渾忘總",
    "X25n0509_002:0895c02": "是一義。通節皆前文說過。惟末句揭出實無有法",
    "X25n0509_002:0895c03": "句。此四字當重。不特為本節揭旨。且為下半卷提",
    "X25n0509_002:0895c04": "綱。",
    "X25n0509_002:0895c05": "[0895c05] 論 此因須菩提為末世眾生。請住降法。申言實",
    "X25n0509_002:0895c06": "無滅度眾生意。而示以發心無法也。上卷諸菩薩",
    "X25n0509_002:0895c07": "親承佛教。已悟離相之旨。特恐末世眾生。未能親",
    "X25n0509_002:0895c08": "聞佛語。畢竟如來有一法。以指示眾生云何降住。",
    "X25n0509_002:0895c09": "故有是問。與前語氣不同。故文稍異。空生如前問。",
    "X25n0509_002:0895c10": "佛如前答。而加以實無有法發心一語。見發心尚",
    "X25n0509_002:0895c11": "無法。何況住心降心。豈更有法乎。須菩提求法之",
    "X25n0509_002:0895c12": "心未化。佛直從根源處翦除。說個實無有法。言發",
    "X25n0509_002:0895c13": "菩提本來無法也。此後至不生法相。俱是引前文",
    "X25n0509_002:0895c14": "而證後義。以明無法發心之義。",
    "X25n0509_002:0895c15": "[0895c15] 講 爾時須菩提白佛言。無相之旨。諸菩薩既得",
    "X25n0509_002:0895c16": "聞命矣。但恐末世善男女。未能親承佛教。所發無",
    "X25n0509_002:0895c17": "上正等覺心者。云何可住其心。云何可降伏其妄",
    "X25n0509_002:0895c18": "念乎。佛言汝知既發正等覺心者。當生如是超證",
    "X25n0509_002:0895c19": "一切眾生心。舉一切眾生。皆消滅其妄念而化度",
    "X25n0509_002:0895c20": "之。滅度眾生。盡已成佛。而無有一眾生實滅度者。",
    "X25n0509_002:0895c21": "良由眾生自滅自度。我無功也。何以故。蓋存滅度",
    "X25n0509_002:0895c22": "之心。即為著相。若菩薩有我人眾壽之相。必非菩",
    "X25n0509_002:0895c23": "薩矣。所以者何。蓋以性本空寂。渾然天成。其發此",
    "X25n0509_002:0895c24": "心。不過自悟自修。實無有法發此阿耨多羅三藐",
    "X25n0509_002:0896a01": "三菩提心者。",
    "X25n0509_002:0896a02": "[0896a02] 須菩提於意云何如來於然燈佛所有法得阿耨多",
    "X25n0509_002:0896a03": "羅三藐三菩提不不也世尊如我解佛所說義佛於",
    "X25n0509_002:0896a04": "然燈佛所無有法得阿耨多羅三藐三菩提佛言如",
    "X25n0509_002:0896a05": "是如是須菩提實無有法如來得阿耨多羅三藐三",
    "X25n0509_002:0896a06": "菩提須菩提若有法如來得阿耨多羅三藐三菩提",
    "X25n0509_002:0896a07": "者然燈佛則不與我授記汝於來世當得作佛號釋",
    "X25n0509_002:0896a08": "迦牟尼以實無有法得阿耨多羅三藐三菩提是故",
    "X25n0509_002:0896a09": "然燈佛與我授記作是言汝於來世當得作佛號釋",
    "X25n0509_002:0896a10": "迦牟尼何以故如來者即諸法如義若有人言如來",
    "X25n0509_002:0896a11": "得阿耨多羅三藐三菩提須菩提實無有法佛得阿",
    "X25n0509_002:0896a12": "耨多羅三藐三菩提須菩提如來所得阿耨多羅三",
    "X25n0509_002:0896a13": "藐三菩提於是中無實無&#x8657;是故如來說一切法皆",
    "X25n0509_002:0896a14": "是佛法須菩提所言一切法者即非一切法是故名",
    "X25n0509_002:0896a15": "一切法。",
    "X25n0509_002:0896a16": "[0896a16] 註 佛所說義。即上所云實無有法發菩提心也。",
    "X25n0509_002:0896a17": "如是如是者。其言深契佛心也。釋迦。華言能仁。謂",
    "X25n0509_002:0896a18": "心性純全。含容一切也。牟尼。華言寂默。謂心體本",
    "X25n0509_002:0896a19": "寂。動靜不遷也。寂默為體。即是如。能仁為用。即是",
    "X25n0509_002:0896a20": "來。先釋迦而後牟尼者。攝用歸體也。總是一箇真",
    "X25n0509_002:0896a21": "性。加號則為釋迦牟尼。通稱則為如來。又為佛。諸",
    "X25n0509_002:0896a22": "法者。一切世間法出世間法也。諸法如義者。謂諸",
    "X25n0509_002:0896a23": "法真如之義。直推到如來本體。實無有法也。是中",
    "X25n0509_002:0896a24": "即真性中。心本真空。了無色相。故無實色相。空處",
    "X25n0509_002:0896b01": "即真性實處。故無&#x8657;。上卷無實無&#x8657;。以法言。此以",
    "X25n0509_002:0896b02": "心言也。諸法皆是菩提。故云一切法皆佛法。不可",
    "X25n0509_002:0896b03": "於諸法外。別覓菩提也。然一切法非真實。人特假",
    "X25n0509_002:0896b04": "此修行。故云法即非法。不可於諸法內。執有菩提",
    "X25n0509_002:0896b05": "也。",
    "X25n0509_002:0896b06": "[0896b06] 論 此申言如來在然燈佛所於法無所得意。而",
    "X25n0509_002:0896b07": "示以證果無法也。初既無法發心。後豈有法得果。",
    "X25n0509_002:0896b08": "蓋如來即真性佛。真性遍&#x8657;空世界而常自如。又",
    "X25n0509_002:0896b09": "隨所感而來現。靜中生照。&#x8657;中起白。若明鏡空懸。",
    "X25n0509_002:0896b10": "憑物之來。如物而應影過不留。仍存本體。故名如",
    "X25n0509_002:0896b11": "來。我真實之體本來自如。其見之於諸法者。亦自",
    "X25n0509_002:0896b12": "然而然。來為應述。去無留滯。如如不動之義也。無",
    "X25n0509_002:0896b13": "法云者。非頑空斷滅也。真如湛寂。不立一法。萬法",
    "X25n0509_002:0896b14": "皆如。不捨一法。非法非非法。即法即非法。總一菩",
    "X25n0509_002:0896b15": "提法界。即所謂諸法如義也。惟知真如為法體。則",
    "X25n0509_002:0896b16": "知法不從外得矣。",
    "X25n0509_002:0896b17": "[0896b17] 講 佛言無上菩提。不但無法可發。亦無法可得。",
    "X25n0509_002:0896b18": "昔我於本師然燈佛處。曾有法可得無上菩提否。",
    "X25n0509_002:0896b19": "須菩提言。我曉佛所言之義。佛於本師處。乃自性",
    "X25n0509_002:0896b20": "自悟。無有傳授秘密。而得菩提之道也。佛證其語",
    "X25n0509_002:0896b21": "曰。如是如是實無有法得此菩提。若謂有法。然燈",
    "X25n0509_002:0896b22": "佛即諄諄然舉佛之所得者。傳之於我。不當與我",
    "X25n0509_002:0896b23": "止授一記。說汝來世。方得作佛。號釋迦牟尼乎。惟",
    "X25n0509_002:0896b24": "其無得。則所證妙果。乃性地本具法門。然燈佛不",
    "X25n0509_002:0896c01": "過授記而已。何曾得法於他。何以故。如來者。不離",
    "X25n0509_002:0896c02": "諸法。即諸法中自如之義也。或有人說我得此菩",
    "X25n0509_002:0896c03": "提法。不知我實從無有法上得來。然我所以得此",
    "X25n0509_002:0896c04": "法者。皆是我之清淨心中菩提。覺性本無形&#x8FF9;。此",
    "X25n0509_002:0896c05": "法無有實色相。空處師是菩提。此法無有&#x8657;。正謂",
    "X25n0509_002:0896c06": "色即是空。空即是色也。是故佛說是法。皆是般若",
    "X25n0509_002:0896c07": "法。然人心未明。須賴此法指示迷途。除去四相。若",
    "X25n0509_002:0896c08": "真空既悟。我自得之。法亦非有。方名為佛法。",
    "X25n0509_002:0896c09": "[0896c09] 須菩提譬如人身長大須菩提言世尊如來說人身",
    "X25n0509_002:0896c10": "長大即為非大身是名大身須菩提菩薩亦如是若",
    "X25n0509_002:0896c11": "作是言我當滅度無量眾生即不名菩薩何以故須",
    "X25n0509_002:0896c12": "菩提實無有法名為菩薩是故佛說一切法無我無",
    "X25n0509_002:0896c13": "人無眾生無壽者須菩提若菩薩作是言我當莊嚴",
    "X25n0509_002:0896c14": "佛土是不名菩薩何以故如來說莊嚴佛土者即非",
    "X25n0509_002:0896c15": "莊嚴是名莊嚴須菩提若菩薩通達無我法者如來",
    "X25n0509_002:0896c16": "說名真是菩薩。",
    "X25n0509_002:0896c17": "[0896c17] 註 首段設譬以起下文。以大身之不實。喻諸法",
    "X25n0509_002:0896c18": "之本無。譬如人身長大句。語未畢。空生不待佛竟",
    "X25n0509_002:0896c19": "其說。而直言之也。非大身者。無有身相也。是名大",
    "X25n0509_002:0896c20": "身者。真如法體。廣大無邊也。亦如是。承上意。言菩",
    "X25n0509_002:0896c21": "薩無我相。亦如佛之無身相也。若作是言三句。先",
    "X25n0509_002:0896c22": "反言以明之。何以故四句。方正釋其義。經中或言",
    "X25n0509_002:0896c23": "如來。或言菩薩。互見錯出。其中各有主客。言說法。",
    "X25n0509_002:0896c24": "則如來為主。演說之人為客。以演說皆本如來之",
    "X25n0509_002:0897a01": "付囑也。言修行。則菩薩為主。如來為客。以此經專",
    "X25n0509_002:0897a02": "問菩薩發心。而以如來作準繩也。無我我字。對上",
    "X25n0509_002:0897a03": "兩我字。通達無我法。清淨本然。一無隔礙也。真菩",
    "X25n0509_002:0897a04": "薩者。造到純然無偽。即等覺也。",
    "X25n0509_002:0897a05": "[0897a05] 論 此申言度生無度。嚴土非嚴意。而示以菩薩",
    "X25n0509_002:0897a06": "無我法也。度眾生是大悲嚴佛土。是大智皆菩薩",
    "X25n0509_002:0897a07": "分內事。然一念有我。便非菩薩。若知法空無我。直",
    "X25n0509_002:0897a08": "下大悟。以至諸相俱空。纔是真覺悟境界。蓋人與",
    "X25n0509_002:0897a09": "眾生壽者。其根皆起於有我。佛將忘形離相之法。",
    "X25n0509_002:0897a10": "都攝入無我中。後文復云。無我法得成於忍。更示",
    "X25n0509_002:0897a11": "人降住之方。最是經中精要處。",
    "X25n0509_002:0897a12": "[0897a12] 講 佛問須菩提。譬如人身既長且大。須菩提答",
    "X25n0509_002:0897a13": "云。如來說人身長大者。則是非真實大身。惟法身",
    "X25n0509_002:0897a14": "乃名大身也。佛曰。菩薩無我相。亦如佛之無身相",
    "X25n0509_002:0897a15": "也。若菩薩作是言。謂無量眾生。皆由我而滅度之。",
    "X25n0509_002:0897a16": "是度生有法矣。尚得名為菩薩乎。何以故。真性空",
    "X25n0509_002:0897a17": "空洞洞。實無有法。名為菩薩。正以菩薩以清淨得",
    "X25n0509_002:0897a18": "名耳。是故佛說一切法。不過開導眾生。以悟本性。",
    "X25n0509_002:0897a19": "我人眾壽。本無四相。何得著一眾生相。說我當度",
    "X25n0509_002:0897a20": "生乎。若菩薩作是言。謂我當莊嚴佛土。是著有相",
    "X25n0509_002:0897a21": "矣。尚得名為菩薩乎。何以故。如來所說莊嚴佛土",
    "X25n0509_002:0897a22": "者。乃心佛土也。心土無相。本來清淨。云何莊嚴。六",
    "X25n0509_002:0897a23": "塵不染。定慧常存。是名莊嚴也。夫起度化心。著莊",
    "X25n0509_002:0897a24": "嚴相。不得名菩薩。畢竟發何等心。方名為菩薩乎。",
    "X25n0509_002:0897b01": "必也。四通八達。深明無我之法。遠離一切諸相。如",
    "X25n0509_002:0897b02": "來說名真菩薩矣。",
    "X25n0509_002:0897b03": "[0897b03] 須菩提於意云何如來有肉眼不如是世尊如來有",
    "X25n0509_002:0897b04": "肉眼須菩提於意云何如來有天眼不如是世尊如",
    "X25n0509_002:0897b05": "來有天眼須菩提於意云何如來有慧眼不如是世",
    "X25n0509_002:0897b06": "尊如來有慧眼須菩提於意云何如來有法眼不如",
    "X25n0509_002:0897b07": "是世尊如來有法眼須菩提於意云何如來有佛眼",
    "X25n0509_002:0897b08": "不如是世尊如來有佛眼須菩提於意云何如恒河",
    "X25n0509_002:0897b09": "中所有沙佛說是沙不如是世尊如來說是沙須菩",
    "X25n0509_002:0897b10": "提於意云何如一恒河中所有沙有如是沙等恒河",
    "X25n0509_002:0897b11": "是諸恒河所有沙數佛世界如是寧為多不甚多世",
    "X25n0509_002:0897b12": "尊佛告須菩提爾所國土中所有眾生若干種心如",
    "X25n0509_002:0897b13": "來悉知何以故如來說諸心皆為非心是名為心所",
    "X25n0509_002:0897b14": "以者何須菩提過去心不可得現在心不可得未來",
    "X25n0509_002:0897b15": "心不可得。",
    "X25n0509_002:0897b16": "[0897b16] 註 觀見形色為肉眼。普照大千。為天眼。智燭常",
    "X25n0509_002:0897b17": "明為慧眼。了諸法空為法眼。本性常覺為佛眼。智",
    "X25n0509_002:0897b18": "慧之體。&#x5FA7;照一切法界。取喻為眼。即所謂般若是",
    "X25n0509_002:0897b19": "也。沙等恒河。謂一粒沙為一恒河也。前恒沙以喻",
    "X25n0509_002:0897b20": "布施。此恒沙以喻世界。凡有世界。必有。佛以教化。",
    "X25n0509_002:0897b21": "謂之佛世界。此喻有五層。一舉恒河以數沙。再舉",
    "X25n0509_002:0897b22": "一沙一河以數河。三約諸沙以數界。四約界中所",
    "X25n0509_002:0897b23": "有眾生。五約眾生所有心。生滅萬狀。猶如是沙之",
    "X25n0509_002:0897b24": "多。眾生心者。顛倒心也。若干種者。不可縷舉之意。",
    "X25n0509_002:0897c01": "攝下過去現在未來三者而言。非心者。妄想之心。",
    "X25n0509_002:0897c02": "非真實之本心也。是名為心者。不起妄念。即是本",
    "X25n0509_002:0897c03": "心也。思念前事為過去心。思念今事為現在心。思",
    "X25n0509_002:0897c04": "念後事為未來心。凡人一念中。即有過去現在未",
    "X25n0509_002:0897c05": "來。須看得活。不可得。言不可有也。",
    "X25n0509_002:0897c06": "[0897c06] 論 此申言如來悉知悉見意。而示以降心之要",
    "X25n0509_002:0897c07": "也。眼以矚照為義。如來具此五眼。觀照眾生妄心",
    "X25n0509_002:0897c08": "纏結。事過去而有所係戀。事現在而有所執著。事",
    "X25n0509_002:0897c09": "未來而有所逆億。眾生憧憧往來。惟此三心。流浪",
    "X25n0509_002:0897c10": "生死。如來以不可得三字。點破&#x7FA3;迷。慾薪積厝。頓",
    "X25n0509_002:0897c11": "入清&#x51C9;。惑業久纏。立成解脫。非心既去。即得菩提",
    "X25n0509_002:0897c12": "覺心。物有去來。心無留滯。三際俱空。湛&#x8657;清淨。譬",
    "X25n0509_002:0897c13": "如磨鏡垢盡明。見我心之本體如是也。如來說經",
    "X25n0509_002:0897c14": "至此。已將無住生心三昧處。全體昭揭。",
    "X25n0509_002:0897c15": "[0897c15] 講 佛欲闡眾生之心。有若干種。先設問曰。如來",
    "X25n0509_002:0897c16": "有化身觀見之肉眼。普照大千之天眼。般若常明",
    "X25n0509_002:0897c17": "之慧眼。了諸法空之法眼。自性常覺之佛眼。有此",
    "X25n0509_002:0897c18": "五眼否。須菩提皆答之曰。如來有五眼。佛又舉世",
    "X25n0509_002:0897c19": "界為問曰。舉無數恒河之沙。以數佛之世界。果多",
    "X25n0509_002:0897c20": "乎否。須菩提亦以甚多答之。佛曰。即如如許國土",
    "X25n0509_002:0897c21": "中。所有一切眾生。各具一心。有若干種。如來以清",
    "X25n0509_002:0897c22": "淨五眼。皆盡見而知之。何以故。如來所說一切心。",
    "X25n0509_002:0897c23": "皆是眾生妄心。非性中常住之真心。識得妄心非",
    "X25n0509_002:0897c24": "心。菩薩本體見矣。是名為心也。所以者何。蓋過去",
    "X25n0509_002:0898a01": "已滅。現在本空。未來未有。眾生戀其往。計其在。想",
    "X25n0509_002:0898a02": "其來。紛紛有此三心。三心豈可得而住。若能清淨。",
    "X25n0509_002:0898a03": "豈有三心無三心。而一念不生。全體自現。則眾生",
    "X25n0509_002:0898a04": "之不終於眾生可知矣。",
    "X25n0509_002:0898a05": "[0898a05] 須菩提於意云何若有人滿三千大千世界七寶以",
    "X25n0509_002:0898a06": "用布施是人以是因緣得福多不如是世尊此人以",
    "X25n0509_002:0898a07": "是因緣得福甚多。須菩提若福德有實如來不說得",
    "X25n0509_002:0898a08": "福德多以福德無故如來說得福德多。",
    "X25n0509_002:0898a09": "[0898a09] 註 因緣者。因其布施之功。緣之以得福也。前云",
    "X25n0509_002:0898a10": "福多。是持誦功德。此云福多。是修證極果。取義各",
    "X25n0509_002:0898a11": "別。",
    "X25n0509_002:0898a12": "[0898a12] 論 此第六番較量福德也。前文皆與經勝較量。",
    "X25n0509_002:0898a13": "此但就福德性較量有無。不言持說。與前福德性",
    "X25n0509_002:0898a14": "之說。遙相照應。世間之福。富貴功名。人見為有實。",
    "X25n0509_002:0898a15": "不知福盡墮落。仍受輪回。故不說福德多。出世之",
    "X25n0509_002:0898a16": "福。清淨無為。不見為福。不知能出生死海。受大快",
    "X25n0509_002:0898a17": "樂。故說福德多。此是究竟圓滿地位。故不言持說",
    "X25n0509_002:0898a18": "也。",
    "X25n0509_002:0898a19": "[0898a19] 講 佛告須菩提。若有人以滿三千大千之七寶。",
    "X25n0509_002:0898a20": "用為布施。其福德果多否。須菩提以甚多答之。佛",
    "X25n0509_002:0898a21": "曰。若布施之福德。身享榮華。人見為有實也。究之",
    "X25n0509_002:0898a22": "不離業緣。有時而盡。如來不說福德多。若性中之",
    "X25n0509_002:0898a23": "福德。自心清淨。人以為無也。究之本性如來。無時",
    "X25n0509_002:0898a24": "而窮。故如來說得福德多也。",
    "X25n0509_002:0898b01": "[0898b01] &#x5F5A;解 自再請住降至此。凡五節為一段。皆申明",
    "X25n0509_002:0898b02": "上卷之義。佛先言發心無法。次言證果無法。次言",
    "X25n0509_002:0898b03": "度生嚴土。皆無我法。又以五眼破三心。心法俱空。",
    "X25n0509_002:0898b04": "正見般若。乃是清淨無為妙境。其中自具福德。量",
    "X25n0509_002:0898b05": "等&#x8657;空。豈布施因緣。所可同日語哉。",
    "X25n0509_002:0898b06": "[0898b06] 須菩提於意云何佛可以具足色身見不不也世尊",
    "X25n0509_002:0898b07": "如來不應以具足色身見何以故如來說具足色身",
    "X25n0509_002:0898b08": "即非具足色身是名具足色身須菩提於意云何如",
    "X25n0509_002:0898b09": "來可以具足諸相見不不也世尊如來不應以具足",
    "X25n0509_002:0898b10": "諸相見何以故如來說諸相具足即非具足是名諸",
    "X25n0509_002:0898b11": "相具足。",
    "X25n0509_002:0898b12": "[0898b12] 註 具足。毫無虧欠也。具足色身。即八十種隨形",
    "X25n0509_002:0898b13": "好。乃佛法之見於身者。具足諸相。即三十二相。乃",
    "X25n0509_002:0898b14": "佛法之見於相者。前可以見如來。是指人欲以色",
    "X25n0509_002:0898b15": "身見如來言。此云如來可以見。是謂如來有色相",
    "X25n0509_002:0898b16": "可令人見也。不應者。謂可以相見固不是。謂不可",
    "X25n0509_002:0898b17": "相見亦不是。故說不應。與不可有別。",
    "X25n0509_002:0898b18": "[0898b18] 論 此申言不可以身相見如來意。而示以真空",
    "X25n0509_002:0898b19": "本無色相也。前云不可相見。是言色相非相。相非",
    "X25n0509_002:0898b20": "是佛。此云不可相見。是言無相即相。相非不佛。色",
    "X25n0509_002:0898b21": "身原從清淨法身中顯出。是為無色之色。相好原",
    "X25n0509_002:0898b22": "從真如實相中流露。是為無相之相。故執色相以",
    "X25n0509_002:0898b23": "為法身。固不可。離色相以求法身。亦不可。如來無",
    "X25n0509_002:0898b24": "色。無無色。不應以色見如來無相。無無相。不應以",
    "X25n0509_002:0898c01": "相見。即非具足。明真身也。是名具足。明應身也。可",
    "X25n0509_002:0898c02": "以不應。即非是名。總是一意。",
    "X25n0509_002:0898c03": "[0898c03] 講 佛曰。佛可以具足色身見否。須菩提曰。不也",
    "X25n0509_002:0898c04": "如來不應以具足色身見。何以故。蓋色身乃血肉",
    "X25n0509_002:0898c05": "之軀非法身也。若法身則無變無壞。念念無非般",
    "X25n0509_002:0898c06": "若。豈八十種好所能囿也。色身中有妙色身存焉。",
    "X25n0509_002:0898c07": "是名具足色身。佛曰。佛可以具足諸相見否。須菩",
    "X25n0509_002:0898c08": "提曰。不也。如來不應以具足諸相見。何以故。蓋如",
    "X25n0509_002:0898c09": "來所說諸相具足。非徒取諸相也。般若觀照。萬象",
    "X25n0509_002:0898c10": "悉融。凡六神通。八解脫。具於自性中者。常滿足爾。",
    "X25n0509_002:0898c11": "此妙相如來。內有真性如來焉。是名諸相具足。",
    "X25n0509_002:0898c12": "[0898c12] 須菩提汝勿謂如來作是念我當有所說法莫作是",
    "X25n0509_002:0898c13": "念何以故若人言如來有所說法即為謗佛不能解",
    "X25n0509_002:0898c14": "我所說故須菩提說法者無法可說是名說法。",
    "X25n0509_002:0898c15": "[0898c15] 註 上念字。是如來說自己之念。下念字。是說眾",
    "X25n0509_002:0898c16": "生之念。謗佛者。謂信而不解。墮誹謗之見也。無法",
    "X25n0509_002:0898c17": "可說者。謂本來無法也。是名說法者。謂示人以真",
    "X25n0509_002:0898c18": "空實相之理。使人自悟也。",
    "X25n0509_002:0898c19": "[0898c19] 論 此申言如來無所說法意。而示以真空本無",
    "X25n0509_002:0898c20": "法也。佛反復告人。勿執文字之陳言。總以真空之",
    "X25n0509_002:0898c21": "妙理。印眾生自有之佛性。原以無所住心而說法。",
    "X25n0509_002:0898c22": "欲人了澈真性耳。於法而言。諸法實性。妙體空寂。",
    "X25n0509_002:0898c23": "原無一法可著。於我而言。覺心清淨。語默皆如。本",
    "X25n0509_002:0898c24": "來無法。作何言說。故說而無說。不說而說。是名說",
    "X25n0509_002:0899a01": "法也。如來臨滅時。文殊請佛住世。再轉法輪。佛言",
    "X25n0509_002:0899a02": "我住世四十九年。未嘗說著一字。即此意。",
    "X25n0509_002:0899a03": "[0899a03] 講 佛曰。須菩提。汝見如來日與眾生講解。遂謂",
    "X25n0509_002:0899a04": "如來有法可說耶。汝莫作是念。何以故。若人言如",
    "X25n0509_002:0899a05": "來有所說法。是謂如來不明真性。即為謗佛。良由",
    "X25n0509_002:0899a06": "不能解我所說法空之義也。須菩提。所謂說法者。",
    "X25n0509_002:0899a07": "不過謂眾生斷除外妄。不得已而有說耳。其實真",
    "X25n0509_002:0899a08": "性自如。本來無法可說。但使自悟真空。是名說法",
    "X25n0509_002:0899a09": "也。",
    "X25n0509_002:0899a10": "[0899a10] 爾時慧命須菩提白佛言世尊頗有眾生於未來世",
    "X25n0509_002:0899a11": "聞說是法生信心不佛言須菩提彼非眾生非不眾",
    "X25n0509_002:0899a12": "生何以故須菩提眾生眾生者如來說非眾生是名",
    "X25n0509_002:0899a13": "眾生(此段經文。秦譯無。魏譯有)。",
    "X25n0509_002:0899a14": "[0899a14] 註 慧命。謂具智慧。通性命。即所謂無量佛所種",
    "X25n0509_002:0899a15": "善根也。須菩提慧根雖夙具。然理境未深。則實智",
    "X25n0509_002:0899a16": "不發。至聞如來無可說法之時。宿種善根。於是頓",
    "X25n0509_002:0899a17": "露。故立此嘉名。未來世。兼像法末法時言。前問眾",
    "X25n0509_002:0899a18": "生生信。就現在言。此指未來眾生言。前是聞言說",
    "X25n0509_002:0899a19": "章句生信。此是聞說是法生信。各有淺深。聞說是",
    "X25n0509_002:0899a20": "法。承上無說之說來。眾生與佛。同有真性。故曰彼",
    "X25n0509_002:0899a21": "非眾生。但背真逐妄。自喪本來。故曰非不眾生。如",
    "X25n0509_002:0899a22": "來說非眾生申彼非眾生句。是名眾生。申非不眾",
    "X25n0509_002:0899a23": "生句。",
    "X25n0509_002:0899a24": "[0899a24] 論 此申言一切眾生即非眾生意。而示以眾生",
    "X25n0509_002:0899b01": "相當空也。佛說發心而無可發。得果而無可得。度",
    "X25n0509_002:0899b02": "生而無可度。莊嚴而無可莊嚴。不以身相見。不以",
    "X25n0509_002:0899b03": "說法名。善現一一領悟。但恐未來眾生。聞是無法",
    "X25n0509_002:0899b04": "之法。不說之說。不能信解。無以降住其心。因有此",
    "X25n0509_002:0899b05": "問。佛言法者。真如之性。眾生具有佛性。一生一佛。",
    "X25n0509_002:0899b06": "眾生眾佛。但未能發心。未能證果。未可遽謂非眾",
    "X25n0509_002:0899b07": "生。然胎卵濕化諸種。尚有變化而脫離其凡胎者。",
    "X25n0509_002:0899b08": "何況於人。自當泯乎眾生之見。彼非眾生。非不眾",
    "X25n0509_002:0899b09": "生。是如來點化眾生處。重說眾生者。嘆息而喚醒",
    "X25n0509_002:0899b10": "之。與上經三是諸眾生句。同一惓切。",
    "X25n0509_002:0899b11": "[0899b11] 講 爾時長老須菩提。心開意悟。白佛言。世尊。末",
    "X25n0509_002:0899b12": "法之後。頗有眾生。聞此無法之法。不說之說。生信",
    "X25n0509_002:0899b13": "心否。佛言佛與眾生。同具此般若真性。彼雖眾生。",
    "X25n0509_002:0899b14": "而真性原有。非可以眾生目之。彼雖非眾生。而業",
    "X25n0509_002:0899b15": "緣現在。又非可以不眾生目之。何以故。凡此眾生",
    "X25n0509_002:0899b16": "眾生者。苟能聞般若法而敬信之。言下見性。是即",
    "X25n0509_002:0899b17": "如來所說非眾生也。是假名為眾生爾。",
    "X25n0509_002:0899b18": "[0899b18] 須菩提白佛言世尊佛得阿耨多羅三藐三菩提為",
    "X25n0509_002:0899b19": "無所得耶佛言如是如是須菩提我於阿耨多羅三",
    "X25n0509_002:0899b20": "藐三菩提乃至無有少法可得是名阿耨多羅三藐",
    "X25n0509_002:0899b21": "三菩提。",
    "X25n0509_002:0899b22": "[0899b22] 復次須菩提是法平等無有高下是名阿耨多羅三",
    "X25n0509_002:0899b23": "藐三菩提以無我無人無眾生無壽者修一切善法",
    "X25n0509_002:0899b24": "即得阿耨多羅三藐三菩提須菩提所言善法者如",
    "X25n0509_002:0899c01": "來說即非善法是名善法(非善法上。別本無即字)。",
    "X25n0509_002:0899c02": "[0899c02] 註 如來前言無得。復言所得。空生則合證之。發",
    "X25n0509_002:0899c03": "所未發。故為佛所深許。前云於法無所得。但約空",
    "X25n0509_002:0899c04": "寂之體。此云乃至無有少法可得。是析到至精至",
    "X25n0509_002:0899c05": "微處。是法即指菩提覺體。無法之法。乃真法也。平",
    "X25n0509_002:0899c06": "等。謂凡有知者。必同體也。無有高下者。非聖具而",
    "X25n0509_002:0899c07": "凡虧也。修善法。不外般若。標一善字。以別於魔外",
    "X25n0509_002:0899c08": "也。佛又恐眾生於善法生執著。故以善法非善法",
    "X25n0509_002:0899c09": "破之。",
    "X25n0509_002:0899c10": "[0899c10] 論 此申言無法可得意。而示以菩提相亦當空",
    "X25n0509_002:0899c11": "也。無少法。是無上心。是真如體平等。是正等心。是",
    "X25n0509_002:0899c12": "真如相。以無我修善法。是正覺心。是真如用。佛答",
    "X25n0509_002:0899c13": "有三。初以覺性空寂言。次以平等覺相言。三以修",
    "X25n0509_002:0899c14": "法覺用言。總是接引後生之意。如來不。留一法。乃",
    "X25n0509_002:0899c15": "通萬法。雖無少法。不可以無法而入於斷滅。雖平",
    "X25n0509_002:0899c16": "等。不可以平等而據為真常。修一切善法。是指出",
    "X25n0509_002:0899c17": "下手工夫。當以無四相為了因。修六度為緣因也。",
    "X25n0509_002:0899c18": "但既云無法。又云平等修善法。既云修善法。又言",
    "X25n0509_002:0899c19": "即非善法。步步回顧無相法。不失無實無&#x8657;之旨。",
    "X25n0509_002:0899c20": "總是欲人依法悟性。又要離法見真耳。",
    "X25n0509_002:0899c21": "[0899c21] 講 須菩提聞無法可說之義。恍然有得。白佛言。",
    "X25n0509_002:0899c22": "世尊。今佛得無上菩提。於法殆所得耶。佛深許",
    "X25n0509_002:0899c23": "其言曰。如是如是。我於無上正等正覺之法。不從",
    "X25n0509_002:0899c24": "外得。乃吾之真性也。真性中蕩然空&#x8657;。神凝智泯。",
    "X25n0509_002:0900a01": "無有少法可得。是名無上菩提。佛再告須菩提曰。",
    "X25n0509_002:0900a02": "是無上菩提法。乃吾本然之性。在聖不增。在凡不",
    "X25n0509_002:0900a03": "減。人人具足。平等無有高下。所以名為無上菩提。",
    "X25n0509_002:0900a04": "何則。以我真性中。原無我人眾壽之妄。人能根株",
    "X25n0509_002:0900a05": "拔盡。又當修此明心見性之善法。自覺覺他。空明",
    "X25n0509_002:0900a06": "圓滿。即得無上菩提。須菩提。我所言善法者。乃接",
    "X25n0509_002:0900a07": "引眾生入道之門。本來無此善法。不過假此名。以",
    "X25n0509_002:0900a08": "開悟人耳。可知善法者。真性也。真性豈可以所得",
    "X25n0509_002:0900a09": "言哉。",
    "X25n0509_002:0900a10": "[0900a10] 須菩提若三千大千世界中所有諸須彌山王如是",
    "X25n0509_002:0900a11": "等七寶聚有人持用布施若人以此般若波羅蜜經",
    "X25n0509_002:0900a12": "乃至四句偈等受持讀誦為他人說於前福德百分",
    "X25n0509_002:0900a13": "不及一百千萬億分乃至算數譬喻所不能及(石本無讀",
    "X25n0509_002:0900a14": "誦字。千萬億分上。無百字)。",
    "X25n0509_002:0900a15": "[0900a15] 註 前以恒河沙喻其多。此以須彌山喻其大。言",
    "X25n0509_002:0900a16": "七寶所聚之多。有如此山之高大也。",
    "X25n0509_002:0900a17": "[0900a17] 論 此第七番較量福德也。因上言修善法。恐人",
    "X25n0509_002:0900a18": "疑於般若外。別有善法可修。不知六度歸到離相。",
    "X25n0509_002:0900a19": "可見圓滿法身。不在清淨法身外。所謂一切佛法。",
    "X25n0509_002:0900a20": "皆從此經出。不是&#x8657;語。所以點出般若經名。以見",
    "X25n0509_002:0900a21": "徹始徹終。更無二理。無上菩提。總不出此般若經",
    "X25n0509_002:0900a22": "名。此外別無善法也。",
    "X25n0509_002:0900a23": "[0900a23] 講 佛告須菩提云。三千大千世界中。所有諸須",
    "X25n0509_002:0900a24": "彌山王。可謂大且多矣。設或以七寶之聚。等如許",
    "X25n0509_002:0900b01": "山之多。用以布施。福德不為大乎。然自性若迷。福",
    "X25n0509_002:0900b02": "何可救。若人以此般若經。并四句偈。受持而有得",
    "X25n0509_002:0900b03": "於心。演說而有益於世。則上成佛果。下度眾生。比",
    "X25n0509_002:0900b04": "七寶布施之福德。不及此經百千萬億之一分也。",
    "X25n0509_002:0900b05": "人可不持此經哉。",
    "X25n0509_002:0900b06": "[0900b06] &#x5F5A;解 自佛可以具足色身至此。凡五節為一段。",
    "X25n0509_002:0900b07": "亦申足上卷之義。非具足。掃盡從前色身相。無說",
    "X25n0509_002:0900b08": "法。掃盡從前說法相。非眾生。掃盡從前眾生相。無",
    "X25n0509_002:0900b09": "少法非善法。掃盡從前菩提相。此全是般若慧光。",
    "X25n0509_002:0900b10": "一空諸相。其性智皆從此經得來。所以點出般若",
    "X25n0509_002:0900b11": "經名。以較量福德。以見是經之宜奉持也。",
    "X25n0509_002:0900b12": "[0900b12] 須菩提於意云何汝等勿謂如來作是念我當度眾",
    "X25n0509_002:0900b13": "生須菩提莫作是念何以故實無有眾生如來度者",
    "X25n0509_002:0900b14": "若有眾生如來度者如來即有我人眾生壽者須菩",
    "X25n0509_002:0900b15": "提如來說有我者即非有我而凡夫之人以為有我",
    "X25n0509_002:0900b16": "須菩提凡夫者如來說即非凡夫是名凡夫(古本俱無是名",
    "X25n0509_002:0900b17": "凡夫句)。",
    "X25n0509_002:0900b18": "[0900b18] 註 眾生。指九種眾生言。凡夫。指人言。前掃度生。",
    "X25n0509_002:0900b19": "就菩薩言。此就如來言。",
    "X25n0509_002:0900b20": "[0900b20] 論 此再申言度生無度意。而示以平等法界無",
    "X25n0509_002:0900b21": "我人之相也。上半部言度生不居其功。下半部言",
    "X25n0509_002:0900b22": "度生實無有法。又言度生無我法。只在菩薩身上",
    "X25n0509_002:0900b23": "說。未曾在如來身上說。佛恐人疑如來度生。有護",
    "X25n0509_002:0900b24": "念付囑種種諸法。不知如來無我。則法本無法。凡",
    "X25n0509_002:0900c01": "夫非凡夫。則度而無度。了結實無滅度之案。以佛",
    "X25n0509_002:0900c02": "為菩薩作榜樣也。蓋如來無我。誰度眾生。凡夫非",
    "X25n0509_002:0900c03": "凡夫。有何眾生可度。然則菩提平等。度眾生亦平",
    "X25n0509_002:0900c04": "等。菩提無我人。度眾生亦無我人也。",
    "X25n0509_002:0900c05": "[0900c05] 講 佛告須菩提曰。汝勿謂如來作是念。我當有",
    "X25n0509_002:0900c06": "化度眾生之心。汝莫作是念也。何以故。般若真性。",
    "X25n0509_002:0900c07": "人人具足。雖如來以法度之。然度其所自有。非益",
    "X25n0509_002:0900c08": "其所本無。實無有眾生是如來度者。若說眾生必",
    "X25n0509_002:0900c09": "是如來化度。則如來便有我人眾壽之私矣。如來",
    "X25n0509_002:0900c10": "既無四相。何說法時有時稱我。當知如來說有我",
    "X25n0509_002:0900c11": "者。乃對凡夫而言。所說有我。即非有我。而凡夫之",
    "X25n0509_002:0900c12": "人。以為能度惟我耳。然佛此性。凡夫亦此性。須菩",
    "X25n0509_002:0900c13": "提。凡夫者。如來說即非凡夫。蓋凡夫能悟自性。便",
    "X25n0509_002:0900c14": "是如來。不過&#x8657;名為凡夫而已。所謂是法平等",
    "X25n0509_002:0900c15": "也。",
    "X25n0509_002:0900c16": "[0900c16] 須菩提於意云何可以三十二相觀如來不須菩提",
    "X25n0509_002:0900c17": "言如是如是以三十二相觀如來佛言須菩提若以",
    "X25n0509_002:0900c18": "三十二相觀如來者轉輪聖王即是如來須菩提白",
    "X25n0509_002:0900c19": "佛言世尊如我解佛所說義不應以三十二相觀如",
    "X25n0509_002:0900c20": "來爾時世尊而說偈言若以色見我以音聲求我是",
    "X25n0509_002:0900c21": "人行邪道不能見如來。",
    "X25n0509_002:0900c22": "[0900c22] 註 觀與見不同。見則從外而見之。觀則有仰瞻",
    "X25n0509_002:0900c23": "之義。轉輪聖王。即四大天王。如輪之轉。管四天下。",
    "X25n0509_002:0900c24": "察人間善惡者。以業報福德。亦具三十二相。色即",
    "X25n0509_002:0901a01": "勝妙報身。如來身相也。音即名言文句。如來說法",
    "X25n0509_002:0901a02": "相也。我字雖指法身言。即自性之我。乃無為無相",
    "X25n0509_002:0901a03": "淨慧之體也。邪道。外道也。如來者。真常清淨之體。",
    "X25n0509_002:0901a04": "如如不動者也。不能見如來。謂不能得見如如之",
    "X25n0509_002:0901a05": "真性也。與上文見諸相非相即見如來同義。",
    "X25n0509_002:0901a06": "[0901a06] 論 此申言不應取法相意。而示以見如來不可",
    "X25n0509_002:0901a07": "著相也。不可以相見如來。空生屢答甚悉。今反以",
    "X25n0509_002:0901a08": "如是為答何也。蓋觀與見不同。見是以相為佛也。",
    "X25n0509_002:0901a09": "觀則以相雖非佛。而相好原從無相中現出。因有",
    "X25n0509_002:0901a10": "相以觀無相之妙。亦未嘗不可。但非佛發問之意。",
    "X25n0509_002:0901a11": "若令初發心人聞之。未免誤入邪道。故佛攔頭截",
    "X25n0509_002:0901a12": "之。我字雖指法身。即可見眾生身中。各有自性清",
    "X25n0509_002:0901a13": "淨真常無相之體。學佛者當求諸心。外此求佛。即",
    "X25n0509_002:0901a14": "是邪道。見乃眾生自見其心。非見西方佛也。此四",
    "X25n0509_002:0901a15": "句偈。是經中一大關紐。前之無我相四句。於此結",
    "X25n0509_002:0901a16": "穴。後之有為法四句。於此關照。即前不可以相見。",
    "X25n0509_002:0901a17": "及即見如來等義。俱歸結於此偈中。集解四句偈",
    "X25n0509_002:0901a18": "有三。無我相四句。空心法之偈也。若以色四句。空",
    "X25n0509_002:0901a19": "身法之偈也。有為法四句。空世法之偈也。附參。",
    "X25n0509_002:0901a20": "[0901a20] 講 佛告須菩提曰。汝之意。果可以三十二相觀",
    "X25n0509_002:0901a21": "如來否。須菩提若未喻其意。反答曰。如是如是。欲",
    "X25n0509_002:0901a22": "觀如來者。亦不出此三十二相也。佛即曉之曰。設",
    "X25n0509_002:0901a23": "若如來可以三十二相觀。則轉輪聖王。亦具色身",
    "X25n0509_002:0901a24": "莊嚴。即可謂之如來矣。須菩提隨應聲曰。以我解",
    "X25n0509_002:0901b01": "佛之義。不應以三十二相觀如來。彼時世尊說偈",
    "X25n0509_002:0901b02": "曰。法身靈覺含真。妙體湛寂。離彼形&#x8FF9;之間。超諸",
    "X25n0509_002:0901b03": "耳目之外。若徒以顏色&#x89A9;其形容。以聲教聽其謦",
    "X25n0509_002:0901b04": "欬。欲求見我之真性。此泥於色身佛。皆捨正路而",
    "X25n0509_002:0901b05": "行邪道。不能見如來矣。",
    "X25n0509_002:0901b06": "[0901b06] 須菩提汝若作是念如來不以具足相故。得阿耨多",
    "X25n0509_002:0901b07": "羅三藐三菩提須菩提莫作是念如來不以具足相",
    "X25n0509_002:0901b08": "故得阿耨多羅三藐三菩提須菩提汝若作是念發",
    "X25n0509_002:0901b09": "阿耨多羅三藐三菩提心者說諸法斷滅莫作是念",
    "X25n0509_002:0901b10": "何以故發阿耨多羅三藐三菩提心者於法不說斷",
    "X25n0509_002:0901b11": "滅相(別本第三句如來以具足相故。無不字)。",
    "X25n0509_002:0901b12": "[0901b12] 註 諸法斷滅。謂一切法。皆斷滅之而無用也。於",
    "X25n0509_002:0901b13": "法不說斷滅相。謂修行人。必依般若之法。以為修",
    "X25n0509_002:0901b14": "行之具也。斷滅則無相矣。而亦謂之相者。以其執",
    "X25n0509_002:0901b15": "著也。此分四段。前兩段若作是念。莫作是念雙提。",
    "X25n0509_002:0901b16": "言毀相之不可也。後兩段即明其故。言毀相之所",
    "X25n0509_002:0901b17": "以不可也。[0901b17] ○考六祖註本。此章第三句。如來以具",
    "X25n0509_002:0901b18": "足相故。並無不字。又別本不以作可以。照此則上",
    "X25n0509_002:0901b19": "半章一反詰。一正說。與下半文法一例。且與無斷",
    "X25n0509_002:0901b20": "滅相反正相足。意義較為醒豁。附誌於此。",
    "X25n0509_002:0901b21": "[0901b21] 論 此申言不應取非法相意。而示以得菩提不",
    "X25n0509_002:0901b22": "可滅相也。經中前後俱以無相無得。無說無法為",
    "X25n0509_002:0901b23": "宗。非此攔截定成執空矣。不知佛止教人離相。不",
    "X25n0509_002:0901b24": "教人毀相。只怕人著相。非教人滅相。上以離相無",
    "X25n0509_002:0901c01": "我。顯般若空相。不墮常見。此以即相修因。顯般若",
    "X25n0509_002:0901c02": "實相。不墮斷見。倘執著無相。沈空棄有。一切法皆",
    "X25n0509_002:0901c03": "斷滅不用。反成槁木死&#x7070;矣。故佛以此破之。得此",
    "X25n0509_002:0901c04": "一段。總攝空假。結歸中道。不但無實無&#x8657;之兩言。",
    "X25n0509_002:0901c05": "於此暢發旨趣。亦且即非是名之義理。於此洗刷",
    "X25n0509_002:0901c06": "精神。",
    "X25n0509_002:0901c07": "[0901c07] 講 佛呼須菩提曰。汝若作是念。說如來不用具",
    "X25n0509_002:0901c08": "足之相。得此無上菩提。汝莫作是念。說如來修成",
    "X25n0509_002:0901c09": "妙相。不關佛果。遽然得此無上菩提也。所以不可",
    "X25n0509_002:0901c10": "作是念者何也。蓋發大乘正覺心者。不著於有。亦",
    "X25n0509_002:0901c11": "不墮於空。汝若作是念。謂發菩提心者。說一切法",
    "X25n0509_002:0901c12": "皆當斷滅。是以空寂視如來。汝莫作是念也。何以",
    "X25n0509_002:0901c13": "故。發菩提心者。必依般若之法。以為修行之具。於",
    "X25n0509_002:0901c14": "一切法。不說斷滅也。著相固不可。而可滅相乎哉。",
    "X25n0509_002:0901c15": "[0901c15] 須菩提若菩薩以滿恒河沙等世界七寶持用布施",
    "X25n0509_002:0901c16": "若復有人知一切法無我得成於忍此菩薩勝前菩",
    "X25n0509_002:0901c17": "薩所得功德何以故須菩提以諸菩薩不受福德故",
    "X25n0509_002:0901c18": "須菩提白佛言世尊云何菩薩不受福德須菩提菩",
    "X25n0509_002:0901c19": "薩所作福德不應貪著是故說不受福德。",
    "X25n0509_002:0901c20": "[0901c20] 註 無我者。離相發心。般若是也。得成者。超凡入",
    "X25n0509_002:0901c21": "聖。波羅蜜是也。忍者。堅固強忍。金剛是也。前番言",
    "X25n0509_002:0901c22": "福德。只說般若波羅蜜經。此則申明金剛二字之",
    "X25n0509_002:0901c23": "義。不受。只是心淨。言菩薩修福德。不起貪著心。非",
    "X25n0509_002:0901c24": "不修福德也。",
    "X25n0509_002:0902a01": "[0902a01] 論 此第八番較量福德也。前屢言持說四句偈",
    "X25n0509_002:0902a02": "等。此獨指出成佛工夫來。蓋前云通達無我法者。",
    "X25n0509_002:0902a03": "是知所為法。而未知其所以成也。要之一切法。無",
    "X25n0509_002:0902a04": "我得之。必成於忍。忍也者。是成佛精進堅強之本",
    "X25n0509_002:0902a05": "領也。作聖全功。只此一句。忍字與前信字相應。不",
    "X25n0509_002:0902a06": "信。則心無主宰。不能入道。不忍。則心無把持。不能",
    "X25n0509_002:0902a07": "成道。如來說出信字。為入道之門。以忍字為守道",
    "X25n0509_002:0902a08": "之終。不受福德。正見空空如如之妙。菩薩心同太",
    "X25n0509_002:0902a09": "&#x8657;。所作功德。惟為利益眾生。使成正覺。受與貪何",
    "X25n0509_002:0902a10": "處安著。",
    "X25n0509_002:0902a11": "[0902a11] 講 佛呼須菩提曰。若菩薩以滿恒沙等世界七",
    "X25n0509_002:0902a12": "寶。持以布施。福終有限。若有人知一切法。本無我",
    "X25n0509_002:0902a13": "相。而以寂然不動。耐久大力。忍之又忍。至於成佛",
    "X25n0509_002:0902a14": "而後已。是大智慧。大定力。大涵養。此豈不勝前布",
    "X25n0509_002:0902a15": "施之功德乎。何以故。以諸菩薩如如不動。洞若太",
    "X25n0509_002:0902a16": "&#x8657;。不受世間福德故也。須菩提云。菩薩濟度眾生。",
    "X25n0509_002:0902a17": "原為希求福德。今云不受何也。佛云。菩薩所作福",
    "X25n0509_002:0902a18": "德。悉空諸相。何嘗念利益幾事。濟度幾人。少有貪",
    "X25n0509_002:0902a19": "著之心。所以說菩薩不受福德也。",
    "X25n0509_002:0902a20": "[0902a20] &#x5F5A;解 自勿謂如來作是念至此。凡四節為一段。",
    "X25n0509_002:0902a21": "又申足上卷之義。先掃盡從前度生相。無度生之",
    "X25n0509_002:0902a22": "我也。次掃盡從前法相。無常見之我也。次掃盡從",
    "X25n0509_002:0902a23": "前非法相。無斷見之我也。法身法界。悉無有我。般",
    "X25n0509_002:0902a24": "若真性。一片空明。即以無我得成於忍句。示以成",
    "X25n0509_002:0902b01": "佛功夫。忍即金剛也。是經名義。於此盡揭。末說到",
    "X25n0509_002:0902b02": "不受福德。并福德相亦掃去。較前更深一層。",
    "X25n0509_002:0902b03": "[0902b03] 須菩提若有人言如來若來若去若坐若臥是人不",
    "X25n0509_002:0902b04": "解我所說義何以故如來者無所從來亦無所去故",
    "X25n0509_002:0902b05": "名如來。",
    "X25n0509_002:0902b06": "[0902b06] 註 三言如來。皆指真性佛言。去來坐臥。不宜實",
    "X25n0509_002:0902b07": "看。若字有相似之義。去來者。應現化身。無去來者。",
    "X25n0509_002:0902b08": "真性法身也。",
    "X25n0509_002:0902b09": "[0902b09] 論 此申言如來二字之義。而示以真佛無相也。",
    "X25n0509_002:0902b10": "初取諸法如義釋如來。則法法皆如。頭頭是佛。此",
    "X25n0509_002:0902b11": "取無所來去釋如來。則指本原自性。真如法身佛。",
    "X25n0509_002:0902b12": "蓋真性如如充滿。法身本無去來。其來也。心淨見",
    "X25n0509_002:0902b13": "佛。非是佛來。其去也。心垢不見。亦非佛去。譬如水",
    "X25n0509_002:0902b14": "清月現。月本非來。水濁月隱。月亦非去。但水有清",
    "X25n0509_002:0902b15": "濁。非月有升沈。可知人心有垢淨。佛本無去來也。",
    "X25n0509_002:0902b16": "[0902b16] 講 佛呼須菩提曰。若有人說。如來者。或來而感",
    "X25n0509_002:0902b17": "應。或去而入寂。或坐而跏趺。或臥而偃息。以此四",
    "X25n0509_002:0902b18": "威儀。遂指為如來。則著於有相。徒睹其形容。未窺",
    "X25n0509_002:0902b19": "其精蘊。此人不解我所說無相之義也。何以故。蓋",
    "X25n0509_002:0902b20": "如來者。即真性佛也。真性無相。本不生滅。其來也。",
    "X25n0509_002:0902b21": "&#x5FA7;&#x8657;空。盡法界。要之諸法空寂。本來無有。何所從",
    "X25n0509_002:0902b22": "而來也。其去也。等觀自在。妙寂無為。要之萬象全",
    "X25n0509_002:0902b23": "彰。一真常在。無所從而去也。如而不去。來而不來。",
    "X25n0509_002:0902b24": "故名如來豈可以威儀顯現之象。體認如來哉。",
    "X25n0509_002:0902c01": "[0902c01] 須菩提若善男子善女人以三千大千世界碎為微",
    "X25n0509_002:0902c02": "塵於意云何是微塵眾寧為多不須菩提言甚多世",
    "X25n0509_002:0902c03": "尊何以故若是微塵眾實有者佛則不說是微塵眾",
    "X25n0509_002:0902c04": "所以者何佛說微塵眾即非微塵眾是名微塵眾世",
    "X25n0509_002:0902c05": "尊如來所說三千大千世界即非世界是名世界何",
    "X25n0509_002:0902c06": "以故若世界實有者即是一合相如來說一合相即",
    "X25n0509_002:0902c07": "非一合相是名一合相須菩提一合相者則是不可",
    "X25n0509_002:0902c08": "說但凡夫之人貪著其事。",
    "X25n0509_002:0902c09": "[0902c09] 註 碎。即&#x8657;空粉碎之說。微塵眾。即至碎之義。言",
    "X25n0509_002:0902c10": "人心妄念紛起。煩惱無窮也。世界。總是眾生心識",
    "X25n0509_002:0902c11": "所成也。兩實有。語氣不同。上是辨實有之理。下言",
    "X25n0509_002:0902c12": "執有者之謬。一合相。王日休以為真性。六祖以為",
    "X25n0509_002:0902c13": "根塵交合。竊謂一字對上眾字言。合字對上碎字",
    "X25n0509_002:0902c14": "言。眾碎言其極細。一合言其極大。如來說碎界為",
    "X25n0509_002:0902c15": "塵。空生&#x5374;說合塵為界。碎界為塵。塵中盡是妄念。",
    "X25n0509_002:0902c16": "合塵為界。界中亦皆幻境。看來四大本是假合。此",
    "X25n0509_002:0902c17": "身和合為相。實同幻化。四大各離。妄身安在。所謂",
    "X25n0509_002:0902c18": "一合相。即非一合相也。不可說者。言&#x8657;妄不可說。",
    "X25n0509_002:0902c19": "人生如朝露。佛固不欲作此語也。事指六塵言。凡",
    "X25n0509_002:0902c20": "夫貪著。迷情執妄。不悟塵界本空也。",
    "X25n0509_002:0902c21": "[0902c21] 論 此中言微塵世界意。而示以&#x8657;妄之相不可",
    "X25n0509_002:0902c22": "貪著也。微塵在世界中。游氣飄揚。任其起滅。世界",
    "X25n0509_002:0902c23": "在太&#x8657;中。山河大地。任其聚散。猶如人生煩惱塵",
    "X25n0509_002:0902c24": "心。皆逐妄而生。故沈淪六道無可脫離。般若性中。",
    "X25n0509_002:0903a01": "照見微塵之多。世界之大。總歸於一空。惟有法身。",
    "X25n0509_002:0903a02": "常住不滅。而凡夫昧於真性。貪著眼前。認幻緣為",
    "X25n0509_002:0903a03": "實境。比如海中蜃樓。帝王人物。宮殿樹木。種種顯",
    "X25n0509_002:0903a04": "現。飛鳥望見。認以為實。遄往投之。踏空而墮。貪著",
    "X25n0509_002:0903a05": "誤之也。",
    "X25n0509_002:0903a06": "[0903a06] 講 佛曰。若有善男女。以三千大千世界。碎為微",
    "X25n0509_002:0903a07": "塵。爾意是微塵眾。寧為多不。須菩提言甚多。何以",
    "X25n0509_002:0903a08": "故。此微塵眾。俱是人心妄想安立。若真個有此微",
    "X25n0509_002:0903a09": "塵眾。佛則不說是微塵眾也。唯此妄心。皆是外來",
    "X25n0509_002:0903a10": "之物。非吾心之所本有者。若能心鏡常明。微塵雖",
    "X25n0509_002:0903a11": "多。豈足障蔽我哉。此非微塵眾。是名微塵眾也。如",
    "X25n0509_002:0903a12": "來所說三千大千世界皆由妄塵積聚而成。劫數",
    "X25n0509_002:0903a13": "盡時。亦有變壞。此所以&#x8657;幻不實。即非世界。是名",
    "X25n0509_002:0903a14": "世界也。何以故。若以世界為實有者。凝合塵眾。成",
    "X25n0509_002:0903a15": "一世界之相。即是一合相。然和合為相。有成即有",
    "X25n0509_002:0903a16": "壞。有生即有滅。皆屬&#x8657;妄。如來所說一合相。即非",
    "X25n0509_002:0903a17": "一合相。乃強名為一合相而已。佛見須菩提已悟",
    "X25n0509_002:0903a18": "其旨。乃謂之曰。一合相者。此則不可說也。但凡夫",
    "X25n0509_002:0903a19": "貪戀執著。於世間一切事。認微塵為實有。而妄緣",
    "X25n0509_002:0903a20": "競起。觀世界為實有。而幻境愈增。非具金剛慧。何",
    "X25n0509_002:0903a21": "能嶄然割斷。一空此妄緣乎。",
    "X25n0509_002:0903a22": "[0903a22] 須菩提若人言佛說我見人見眾生見壽者見須菩",
    "X25n0509_002:0903a23": "提於意云何是人解我所說義不不也世尊是人不",
    "X25n0509_002:0903a24": "解如來所說義何以故世尊說我見人見眾生見壽",
    "X25n0509_002:0903b01": "者見即非我見人見眾生見壽者見是名我見人見",
    "X25n0509_002:0903b02": "眾生見壽者見須菩提發阿耨多羅三藐三菩提心",
    "X25n0509_002:0903b03": "者於一切法應如是知如是見如是信解不生法相",
    "X25n0509_002:0903b04": "須菩提所言法相者如來說即非法相是名法相。",
    "X25n0509_002:0903b05": "[0903b05] 註 見與相不同。見猶未成相。有見而後有相。見",
    "X25n0509_002:0903b06": "在相前一層。相者。法所現也。見者。心所取也。相粗",
    "X25n0509_002:0903b07": "而見精。四相乃經中所遣之執。而四相又成於四",
    "X25n0509_002:0903b08": "見。蓋至見歸真見。而相亦無相矣。如來真性中。無",
    "X25n0509_002:0903b09": "此四見。故云即非。對有我說無我。其名假立。故云",
    "X25n0509_002:0903b10": "是名。如是。指上須菩提之三疊言。此近脈也。如來",
    "X25n0509_002:0903b11": "說應如是住。如是降伏其心。今結云如是知見信",
    "X25n0509_002:0903b12": "解。此之謂住。不生法相。此之謂降伏。此遠脈也。壽",
    "X25n0509_002:0903b13": "者見上。破我相。發菩提下。破法相。經中屢言無相。",
    "X25n0509_002:0903b14": "於此作一大歸結矣。",
    "X25n0509_002:0903b15": "[0903b15] 論 此申言無四相。并無法相意。收拾一部經文",
    "X25n0509_002:0903b16": "也。前言菩薩無四相。眾生無四相。如來無四相。盡",
    "X25n0509_002:0903b17": "乎人矣。言一切法無四相。盡乎法矣。此言佛說無",
    "X25n0509_002:0903b18": "四見。蓋合人說法三者盡。而無相之義始全。於是",
    "X25n0509_002:0903b19": "復標發菩提心者。以結前問。應如是知。通達無我",
    "X25n0509_002:0903b20": "法。知一切法無我。是也。如是見不以色相見如來。",
    "X25n0509_002:0903b21": "以行正道見如來是也。如是信解。聞章句則信。說",
    "X25n0509_002:0903b22": "是法則信。種種解所說義是也。不生法相。離一切",
    "X25n0509_002:0903b23": "相。是也。一切修持俱攝成。此心無兩生。不生法相。",
    "X25n0509_002:0903b24": "則生如是心矣。又言法相即非法相。以結實無有",
    "X25n0509_002:0903c01": "法發菩提心之意。",
    "X25n0509_002:0903c02": "[0903c02] 講 佛告須菩提曰。若人言。我曾說我人眾壽四",
    "X25n0509_002:0903c03": "見。是解我所說義否。須菩提曰。佛之所說。是人多",
    "X25n0509_002:0903c04": "不解其義。何以故。世尊所說我人等四見。滯於形",
    "X25n0509_002:0903c05": "&#x8FF9;之私。流為物化之累。所見皆&#x8657;妄也。若真性中",
    "X25n0509_002:0903c06": "般若之妙。如大明當空洞達無礙。即非我人眾壽",
    "X25n0509_002:0903c07": "之妄見。但&#x8657;名為我人眾壽見耳。佛曰。須菩提。若",
    "X25n0509_002:0903c08": "能發無上菩提之真心者。於一切事。不起四見。識",
    "X25n0509_002:0903c09": "自本心。見自本性。應如是真知。如是真見。如是信",
    "X25n0509_002:0903c10": "受解悟。則無上菩提。渾然具吾天真內。凡在外有",
    "X25n0509_002:0903c11": "形&#x8FF9;之事。皆不生於心矣。然菩提心不離一切。不",
    "X25n0509_002:0903c12": "即一切。因物而付。不滯於物。即非法相。是假名為",
    "X25n0509_002:0903c13": "法相而已。",
    "X25n0509_002:0903c14": "[0903c14] 須菩提若有人以滿無量阿僧祇世界七寶持用布",
    "X25n0509_002:0903c15": "施若有善男子善女人發菩提心者持於此經乃至",
    "X25n0509_002:0903c16": "四句偈等受持讀誦為人演說其福勝彼云何為人",
    "X25n0509_002:0903c17": "演說不取於相如如不動何以故一切有為法如夢",
    "X25n0509_002:0903c18": "幻泡影如露亦如電應作如是觀(菩提或作菩薩)。",
    "X25n0509_002:0903c19": "[0903c19] 註 阿僧祇。華言無央數。無量阿僧祇世界。不止",
    "X25n0509_002:0903c20": "恒河沙矣。持於此經。謂當持此所發之心。以印於",
    "X25n0509_002:0903c21": "經。示發心者以陀羅尼門也。若作持經解。則受持",
    "X25n0509_002:0903c22": "讀誦。緊接在下。豈宜重疊言之。受持法。前已詳盡。",
    "X25n0509_002:0903c23": "演說法。未曾闡明。故有云何演說一證。正是付囑",
    "X25n0509_002:0903c24": "處。如者。自如之謂。如如。則自如之甚。不動。正明其",
    "X25n0509_002:0904a01": "所謂如如。言不變其本體也。取相即非如如。即是",
    "X25n0509_002:0904a02": "動。如如二字。上根不取於相來。下接不動二字去",
    "X25n0509_002:0904a03": "乃形容性體之詞。不必分疏。合說方見其妙。有為",
    "X25n0509_002:0904a04": "法。凡世間有所作為之法。即一切相也。六喻皆非",
    "X25n0509_002:0904a05": "真實。夢中境。幻中花。水成泡。影隨形。草頭露。電光",
    "X25n0509_002:0904a06": "火。均無實體。變現靡常。凡天地間有形有氣。皆為",
    "X25n0509_002:0904a07": "非實。應同六者觀之。偈言末句。雖承上三句說。其",
    "X25n0509_002:0904a08": "意包涵甚廣。",
    "X25n0509_002:0904a09": "[0904a09] 論 此第九番較量福德。而因示以說法之軌則。",
    "X25n0509_002:0904a10": "觀法之妙智。為全經結局也。此經雖是文字般若。",
    "X25n0509_002:0904a11": "即可悟實相般若。蓋真如之體。聖凡俱足。相法皆",
    "X25n0509_002:0904a12": "空。惟適如其如。本性湛定。一無動搖。猶如一月澄",
    "X25n0509_002:0904a13": "空。千潭現影。影有現滅。月實自如。以其無相無住。",
    "X25n0509_002:0904a14": "故能普現一切。不取於相。如如不動八字。乃全經",
    "X25n0509_002:0904a15": "之歸宿。般若之宗旨。經中反覆翻剝。只完箇不取",
    "X25n0509_002:0904a16": "於相而已。由淺入深。層層剔發。只求到如如不動",
    "X25n0509_002:0904a17": "而已。然人之修道。必從空世法始。看世法不空。必",
    "X25n0509_002:0904a18": "不能於真如著力。六如乃大般若真空妙觀也。此",
    "X25n0509_002:0904a19": "六字中。凡人事之感應。世運之遷流。天地之變化。",
    "X25n0509_002:0904a20": "都已說盡。六喻觀成。則真空自現。菩薩得道得果。",
    "X25n0509_002:0904a21": "全是觀門純熟。觀即般若妙智。照五蘊空。是為深",
    "X25n0509_002:0904a22": "般若也。修行人宜從此入法身真境。故以觀字結",
    "X25n0509_002:0904a23": "經。",
    "X25n0509_002:0904a24": "[0904a24] 講 佛終呼須菩提曰。若有人滿無量無央數之",
    "X25n0509_002:0904b01": "世界七寶布施。固得世間福矣。若有善男女。發菩",
    "X25n0509_002:0904b02": "提普濟之心。於此經偈。不徒受持。自己見性。又演",
    "X25n0509_002:0904b03": "說於人。教人見性。此出世間之福。豈不勝彼乎哉。",
    "X25n0509_002:0904b04": "云何與人演說。蓋我真性本無上菩提之妙心。為",
    "X25n0509_002:0904b05": "無餘涅槃之實理。人法雙泯。情智俱忘。自無形&#x8FF9;",
    "X25n0509_002:0904b06": "之可求。亦無聲色之可見。不著於我人眾生壽者",
    "X25n0509_002:0904b07": "也。不住於聲聲香味觸法也。本來真空。何有相之",
    "X25n0509_002:0904b08": "可取。惟見如如焉。一神通乎法界。而定自真。萬化",
    "X25n0509_002:0904b09": "妙於無方。而體常寂。自如之極。一無變動而已。何",
    "X25n0509_002:0904b10": "以故。蓋真空無相。本自如如。一切賢聖法。皆以無",
    "X25n0509_002:0904b11": "為法而親證之。若世間有所作為之事。皆&#x8657;妄不",
    "X25n0509_002:0904b12": "實。如夢境之非真。如幻術之假化。如水泡之&#x8657;浮。",
    "X25n0509_002:0904b13": "如身影之恍惚。如朝露之易晞。如閃電之易滅。當",
    "X25n0509_002:0904b14": "作如是觀看。可見世間之事。諸行無常。有生還有",
    "X25n0509_002:0904b15": "滅。非真有也。惟我如如不動之性。湛若太&#x8657;。超萬",
    "X25n0509_002:0904b16": "劫而常存。歷千古而不變。其福德豈有限量哉。",
    "X25n0509_002:0904b17": "[0904b17] &#x5F5A;解 自如來若來若去至此。凡四節為一段。亦",
    "X25n0509_002:0904b18": "申足上卷之義。如來無來無去。一真常住。無相者",
    "X25n0509_002:0904b19": "也。凡夫滿界滿塵。&#x8657;妄為實。著相者也。惟能空我",
    "X25n0509_002:0904b20": "見。破法相。人法雙絕。知見皆真。乃為般若極則。結",
    "X25n0509_002:0904b21": "以不取於相如如不動二句。為全部金經結穴。直",
    "X25n0509_002:0904b22": "指般若本體。是修持法。是演說法。是住降法。是滅",
    "X25n0509_002:0904b23": "度法。即所謂無所住而生其心也。即所謂無為法",
    "X25n0509_002:0904b24": "也。一切有為法。作六如觀。則以空世法。證入空心",
    "X25n0509_002:0904c01": "法。尤為修行人。第一喫要關頭。佛之傳心。俱在於",
    "X25n0509_002:0904c02": "此。以之到彼岸。證菩提。不難矣。是為經之下卷。",
    "X25n0509_002:0904c03": "[0904c03] 佛說是經已長老須菩提及諸比邱比邱尼優婆塞",
    "X25n0509_002:0904c04": "優婆夷一切世間天人阿修羅聞佛所說皆大歡喜",
    "X25n0509_002:0904c05": "信受奉行。",
    "X25n0509_002:0904c06": "[0904c06] 註 比邱。男僧也。比邱尼。女僧也。優婆塞。居士也。",
    "X25n0509_002:0904c07": "優婆夷。道姑也。天人阿修羅。六道中之三道也。聞",
    "X25n0509_002:0904c08": "佛所說。具聞慧也。皆大歡喜。妙契本心。具思慧也。",
    "X25n0509_002:0904c09": "信受奉行。解行發心。具修慧也。",
    "X25n0509_002:0904c10": "[0904c10] 論 此阿難尊者贊記之語。乃結經常儀也。通篇",
    "X25n0509_002:0904c11": "最重一信字。須菩提三問信心。佛言於此章句能",
    "X25n0509_002:0904c12": "生信心。一念生淨信。得聞是經不驚不怖不畏。信",
    "X25n0509_002:0904c13": "心不逆。如是信解。其最嚴重者。則曰信心清淨。即",
    "X25n0509_002:0904c14": "生實相。實相者般若也。至此煞出信受奉行四字。",
    "X25n0509_002:0904c15": "聆佛所說。頓悟二空。直超佛地矣。足見此經。能度",
    "X25n0509_002:0904c16": "大眾。入大乘證大果。人因法悟。法藉人宏。要在人",
    "X25n0509_002:0904c17": "起淨信耳。",
    "X25n0509_002:0904c18": "[0904c18] 講 佛既大闡般若之法。說經已畢。啟請之長老",
    "X25n0509_002:0904c19": "須菩提。已領心印矣。其同會聽法。有出家修道之",
    "X25n0509_002:0904c20": "比邱比邱尼焉。有在家修道之優婆塞優婆夷焉。",
    "X25n0509_002:0904c21": "一切世間之人。天上之人。并阿修羅之神。聞佛此",
    "X25n0509_002:0904c22": "經。各言下見性。幸正法之難遇。欣今日之躬逢。莫",
    "X25n0509_002:0904c23": "不淨信承受。遵奉持行。雖億萬劫來。永證金剛不",
    "X25n0509_002:0904c24": "壞身也。發菩提心者。不奉持般若。何由到彼岸哉。",
    "X25n0509_002:0905a01": "[0905a01] 總解 金剛一經。佛祖傳心祕旨也。大要以清淨",
    "X25n0509_002:0905a02": "為體。以發心為用。以不著四相。不住六塵。為了空。",
    "X25n0509_002:0905a03": "以平等修善法。為功夫。以無我得成於忍。為實詣。",
    "X25n0509_002:0905a04": "以如如不動。為究竟。以六如為觀智。而全經起修。",
    "X25n0509_002:0905a05": "則必以信心為入門。至於六度四果。五眼三心。尤",
    "X25n0509_002:0905a06": "為竅要。佛每遇緊要關節處。便較量福勝。讚嘆流",
    "X25n0509_002:0905a07": "通。直至於今。金剛智眼。放光動地。諸佛列祖。以此",
    "X25n0509_002:0905a08": "傳法印心。六道眾生。因之滅罪證果。皆由如來與",
    "X25n0509_002:0905a09": "空生一番問答。發啟此段大事因緣。所以得聞此",
    "X25n0509_002:0905a10": "經也。佛之慈悲深矣。持是經者。其報佛恩哉。"
}