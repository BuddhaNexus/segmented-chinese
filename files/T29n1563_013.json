{
    "T29n1563_013:0834a19": "阿毘達磨藏顯宗論卷第十三",
    "T29n1563_013:0834a21": "尊者眾賢造",
    "T29n1563_013:0834a22": "三藏法師玄奘奉 詔譯",
    "T29n1563_013:0834a23": "辯緣起品第四之二",
    "T29n1563_013:0834a24": "[0834a24] 前說地獄諸天中有唯是化生。何謂中有。此",
    "T29n1563_013:0834a25": "何緣故非即名生。頌曰。",
    "T29n1563_013:0834a26": " 死生二有中  五蘊名中有",
    "T29n1563_013:0834a27": " 未至應至處  故中有非生",
    "T29n1563_013:0834a28": "[0834a28] 論曰。死後生前有自體起。具足五蘊為至生",
    "T29n1563_013:0834a29": "處。在二有中故名中有。如何此有體有起歿",
    "T29n1563_013:0834b01": "而不名生。又此有身為從業得。為自體有。",
    "T29n1563_013:0834b02": "從業得者。此應名生。業為生因。契經說故。",
    "T29n1563_013:0834b03": "自體有者。此應無因。則同無因外道論失。是",
    "T29n1563_013:0834b04": "故中有應即名生。生謂當來所應至處。依所",
    "T29n1563_013:0834b05": "至義建立生名。此中有身體雖起歿而未至",
    "T29n1563_013:0834b06": "彼。故不名生。體謂此中異熟五蘊。此但名起",
    "T29n1563_013:0834b07": "不說為生。死生有中暫時起故。或復生者是",
    "T29n1563_013:0834b08": "所趣義。中有能趣所以非生。所趣者何。謂",
    "T29n1563_013:0834b09": "業所引異熟五蘊。究竟分明以業為生因。契",
    "T29n1563_013:0834b10": "經說故。此應名生者。其理不然。不說業為因",
    "T29n1563_013:0834b11": "皆名為生。故契經說。有補特伽羅。已斷生結",
    "T29n1563_013:0834b12": "起結未斷。廣說四句。由是准知。有順中有非",
    "T29n1563_013:0834b13": "生有業。此業所得不說為生。故與彼經無相",
    "T29n1563_013:0834b14": "違失。此既與生同一業引。如何中有名起非",
    "T29n1563_013:0834b15": "生豈不前說所至所趣乃說為生。中有不爾。",
    "T29n1563_013:0834b16": "又一業果多故無失。如一念業有多念果。一",
    "T29n1563_013:0834b17": "無色業色無色果。如是一業所引之果。有生",
    "T29n1563_013:0834b18": "有起理何相違。破餘部執說有中有。理教相",
    "T29n1563_013:0834b19": "違。如順正理應理者說。定有中有由理教故。",
    "T29n1563_013:0834b20": "理教者何。頌曰。",
    "T29n1563_013:0834b21": " 如穀等相續  處無間續生",
    "T29n1563_013:0834b22": " 我宗許像生  其中亦無間",
    "T29n1563_013:0834b23": " 不成故非譬  是一類所許",
    "T29n1563_013:0834b24": " 彼所說非理  能生餘像故",
    "T29n1563_013:0834b25": " 有相相應故  非恒可得故",
    "T29n1563_013:0834b26": " 能障餘色故  無分別境故",
    "T29n1563_013:0834b27": " 一處無二並  由謂如是得",
    "T29n1563_013:0834b28": " 非光二像生  不等故非譬",
    "T29n1563_013:0834b29": " 從一生多故  非相續二生",
    "T29n1563_013:0834c01": " 聖說健達縛  及五七經故",
    "T29n1563_013:0834c02": "[0834c02] 論曰。且由理故中有非無。中有若無。應定非",
    "T29n1563_013:0834c03": "有從餘處歿餘處續生。未見世間相續轉法。",
    "T29n1563_013:0834c04": "處雖有間而可續生。既許有情從餘處歿生",
    "T29n1563_013:0834c05": "於餘處。則定應許中間連續中有非無。譬如",
    "T29n1563_013:0834c06": "世間穀等相續。現見穀等餘處續生。必於中",
    "T29n1563_013:0834c07": "間處無間斷。故有情類相續亦然。剎那續生",
    "T29n1563_013:0834c08": "處必無間。是故中有實有義成。豈不世間亦",
    "T29n1563_013:0834c09": "見有色處雖間斷而得續生。如鏡等中從質",
    "T29n1563_013:0834c10": "生像。死生二有理亦應然。我許質依中間有",
    "T29n1563_013:0834c11": "物連續無斷諸像方生。故於其中亦無間斷。",
    "T29n1563_013:0834c12": "謂月面等大種。恒時法爾能生。清妙大種無",
    "T29n1563_013:0834c13": "間遍至。現對所依在所皆生似本像色依若",
    "T29n1563_013:0834c14": "清徹像顯易知。依若&#x9E81;穢像隱難了。雖二中",
    "T29n1563_013:0834c15": "間亦有像色。由清妙故在依方顯。如日光等。",
    "T29n1563_013:0834c16": "雖復遍生在壁等依方現可見。如何知像連",
    "T29n1563_013:0834c17": "質而生。中間有隔像不生故。謂若月等中無",
    "T29n1563_013:0834c18": "連續。於水等中能生像者。中間有隔像亦應",
    "T29n1563_013:0834c19": "生。如彼所宗執無中有。餘處蘊滅餘處蘊生。",
    "T29n1563_013:0834c20": "又像形容屈申俯仰。及往來等隨本質故。由",
    "T29n1563_013:0834c21": "斯證像連質而生。不可引為遮中有喻。然經",
    "T29n1563_013:0834c22": "主等一類諸師。許像不成故非譬者。彼說非",
    "T29n1563_013:0834c23": "理。像非不成。對別現生如是像故。猶如此",
    "T29n1563_013:0834c24": "像本質所依。謂鏡等中鏡等現質為依緣故。",
    "T29n1563_013:0834c25": "有隨所依本質像起分明可得。像所緣質實",
    "T29n1563_013:0834c26": "有極成。此像為緣於別鏡。等亦有隨質所依",
    "T29n1563_013:0834c27": "像起分明可得。故知前像緣起像故實有義",
    "T29n1563_013:0834c28": "成。由是應知諸像實有。此若無者餘像何",
    "T29n1563_013:0834c29": "緣。若言前像所緣本質為此緣者。理亦不",
    "T29n1563_013:0835a01": "然。前質不對後所依故。後像不隨前質起故。",
    "T29n1563_013:0835a02": "謂後所依唯對前像不對前質。如何可說前",
    "T29n1563_013:0835a03": "質為緣現於後像。曾未見有背鏡等質於鏡",
    "T29n1563_013:0835a04": "等中為緣現像。由斯後像不隨前質。但隨前",
    "T29n1563_013:0835a05": "像其理極成。復如何知像體實有。由像不越",
    "T29n1563_013:0835a06": "實有相故。謂若不越眼等識境。皆是實有後",
    "T29n1563_013:0835a07": "當成立。像既可見故知實有。又像有時而可",
    "T29n1563_013:0835a08": "得故。此若無者。應一切時定不可得。或常可",
    "T29n1563_013:0835a09": "得。若謂有時可不可得。由所待緣合不合者。",
    "T29n1563_013:0835a10": "是則應知餘有為法。於緣合位實有義成。",
    "T29n1563_013:0835a11": "又像能遮餘色生故。謂像能礙餘像色生。於",
    "T29n1563_013:0835a12": "自所居障餘生故。又無分別識所緣故。謂五",
    "T29n1563_013:0835a13": "識身所緣境界實有極成。然像既通眼識所",
    "T29n1563_013:0835a14": "得。故知實有。若法隨具如前相者。當知彼法",
    "T29n1563_013:0835a15": "實有極成。此像既然。故知實有。然經主等",
    "T29n1563_013:0835a16": "立像無因。謂一處所無二並故。彼謂一處",
    "T29n1563_013:0835a17": "鏡色及像並見現前。二色不應同處並有。依",
    "T29n1563_013:0835a18": "異大故。又挾水上兩岸色形。同處一時俱",
    "T29n1563_013:0835a19": "現二像。居兩岸者互見分明。曾無一處並見",
    "T29n1563_013:0835a20": "二色。不應謂此二色俱生。又影與光未&#x751E;同",
    "T29n1563_013:0835a21": "處。然曾見鏡懸置影中。光像顯然現於鏡面。",
    "T29n1563_013:0835a22": "不應於此謂二並生。或言一處無二並者。鏡",
    "T29n1563_013:0835a23": "面月像謂之為二。近遠別見如觀井水。若有",
    "T29n1563_013:0835a24": "並生如何別見。故知諸像於理實無。今觀彼",
    "T29n1563_013:0835a25": "因不能遣像。由謂如是而可得故。且彼所說",
    "T29n1563_013:0835a26": "一處鏡像並見現前。二色不應同處並有。依",
    "T29n1563_013:0835a27": "異大故。此非定因。同處壁光俱可取故。雖壁",
    "T29n1563_013:0835a28": "光色異大為依。而於一時同處可取。不可亦",
    "T29n1563_013:0835a29": "撥在壁光無。由此例知鏡像俱有。故彼所說",
    "T29n1563_013:0835b01": "非遣像因。若謂光依日輪大種故無過者。理",
    "T29n1563_013:0835b02": "亦不然。煖觸如光近可取故。又日光色應",
    "T29n1563_013:0835b03": "無依因。許離所依能依轉故。如是鏡像二色",
    "T29n1563_013:0835b04": "所依。大種雖殊而可同處。故彼所說依異大",
    "T29n1563_013:0835b05": "故。因證一處不同成不定失。又鏡像色俱",
    "T29n1563_013:0835b06": "有對故。必不同處。如何乃說一處鏡像並見",
    "T29n1563_013:0835b07": "現前。若言處異不可得者。如壁光色處雖不",
    "T29n1563_013:0835b08": "同而可同取。謂彼像色極清妙故。不能掩",
    "T29n1563_013:0835b09": "蔽所餘諸色。由鏡與像最極相&#x96A3;起增上慢。",
    "T29n1563_013:0835b10": "謂同處取。如雲母等與所隔色若極相&#x96A3;便",
    "T29n1563_013:0835b11": "謂同處。又如光壁雖處有殊以極相&#x96A3;謂為",
    "T29n1563_013:0835b12": "同處。言於一水兩岸形色現像同時各別見",
    "T29n1563_013:0835b13": "者。此亦非是。證像無因緣合差別如是見",
    "T29n1563_013:0835b14": "故。謂一水上非一像生。清妙處&#x96A3;不相掩蔽。",
    "T29n1563_013:0835b15": "見緣合者則能見之。若闕見緣則不能見。若",
    "T29n1563_013:0835b16": "都無像所見是何。應同餘處都無見理。如於",
    "T29n1563_013:0835b17": "一處籌畫為文。向光背光有見不見。豈不",
    "T29n1563_013:0835b18": "同見則無有體。言影與光未常同處。然曾",
    "T29n1563_013:0835b19": "見鏡懸置影中。光像顯然現於鏡者。此亦非",
    "T29n1563_013:0835b20": "理。非所許故。謂懸二鏡置影光中。所現二",
    "T29n1563_013:0835b21": "像非實光影。如色彼觸不可得故。若爾明了",
    "T29n1563_013:0835b22": "所見是何。謂隨壁等光影二質。於二鏡面有",
    "T29n1563_013:0835b23": "不相違。光影像起非光影色。如有情像體非",
    "T29n1563_013:0835b24": "有情。故光影像體非光影。雖同處現而不",
    "T29n1563_013:0835b25": "相違。又彼所宗影非實物。既無實體何所相",
    "T29n1563_013:0835b26": "違。非無體中可有違害。故約彼執違義亦無。",
    "T29n1563_013:0835b27": "則所說因俱非所許。又言鏡像近遠別見。故",
    "T29n1563_013:0835b28": "知諸像理實無者。亦非證因。二像生故。所",
    "T29n1563_013:0835b29": "以者何。空界月像同依鏡等而發生故。謂空",
    "T29n1563_013:0835c01": "界色與彼月輪。次第安布近遠差別。是見依",
    "T29n1563_013:0835c02": "像處差別因。空界是有色處所攝。辯本事品",
    "T29n1563_013:0835c03": "已略成立。故與月輪於鏡等上各能生像。由",
    "T29n1563_013:0835c04": "所生像與質相同。故見與依處似差別。或",
    "T29n1563_013:0835c05": "由如是見緣和合。非遠近中令見遠近。如觀",
    "T29n1563_013:0835c06": "綵畫錦繡等文。無高下中見有高下。由月遠",
    "T29n1563_013:0835c07": "故。見像亦然。如滿月輪見像無缺。由如是理",
    "T29n1563_013:0835c08": "破彼諸因。故彼諸因不能遣像。大德喜慧亦",
    "T29n1563_013:0835c09": "以多同證像非有。同經主者。如經主破。有",
    "T29n1563_013:0835c10": "不同者。順正理中已廣別破。今更略述。彼",
    "T29n1563_013:0835c11": "作是言。鏡等諸像皆非實色。一分遍生俱非",
    "T29n1563_013:0835c12": "理故。謂藉月輪為因引發。依水一分或復遍",
    "T29n1563_013:0835c13": "依。生像實色二皆非理。依水一分理且不然。",
    "T29n1563_013:0835c14": "無定因故。遍隨轉故。遍亦不然。分限見故。又",
    "T29n1563_013:0835c15": "量無差。見動作故。謂一天授背趣鏡時像現。",
    "T29n1563_013:0835c16": "量無差見往來用別。於一實色無容有此。若",
    "T29n1563_013:0835c17": "爾於彼所見是何。本質為緣生眼識故。如緣",
    "T29n1563_013:0835c18": "眼色眼識得生。如是緣於眼及鏡等。對鏡等",
    "T29n1563_013:0835c19": "質眼識得生。實見本質謂見別像。今謂彼因",
    "T29n1563_013:0835c20": "亦不遣像。且彼所說。一分遍生俱非理故。",
    "T29n1563_013:0835c21": "非實色者。理不應然。餘亦同故。謂許緣於",
    "T29n1563_013:0835c22": "眼及鏡等對鏡等質眼識生者。如是二種徵",
    "T29n1563_013:0835c23": "責亦同。一分與遍俱非理故。謂還見本質",
    "T29n1563_013:0835c24": "藉鏡等為緣。一分或遍二皆非理。且非鏡等",
    "T29n1563_013:0835c25": "一分為緣。無定因故。歷餘方所皆能現前",
    "T29n1563_013:0835c26": "為見緣故。亦非鏡等遍能為緣。所見分明有",
    "T29n1563_013:0835c27": "分限故。然我不許月等為因水等一分為依",
    "T29n1563_013:0835c28": "生像。但質與依無隔相對。依中法爾有質像",
    "T29n1563_013:0835c29": "生。何容像生但依一分。如何知像遍所依生。",
    "T29n1563_013:0836a01": "現見多人別長渠側。各見月像對自面故。若",
    "T29n1563_013:0836a02": "爾何故一不見多。如是見緣不和合故。雖一",
    "T29n1563_013:0836a03": "切處有月像生。而但現前見緣和合。故於一",
    "T29n1563_013:0836a04": "分可見非餘。傍闕明緣闇所隔故。有餘師釋。",
    "T29n1563_013:0836a05": "像色輕微正近可觀。橫遠難見。或復漸次一",
    "T29n1563_013:0836a06": "亦見多。故於此中不應為難。然見月像有分",
    "T29n1563_013:0836a07": "限者。以彼本質有分限故。現像必隨所依本",
    "T29n1563_013:0836a08": "質。或無分限。本質為緣於水上生無分限像。",
    "T29n1563_013:0836a09": "猶如於水現空相青。是故本質有分限故。",
    "T29n1563_013:0836a10": "雖一切處有月像生。而見分限亦無有過。或",
    "T29n1563_013:0836a11": "復如說。鏡等為緣還見現前本質相者。雖復",
    "T29n1563_013:0836a12": "一分或遍為緣。皆不應理。然見本質決定應",
    "T29n1563_013:0836a13": "許鏡等為緣。生像亦然。何勞徵難。又彼所說。",
    "T29n1563_013:0836a14": "其量無差見動作故像非實者。理亦不然。如",
    "T29n1563_013:0836a15": "前說故。謂雖別有實像色生。而像必隨所依",
    "T29n1563_013:0836a16": "本質。故量雖等而隨所應。於所依上如其本",
    "T29n1563_013:0836a17": "質。有顯形動三種像生。像隨所依及本質故。",
    "T29n1563_013:0836a18": "雖無動作而似往來。及餘運動三用可得。如",
    "T29n1563_013:0836a19": "是動相。或由本質餘方運轉無間生故。或",
    "T29n1563_013:0836a20": "由所依隨持者等有動搖故。或由觀者自有",
    "T29n1563_013:0836a21": "動搖。謂像轉故。如是諸像不越所依。分量處",
    "T29n1563_013:0836a22": "所隨本質等。見有往來及餘動相。又彼所說。",
    "T29n1563_013:0836a23": "本質為緣生於眼識還見本質。理定不然。於",
    "T29n1563_013:0836a24": "鏡等中無本質故。非餘處法餘處可取。世極",
    "T29n1563_013:0836a25": "成故。又所取像形量顯色異本質故。若謂藉",
    "T29n1563_013:0836a26": "緣力所改轉雖即是彼而現有異。此亦不然。",
    "T29n1563_013:0836a27": "互相違故。理不成故。謂若即彼不應現異。既",
    "T29n1563_013:0836a28": "現有異不應即彼。即彼現異更互相違。又現",
    "T29n1563_013:0836a29": "有異而言即彼。理不成立太過失故。謂老",
    "T29n1563_013:0836b01": "等位亦應可執。即是先時羯邏藍等。由緣力",
    "T29n1563_013:0836b02": "轉。故現有異等爾劬勞。何不即信藉眾緣力",
    "T29n1563_013:0836b03": "有別像生。而計藉緣還見本質。經主於此亦",
    "T29n1563_013:0836b04": "作是言。然諸因緣和合勢力。雖無有像令如",
    "T29n1563_013:0836b05": "是見。以諸法性功能差別難思議者。彼何不",
    "T29n1563_013:0836b06": "謂質鏡等緣和合勢力別能生像故如是見。",
    "T29n1563_013:0836b07": "以說法性功能差別難思議故。又和合名非",
    "T29n1563_013:0836b08": "名實法。如何可執有勢力耶。又執多緣合成",
    "T29n1563_013:0836b09": "一力。如何說諸法有差別功能。是故應如功",
    "T29n1563_013:0836b10": "能差別。眼及色等為緣別引功能差別眼識",
    "T29n1563_013:0836b11": "令生。如是亦由功能差別。質及鏡等為緣",
    "T29n1563_013:0836b12": "別引功能差別像色令生。由此證成諸像實",
    "T29n1563_013:0836b13": "有。非像無故為喻不成。但由非等壞隨質故。",
    "T29n1563_013:0836b14": "謂見諸像壞隨本質。生有亦隨死有滅者。有",
    "T29n1563_013:0836b15": "情相質便有斷過。又諸像生似本質故。謂",
    "T29n1563_013:0836b16": "月等像定似本質。從牛等死有應唯牛等生。",
    "T29n1563_013:0836b17": "既不許然故喻非等。又從一質生多像故。謂",
    "T29n1563_013:0836b18": "隨質依生諸像位可從一質。隨對鏡等眾多",
    "T29n1563_013:0836b19": "所依遍生多像。非從一蘊相續死有。多蘊",
    "T29n1563_013:0836b20": "相續生有俱生。故像於斯非為等喻。又質與",
    "T29n1563_013:0836b21": "像非相續故。謂質與像非一相續。像與本質",
    "T29n1563_013:0836b22": "俱時有故。諸相續者必不俱生。像質俱生故",
    "T29n1563_013:0836b23": "非相續。有情相續前後無間。於此處死餘處",
    "T29n1563_013:0836b24": "續生。但應引穀為同法喻。像非等故為喻不",
    "T29n1563_013:0836b25": "成。又所現像由二生故。謂二緣故諸像得生。",
    "T29n1563_013:0836b26": "一者本質。二者鏡等。世間現見生有不爾。所",
    "T29n1563_013:0836b27": "以者何。生有如像死有如質。更有何法如像",
    "T29n1563_013:0836b28": "所依。故所引喻與法非等。若精血等如像所",
    "T29n1563_013:0836b29": "依。理亦不然。非有情故。又於空等欻爾化",
    "T29n1563_013:0836c01": "生。於中執何如像依處。若謂唯識相續流轉。",
    "T29n1563_013:0836c02": "連續死生其義已立。執色相續復何所成。此",
    "T29n1563_013:0836c03": "不應理。諸有於色未得離貪。離色唯心相續",
    "T29n1563_013:0836c04": "流轉理不成故。若心離色可相續流。則應受",
    "T29n1563_013:0836c05": "生定不取色。故心相續必與色俱。方能流轉",
    "T29n1563_013:0836c06": "往受生處。又契經說。唯縛而生。唯縛而死。唯",
    "T29n1563_013:0836c07": "由被縛從此世間往於他世。聖說一切未離",
    "T29n1563_013:0836c08": "色貪。無不皆被色縛所縛。故無唯識相續流",
    "T29n1563_013:0836c09": "轉。亦不可計前本有色即能相續往後生處。",
    "T29n1563_013:0836c10": "現見死處身喪滅故。由此應知。別有色往。是",
    "T29n1563_013:0836c11": "故中有定有理成。眼耳意識取非至境。故住",
    "T29n1563_013:0836c12": "於此遠取月輪。遙念他邑說遠行等。非心離",
    "T29n1563_013:0836c13": "色能趣餘方。如是已明像連質起。死生處隔",
    "T29n1563_013:0836c14": "同喻不成。由此亦遮響聲為喻。以聲與彼谷",
    "T29n1563_013:0836c15": "等中間有物相續傳生響故。謂本發聲所依",
    "T29n1563_013:0836c16": "大種。傳生妙大種。遍至谷等中。所在擊生似",
    "T29n1563_013:0836c17": "本聲響。中間雖有聲響相續。或散微故而不",
    "T29n1563_013:0836c18": "可聞。若於中間觸崖谷等。即便聚積亦可得",
    "T29n1563_013:0836c19": "聞。云何知然。異時聞故。豈非不許諸聲相",
    "T29n1563_013:0836c20": "續轉入耳聞。如何言聲展轉相續遇緣發響。",
    "T29n1563_013:0836c21": "此責不然。我不遮故。謂聲相續轉非我所遮。",
    "T29n1563_013:0836c22": "唯轉入耳聞非我所許。諸有大種發聲緣處。",
    "T29n1563_013:0836c23": "展轉相擊皆有聲生。在可聞緣聲方可取。於",
    "T29n1563_013:0836c24": "中先取本質處聲。於後乃聞異處生響。無同",
    "T29n1563_013:0836c25": "外道至根聞過。若唯能取逼耳生聲。應不遙",
    "T29n1563_013:0836c26": "聞異方聲響。及應不了遠近聲別。如無色歿",
    "T29n1563_013:0836c27": "欲色色生中無連續。如是亦應死生二有中",
    "T29n1563_013:0836c28": "無連續。此責非理。從無色歿生有色時。有",
    "T29n1563_013:0836c29": "連續故。謂無色歿生欲色時。即由是處大種",
    "T29n1563_013:0837a01": "和合。從順後受業有異熟色生。故彼色生非",
    "T29n1563_013:0837a02": "無連續。或總相續無間斷故。謂無色蘊無間",
    "T29n1563_013:0837a03": "無斷為緣引發欲色蘊故。有餘復言。猶如尺",
    "T29n1563_013:0837a04": "蠖前安前足後足後移。如是死生方所雖隔。",
    "T29n1563_013:0837a05": "先取後捨得至餘方。中有何用。如是便有非",
    "T29n1563_013:0837a06": "二有情二趣二心俱行過失。又尺蠖身中無",
    "T29n1563_013:0837a07": "間絕。死生間絕如何為喻。有餘復言。死生二",
    "T29n1563_013:0837a08": "有雖隔而至如意勢通。此亦不然。非所許故。",
    "T29n1563_013:0837a09": "異此餘類。此歿彼生中間隔絕應成通慧。若",
    "T29n1563_013:0837a10": "爾此應是行差別。實爾細故難可了知。謂一",
    "T29n1563_013:0837a11": "剎那不應為難又有別理中有非無。現見剎",
    "T29n1563_013:0837a12": "那無間生者。決定方所無間生故。若謂如",
    "T29n1563_013:0837a13": "從無色界歿生有色界色初起時。昔色與今",
    "T29n1563_013:0837a14": "方所無間。剎那有間而得續生。亦應下界死",
    "T29n1563_013:0837a15": "生有色剎那無間處有間生。此亦不然。不了",
    "T29n1563_013:0837a16": "宗故。謂於昔者從欲色歿生無色時色身滅",
    "T29n1563_013:0837a17": "處。今從彼歿生欲色時。即前色身滅處無間",
    "T29n1563_013:0837a18": "引今色起。非我所宗。是故此中剎那處所。",
    "T29n1563_013:0837a19": "俱非&#x96A3;近不應為喻。又若剎那&#x96A3;近生者處",
    "T29n1563_013:0837a20": "所定爾。非猶豫故。又中有身淨天眼者現前",
    "T29n1563_013:0837a21": "可得。故如是說。諸中有身極淨天眼之所",
    "T29n1563_013:0837a22": "能見。又彼尊者阿奴律陀亦言。具壽。我觀",
    "T29n1563_013:0837a23": "佛化其量最多。非諸中有。是故中有決定非",
    "T29n1563_013:0837a24": "無又聖教說有中有故。謂契經言。有有七",
    "T29n1563_013:0837a25": "種。即五趣有業有中有。又經說有健達縛故。",
    "T29n1563_013:0837a26": "如契經言。入母胎者要由三事俱現在前。一",
    "T29n1563_013:0837a27": "者母身是時調適。二者父母交愛和合。三健",
    "T29n1563_013:0837a28": "達縛正現在前。除中有身。有何別物名健達",
    "T29n1563_013:0837a29": "縛正現在前。又經說有五不還故。謂世尊說",
    "T29n1563_013:0837b01": "有五不還。一者中般。二者生般。三無行般。四",
    "T29n1563_013:0837b02": "有行般。五者上流般。中有若無何名中般。若",
    "T29n1563_013:0837b03": "謂欲色二界中間得般涅槃名中般者。不生",
    "T29n1563_013:0837b04": "二界中有復無。何有有情於中趣般。若謂於",
    "T29n1563_013:0837b05": "彼有天名中。理必不然。無聖言故。謂於餘部",
    "T29n1563_013:0837b06": "亦無契經說有中天唯憑自執。又契經說有",
    "T29n1563_013:0837b07": "七善士趣故。謂於前五中般分三。由處及時",
    "T29n1563_013:0837b08": "遠近中故。譬如札火小星迸時纔起近即滅。",
    "T29n1563_013:0837b09": "初善士亦爾。譬如鐵火小星迸時起至中乃",
    "T29n1563_013:0837b10": "滅。二善士亦爾。譬如鐵火大星迸時遠未墮",
    "T29n1563_013:0837b11": "而滅。三善士亦爾。若無中有此依何立。非彼",
    "T29n1563_013:0837b12": "所執別有中天。有此處時三品差別。乘茲立",
    "T29n1563_013:0837b13": "破如順正理。是故中有實有極成。若撥言無",
    "T29n1563_013:0837b14": "是邪見攝。已廣成立中有非無。今復應思。當",
    "T29n1563_013:0837b15": "往何趣。所起中有形狀如何。與所趣生為同",
    "T29n1563_013:0837b16": "為異。頌曰。",
    "T29n1563_013:0837b17": " 此一業引故  如當本有形",
    "T29n1563_013:0837b18": " 本有謂死前  居生剎那後",
    "T29n1563_013:0837b19": "[0837b19] 論曰。業有二種。一牽引業。二圓滿業。中生二",
    "T29n1563_013:0837b20": "有牽引業同。圓滿業異。引業同故。此中有形",
    "T29n1563_013:0837b21": "與當本有其狀相似。如印所印文像無別。欲",
    "T29n1563_013:0837b22": "中有量雖如小兒年五六歲。而根明利。有餘",
    "T29n1563_013:0837b23": "師說。欲界中有皆如本有盛年時量。有言。",
    "T29n1563_013:0837b24": "菩薩中有可然。非餘有情中有可爾。菩薩中",
    "T29n1563_013:0837b25": "有如盛年時。形量周圓具諸相好。故住中有",
    "T29n1563_013:0837b26": "將入胎時。照百俱胝四大洲等。有說。中有",
    "T29n1563_013:0837b27": "皆生門入。非破母腹而得入胎。理實中有隨",
    "T29n1563_013:0837b28": "欲入胎。非要生門。無障礙故。色界中有其量",
    "T29n1563_013:0837b29": "周圓。其身微妙如彼本有。又彼中有與衣",
    "T29n1563_013:0837c01": "俱生。慚愧增故。欲界中有多分無衣。無慚愧",
    "T29n1563_013:0837c02": "故。唯除菩薩及鮮白尼。本願力故。有餘師",
    "T29n1563_013:0837c03": "說。唯除此尼。施僧袈裟發勝願故。從茲世",
    "T29n1563_013:0837c04": "世有自然衣。恒不離身隨時改變。乃至最後",
    "T29n1563_013:0837c05": "般涅槃時。即以此衣纏屍焚葬。收其遺骨起",
    "T29n1563_013:0837c06": "窣堵波。亦有衣形周匝纏繞。菩薩所起一",
    "T29n1563_013:0837c07": "切善法。皆唯迴向無上菩提。我等所宗許二",
    "T29n1563_013:0837c08": "俱有。所似本有其體是何。在死有前生有後",
    "T29n1563_013:0837c09": "蘊。總說有體通諸有漏。於中有情位分四種。",
    "T29n1563_013:0837c10": "一者中有。義如前說。二者生有。謂於諸趣結",
    "T29n1563_013:0837c11": "生剎那。三者本有。除生剎那死前餘位。四者",
    "T29n1563_013:0837c12": "死有。謂最後念。若有於色未得離貪。此有無",
    "T29n1563_013:0837c13": "間中有定起。即於一生位別分四。豈不諸有",
    "T29n1563_013:0837c14": "中有最初。則本有名應目中有。非目中有以",
    "T29n1563_013:0837c15": "當無間生等三有。非彼果故。若位容有生當",
    "T29n1563_013:0837c16": "無間。中等諸位可名本有。望餘生諸位立本",
    "T29n1563_013:0837c17": "有名。非立此名望一生三位。又此無間定生",
    "T29n1563_013:0837c18": "彼有。此有望彼立本有名。又本有名目正所",
    "T29n1563_013:0837c19": "趣。餘三不爾。不得此名。已說形量。餘義當",
    "T29n1563_013:0837c20": "辯。頌曰。",
    "T29n1563_013:0837c21": " 同淨天眼見  業通疾具根",
    "T29n1563_013:0837c22": " 無對不可轉  食香非久住",
    "T29n1563_013:0837c23": " 倒心趣欲境  濕化染香處",
    "T29n1563_013:0837c24": " 天首上三橫  地獄頭歸下",
    "T29n1563_013:0837c25": "[0837c25] 論曰。此中有身是何眼境。為同類眼淨天眼",
    "T29n1563_013:0837c26": "見。謂中有身唯同類眼。及餘修得淨天眼見。",
    "T29n1563_013:0837c27": "非不同類不淨天眼之所能觀。極微細故。生",
    "T29n1563_013:0837c28": "得天眼尚不能觀。況餘能見。以說若有極淨",
    "T29n1563_013:0837c29": "天眼方能見彼中有身故。有說。地獄傍生",
    "T29n1563_013:0838a01": "餓鬼人天中有。如其次第。各除後後見自及",
    "T29n1563_013:0838a02": "前。為有能遮中有行不。上至諸佛亦不能遮。",
    "T29n1563_013:0838a03": "以諸通中業通疾故。中有成就最疾業通。故",
    "T29n1563_013:0838a04": "契經言。中有業力最為強盛。一切有情一切",
    "T29n1563_013:0838a05": "加行。無能遮抑凌虛自在。是謂通義。通由",
    "T29n1563_013:0838a06": "業得名為業通。此通勢用速故名疾。中有具",
    "T29n1563_013:0838a07": "此最疾業通。諸通速行無能勝者。依此故說。",
    "T29n1563_013:0838a08": "業力最強。隨地諸根中有皆具。雖言中有如",
    "T29n1563_013:0838a09": "本有形。而初異熟最勝妙故。又求有故無不",
    "T29n1563_013:0838a10": "具根。曾聞析破炎赤鐵團。見於其中有虫居",
    "T29n1563_013:0838a11": "止。故知中有無對義成。對謂對礙。此金剛等",
    "T29n1563_013:0838a12": "所不能遮故名無對。此界趣處皆不可轉。謂",
    "T29n1563_013:0838a13": "定無有色中有沒欲中有生。亦無翻此。此與",
    "T29n1563_013:0838a14": "生有一業引故。應知趣處不轉亦然。此中有",
    "T29n1563_013:0838a15": "身資段食不。且知欲界中有食香。隨福多",
    "T29n1563_013:0838a16": "福少香有好有惡。由斯故得健達縛名。諸",
    "T29n1563_013:0838a17": "字界中義非一故。此頞縛界雖正目行。而於",
    "T29n1563_013:0838a18": "其中亦有食義。以食香故名健達縛。而音短",
    "T29n1563_013:0838a19": "者如設建途及羯建途。略故無過。有說。中",
    "T29n1563_013:0838a20": "有身賴香持。以尋香行名健達縛。如是中",
    "T29n1563_013:0838a21": "有為住幾時。此中有身定非久住。生緣未",
    "T29n1563_013:0838a22": "合非久如何。大德釋言。常途非久。緣未合",
    "T29n1563_013:0838a23": "者容住多時。由彼命根非別業引。有餘師",
    "T29n1563_013:0838a24": "說。此但少時。以中有中恒求生故。若於父母",
    "T29n1563_013:0838a25": "俱定不移。雖住遠方業令速合。若於父母隨",
    "T29n1563_013:0838a26": "一可移。雖極清貞訶厭欲者。而於異境起染",
    "T29n1563_013:0838a27": "現行。諸起染定時令非時亦起。或寄相似餘",
    "T29n1563_013:0838a28": "類中生。謂驢等身似於馬等。非由所寄同分",
    "T29n1563_013:0838a29": "有殊便失中生。一業所引生緣雖別。所引一",
    "T29n1563_013:0838b01": "故。設許轉受相似類生。由少類同亦無有過。",
    "T29n1563_013:0838b02": "又界趣處若不全移。雖少類殊亦無有失。以",
    "T29n1563_013:0838b03": "界趣處業定不移。餘外生緣轉亦無過。或業",
    "T29n1563_013:0838b04": "種類差別無邊。唯佛世尊方能究達。正結中",
    "T29n1563_013:0838b05": "有為以何心。以染污心。譬如生有。將結生有",
    "T29n1563_013:0838b06": "方便如何。住中有中為至生處。由心顛倒馳",
    "T29n1563_013:0838b07": "趣欲境。彼宿業力所起眼根。雖住遠方。能見",
    "T29n1563_013:0838b08": "生處父母交會而起倒心。若當為男於母起",
    "T29n1563_013:0838b09": "愛於父起恚。女則相違由是因緣男女生已。",
    "T29n1563_013:0838b10": "於母於父如次偏朋。故施設論有如是說。",
    "T29n1563_013:0838b11": "時健達縛於二心中隨一現行。謂愛或恚。彼",
    "T29n1563_013:0838b12": "由起此二種倒心。便謂己身與所愛合。所",
    "T29n1563_013:0838b13": "憎不淨泄至胎時。謂是己有便生喜慰。當",
    "T29n1563_013:0838b14": "生&#x6199;位名入母胎。取最後時所遺精血二三",
    "T29n1563_013:0838b15": "滴許。成羯剌藍。精血相依無間而住。中",
    "T29n1563_013:0838b16": "有蘊滅生有蘊生。生有色生正因中有。父母",
    "T29n1563_013:0838b17": "精血但作生緣。如種生芽依地糞等。非有",
    "T29n1563_013:0838b18": "情色無情為因。若男處胎依母右&#x8107;向背",
    "T29n1563_013:0838b19": "蹲坐。若女處胎依母左&#x8107;向腹而住。女男慣",
    "T29n1563_013:0838b20": "習左右事故。宿自分別力使然故。無欲中有",
    "T29n1563_013:0838b21": "非女非男。以中有身不闕根故。入母胎後或",
    "T29n1563_013:0838b22": "作不男。此說欲界胎卵二生。濕化二生染於",
    "T29n1563_013:0838b23": "香處。若濕生者染香故生。謂遠嗅知生處香",
    "T29n1563_013:0838b24": "氣。便生愛染往彼受生。隨業所應香有淨穢。",
    "T29n1563_013:0838b25": "若化生者染處故生。謂遠觀知當所生處。便",
    "T29n1563_013:0838b26": "生愛染往彼受生。隨業所應處有淨穢。生地",
    "T29n1563_013:0838b27": "獄者亦由業力。或見身遇冷雨寒風。或見身",
    "T29n1563_013:0838b28": "遭熱風猛焰。冷侵熱逼酷毒難忍。希遇溫涼",
    "T29n1563_013:0838b29": "冀除所厄。見熱地獄熱焰熾然。寒地獄中寒",
    "T29n1563_013:0838c01": "風飄鼓。便生愛染馳躬投赴。有說。由見先造",
    "T29n1563_013:0838c02": "業時己身伴類。愛慕馳往。往何趣中有何相",
    "T29n1563_013:0838c03": "赴生處。且天中有首正上昇。如人直身從",
    "T29n1563_013:0838c04": "坐而起。人等三趣中有橫行。如鳥飛空。往餘",
    "T29n1563_013:0838c05": "洲處地獄中有。頭下足上顛墜其中。故伽他",
    "T29n1563_013:0838c06": "說。",
    "T29n1563_013:0838c07": " 顛墜於地獄  足上頭歸下",
    "T29n1563_013:0838c08": " 由毀謗諸仙  樂寂修苦行",
    "T29n1563_013:0838c09": "[0838c09] 無色界中無往來故。無彼業故。必無中有。若",
    "T29n1563_013:0838c10": "命終處即受生者。由有業故亦有中有。然此",
    "T29n1563_013:0838c11": "中有有決定相。謂無未離欲色界貪。生有不",
    "T29n1563_013:0838c12": "從中有後起。亦無中有與所趣生非一業引。",
    "T29n1563_013:0838c13": "亦無中有能入無心可為身證俱分解脫及起",
    "T29n1563_013:0838c14": "世俗不同分心。住中有中無轉根義。亦無能",
    "T29n1563_013:0838c15": "斷見所斷惑。及無斷欲界修所斷隨眠。所餘",
    "T29n1563_013:0838c16": "決擇如順正理。一切中有皆起倒心入母胎",
    "T29n1563_013:0838c17": "不。不爾。云何。契經中說入胎有四。其四者",
    "T29n1563_013:0838c18": "何。頌曰。",
    "T29n1563_013:0838c19": " 一於入正知  二三兼住出",
    "T29n1563_013:0838c20": " 四於一切位  及卵恒無知",
    "T29n1563_013:0838c21": " 前三種入胎  謂輪王二佛",
    "T29n1563_013:0838c22": " 業智俱勝故  如次四餘生",
    "T29n1563_013:0838c23": "[0838c23] 論曰。有諸有情多修福慧。故死生位念力所",
    "T29n1563_013:0838c24": "持。心想分明正知無亂於中或有正知入胎。",
    "T29n1563_013:0838c25": "或有正知住胎兼入。或正知出兼知入住。兼",
    "T29n1563_013:0838c26": "言為顯後必帶前。有諸有情福慧俱少。入住",
    "T29n1563_013:0838c27": "出位皆不正知。前不正知後位必爾。如是所",
    "T29n1563_013:0838c28": "說四種入胎。具攝一切入胎皆盡。順結頌法",
    "T29n1563_013:0838c29": "如是次第。然契經中次第不爾。如是四種且",
    "T29n1563_013:0839a01": "說胎生。有愚不愚分位差別。諸卵生者入胎",
    "T29n1563_013:0839a02": "等位。皆恒無知。如何卵生從卵而出言入胎",
    "T29n1563_013:0839a03": "等。此據當來立名無失。如世間說造釧織衣。",
    "T29n1563_013:0839a04": "或說卵生曾入胎等。依今說昔亦無有過。何",
    "T29n1563_013:0839a05": "緣入胎不正知者。於住出位必不正知。劣悟",
    "T29n1563_013:0839a06": "勝迷理無容故。謂將入位支體諸根具足無",
    "T29n1563_013:0839a07": "損。強勝明利尚不正知。況住出時支根損缺。",
    "T29n1563_013:0839a08": "羸劣闇昧而能正知。理無容故。住正知者。由",
    "T29n1563_013:0839a09": "入胎時勝正知因一力引故。出正知者。由入",
    "T29n1563_013:0839a10": "住時勝正知因二力引故。又前三種入胎不",
    "T29n1563_013:0839a11": "同。謂轉輪王獨覺大覺。如其次第初入胎者。",
    "T29n1563_013:0839a12": "謂轉輪王。入位正知非住非出。二入胎者。謂",
    "T29n1563_013:0839a13": "獨勝覺。入住正知非於出位。三入胎者謂無",
    "T29n1563_013:0839a14": "上覺。入住出位皆能正知。此初三人以當名",
    "T29n1563_013:0839a15": "顯。復有差別如次應知。業智及俱三種勝故。",
    "T29n1563_013:0839a16": "第一業勝。宿世曾修廣大福故。第二智勝。久",
    "T29n1563_013:0839a17": "習多聞勝思擇故。第三俱勝。曠劫修行勝福",
    "T29n1563_013:0839a18": "慧故。除前三種餘胎卵生。福智俱劣合成第",
    "T29n1563_013:0839a19": "四。有說。此四皆辯菩薩。謂最後有即是第三。",
    "T29n1563_013:0839a20": "&#x89A9;史多天前生第二。遇迦葉波佛。次前生為",
    "T29n1563_013:0839a21": "初。自此已前皆是第四。或復初二三無數劫。",
    "T29n1563_013:0839a22": "如其次第前三入胎。自此已前皆是第四。豈",
    "T29n1563_013:0839a23": "不續有定是染心何容正知。入母胎藏正知",
    "T29n1563_013:0839a24": "正念說根律儀。夫根律儀決定是善。無斯",
    "T29n1563_013:0839a25": "過失。一切正知皆善性攝。非所許故。異此",
    "T29n1563_013:0839a26": "應無正知妄語。或入胎位據相續說。非唯正",
    "T29n1563_013:0839a27": "結生有剎那。於此位中善多染少。從多分故",
    "T29n1563_013:0839a28": "說為正知。或令於彼發起恭敬。於不迷亂立",
    "T29n1563_013:0839a29": "正知名。謂如實知此是我父此是我母故名",
    "T29n1563_013:0839b01": "正知。云何第三後有菩薩。於戒果等皆明了",
    "T29n1563_013:0839b02": "知。而入胎時有如是事。無始慣習率爾起心。",
    "T29n1563_013:0839b03": "斯有何過。或唯發起親愛染心。無非法愛。所",
    "T29n1563_013:0839b04": "餘問答如順正理。此中應說。誰往入胎。何",
    "T29n1563_013:0839b05": "故問誰。以無我故。謂若無我為復說誰。從",
    "T29n1563_013:0839b06": "此世間乘中有蘊。往趣他世入住出胎。是故",
    "T29n1563_013:0839b07": "應有內用士夫。從此世間往入胎等。為遮彼",
    "T29n1563_013:0839b08": "故。頌曰。",
    "T29n1563_013:0839b09": " 無我唯諸蘊  煩惱業所為",
    "T29n1563_013:0839b10": " 由中有相續  入胎如燈焰",
    "T29n1563_013:0839b11": " 如引次第增  相續由惑業",
    "T29n1563_013:0839b12": " 更趣於餘世  故有輪無初",
    "T29n1563_013:0839b13": "[0839b13] 論曰。無有實我能往入胎。所以者何。如色眼",
    "T29n1563_013:0839b14": "等自性作業。不可得故。世尊亦遮所執實",
    "T29n1563_013:0839b15": "我。是作受者能往後世。故世尊言。有業有異",
    "T29n1563_013:0839b16": "熟作者不可得。謂能捨此蘊及能續餘蘊。乃",
    "T29n1563_013:0839b17": "至廣說。破四我執如順正理。若爾外道於何",
    "T29n1563_013:0839b18": "所緣而起我執。雖離諸蘊無別我性為執所",
    "T29n1563_013:0839b19": "緣。然唯諸蘊為境起執。如契經說。諸有執",
    "T29n1563_013:0839b20": "我等隨觀見。一切唯於五取蘊起。雖無如彼",
    "T29n1563_013:0839b21": "外道所說真實我性。而有聖教隨順世間所",
    "T29n1563_013:0839b22": "說假我。既無實我。依何假說。雖無實我。而於",
    "T29n1563_013:0839b23": "諸蘊隨順世間假說為我。何緣知說我唯託",
    "T29n1563_013:0839b24": "蘊非餘。以染及淨法唯依蘊成故。謂我實無。",
    "T29n1563_013:0839b25": "且雜染法但依諸蘊剎那相續。由煩惱業勢",
    "T29n1563_013:0839b26": "力所為。中有相續得入母胎。譬如燈焰剎那",
    "T29n1563_013:0839b27": "相續轉至餘方。諸蘊亦爾。且於欲界若未離",
    "T29n1563_013:0839b28": "貪。內外處為緣起非理作意。貪等煩惱從此",
    "T29n1563_013:0839b29": "而生。劣中勝思及識俱起。起已能牽當非愛",
    "T29n1563_013:0839c01": "果。亦為無間識等生緣。無間識等觀同異類",
    "T29n1563_013:0839c02": "前俱生緣而得起時。或善或染或無記性。起",
    "T29n1563_013:0839c03": "已復能引自當果。及為無間識等生緣。如是",
    "T29n1563_013:0839c04": "為緣後後次第能牽二果。隨應當知。此蘊相",
    "T29n1563_013:0839c05": "續領納先世惑業所引壽量等法。彼異熟勢",
    "T29n1563_013:0839c06": "至窮盡時。死識與依俱至滅位。能為中有識",
    "T29n1563_013:0839c07": "等生緣。中有諸蘊由先惑業。如幻相續往所",
    "T29n1563_013:0839c08": "生處。至母腹內中有滅時。復能為緣生生有",
    "T29n1563_013:0839c09": "蘊。譬如燈焰雖剎那滅而能前後。因果無間",
    "T29n1563_013:0839c10": "展轉相續得至餘方。故雖無我蘊剎那滅。而",
    "T29n1563_013:0839c11": "能往趣後世義成。即此諸蘊如先惑業。勢力",
    "T29n1563_013:0839c12": "所引次第漸增。於一期中展轉相續。復由惑",
    "T29n1563_013:0839c13": "業往趣餘世。現見因異果必有殊。故諸引業",
    "T29n1563_013:0839c14": "果量非等。壽果長短由業不同。隨業增微所",
    "T29n1563_013:0839c15": "引壽命與身根等。展轉相依。於羯邏藍頞部",
    "T29n1563_013:0839c16": "曇等後後諸位漸漸轉增。何等名為羯邏藍",
    "T29n1563_013:0839c17": "等。謂蘊相續轉變不同。如是漸增至根熟位。",
    "T29n1563_013:0839c18": "觀內外處作意等緣。和合發生貪等煩惱。造",
    "T29n1563_013:0839c19": "作增長種種諸業。由此惑業。復有如前中有",
    "T29n1563_013:0839c20": "相續轉趣餘世。應知如是有輪無初。謂惑",
    "T29n1563_013:0839c21": "為因能造諸業。業為因故而能引生。生復為",
    "T29n1563_013:0839c22": "因起於惑業。從此惑業更復有生。故知有輪",
    "T29n1563_013:0839c23": "旋環無始。若執有始始應無因。始既無因餘",
    "T29n1563_013:0839c24": "應自起。無異因故。現見相違。由此定無無",
    "T29n1563_013:0839c25": "因起法。無一常法少能為因。破自在中已廣",
    "T29n1563_013:0839c26": "遮遣。是故生死決定無初。猶如穀等展轉相",
    "T29n1563_013:0839c27": "續然有後邊。由因盡故。如種等盡芽等不生。",
    "T29n1563_013:0839c28": "生死既無究竟清淨。故染及淨唯依蘊成。執",
    "T29n1563_013:0839c29": "有實我便為無用。"
}