{
    "T45n1883_002:0677b15": "華嚴法界玄鏡卷下",
    "T45n1883_002:0677b17": "唐清涼山大華嚴寺沙門澄觀述",
    "T45n1883_002:0677b18": "[0677b18] 觀曰。次以事望理亦有四句者。一事法與理",
    "T45n1883_002:0677b19": "非異故。一塵全匝於理性。二事法與理非一",
    "T45n1883_002:0677b20": "故。不壞於一塵。三以非一即非異故。一小塵",
    "T45n1883_002:0677b21": "匝無邊真理。四以非異即非一故。匝無邊理",
    "T45n1883_002:0677b22": "而塵不大。思之。[0677b22] 釋曰。答事望理。即答前一",
    "T45n1883_002:0677b23": "塵遍理何故非大等。亦初二句正明遍理非",
    "T45n1883_002:0677b24": "大之相。初句一塵遍理。第二句明其非大。亦",
    "T45n1883_002:0677b25": "三四句正答相違之難。亦第三句明一小塵",
    "T45n1883_002:0677b26": "遍於大理。亦第四句雖遍於理而塵不大。但",
    "T45n1883_002:0677b27": "明事理非一非異。兩義難通。",
    "T45n1883_002:0677b28": "[0677b28] 觀曰。問無邊理性全遍一塵時。外諸事處。為",
    "T45n1883_002:0677b29": "有理性。為無理性。若塵外有理。則非全體遍",
    "T45n1883_002:0677c01": "一塵。若塵外無理。則非全體遍一切事。義甚",
    "T45n1883_002:0677c02": "相違。[0677c02] 釋曰。此下第二番對。前以大海雙對",
    "T45n1883_002:0677c03": "一波諸波。互望齊遍無礙之喻而為問答。今",
    "T45n1883_002:0677c04": "此問也。彼前喻云。又大海全遍一波時。不妨",
    "T45n1883_002:0677c05": "舉體全遍於諸波一波。全遍大海時。諸波亦",
    "T45n1883_002:0677c06": "各全遍互不相礙。文中先正問。後答。若塵外",
    "T45n1883_002:0677c07": "有下。結成妨難。若約喻問應云。大海全遍一",
    "T45n1883_002:0677c08": "波時。餘諸波處。為有大海。為無大海。若波",
    "T45n1883_002:0677c09": "外有海。則非全體遍一波。若波外無海。則非",
    "T45n1883_002:0677c10": "全體遍一切波。對難文可知。",
    "T45n1883_002:0677c11": "[0677c11] 觀曰。答以一理性融故。多事無礙故。故得全",
    "T45n1883_002:0677c12": "在內而全在外。無障無礙。是故各有四句。",
    "T45n1883_002:0677c13": "[0677c13] 釋曰。此下答中文則雙標二門。一理性融故。",
    "T45n1883_002:0677c14": "標約理四句。多事無礙故。標約事四句。餘可",
    "T45n1883_002:0677c15": "知。",
    "T45n1883_002:0677c16": "[0677c16] 觀曰。先就理四句者。一以理性全體在一切",
    "T45n1883_002:0677c17": "事中時。不礙全體在一塵處。是故在外即在",
    "T45n1883_002:0677c18": "內。二全體在一塵中時。不礙全體在餘事處。",
    "T45n1883_002:0677c19": "是故在內即在外。三以無二之性。各全在一",
    "T45n1883_002:0677c20": "切中故。是故亦在內亦在外。四以無二之性",
    "T45n1883_002:0677c21": "非一切故。是故非內非外。前三句明與一切",
    "T45n1883_002:0677c22": "法非異。此之一句明與一切法非一。良為非",
    "T45n1883_002:0677c23": "一非異故。內外無礙。[0677c23] 釋曰。此就理中文一",
    "T45n1883_002:0677c24": "先正明。後結與礙。今初。即答前無邊理性。全",
    "T45n1883_002:0677c25": "遍一塵時。外諸事處。為有理性。為無理性。今",
    "T45n1883_002:0677c26": "第二句正答明餘處有。即釋喻中大海全遍",
    "T45n1883_002:0677c27": "一波時。不妨舉體全遍於諸波。其第一句。兼",
    "T45n1883_002:0677c28": "明在一切中時。亦全在一塵。前略無問。若為",
    "T45n1883_002:0677c29": "問者。應云理性全在諸法時。為全在一塵不。",
    "T45n1883_002:0678a01": "今此明全在一塵。以遍一切豈揀一塵。第三",
    "T45n1883_002:0678a02": "句明其總遍內外。此是恒理故亦無問。若問",
    "T45n1883_002:0678a03": "應云為齊遍不。第四句雙非。亦非遍義。故不",
    "T45n1883_002:0678a04": "為問。義理無妨故。具出四句。後前三下。結",
    "T45n1883_002:0678a05": "成無礙。亦酬前結難義甚相違之言。內外無",
    "T45n1883_002:0678a06": "礙。故不相違。",
    "T45n1883_002:0678a07": "[0678a07] 觀曰。次就事四句者。一一事全匝於理時。不",
    "T45n1883_002:0678a08": "礙一切事法亦全匝。是故在內即在外。二一",
    "T45n1883_002:0678a09": "切事法各匝於理時。不礙一塵亦全匝。是故",
    "T45n1883_002:0678a10": "在外即在內。三以諸事法同時各匝故。是故",
    "T45n1883_002:0678a11": "全在內亦全在外。無有障礙。四以諸事法各",
    "T45n1883_002:0678a12": "不壞故。彼此相望非內亦非外。思之。[0678a12] 釋曰。",
    "T45n1883_002:0678a13": "此約事四句。前問所無。今影出之。前喻&#x5374;有",
    "T45n1883_002:0678a14": "喻云一波全匝大海時。諸波亦各全匝互不相",
    "T45n1883_002:0678a15": "礙。先舉一波以望於海故。是就事四句故。前",
    "T45n1883_002:0678a16": "標云多事無礙故。若別為問者。應問云一事",
    "T45n1883_002:0678a17": "遍於理時。餘事亦遍理不。若亦遍者。則理有",
    "T45n1883_002:0678a18": "重重。若不遍者。多事則不如理。故今答云多",
    "T45n1883_002:0678a19": "事如理同理。而遍則無重重。何以故。理無二",
    "T45n1883_002:0678a20": "故。但事同理即無分限。故云遍耳。於中第一",
    "T45n1883_002:0678a21": "句一事遍不礙多事遍。第二句多事遍不礙",
    "T45n1883_002:0678a22": "一事遍。第三句諸法同時遍。第四句一多之",
    "T45n1883_002:0678a23": "相歷然。問理望於事在一事為在內。在多事",
    "T45n1883_002:0678a24": "為在外。今事望理。以何為內外邪。答亦以一",
    "T45n1883_002:0678a25": "事為內。多事為外。若爾何異前門理望於事。",
    "T45n1883_002:0678a26": "答前門先舉理遍於事。名理望事。今門先舉",
    "T45n1883_002:0678a27": "事遍於理。名事望理。故分二門本意。但問多",
    "T45n1883_002:0678a28": "事遍理。一事遍不。前門答之。又問一事遍理。",
    "T45n1883_002:0678a29": "多事遍不。故用此門答之通相。皆以事為內",
    "T45n1883_002:0678b01": "外故。前門中但有一重之問。即第一句一事",
    "T45n1883_002:0678b02": "全遍理故在內。不礙一一亦遍理。故即在外。",
    "T45n1883_002:0678b03": "以其一多皆即理故。故云全遍非有多理與",
    "T45n1883_002:0678b04": "事遍也。故第四句云彼此相望非內非外。以",
    "T45n1883_002:0678b05": "前約理。第四但以性非一切。居然非內非外。",
    "T45n1883_002:0678b06": "今此約事望理。理無內外。何有非一非異。故",
    "T45n1883_002:0678b07": "言既不壞相。要須一事之中非是一切。一切",
    "T45n1883_002:0678b08": "事中非是一故。方成第四。故須彼此相望非",
    "T45n1883_002:0678b09": "內非外。已釋第一相遍對竟。",
    "T45n1883_002:0678b10": "[0678b10] 觀曰。三依理成事門。謂事無別體要因真理",
    "T45n1883_002:0678b11": "而得成立。以諸緣起皆無自性故。由無性理",
    "T45n1883_002:0678b12": "事方成故。如波攬水以成動。水望於波能成",
    "T45n1883_002:0678b13": "立故。依如來藏得有諸法。當知亦爾。思之。",
    "T45n1883_002:0678b14": "[0678b14] 釋曰。此下第二相成對。然下八門皆先標名。",
    "T45n1883_002:0678b15": "後謂字下解釋。下更不料揀。就此對中。先明",
    "T45n1883_002:0678b16": "理望於事即第三門。先正釋。後以諸下。出所",
    "T45n1883_002:0678b17": "以。所以有二。一由無性故。二真如隨緣故。而",
    "T45n1883_002:0678b18": "文有三。初明由無性成。中論云。以有空義故。",
    "T45n1883_002:0678b19": "一切法得成。若無空義者。一切則不成。大品",
    "T45n1883_002:0678b20": "云。若諸法不空。則無道無果。二如波下喻。喻",
    "T45n1883_002:0678b21": "有二義。一上喻無性。由水不守水自性故而",
    "T45n1883_002:0678b22": "能成波。二下喻。真如隨緣成故。謂若無水則",
    "T45n1883_002:0678b23": "無有波。若無真如依何法成。三依如來藏下。",
    "T45n1883_002:0678b24": "合於上喻真如隨緣。即勝鬘經云。依如來藏",
    "T45n1883_002:0678b25": "故有生死。依如來藏故有真如。謂若無真如",
    "T45n1883_002:0678b26": "將何合妄而成生死。以一切法離於真心無",
    "T45n1883_002:0678b27": "自體故。其如來藏即生死門之真如也。故問",
    "T45n1883_002:0678b28": "明品文殊難云。心性是一。云何見有種種差",
    "T45n1883_002:0678b29": "別。覺首答云。法性本無生示現而有生。則是",
    "T45n1883_002:0678c01": "真如隨緣答。",
    "T45n1883_002:0678c02": "[0678c02] 觀曰。四事能顯理門。謂由事攬理故。則事虛",
    "T45n1883_002:0678c03": "而理。實以事虛故。全事中之理挺然露現。如",
    "T45n1883_002:0678c04": "由波相虛令水體露現。當知此中道理亦爾。",
    "T45n1883_002:0678c05": "思之。[0678c05] 釋曰。此第四門事望理也。文有法喻",
    "T45n1883_002:0678c06": "合。今釋之。然躡前門成。謂無第三則離理有",
    "T45n1883_002:0678c07": "事。今第四門何能顯理。如離水無波。波起現",
    "T45n1883_002:0678c08": "水。既攬理成故能現理。以法從緣則無性故。",
    "T45n1883_002:0678c09": "況從無性理而成於事。事必無性故從緣無",
    "T45n1883_002:0678c10": "性。即是圓成。夜摩偈云。分別此諸蘊其性本",
    "T45n1883_002:0678c11": "空寂。空故不可滅此是無生義。由蘊之事方",
    "T45n1883_002:0678c12": "顯性空。性空即是無生真理。又須彌偈云。了",
    "T45n1883_002:0678c13": "知一切法自性無所有。如是解法性。則見盧",
    "T45n1883_002:0678c14": "舍那一切法事也。無所有即真理也。",
    "T45n1883_002:0678c15": "[0678c15] 觀曰。五以理奪事門。謂事既攬理成。遂令事",
    "T45n1883_002:0678c16": "相皆盡。唯一真理平等顯現。以離真理外無",
    "T45n1883_002:0678c17": "片事可得故。如水奪波波無不盡。此則水存",
    "T45n1883_002:0678c18": "已壞波令盡。[0678c18] 釋曰。此下第三相害對。言相",
    "T45n1883_002:0678c19": "害者。形奪兩亡故。今此第五。理望於事故理",
    "T45n1883_002:0678c20": "奪事。文有法喻。亦攬第三成此第五。以全將",
    "T45n1883_002:0678c21": "理而為事故。事本盡矣。先正釋。後以離真下。",
    "T45n1883_002:0678c22": "出其所以。真外無事故則奪事也。如攬水為",
    "T45n1883_002:0678c23": "波。波唯是濕波自虛矣。故出現品云。設一切",
    "T45n1883_002:0678c24": "眾生於一念中悉成正覺。與不成正覺亦無",
    "T45n1883_002:0678c25": "有異。何以故。菩提無相無非相故。物物無相",
    "T45n1883_002:0678c26": "斯理顯現。生佛兩亡。",
    "T45n1883_002:0678c27": "[0678c27] 觀曰。六事能隱理門。謂真理隨緣成諸事法。",
    "T45n1883_002:0678c28": "然此事法既違於理。遂令事顯。理不顯也。如",
    "T45n1883_002:0678c29": "水成波動顯靜隱。經云。法身流轉五道名曰",
    "T45n1883_002:0679a01": "眾生。故眾生現時法身不現也。[0679a01] 釋曰。此事望",
    "T45n1883_002:0679a02": "理也。文分為三。初正釋。亦由第三門成。以全",
    "T45n1883_002:0679a03": "理成事。事有形相。理無形相故。事覆理故。然",
    "T45n1883_002:0679a04": "此事法既違於理故隱也。有本云。既匝於理",
    "T45n1883_002:0679a05": "不及違也。次喻顯取靜為水隱義明故。三經",
    "T45n1883_002:0679a06": "云下。引證。即法身經下當更釋財首。亦云世",
    "T45n1883_002:0679a07": "間所言論。一切是分別未曾有一法。得入於",
    "T45n1883_002:0679a08": "法性者事隱理故。",
    "T45n1883_002:0679a09": "[0679a09] 觀曰。七真理即事門。謂凡是真理必非事外。",
    "T45n1883_002:0679a10": "以是法無我理故。事必依理。理虛無體故。是",
    "T45n1883_002:0679a11": "故此理舉體皆事方為真理。如水即波無動。",
    "T45n1883_002:0679a12": "而非濕故即水是波。思之。[0679a12] 釋曰。此下第四",
    "T45n1883_002:0679a13": "相即對也。前明隱奪。事隱於理而理不亡。理",
    "T45n1883_002:0679a14": "奪於事而事猶存。雖言奪事皆盡。而意在彼",
    "T45n1883_002:0679a15": "事相虛。非無彼事也。今明相即。廢己同他。各",
    "T45n1883_002:0679a16": "唯一耳。今第七門。理望於事亦有法喻。法中",
    "T45n1883_002:0679a17": "先略釋。後以是法無我下。出所以。若是但空",
    "T45n1883_002:0679a18": "出於事外。則不即事。今以即法為無我理。離",
    "T45n1883_002:0679a19": "於事外有何理耶。故理虛無體全將事法。本",
    "T45n1883_002:0679a20": "來虛寂為真理耳。喻中無動而非濕以事即",
    "T45n1883_002:0679a21": "理。意明全將濕為動。故理即事耳。",
    "T45n1883_002:0679a22": "[0679a22] 觀曰。八事法即理門。謂緣起事法必無自性。",
    "T45n1883_002:0679a23": "無自性故舉體即真。故說眾生即如不待滅",
    "T45n1883_002:0679a24": "也。如波動相舉體即水。故無異相也。[0679a24] 釋曰。",
    "T45n1883_002:0679a25": "事望理也。亦有法喻。中論曰。若法從緣生是",
    "T45n1883_002:0679a26": "則無自性。若無自性者。云何有是法。無自性",
    "T45n1883_002:0679a27": "者是真理也。故事即理。故說眾生即如下。闇",
    "T45n1883_002:0679a28": "引淨名。淨名彌勒章云。一切眾生皆如也。又",
    "T45n1883_002:0679a29": "云。若彌勒得滅度者。一切眾生亦應滅度。所",
    "T45n1883_002:0679b01": "以者何。一切眾生即真如相不復更滅。森羅",
    "T45n1883_002:0679b02": "及萬象一法之所印。觸事而真。不壞假名。而",
    "T45n1883_002:0679b03": "說實相。舉喻可知。是即第八眾生寂滅即是",
    "T45n1883_002:0679b04": "法身。第七法身隨緣名曰眾生。眾生法身體",
    "T45n1883_002:0679b05": "一名異。從本已來未曾動靜。亦無隱顯。以名",
    "T45n1883_002:0679b06": "異故。有互相即。有互隱奪。以一體故。得互相",
    "T45n1883_002:0679b07": "即。得互隱顯。由此相即真俗二諦曾不相違。",
    "T45n1883_002:0679b08": "夜摩偈云。如金與金色展轉無差別。法非法",
    "T45n1883_002:0679b09": "亦然。體性無有異。理即事故雖空不斷。事即",
    "T45n1883_002:0679b10": "理故雖有不常。理即事故無智外如。為智所",
    "T45n1883_002:0679b11": "入事即理故。無如外智能證於如。",
    "T45n1883_002:0679b12": "[0679b12] 觀曰。九真理非事門。謂即事之理而非是事。",
    "T45n1883_002:0679b13": "以真妄異故。實非虛故。所依非能依故。如即",
    "T45n1883_002:0679b14": "波之水非波。以動濕異故。[0679b14] 釋曰。此下第五",
    "T45n1883_002:0679b15": "相非對也。即雙存義。若不雙存無可相成。相",
    "T45n1883_002:0679b16": "即隱奪等。此門則隨緣。非有之法身。恒不異",
    "T45n1883_002:0679b17": "事而顯現。後門則寂滅。非無之眾生。恒不異",
    "T45n1883_002:0679b18": "真而成立。謂於此門理望於事。而有三對。一",
    "T45n1883_002:0679b19": "是真。二是實。三是所依。即顯第十門。是妄。",
    "T45n1883_002:0679b20": "是虛。是能依故。",
    "T45n1883_002:0679b21": "[0679b21] 觀曰。十事法非理門。謂全理之事。事恒非理",
    "T45n1883_002:0679b22": "性相異故。能依非所依故。是故舉體全理。而",
    "T45n1883_002:0679b23": "事相宛然。如全水之波。波恒非水。以動義非",
    "T45n1883_002:0679b24": "濕故。[0679b24] 釋曰。此第十門。事望於理。但有二對。",
    "T45n1883_002:0679b25": "一明事是於相則影出。第九理是於性都有",
    "T45n1883_002:0679b26": "四對。二能依所依不異前門。文並可知。若依",
    "T45n1883_002:0679b27": "此對二諦跱立。即於諦常自二七八。即於解",
    "T45n1883_002:0679b28": "常自一五六。則二而不二。三四則不二而二。",
    "T45n1883_002:0679b29": "由初一對。則令前義皆得相成。",
    "T45n1883_002:0679c01": "[0679c01] 觀曰。此上十義同一緣起。約理望事。則有",
    "T45n1883_002:0679c02": "成有壞。有即有離。事望於理。有顯有隱。有一",
    "T45n1883_002:0679c03": "有異。逆順自在無障無礙。同時頓起深思令",
    "T45n1883_002:0679c04": "觀明現。是謂理事圓融無礙觀。[0679c04] 釋曰。第三",
    "T45n1883_002:0679c05": "結勸。於中二。先結束前義。後勸修成觀。前中",
    "T45n1883_002:0679c06": "先總標。若闕一義非真緣起。後約理下。別收",
    "T45n1883_002:0679c07": "十門以成八字。然一三五七九理望於事。二",
    "T45n1883_002:0679c08": "四六八十事望於理。先理望於事有成者。第",
    "T45n1883_002:0679c09": "三依理成事門。有壞者。第五真理奪事門。有",
    "T45n1883_002:0679c10": "即者。第七真理即事門。有離者。第九真理非",
    "T45n1883_002:0679c11": "事門。事望理中有顯者。第四事能顯理門。有",
    "T45n1883_002:0679c12": "隱者。第六事能隱理門。有一者。第八事法即",
    "T45n1883_002:0679c13": "理門。有異者。第十事法非理門。然成壞等就",
    "T45n1883_002:0679c14": "功能說。言有成者。理能成事非理自成。餘七",
    "T45n1883_002:0679c15": "亦然。則一一門皆有事理無礙之義。故云約",
    "T45n1883_002:0679c16": "理望事等。不會相遍者。有三義故。一是總相",
    "T45n1883_002:0679c17": "後八。依此相遍而得成故。二者相遍無別異",
    "T45n1883_002:0679c18": "相。非如成壞隱顯等殊故。三者大同相即相",
    "T45n1883_002:0679c19": "即攝故。言逆順自在者。理事相望各二順二",
    "T45n1883_002:0679c20": "逆。三成七即理順事也。四顯八即事順理也。",
    "T45n1883_002:0679c21": "五奪九非理逆理也。六隱十非事逆理也。其",
    "T45n1883_002:0679c22": "相遍言亦是順也。欲成即成。欲壞即壞。欲顯",
    "T45n1883_002:0679c23": "即顯。欲隱即隱等故云自在。成不礙壞。壞不",
    "T45n1883_002:0679c24": "礙成等故云無礙。正成之時。即壞時等故曰",
    "T45n1883_002:0679c25": "同時。五對無前後故云頓起。又上四對。理望",
    "T45n1883_002:0679c26": "於事。但有成等而無顯等。事望於理。但有顯",
    "T45n1883_002:0679c27": "等而無成等。事從理成故。可許言成理非新",
    "T45n1883_002:0679c28": "有。故但可言顯事。成必滅故得言壞。真理常",
    "T45n1883_002:0679c29": "住&#x4F39;可言隱理。無形相故但可即事。事有萬",
    "T45n1883_002:0680a01": "差可與理冥。故得云一理。絕諸相故云離事。",
    "T45n1883_002:0680a02": "事有差異故云異相。上約義別有此不同。統",
    "T45n1883_002:0680a03": "而收之但成五對。五中前四明事理不離。後",
    "T45n1883_002:0680a04": "一明事理不即。不即不離方為緣起相。又五",
    "T45n1883_002:0680a05": "對之中共有三義。成顯一對。是理事相作義。",
    "T45n1883_002:0680a06": "奪隱不即此之二對。即是事理相違義。相遍",
    "T45n1883_002:0680a07": "相即二對。是事理不相礙義。又由相遍故有",
    "T45n1883_002:0680a08": "相作。有相作故有於相即。由相違故有於不",
    "T45n1883_002:0680a09": "即。又若無不即則無可即乃至相遍。由相遍",
    "T45n1883_002:0680a10": "故四對皆成。故說真空妙有各有四義。約理",
    "T45n1883_002:0680a11": "望事有真空四義。一廢己成他義。即依理成",
    "T45n1883_002:0680a12": "事門。二泯他顯己義。即真理奪事門。三自他",
    "T45n1883_002:0680a13": "俱存義。即真理非事門。四自他俱泯義。即真",
    "T45n1883_002:0680a14": "理即事門。由其相即故得互泯。又由初及三。",
    "T45n1883_002:0680a15": "有理遍事門。以自存故舉體成他。故遍他也。",
    "T45n1883_002:0680a16": "後約事望理有妙有四義。一顯他自盡義。即",
    "T45n1883_002:0680a17": "事能顯理門。二自顯隱他義。即事能隱理門。",
    "T45n1883_002:0680a18": "三自他俱存義。即事法非理門。四自他俱泯",
    "T45n1883_002:0680a19": "義。即事法即理門。又由初及三。有即事遍於",
    "T45n1883_002:0680a20": "理門。以自存故而能顯他故遍他耳。故約有",
    "T45n1883_002:0680a21": "存亡無礙。真空隱顯自在故。故逆順自在無",
    "T45n1883_002:0680a22": "障無礙。二深思下。勸修成觀學而不思同無",
    "T45n1883_002:0680a23": "所得。體達於心。即凡成聖矣。",
    "T45n1883_002:0680a24": "[0680a24] 觀曰。周遍含容觀第三。[0680a24] 釋曰。即事事無礙",
    "T45n1883_002:0680a25": "法界也。",
    "T45n1883_002:0680a26": "[0680a26] 觀曰。事如理融遍攝無礙。交參自在。略辯十",
    "T45n1883_002:0680a27": "門。[0680a27] 釋曰。此觀有三。初總標舉數。二別顯觀",
    "T45n1883_002:0680a28": "相。三結勸修行。今則初也。即總名之意。以",
    "T45n1883_002:0680a29": "事事無礙。若唯約事則彼此相礙。若唯約理",
    "T45n1883_002:0680b01": "則無可相礙。今以理融事。事則無礙。故云事",
    "T45n1883_002:0680b02": "如理融。然理含萬有無可同喻。略如虛空。虛",
    "T45n1883_002:0680b03": "空中略取二義。一普遍一切色非色處。即周",
    "T45n1883_002:0680b04": "遍義。二理含無外。無有一法出虛空故。即含",
    "T45n1883_002:0680b05": "容。義理亦如空。具於二義無不遍故。無不包",
    "T45n1883_002:0680b06": "故。即事如理乃至纖塵亦能包遍。故云事如",
    "T45n1883_002:0680b07": "理融遍攝無礙。攝即含容義。無礙二義。一偏",
    "T45n1883_002:0680b08": "不礙攝。二攝不礙遍故。事事能攝能遍。等皆",
    "T45n1883_002:0680b09": "無礙。其交參自。在亦遍十門。",
    "T45n1883_002:0680b10": "[0680b10] 觀曰。一理如事門。謂事法既虛。相無不盡。理",
    "T45n1883_002:0680b11": "性真實體無不現。是則事無別事。即全理為",
    "T45n1883_002:0680b12": "事。是故菩薩雖復看事即是觀理。然說此事",
    "T45n1883_002:0680b13": "為不即理。[0680b13] 釋曰。此下十門展轉相生。然事",
    "T45n1883_002:0680b14": "理相如大同前門相遍門也。即為總意能成",
    "T45n1883_002:0680b15": "下八。比二猶兼理事無礙。有此二故。得有事",
    "T45n1883_002:0680b16": "事無礙之義。屬事事攝。而有本云。理如事現。",
    "T45n1883_002:0680b17": "事如理遍。乍觀釋文多遍現義細尋成局。但",
    "T45n1883_002:0680b18": "有遍現闕餘義故。遍現二字諸本多無。無則",
    "T45n1883_002:0680b19": "義寬。今依無本。今理如事者。如事之現。如事",
    "T45n1883_002:0680b20": "之局。如事差別。如事大小一多等。故後門事",
    "T45n1883_002:0680b21": "如於理。非但如理遍亦如於理。無相無礙非",
    "T45n1883_002:0680b22": "內外等。又若有遍現。亦似事理。無礙觀中事",
    "T45n1883_002:0680b23": "理相遍故。無遍現於義為正。十門皆先標名。",
    "T45n1883_002:0680b24": "後解釋。今初理如事中。先正釋。既以事虛理",
    "T45n1883_002:0680b25": "實理體現。是則真理如事之虛。以虛名為實",
    "T45n1883_002:0680b26": "體。虛即是實名無別事。次是故菩薩下。以人",
    "T45n1883_002:0680b27": "證成由見事實。是故見事即是見理。後然說",
    "T45n1883_002:0680b28": "此事下。不壞相故。若壞於相理何所如。是則",
    "T45n1883_002:0680b29": "真理。如事相大小。",
    "T45n1883_002:0680c01": "[0680c01] 觀曰。二事如理門。謂諸事法與理非異故。事",
    "T45n1883_002:0680c02": "隨理而圓遍。遂令一塵普遍法界。法界全體",
    "T45n1883_002:0680c03": "遍諸法時。此一微塵亦如理性。全在一切法",
    "T45n1883_002:0680c04": "中如一微塵。一切事法亦爾。[0680c04] 釋曰。據初釋",
    "T45n1883_002:0680c05": "文。似但明遍義。遍是理之別稱。相無分限故。",
    "T45n1883_002:0680c06": "既一微塵舉體。全在一切法中。亦如理之不",
    "T45n1883_002:0680c07": "可分也。文中先出所因。由不異理故。由第一",
    "T45n1883_002:0680c08": "門理如事故。遂得此門事全如理。言圓遍者。",
    "T45n1883_002:0680c09": "無分故圓體周故偏。次遂令下。別示遍相。謂",
    "T45n1883_002:0680c10": "遍理法界。從法界全體下。明壞遍事。由塵如",
    "T45n1883_002:0680c11": "理故遍諸事。次如一塵下。舉微塵例諸事。即",
    "T45n1883_002:0680c12": "事事皆遍。斯則事事重重無礙矣。",
    "T45n1883_002:0680c13": "[0680c13] 觀曰。三事含理事無礙門。謂諸事法與理非",
    "T45n1883_002:0680c14": "一故。存本一事而能廣容。如一微塵其相不",
    "T45n1883_002:0680c15": "大。而能容攝無邊法界。由剎等諸法既不離",
    "T45n1883_002:0680c16": "法界。是故俱在一塵中現如一塵一切法亦",
    "T45n1883_002:0680c17": "爾。此事理融通非一非異故。總有四句。一一",
    "T45n1883_002:0680c18": "中一。二一切中一。三一中一切。四一切中一",
    "T45n1883_002:0680c19": "切。各有所由思之。[0680c19] 釋曰。文有三。一正釋。二",
    "T45n1883_002:0680c20": "結例。三融通。今初。由上一事含於理故。餘一",
    "T45n1883_002:0680c21": "切事與所含理體不異故。隨所含理皆在一",
    "T45n1883_002:0680c22": "事中。而言與理非一者。前門與理非異。同理",
    "T45n1883_002:0680c23": "而遍。此門亦是如理。而含則亦不異。由不壞",
    "T45n1883_002:0680c24": "一相方有能含。對前非異故言非一。下通局",
    "T45n1883_002:0680c25": "中則顯第二亦不壞相。如一微塵其相下。出",
    "T45n1883_002:0680c26": "事含相。二如一塵下。結例。三此事理下。融",
    "T45n1883_002:0680c27": "通就廣。容門有此四句。此中能含所含不出",
    "T45n1883_002:0680c28": "一多。交絡成四為能含邊。皆具與理非一非",
    "T45n1883_002:0680c29": "異義。由非一故有體為能含。由非異故有用。",
    "T45n1883_002:0681a01": "方能含為所含邊。但約與理非異義耳。如初",
    "T45n1883_002:0681a02": "一中一者。上一不壞相故。有能含體而與下",
    "T45n1883_002:0681a03": "一理非異。故便能包含下一。而下一由與上",
    "T45n1883_002:0681a04": "一理非異故。隨所含理在。上一中。以離理無",
    "T45n1883_002:0681a05": "事故。二一切中一者。以一切不壞相故。有能",
    "T45n1883_002:0681a06": "含體與下之一理不異故。能含於下一。下之",
    "T45n1883_002:0681a07": "一與上一切理不異故。隨下自一之理在上",
    "T45n1883_002:0681a08": "一切中。三一中一切者。由一不壞相故。得為",
    "T45n1883_002:0681a09": "能含而與下一切理不異故。能含一切所含",
    "T45n1883_002:0681a10": "一切與上一理不異。故隨自一切之理在上",
    "T45n1883_002:0681a11": "一中。四一切中一切者。由上一切不壞相故。",
    "T45n1883_002:0681a12": "有能含體與下一切理非異故含下一切。下",
    "T45n1883_002:0681a13": "之一切與上一切理非異故。隨下一切之理。",
    "T45n1883_002:0681a14": "在上一切之中。是故結云各有所由。前第二",
    "T45n1883_002:0681a15": "門是廣遍義。此第三門是含容義。已具此觀",
    "T45n1883_002:0681a16": "之總名矣。此下之七門。並皆不離廣遍含容",
    "T45n1883_002:0681a17": "之二義也。",
    "T45n1883_002:0681a18": "[0681a18] 觀曰。四通局無礙門。謂諸事法與理非一即",
    "T45n1883_002:0681a19": "非異。故令此事法不離一處。即全遍十方一",
    "T45n1883_002:0681a20": "切塵內。由非異即非一故。全遍十方而不動。",
    "T45n1883_002:0681a21": "一位即遠即近。即遍即住。無障無礙。[0681a21] 釋曰。",
    "T45n1883_002:0681a22": "此門重釋第二。第二俱遍今不壞相有不遍",
    "T45n1883_002:0681a23": "義遍即是通。不遍是局。文中與理非一故局。",
    "T45n1883_002:0681a24": "非異故通。即遠下結遍即是通。住則是局。",
    "T45n1883_002:0681a25": "[0681a25] 觀曰。五廣陜無礙門。謂諸事法與理非一即",
    "T45n1883_002:0681a26": "非異故。不壞一塵而能廣容十方剎海。由非",
    "T45n1883_002:0681a27": "異即非一故。廣容十方法界。而微塵不大。是",
    "T45n1883_002:0681a28": "則一塵之事。即廣即陜。即大即小。無障無礙。",
    "T45n1883_002:0681a29": "[0681a29] 釋曰。此重釋第三門。三明如理包含。今由",
    "T45n1883_002:0681b01": "與理有非一義。不壞陜相而能廣容。文中非",
    "T45n1883_002:0681b02": "一故陜非異故廣。先明非一即非異。故明不",
    "T45n1883_002:0681b03": "壞。廣容下句反上。是則一塵下結。",
    "T45n1883_002:0681b04": "[0681b04] 觀曰。六遍容無礙門。謂此一塵望於一切。由",
    "T45n1883_002:0681b05": "普遍即是廣容故。遍在一切中時。即復還攝",
    "T45n1883_002:0681b06": "彼一切法。全住自一中。又由廣容即是普遍",
    "T45n1883_002:0681b07": "故。令此一塵還即遍在自內一切差別法中。",
    "T45n1883_002:0681b08": "是故此一塵。自遍他時。即他遍自。能容能",
    "T45n1883_002:0681b09": "入。同時遍攝無礙。思之。[0681b09] 釋曰。此門正合前",
    "T45n1883_002:0681b10": "四五二門。兼合二三。以四五二門釋二三故。",
    "T45n1883_002:0681b11": "廣容普遍不相離。故名中遍即普遍。容即廣",
    "T45n1883_002:0681b12": "容。釋文中。先標。次釋。後結。今初。以一望多",
    "T45n1883_002:0681b13": "有遍容義。以有彼多可得遍故。此一能容。若",
    "T45n1883_002:0681b14": "多望一即無遍容。以所望之一無可言遍。能",
    "T45n1883_002:0681b15": "望之多而容於一。不可得言為廣容故。次由",
    "T45n1883_002:0681b16": "普遍下。釋有二對。初遍即是容。唯一遍一容。",
    "T45n1883_002:0681b17": "後又由下。容即是遍。亦是一容一遍。前中遍",
    "T45n1883_002:0681b18": "即是容者。一遍多時。還攝所遍之多。在我一",
    "T45n1883_002:0681b19": "內。猶如一鏡遍九鏡時。還攝九鏡在一鏡內。",
    "T45n1883_002:0681b20": "後容即是遍法約反上。謂如一鏡容多鏡時。",
    "T45n1883_002:0681b21": "能容之一鏡。&#x5374;遍所容多鏡影中。故云還遍",
    "T45n1883_002:0681b22": "自內一切差別法中。是故下結。可知。",
    "T45n1883_002:0681b23": "[0681b23] 觀曰。七攝入無礙門。謂彼一切望於一法。以",
    "T45n1883_002:0681b24": "入他即是攝他故。一切全入一中之時。即令",
    "T45n1883_002:0681b25": "彼一還復在自一切之內。同時無礙。又由攝。",
    "T45n1883_002:0681b26": "他即是入他故。一法全在一切中時。還令一",
    "T45n1883_002:0681b27": "切恒在一內。同時無礙思之。[0681b27] 釋曰。釋相之",
    "T45n1883_002:0681b28": "中。先標。後釋。今初。但約以多望一能攝。即",
    "T45n1883_002:0681b29": "前能容入。即前遍而前一為能遍。有多可遍。",
    "T45n1883_002:0681c01": "今入但入於一。不得言遍。前門有多可容故",
    "T45n1883_002:0681c02": "得言容。今一無多可容故但云攝。次以入他",
    "T45n1883_002:0681c03": "即是攝他故。下別釋其相。亦有二對。前對多",
    "T45n1883_002:0681c04": "為能入。故還攝所入之一。在能入多中。如九",
    "T45n1883_002:0681c05": "鏡入於一鏡。還攝所入一鏡。在能入多鏡之",
    "T45n1883_002:0681c06": "中。後對但反前多能入。為多能攝耳。謂多攝",
    "T45n1883_002:0681c07": "一時。多為能攝。一為所攝。而多即能入。故",
    "T45n1883_002:0681c08": "還將此多。入於所攝一法之中。如九鏡為能",
    "T45n1883_002:0681c09": "攝。還將九鏡入所攝一鏡之中。然上二對能",
    "T45n1883_002:0681c10": "入能攝。皆是於多即攝即入。名攝入無礙。而",
    "T45n1883_002:0681c11": "一但為所攝所入。不得能攝能入之名。至第",
    "T45n1883_002:0681c12": "八門方有能攝能入耳。後同時無礙者結也。",
    "T45n1883_002:0681c13": "結上多能入時。即為能攝。故云同時。",
    "T45n1883_002:0681c14": "[0681c14] 觀曰。八交涉無礙門。謂一法望一切。有攝有",
    "T45n1883_002:0681c15": "入。通有四句。謂一攝一切一入一切。一切攝",
    "T45n1883_002:0681c16": "一一切入一。一攝一法一入一法。一切攝一",
    "T45n1883_002:0681c17": "切一切入一切。同時交參無礙。有本後二句",
    "T45n1883_002:0681c18": "入在頭。[0681c18] 釋曰。釋文亦三。初標所依。次釋。三",
    "T45n1883_002:0681c19": "結。初中但一望多。有攝有入。次通有四句下",
    "T45n1883_002:0681c20": "釋。以一望一切故一在初。然第六門。亦一望",
    "T45n1883_002:0681c21": "多。但有容遍二句而無攝入。第七門但多望",
    "T45n1883_002:0681c22": "一。有攝有入亦唯二句。今第八門。雖一望一",
    "T45n1883_002:0681c23": "切。而一與多俱為能攝能入。得交涉名。又交",
    "T45n1883_002:0681c24": "涉者。前第七門多能攝一。即多亦為能入。今",
    "T45n1883_002:0681c25": "第八門。多攝於一。所攝之一亦能攝多故。能",
    "T45n1883_002:0681c26": "攝之多&#x5374;為所攝。故入一中得交涉名。既一",
    "T45n1883_002:0681c27": "之與多俱為能攝能入便有四句。雖似八句",
    "T45n1883_002:0681c28": "二二合故。故但四句。四句皆具攝之。與入第",
    "T45n1883_002:0681c29": "一句云。一攝一切一入一切者。謂上句一為",
    "T45n1883_002:0682a01": "能攝一切為所攝。而所攝一切。亦得為能攝。",
    "T45n1883_002:0682a02": "即上能攝之一。&#x5374;為所攝故。上之一&#x5374;入一",
    "T45n1883_002:0682a03": "切之中故。云一入一切。第二句云。一切攝",
    "T45n1883_002:0682a04": "一一切入一者。上句一切為。能攝一為所攝。",
    "T45n1883_002:0682a05": "而所攝一亦為能攝。故上之一。切&#x5374;為所攝",
    "T45n1883_002:0682a06": "云一切入一。此句但反上第一句耳。三即以",
    "T45n1883_002:0682a07": "一望他一。四即第三句中。一切復望別一切。",
    "T45n1883_002:0682a08": "以其四句為能攝邊。同理之包為能入邊。同",
    "T45n1883_002:0682a09": "理之遍故。又四句皆由與理非一非異故。由",
    "T45n1883_002:0682a10": "與理非一。有一多體可為攝入。由與理非異",
    "T45n1883_002:0682a11": "便能攝入。若以十鏡為喻。一鏡為一。九鏡為",
    "T45n1883_002:0682a12": "多。謂初句云。一攝一切一入一切者。應云一",
    "T45n1883_002:0682a13": "鏡攝九鏡。一鏡入九鏡。謂上一鏡為能攝。則",
    "T45n1883_002:0682a14": "九鏡為所攝。而所攝九鏡亦為能攝故。上能",
    "T45n1883_002:0682a15": "攝之一鏡。&#x5374;入九鏡之中。云一鏡入九鏡。下",
    "T45n1883_002:0682a16": "三例然。第二句云一切攝一一切入一者。應",
    "T45n1883_002:0682a17": "云九鏡攝一鏡。九鏡入一鏡。謂上九鏡為能",
    "T45n1883_002:0682a18": "攝。則一鏡是所攝。以所攝一鏡亦為能攝故。",
    "T45n1883_002:0682a19": "上能攝之九鏡。&#x5374;入所攝一鏡中。云九鏡入",
    "T45n1883_002:0682a20": "一鏡。第三句一攝一法一入一法者。應云一",
    "T45n1883_002:0682a21": "鏡攝一鏡一鏡入一鏡。謂第一一鏡攝第二",
    "T45n1883_002:0682a22": "一鏡。第一一鏡亦入第二一鏡。第四句云。一",
    "T45n1883_002:0682a23": "切攝一切一切入一切者。應言十鏡各攝於",
    "T45n1883_002:0682a24": "九鏡。十鏡皆入於九鏡。而所入所攝但云九",
    "T45n1883_002:0682a25": "鏡者。留一為攝入故。言有本云後二句入在",
    "T45n1883_002:0682a26": "頭者。云一入一法一攝一法。一切入一切一",
    "T45n1883_002:0682a27": "切攝一切。以不例前故。依現本四句。皆攝",
    "T45n1883_002:0682a28": "在初。",
    "T45n1883_002:0682a29": "[0682a29] 觀曰。九相在無礙門。謂一切望一亦有入有",
    "T45n1883_002:0682b01": "攝。亦有四句。謂攝一入一。攝一切入一。攝",
    "T45n1883_002:0682b02": "一入一切。攝一切入一切。同時交參無障無",
    "T45n1883_002:0682b03": "礙。[0682b03] 釋曰。初標名。云相在者。自己攝法入他",
    "T45n1883_002:0682b04": "法中。他又攝法在我己中。故云相在。至下句",
    "T45n1883_002:0682b05": "中當見。釋中亦三。謂標釋結。標云。一切望一",
    "T45n1883_002:0682b06": "者。一切在初正反第八。二亦有四句下釋。釋",
    "T45n1883_002:0682b07": "四句中。上標既云一切望一則有四句。四句",
    "T45n1883_002:0682b08": "之首皆合有一切之言以為能攝。今並略耳。",
    "T45n1883_002:0682b09": "但取所攝所入以成四句。然此四句與前全",
    "T45n1883_002:0682b10": "異。如前一攝一法一入一法。但明自一隨對",
    "T45n1883_002:0682b11": "他一。自一攝他一時。亦入他一耳。今則不",
    "T45n1883_002:0682b12": "然。謂第一句云攝一入一者。此謂一切隨攝",
    "T45n1883_002:0682b13": "一法將入一法。約十鏡說。總以九鏡為能攝。",
    "T45n1883_002:0682b14": "第一句者。九鏡攝第一。一鏡入第二一鏡之",
    "T45n1883_002:0682b15": "中。二攝一切入一者。謂九鏡皆攝九鏡入一",
    "T45n1883_002:0682b16": "鏡中。三攝一入一切者。九鏡各攝一鏡遍入",
    "T45n1883_002:0682b17": "九鏡之中。四攝一切入一切者。九鏡皆攝九",
    "T45n1883_002:0682b18": "鏡各入九鏡之中攝。將隨一入彼一中。復攝",
    "T45n1883_002:0682b19": "彼一在此多中等故名相在。約法一一作者。",
    "T45n1883_002:0682b20": "且約諸佛望眾生說。總以諸佛為一切是能",
    "T45n1883_002:0682b21": "攝。眾生為所攝所入。第一句者。諸佛攝一眾",
    "T45n1883_002:0682b22": "生入一眾生中。二者諸佛攝一切眾生入一",
    "T45n1883_002:0682b23": "眾生中。三者諸佛身攝一眾生。入一切眾生",
    "T45n1883_002:0682b24": "身毛中。四者諸佛各攝一切眾生。入一切眾",
    "T45n1883_002:0682b25": "生中。餘法相望一多皆爾。三同時下。總結。由",
    "T45n1883_002:0682b26": "此互攝互在故。有帝網重重之義。問此一切",
    "T45n1883_002:0682b27": "望一。皆一切在初。則一望一切。何不四句皆",
    "T45n1883_002:0682b28": "一在初。答若但一在初唯有兩句。謂一攝一",
    "T45n1883_002:0682b29": "切一入一切為一句。一攝一法一入一法為",
    "T45n1883_002:0682c01": "兩句耳。今由相涉第二句一切。是前所攝為",
    "T45n1883_002:0682c02": "能攝故。第三句互一相對。第四句唯一切對",
    "T45n1883_002:0682c03": "故。成四句耳。故不得四句皆一在初。然正義",
    "T45n1883_002:0682c04": "如前。更有一意。如攝一入一。謂一切正攝一",
    "T45n1883_002:0682c05": "時。即能入一等。若爾何異第八。第八一攝一",
    "T45n1883_002:0682c06": "一入一者。一入所攝一中。今趣舉一其一皆",
    "T45n1883_002:0682c07": "入。以正同理廣容。即同理普遍故。若爾何異",
    "T45n1883_002:0682c08": "第七。第七但有二句。亦自入所攝一中故。此",
    "T45n1883_002:0682c09": "中一切正攝一亦入。餘一亦入一切等故。若",
    "T45n1883_002:0682c10": "約十鏡作者。一鏡為一。九鏡為一切。一者九",
    "T45n1883_002:0682c11": "鏡攝一鏡。九鏡亦能入一鏡。二者九鏡攝九",
    "T45n1883_002:0682c12": "鏡。九鏡入一鏡。三者九鏡攝一鏡。九鏡即入",
    "T45n1883_002:0682c13": "九鏡。四者九鏡攝九鏡。九鏡亦即入九鏡。為",
    "T45n1883_002:0682c14": "攝一切入一切。雖通此釋今不取之。亦有云。",
    "T45n1883_002:0682c15": "前第八門是複四句。一攝一一入一。兩句方",
    "T45n1883_002:0682c16": "成一句故。今一攝一者。但攝其一入我一中。",
    "T45n1883_002:0682c17": "二但攝一切入我一中等。若爾但有一攝句",
    "T45n1883_002:0682c18": "耳。亦無入義故不取之。",
    "T45n1883_002:0682c19": "[0682c19] 觀曰。十普融無礙門。謂一切及一普皆同時。",
    "T45n1883_002:0682c20": "更互相望一一具前兩重四句。普融無礙準",
    "T45n1883_002:0682c21": "前思之。[0682c21] 釋曰。此第十門總融。前九近且收",
    "T45n1883_002:0682c22": "三。第八門一望一切。第九門一切望一。今具",
    "T45n1883_002:0682c23": "此二。以一望一切。有第八門四句。以一切望",
    "T45n1883_002:0682c24": "一。有第九門四句。其第七門雖不具四句。而",
    "T45n1883_002:0682c25": "是一切攝一中收故。近收三。言總收九者。九",
    "T45n1883_002:0682c26": "門不出一多故。由其初門理如事故。一可為",
    "T45n1883_002:0682c27": "多。由第二門事如理故多可為一。二四如理",
    "T45n1883_002:0682c28": "之遍。三五如理之包。二即二而不二。四即不",
    "T45n1883_002:0682c29": "二而二。以不壞相故。三即非廣而廣。五即廣",
    "T45n1883_002:0683a01": "即非廣。亦以不壞相故。六即雙含一多容遍",
    "T45n1883_002:0683a02": "無礙。七便攝入自在。八含一多交涉。九含攝",
    "T45n1883_002:0683a03": "入自在。十即融成一致故。第十門即同時具",
    "T45n1883_002:0683a04": "足相應門。九即因陀羅網境界門。由第八交",
    "T45n1883_002:0683a05": "涉互為能所。有隱顯門。其第七門相即相入",
    "T45n1883_002:0683a06": "門。五即廣陜門。四不離一處。即遍有相即",
    "T45n1883_002:0683a07": "門。三事含理事故。有微細門。六具相即廣陜",
    "T45n1883_002:0683a08": "二門。前三總成諸門事理相如。故有鈍雜門",
    "T45n1883_002:0683a09": "隨十為首。有主伴門顯。於時中有十世門故。",
    "T45n1883_002:0683a10": "初心究竟攝多劫於剎那。信滿道圓一念該",
    "T45n1883_002:0683a11": "於佛地。以諸法皆爾故。有託事門。是故十玄",
    "T45n1883_002:0683a12": "亦自此出。",
    "T45n1883_002:0683a13": "[0683a13] 觀曰。令圓明顯現。稱行境界無障無礙。深思",
    "T45n1883_002:0683a14": "之。令現在前也。[0683a14] 釋曰。第三結勸修學。謂若",
    "T45n1883_002:0683a15": "圓明在心。依解生行行起解絕。雖絕而現解",
    "T45n1883_002:0683a16": "行雙融。修而無修。非唯周遍一門。實亦三觀",
    "T45n1883_002:0683a17": "齊致。無心體極無間常行。何障不消。何法能",
    "T45n1883_002:0683a18": "礙。斯觀顯現聖遠乎哉。體之則神矣。體非權",
    "T45n1883_002:0683a19": "小聖亦難思矣。故初生王宮貴極臣佐。離此",
    "T45n1883_002:0683a20": "成觀安造茲玄。余久深玄籍注想華嚴。此之",
    "T45n1883_002:0683a21": "一觀久而究盡。不鏡方寸虛負性靈。故名法",
    "T45n1883_002:0683a22": "界玄鏡。時已從心之歲矣。本文結云華嚴法",
    "T45n1883_002:0683a23": "亦玄一卷(有本無玄字今依有本也)。今夾本文在內。別題云",
    "T45n1883_002:0683a24": "華嚴法界玄鏡。"
}