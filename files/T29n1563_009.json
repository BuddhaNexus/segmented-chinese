{
    "T29n1563_009:0814c13": "阿毘達磨藏顯宗論卷第九",
    "T29n1563_009:0814c15": "尊者眾賢造",
    "T29n1563_009:0814c16": "三藏法師玄奘奉 詔譯",
    "T29n1563_009:0814c17": "辯差別品第三之五",
    "T29n1563_009:0814c18": "[0814c18] 已辯能作因相。俱有因相云何。頌曰。",
    "T29n1563_009:0814c19": " 俱有一果法  如大相所相",
    "T29n1563_009:0814c20": " 心心隨轉等",
    "T29n1563_009:0814c21": "[0814c21] 論曰。若有為法同得一果。可得說此為俱有",
    "T29n1563_009:0814c22": "因。由助彼力得一果故。其相云何。如四大種。",
    "T29n1563_009:0814c23": "更互相望為俱有因。雖有體增體不增者。而",
    "T29n1563_009:0814c24": "皆三一更互為因。自體不應待自體故。亦不",
    "T29n1563_009:0814c25": "應待同類體故。一一大種唯待餘三。要四大種",
    "T29n1563_009:0814c26": "異類和集。方有功能生造色故。如是諸相與",
    "T29n1563_009:0814c27": "所相法。心與心隨轉。亦皆互為因等言為明",
    "T29n1563_009:0814c28": "諸心隨轉及諸能相亦互為因。是則俱有因。",
    "T29n1563_009:0814c29": "由得一果遍攝有為法。如其所應。然本論中。",
    "T29n1563_009:0815a01": "曾不見說心隨轉色與心為因。應辯此中造",
    "T29n1563_009:0815a02": "論者意。今我所見彼論意者。若法與心決定",
    "T29n1563_009:0815a03": "俱起。遍一切心。依心而轉。即說彼法與所依",
    "T29n1563_009:0815a04": "心展轉相望為俱有因。諸心所法非定俱起。",
    "T29n1563_009:0815a05": "或少或多現可得故。身業語業非遍諸心。不",
    "T29n1563_009:0815a06": "定心俱全無有故。生等諸相皆依心轉。非互",
    "T29n1563_009:0815a07": "相依。法為上首。生住異滅互相資故。由斯不",
    "T29n1563_009:0815a08": "說彼互為因。又於此中為欲顯示但說異類",
    "T29n1563_009:0815a09": "為俱有因。同類互為因不說而成義。又為顯",
    "T29n1563_009:0815a10": "示有身語業唯依於心不依於表。故不說彼",
    "T29n1563_009:0815a11": "與心為因。又彼大德意趣難了。諸有智者應",
    "T29n1563_009:0815a12": "更尋思。然於此中有作是計。唯心與色為俱",
    "T29n1563_009:0815a13": "有因。非色與心依心轉故。如王臣理勝不因",
    "T29n1563_009:0815a14": "劣。此喻不然。亦相資故心隨轉法。其體云何",
    "T29n1563_009:0815a15": "頌曰。",
    "T29n1563_009:0815a16": " 心所二律儀  彼及心諸相",
    "T29n1563_009:0815a17": " 是心隨轉法",
    "T29n1563_009:0815a18": "[0815a18] 論曰。一切心所靜慮無漏二種律儀。彼法及",
    "T29n1563_009:0815a19": "心之生等相。如是皆謂心隨轉法。何緣心隨",
    "T29n1563_009:0815a20": "相非心隨轉法。以隨相於心非俱有因故。何",
    "T29n1563_009:0815a21": "緣心隨相非心俱有因。不由彼力心得生故。",
    "T29n1563_009:0815a22": "彼於一法有功能故。又與心王非一果故。聚",
    "T29n1563_009:0815a23": "中多分非彼果故。若爾云何心能與彼為俱",
    "T29n1563_009:0815a24": "有因。由隨心王生等諸位彼得轉故。豈不",
    "T29n1563_009:0815a25": "應如大種生等。心亦用彼為俱有因。謂如造",
    "T29n1563_009:0815a26": "色非生等果。生等非不與諸大種為俱有因。",
    "T29n1563_009:0815a27": "此亦應爾。如是所例其理不齊。展轉果一果",
    "T29n1563_009:0815a28": "多。非彼果故。非諸造色。是諸大種。展轉果",
    "T29n1563_009:0815a29": "中。一果所攝。何容造色。非諸大種生等果故。",
    "T29n1563_009:0815b01": "例此為失。又如前說。前說者何。不由彼力心",
    "T29n1563_009:0815b02": "得生故。然諸大種與生等相。展轉力生。故無",
    "T29n1563_009:0815b03": "此失。何緣此法名心隨轉。頌曰。",
    "T29n1563_009:0815b04": " 由時果善等",
    "T29n1563_009:0815b05": "[0815b05] 論曰。略說由時果等善等。十種緣故名心隨",
    "T29n1563_009:0815b06": "轉且由時者。謂此與心一生住滅及墮一世。",
    "T29n1563_009:0815b07": "由果等者。謂此與心一果等流及一異熟。由",
    "T29n1563_009:0815b08": "善等者。謂此與心同善不善無記性故。豈",
    "T29n1563_009:0815b09": "不但言一生住滅。即知亦是墮一世中。雖亦",
    "T29n1563_009:0815b10": "即知墮於一世。而猶未了。此法與心過去未",
    "T29n1563_009:0815b11": "來亦不相離。或為顯示諸不生法。故復說言",
    "T29n1563_009:0815b12": "及墮一世。若爾但應言墮一世。不爾應不令",
    "T29n1563_009:0815b13": "知定墮一世。豈不等流異熟亦是一果攝。如",
    "T29n1563_009:0815b14": "何一果外說等流異熟耶。實爾。此中言一果",
    "T29n1563_009:0815b15": "者。但攝士用及離繫果。豈不此言通故亦攝",
    "T29n1563_009:0815b16": "等流異熟。雖言亦攝非此所明。然士用果總",
    "T29n1563_009:0815b17": "有四種。一俱生。二無間。三隔越。四不生。此",
    "T29n1563_009:0815b18": "顯與因非俱有果。為遮唯執與因俱生。和",
    "T29n1563_009:0815b19": "合聚中有士用果。此和合聚互為果故。自非",
    "T29n1563_009:0815b20": "自體士用果故。即顯非彼俱起和合。士用果",
    "T29n1563_009:0815b21": "中有一果義。是故別舉等流異熟。應知此中",
    "T29n1563_009:0815b22": "時一果一。顯俱顯共其義有殊。此中心王",
    "T29n1563_009:0815b23": "極少。猶與五十八法為俱有因。謂十大地法",
    "T29n1563_009:0815b24": "彼四十本相心八本隨相名五十八法。五十",
    "T29n1563_009:0815b25": "八中除心四隨相。餘五十四為心俱有因。有",
    "T29n1563_009:0815b26": "餘師說。五十八內能為心因。唯十四法。謂十",
    "T29n1563_009:0815b27": "大地法并心四本相。非諸心所生等相力。能",
    "T29n1563_009:0815b28": "為心因如心隨相。若爾便違品類足論。如彼",
    "T29n1563_009:0815b29": "論言。或有苦諦。以有身見為因。非與有身見",
    "T29n1563_009:0815c01": "為因。除未來有身見及彼相應法生老住無",
    "T29n1563_009:0815c02": "常。諸餘染污苦諦。或有苦諦。以有身見為因。",
    "T29n1563_009:0815c03": "亦與有身見為因。即所除法。彼作是言。我等",
    "T29n1563_009:0815c04": "不誦及彼相應法。應隨義理簡擇論文。方可",
    "T29n1563_009:0815c05": "誦持故。異此便壞俱有因相。或應許隨相。亦",
    "T29n1563_009:0815c06": "心俱有因。復有說言。一切同聚皆互相望為",
    "T29n1563_009:0815c07": "俱有因。於同聚中隨闕一種。所餘諸法皆",
    "T29n1563_009:0815c08": "不生故。此諸說中初說為善。本相與法其力",
    "T29n1563_009:0815c09": "等故。又此俱起和合聚中。有是能轉而非隨",
    "T29n1563_009:0815c10": "轉。謂即心王有唯隨轉。謂色及心不相應行。",
    "T29n1563_009:0815c11": "有是能轉。亦是隨轉。謂心所法隨心轉故。能",
    "T29n1563_009:0815c12": "轉心不相應行故。有二俱非謂除前相。已辯",
    "T29n1563_009:0815c13": "俱有因相。同類因相云何。頌曰。",
    "T29n1563_009:0815c14": " 同類因相似  自部地前生",
    "T29n1563_009:0815c15": " 道展轉九地  唯等勝為果",
    "T29n1563_009:0815c16": " 加行生亦然  聞思所成等",
    "T29n1563_009:0815c17": "[0815c17] 論曰。能養能生。或遠或近。諸等流果。名同類",
    "T29n1563_009:0815c18": "因。應知此因唯相似法。於相似法非於異類。",
    "T29n1563_009:0815c19": "如善五蘊與善五蘊展轉相望為同類因。染",
    "T29n1563_009:0815c20": "污無記應知亦爾。有餘師說。淨無記蘊五是",
    "T29n1563_009:0815c21": "色果。四非色因。性下劣故。有餘師說。五是四",
    "T29n1563_009:0815c22": "果。色非四因。勢力劣故。有餘師說。色與四蘊",
    "T29n1563_009:0815c23": "相望展轉皆不為因。劣異類故。若就位說。有",
    "T29n1563_009:0815c24": "餘師言。羯賴藍位能與十位為同類因。頞部",
    "T29n1563_009:0815c25": "曇等九位一一皆除前位與餘為因後。位望前",
    "T29n1563_009:0815c26": "但有緣義。若爾最初羯賴藍色應無有因。初",
    "T29n1563_009:0815c27": "後老色應無有果。故理不然。復有師言。前生",
    "T29n1563_009:0815c28": "十位一一皆與後生十位。各自類色為同類",
    "T29n1563_009:0815c29": "因。由此方隅一切外分。各然自類如應當說。",
    "T29n1563_009:0816a01": "為諸相似。於相似法皆可得說為同類因。不",
    "T29n1563_009:0816a02": "爾云何自部自地。唯與自部自地為因。是故",
    "T29n1563_009:0816a03": "說言自部自地。部謂五部。謂見苦所斷乃至",
    "T29n1563_009:0816a04": "修所斷。地謂九地。謂欲界為一靜慮無色八。",
    "T29n1563_009:0816a05": "此中欲界見苦所斷。還與欲界見苦所斷為同",
    "T29n1563_009:0816a06": "類因。如是乃至欲界修所斷。還與欲界修所",
    "T29n1563_009:0816a07": "斷為因。如說。欲界五部所斷。靜慮無色各四",
    "T29n1563_009:0816a08": "地中。隨其所應皆如是說。此為一切。不爾前",
    "T29n1563_009:0816a09": "生謂唯前生。與後相似生未生法為同類因。",
    "T29n1563_009:0816a10": "是謂圓滿同類因相。唯說前生與後生果為同",
    "T29n1563_009:0816a11": "類因。於義便闕。不說與未生為同類因。故唯",
    "T29n1563_009:0816a12": "說過去與未來現在為同類因等。於義亦闕。",
    "T29n1563_009:0816a13": "不說過去有因果故。何故未來無同類因。彼",
    "T29n1563_009:0816a14": "無前後次第義故。豈不諸法於正生時。已能",
    "T29n1563_009:0816a15": "蠲除一切障礙。望未生者得說為前。又異熟",
    "T29n1563_009:0816a16": "因。於未來世亦應非有由異熟果。望異熟因",
    "T29n1563_009:0816a17": "無俱前故。要依前後立同類因。非正生時。已",
    "T29n1563_009:0816a18": "越後位。未有作用。如餘未來。過去唯前未來",
    "T29n1563_009:0816a19": "唯後。現通前後。約世定故。過去諸法雖皆是",
    "T29n1563_009:0816a20": "前。而取果時已定前後。非未來法於正生時。",
    "T29n1563_009:0816a21": "作用別餘可立前後。要至現在已生位中。方",
    "T29n1563_009:0816a22": "簡未來令成後位。以自作用取彼為果。若爾",
    "T29n1563_009:0816a23": "異熟因亦勿未來有此彼非類。所以者何。此",
    "T29n1563_009:0816a24": "同類因與等流果善等無別。若無先後應互",
    "T29n1563_009:0816a25": "為因既互為因。應互為果。互為因果。與理相",
    "T29n1563_009:0816a26": "違。既無理能遮互為果。則應許有果在因先。",
    "T29n1563_009:0816a27": "亦有二心互為因義。是則違害發智等文。彼",
    "T29n1563_009:0816a28": "異熟因與果相別。雖離前後而無上過。故同",
    "T29n1563_009:0816a29": "類因。就位建立。未來非有。若異熟因。就相",
    "T29n1563_009:0816b01": "建立。未來非無。言同類因唯自地者。定依何",
    "T29n1563_009:0816b02": "說。定依有漏。若無漏道展轉相望。一一皆與",
    "T29n1563_009:0816b03": "九地為因。謂四靜慮及三無色。未至中問。是",
    "T29n1563_009:0816b04": "名九地。餘無等引非猛利故。皆不能發無漏",
    "T29n1563_009:0816b05": "聖道。無漏九地互為因者。非繫地故。各別地",
    "T29n1563_009:0816b06": "愛不執聖道。為己有故。種類同故。地雖有別",
    "T29n1563_009:0816b07": "亦互為因。然非一切。何者唯與等勝為因。加",
    "T29n1563_009:0816b08": "行生故。初定聖道有依初定。乃至有依無所",
    "T29n1563_009:0816b09": "有處。二定等道應知亦爾。於依自上有。於依",
    "T29n1563_009:0816b10": "下地無。謂依初定。初定聖道。與依九定九地",
    "T29n1563_009:0816b11": "聖道為同類因。即此唯用。依初定道為同類",
    "T29n1563_009:0816b12": "因。不用依上聖道為因。以性劣故。依第二定。",
    "T29n1563_009:0816b13": "初定聖道。除依初定。與依餘定九地聖道為",
    "T29n1563_009:0816b14": "同類因。即此唯用。依初二定九地聖道為同",
    "T29n1563_009:0816b15": "類因。非依上地。依第三定初定聖道。除依初",
    "T29n1563_009:0816b16": "二。與依餘定九地聖道為同類因。即此唯用。",
    "T29n1563_009:0816b17": "依初二三九地聖道為同類因。非依上地。乃",
    "T29n1563_009:0816b18": "至若依無所有處。初定聖道唯與依此無所有",
    "T29n1563_009:0816b19": "處九地聖道為同類因。即此通用。依九地定",
    "T29n1563_009:0816b20": "九地聖道為同類因。如依九定初定聖道。餘",
    "T29n1563_009:0816b21": "定聖道依於九地。隨其所應當廣思擇。又一",
    "T29n1563_009:0816b22": "地攝諸無漏道。亦非一切。為一切因。為等勝",
    "T29n1563_009:0816b23": "因非劣因故。且如已生苦法智忍。還與未來",
    "T29n1563_009:0816b24": "苦。法智忍為同類因。是名為等。又即此忍。復",
    "T29n1563_009:0816b25": "能與後從苦法智至無生智為同類因。是名",
    "T29n1563_009:0816b26": "為勝。如是廣說。乃至已生諸無生智。唯與等",
    "T29n1563_009:0816b27": "類為同類因。更無勝故。又諸已生見道修道",
    "T29n1563_009:0816b28": "及無學道。隨其次第與三二一為同類因。展",
    "T29n1563_009:0816b29": "轉為因。亦不違理。而非勝道。與劣為因前生",
    "T29n1563_009:0816c01": "鈍根。種姓修道。與自相續。未來決定。不生",
    "T29n1563_009:0816c02": "利根。種姓見道。為同類因。何理為礙。一切",
    "T29n1563_009:0816c03": "有情各別相續。法爾安立六種種姓。無學望",
    "T29n1563_009:0816c04": "前。應知亦爾。然有差別。謂有前生無學聖道。",
    "T29n1563_009:0816c05": "於自相續後生修道為同類因。無學退已於",
    "T29n1563_009:0816c06": "修道中。可有轉生利根義故。然不違害根蘊",
    "T29n1563_009:0816c07": "所說。依同品根密意說故。又依現起有用根",
    "T29n1563_009:0816c08": "說。如說。現起世第一法。若爾一切有情相續。",
    "T29n1563_009:0816c09": "法爾安立三乘菩提。亦應劣為勝乘因性。無",
    "T29n1563_009:0816c10": "斯過去。性極遠故。劣乘不可轉成勝故隨信",
    "T29n1563_009:0816c11": "隨法二行聖道。性相&#x96A3;故。所依一故。設見道",
    "T29n1563_009:0816c12": "中有出觀者。亦可轉故。三乘聖道無如是事。",
    "T29n1563_009:0816c13": "由此故言。諸鈍根道與鈍及利為同類因。若",
    "T29n1563_009:0816c14": "利根道唯利道因。如隨信行及信勝解時解",
    "T29n1563_009:0816c15": "脫道。隨其次第與六四二為同類因。若隨法",
    "T29n1563_009:0816c16": "行及見至非時解脫道。隨其次第與三二一。",
    "T29n1563_009:0816c17": "為同類因。此亦准前應知不定。諸上地道為",
    "T29n1563_009:0816c18": "下地因。云何名為或等或勝。由因增長及由",
    "T29n1563_009:0816c19": "根故。為但聖道唯與等勝為同類因。不爾云",
    "T29n1563_009:0816c20": "何餘世間法加行生者。亦與等勝為因非劣。",
    "T29n1563_009:0816c21": "加行生法其體云何。謂聞所成思所成等。等",
    "T29n1563_009:0816c22": "者等取修所成等。因聞思修所生功德。名彼",
    "T29n1563_009:0816c23": "所成加行生故。唯與等勝為因非劣。如欲界",
    "T29n1563_009:0816c24": "繫。聞所成法。能與自界聞思所成為同類因。",
    "T29n1563_009:0816c25": "非修所成。因欲界無。故思所成法與思所成",
    "T29n1563_009:0816c26": "為同類因。非聞所成因以彼劣故。若色界繫",
    "T29n1563_009:0816c27": "聞所成法。能與自界聞修所成為同類因。非",
    "T29n1563_009:0816c28": "思所成。因色界無。故修所成法。唯與自界修",
    "T29n1563_009:0816c29": "所成法為同類因。非聞所成因以彼劣故。無",
    "T29n1563_009:0817a01": "色界繫修所成法。唯與自界修所成法為同",
    "T29n1563_009:0817a02": "類因。非聞思所成因以無故劣故。此聞思修",
    "T29n1563_009:0817a03": "所成諸法各有九品。謂下下等。若下下品為",
    "T29n1563_009:0817a04": "九品因。下中八因乃至上上唯上上因。除前",
    "T29n1563_009:0817a05": "劣故。生得善法與加行善為同類因。非加行",
    "T29n1563_009:0817a06": "善為生得因。以彼劣故。又生得善亦有九品。",
    "T29n1563_009:0817a07": "一切相望展轉為因。容一一後皆現前故。定",
    "T29n1563_009:0817a08": "一心中得一切故。然由現行異熟九品。可施",
    "T29n1563_009:0817a09": "設有九品差別。染污九品准此應知。復由對",
    "T29n1563_009:0817a10": "治有九品故。無覆無記總有四種。謂異熟生",
    "T29n1563_009:0817a11": "威儀路工巧處化心俱品。隨其次第能與四",
    "T29n1563_009:0817a12": "三二一為因。有說。一切皆互為因。同一縛故。",
    "T29n1563_009:0817a13": "此說非理。勿有煖等互為因。故又欲界化心",
    "T29n1563_009:0817a14": "有四靜慮果。非上靜慮果下靜慮果因。非加",
    "T29n1563_009:0817a15": "行因得下劣果。勿設劬勞無所獲故。同類因",
    "T29n1563_009:0817a16": "相義類寔繁。隨力決擇如順正理。已辯同類",
    "T29n1563_009:0817a17": "因相。相應因相云何。頌曰。",
    "T29n1563_009:0817a18": " 相應因決定  心心所同依",
    "T29n1563_009:0817a19": "[0817a19] 論曰。唯心心所是相應因。豈不此中無簡別",
    "T29n1563_009:0817a20": "故。時境行相別亦相應。設簡別言此三同者。",
    "T29n1563_009:0817a21": "異身同矚應說相應。故說同依總遮斯難。謂",
    "T29n1563_009:0817a22": "要同依心心所法。方得更互為相應因。此中",
    "T29n1563_009:0817a23": "同言顯所依一。謂若眼識用此剎那。眼根為",
    "T29n1563_009:0817a24": "依。相應受等亦即用此眼根為依。乃至意識",
    "T29n1563_009:0817a25": "及相應法。同依意根應知亦爾。今應思擇眼",
    "T29n1563_009:0817a26": "耳等根所依性同。何緣說彼能依之識。所依",
    "T29n1563_009:0817a27": "各異。何勞致問。諸識所依依性雖同而類別",
    "T29n1563_009:0817a28": "故。若爾何故知同依言。唯就俱生剎那依義",
    "T29n1563_009:0817a29": "說眼識等同一所依。非就長時種類依義。說",
    "T29n1563_009:0817b01": "諸眼識同一所依。又無間依種類同故。應眼",
    "T29n1563_009:0817b02": "等識為相應因。是故頌中應如是簡。謂心心",
    "T29n1563_009:0817b03": "所同時同依。故彼釋中自攝二義。謂若眼識",
    "T29n1563_009:0817b04": "用此剎那眼根為依。乃至廣說。頌中既闕",
    "T29n1563_009:0817b05": "同時之言。如何得知此同依者。非一種類是",
    "T29n1563_009:0817b06": "一剎那。若謂釋中攝故無過。應所造頌不說",
    "T29n1563_009:0817b07": "同依。但說相應因。決定心心所。又相應言足",
    "T29n1563_009:0817b08": "遮諸難。非時依異可有相應。俱有相應二因",
    "T29n1563_009:0817b09": "何別。且相應因法亦俱有因。有俱有因法非",
    "T29n1563_009:0817b10": "相應因。謂隨轉色生等諸行。若相應因即俱",
    "T29n1563_009:0817b11": "有因。此中二因義有何別。非相應因即俱有",
    "T29n1563_009:0817b12": "因。由此二因義各異故。然即一法是相應",
    "T29n1563_009:0817b13": "因。亦俱有因。義差別者。不相離義是相應因。",
    "T29n1563_009:0817b14": "同一果義是俱有因。又展轉力同生住等是",
    "T29n1563_009:0817b15": "俱有因。若展轉力同緣一境是相應因。由",
    "T29n1563_009:0817b16": "互為果立俱有因。由五平等立相應因。其中",
    "T29n1563_009:0817b17": "闕一餘不得有。是故極成互為因義。已辯相",
    "T29n1563_009:0817b18": "應因相。遍行因相云何。頌曰。",
    "T29n1563_009:0817b19": " 遍行謂前遍  為同地染因",
    "T29n1563_009:0817b20": "[0817b20] 論曰。遍行因者。謂前已生遍行隨眠及俱品",
    "T29n1563_009:0817b21": "法。與後同地自部他部諸染污法為遍行因。",
    "T29n1563_009:0817b22": "何等名為遍行品法。隨眠品中當廣分別。此",
    "T29n1563_009:0817b23": "因勢力越同類因勢力而轉故別建立。亦為",
    "T29n1563_009:0817b24": "餘部染法因故。由此勢力餘部煩惱及彼眷",
    "T29n1563_009:0817b25": "屬亦生長故。於自部攝諸煩惱中。同類遍行",
    "T29n1563_009:0817b26": "二因何別。由有身見諸愛得生。諸愛亦能生",
    "T29n1563_009:0817b27": "有身見。二差別相如何可知。自部二因亦有",
    "T29n1563_009:0817b28": "差別。謂執我故。能令諸愛生起堅固增廣熾",
    "T29n1563_009:0817b29": "盛。我見遍緣諸愛境故。愛令我見生起堅固。",
    "T29n1563_009:0817c01": "而不能令增廣熾盛。不能遍緣我見境故。由",
    "T29n1563_009:0817c02": "諸遍惑展轉相望。皆能遍緣所緣境故。一",
    "T29n1563_009:0817c03": "一遍惑皆互能令生起堅固增廣熾盛。故此",
    "T29n1563_009:0817c04": "二因非無差別。一時一品能為同類遍行二",
    "T29n1563_009:0817c05": "因有何差別。雖同時取二等流果。而自部果",
    "T29n1563_009:0817c06": "增盛非餘。由二因門所長養故。唯生自部二",
    "T29n1563_009:0817c07": "因何別。無遍行因唯生自部。謂遍行法正現",
    "T29n1563_009:0817c08": "前時。俱時有力取五部果。於自部果亦有差",
    "T29n1563_009:0817c09": "別。生起堅固由同類力。增廣熾盛由遍行力。",
    "T29n1563_009:0817c10": "應知過現遍行隨眠。為五部因能緣五部。亦",
    "T29n1563_009:0817c11": "是五部之所隨增。彼相應法除所隨增。生等",
    "T29n1563_009:0817c12": "復除能緣五部。彼諸法得非遍行因。或前",
    "T29n1563_009:0817c13": "後故。性&#x758E;遠故。非一果故。有遍行隨眠非遍",
    "T29n1563_009:0817c14": "行因等。餘廣決擇如順正理。已辯遍行因相。",
    "T29n1563_009:0817c15": "異熟因相云何。頌曰。",
    "T29n1563_009:0817c16": " 異熟因不善  及善唯有漏",
    "T29n1563_009:0817c17": "[0817c17] 論曰。唯諸不善及善有漏。是異熟因。異熟法",
    "T29n1563_009:0817c18": "故。隨其所應。此因能感異熟果故名異熟因。",
    "T29n1563_009:0817c19": "頌中及聲顯此因與果性相雖異而品類無",
    "T29n1563_009:0817c20": "雜。唯言為遮異熟因體攝諸因義。有說。諸果",
    "T29n1563_009:0817c21": "皆名異熟。彼異熟因亦應遍攝。恐如彼計故",
    "T29n1563_009:0817c22": "說唯言。何緣定知。唯不善法及善有漏。是異",
    "T29n1563_009:0817c23": "熟因。契經說故。謂契經說有黑黑異熟業。有",
    "T29n1563_009:0817c24": "白白異熟業有黑白黑白異熟業。有非黑非",
    "T29n1563_009:0817c25": "白無異熟業。能盡諸業。又契經言。現見領受",
    "T29n1563_009:0817c26": "悅意異熟。或復領受悲號異熟。由善不善。又",
    "T29n1563_009:0817c27": "說我遭身業等。損謂苦受。生受苦異熟。復言",
    "T29n1563_009:0817c28": "我遇身業等。益謂樂受。生受樂異熟。如斯等",
    "T29n1563_009:0817c29": "證其類極多。何緣無漏不招異熟。無愛潤故。",
    "T29n1563_009:0818a01": "如貞實種無水潤沃。又無漏法既非繫地。如",
    "T29n1563_009:0818a02": "何能招繫地異熟。何緣無記不招異熟。由力",
    "T29n1563_009:0818a03": "劣故。如朽敗種。餘善不善能招異熟。如有水",
    "T29n1563_009:0818a04": "潤諸貞實種。此異熟因總說有二。一能牽",
    "T29n1563_009:0818a05": "引。二能圓滿。且眾同分及與命根。非不相",
    "T29n1563_009:0818a06": "應行。獨所能牽引。故契經說。業為生因。生",
    "T29n1563_009:0818a07": "即命根。及眾同分。餘色心等。非定遍故。又品",
    "T29n1563_009:0818a08": "類足說諸命根是業異熟。非是業故。非心隨",
    "T29n1563_009:0818a09": "轉身語二業。亦不能引命眾同分。經言。劣",
    "T29n1563_009:0818a10": "界思業所引。應知劣界即是欲有。此說欲有",
    "T29n1563_009:0818a11": "命眾同分。唯意業感非身語業。身語表業有",
    "T29n1563_009:0818a12": "多極微。一心所起唯一能引。命眾同分。餘無",
    "T29n1563_009:0818a13": "此能。不應理故。若許同時共感一果。即應更",
    "T29n1563_009:0818a14": "互為俱有因。有對造色為俱有因。非宗所許。",
    "T29n1563_009:0818a15": "此非展轉力所生故。亦非次第。一一極微引",
    "T29n1563_009:0818a16": "命同分。一心起故。非一心起。無異功能。別引",
    "T29n1563_009:0818a17": "生後。而無過失。非為滿業。亦有斯過於一生",
    "T29n1563_009:0818a18": "中各別能取圓滿果故。依此無表亦同此釋。",
    "T29n1563_009:0818a19": "多遠離體一心起故。不許互為俱有因故。經",
    "T29n1563_009:0818a20": "說。殺生若修若習若多修習生。那落迦。論",
    "T29n1563_009:0818a21": "說。破僧妄語惡業感無間獄一劫壽者。此舉",
    "T29n1563_009:0818a22": "所起顯能起思。思業非色難知相故。於欲界",
    "T29n1563_009:0818a23": "中有時一蘊為異熟因共感一果。謂有記得",
    "T29n1563_009:0818a24": "及彼生等。有時二蘊為異熟因共感一果。謂",
    "T29n1563_009:0818a25": "善不善色及生等。有時四蘊為異熟因共感",
    "T29n1563_009:0818a26": "一果。謂善不善心心所法及彼生等。欲界無",
    "T29n1563_009:0818a27": "有隨心轉色。故無五蘊為異熟因共感一果。",
    "T29n1563_009:0818a28": "於色界中有時一蘊為異熟因共感一果。謂",
    "T29n1563_009:0818a29": "有記得無想等至及彼生等。有時二蘊為異",
    "T29n1563_009:0818b01": "熟因共感一果。謂初靜慮善有表業及彼生",
    "T29n1563_009:0818b02": "等。非於第二靜慮已上有諸表業。無能起故。",
    "T29n1563_009:0818b03": "有時四蘊為異熟因共感一果。謂無隨轉色",
    "T29n1563_009:0818b04": "善心心所法及彼生等。有時五蘊為異熟因",
    "T29n1563_009:0818b05": "共感一果。謂有隨轉色諸心心所法及彼生",
    "T29n1563_009:0818b06": "等。無色界中有時一蘊為異熟因共感一果。",
    "T29n1563_009:0818b07": "謂有記得滅盡等至及彼生等。有時四蘊為",
    "T29n1563_009:0818b08": "異熟因共感一果。謂一切善心心所法。如是",
    "T29n1563_009:0818b09": "總有九異熟因。謂三界中。如數次第。三四二",
    "T29n1563_009:0818b10": "種品類差別。有業唯感一處異熟。謂感法處",
    "T29n1563_009:0818b11": "即命根等。若感意處定感二處。謂意與法。若",
    "T29n1563_009:0818b12": "感觸處應知亦二。謂觸與法。若感色處定感",
    "T29n1563_009:0818b13": "三處。謂色觸法。若感香味應知亦三。謂自",
    "T29n1563_009:0818b14": "觸法。若感身處定感四處。謂身色觸法。若感",
    "T29n1563_009:0818b15": "眼處定感五處。謂眼身色觸法。感耳鼻舌應",
    "T29n1563_009:0818b16": "知亦五。謂自為一身色觸法。有業能感六七",
    "T29n1563_009:0818b17": "八九十十一處。聲非異熟故此不論。業或少",
    "T29n1563_009:0818b18": "果或多果。故如外種果或少或多。有一念業",
    "T29n1563_009:0818b19": "多念異熟。無多念業一念異熟。勿設劬勞果",
    "T29n1563_009:0818b20": "減因故。有一世業三世異熟。無二世業一世",
    "T29n1563_009:0818b21": "異熟。招感異熟勢力法爾。善惡為因感無記",
    "T29n1563_009:0818b22": "故。然異熟果無與業俱。非造業時即受果故。",
    "T29n1563_009:0818b23": "又業現在果非即熟法。受業門理必決定故。",
    "T29n1563_009:0818b24": "亦非無間。由次剎那等。無間緣力所引故。剎",
    "T29n1563_009:0818b25": "那正起力難制故。又異熟因感異類果。必待",
    "T29n1563_009:0818b26": "相續方能辦故。所餘決擇如順正理。如是已",
    "T29n1563_009:0818b27": "辨六因相別。此說三世定義云何。頌曰。",
    "T29n1563_009:0818b28": " 遍行與同類  二世三世三",
    "T29n1563_009:0818b29": "[0818b29] 論曰。遍行同類唯居過現未來世無。理如前",
    "T29n1563_009:0818c01": "說。相應俱有異熟三因。於三世中皆悉遍有。",
    "T29n1563_009:0818c02": "頌既不說能作因所居。義准應知通三世非",
    "T29n1563_009:0818c03": "世。不可說彼定時分故。已辨六因相別世",
    "T29n1563_009:0818c04": "定。必應對果建立因名。何等名為因所對果。",
    "T29n1563_009:0818c05": "頌曰。",
    "T29n1563_009:0818c06": " 果有為離繫  無為無因果",
    "T29n1563_009:0818c07": "[0818c07] 論曰。果略有五。後當廣辯。今且總標。有為離",
    "T29n1563_009:0818c08": "繫。故本論說。果法云何。謂諸有為及與擇",
    "T29n1563_009:0818c09": "滅。豈不擇滅許是果故。必應有因。非無有因",
    "T29n1563_009:0818c10": "可說為果。曾未見故。我亦許道為證得因。經",
    "T29n1563_009:0818c11": "說。此為沙門果故。此六因內從何因得我說",
    "T29n1563_009:0818c12": "此果非從六因。前說六因生所賴故。若爾應",
    "T29n1563_009:0818c13": "許此證得因。離前六因別為第七。我宗所許",
    "T29n1563_009:0818c14": "如汝所言。豈不所宗有如是誦。涅槃是果而",
    "T29n1563_009:0818c15": "無有因。雖有此誦於義無失。謂諸世間於設",
    "T29n1563_009:0818c16": "功用所欣事辦共立果名。死於士夫極為衰",
    "T29n1563_009:0818c17": "惱。故於不死事最所欣。如是所欣由道功用",
    "T29n1563_009:0818c18": "所證得故。說名為果。言無因者。道於所得擇",
    "T29n1563_009:0818c19": "滅無為非六因故。擇滅於道非所生果。是所",
    "T29n1563_009:0818c20": "證果道於擇滅非能生因是能證因。故道與",
    "T29n1563_009:0818c21": "滅更互相對。因果是非不可定執。若道於滅",
    "T29n1563_009:0818c22": "為證得因。是則但應得為道果。誰言道果定",
    "T29n1563_009:0818c23": "非滅得。道於滅得為同類因。或亦說為俱有",
    "T29n1563_009:0818c24": "因故。然此非聖正所求果。聖不求有為而修",
    "T29n1563_009:0818c25": "聖道。故道於滅得為能生因。道於滅體為能",
    "T29n1563_009:0818c26": "證因。既許無為是能作因。應許無為有增上",
    "T29n1563_009:0818c27": "果。以不障故立能作因。非能生故無增上果。",
    "T29n1563_009:0818c28": "由如是理如有為法建立因果。無為不然。是",
    "T29n1563_009:0818c29": "故擇滅。是因無果。是果無因。餘二無為是因",
    "T29n1563_009:0819a01": "非果。無因無果理極成立。於當所辯異熟等",
    "T29n1563_009:0819a02": "流。離繫士用及增上果。如是五果對前六因。",
    "T29n1563_009:0819a03": "當言何果何因所得。頌曰。",
    "T29n1563_009:0819a04": " 後因果異熟  前因增上果",
    "T29n1563_009:0819a05": " 同類遍等流  俱相應士用",
    "T29n1563_009:0819a06": "[0819a06] 論曰。於五果中第三離繫。非生因得。故此不",
    "T29n1563_009:0819a07": "論且辯六因得餘四果。言後因者。謂異熟因。",
    "T29n1563_009:0819a08": "於因頌中最後說故。初異熟果此因所得。有",
    "T29n1563_009:0819a09": "言。異熟從異熟生。故此不應名無異熟。彼言",
    "T29n1563_009:0819a10": "非理。同類異熟二因所生義各別故。謂前異",
    "T29n1563_009:0819a11": "熟為同類因。生後異熟為等流果。即後異熟",
    "T29n1563_009:0819a12": "由先業成。能成諸業名異熟因。所成異熟即",
    "T29n1563_009:0819a13": "異熟果。二因體異。二果義分。因果類殊無相",
    "T29n1563_009:0819a14": "雜過。然異熟體如熟飲食。於生異熟無勝功",
    "T29n1563_009:0819a15": "能。故唯不善及善有漏。是異熟因名有異熟。",
    "T29n1563_009:0819a16": "言前因者。謂能作因。於因頌中最初說故。後",
    "T29n1563_009:0819a17": "增上果此因所得。增上之果名增上果。唯無",
    "T29n1563_009:0819a18": "障住有何增上。即無障住說為增上。又於諸",
    "T29n1563_009:0819a19": "法生滅位中。亦有展轉增上勢力同類遍行",
    "T29n1563_009:0819a20": "得等流果。果似因故名為等流。如是二因果",
    "T29n1563_009:0819a21": "相相似故因雖二其果唯一。俱有相應得士",
    "T29n1563_009:0819a22": "用果。非越士體有別士用。即此所得名士用",
    "T29n1563_009:0819a23": "果。此士用名為目何法。即目諸法所有功能。",
    "T29n1563_009:0819a24": "如是冥符後頌文說。若因彼力生是果名士",
    "T29n1563_009:0819a25": "用。此中士用士力士能。士之勢分義皆無別。",
    "T29n1563_009:0819a26": "諸法功能如士用故。名為士用。如勇健人。似",
    "T29n1563_009:0819a27": "師子故名為師子。俱士用果。定有又勝。故說",
    "T29n1563_009:0819a28": "相應。俱有因得。無間隔越。或有或無。設有",
    "T29n1563_009:0819a29": "非勝。又濫餘果。是故不言餘因所得。"
}