{
    "T30n1579_040:0510c02": "瑜伽師地論卷第四十",
    "T30n1579_040:0510c04": "彌勒菩薩說",
    "T30n1579_040:0510c05": "三藏法師玄奘奉 詔譯",
    "T30n1579_040:0510c06": "本地分中菩薩地第十五初持瑜伽處",
    "T30n1579_040:0510c07": "戒品第十之一",
    "T30n1579_040:0510c08": "[0510c08] 云何菩薩戒波羅蜜多。嗢&#x62D5;南曰。",
    "T30n1579_040:0510c09": " 自性一切難  一切門善士",
    "T30n1579_040:0510c10": " 一切種遂求  二世樂清淨",
    "T30n1579_040:0510c11": " 如是九種相  是名略說戒",
    "T30n1579_040:0510c12": "[0510c12] 謂九種相戒名為菩薩戒波羅蜜多。一自性",
    "T30n1579_040:0510c13": "戒。二一切戒。三難行戒。四一切門戒。五善士",
    "T30n1579_040:0510c14": "戒。六一切種戒。七遂求戒。八此世他世樂戒。",
    "T30n1579_040:0510c15": "九清淨戒。",
    "T30n1579_040:0510c16": "[0510c16] 云何菩薩自性戒。謂若略說具四功德。當知",
    "T30n1579_040:0510c17": "是名菩薩自性戒。何等為四。一從他正受。",
    "T30n1579_040:0510c18": "二善淨意樂。三犯已還淨。四深敬專念無有",
    "T30n1579_040:0510c19": "違犯。由諸菩薩從他正受故。於所學戒",
    "T30n1579_040:0510c20": "若有違犯。即外觀他深生愧恥。由諸菩薩",
    "T30n1579_040:0510c21": "善淨意樂故。於所學戒若有違犯。即內自",
    "T30n1579_040:0510c22": "顧深起慚羞。由諸菩薩於諸學處犯已還",
    "T30n1579_040:0510c23": "淨。深敬專念初無違犯。二因緣故。離諸",
    "T30n1579_040:0510c24": "惡作。如是菩薩從他正受善淨意樂。為依",
    "T30n1579_040:0510c25": "止故生起慚愧。由慚愧故能善防護所受",
    "T30n1579_040:0510c26": "尸羅。由善防護所受戒故離諸惡作。又於",
    "T30n1579_040:0510c27": "是中。從他正受。善淨意樂。此二是法。犯已",
    "T30n1579_040:0510c28": "還淨。深敬專念無有違犯。此二是前二法所",
    "T30n1579_040:0510c29": "引。又於是中。從他正受。善淨意樂。深敬專",
    "T30n1579_040:0511a01": "念無有違犯。由此三法應知能令不毀菩",
    "T30n1579_040:0511a02": "薩所受淨戒。犯已還淨。由此一法應知能",
    "T30n1579_040:0511a03": "令犯已還出。如是菩薩具四功德自性尸",
    "T30n1579_040:0511a04": "羅。應知即是妙善淨戒。正受隨學。能利自",
    "T30n1579_040:0511a05": "他。利益安樂無量眾生。哀愍世間諸天人",
    "T30n1579_040:0511a06": "等。令得義利利益安樂故。應知即是無量",
    "T30n1579_040:0511a07": "淨戒。攝受無量菩薩所學故。應知即是饒益",
    "T30n1579_040:0511a08": "一切有情淨戒。現前能作一切有情利益安",
    "T30n1579_040:0511a09": "樂故。應知即是能獲大果勝利淨戒。攝受",
    "T30n1579_040:0511a10": "隨與無上正等菩提果故。是名菩薩自性",
    "T30n1579_040:0511a11": "戒。",
    "T30n1579_040:0511a12": "[0511a12] 云何菩薩一切戒。謂菩薩戒略有二種。一",
    "T30n1579_040:0511a13": "在家分戒。二出家分戒是名一切戒。",
    "T30n1579_040:0511a14": "[0511a14] 又即依此在家出家二分淨戒。略說三種。一",
    "T30n1579_040:0511a15": "律儀戒。二攝善法戒。三饒益有情戒。",
    "T30n1579_040:0511a16": "[0511a16] 律儀戒者。謂諸菩薩所受七眾別解脫律",
    "T30n1579_040:0511a17": "儀。即是苾芻戒。苾芻尼戒。正學戒。勤策男",
    "T30n1579_040:0511a18": "戒。勤策女戒。近事男戒。近事女戒。如是七",
    "T30n1579_040:0511a19": "種。依止在家出家二分。如應當知。是名菩",
    "T30n1579_040:0511a20": "薩律儀戒。",
    "T30n1579_040:0511a21": "[0511a21] 攝善法戒者。謂諸菩薩受律儀戒後。所有一",
    "T30n1579_040:0511a22": "切為大菩提。由身語意積集諸善。總說名",
    "T30n1579_040:0511a23": "為攝善法戒。此復云何。謂諸菩薩依戒住",
    "T30n1579_040:0511a24": "戒。於聞於思於修止觀於樂獨處。精勤",
    "T30n1579_040:0511a25": "修學。如是時時於諸尊長。精勤修習合掌",
    "T30n1579_040:0511a26": "起迎問訊禮拜恭敬之業。即於尊長勤修敬",
    "T30n1579_040:0511a27": "事。於疾病者悲愍殷重瞻侍供給。於諸妙",
    "T30n1579_040:0511a28": "說施以善哉。於有功德補特伽羅。真誠讚",
    "T30n1579_040:0511a29": "美。於十方界一切有情一切福業。以勝意",
    "T30n1579_040:0511b01": "樂起淨信心發言隨喜。於他所作一切違",
    "T30n1579_040:0511b02": "犯思擇安忍。以身語意已作未作一切善根。",
    "T30n1579_040:0511b03": "迴向無上正等菩提。時時發起種種正願",
    "T30n1579_040:0511b04": "以一切種上妙供具供佛法僧。於諸善品",
    "T30n1579_040:0511b05": "恒常勇猛精進修習。於身語意住不放逸。",
    "T30n1579_040:0511b06": "於諸學處正念正知正行。防守密護根門。",
    "T30n1579_040:0511b07": "於食知量。初夜後夜常修覺悟。親近善",
    "T30n1579_040:0511b08": "士依止善友。於自愆犯審諦了知深見過",
    "T30n1579_040:0511b09": "失。既審了知深見過已。其未犯者專意護",
    "T30n1579_040:0511b10": "持。其已犯者於佛菩薩同法者所。至心發露",
    "T30n1579_040:0511b11": "如法悔除。如是等類所有引攝護持。增長",
    "T30n1579_040:0511b12": "諸善法戒。是名菩薩攝善法戒。",
    "T30n1579_040:0511b13": "[0511b13] 云何菩薩饒益有情戒。當知此戒略有十一",
    "T30n1579_040:0511b14": "相。何等十一。謂諸菩薩於諸有情能引義",
    "T30n1579_040:0511b15": "利。彼彼事業與作助伴。於諸有情隨所生",
    "T30n1579_040:0511b16": "起疾病等苦。瞻侍病等亦作助伴。又諸菩",
    "T30n1579_040:0511b17": "薩依世出世種種義利。能為有情說諸法",
    "T30n1579_040:0511b18": "要。先方便說先如理說。後令獲得彼彼義",
    "T30n1579_040:0511b19": "利。又諸菩薩於先有恩諸有情所善守知",
    "T30n1579_040:0511b20": "恩。隨其所應現前酬報。又諸菩薩於墮種",
    "T30n1579_040:0511b21": "種師子虎狼鬼魅王賊水火等畏諸有情類。",
    "T30n1579_040:0511b22": "皆能救護。令離如是諸怖畏處。又諸菩薩",
    "T30n1579_040:0511b23": "於諸喪失財寶親屬諸有情類。善為開解令",
    "T30n1579_040:0511b24": "離愁憂。又諸菩薩於有匱乏資生眾具諸",
    "T30n1579_040:0511b25": "有情類。施與一切資生眾具。又諸菩薩隨順",
    "T30n1579_040:0511b26": "道理。正與依止如法御眾。又諸菩薩隨順",
    "T30n1579_040:0511b27": "世間。事務言說。呼召去來。談論慶慰。隨時",
    "T30n1579_040:0511b28": "往赴。從他受取飲食等事。以要言之。遠離",
    "T30n1579_040:0511b29": "一切能引無義違意現行。於所餘事心皆",
    "T30n1579_040:0511c01": "隨轉。又諸菩薩若隱若露。顯示所有真實功",
    "T30n1579_040:0511c02": "德。令諸有情歡喜進學。又諸菩薩於有過",
    "T30n1579_040:0511c03": "者。內懷親昵利益安樂增上意樂調伏訶",
    "T30n1579_040:0511c04": "責治罰驅擯。為欲令其出不善處安置善",
    "T30n1579_040:0511c05": "處。又諸菩薩以神通力。方便示現那落",
    "T30n1579_040:0511c06": "迦等諸趣等相。令諸有情厭離不善。方便",
    "T30n1579_040:0511c07": "引令入佛聖教歡喜信樂生希有心勤修",
    "T30n1579_040:0511c08": "正行。云何菩薩住律儀戒。住攝善法戒。",
    "T30n1579_040:0511c09": "住饒益有情戒。善護律儀戒。善修攝善",
    "T30n1579_040:0511c10": "法戒善行一切種饒益有情戒。",
    "T30n1579_040:0511c11": "[0511c11] 謂諸菩薩住別解脫律儀戒時。捨轉輪王而",
    "T30n1579_040:0511c12": "出家已。不顧王位如棄草穢。如有貧庶",
    "T30n1579_040:0511c13": "為活命故。棄下劣欲而出家已不顧劣欲。",
    "T30n1579_040:0511c14": "不如菩薩清淨意樂捨輪王位而出家已",
    "T30n1579_040:0511c15": "不顧一切人中最勝轉輪王位。又諸菩薩",
    "T30n1579_040:0511c16": "住律儀戒。於未來世天魔王宮所有妙欲。不",
    "T30n1579_040:0511c17": "生喜樂。亦不願求彼諸妙欲修行梵行。",
    "T30n1579_040:0511c18": "於彼妙欲尚如實觀。猶如趣入廣大種種",
    "T30n1579_040:0511c19": "恐畏稠林。況餘諸欲。又諸菩薩既出家已。於",
    "T30n1579_040:0511c20": "現在世尊貴有情種種上妙利養恭敬。正慧",
    "T30n1579_040:0511c21": "審觀。尚如變吐曾不味著。何況於餘卑賤",
    "T30n1579_040:0511c22": "有情所有下劣利養恭敬。又諸菩薩常樂遠",
    "T30n1579_040:0511c23": "離若獨靜處。若在眾中。於一切時心專遠",
    "T30n1579_040:0511c24": "離寂靜而住。不唯於是尸羅律儀而生喜",
    "T30n1579_040:0511c25": "足。依戒住戒勤修無量菩薩等持。為欲引",
    "T30n1579_040:0511c26": "發證得自在。又諸菩薩雖處雜眾。而不樂",
    "T30n1579_040:0511c27": "為乃至少分不正言論。居遠離處。不起少",
    "T30n1579_040:0511c28": "分諸惡尋思。或時失念暫爾現行。尋便發起",
    "T30n1579_040:0511c29": "猛利悔愧。深見其過數數悔愧。深見過故",
    "T30n1579_040:0512a01": "雖復暫起不正言論諸惡尋思。而能速疾安",
    "T30n1579_040:0512a02": "住正念。於彼獲得無復作心。由此因緣則",
    "T30n1579_040:0512a03": "能拘檢。習拘檢故漸能如昔。於彼現行深",
    "T30n1579_040:0512a04": "生喜樂。於今安住彼不現行。喜樂亦爾。又",
    "T30n1579_040:0512a05": "能違逆令不現起。又諸菩薩於諸菩薩一切",
    "T30n1579_040:0512a06": "學處。及聞已入大地菩薩廣大無量不可思",
    "T30n1579_040:0512a07": "議長時最極難行學處。心無驚懼亦不怯",
    "T30n1579_040:0512a08": "劣。唯作是念。彼既是人。漸次修學於諸菩",
    "T30n1579_040:0512a09": "薩一切學處廣大無量不可思議淨身語等諸",
    "T30n1579_040:0512a10": "律儀戒。成就圓滿。我亦是人。漸次修學決定",
    "T30n1579_040:0512a11": "無疑。當得如彼淨身語等諸律儀戒成就",
    "T30n1579_040:0512a12": "圓滿。又諸菩薩住律儀戒常察己過不伺",
    "T30n1579_040:0512a13": "他非。普於一切兇暴犯戒諸有情所。無損",
    "T30n1579_040:0512a14": "害心無瞋恚心。菩薩於彼由懷上品法大",
    "T30n1579_040:0512a15": "悲故。現前發起深憐愍心欲饒益心。又諸",
    "T30n1579_040:0512a16": "菩薩住律儀戒。雖復遭他手足塊石刀杖等",
    "T30n1579_040:0512a17": "觸之所加害。於彼尚無少恚恨心。況當",
    "T30n1579_040:0512a18": "於彼欲出惡言欲行加害。況復發言毀",
    "T30n1579_040:0512a19": "辱訶責。以少苦觸作不饒益。又諸菩薩住",
    "T30n1579_040:0512a20": "律儀戒。具足成就五支所攝不放逸行。一",
    "T30n1579_040:0512a21": "前際俱行不放逸行。二後際俱行不放逸行。",
    "T30n1579_040:0512a22": "三中際俱行不放逸行。四先時所作不放逸",
    "T30n1579_040:0512a23": "行。五俱時隨行不放逸行。謂諸菩薩於菩薩",
    "T30n1579_040:0512a24": "學正修學時。若於過去已所違犯如法悔",
    "T30n1579_040:0512a25": "除。是名菩薩前際俱行不放逸行。若於未",
    "T30n1579_040:0512a26": "來當所違犯如法悔除。是名菩薩後際俱",
    "T30n1579_040:0512a27": "行不放逸行。若於現在正所違犯如法悔",
    "T30n1579_040:0512a28": "除。是名菩薩中際俱行不放逸行。若諸菩薩",
    "T30n1579_040:0512a29": "先於後時當所違犯發起猛利自誓欲樂。謂",
    "T30n1579_040:0512b01": "我定當如如所應行。如如所應住。如是如",
    "T30n1579_040:0512b02": "是行。如是如是住。令無所犯。是名菩薩",
    "T30n1579_040:0512b03": "先時所作不放逸行。若諸菩薩即以如是先",
    "T30n1579_040:0512b04": "時所作不放逸行為所依止。如如所應",
    "T30n1579_040:0512b05": "行。如如所應住。如是如是行。如是如是",
    "T30n1579_040:0512b06": "住。不起毀犯。是名菩薩俱時隨行不放逸行。",
    "T30n1579_040:0512b07": "又諸菩薩住律儀戒。覆藏自善發露己惡。",
    "T30n1579_040:0512b08": "少欲喜足堪忍眾苦。性無憂慼不掉不躁",
    "T30n1579_040:0512b09": "威儀寂靜。離矯詐等一切能起邪命之法。",
    "T30n1579_040:0512b10": "菩薩成就如是十支。名住律儀戒善護律",
    "T30n1579_040:0512b11": "儀戒。謂不顧戀過去諸欲。又不希求未來",
    "T30n1579_040:0512b12": "諸欲。又不耽著現在諸欲。又樂遠離不生",
    "T30n1579_040:0512b13": "喜足。又能掃滌不正言論諸惡尋思。又能於",
    "T30n1579_040:0512b14": "己不自輕蔑。又性柔和。又能堪忍。又不放",
    "T30n1579_040:0512b15": "逸。又能具足軌則淨命。",
    "T30n1579_040:0512b16": "[0512b16] 又諸菩薩已能安住攝善法戒。若於身財少",
    "T30n1579_040:0512b17": "生顧戀。尚不忍受。何況其多。又於一切",
    "T30n1579_040:0512b18": "犯戒因緣根本煩惱少分煩惱忿恨等生。亦",
    "T30n1579_040:0512b19": "不忍受。又於他所發生恚害怨恨等心。亦",
    "T30n1579_040:0512b20": "不忍受。又於所起懈怠懶惰。亦不忍受。",
    "T30n1579_040:0512b21": "又於所起等至味著等至煩惱。亦不忍受。",
    "T30n1579_040:0512b22": "又於五處如實了知。謂如實知善果勝利。",
    "T30n1579_040:0512b23": "又能如實了知善因。又能如實知善因果",
    "T30n1579_040:0512b24": "倒與無倒。又如實知攝善法障。是諸菩薩",
    "T30n1579_040:0512b25": "能於善果見大勝利尋求善因。為攝善故",
    "T30n1579_040:0512b26": "如實了知倒與無倒。由此菩薩獲得善果。",
    "T30n1579_040:0512b27": "不於無常妄見為常。不於其苦妄見為",
    "T30n1579_040:0512b28": "樂。不於不淨妄見為淨。不於無我妄見",
    "T30n1579_040:0512b29": "為我。如實了知攝善法障。為攝善故速疾",
    "T30n1579_040:0512c01": "遠離。菩薩由此十種相故。名住攝善法戒。",
    "T30n1579_040:0512c02": "速能攝善一切種相。謂施漸次。若戒漸次。",
    "T30n1579_040:0512c03": "若忍漸次。若精進漸次若靜慮漸次及五種",
    "T30n1579_040:0512c04": "慧。又諸菩薩由十一相。名住一切種饒益",
    "T30n1579_040:0512c05": "有情戒。於一一相中成就一切種謂諸菩",
    "T30n1579_040:0512c06": "薩於諸有情彼彼事業。皆為助伴。謂於思",
    "T30n1579_040:0512c07": "量所作事業。及於功用所作事業悉能與",
    "T30n1579_040:0512c08": "彼而作助伴或於道路若往若來。或於無",
    "T30n1579_040:0512c09": "倒事業加行。或於守護所有財物。或於和",
    "T30n1579_040:0512c10": "合展轉乖離。或於義會或於修福。皆為助",
    "T30n1579_040:0512c11": "伴。於諸救苦亦為助伴。謂於遭遇疾疫有",
    "T30n1579_040:0512c12": "情。瞻侍供給。盲者啟導。聾者撝義。手代言",
    "T30n1579_040:0512c13": "者曉以想像。迷方路者示以遇途。支不",
    "T30n1579_040:0512c14": "具者惠以荷乘。其愚騃者誨以勝慧。為貪",
    "T30n1579_040:0512c15": "欲纏所苦有情。開解令離貪欲纏苦。如是",
    "T30n1579_040:0512c16": "若為瞋恚惛沈。睡眠掉舉。惡作疑纏。所苦",
    "T30n1579_040:0512c17": "有情。開解令離疑纏等苦。欲尋思纏所苦",
    "T30n1579_040:0512c18": "有情。開解令離欲尋思苦。如欲尋思。恚害",
    "T30n1579_040:0512c19": "親里國土不死輕侮相應族姓相應所有尋思",
    "T30n1579_040:0512c20": "當知亦爾。他蔑他勝所苦有情。開解令離",
    "T30n1579_040:0512c21": "被蔑勝苦。行路疲乏所苦有情。施座施",
    "T30n1579_040:0512c22": "處調身按摩。令其止息勞倦眾苦。又諸菩",
    "T30n1579_040:0512c23": "薩為諸有情如理宣說。謂於樂行惡行有",
    "T30n1579_040:0512c24": "情。為欲令斷諸惡行故。以相應文句助",
    "T30n1579_040:0512c25": "伴隨順。清亮有用相稱應順。常委分資糧",
    "T30n1579_040:0512c26": "法而為宣說。或復方便善巧宣說。如於樂",
    "T30n1579_040:0512c27": "行惡行有情為欲令斷諸惡行故如是。",
    "T30n1579_040:0512c28": "於行慳行有情。為欲令彼斷慳行故。於",
    "T30n1579_040:0512c29": "現法中求財寶者。為欲令彼正少功力集",
    "T30n1579_040:0513a01": "多財寶守護無失。於佛聖教懷憎嫉者。為",
    "T30n1579_040:0513a02": "欲令彼得清淨信證清淨見。超諸惡趣",
    "T30n1579_040:0513a03": "盡一切結。越一切苦。應知亦爾。",
    "T30n1579_040:0513a04": "[0513a04] 又諸菩薩於其有恩諸有情所。深知恩惠",
    "T30n1579_040:0513a05": "常思酬報。暫見申敬讚言善來。怡顏歡慰。",
    "T30n1579_040:0513a06": "吐誠談謔祥處設座正筵令坐。若等若",
    "T30n1579_040:0513a07": "增財利供養現前酬答。非以下劣。於彼事",
    "T30n1579_040:0513a08": "業雖不求請。尚應伴助。況于有命。如於",
    "T30n1579_040:0513a09": "事業如是。於苦。於如理說。於方便說。於",
    "T30n1579_040:0513a10": "濟怖畏。於衰惱處開解愁憂。於惠資具。",
    "T30n1579_040:0513a11": "於與依止。於隨心轉於顯實德令深歡",
    "T30n1579_040:0513a12": "悅。於懷親愛方便調伏。於現神通驚恐引",
    "T30n1579_040:0513a13": "攝。如應廣說當知亦爾。又諸菩薩於遭怖",
    "T30n1579_040:0513a14": "畏諸有情類能為救護。謂於種種禽獸水",
    "T30n1579_040:0513a15": "火。王賊怨敵。家主宰官。不活惡名。大眾威",
    "T30n1579_040:0513a16": "德。非人起屍。魍魎等畏皆能救護令得安",
    "T30n1579_040:0513a17": "隱。又諸菩薩於處衰惱諸有情類。能善開",
    "T30n1579_040:0513a18": "解令離愁憂。或依親屬有所衰亡所謂父",
    "T30n1579_040:0513a19": "母兄弟。妻子奴婢。僮僕宗長。朋友內外族因。",
    "T30n1579_040:0513a20": "親教軌範。及餘尊重。時有喪亡。善為開解",
    "T30n1579_040:0513a21": "令離憂惱。或依財寶有所喪失。謂或王賊",
    "T30n1579_040:0513a22": "之所侵奪。或火所燒或水所溺。或為矯詐",
    "T30n1579_040:0513a23": "之所誑誘。或由事業無方損失。或為惡親",
    "T30n1579_040:0513a24": "非理橫取。或家生火之所耗費。於如是等",
    "T30n1579_040:0513a25": "財寶喪失。善為開解令離憂惱。由是因緣",
    "T30n1579_040:0513a26": "諸有情類生軟中上三品愁憂。菩薩皆能正",
    "T30n1579_040:0513a27": "為開解。又諸菩薩備資生具。隨有來求即",
    "T30n1579_040:0513a28": "皆施與。謂諸有情求食與食求飲與飲。求",
    "T30n1579_040:0513a29": "乘與乘求衣與衣。求莊嚴具施莊嚴具。",
    "T30n1579_040:0513a30": "求諸什物施以什物。求鬘塗香。施鬘塗香。",
    "T30n1579_040:0513b01": "求止憩處施止憩處。求諸光明施以光",
    "T30n1579_040:0513b02": "明。又諸菩薩性好攝受諸有情類。如法",
    "T30n1579_040:0513b03": "御眾方便饒益。以無染心先與依止。以",
    "T30n1579_040:0513b04": "憐愍心現作饒益。然後給施如法衣服飲",
    "T30n1579_040:0513b05": "食臥具病緣醫藥資身什物。若自無有應",
    "T30n1579_040:0513b06": "從淨信長者居士婆羅門等求索與之。於",
    "T30n1579_040:0513b07": "己以法所獲如法衣服飲食諸坐臥具病緣",
    "T30n1579_040:0513b08": "醫藥資身什物。與眾同用自無隱費。於",
    "T30n1579_040:0513b09": "時時間以其隨順八種教授而正教授。五",
    "T30n1579_040:0513b10": "種教誡而正教誡。此中所說教授教誡。當",
    "T30n1579_040:0513b11": "知如前力種性品已廣分別。又諸菩薩於",
    "T30n1579_040:0513b12": "有情心性好隨轉。隨心轉時先知有情若體",
    "T30n1579_040:0513b13": "若性。知體性已。隨諸有情所應共住。即",
    "T30n1579_040:0513b14": "應如是與其共住。隨諸有情所應同行。即",
    "T30n1579_040:0513b15": "應如是與彼同行。若諸菩薩欲隨所化",
    "T30n1579_040:0513b16": "有情心轉。當審觀察。若於如是如是相",
    "T30n1579_040:0513b17": "事現行身語。生他憂苦。如是憂苦若不令",
    "T30n1579_040:0513b18": "其出不善處安立善處。菩薩爾時於如是",
    "T30n1579_040:0513b19": "事現行身語。護彼心故方便思擇勵力遮",
    "T30n1579_040:0513b20": "止。令不現行如是憂苦。若能令其出不",
    "T30n1579_040:0513b21": "善處安立善處。菩薩爾時於如是事現行",
    "T30n1579_040:0513b22": "身語住哀愍心。不隨如是有情心轉。方",
    "T30n1579_040:0513b23": "便思擇勵力策發要令現行。復審觀察。若",
    "T30n1579_040:0513b24": "於如是他有情事現行身語。令餘有情發",
    "T30n1579_040:0513b25": "生憂苦。如是憂苦若不令他或餘有情或",
    "T30n1579_040:0513b26": "不令二出不善處安立善處。菩薩爾時於",
    "T30n1579_040:0513b27": "如是事現行身語。護餘心故方便思擇勵",
    "T30n1579_040:0513b28": "力遮止。令不現行如是憂苦。若能令他或",
    "T30n1579_040:0513b29": "餘有情或能令二出不善處安立善處。菩",
    "T30n1579_040:0513c01": "薩爾時於如是事現行身語。住哀愍心。不",
    "T30n1579_040:0513c02": "隨如是有情心轉。方便思擇勵力策發要",
    "T30n1579_040:0513c03": "令現行。復審觀察。若於如是菩薩自事現",
    "T30n1579_040:0513c04": "行身語生他憂苦。如是現行身語二業。非",
    "T30n1579_040:0513c05": "諸菩薩學處所攝。不順福德智慧資糧。如",
    "T30n1579_040:0513c06": "是憂苦不能令他出不善處安立善處。菩",
    "T30n1579_040:0513c07": "薩爾時於如是事現行身語。護他心故方",
    "T30n1579_040:0513c08": "便思擇勵力遮止令不現行。與此相違現",
    "T30n1579_040:0513c09": "行身語如前應知。如生憂苦。如是廣說",
    "T30n1579_040:0513c10": "生於喜樂隨其所應當知亦爾。又隨他心",
    "T30n1579_040:0513c11": "而轉菩薩。知他有情忿纏所纏現前忿纏難",
    "T30n1579_040:0513c12": "可捨離。尚不讚歎。何況毀呰。即於爾時",
    "T30n1579_040:0513c13": "亦不諫誨。又隨他心而轉菩薩。他雖不",
    "T30n1579_040:0513c14": "來談論慶慰。尚應自往談論慶慰。何況彼",
    "T30n1579_040:0513c15": "來而不酬報。又隨他心而轉菩薩。終不故",
    "T30n1579_040:0513c16": "意惱觸於他。唯除訶責諸犯過者。起慈悲",
    "T30n1579_040:0513c17": "心諸根寂靜。如應訶責令其調伏。又隨他",
    "T30n1579_040:0513c18": "心而轉菩薩。終不嗤誚輕弄於他令其",
    "T30n1579_040:0513c19": "赧愧。不安隱住。亦不令其心生憂悔。雖",
    "T30n1579_040:0513c20": "能摧伏得勝於彼。而不彰其墮在負處。",
    "T30n1579_040:0513c21": "彼雖淨信。生於謙下終不現相而起自高。",
    "T30n1579_040:0513c22": "又隨他心而轉菩薩。於諸有情非不親近",
    "T30n1579_040:0513c23": "不極親近。亦不非時而相親近。又隨他心",
    "T30n1579_040:0513c24": "而轉菩薩。終不現前毀他所愛。亦不現前",
    "T30n1579_040:0513c25": "讚他非愛。非情交者不吐實誠。不屢希",
    "T30n1579_040:0513c26": "望知量而受。若先許應他飲食等。終無",
    "T30n1579_040:0513c27": "假託不赴先祈。為性謙&#x51B2;如法曉諭。又",
    "T30n1579_040:0513c28": "諸菩薩性好讚揚真實功德令他歡喜。於",
    "T30n1579_040:0513c29": "信功德具足者前。讚揚信德令其歡喜。於",
    "T30n1579_040:0514a01": "戒功德具足者前。讚揚戒德令其歡喜。於",
    "T30n1579_040:0514a02": "聞功德具足者前。讚揚聞德令其歡喜。於",
    "T30n1579_040:0514a03": "捨功德具足者前。讚揚捨德令其歡喜。於",
    "T30n1579_040:0514a04": "慧功德具足者前。讚揚慧德令其歡喜。又",
    "T30n1579_040:0514a05": "諸菩薩性好悲愍。以調伏法調伏有情。若",
    "T30n1579_040:0514a06": "諸有情有下品過下品違犯。內懷親愛無",
    "T30n1579_040:0514a07": "損惱心。以軟訶責而訶責之。若諸有情有",
    "T30n1579_040:0514a08": "中品過中品違犯。內懷親愛無損惱心。以",
    "T30n1579_040:0514a09": "中訶責而訶責之。若諸有情有上品過上品",
    "T30n1579_040:0514a10": "違犯。內懷親愛無損惱心。以上訶責而訶",
    "T30n1579_040:0514a11": "責之。如訶責法。治罰亦爾。若諸有情有下",
    "T30n1579_040:0514a12": "中品應可驅擯過失違犯。菩薩爾時為教",
    "T30n1579_040:0514a13": "誡彼及餘有情。以憐愍心及利益心。權時",
    "T30n1579_040:0514a14": "驅擯後還攝受。若諸有情有其上品應可驅",
    "T30n1579_040:0514a15": "擯過失違犯。菩薩爾時盡壽驅擯。不與共",
    "T30n1579_040:0514a16": "住不同受用。憐愍彼故不還攝受。勿令",
    "T30n1579_040:0514a17": "其人於佛聖教多攝非福。又為教誡利餘",
    "T30n1579_040:0514a18": "有情。又諸菩薩為欲饒益諸有情故。現神",
    "T30n1579_040:0514a19": "通力。或為恐怖。或為引攝。謂為樂行諸惡",
    "T30n1579_040:0514a20": "行者。方便示現種種惡行諸果異熟。謂諸",
    "T30n1579_040:0514a21": "惡趣小那落迦。大那落迦。寒那落迦。熱那",
    "T30n1579_040:0514a22": "落迦。既示現已而告之言。汝當觀此先於",
    "T30n1579_040:0514a23": "人中造作增長諸惡行故。今受如是最極",
    "T30n1579_040:0514a24": "暴惡辛楚非愛苦果異熟彼見是已恐怖厭",
    "T30n1579_040:0514a25": "患離諸惡行。復有一類無信有情。菩薩眾",
    "T30n1579_040:0514a26": "中隨事故問。彼作異思拒而不答。菩薩爾",
    "T30n1579_040:0514a27": "時或便化作執金剛神。或復化作壯色大身",
    "T30n1579_040:0514a28": "巨力藥叉。令其恐怖。由是因緣捨慢生信",
    "T30n1579_040:0514a29": "恭敬正答。其餘大眾聞彼正答亦皆調伏。或",
    "T30n1579_040:0514b01": "現種種神通變化。或一為多或多為一。或",
    "T30n1579_040:0514b02": "以其身穿過石壁山巖等障往還無礙。如",
    "T30n1579_040:0514b03": "是廣說乃至梵世身自在轉。現無量種神變",
    "T30n1579_040:0514b04": "差別。或復現入火界定等。或復示現共聲",
    "T30n1579_040:0514b05": "聞等種種神通。方便引攝令諸有情踊躍歡",
    "T30n1579_040:0514b06": "喜。諸未信者。方便安處信具足中。諸犯戒",
    "T30n1579_040:0514b07": "者。方便安處戒具足中。諸少聞者。方便安",
    "T30n1579_040:0514b08": "處聞具足中。多慳&#x608B;者。方便安處捨具足",
    "T30n1579_040:0514b09": "中。諸惡慧者。方便安處慧具足中。如是菩",
    "T30n1579_040:0514b10": "薩成就一切種饒益有情戒。",
    "T30n1579_040:0514b11": "[0514b11] 是名菩薩三種戒藏。亦名無量大功德藏。謂",
    "T30n1579_040:0514b12": "律儀戒所攝戒藏。攝善法戒所攝戒藏。饒益",
    "T30n1579_040:0514b13": "有情戒所攝戒藏。",
    "T30n1579_040:0514b14": "[0514b14] 若諸菩薩欲於如是菩薩所學三種戒藏。勤",
    "T30n1579_040:0514b15": "修學者。或是在家或是出家。先於無上正等",
    "T30n1579_040:0514b16": "菩提發弘願已。當審訪求同法菩薩。已發",
    "T30n1579_040:0514b17": "大願有智有力。於語表義能授能開。於如",
    "T30n1579_040:0514b18": "是等功德具足勝菩薩所。先禮雙足。如是",
    "T30n1579_040:0514b19": "請言。我今欲於善男子所或長老所或大德",
    "T30n1579_040:0514b20": "所。乞受一切菩薩淨戒。唯願須臾不辭勞",
    "T30n1579_040:0514b21": "倦哀愍聽授。既作如是無倒請已。偏袒右",
    "T30n1579_040:0514b22": "肩。恭敬供養十方三世諸佛世尊。已入大",
    "T30n1579_040:0514b23": "地得大智慧得大神力諸菩薩眾。現前專",
    "T30n1579_040:0514b24": "念彼諸功德。隨其所有功德因力。生殷淨",
    "T30n1579_040:0514b25": "心或少淨心。有智有力勝菩薩所。謙下恭",
    "T30n1579_040:0514b26": "敬膝輪據地。或蹲跪坐對佛像前。作如是",
    "T30n1579_040:0514b27": "請。唯願大德或言長老或善男子。哀愍授我",
    "T30n1579_040:0514b28": "菩薩淨戒。如是請已。專念一境。長養淨心。",
    "T30n1579_040:0514b29": "我今不久當得無盡無量無上大功德藏。即",
    "T30n1579_040:0514c01": "隨思惟如是事義。默然而住。爾時有智有",
    "T30n1579_040:0514c02": "力菩薩。於彼能行正行菩薩。以無亂心若",
    "T30n1579_040:0514c03": "坐若立而作是言。汝如是名善男子聽。或法",
    "T30n1579_040:0514c04": "弟聽。汝是菩薩不。彼應答言是。發菩提願",
    "T30n1579_040:0514c05": "未。應答言已發。自此已後應作是言。汝如",
    "T30n1579_040:0514c06": "是名善男子或法弟。欲於我所受諸菩薩",
    "T30n1579_040:0514c07": "一切學處受諸菩薩一切淨戒。謂律儀戒攝",
    "T30n1579_040:0514c08": "善法戒饒益有情戒。如是學處如是淨戒。過",
    "T30n1579_040:0514c09": "去一切菩薩已具。未來一切菩薩當具。普於",
    "T30n1579_040:0514c10": "十方現在一切菩薩今具。於是學處於是",
    "T30n1579_040:0514c11": "淨戒。過去一切菩薩已學。未來一切菩薩當",
    "T30n1579_040:0514c12": "學。現在一切菩薩今學。汝能受不。答言能受。",
    "T30n1579_040:0514c13": "能授菩薩第二第三亦如是說。能受菩薩第",
    "T30n1579_040:0514c14": "二第三亦如是答。能授菩薩作如是問。乃",
    "T30n1579_040:0514c15": "至第三授淨戒已。能受菩薩作如是答。乃",
    "T30n1579_040:0514c16": "至第三受淨戒已。能受菩薩不起于坐。能",
    "T30n1579_040:0514c17": "授菩薩對佛像前。普於十方現住諸佛及諸",
    "T30n1579_040:0514c18": "菩薩。恭敬供養頂禮雙足。作如是白。某",
    "T30n1579_040:0514c19": "名菩薩。今已於我某菩薩所。乃至三說受",
    "T30n1579_040:0514c20": "菩薩戒。我某菩薩已為某名菩薩作證。唯",
    "T30n1579_040:0514c21": "願十方無邊無際諸世界中諸佛菩薩第一真",
    "T30n1579_040:0514c22": "聖。於現不現一切時處。一切有情皆現覺者。",
    "T30n1579_040:0514c23": "於此某名受戒菩薩。亦為作證。第二第三亦",
    "T30n1579_040:0514c24": "如是說。如是受戒羯磨畢竟。從此無間普",
    "T30n1579_040:0514c25": "於十方無邊無際諸世界中現住諸佛已入",
    "T30n1579_040:0514c26": "大地諸菩薩前。法爾相現。由此表示。如是",
    "T30n1579_040:0514c27": "菩薩已受菩薩所受淨戒。爾時十方諸佛菩",
    "T30n1579_040:0514c28": "薩。於是菩薩法爾之相。生起憶念。由憶念",
    "T30n1579_040:0514c29": "故正智見轉。由正智見如實覺知。某世界",
    "T30n1579_040:0515a01": "中某名菩薩。某菩薩所正受菩薩所受淨戒。",
    "T30n1579_040:0515a02": "一切於此受戒菩薩。如子如弟生親善意",
    "T30n1579_040:0515a03": "眷念憐愍。由佛菩薩眷念憐愍。令是菩薩",
    "T30n1579_040:0515a04": "希求善法倍復增長無有退減。當知是名",
    "T30n1579_040:0515a05": "受菩薩戒。啟白請證。",
    "T30n1579_040:0515a06": "[0515a06] 如是已作受菩薩戒羯磨等事。授受菩薩",
    "T30n1579_040:0515a07": "俱起供養。普於十方無邊無際諸世界中諸",
    "T30n1579_040:0515a08": "佛菩薩。頂禮雙足恭敬而退。如是菩薩所",
    "T30n1579_040:0515a09": "受律儀戒。於餘一切所受律儀戒。最勝無上",
    "T30n1579_040:0515a10": "無量無邊大功德藏之所隨逐。第一最上善",
    "T30n1579_040:0515a11": "心意樂之所發起。普能對治於一切有情一",
    "T30n1579_040:0515a12": "切種惡行。一切別解脫律儀。於此菩薩律",
    "T30n1579_040:0515a13": "儀戒。百分不及一。千分不及一。數分不及",
    "T30n1579_040:0515a14": "一。計分不及一。算分不及一。喻分不及",
    "T30n1579_040:0515a15": "一。鄔波尼殺曇分亦不及一。攝受一切大",
    "T30n1579_040:0515a16": "功德故。",
    "T30n1579_040:0515a17": "[0515a17] 又此菩薩安住如是菩薩淨戒。先自數數專",
    "T30n1579_040:0515a18": "諦思惟。此是菩薩正所應作。此非菩薩",
    "T30n1579_040:0515a19": "正所應作。既思惟已然後為成正所作業。",
    "T30n1579_040:0515a20": "當勤修學。又應專勵聽聞菩薩素怛纜藏及",
    "T30n1579_040:0515a21": "以解釋。即此菩薩素怛纜藏摩怛履迦。隨其",
    "T30n1579_040:0515a22": "所聞當勤修學。",
    "T30n1579_040:0515a23": "[0515a23] 又諸菩薩不從一切。唯聰慧者求受菩薩",
    "T30n1579_040:0515a24": "所受淨戒。無淨信者不應從受。謂於如",
    "T30n1579_040:0515a25": "是所受淨戒。初無信解不能趣入不善",
    "T30n1579_040:0515a26": "思惟。有慳貪者慳貪弊者。有大欲者無",
    "T30n1579_040:0515a27": "喜足者。不應從受。毀淨戒者。於諸學處",
    "T30n1579_040:0515a28": "無恭敬者。於戒律儀有慢緩者。不應從",
    "T30n1579_040:0515a29": "受。有忿恨者。多不忍者。於他違犯不堪",
    "T30n1579_040:0515b01": "耐者。不應從受。有嬾惰者。有懈怠者。",
    "T30n1579_040:0515b02": "多分耽著日夜睡樂倚樂臥樂好合徒",
    "T30n1579_040:0515b03": "侶樂喜談者。不應從受。心散亂者下至",
    "T30n1579_040:0515b04": "不能搆牛乳頃善心一緣住修習者。不應",
    "T30n1579_040:0515b05": "從受。有闇昧者。愚癡類者。極劣心者。誹",
    "T30n1579_040:0515b06": "謗菩薩素怛纜藏及菩薩藏摩怛履迦者。不",
    "T30n1579_040:0515b07": "應從受。",
    "T30n1579_040:0515b08": "[0515b08] 又諸菩薩於受菩薩戒律儀法。雖已具足",
    "T30n1579_040:0515b09": "受持究竟。而於謗毀菩薩藏者無信有情。",
    "T30n1579_040:0515b10": "終不率爾宣示開悟。所以者何。為其聞已",
    "T30n1579_040:0515b11": "不能信解大無知障之所覆蔽。便生誹謗。",
    "T30n1579_040:0515b12": "由誹謗故。如住菩薩淨戒律儀。成就無",
    "T30n1579_040:0515b13": "量大功德藏。彼誹謗者。亦為無量大罪業藏",
    "T30n1579_040:0515b14": "之所隨逐。乃至一切惡言惡見及惡思惟。未",
    "T30n1579_040:0515b15": "永棄捨終不免離。",
    "T30n1579_040:0515b16": "[0515b16] 又諸菩薩欲授菩薩菩薩戒時。先應為說菩",
    "T30n1579_040:0515b17": "薩法藏摩怛履迦菩薩學處及犯處相。令其",
    "T30n1579_040:0515b18": "聽受。以慧觀察自所意樂。堪能思擇受菩",
    "T30n1579_040:0515b19": "薩戒。非唯他勸非為勝他。當知是名堅",
    "T30n1579_040:0515b20": "固菩薩。堪受菩薩淨戒律儀。以受戒法如",
    "T30n1579_040:0515b21": "應正授。如是菩薩住戒律儀。有其四種他",
    "T30n1579_040:0515b22": "勝處法。何等為四。若諸菩薩為欲貪求",
    "T30n1579_040:0515b23": "利養恭敬。自讚毀他。是名第一他勝處法。",
    "T30n1579_040:0515b24": "若諸菩薩現有資財性慳財故。有苦有貧",
    "T30n1579_040:0515b25": "無依無怙正求財者來現在前。不起哀憐",
    "T30n1579_040:0515b26": "而修惠捨。正求法者來現在前。性慳法故",
    "T30n1579_040:0515b27": "雖現有法而不給施。是名第二他勝處法。",
    "T30n1579_040:0515b28": "若諸菩薩長養如是種類忿纏。由是因緣",
    "T30n1579_040:0515b29": "不唯發起&#x9E81;言便息。由忿蔽故加以手足",
    "T30n1579_040:0515c01": "塊石刀杖。捶打傷害損惱有情。內懷猛利",
    "T30n1579_040:0515c02": "忿恨意樂。有所違犯他來諫謝不受不忍",
    "T30n1579_040:0515c03": "不捨怨結。是名第三他勝處法。若諸菩薩",
    "T30n1579_040:0515c04": "謗菩薩藏。愛樂宣說開示建立像似正法。",
    "T30n1579_040:0515c05": "於像似法或自信解或隨他轉。是名第四他",
    "T30n1579_040:0515c06": "勝處法。如是名為菩薩四種他勝處法。",
    "T30n1579_040:0515c07": "[0515c07] 菩薩於四他勝處法。隨犯一種況犯一切。",
    "T30n1579_040:0515c08": "不復堪能於現法中增長攝受菩薩廣大",
    "T30n1579_040:0515c09": "菩提資糧。不復堪能於現法中意樂清淨。",
    "T30n1579_040:0515c10": "是即名為相似菩薩。非真菩薩。菩薩若用",
    "T30n1579_040:0515c11": "軟中品纏。毀犯四種他勝處法。不捨菩薩",
    "T30n1579_040:0515c12": "淨戒律儀。上品纏犯。即名為捨。若諸菩薩",
    "T30n1579_040:0515c13": "毀犯四種他勝處法。數數現行都無慚愧。",
    "T30n1579_040:0515c14": "深生愛樂見是功德。當知說名上品纏犯。",
    "T30n1579_040:0515c15": "非諸菩薩。暫一現行他勝處法。便捨菩薩",
    "T30n1579_040:0515c16": "淨戒律儀。如諸苾芻犯他勝法即便棄捨",
    "T30n1579_040:0515c17": "別解脫戒。若諸菩薩由此毀犯。棄捨菩薩",
    "T30n1579_040:0515c18": "淨戒律儀。於現法中堪任更受非不堪",
    "T30n1579_040:0515c19": "任。如苾芻住別解脫戒犯他勝法。於現法",
    "T30n1579_040:0515c20": "中不任更受。",
    "T30n1579_040:0515c21": "[0515c21] 略由二緣捨諸菩薩淨戒律儀。一者棄捨",
    "T30n1579_040:0515c22": "無上正等菩提大願。二者現行上品纏犯他",
    "T30n1579_040:0515c23": "勝處法。若諸菩薩雖復轉身遍十方界在在",
    "T30n1579_040:0515c24": "生處。不捨菩薩淨戒律儀。由是菩薩不捨",
    "T30n1579_040:0515c25": "無上菩提大願。亦不現行上品纏犯他勝",
    "T30n1579_040:0515c26": "處法。若諸菩薩轉受餘生忘失本念。值",
    "T30n1579_040:0515c27": "遇善友。為欲覺悟菩薩戒念。雖數重受。",
    "T30n1579_040:0515c28": "而非新受亦不新得。"
}