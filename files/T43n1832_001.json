{
    "T43n1832_001:0659a03": "成唯識論了義燈卷第一(本)",
    "T43n1832_001:0659a05": "淄洲大雲寺苾芻惠沼述",
    "T43n1832_001:0659a06": "將釋此論四門分別。一論起所因。二明同",
    "T43n1832_001:0659a07": "異。三明歸在。四釋本文就初起因復分為",
    "T43n1832_001:0659a08": "四。一明部分之處。二明部分之年。三明部",
    "T43n1832_001:0659a09": "分所由。四明造論因．主　如來說教體一",
    "T43n1832_001:0659a10": "真如。平等利生實無差異。然隨根性悟解",
    "T43n1832_001:0659a11": "不同。漸．頓有殊說教為異。故法華云。雖一",
    "T43n1832_001:0659a12": "地所生一雨所潤。而諸草木生長各異。寶性",
    "T43n1832_001:0659a13": "論中猶如一河三獸渡水得淺深異。攝大",
    "T43n1832_001:0659a14": "乘論如一寶珠隨求雨異。無量義經常說一",
    "T43n1832_001:0659a15": "相。悟解不同得諸果異。故如來教隨機說",
    "T43n1832_001:0659a16": "別。初對外道等。說我為無談法為有。次",
    "T43n1832_001:0659a17": "對小乘。破執法有說法亦無。後令趣實",
    "T43n1832_001:0659a18": "方為顯說非空非有。故瑜伽釋云。諸有情",
    "T43n1832_001:0659a19": "類無始時來。於法實相無知僻執。起惑發",
    "T43n1832_001:0659a20": "業輪迴五趣。如來出世隨宜為說處中妙",
    "T43n1832_001:0659a21": "理。令諸有情了達諸法非空非有。遠離疑",
    "T43n1832_001:0659a22": "執起處中行。隨應滅障各自修滿。得三",
    "T43n1832_001:0659a23": "菩提證寂滅樂等　佛涅槃後大迦葉波。及",
    "T43n1832_001:0659a24": "婆師波。雖分二處結集三藏。然一百年",
    "T43n1832_001:0659a25": "中佛法一味。時有舶主之子名摩訶提婆",
    "T43n1832_001:0659a26": "　真諦三藏部執疏云阿踰闍國。慈恩法師",
    "T43n1832_001:0659a27": "宗輪疏云中天竺國　出家學道遍通三",
    "T43n1832_001:0659a28": "藏　然准部執．宗輪疏等。說其五事與慈",
    "T43n1832_001:0659a29": "恩法師瑜伽抄中說少有別。應大小乘說之",
    "T43n1832_001:0659b01": "各異。此具如彼三處所說　於百年外在",
    "T43n1832_001:0659b02": "波吒[利/里]子城鷄園寺內　說此城由具如大",
    "T43n1832_001:0659b03": "唐西域傳及真諦部執疏說　十五日夜次。",
    "T43n1832_001:0659b04": "大天說戒經。說戒經了遂說五事頌云。餘",
    "T43n1832_001:0659b05": "所誘無知。猶預他令入。道因聲故起。是名",
    "T43n1832_001:0659b06": "真佛教。耆年聖者咸不許之。即翻彼說第",
    "T43n1832_001:0659b07": "四句。云汝言非佛教因此小乘部分為二。",
    "T43n1832_001:0659b08": "諸聖者眾。遂以根本結集之時大迦葉波。以",
    "T43n1832_001:0659b09": "為其師云上坐部。大天徒侶以婆師波。為",
    "T43n1832_001:0659b10": "其所師。云大眾部。後二百年內。於大眾",
    "T43n1832_001:0659b11": "部復分成九。三百年內。於上坐部分成",
    "T43n1832_001:0659b12": "十一。如宗輪論并文殊所問般若具說。若部",
    "T43n1832_001:0659b13": "分緣由真諦三藏部執疏中一一廣說　昔者",
    "T43n1832_001:0659b14": "阿難將入涅槃念曰。佛記罽賓新云迦葉",
    "T43n1832_001:0659b15": "彌羅。當有比丘名末田提。於彼國土。",
    "T43n1832_001:0659b16": "流布法眼。即便法付末田尊者。欲此國中",
    "T43n1832_001:0659b17": "立寺弘法。此國有山四面高峻中間極廣．",
    "T43n1832_001:0659b18": "唯有一門。龍王所居中滿其水。尊者運通",
    "T43n1832_001:0659b19": "從空而下。向龍王言。意乞一坐具許地。龍",
    "T43n1832_001:0659b20": "王許之。便以通力令坐具寬侵水將盡。",
    "T43n1832_001:0659b21": "龍王從乞願留周迴十五里水為龍所居。因",
    "T43n1832_001:0659b22": "即立寺僧從既多淨人復眾。後僧漸少奴漸",
    "T43n1832_001:0659b23": "群強。自立為王。因號奴國。後此國王號迦",
    "T43n1832_001:0659b24": "葉利師。極甚敬信。每請眾徒入宮說法。中",
    "T43n1832_001:0659b25": "間諸部而共雜居。前後說法各各有異。王",
    "T43n1832_001:0659b26": "問所以。具說其由。王曰今者取誰部定。",
    "T43n1832_001:0659b27": "時迦延子依薩婆多造發智論以示於王。",
    "T43n1832_001:0659b28": "王可弘之(此上傳說未見正文)。依天親傳。佛滅度後三",
    "T43n1832_001:0659b29": "百年中。有阿羅漢名迦旃延子。母性迦旃",
    "T43n1832_001:0659c01": "延。從母為名。先於薩婆多部出家。本是中",
    "T43n1832_001:0659c02": "天竺人。後往罽賓國。罽賓國在西天竺。與",
    "T43n1832_001:0659c03": "五百阿羅漢．五百菩薩。共撰集薩婆多部阿",
    "T43n1832_001:0659c04": "毘達磨祕不流出。經於多時五天不覩。後",
    "T43n1832_001:0659c05": "東天竺阿踰闍國有一法師。名婆須跋陀羅。",
    "T43n1832_001:0659c06": "聰明大智。往彼習學誦得流外。廣如彼說。",
    "T43n1832_001:0659c07": "後鳩摩邏多．室利邏多皆廣造論。弘初有",
    "T43n1832_001:0659c08": "教眾生著有。大乘法教多皆隱沒　二百年",
    "T43n1832_001:0659c09": "外有南天竺龍猛菩薩．提婆菩薩俱出於",
    "T43n1832_001:0659c10": "世。龍猛菩薩造大智度論釋大品般若。造",
    "T43n1832_001:0659c11": "無畏論。滿十萬頌。中論出於無畏部中有",
    "T43n1832_001:0659c12": "五百偈。十二門論等。龍猛弟子提婆菩薩造",
    "T43n1832_001:0659c13": "百論等。廣如付法藏傳及龍樹等傳說。為",
    "T43n1832_001:0659c14": "破小乘及諸外道執我執法說之為空。時",
    "T43n1832_001:0659c15": "多著空　後九百年北天竺境富婁沙富羅。",
    "T43n1832_001:0659c16": "此云丈夫國。有國師婆羅門。姓憍尸迦。有",
    "T43n1832_001:0659c17": "三子同名婆藪盤豆。此云天親。今云筏蘇",
    "T43n1832_001:0659c18": "畔度。此云世親。雖同一名復立別號。第",
    "T43n1832_001:0659c19": "三天親於薩婆多部出家得羅漢果。別名",
    "T43n1832_001:0659c20": "比隣持跋婆。比隣持是其母名。跋婆譯為子",
    "T43n1832_001:0659c21": "亦云兒。長兄是菩薩根性。亦亦於薩婆多",
    "T43n1832_001:0659c22": "部出家。後得離欲思惟空義。不能得入",
    "T43n1832_001:0659c23": "欲自殺身。有賓頭盧阿羅漢。在東毘提",
    "T43n1832_001:0659c24": "訶觀見此事。從彼方來為說小乘空觀意",
    "T43n1832_001:0659c25": "猶未安謂理不應爾。因此乘通往覩史",
    "T43n1832_001:0659c26": "天諮問。彌勒菩薩。為說大乘空觀。還下思",
    "T43n1832_001:0659c27": "惟即便得悟。因名阿僧伽。此云無著。爾後",
    "T43n1832_001:0659c28": "數往兜率陀天。諮問彌勒大乘經義。為餘",
    "T43n1832_001:0659c29": "人說聞多不信。即自發願。請彌勒菩薩下",
    "T43n1832_001:0660a01": "說大乘。令眾生見皆得信受。即如其願於",
    "T43n1832_001:0660a02": "夜下時。放大光明集有緣眾。於踰闍國",
    "T43n1832_001:0660a03": "說十七地論。隨所誦出隨解其義。經四",
    "T43n1832_001:0660a04": "月夜十七論竟。雖同一堂唯有無著得",
    "T43n1832_001:0660a05": "近彌勒菩薩。餘人但得遙聞。或有見異。",
    "T43n1832_001:0660a06": "時無著師更為餘說。因此餘人方始信受大",
    "T43n1832_001:0660a07": "乘法義。第二子亦於薩婆多部出家。博學",
    "T43n1832_001:0660a08": "多聞遍通墳藉。神才隽朗無可為儔。戒行",
    "T43n1832_001:0660a09": "清高難以為匹。兄弟既有別名。故法師但",
    "T43n1832_001:0660a10": "稱婆藪盤豆。所餘因緣廣如本傳所說。依",
    "T43n1832_001:0660a11": "瑜伽論廣造諸論。解釋大乘弘非空有。及",
    "T43n1832_001:0660a12": "造此論。十師之釋合糅翻譯皆如樞要。然",
    "T43n1832_001:0660a13": "護法菩薩千一百年後方始出世。造此論釋",
    "T43n1832_001:0660a14": "及廣百論釋。清辨菩薩亦同時出造掌珍論。",
    "T43n1832_001:0660a15": "此時大乘方諍空．有。上來總辨四門之義。",
    "T43n1832_001:0660a16": "智者知之。此即論之起因。",
    "T43n1832_001:0660a17": "二明同異者。復分為四。一教益有殊。二時．",
    "T43n1832_001:0660a18": "利差別。三詮宗各異。四體性不同。具如法",
    "T43n1832_001:0660a19": "苑總聊簡說。問前說輪益．義益二理何殊　答",
    "T43n1832_001:0660a20": "義約所詮之理為稱。輪據斷道為言。二",
    "T43n1832_001:0660a21": "義各約一途。故云輪．義二益　問以教對",
    "T43n1832_001:0660a22": "機教有三時之別。未審輪體為別為同",
    "T43n1832_001:0660a23": "　答根性既差輪體有別。約初有教說體如",
    "T43n1832_001:0660a24": "常。空教之中體少有別。以八空聖道為體。",
    "T43n1832_001:0660a25": "證空理智為體。以說空教為因。以證",
    "T43n1832_001:0660a26": "空加行智為因。所緣空為境。餘覺支等",
    "T43n1832_001:0660a27": "空為助伴。以道．定戒空為眷屬。以菩提．",
    "T43n1832_001:0660a28": "涅槃空為果。若第三時法輪體者。雙合前",
    "T43n1832_001:0660a29": "二亦得非正。正者如瑜伽論．及法華疏第",
    "T43n1832_001:0660b01": "四卷明　問說此密語有何益　答准攝",
    "T43n1832_001:0660b02": "論第八有十果。謂令說法者易可安立",
    "T43n1832_001:0660b03": "總括義故。乃至於智者前論義決擇入聰",
    "T43n1832_001:0660b04": "慜數。為斯十利說祕密言　問義益之中",
    "T43n1832_001:0660b05": "有了．不了。輪中亦輪．非輪不　答大．小相形",
    "T43n1832_001:0660b06": "隱．顯相對二並得有　又解不例。詮理有",
    "T43n1832_001:0660b07": "顯．密。義中了．不了。對機皆滅障。皆輪無",
    "T43n1832_001:0660b08": "不輪　又問要集敘解深密。云了義者清",
    "T43n1832_001:0660b09": "辨等云。說了義者結集家語非正佛說者",
    "T43n1832_001:0660b10": "不爾。彼非善通。應云清辨等言。此對俗",
    "T43n1832_001:0660b11": "諦說最為勝名為了義不望勝義。若以有",
    "T43n1832_001:0660b12": "違云非佛語。便令聖教皆不可信　了．",
    "T43n1832_001:0660b13": "不了義法苑分四。今要集云。更加一門。",
    "T43n1832_001:0660b14": "執著名字名為不了。不著名了。故自在",
    "T43n1832_001:0660b15": "王菩薩經上云。了義經者一切諸經皆是了",
    "T43n1832_001:0660b16": "義。以依義故。一切諸法不可說故。菩薩",
    "T43n1832_001:0660b17": "如是名為了義。若人於一切經。不能如",
    "T43n1832_001:0660b18": "是依義是名不了義。何故名不了。是人不",
    "T43n1832_001:0660b19": "了義故。准此經文云。是人不了義故名不",
    "T43n1832_001:0660b20": "了義。不判經為不了義。又經云。自在王菩",
    "T43n1832_001:0660b21": "薩依如是義趣法者。一切諸經皆是了義。",
    "T43n1832_001:0660b22": "不如是依者。一切經皆是不了義。准此意。",
    "T43n1832_001:0660b23": "能不執著一切經皆是所了義。若執著者一",
    "T43n1832_001:0660b24": "切經皆是所不了義。不得約人自不能了。",
    "T43n1832_001:0660b25": "便判聖教亦為不了。要集解云。能令生",
    "T43n1832_001:0660b26": "過或生功德。說了．不了。此通一切大小乘",
    "T43n1832_001:0660b27": "經　此判不爾。若由不了即生過失名為",
    "T43n1832_001:0660b28": "不了。亦應名不善。亦應名有漏。便非稱",
    "T43n1832_001:0660b29": "實。有多過故。今者正解應云。依法分",
    "T43n1832_001:0660c01": "四。如法苑明。又加依人。對解了不執名",
    "T43n1832_001:0660c02": "為了義。對執著者名不了義。如似二諦",
    "T43n1832_001:0660c03": "　辨時利中　問何故如來初說有教。中",
    "T43n1832_001:0660c04": "談空教。後演不空不有教耶　答據不定",
    "T43n1832_001:0660c05": "姓。未發趣時。且令慚悟所執我無。唯有",
    "T43n1832_001:0660c06": "蘊．處．界等諸法。名為有教。為已發趣得小",
    "T43n1832_001:0660c07": "果者。令趣於大次悟法空觀彼所執界",
    "T43n1832_001:0660c08": "處等無。名為空教。後為發趣一切乘者。",
    "T43n1832_001:0660c09": "顯所執無。非執是有。非一向空。亦非皆有。",
    "T43n1832_001:0660c10": "為不空不有教。為對慚悟說教三時。若",
    "T43n1832_001:0660c11": "對頓悟無三時別。又所說教非定如是前",
    "T43n1832_001:0660c12": "後次第判為三時。並約所說義類相從。望",
    "T43n1832_001:0660c13": "不定姓當第三時。不爾華嚴第二七日世尊",
    "T43n1832_001:0660c14": "即說。可對慚悟在般若等後。方始演說判",
    "T43n1832_001:0660c15": "屬第三此有二義。一約前後。二約義類。",
    "T43n1832_001:0660c16": "約前後亦有二義。初說生空。次說法空。",
    "T43n1832_001:0660c17": "二者初說生空密詮法有。次說法空密詮",
    "T43n1832_001:0660c18": "法無。後方顯明生．法二執所取不有。若離",
    "T43n1832_001:0660c19": "二執真俗不無。故經說云。有為無為名為",
    "T43n1832_001:0660c20": "有。我及我所說為空　問若據漸入此等",
    "T43n1832_001:0660c21": "諸教是第三時。第三時教普為發趣一切乘",
    "T43n1832_001:0660c22": "者。今此一論正被何乘。若為三乘如何破",
    "T43n1832_001:0660c23": "彼。若唯被大非第三時　答破我之文通",
    "T43n1832_001:0660c24": "入三乘。破二乘處令唯入大。又破彼執",
    "T43n1832_001:0660c25": "不破彼乘。故通為三　若爾法華既亦云",
    "T43n1832_001:0660c26": "破乘應第二時　答對不定姓約理說一。",
    "T43n1832_001:0660c27": "破執理別令其趣大。若其定姓觀行不同",
    "T43n1832_001:0660c28": "說如藥草。乘即有別故得通被。然多為不",
    "T43n1832_001:0660c29": "定故說此經。唯說一乘為諸聲聞所作事",
    "T43n1832_001:0661a01": "故等　若爾既第三時普為一切。何故解深密",
    "T43n1832_001:0661a02": "云我於凡愚不開演。阿毘達磨云勝者",
    "T43n1832_001:0661a03": "我開示　答大分三時云為一切。不言一",
    "T43n1832_001:0661a04": "一文各各為三乘故。今此論．解深密等上下",
    "T43n1832_001:0661a05": "文中可通被三。故不相違　問既對漸悟",
    "T43n1832_001:0661a06": "說教三時。即第三時亦為漸悟趣大者說。",
    "T43n1832_001:0661a07": "只是為大何得說言普為一切　答為根",
    "T43n1832_001:0661a08": "熟惠悟既通故。為顯說三乘所觀空．有諸法",
    "T43n1832_001:0661a09": "云為一切。般若經中雖有三乘各各得益。",
    "T43n1832_001:0661a10": "未分明說法非空．有。故屬第二。若約頓",
    "T43n1832_001:0661a11": "悟可立一時　問若立一時與古何別法",
    "T43n1832_001:0661a12": "苑不許　答古立一時。約佛一時能頓說。",
    "T43n1832_001:0661a13": "故名為一時。據能雖示對機不然。以眾",
    "T43n1832_001:0661a14": "生機熟有前後。寧得一時說法名為一時。",
    "T43n1832_001:0661a15": "今立一時約理是一。對究竟果名為一",
    "T43n1832_001:0661a16": "時。又約被於頓悟之人。隨說何教而能頓",
    "T43n1832_001:0661a17": "悟一會所說二空之理。雙除二執故名一",
    "T43n1832_001:0661a18": "時。所以鹿苑初說四諦法輪。無量菩薩入於",
    "T43n1832_001:0661a19": "初地等。若聞四諦不悟法空。云何得入",
    "T43n1832_001:0661a20": "初極喜等。不定一會名為一時。約頓悟者",
    "T43n1832_001:0661a21": "隨所聞教。常悟空．有及以二空始終一化",
    "T43n1832_001:0661a22": "名為一時　辨時之中劉虬立五時教。設云",
    "T43n1832_001:0661a23": "據漸悟理亦不然。為提謂等說五戒本",
    "T43n1832_001:0661a24": "行經時。通得諸乘聖道。不得云初唯人天",
    "T43n1832_001:0661a25": "教。正為價人不得云兼。又設對漸不得",
    "T43n1832_001:0661a26": "約定年月前後以立五時。又無教文故為",
    "T43n1832_001:0661a27": "過也。又漸頓教。若以一會所說二諦理",
    "T43n1832_001:0661a28": "盡名之為頓。即不應說華嚴．勝鬘等為",
    "T43n1832_001:0661a29": "頓。法華．般若等為漸。俱一會中明理盡",
    "T43n1832_001:0661b01": "故。若云對大不由小起即說為頓。亦不",
    "T43n1832_001:0661b02": "應定說華嚴等為其頓教。判法華等為",
    "T43n1832_001:0661b03": "其漸教。俱有漸頓機在會故。不障立漸．",
    "T43n1832_001:0661b04": "頓。不許定判教。法苑本意應如是知。",
    "T43n1832_001:0661b05": "又辨時意以解深密說三時教。今此論等何",
    "T43n1832_001:0661b06": "時教收　然要集等云。約此等以辨教時",
    "T43n1832_001:0661b07": "名為教依　今謂不爾。不約說於半滿二",
    "T43n1832_001:0661b08": "教。有作無作．生法二空．人天言教。此等法",
    "T43n1832_001:0661b09": "時以為所依。若依此等各自是時。說唯",
    "T43n1832_001:0661b10": "識教說唯識時。何須更辨是何時教。若",
    "T43n1832_001:0661b11": "約半滿．有作無作．生法空等法門別辨。法",
    "T43n1832_001:0661b12": "門無量何只爾許。又隨別法而以辨者。即",
    "T43n1832_001:0661b13": "亦如名說唯識法教。何須對辨。若云諸",
    "T43n1832_001:0661b14": "教所說不同。諸師立時明教各別。此何",
    "T43n1832_001:0661b15": "所攝者。亦不應爾。說一．二．四．五時教",
    "T43n1832_001:0661b16": "等無聖教文。並不可依何云教依。既不",
    "T43n1832_001:0661b17": "准定空設劬勞。然瑜伽論說時為依。依三",
    "T43n1832_001:0661b18": "世辨不約教時。取此誤也　又因論生論。",
    "T43n1832_001:0661b19": "聖教之中一音說法有二不同。一詞。二法。",
    "T43n1832_001:0661b20": "如無垢稱經。皆謂世尊同其語詞。或生厭",
    "T43n1832_001:0661b21": "離。或歡喜等法。如涅槃經二十四云演說",
    "T43n1832_001:0661b22": "一法若界若入。一切眾生各隨本解而得聞",
    "T43n1832_001:0661b23": "之。是法．詞合說。一名．句中現多名句。一音",
    "T43n1832_001:0661b24": "聲中現多音聲。故各隨本解攝假從聲。以",
    "T43n1832_001:0661b25": "諸名．句隨生有別。然不離聲故總名聞。",
    "T43n1832_001:0661b26": "又梵網上云。一音中說無量法品。又云苦．",
    "T43n1832_001:0661b27": "空．無常．無我一諦之音。並法．詞合　或但",
    "T43n1832_001:0661b28": "舉法。如華嚴云。若多貪恚等八萬四千垢各",
    "T43n1832_001:0661b29": "聞對治法　又云。一音說法。或有眾生學",
    "T43n1832_001:0661c01": "聲聞乘。聞佛說法即知聲聞藏。此等即但",
    "T43n1832_001:0661c02": "明法無礙。亦得通詞。聞即聞聲　又無量",
    "T43n1832_001:0661c03": "義經云。能以一音普應眾聲。即但是詞",
    "T43n1832_001:0661c04": "　又如婆沙七十三云。一音者梵音　若支那",
    "T43n1832_001:0661c05": "人來在會坐。謂佛為說支那音義。此通",
    "T43n1832_001:0661c06": "法．詞　又云。貪行者來在會坐。聞佛為",
    "T43n1832_001:0661c07": "說不淨觀等。此即唯法。雖各有義且辨一",
    "T43n1832_001:0661c08": "音不說所餘　問隨能聞現聲各有殊。若",
    "T43n1832_001:0661c09": "據所詮法各差別。何名一音　答或一剎",
    "T43n1832_001:0661c10": "那。或一無漏。或且隨一所詮之法。或隨於",
    "T43n1832_001:0661c11": "一所化之生。或從於如。總得名一　問若",
    "T43n1832_001:0661c12": "爾何故毘婆沙云一音者。梵音。若支那人來",
    "T43n1832_001:0661c13": "在會坐。謂佛為說支那音義　答不以小",
    "T43n1832_001:0661c14": "乘而為定量。既如如意隨求雨寶。故隨生",
    "T43n1832_001:0661c15": "感各各現聲。或聲清淨名為梵音。非必唯",
    "T43n1832_001:0661c16": "同一梵音聲　問佛說一音具諸法門為",
    "T43n1832_001:0661c17": "不具耶　答有四解(要集所敘)。一云如來無相圓",
    "T43n1832_001:0661c18": "音。以無相故佛說一音。以圓滿故普應眾",
    "T43n1832_001:0661c19": "生。此答不了說不具故　一云如來但出一",
    "T43n1832_001:0661c20": "音。未知何以為名。而眾生心中聞無量法",
    "T43n1832_001:0661c21": "門(此答不正。不答問故。亦同外道老莊說故)　一云如來隨所化者。",
    "T43n1832_001:0661c22": "一時具有無邊法門。隨正所為故云一音。",
    "T43n1832_001:0661c23": "此意一音具諸法門。隨正所為一別有情名",
    "T43n1832_001:0661c24": "為一音。然答不明。應云隨所化生方類不",
    "T43n1832_001:0661c25": "同。於一時中現一切音。一一音中具諸法",
    "T43n1832_001:0661c26": "門。且隨一生或正所為故名一音。非一音",
    "T43n1832_001:0661c27": "言唯詮一法。雖然答問亦不分明　一云",
    "T43n1832_001:0661c28": "如來所出一音聲體自在難思。與彼無邊名",
    "T43n1832_001:0661c29": "等相應為眾生說故。經云。如來所出一語",
    "T43n1832_001:0662a01": "中。演說無邊契經海。此釋雖勝亦未盡理。",
    "T43n1832_001:0662a02": "言一音者。為一梵音。為一剎那。為名等",
    "T43n1832_001:0662a03": "各別。為一名中此現多名等。今謂一一聲．",
    "T43n1832_001:0662a04": "一剎那聲．一一名等．各能現多。或一聲現多",
    "T43n1832_001:0662a05": "名。或多聲現一名。或一名現多名。或多名",
    "T43n1832_001:0662a06": "現一名。句．義准知。隨義皆得名為一音",
    "T43n1832_001:0662a07": "　要集云。菩提流支云一音教。法苑廣破然",
    "T43n1832_001:0662a08": "恐不當　此亦不了破意。彼云一音頓說",
    "T43n1832_001:0662a09": "名為頓教者。非一音中即頓說教盡。根性",
    "T43n1832_001:0662a10": "前後不一時故。何得一音頓說教盡。又復",
    "T43n1832_001:0662a11": "設爾不應別判華嚴等為頓。又以一音名",
    "T43n1832_001:0662a12": "為一時無教定判　又云半．滿而為二時。",
    "T43n1832_001:0662a13": "法苑所破亦恐不當。經云為聲聞說半",
    "T43n1832_001:0662a14": "字者。豈不約逗機。故恐不爾。亦不解彼",
    "T43n1832_001:0662a15": "法苑說意。彼意不障逗機而說名為半．滿。",
    "T43n1832_001:0662a16": "但不許判為漸頓機。說於半．滿名漸．頓",
    "T43n1832_001:0662a17": "教。為定姓人亦說半滿故　詮宗各異者。",
    "T43n1832_001:0662a18": "敘外道如下破明及法師瑜伽論抄明。敘",
    "T43n1832_001:0662a19": "小乘計如法師異部疏具解。煩不具引。明",
    "T43n1832_001:0662a20": "自宗者。別宗即唯識章是。然疏略解名成唯",
    "T43n1832_001:0662a21": "識故。此即以唯識為宗。識有非空境無",
    "T43n1832_001:0662a22": "非有。以為宗也。雖具明諸法皆不離識",
    "T43n1832_001:0662a23": "也　西明云。總相分別唯識為宗。別即境．",
    "T43n1832_001:0662a24": "行．果三　此釋不異法苑。然樞要中釋名",
    "T43n1832_001:0662a25": "科文廣明宗意　體性不同者。於中分三。",
    "T43n1832_001:0662a26": "一辨本釋如法苑。於中復三。一總出體。",
    "T43n1832_001:0662a27": "二別出教體。三明聚集　二敘異釋。敘",
    "T43n1832_001:0662a28": "異釋中。初敘異。次詮簡。三敘自釋。自釋",
    "T43n1832_001:0662a29": "者至下當辨　先敘異釋者。有釋五門。一",
    "T43n1832_001:0662b01": "攝妄歸真。二攝相歸識。三以假從實。四",
    "T43n1832_001:0662b02": "三法定體。五法數出體　又云三藏開為",
    "T43n1832_001:0662b03": "八門。於前三門各開二門。謂一攝妄歸真。",
    "T43n1832_001:0662b04": "二真妄差別門。餘二准此　有解六門。一五",
    "T43n1832_001:0662b05": "法自性體(心心所等五法)。二三相差別(三科法門)。三攝義",
    "T43n1832_001:0662b06": "歸名(名言所熏攝一切法)。四攝假歸實。五攝劣歸勝",
    "T43n1832_001:0662b07": "(心識)。六攝相歸性　舊攝論師四門。一隨名",
    "T43n1832_001:0662b08": "義別體。二攝義歸名體。三攝塵歸識體。四",
    "T43n1832_001:0662b09": "攝事歸理體　要集為三。一離能所詮教。",
    "T43n1832_001:0662b10": "入楞伽第二云。法佛說法者離心相應體。故",
    "T43n1832_001:0662b11": "內證聖行境界故。四卷亦同。謂佛法身真如",
    "T43n1832_001:0662b12": "理。生正智解名說法　二通能所詮教。瑜",
    "T43n1832_001:0662b13": "伽八十一云。謂契經體略有二種。一文。二",
    "T43n1832_001:0662b14": "義　三唯局能詮教。十地云。說者聽者二",
    "T43n1832_001:0662b15": "事究竟　依三藏八門作四漸略。一攝妄",
    "T43n1832_001:0662b16": "歸真門。二真妄差別門。真妄差別門中。一",
    "T43n1832_001:0662b17": "攝相歸識門。二識相差別門。此識相差別",
    "T43n1832_001:0662b18": "教中有本無本。佛地兩說。由斯四句。如有",
    "T43n1832_001:0662b19": "釋說　差別相中。一攝假從實門。二假實",
    "T43n1832_001:0662b20": "差別門。假實差別門中。一三法定體門。二",
    "T43n1832_001:0662b21": "法數出體門。法數出體門中。初法數出體。",
    "T43n1832_001:0662b22": "後聚集顯現。法數中有三漸略。謂內外相",
    "T43n1832_001:0662b23": "對。內中大小相對。大中中邊相對　次詮簡",
    "T43n1832_001:0662b24": "者。有釋五門名中有濫。緣生名妄。此則",
    "T43n1832_001:0662b25": "可爾。若約五法相．名．分別．正智．如如。攝",
    "T43n1832_001:0662b26": "彼前四總歸如如。正智非妄。總云攝妄",
    "T43n1832_001:0662b27": "故即有過。又辨中邊頌云。虛妄分別有。乃",
    "T43n1832_001:0662b28": "至是則契中道。故不可說無漏名妄　二",
    "T43n1832_001:0662b29": "攝相歸識。此亦有過。若識性名識不異",
    "T43n1832_001:0662c01": "前門。若即歸八識識亦是相。亦不可說心",
    "T43n1832_001:0662c02": "王所變相分名相。以不離識所有五法皆",
    "T43n1832_001:0662c03": "名識故。若以五法總名為識。如非相故。",
    "T43n1832_001:0662c04": "離五無法可攝歸故。若云約教體說所",
    "T43n1832_001:0662c05": "變相分。同時心所亦變名等為相緣故",
    "T43n1832_001:0662c06": "　攝假從實。即本第三。三法法數合是第四",
    "T43n1832_001:0662c07": "性用門攝　又攝不盡。既約三法。何不約",
    "T43n1832_001:0662c08": "於五法三性。若云從略應依四門。何假分",
    "T43n1832_001:0662c09": "五。分為八門得失准前。有解六門後之三",
    "T43n1832_001:0662c10": "門。即本前三。前之三門即本第四性用別門。",
    "T43n1832_001:0662c11": "雖更開三猶廣略失。准同有釋　然彼意辨",
    "T43n1832_001:0662c12": "先寬得後狹。又攝義歸名亦少有失。非",
    "T43n1832_001:0662c13": "一切義皆是名攝。因名言故名名言熏",
    "T43n1832_001:0662c14": "習。非即是名　舊攝論師後二門體。亦本",
    "T43n1832_001:0662c15": "初初二二合是性用別論。闕本第三攝假從",
    "T43n1832_001:0662c16": "實。亦廣略失　要集三門離能所詮。即攝",
    "T43n1832_001:0662c17": "相歸性。推功歸本復是無分別智所緣之境。",
    "T43n1832_001:0662c18": "因境起智。言法佛說法。寄詮談之。云離",
    "T43n1832_001:0662c19": "心相應故。內證聖行境界故。是名法佛說",
    "T43n1832_001:0662c20": "法之相。非是真智正證如時。能證所證有",
    "T43n1832_001:0662c21": "此行解名為說法。後之二門亦即性用別論",
    "T43n1832_001:0662c22": "門攝　要集云。依三藏八門作四漸略。一",
    "T43n1832_001:0662c23": "攝妄歸真。二真妄差別門。真妄差別門中。",
    "T43n1832_001:0662c24": "一攝相歸識門等　此意從寬漸向於狹名",
    "T43n1832_001:0662c25": "之為略。然攝妄歸真即以一法。乃至法",
    "T43n1832_001:0662c26": "數出體。以聲．名．句．文。即有多法何得名",
    "T43n1832_001:0662c27": "略。不解所以　今為漸略即有二意。一",
    "T43n1832_001:0662c28": "從通向別略。即從初向後是。二從多向",
    "T43n1832_001:0662c29": "少以末就本略。且就教體辨漸略者。以",
    "T43n1832_001:0663a01": "性用別論中能所詮異。由能詮文義得顯",
    "T43n1832_001:0663a02": "現。略所詮義但取能詮。故十地論說者聽",
    "T43n1832_001:0663a03": "者俱以二事而得究竟。一者聲。二者善字。",
    "T43n1832_001:0663a04": "能詮之中有聲．名．句文。即假實別。攝假從",
    "T43n1832_001:0663a05": "實以聲為體。故集論等云成所引聲而為",
    "T43n1832_001:0663a06": "教體。於能詮聲能所變別。攝從能變以",
    "T43n1832_001:0663a07": "識為體。就識之中性相有別。攝相歸性。",
    "T43n1832_001:0663a08": "引文可知。聚集顯現中云。五心中前三唯",
    "T43n1832_001:0663a09": "無記。後二通善．染者。此義有餘。與唯識第",
    "T43n1832_001:0663a10": "五解五心違。彼許定中有初二心故。約識",
    "T43n1832_001:0663a11": "分別文多不敘。要集云。有說得新境故名",
    "T43n1832_001:0663a12": "為率爾。有釋不作意緣名為率爾。以何為",
    "T43n1832_001:0663a13": "正。解云論唯任運。若言新境不見其文。然",
    "T43n1832_001:0663a14": "准道理合有二義。今謂不爾。瑜伽第三",
    "T43n1832_001:0663a15": "云。又意識任運散亂緣不串習境時。無欲",
    "T43n1832_001:0663a16": "等生名率爾。既云緣不串習即是新境。若",
    "T43n1832_001:0663a17": "唯任運散亂緣境不與欲俱即名率爾。除",
    "T43n1832_001:0663a18": "第六外餘一切時。但名率爾應無餘心。未",
    "T43n1832_001:0663a19": "轉依位皆唯任運散亂緣故。更有同異繁不",
    "T43n1832_001:0663a20": "具述　言聚集顯現者。如說諸行無常。有",
    "T43n1832_001:0663a21": "釋云。西方三解。一云說諸字時率爾現量。尋",
    "T43n1832_001:0663a22": "求前境不緣名等但得聲相。至決定心",
    "T43n1832_001:0663a23": "具現三相。謂聲．名．字。說行現六。說無現",
    "T43n1832_001:0663a24": "九。說常字時現十二相。并句．所詮合十",
    "T43n1832_001:0663a25": "四法。經十六心乃具聚集。謂四字中各有",
    "T43n1832_001:0663a26": "四心。謂耳．意各四率爾。并意尋求．決定各",
    "T43n1832_001:0663a27": "四。一云尋求是非量故。亦緣名等故。於尋",
    "T43n1832_001:0663a28": "求亦得聚集。四尋求心如其次第。得三．",
    "T43n1832_001:0663a29": "六．九及以十四。准前應知經十二心具足",
    "T43n1832_001:0663b01": "聚集。一云耳識同緣意識亦緣名等。此有",
    "T43n1832_001:0663b02": "二說。一云四率爾心各唯得三。不緣過",
    "T43n1832_001:0663b03": "去現量得故不說聚集。至尋求心方名教",
    "T43n1832_001:0663b04": "體。一云耳識同時意識。容非現故得緣過",
    "T43n1832_001:0663b05": "去。即八心中具足聚集。今謂有餘。且初釋中",
    "T43n1832_001:0663b06": "所經心多聚集法少。何者意識上聚集何故",
    "T43n1832_001:0663b07": "經耳識四率爾心耶。豈許意識不取本質",
    "T43n1832_001:0663b08": "但緣耳識所變聲耶。既許意識．耳識同時",
    "T43n1832_001:0663b09": "自緣本質。但經意識十二心現。不應十",
    "T43n1832_001:0663b10": "六。若取耳率爾。應取耳緣聲。應成十八",
    "T43n1832_001:0663b11": "法。若以聲相似但說十四法。亦應心相似",
    "T43n1832_001:0663b12": "但說十二心　如實說者除耳四率爾。但",
    "T43n1832_001:0663b13": "經意識十二心現。所集之法　四剎那聲．",
    "T43n1832_001:0663b14": "四个字．四个名．名所詮四。即四自性。又有",
    "T43n1832_001:0663b15": "一句并句所詮一差別義。合十八法聚集顯",
    "T43n1832_001:0663b16": "現。此據一相。若於一字等現無量字等。",
    "T43n1832_001:0663b17": "法則不定。說五心中諸識．三性至下第五",
    "T43n1832_001:0663b18": "明其是非　又本所說於行．常二方有決",
    "T43n1832_001:0663b19": "定決定知諸詮遷流行無於彼常。有釋四",
    "T43n1832_001:0663b20": "字皆有決定　要集云。若無此釋於理有",
    "T43n1832_001:0663b21": "闕。雖有諸釋仍未盡理。謂立論者欲成",
    "T43n1832_001:0663b22": "無常。對敵論等即立量云諸行無常。其敵",
    "T43n1832_001:0663b23": "論等雖聞前三。而於所立未生定解。說",
    "T43n1832_001:0663b24": "常字時方生定解。故前三字未有決定。乃",
    "T43n1832_001:0663b25": "至云。若依此釋。立因．喻後方生決定。亦",
    "T43n1832_001:0663b26": "准此理此意立宗。若未解時未有決定。",
    "T43n1832_001:0663b27": "因．喻．已後方生決定　此義應思。且西明",
    "T43n1832_001:0663b28": "釋於四字上皆決定者。且聞諸字知目於",
    "T43n1832_001:0663b29": "何。既未知諸諸於何法。豈生決定。若言",
    "T43n1832_001:0663c01": "決定知是諸聲有決定心。說行字時應有",
    "T43n1832_001:0663c02": "三決定。決定知行復決定知諸言目行。若",
    "T43n1832_001:0663c03": "不定知諸言目行不生解故。餘二准此。即",
    "T43n1832_001:0663c04": "合念六決定。不應但有四故亦增減．失",
    "T43n1832_001:0663c05": "　要集所說亦不盡理。對敵立量可如所說",
    "T43n1832_001:0663c06": "或但說法不立比量可無決定。故法苑意",
    "T43n1832_001:0663c07": "通約說法。決定知彼諸言所目生決定心。",
    "T43n1832_001:0663c08": "說有七心或十二等。故即無過。不唯據",
    "T43n1832_001:0663c09": "悟所說義旨以判多少。餘既重說何不盡",
    "T43n1832_001:0663c10": "言　要集云。法苑云諸惡者莫作依婆沙作",
    "T43n1832_001:0663c11": "法。字．字身．多字身．名．名身．多名身等。聞一",
    "T43n1832_001:0663c12": "句時即有五十一法。令謂聞經一句義中。",
    "T43n1832_001:0663c13": "生解之心必無如是多法現前者　此不",
    "T43n1832_001:0663c14": "善得法苑之意。且據一句作法如是。如說",
    "T43n1832_001:0663c15": "五字。或有一字名即名．名身有十五等。言",
    "T43n1832_001:0663c16": "五十一聚集顯現不決定言。聞一句時有",
    "T43n1832_001:0663c17": "許聚集。如第五卷五別境中作法之類",
    "T43n1832_001:0663c18": "　要集云。由此理故有字非名攝。一字字不",
    "T43n1832_001:0663c19": "成句。字為二依故於此中有十八法。謂",
    "T43n1832_001:0663c20": "字有十五。字有五。字身四。多字身六。准作",
    "T43n1832_001:0663c21": "法知　此亦不爾。應言字及字身等有十",
    "T43n1832_001:0663c22": "五。下准知之。一句一名一所詮義。此亦不",
    "T43n1832_001:0663c23": "爾。依字成名依名成句諸處通說。豈可",
    "T43n1832_001:0663c24": "莫作不是名耶。不爾苦．空等亦應非名",
    "T43n1832_001:0663c25": "攝。又下自判諸行無常二名為正。何故此處",
    "T43n1832_001:0663c26": "即但一名。又不應言一所詮義。如瑜伽論",
    "T43n1832_001:0663c27": "等云。所立有二。一自性。二差別。又名詮自",
    "T43n1832_001:0663c28": "性。句詮差別。自性差別豈不二義。說一義",
    "T43n1832_001:0663c29": "耶。又云。若不依識相准義作法。非唯五",
    "T43n1832_001:0664a01": "十合七十一法。字有十五。名有三十五。句",
    "T43n1832_001:0664a02": "有二十。及所詮義故。此意或有二名成句。三",
    "T43n1832_001:0664a03": "名成句。四名成句。五名成句故。三十五名",
    "T43n1832_001:0664a04": "有二十句。此意一字成名有五个名。二名成",
    "T43n1832_001:0664a05": "句有四。二二合。三名成句有三。三三合。四",
    "T43n1832_001:0664a06": "名成句有二。四四合。五名成句有一。五合",
    "T43n1832_001:0664a07": "說。即有十个句　二字成名作句中名既",
    "T43n1832_001:0664a08": "有四。二名成句有三。三名成句有二。四名",
    "T43n1832_001:0664a09": "成句有一。復有六句　三字成名作句中。",
    "T43n1832_001:0664a10": "二名成句有二。三名成句有一　四字成名",
    "T43n1832_001:0664a11": "作句中。有一句。總二十句　五字成名名既",
    "T43n1832_001:0664a12": "唯一。一名無句。并一詮義。合七十一　此",
    "T43n1832_001:0664a13": "亦不爾。何者若論字有五。名有十五。一字",
    "T43n1832_001:0664a14": "所成名有五。二字所成名四。三字所成名",
    "T43n1832_001:0664a15": "三。四字所成名二。五字所成名一。若字身．名",
    "T43n1832_001:0664a16": "身即重合彼。非更有別名之與字。并句二",
    "T43n1832_001:0664a17": "十合三十五所詮之義。足字．字身十五。名．",
    "T43n1832_001:0664a18": "名身三十五句有二十。合一百五。若更句．",
    "T43n1832_001:0664a19": "句身并所依聲即更有多故。今但言為七十",
    "T43n1832_001:0664a20": "一有增減過。法苑本意且約能詮粗作法",
    "T43n1832_001:0664a21": "爾。復既細論不盡故過　問准何得知以字",
    "T43n1832_001:0664a22": "成名以名成句　答解深密經第五云。即",
    "T43n1832_001:0664a23": "於一切名聚集中　又百論第八云。然諸世",
    "T43n1832_001:0664a24": "間隨自心變。謂有眾字和合為名。復謂眾",
    "T43n1832_001:0664a25": "名和合為句。故知如是　後敘自釋者。本",
    "T43n1832_001:0664a26": "末合有十二門。於本四門又復加二。即後",
    "T43n1832_001:0664a27": "四門取無相．因緣。并前成六。七三性出體。",
    "T43n1832_001:0664a28": "即依遍計．依他．此及圓成實八依顯揚等",
    "T43n1832_001:0664a29": "四真實。并依辨中邊四真實。九依五相。即",
    "T43n1832_001:0664b01": "瑜伽等能詮相所詮相等。十依五法。即相．名",
    "T43n1832_001:0664b02": "等復四不同。一瑜伽。二辨中邊。三楞伽經。",
    "T43n1832_001:0664b03": "四攝大乘論。並如唯識第八明其所以。十一",
    "T43n1832_001:0664b04": "約瑜伽八十一云。經體有二。一能詮文。二",
    "T43n1832_001:0664b05": "所詮義。文義二中各有多法并為經體。十",
    "T43n1832_001:0664b06": "二約百法。若三科五法通三乘故。雜小不",
    "T43n1832_001:0664b07": "說。唯取大乘。又略即二。一總出體有四。真",
    "T43n1832_001:0664b08": "如．唯識．無相．因緣。別即有八。通體性故。別",
    "T43n1832_001:0664b09": "別法故。略舉大意。繁不細述。",
    "T43n1832_001:0664b10": "三歸在者。復分為四。一歸藏。二歸分。三歸",
    "T43n1832_001:0664b11": "乘。並如法苑藏．分．乘章。四歸名者。初辨。",
    "T43n1832_001:0664b12": "後歸。辨有三。一辨六釋。亦如法苑總聊簡",
    "T43n1832_001:0664b13": "章得名懸隔辨然有解六釋中依士依主作",
    "T43n1832_001:0664b14": "四句辨云。有依士非依主。如取之蘊。以取",
    "T43n1832_001:0664b15": "是所非心王故。有依主非依士。如蘊之取。",
    "T43n1832_001:0664b16": "此不應爾。若依士依主二不相攝應有七",
    "T43n1832_001:0664b17": "釋。有解六釋勒為三例。一同體非別。持業．",
    "T43n1832_001:0664b18": "帶數。二別體非同相違．隣近。三亦同亦別。",
    "T43n1832_001:0664b19": "依主．有財。思之理有相濫。若所釋法通即",
    "T43n1832_001:0664b20": "不障。據六釋體即不必然。且如四斷斷者",
    "T43n1832_001:0664b21": "是勤心所。四者是數。即不相應。云何同體。又",
    "T43n1832_001:0664b22": "如相違五識身相應地意地。以二法別合",
    "T43n1832_001:0664b23": "一處說據體各異。如五識身相應地自是地。",
    "T43n1832_001:0664b24": "不是用彼意相應之五識為地。亦非以五",
    "T43n1832_001:0664b25": "即意地等。既言五識身相應地。此豈別體",
    "T43n1832_001:0664b26": "　要集云。三藏相傳約分為四。一用自非他。",
    "T43n1832_001:0664b27": "二用他非自。三自他俱用。四自他俱不用。",
    "T43n1832_001:0664b28": "持業唯初句。依主唯第三。有財唯第二。相違",
    "T43n1832_001:0664b29": "唯第四。隣近通二．三。帶數初及三。乃至帶",
    "T43n1832_001:0664c01": "數三句如四正斷即初句。四即正斷故。如",
    "T43n1832_001:0664c02": "四神足即第三句。四屬欲等非神足故。如",
    "T43n1832_001:0664c03": "說三藏法師亦是第三句。若但言三藏是",
    "T43n1832_001:0664c04": "第二句。三即是藏俱非人故。彼釋極廣。恐",
    "T43n1832_001:0664c05": "煩不具。然准此釋有相雜亂。六釋簡濫",
    "T43n1832_001:0664c06": "應可思之。二辨四名。謂教．理．行．果。然真",
    "T43n1832_001:0664c07": "帝三藏有五種名。一義。二相。三方便。四果。",
    "T43n1832_001:0664c08": "五極清淨。極清淨者是阿含淨故即是教。然",
    "T43n1832_001:0664c09": "義．相二大意不別。以所詮正有實道理名",
    "T43n1832_001:0664c10": "義清淨。遠離增減名相清淨。故今合之為",
    "T43n1832_001:0664c11": "所詮理總立四名　於中分二。初立名不",
    "T43n1832_001:0664c12": "同。後立名意　立名不同者。一依教有三",
    "T43n1832_001:0664c13": "名。一無義言。如四吠陀論。婆羅門誦之音",
    "T43n1832_001:0664c14": "聲有上中下甚自可愛。但尋聲求理都無",
    "T43n1832_001:0664c15": "義趣。故名無義言。如吠陀論云。我已飲甘",
    "T43n1832_001:0664c16": "露。成就不復死我已入火光。願諸天知識。",
    "T43n1832_001:0664c17": "謂鑽乳海以為甘露。飲之則得不死。誦此",
    "T43n1832_001:0664c18": "等言甚好音聲。而都無義故云無義。二邪妄",
    "T43n1832_001:0664c19": "言。如九十六種外道。亦說因果但明乖僻",
    "T43n1832_001:0664c20": "故名邪妄三如義言如佛法說因果道理。",
    "T43n1832_001:0664c21": "苦．集為世間因果。滅．道為出世因果。如名",
    "T43n1832_001:0664c22": "真實故名如義言　依理亦有三名者。一",
    "T43n1832_001:0664c23": "增益義。如外道說有漏之法為常樂我淨。",
    "T43n1832_001:0664c24": "故名增益義。二損減義。如斷見說斷邪見",
    "T43n1832_001:0664c25": "謗無善．惡因果等。名損減義。三順體義。",
    "T43n1832_001:0664c26": "如佛所說有說為有無說為無稱法體故",
    "T43n1832_001:0664c27": "名順體義　依行亦三名。一順世因。如依",
    "T43n1832_001:0664c28": "俗典事君盡忠文朋存信等。二邪僻因。謂",
    "T43n1832_001:0664c29": "諸外道妄計諸邪戒等。三處中因者。謂依佛",
    "T43n1832_001:0665a01": "教行處中行離苦．樂邊等　依果三名者。",
    "T43n1832_001:0665a02": "一諂誑果。如臣從君命以取叨榮等。二",
    "T43n1832_001:0665a03": "虛妄果者。謂諸外道妄計無想及有頂等。以",
    "T43n1832_001:0665a04": "為涅槃等。三出世果者。如佛所說三乘所",
    "T43n1832_001:0665a05": "得菩提涅槃　立名意者。為得四清淨故",
    "T43n1832_001:0665a06": "立此四名。為得教清淨故立如義言。言教",
    "T43n1832_001:0665a07": "無雜一切莫過如義而立不可破壞可得",
    "T43n1832_001:0665a08": "悟理。教詮不正易可破壞。不得悟理故",
    "T43n1832_001:0665a09": "立如義言為得理清淨故立順體義名。理",
    "T43n1832_001:0665a10": "有增減正智觀之理則不可入。順體而說",
    "T43n1832_001:0665a11": "正智觀之理則易入。故立順體義名為得",
    "T43n1832_001:0665a12": "行清淨故立處中因名。以處中行對彼順",
    "T43n1832_001:0665a13": "世及邪僻因彼俱可轉。此處中行則不可",
    "T43n1832_001:0665a14": "轉。以處中行內觀界．處等。望僻因行僻因",
    "T43n1832_001:0665a15": "可轉。觀蘊．界等則不可轉。以四諦因果",
    "T43n1832_001:0665a16": "所有觀行對觀蘊等。蘊等可轉。以二空行",
    "T43n1832_001:0665a17": "望四諦行。四諦可轉。二空之行則不可轉。",
    "T43n1832_001:0665a18": "以二空智既不可轉。證真之智亦不可轉。",
    "T43n1832_001:0665a19": "以不可轉。即此真智及後得智為正行體。",
    "T43n1832_001:0665a20": "能令所得果不可轉。即名方便清淨正行。",
    "T43n1832_001:0665a21": "正行有二能。一出惡入善。二出有為入無",
    "T43n1832_001:0665a22": "為。故此正行即處中因。為得果清淨故立",
    "T43n1832_001:0665a23": "出世果名。果清淨者是無餘涅槃。一切患累",
    "T43n1832_001:0665a24": "皆已盡故名果清淨。有漏有四失。即無常．",
    "T43n1832_001:0665a25": "苦．空．無我。無為有四德。即常．樂．我．淨。既",
    "T43n1832_001:0665a26": "離過失故名出世果。此意由依正教觀正",
    "T43n1832_001:0665a27": "理。起正行得聖果。若教有邪不顯正理。",
    "T43n1832_001:0665a28": "故依起行即皆顛倒。行既顛倒便獲惡果。故",
    "T43n1832_001:0665a29": "為得此四種清淨立此四名。又為依正教",
    "T43n1832_001:0665b01": "生聞惠。依正理起思惠。依正行得修惠。",
    "T43n1832_001:0665b02": "三惠既圓當得聖果。故攝論云。聞等熏習無",
    "T43n1832_001:0665b03": "果生非道理故立四名　三依人法二。立",
    "T43n1832_001:0665b04": "其名目。於中有二。一立意。二差別。初立意",
    "T43n1832_001:0665b05": "者凡有兩義。一依善意二依惡意。若依善",
    "T43n1832_001:0665b06": "意即立恭敬名。若依惡意即立毀訾名。如",
    "T43n1832_001:0665b07": "呼為法師法主等是恭敬人名。呼為過人",
    "T43n1832_001:0665b08": "賤人此毀訾人名。若呼為正法勝法是恭",
    "T43n1832_001:0665b09": "敬法名。呼為邪法惡法是毀訾法名。如弊",
    "T43n1832_001:0665b10": "魔經等是毀人名。須達拏大子經等是恭",
    "T43n1832_001:0665b11": "敬人名。十八泥梨經等是毀訾法名。大般若",
    "T43n1832_001:0665b12": "經等是恭敬法名。於中復雙單名別。如佛",
    "T43n1832_001:0665b13": "藏經菩薩藏經等雙恭敬二。有雙毀訾人",
    "T43n1832_001:0665b14": "法如魔逆經等。有於人處亦毀亦敬。如未",
    "T43n1832_001:0665b15": "生怨王經。有於法處亦敬亦毀如辨中邊",
    "T43n1832_001:0665b16": "論。中是所敬。邊是所毀。有於人．法俱敬俱",
    "T43n1832_001:0665b17": "毀。如舊云部執異論。部執是恭敬名。異是",
    "T43n1832_001:0665b18": "毀訾名。部是眾義。名聖弟子為部。執是取",
    "T43n1832_001:0665b19": "義。皆取佛說三藏之中所說法義。然執名乃",
    "T43n1832_001:0665b20": "通能所。正以所執之法為執。能執之人是",
    "T43n1832_001:0665b21": "聖弟子。所執之法皆是佛法。今以部名目",
    "T43n1832_001:0665b22": "聖弟子眾。以執名目佛所說法。故部執是",
    "T43n1832_001:0665b23": "恭敬名。所恭敬者不過人之與法。部是人",
    "T43n1832_001:0665b24": "名。執是法名。分破是異義。人．法皆分破故名",
    "T43n1832_001:0665b25": "為異。聖弟子眾各相朋黨即是人異。取執之",
    "T43n1832_001:0665b26": "義又各不同。即是法異人相儻故。人起諍執",
    "T43n1832_001:0665b27": "法不同故。法相非斥故立異名。故異是毀訾",
    "T43n1832_001:0665b28": "名　然今此論是恭敬名。成立世尊聖教所",
    "T43n1832_001:0665b29": "說唯識教理故　或毀訾名。令依於智不",
    "T43n1832_001:0665c01": "依識故　或此識言雖是所厭。恭敬世尊。",
    "T43n1832_001:0665c02": "所起教理故名成唯識論　問何故於此人",
    "T43n1832_001:0665c03": "法二處立此等名　答依佛滅諍法故。滅",
    "T43n1832_001:0665c04": "諍有二。一滅外諍。二滅內諍。外諍即滅人",
    "T43n1832_001:0665c05": "諍。內諍即滅法諍。毀人滅人諍。毀法滅法",
    "T43n1832_001:0665c06": "諍。滅人諍令修六和敬。此彼同持戒。同",
    "T43n1832_001:0665c07": "見諦。同用財。戒．見．財三彼我不隔故和合",
    "T43n1832_001:0665c08": "無諍。身．語．意三各修慈悲。拔苦與樂以",
    "T43n1832_001:0665c09": "攝前人故和合不諍。二滅內諍者。所說法",
    "T43n1832_001:0665c10": "有二。黑說．大說。如次內．外對。大．小對。了．",
    "T43n1832_001:0665c11": "不了對。說惡．說善對。傳聞前人說黑說法",
    "T43n1832_001:0665c12": "及大說法。不得便信依。約三藏相應則應",
    "T43n1832_001:0665c13": "信受。若不與相應則應棄捨。若依此而執",
    "T43n1832_001:0665c14": "義。法則和無諍　問何故須滅二諍　答",
    "T43n1832_001:0665c15": "修悲智習成佛德。由佛有般若及以慈悲。",
    "T43n1832_001:0665c16": "以般若故攝正法令和。以慈悲故攝生",
    "T43n1832_001:0665c17": "令和。諸造論釋亦依學佛般若．慈悲。攝法",
    "T43n1832_001:0665c18": "攝生故。又有多解如部執疏廣解　二辨",
    "T43n1832_001:0665c19": "差別者。諸經論中亦有依法依喻為名。或",
    "T43n1832_001:0665c20": "單或雙。諸經之中有依處時事法立名並",
    "T43n1832_001:0665c21": "在法攝。依法喻者。為利鈍根故。為顯法",
    "T43n1832_001:0665c22": "明淨故。亦為讚毀故。依三寶立亦人．法收。",
    "T43n1832_001:0665c23": "上無不盡廣說此人．法差別攝彼諸名。并",
    "T43n1832_001:0665c24": "舉教顯並如法華義決。上辨名訖　第二歸",
    "T43n1832_001:0665c25": "名者。復分為四。一總解釋成唯識論。二別",
    "T43n1832_001:0665c26": "辨能所成號。三明立名之意。四通釋情疑",
    "T43n1832_001:0665c27": "　初總解釋如樞要辨釋能所成樞要十解。",
    "T43n1832_001:0665c28": "今又加之。言唯識者。從麁至細總有五",
    "T43n1832_001:0665c29": "重。如唯識章辨。即以所詮既有五重。能詮",
    "T43n1832_001:0666a01": "之教亦有五別。或以世親五理成佛五教。",
    "T43n1832_001:0666a02": "或以五教成彼五理。或以五教成五教。或",
    "T43n1832_001:0666a03": "以五理成五理。或以五理成佛五理教。或",
    "T43n1832_001:0666a04": "以五教成佛五教理。或以五教理成佛五",
    "T43n1832_001:0666a05": "教。或以五理教成佛五理。或以五教理成",
    "T43n1832_001:0666a06": "佛五教理。且以世親望佛所說。為四十五",
    "T43n1832_001:0666a07": "釋。又護法等釋雙望彼二亦成四十五。合",
    "T43n1832_001:0666a08": "九十釋。復以天親．護法等教成境．行．果三。",
    "T43n1832_001:0666a09": "以理成三復有六釋。足前樞要。有一百六",
    "T43n1832_001:0666a10": "釋。復以教．理等綺互單雙乃更有多。思准",
    "T43n1832_001:0666a11": "可悉　明立意者。樞要廣說　四通釋情",
    "T43n1832_001:0666a12": "疑者。樞要云。問准下正宗或分為二。一因",
    "T43n1832_001:0666a13": "二果。已下文是。雖次下云上立成唯識名",
    "T43n1832_001:0666a14": "之意。即問此立意故為釋疑　又問何故",
    "T43n1832_001:0666a15": "經說唯心。論言唯識　答一云心．意．識了",
    "T43n1832_001:0666a16": "體一名殊。各舉一名亦無妨也。二云心積",
    "T43n1832_001:0666a17": "集法勝。識即了別境強。如瑜伽論五十一",
    "T43n1832_001:0666a18": "云。據勝道理建立心．意．識差別。即心謂第",
    "T43n1832_001:0666a19": "八識。雜染．還滅之根本故。經據初名論依",
    "T43n1832_001:0666a20": "後義。三云心．意通果。識。但在因。經依通",
    "T43n1832_001:0666a21": "稱論約局名。四者論從所厭為名。經依體",
    "T43n1832_001:0666a22": "義為目。",
    "T43n1832_001:0666a23": "四科釋本文者。有三。一辨年．主如疏所",
    "T43n1832_001:0666a24": "明。二明支分者。謂諸菩薩所造論意。非但",
    "T43n1832_001:0666a25": "為弘佛經。亦為廣顯瑜伽中義。詮教不同",
    "T43n1832_001:0666a26": "略有十支。支謂支分。並是瑜伽所有支分。",
    "T43n1832_001:0666a27": "言十支者。一百法論(名略陳名數論)。二五蘊論(名粗釋體義論",
    "T43n1832_001:0666a28": "又名依名釋義論)。此上二論天親菩薩之所作也。三顯",
    "T43n1832_001:0666a29": "楊論名總苞眾義論。此論無著菩薩造。四攝",
    "T43n1832_001:0666b01": "大乘(名廣苞大義論)。此論本無著菩薩造。釋論天親",
    "T43n1832_001:0666b02": "及無性等造。五雜集論(名分別名數論。亦名廣陳體義論)。此論",
    "T43n1832_001:0666b03": "本是無著等造。今盛行者唯覺師子釋。安惠",
    "T43n1832_001:0666b04": "菩薩糅。六辨中邊論(名離僻彰中論)。此論本頌是慈",
    "T43n1832_001:0666b05": "氏菩薩造。釋論天親菩薩造。七二十唯識論",
    "T43n1832_001:0666b06": "(名摧破邪山論)。八三十唯識論(名高建法幢論)。此之二論本頌並",
    "T43n1832_001:0666b07": "天親造。三十唯識釋是護法菩薩等造。二十",
    "T43n1832_001:0666b08": "唯識天親菩薩釋。九大莊嚴論(名莊嚴體義論)。此論",
    "T43n1832_001:0666b09": "本頌慈氏菩薩造。釋天親菩薩造。十分別瑜",
    "T43n1832_001:0666b10": "伽論(名攝散歸觀論)。此是慈氏菩薩之所造也。今又",
    "T43n1832_001:0666b11": "助解。或十支中除攝大乘。彼論別釋阿毘達",
    "T43n1832_001:0666b12": "摩經。非瑜伽論支分之義。應加正理門論。",
    "T43n1832_001:0666b13": "以論緣起中云案達羅國王請陳那菩薩證",
    "T43n1832_001:0666b14": "無學果。菩薩撫之欲遂王請文殊師利於",
    "T43n1832_001:0666b15": "虛空中彈指警曰。何捨大心而期小果。可",
    "T43n1832_001:0666b16": "制因明以弘慈氏所造瑜伽論。菩薩敬受",
    "T43n1832_001:0666b17": "指誨奉以周旋。遂造正理門論。故應取此",
    "T43n1832_001:0666b18": "以為一支。集量．因明皆此支攝。正理門論。",
    "T43n1832_001:0666b19": "名建正摧邪論。或可。舊釋為正。雖釋阿毘",
    "T43n1832_001:0666b20": "達摩。瑜伽亦是廣釋諸經。唯識即是華嚴等",
    "T43n1832_001:0666b21": "說既是彼支。故取攝論亦復無妨。若爾因",
    "T43n1832_001:0666b22": "明何支所攝。答義門少故略不名支。故此",
    "T43n1832_001:0666b23": "唯識即十支中之一支也　三正科解如疏",
    "T43n1832_001:0666b24": "具辨　西明云。然諸釋中所宗各異。護法．",
    "T43n1832_001:0666b25": "難陀等多述宗旨會釋違文。火辨．親勝正",
    "T43n1832_001:0666b26": "釋本頌以標論意。安惠菩薩建立比量斥",
    "T43n1832_001:0666b27": "他宗失。由斯諸本別行攝義皆不周悉者",
    "T43n1832_001:0666b28": "　今意未詳。撿論上下未見安惠偏多破斥。",
    "T43n1832_001:0666b29": "准本疏釋廣頌上兩句破我法已下云多",
    "T43n1832_001:0666c01": "護法文。親承三藏執筆綴文糅唯識人。傳",
    "T43n1832_001:0666c02": "定不謬。餘非執筆。縱時諮問多意定之。所",
    "T43n1832_001:0666c03": "有判文論大綱紀非可為定。合譯意者如",
    "T43n1832_001:0666c04": "樞要說。",
    "T43n1832_001:0666c05": "初頌稽首二字。辨能歸敬相。廣如法苑。且",
    "T43n1832_001:0666c06": "釋名者。有解云。稽者古文為[首*旨]今別為稽。",
    "T43n1832_001:0666c07": "白虎通曰。[首*旨]者至也。首者頭也。言下拜上",
    "T43n1832_001:0666c08": "頭至地也。又鄭玄云。稽者稽也。以頭至地",
    "T43n1832_001:0666c09": "稽少時也。",
    "T43n1832_001:0666c10": "出體之中。法苑敬禮即以三業為體　西明",
    "T43n1832_001:0666c11": "以慚．愧為體　要集云。今取前解三業為",
    "T43n1832_001:0666c12": "正　有云。依教十法為體。一思。二慚。三敬。",
    "T43n1832_001:0666c13": "四愛。五信。六無慢。七捨。八色蘊。九識蘊。十",
    "T43n1832_001:0666c14": "智今謂不爾。若言十法敬．愛．不慢百法是",
    "T43n1832_001:0666c15": "何。所餘非理如要集辨煩不具錄。要集云。",
    "T43n1832_001:0666c16": "言稽首者顯勝身業。然由於德．有德等境",
    "T43n1832_001:0666c17": "發勝解俱決定思已即起淨信。思此起慚",
    "T43n1832_001:0666c18": "崇重賢善。因斯能發清淨身．語。是故此中",
    "T43n1832_001:0666c19": "意通三業慚為敬體。信等諸法是敬之因。",
    "T43n1832_001:0666c20": "身．語二業是敬之果。意通因果。法苑所說三",
    "T43n1832_001:0666c21": "業及愧以為敬體理亦難成。三業體思。思",
    "T43n1832_001:0666c22": "即造作。敬相微隱。故大婆沙三十四云。敬",
    "T43n1832_001:0666c23": "慚為體。崇重賢善是敬相故者　今詳。此釋",
    "T43n1832_001:0666c24": "理未必然。且自不定。先敘法苑思為體性。",
    "T43n1832_001:0666c25": "有釋以慚。自斷取前三業為正。今復取慚",
    "T43n1832_001:0666c26": "為能敬體從何為正　復不可說前後義",
    "T43n1832_001:0666c27": "別。同解稽首敬禮義故　又若以慚為自",
    "T43n1832_001:0666c28": "正義者。理必不然。何者若發勝解俱決定",
    "T43n1832_001:0666c29": "思已即起淨信。理且不然。思非信因。第",
    "T43n1832_001:0667a01": "六卷云忍謂信因樂欲為果　不言信俱",
    "T43n1832_001:0667a02": "思為因起信。若遍行故。應說作意。不應",
    "T43n1832_001:0667a03": "說思　又云由此起慚崇重賢善。因斯能",
    "T43n1832_001:0667a04": "發清淨身．語。是故此中意通三業慚為敬",
    "T43n1832_001:0667a05": "體者　此亦不爾。為取三業為歸敬體。",
    "T43n1832_001:0667a06": "為但取慚　若但取慚。何須說云意通三",
    "T43n1832_001:0667a07": "業慚為敬體。慚性非是三業體故　若通",
    "T43n1832_001:0667a08": "三業即不唯慚。何故復云信等諸法是敬之",
    "T43n1832_001:0667a09": "因。身．語敬果。意通因果。即三業但是敬之",
    "T43n1832_001:0667a10": "因果。非自體故　若唯說慚為敬體者。理",
    "T43n1832_001:0667a11": "亦不然。此唯明敬可但是慚。既云敬禮。明",
    "T43n1832_001:0667a12": "是三業。三業致禮由敬慚因。無處說慚亦",
    "T43n1832_001:0667a13": "為業體。又不說慚是發業故。又攝大乘論",
    "T43n1832_001:0667a14": "云。故我至誠身．語．思頻修無倒歸命禮。又",
    "T43n1832_001:0667a15": "瞿波論師云。三業禮者欲顯大師有天眼",
    "T43n1832_001:0667a16": "故以身業禮等。律中云在明處近已身",
    "T43n1832_001:0667a17": "業禮等。故但是思不可說慚。為因可爾。",
    "T43n1832_001:0667a18": "如以貪等而為加行方起三業。雖復論",
    "T43n1832_001:0667a19": "云斷命名嗔等。終不說貪等以為業體。",
    "T43n1832_001:0667a20": "雖說於慚敬德．有德。論歸敬體即是三業。",
    "T43n1832_001:0667a21": "此理決定勿更別解。又法苑中但說三業。",
    "T43n1832_001:0667a22": "無文說愧以為敬體。波錯看文應更審",
    "T43n1832_001:0667a23": "讀　前約剋性出稽首體但說是思。若義",
    "T43n1832_001:0667a24": "說者。凡論歸敬有其二種。謂顯相及不顯",
    "T43n1832_001:0667a25": "相。若就顯相所謂身．語二業。由身敬禮定",
    "T43n1832_001:0667a26": "發殷重令他見故。俱舍據此偏言身業。",
    "T43n1832_001:0667a27": "雖身不禮但發語宣揚。由名．句等表詮內",
    "T43n1832_001:0667a28": "心令他聽故。無垢稱頌中說是偏取語業",
    "T43n1832_001:0667a29": "　若依不顯相唯取意業。內發殷誠雖極",
    "T43n1832_001:0667b01": "是重他人不了。諸論不說。此論具以三業",
    "T43n1832_001:0667b02": "歸敬。通顯．不顯二種盡故　若就別者三",
    "T43n1832_001:0667b03": "業有異。若其身業實即慚等相應動發勝思。",
    "T43n1832_001:0667b04": "通假即兼表色。語業亦用慚等相應動發勝",
    "T43n1832_001:0667b05": "思。假亦通聲　若薩婆多有實善．惡色。即",
    "T43n1832_001:0667b06": "依報色有業色生。即長．短色以此為體。復",
    "T43n1832_001:0667b07": "眾賢師別有長等極微。正量部師別有動色。",
    "T43n1832_001:0667b08": "譬喻論師別有動色非顯非形。竝如下說",
    "T43n1832_001:0667b09": "　今大乘中若在佛果身．語色聲可許是",
    "T43n1832_001:0667b10": "善非歸依體。若就因中即是無記。約表心",
    "T43n1832_001:0667b11": "邊假通善．惡。故身．語業假．實為體　於意",
    "T43n1832_001:0667b12": "業中有二。一就業。二約勤治。就業有二。",
    "T43n1832_001:0667b13": "謂自性．助伴。言自性者。唯取遍行數中緣",
    "T43n1832_001:0667b14": "三寶為境慚等相應思為體。思有三種。謂",
    "T43n1832_001:0667b15": "審慮．決定．動發。論文雖說前二思唯在意",
    "T43n1832_001:0667b16": "地。後一思是身．語二業。今據道理意亦得",
    "T43n1832_001:0667b17": "有動發勝思。云作動意故發無貪等故。",
    "T43n1832_001:0667b18": "若約助伴即此思俱四遍行。五別境。散地善",
    "T43n1832_001:0667b19": "十。定加輕安。心王．尋．伺二十三法　次約",
    "T43n1832_001:0667b20": "對治復有二種。謂自性．相應。自性唯取緣",
    "T43n1832_001:0667b21": "於三寶能治輕慢慚．愧為體。此有二義。",
    "T43n1832_001:0667b22": "一體勝。二義順　言體勝者。顯揚論云。慚",
    "T43n1832_001:0667b23": "者謂依自增上法增上羞恥過惡為體。愧",
    "T43n1832_001:0667b24": "者顯揚云。謂依世間增上羞恥過惡為體。",
    "T43n1832_001:0667b25": "唯識．對法文引可知　第二義順者。俱舍云",
    "T43n1832_001:0667b26": "無慚．無愧差別云何。答無慚．無愧乃至云。",
    "T43n1832_001:0667b27": "於諸功德及有德者。無敬無崇無所忌",
    "T43n1832_001:0667b28": "難無所隨屬說名無慚。准能治此故正是",
    "T43n1832_001:0667b29": "慚。由斯理順故約對治說歸敬體即慚．愧",
    "T43n1832_001:0667c01": "也。剋實即非。若直取慚慚五識俱。豈五相",
    "T43n1832_001:0667c02": "應亦是歸敬。說慚行相崇重賢善。五識不",
    "T43n1832_001:0667c03": "能別緣三寶。若云不取行相何別。故正三",
    "T43n1832_001:0667c04": "業為歸敬體。不得約思雖遍五識。業非",
    "T43n1832_001:0667c05": "五思何妨慚通敬唯在意。何者論辨業體",
    "T43n1832_001:0667c06": "自簡擇訖。無處辨歸敬說慚為體者。助伴",
    "T43n1832_001:0667c07": "准前。",
    "T43n1832_001:0667c08": "第二五法出體者。於中有二。依瑜伽論云。",
    "T43n1832_001:0667c09": "五法者謂相．名．分別．正智．如如。若有漏敬",
    "T43n1832_001:0667c10": "者以名．相．分別三法為體。身．語二業假即",
    "T43n1832_001:0667c11": "相收。名依聲立。雖非名等。雖復非是語",
    "T43n1832_001:0667c12": "業。以假從實聲由名表故得通名。若取無",
    "T43n1832_001:0667c13": "表即思種上假無表是。若就實業體即分",
    "T43n1832_001:0667c14": "別。若無漏者正智為體。若色若心俱名智故",
    "T43n1832_001:0667c15": "　第二五法即心．心所．色．不相應．無為。准",
    "T43n1832_001:0667c16": "法可知。蘊．處．及界．三性．百法皆可准知",
    "T43n1832_001:0667c17": "　問答分別。問出體中長等依於色是假。",
    "T43n1832_001:0667c18": "假身業名等依聲假。名等為語業　答長等",
    "T43n1832_001:0667c19": "表於心。故得名身業。名等詮所轉。不得",
    "T43n1832_001:0667c20": "名語業　二問五逆業中破和合僧。即是妄",
    "T43n1832_001:0667c21": "語重。三罰業中意業重。五僻見中邪見重。曾",
    "T43n1832_001:0667c22": "無處說身業為重。何故此說偏舉身業",
    "T43n1832_001:0667c23": "　答邪見斷善勝。破僧損處大。意殺嫌恨深。所",
    "T43n1832_001:0667c24": "以各偏舉。此中身業且據世間從事制戒。",
    "T43n1832_001:0667c25": "細犯多發身業為重。所以偏舉　又解身業",
    "T43n1832_001:0667c26": "是總。餘二是別。舉總攝別。並在其中　三",
    "T43n1832_001:0667c27": "問二乘歸依得通無漏以不　答一解許",
    "T43n1832_001:0667c28": "得。以自在者在定之中得起五識。何故無",
    "T43n1832_001:0667c29": "漏不得歸依。一云不得。三乘真智總不歸",
    "T43n1832_001:0668a01": "依。二乘後智多緣帝理。無別功能不能",
    "T43n1832_001:0668a02": "起發身．語等業。無勝用故。此解為正　四",
    "T43n1832_001:0668a03": "問意通三界理顯不疑。身．語歸依通何界",
    "T43n1832_001:0668a04": "地　答身．語二業通欲．色界。若准九地語",
    "T43n1832_001:0668a05": "業唯初禪。身業通五地。二定已上雖起語",
    "T43n1832_001:0668a06": "業及以身業。若起語業借下尋．伺。故隨尋．",
    "T43n1832_001:0668a07": "伺是初定繫。又是無記。上地不造下地業",
    "T43n1832_001:0668a08": "故。設無漏者亦屬下故。或不繫故。身業通",
    "T43n1832_001:0668a09": "四定。以出入息非是遍行上得起身　又",
    "T43n1832_001:0668a10": "解。通上。若上不得作下地善業。四靜慮王",
    "T43n1832_001:0668a11": "俱受別脫。豈許無記心得戒耶。既許善心",
    "T43n1832_001:0668a12": "方始得戒。故於上地得有語業。多由尋．",
    "T43n1832_001:0668a13": "伺未必一切皆尋．伺起。又復尋．伺非語遍",
    "T43n1832_001:0668a14": "行。如出入息四定。雖無得有身業。以有",
    "T43n1832_001:0668a15": "思故。語業應同此。引證如下第七論記",
    "T43n1832_001:0668a16": "　要集云。俱舍．正理皆說。愛敬以法為緣雖",
    "T43n1832_001:0668a17": "通三界。此中唯緣補特伽羅故唯欲．色。若",
    "T43n1832_001:0668a18": "依大乘。中陰經說佛入中陰。無色有情欝",
    "T43n1832_001:0668a19": "頭藍等亦入中陰禮拜聽法。故知雖緣有",
    "T43n1832_001:0668a20": "情亦通無色。問已入中陰非無色攝。如何",
    "T43n1832_001:0668a21": "說云彼有敬耶。解云經意難尋。今且一解。",
    "T43n1832_001:0668a22": "無生中間所有諸蘊名為中陰。此意不說",
    "T43n1832_001:0668a23": "中有名中陰。以在生死中間名為中陰。如",
    "T43n1832_001:0668a24": "說世間以在世間故。此釋不爾。若以生",
    "T43n1832_001:0668a25": "死中間名為中陰。何須云欝頭藍子入先",
    "T43n1832_001:0668a26": "在彼故。又云。依定果色變現似身。依下地",
    "T43n1832_001:0668a27": "定發天眼．耳。借下地識見佛聞法者　此",
    "T43n1832_001:0668a28": "亦不爾。若依有部。眼不下於身。如何色界。",
    "T43n1832_001:0668a29": "眼依無色界身。無色界身非實身根。既無",
    "T43n1832_001:0668b01": "身根眼等何依。若依大乘此亦不許。雜集",
    "T43n1832_001:0668b02": "第二十八界四句中云。有眼非眼界。謂最後",
    "T43n1832_001:0668b03": "蘊。有眼界非眼。謂在卵．胎．無色異生。有亦",
    "T43n1832_001:0668b04": "眼亦眼界。謂欲．色界現得眼等。有非眼非",
    "T43n1832_001:0668b05": "眼界。謂無色聖及無餘依。欝頭若凡成界非",
    "T43n1832_001:0668b06": "眼。如何現起。現起即眼。非唯是界。若是聖",
    "T43n1832_001:0668b07": "者眼及眼界二俱不成。復如何起。若云是",
    "T43n1832_001:0668b08": "化。如彼定果所變似身。所起眼．耳亦似眼．",
    "T43n1832_001:0668b09": "耳。何須起下　故正解者。佛既不滅現彼",
    "T43n1832_001:0668b10": "中陰。欝頭不死亦入中陰。故是化現非實",
    "T43n1832_001:0668b11": "中陰。",
    "T43n1832_001:0668b12": "疏解六十二有情。在家等四。一謂在家。二出",
    "T43n1832_001:0668b13": "家。三苦行。四非苦行　習斷等十九者。一習",
    "T43n1832_001:0668b14": "斷者。二習誦者。三淨施人。四宿年。五中年。",
    "T43n1832_001:0668b15": "六少年。七軌範師。八親教師。九共住．及近住",
    "T43n1832_001:0668b16": "弟子。十賓客。十一營僧事者。十二貪利養",
    "T43n1832_001:0668b17": "供敬者。十三厭捨者。十四多聞者。十五大福",
    "T43n1832_001:0668b18": "智者。十六法隨法行者。十七持經者。十八持",
    "T43n1832_001:0668b19": "律者。十九持論者　異生等者。謂異生．見諦．",
    "T43n1832_001:0668b20": "有學．無學。餘者可知。故頌云。五．四．三．三．",
    "T43n1832_001:0668b21": "四。三．二．及三．七十九．四．四．一。故有情名",
    "T43n1832_001:0668b22": "諸。",
    "T43n1832_001:0668b23": "造論緣起者。真諦三藏解云。凡有六義。一",
    "T43n1832_001:0668b24": "為令法義增長。二為有有情於所造論應",
    "T43n1832_001:0668b25": "得解脫。三為所迷失義令更明了。四為",
    "T43n1832_001:0668b26": "攝分散法義集在一處。五為分別甚深之",
    "T43n1832_001:0668b27": "義令淺易解。六為莊嚴言辭令義可愛。",
    "T43n1832_001:0668b28": "即疏所述作論六因　令增長者。眾生根",
    "T43n1832_001:0668b29": "欲性各不同。或樂多說。或樂少說。樂處中",
    "T43n1832_001:0668c01": "說。故造論者。適眾生意集諸法義。或多。或",
    "T43n1832_001:0668c02": "少。或復處中。適生所欲正法則得久住。此",
    "T43n1832_001:0668c03": "處雖滅彼處猶有。故使法義增長。即疏云欲",
    "T43n1832_001:0668c04": "令法義當廣流布　二為眾生於所造論",
    "T43n1832_001:0668c05": "而得悟者。或有眾生厭舊樂新。或樂此",
    "T43n1832_001:0668c06": "說不樂彼說。只是一理有悟．不悟。猶如一",
    "T43n1832_001:0668c07": "金作種種物賣令生樂。前是為法。此是為",
    "T43n1832_001:0668c08": "人。即疏云。為令有情隨入正法　三為",
    "T43n1832_001:0668c09": "所迷失義令更明了者。若說未了。令學",
    "T43n1832_001:0668c10": "者迷須更明說。或說有脫誤令學者不解。",
    "T43n1832_001:0668c11": "又須明說　又眾生有三種煩惱。一無明。",
    "T43n1832_001:0668c12": "二疑。三顛倒。由疑及倒故迷。由無明故",
    "T43n1832_001:0668c13": "不解。為除眾生此煩惱等令迷失義得明",
    "T43n1832_001:0668c14": "了故。故須造論。即疏云。令失沒義重得開",
    "T43n1832_001:0668c15": "顯　四為攝分散義集在一處者。佛法諸",
    "T43n1832_001:0668c16": "義不出三解脫門。攝分散義集在三解脫",
    "T43n1832_001:0668c17": "門中。以除眾生三種煩惱。一貪欲。二諸見。",
    "T43n1832_001:0668c18": "三無明。貪是修斷。見是見斷。無明通二。又",
    "T43n1832_001:0668c19": "是習氣　以無願門除貪。以空門除見。",
    "T43n1832_001:0668c20": "以無相門除無明。聲聞所以不得一切智。",
    "T43n1832_001:0668c21": "為不能斷無明習故。為斷無明轉鈍成",
    "T43n1832_001:0668c22": "利故。說無相解脫門除故。攝分散義所以",
    "T43n1832_001:0668c23": "造論。即疏云。為欲略攝廣散義故　五為",
    "T43n1832_001:0668c24": "分別深義令淺易解者。甚深有三。一所通",
    "T43n1832_001:0668c25": "達是境界。即如如理。以世智觀之不能通",
    "T43n1832_001:0668c26": "達故名甚深。分別令易解。二修行甚深。二",
    "T43n1832_001:0668c27": "邊之解易得。中道之行難生。偏見之心不",
    "T43n1832_001:0668c28": "能生得中道之解。故為辨說中道之解。為",
    "T43n1832_001:0668c29": "修行深所以造論　三微妙甚深。即無餘涅",
    "T43n1832_001:0669a01": "槃果。生死有可度義故非甚深。極果一得",
    "T43n1832_001:0669a02": "永不可度。於不得者則為甚深。分別開示",
    "T43n1832_001:0669a03": "令易得之故須造論。即疏云。為欲顯發",
    "T43n1832_001:0669a04": "甚深義故　六為莊嚴言詞令義可愛者。",
    "T43n1832_001:0669a05": "義由言顯。若不莊嚴言詞則義不可愛。義",
    "T43n1832_001:0669a06": "不可愛則眾生不能信受。猶如真金若不",
    "T43n1832_001:0669a07": "為鐶釧等則不足可愛。故須造論。即疏",
    "T43n1832_001:0669a08": "云。為欲巧妙文詞莊嚴法義令起愛樂",
    "T43n1832_001:0669a09": "生淨信故　又造論意。義雖有六不出兩",
    "T43n1832_001:0669a10": "種。一為攝持正法。二為成就眾生　為持",
    "T43n1832_001:0669a11": "攝正法者。六種緣起從後向前次第相生。",
    "T43n1832_001:0669a12": "名．句．文是法。所詮是義。以義顯行。以行顯",
    "T43n1832_001:0669a13": "果。法是言辭。若言辭有詮次。句．味．名合",
    "T43n1832_001:0669a14": "理。則義趣可觀。故造論意為嚴言辭令",
    "T43n1832_001:0669a15": "義可愛。言辭既合於理。義趣遂令可愛。則",
    "T43n1832_001:0669a16": "使深義易解。即從第六義生第五義。深義",
    "T43n1832_001:0669a17": "既顯現易解。則義有途徹。分散者便得集",
    "T43n1832_001:0669a18": "在一處。即從第五生第四義。義既不散所",
    "T43n1832_001:0669a19": "迷失者則更分明。即從第四生第三義。所",
    "T43n1832_001:0669a20": "迷失者既更明了。依於了義得入正位。入",
    "T43n1832_001:0669a21": "正位故解脫繫縛。即從第三生第二義。既",
    "T43n1832_001:0669a22": "解脫惑障。則能受能說。既能聽受。又能解說。",
    "T43n1832_001:0669a23": "義則弘多。即從第二生第一義　又為令",
    "T43n1832_001:0669a24": "眾生成就增上般若故須造論。成般若體",
    "T43n1832_001:0669a25": "有前三義。成般若事有後三義。故造論緣",
    "T43n1832_001:0669a26": "合有六義　成般若體有三義者。有三種",
    "T43n1832_001:0669a27": "煩惱障於般若。一無明。二疑。三慢　為令",
    "T43n1832_001:0669a28": "眾生生解脫除無明障。須令法義增長。故",
    "T43n1832_001:0669a29": "第一義成般若初分　雖已解法及義。但",
    "T43n1832_001:0669b01": "於四諦猶有疑惑。以疑惑故障四諦解",
    "T43n1832_001:0669b02": "不得成聖。須釋四諦令得正解除斷疑",
    "T43n1832_001:0669b03": "惑。疑惑既除成聖之時即得解脫。故第二義",
    "T43n1832_001:0669b04": "成般若中分　雖已成聖斷除疑惑。猶起",
    "T43n1832_001:0669b05": "我慢於六塵境而生愛著。起我所心於無",
    "T43n1832_001:0669b06": "我理猶有迷失義。須更分明說所迷失義。",
    "T43n1832_001:0669b07": "令進入修道除我慢等。故第三義成般若",
    "T43n1832_001:0669b08": "後分　般若事。事者業用有三種。一通真實",
    "T43n1832_001:0669b09": "義。二為他說。三安立真實義。此三即是八",
    "T43n1832_001:0669b10": "支聖道中正見．正思惟．正精進也　自能通",
    "T43n1832_001:0669b11": "達真實義即正見　又能為他解說之時必",
    "T43n1832_001:0669b12": "動尋．伺。故第二事即正思惟　他既得解欲",
    "T43n1832_001:0669b13": "令不退。故須安立真實之義。安立之時須",
    "T43n1832_001:0669b14": "作功力。故第三事即正精進　若義無途",
    "T43n1832_001:0669b15": "轍散而不集不可通達。故須攝分散義集",
    "T43n1832_001:0669b16": "在一處則能通達。故第四義成第一事　若",
    "T43n1832_001:0669b17": "為他說須分別深義令其易解。故第五義",
    "T43n1832_001:0669b18": "成第二事　若欲令他所解不退。須嚴言",
    "T43n1832_001:0669b19": "詞令義可愛便解心堅明。故第六義成第",
    "T43n1832_001:0669b20": "三事　又為成就眾生毘鉢舍那．奢摩他",
    "T43n1832_001:0669b21": "故須造論。前三義成毘鉢舍那。後三義成",
    "T43n1832_001:0669b22": "奢摩他　生死根本有二煩惱。一無明。二貪",
    "T43n1832_001:0669b23": "愛。如次障二。即見．修惑。入見破無明。在",
    "T43n1832_001:0669b24": "修破貪愛　毘鉢有三德。一速疾智。二決",
    "T43n1832_001:0669b25": "定智。三微細智　於一時中能達多法義",
    "T43n1832_001:0669b26": "為速疾智。猶如帝釋名為千眼非有千眼。",
    "T43n1832_001:0669b27": "以能一時見於千法故名千眼。疾智亦爾。",
    "T43n1832_001:0669b28": "故第一義為成疾智　於境不決定解則",
    "T43n1832_001:0669b29": "不生。須生決定解除疑惑心。故第二義成",
    "T43n1832_001:0669c01": "決定智　智雖決定若是麁解唯解麁境。不",
    "T43n1832_001:0669c02": "能通達甚深之義。又須生微細智達甚深",
    "T43n1832_001:0669c03": "境。若有迷失則智不微細。若所迷失明了",
    "T43n1832_001:0669c04": "則得微細智。故第三善為成第三智　若",
    "T43n1832_001:0669c05": "遂三惠分之。如次即聞．思．修惠。或唯就",
    "T43n1832_001:0669c06": "修．惠義分前．中．後　奢摩他亦有三位。",
    "T43n1832_001:0669c07": "一在定中。二出世。三不退。在定中離散亂。",
    "T43n1832_001:0669c08": "有漏定猶非勝。又令得無漏定出世間故。",
    "T43n1832_001:0669c09": "雖得出世定有退失者猶非勝。又令得",
    "T43n1832_001:0669c10": "無退定　若法義分散難得在定。故第四",
    "T43n1832_001:0669c11": "義攝分散法義集在一處成第一德　若",
    "T43n1832_001:0669c12": "深義隱昧則無漏定不生。深義顯了勝定得",
    "T43n1832_001:0669c13": "起。故第五義成第二德　言說是修定本。",
    "T43n1832_001:0669c14": "若言說合理信受師教憶持不忘。則所修",
    "T43n1832_001:0669c15": "定無退。故第六義成定第三德也　又為",
    "T43n1832_001:0669c16": "破為立故造論也。為破者破四種煩惱。一",
    "T43n1832_001:0669c17": "為破迷真．俗無明。亦名迷生滅處無明。",
    "T43n1832_001:0669c18": "二破九十六種外見。三破障解脫見。四破",
    "T43n1832_001:0669c19": "迷因果無明　為破迷真俗無明者。苦．",
    "T43n1832_001:0669c20": "集是俗。於此不了名迷俗無明。滅．道是真。",
    "T43n1832_001:0669c21": "於此不了名迷真無明。苦．集是生處。滅．道",
    "T43n1832_001:0669c22": "是滅處。故為令通達四諦理故破此無明。",
    "T43n1832_001:0669c23": "所以造論　二破九十六見者。是九十六種",
    "T43n1832_001:0669c24": "外道各有所報。為令眾生識於正理破",
    "T43n1832_001:0669c25": "此諸見　三為破障解脫見。即六十二見。",
    "T43n1832_001:0669c26": "由斷．常見生六十二見。此見正與解脫相",
    "T43n1832_001:0669c27": "違。為令眾生離斷．常見執。及破此諸見。",
    "T43n1832_001:0669c28": "四為破迷因果無明者。十二緣生是因果。",
    "T43n1832_001:0669c29": "欲示生死依因得立無因不立。令離他",
    "T43n1832_001:0670a01": "作等見達生死因果。二為立者為立如方",
    "T43n1832_001:0670a02": "便不動。此有三義。一立如。二立方便。三",
    "T43n1832_001:0670a03": "令不動　如者真實理也。方便者達如智",
    "T43n1832_001:0670a04": "也。不動者若得此方便正見不可動也。",
    "T43n1832_001:0670a05": "如首羅長者性甚慳貪。有人就其求乞無有",
    "T43n1832_001:0670a06": "得者。佛知根熟得道時至故往化之。佛為",
    "T43n1832_001:0670a07": "說布施法。聞大驚怖問世尊言。唯有此法",
    "T43n1832_001:0670a08": "更無餘法。佛答彼云。我唯以布施為法。",
    "T43n1832_001:0670a09": "如不殺生是施。即是他不怖。及令不盜",
    "T43n1832_001:0670a10": "即施他財。次第為其說十善法。其聞不損",
    "T43n1832_001:0670a11": "己財而成布施。生大歡喜讚歎如來。令",
    "T43n1832_001:0670a12": "人取兩麁衣施佛。佛福德感好不感麁。",
    "T43n1832_001:0670a13": "令人取麁只得好者。其意惜好自起取之",
    "T43n1832_001:0670a14": "出麁還復得好。擇之不得。乃以好者持",
    "T43n1832_001:0670a15": "用施佛。佛受之竟為說四諦。長者及眷屬",
    "T43n1832_001:0670a16": "皆得初果。取諸財寶悉以施佛。佛去後魔",
    "T43n1832_001:0670a17": "王欲壞其正見。作佛形像至長者所。長者",
    "T43n1832_001:0670a18": "見喜。魔為長者倒說四諦。又說苦為樂。長",
    "T43n1832_001:0670a19": "者思惟正見不轉。知非是佛語魔王言。汝",
    "T43n1832_001:0670a20": "定非佛。猶如鷄鳴作拘翅羅聲　此即是",
    "T43n1832_001:0670a21": "如．方便．不動。為安立如．方便令其不動",
    "T43n1832_001:0670a22": "故造論也。為破破繫縛方便。為立顯解",
    "T43n1832_001:0670a23": "脫方便。為令離縛得解脫故　又為令",
    "T43n1832_001:0670a24": "得十種智能故造論也　一斷背正法意",
    "T43n1832_001:0670a25": "智能。有向邪法斷。令不背正法向邪法",
    "T43n1832_001:0670a26": "也　二入正法智能。有捨心者雖不背正",
    "T43n1832_001:0670a27": "向邪。而處中住令入正法　三令成熟智",
    "T43n1832_001:0670a28": "能。已入正法令其善根成熟　四令得解",
    "T43n1832_001:0670a29": "脫智能。善根既熟又化之令得解脫也",
    "T43n1832_001:0670b01": "　五令得五明智能。所以令得五明智能。",
    "T43n1832_001:0670b02": "為破邪論制伏他故　六觀罪過智能。自",
    "T43n1832_001:0670b03": "觀三業有過無過。用法律約之為令得現",
    "T43n1832_001:0670b04": "樂。若無過失則現世得恭敬供養等　七",
    "T43n1832_001:0670b05": "正願智能。願勝好事為令未來一切所求",
    "T43n1832_001:0670b06": "皆具足故　八通達聲聞乘。九通達獨覺",
    "T43n1832_001:0670b07": "乘。十通達佛乘。此三智能。為稱眾生根性",
    "T43n1832_001:0670b08": "說法。眾生根性不同。隨其所宜以三乘法",
    "T43n1832_001:0670b09": "化之　復有論師說造論意凡為四事。一",
    "T43n1832_001:0670b10": "為斷眾生於四諦疑惑。二為令出惡道。",
    "T43n1832_001:0670b11": "三為向正法。四為斷下願。下願即是二乘",
    "T43n1832_001:0670b12": "願。此四次第相生之意思之可悉　又明得",
    "T43n1832_001:0670b13": "造論及不得造論人。凡有四種四人。第一",
    "T43n1832_001:0670b14": "四人者。一無智。二疑惑。三顛倒。四已度。",
    "T43n1832_001:0670b15": "無智。即鈍根凡夫。於法及義悉皆不解故",
    "T43n1832_001:0670b16": "名無智　二疑惑者。是聰明凡夫。雖解法",
    "T43n1832_001:0670b17": "義。而於四諦理猶有疑惑未得入聖　三",
    "T43n1832_001:0670b18": "顛倒者。有初果人已通四諦但有顛倒。顛",
    "T43n1832_001:0670b19": "倒有三種。一時節。二相。三處所。時節者無",
    "T43n1832_001:0670b20": "常是時節。於無常時計有常故。二相者於",
    "T43n1832_001:0670b21": "無我中計有我故。三處者於不淨處及於",
    "T43n1832_001:0670b22": "苦處計為淨樂。初果雖除常．我二例。修",
    "T43n1832_001:0670b23": "惑未除。緣外塵境猶起後二故行非梵行。",
    "T43n1832_001:0670b24": "即猶計不淨為淨。無樂謂樂　四已度者",
    "T43n1832_001:0670b25": "即已度前三煩惱。是無學人。前三人初人是",
    "T43n1832_001:0670b26": "不肯知。第二人是迷路。第三人是僻路。此",
    "T43n1832_001:0670b27": "四人中唯第四人得造於論。若就事為語。",
    "T43n1832_001:0670b28": "凡夫菩薩亦是第四人。故得造論　又四種。",
    "T43n1832_001:0670b29": "一依言殊勝。但能誦文而不解義。譬如",
    "T43n1832_001:0670b30": "鸚鵡唯能誦語而不解意。不能得道最為",
    "T43n1832_001:0670c01": "下劣　二依他勝。附依善人則能行善。",
    "T43n1832_001:0670c02": "依惡人即唯行惡。譬如畫人隨畫師意。若",
    "T43n1832_001:0670c03": "畫為坐終日坐。若畫為立即恒常立。雖",
    "T43n1832_001:0670c04": "爾可化。以值善友可化入道猶勝初人",
    "T43n1832_001:0670c05": "　三依分別勝。有聞他說一往不解。得",
    "T43n1832_001:0670c06": "解方悟須為分別。如言諸行無常。是生滅",
    "T43n1832_001:0670c07": "法。是生必滅。寂滅為樂。如雖聞諸行無",
    "T43n1832_001:0670c08": "常未解所以。是生滅故釋彼無常。未來",
    "T43n1832_001:0670c09": "是生。過去是滅。現在是生滅。諸行既有三",
    "T43n1832_001:0670c10": "世故是無常。是生必滅者。更釋未來是無",
    "T43n1832_001:0670c11": "常之意。若未來唯生不滅則應是常　又",
    "T43n1832_001:0670c12": "釋云。待過去滅故名未來為生。是生必",
    "T43n1832_001:0670c13": "有滅故未來是無常。前三句是生死。第四",
    "T43n1832_001:0670c14": "句是涅槃。作此分別第三人方解　四開",
    "T43n1832_001:0670c15": "智勝者。智惠自能開通見理不待分別。如",
    "T43n1832_001:0670c16": "舍利弗聞阿悅耆說半偈義。於半偈中解",
    "T43n1832_001:0670c17": "千種義即得聖道。此等即是開智勝也。譬",
    "T43n1832_001:0670c18": "如毒蛇傷身如髮以毒勢力須臾遍身。此",
    "T43n1832_001:0670c19": "人又勝。此第四人正得造論。餘三人不應。",
    "T43n1832_001:0670c20": "舍利．目連．迦葉等類皆獨覺性。由見佛故",
    "T43n1832_001:0670c21": "方作聲聞。故在第四　第三有四種人者。",
    "T43n1832_001:0670c22": "一自惱。二惱他。三自他俱惱。四自他俱不",
    "T43n1832_001:0670c23": "惱。如常見外道為未來報。自苦其身坐",
    "T43n1832_001:0670c24": "臥荊棘等是自惱。如斷見外道不見未來",
    "T43n1832_001:0670c25": "果於現世中為自身安樂或奪他財食等。",
    "T43n1832_001:0670c26": "皆是惱他。常見外道行自苦行為自惱。殺",
    "T43n1832_001:0670c27": "牛．羊等縛不與食用祭天等是惱他。俱不",
    "T43n1832_001:0670c28": "惱者得理之人知慚愧故。知惱他得罪。",
    "T43n1832_001:0670c29": "自惱無福。為欲離罪生福俱不為惱。不",
    "T43n1832_001:0671a01": "惱他故。離斷見。不自惱故離常見。唯第",
    "T43n1832_001:0671a02": "四人可得造論　第四四種人者。一向下",
    "T43n1832_001:0671a03": "道人。即一闡提必入惡道。二向生死道。即",
    "T43n1832_001:0671a04": "出家外道起見戒取等故迴轉六道。三向",
    "T43n1832_001:0671a05": "自利者即是二乘。二乘之人乃識出離。但",
    "T43n1832_001:0671a06": "自怖苦疲極化他。速求解脫故言向自利。",
    "T43n1832_001:0671a07": "四向利他者即是菩薩。菩薩以兼濟為懷。",
    "T43n1832_001:0671a08": "恒欲利物故言向利他。唯第四人可得造",
    "T43n1832_001:0671a09": "論　四種第四人即是四德。若其一人具",
    "T43n1832_001:0671a10": "此四德方堪造論。一已度德。離一闡提。闡",
    "T43n1832_001:0671a11": "提貪生死。若已度三則識正道故離闡提。",
    "T43n1832_001:0671a12": "二自他俱不惱德。離外道執斷．常二見。以",
    "T43n1832_001:0671a13": "得理故。離斷常見故。不惱自他離外道",
    "T43n1832_001:0671a14": "見。三開智勝德。離聲聞乘。聲聞乘人依他得",
    "T43n1832_001:0671a15": "悟不能自達。大利根人於一切法中能通",
    "T43n1832_001:0671a16": "達無量義故離聲聞。四向利他德。離獨覺",
    "T43n1832_001:0671a17": "獨覺根雖利。而無濟物之懷大行之人常",
    "T43n1832_001:0671a18": "欲利物故離獨覺　又云。攝決定論又明",
    "T43n1832_001:0671a19": "無四失人則堪造論。一不顯自德。二無我",
    "T43n1832_001:0671a20": "慢。三於同行中有利他心。四於眾生有慈",
    "T43n1832_001:0671a21": "悲心　若無顯自德心則離闡提失。離闡",
    "T43n1832_001:0671a22": "提失得已度德。無我慢心則離外道失。離",
    "T43n1832_001:0671a23": "外道失得自他俱不惱德。若見同行無利",
    "T43n1832_001:0671a24": "他方便。為其說他利方便者。離聲聞行失。",
    "T43n1832_001:0671a25": "離聲聞行失得向開智德。若於眾生有拔",
    "T43n1832_001:0671a26": "苦與樂心。則離獨覺行失。離獨覺行失得",
    "T43n1832_001:0671a27": "利他德。既離四失。具足四德。即是菩薩志",
    "T43n1832_001:0671a28": "求佛果。佛果有四德。為求四德故行四德",
    "T43n1832_001:0671a29": "因。離一闡提行淨德因。離外道即行我德",
    "T43n1832_001:0671b01": "因。離聲聞即行樂德因。離獨覺即行常德",
    "T43n1832_001:0671b02": "因。既行四德因欲自利利他。心不為煩",
    "T43n1832_001:0671b03": "惱所染。常能亡懷益物。若是此人方堪造",
    "T43n1832_001:0671b04": "論　世親菩薩雖住地前。具前四德亦堪",
    "T43n1832_001:0671b05": "造論。又復世尊說唯識教名為作者。教之",
    "T43n1832_001:0671b06": "主故。世親等師釋佛所說唯識之理名為述",
    "T43n1832_001:0671b07": "者。依教起故。此經．論相對　若世親等造",
    "T43n1832_001:0671b08": "三十頌名為作者。護法等釋名為述者。此",
    "T43n1832_001:0671b09": "論．釋相對。今者此中但經．論相對。以護法",
    "T43n1832_001:0671b10": "等釋彼頌故恭敬二師。故說諸論諸義之",
    "T43n1832_001:0671b11": "前。須說兩師名也。恭敬作者即恭敬法。",
    "T43n1832_001:0671b12": "恭敬述者即恭敬義。法是句．味．名。義是句．",
    "T43n1832_001:0671b13": "味．名所顯之理。作者先說句．味．名言教在",
    "T43n1832_001:0671b14": "世。作者若已入涅槃。後人於此言教不能",
    "T43n1832_001:0671b15": "得解。述者更造論解之義意方顯。故恭敬",
    "T43n1832_001:0671b16": "作者應敬法。恭敬述者應敬義　又眾生",
    "T43n1832_001:0671b17": "根有利有鈍。鈍者有信根。利者有智根。有",
    "T43n1832_001:0671b18": "信根者識人不識法。有智根者識法不",
    "T43n1832_001:0671b19": "識人。信根麁而多。智根細而少。故信前智",
    "T43n1832_001:0671b20": "後。五根之內定．念．精進成就三惠。隨前信",
    "T43n1832_001:0671b21": "根隨後智根　言成三惠者。若心散亂則",
    "T43n1832_001:0671b22": "聽聞不入。必須歛心方生聞惠。即以定根",
    "T43n1832_001:0671b23": "成就聞惠。思惠思擇善之與惡簡惡取善。",
    "T43n1832_001:0671b24": "若不繫念則思惠不生。即以念根成就思",
    "T43n1832_001:0671b25": "惠。修惠正滅惡生善。若不勤加功力則惡",
    "T43n1832_001:0671b26": "法不滅。善法不生。即以進根成就修惠。言",
    "T43n1832_001:0671b27": "隨前後者。隨有信根此三成之。隨有智",
    "T43n1832_001:0671b28": "根三亦成之。信根識人不識法。其根既鈍",
    "T43n1832_001:0671b29": "不能思擇理之是非。若聞聖人及聰明人",
    "T43n1832_001:0671c01": "說。為信能說人故。即信此人所說之法。既",
    "T43n1832_001:0671c02": "依人取信故。名識人不識法。鈍根者既依",
    "T43n1832_001:0671c03": "人信法故。說論之前須先說作者及述者",
    "T43n1832_001:0671c04": "名。令恭敬兩師。恭敬兩師即恭敬法．義。",
    "T43n1832_001:0671c05": "智根識法不識人。其根既利尋文求理。自",
    "T43n1832_001:0671c06": "知理之是非。不依人取信故。名識法不",
    "T43n1832_001:0671c07": "識人。利根者既識法。則應謂此正法是聖",
    "T43n1832_001:0671c08": "人及聰明人說。故須為此人說作者及述",
    "T43n1832_001:0671c09": "者名。令恭敬兩師。既恭敬能說人。於所說",
    "T43n1832_001:0671c10": "法義彌生殷重。◎",
    "T43n1832_001:0671c11": "成唯識論了義燈卷第一(本終)"
}