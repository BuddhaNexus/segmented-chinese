{
    "T46n1916_010:0540c02": "釋禪波羅蜜次第法門卷第十",
    "T46n1916_010:0540c04": "隋天台智者大師說",
    "T46n1916_010:0540c05": "弟子法慎記",
    "T46n1916_010:0540c06": "弟子灌頂再治",
    "T46n1916_010:0540c07": "釋禪波羅蜜修證第七之六",
    "T46n1916_010:0540c08": "[0540c08] 從背捨已去有六種法門。並屬不壞法道所",
    "T46n1916_010:0540c09": "攝。利根聲聞具此六法發真無漏。即成不壞",
    "T46n1916_010:0540c10": "法大力阿羅漢。故摩訶衍云。不壞法阿羅漢",
    "T46n1916_010:0540c11": "能具無諍三昧願智頂禪。今分此六種法門",
    "T46n1916_010:0540c12": "即為四意。謂觀練熏修。一者背捨及勝處一",
    "T46n1916_010:0540c13": "切處。此三門並屬觀禪。故摩訶衍云。背捨是",
    "T46n1916_010:0540c14": "初行。勝處是中行。一切處是後行。悉為對治",
    "T46n1916_010:0540c15": "破根本味禪中無明貪著及淨法愛也。二九",
    "T46n1916_010:0540c16": "次第定即是鍊禪。三師子奮迅三昧即是熏",
    "T46n1916_010:0540c17": "禪。四超越三昧即是修禪。今釋第一觀禪即",
    "T46n1916_010:0540c18": "為二意。一先釋三番修觀禪方法。二明觀禪",
    "T46n1916_010:0540c19": "功能。第一釋三番觀行方法者。一先釋背捨。",
    "T46n1916_010:0540c20": "二次釋勝處。三釋一切處也。先釋八背捨。八",
    "T46n1916_010:0540c21": "背捨者。一內有色相外觀色是初背捨。二內",
    "T46n1916_010:0540c22": "無色相外觀色是二背捨。三淨背捨身作證",
    "T46n1916_010:0540c23": "是三背捨。四虛空處背捨。五識處背捨。六",
    "T46n1916_010:0540c24": "不用處背捨。七非有想非無想背捨。八滅受",
    "T46n1916_010:0540c25": "想背捨。今釋背捨即為五意。一釋名。二明次",
    "T46n1916_010:0540c26": "位。三辯觀法不同。四明修證。五分別趣道之",
    "T46n1916_010:0540c27": "相。第一釋名此八法門所以通名背捨者。背",
    "T46n1916_010:0540c28": "是淨潔五欲離是著心。故名背捨。言淨潔五",
    "T46n1916_010:0540c29": "欲者。欲界&#x9E81;弊色聲香味觸。貪著是法沈沒",
    "T46n1916_010:0541a01": "三塗名為不淨五欲。欲界定未到地根本四",
    "T46n1916_010:0541a02": "禪四空。是中雖生味著皆名淨潔五欲。今以",
    "T46n1916_010:0541a03": "背捨無漏對治破除。厭離不著欲界根本禪",
    "T46n1916_010:0541a04": "定喜樂。故言能背是淨潔五欲捨是著心名",
    "T46n1916_010:0541a05": "為背捨。復次多有人言。背捨即是解脫之異",
    "T46n1916_010:0541a06": "名。今用摩訶衍意往撿此義不然。所以者何。",
    "T46n1916_010:0541a07": "如大品經云。菩薩依八背捨入九次第定。身",
    "T46n1916_010:0541a08": "證阿那含人。雖得九次第定。而不得受具足",
    "T46n1916_010:0541a09": "八解之名。故知因中厭離煩惱名背捨。後具",
    "T46n1916_010:0541a10": "足觀鍊熏修發真無漏三界結盡。爾時背捨",
    "T46n1916_010:0541a11": "轉名解脫。如此說者義則可依。第二明次位",
    "T46n1916_010:0541a12": "者解釋不同。若依曇無德人所明。初二背捨",
    "T46n1916_010:0541a13": "位在欲界。三淨背捨位在色界四禪。第四五",
    "T46n1916_010:0541a14": "六七此四背捨位在四空。第八滅受想背捨",
    "T46n1916_010:0541a15": "位過三界。若依薩婆多人所說。初二背捨位",
    "T46n1916_010:0541a16": "通欲界初禪二禪。第三淨背捨唯在四禪。彼",
    "T46n1916_010:0541a17": "云三禪樂多。又離不淨近故不立背捨。下五",
    "T46n1916_010:0541a18": "背捨明位不異於前。復有師言。三禪無勝處。",
    "T46n1916_010:0541a19": "四禪無背捨。此則與前有異。今依摩訶衍中",
    "T46n1916_010:0541a20": "說。論言。初背捨初禪攝。第二背捨二禪攝。當",
    "T46n1916_010:0541a21": "知此二背捨位在初二禪中。為對治破欲界",
    "T46n1916_010:0541a22": "故。皆言以是不淨心觀外色。第三淨背捨位",
    "T46n1916_010:0541a23": "在三禪中。故論云。淨背捨者緣淨故淨遍身",
    "T46n1916_010:0541a24": "受樂故。名身作證。三界之法若除三禪更無",
    "T46n1916_010:0541a25": "遍身之樂。論文又言。是四禪中有一背一背",
    "T46n1916_010:0541a26": "四勝處。如比上進退從容當知。位在三禪四",
    "T46n1916_010:0541a27": "禪。苟而遍屬即互乖論。今若具以此義破射",
    "T46n1916_010:0541a28": "於前及融通教意。甚自紜紜。下五背捨配位",
    "T46n1916_010:0541a29": "不異於前。今依後家之釋以辯位次也。第三",
    "T46n1916_010:0541b01": "釋觀法不同者。若曇無德人明此八解脫觀。",
    "T46n1916_010:0541b02": "並以空觀而為體。若薩婆多人明此背捨不",
    "T46n1916_010:0541b03": "淨觀。並是有觀厭背為體。今此八背捨具有",
    "T46n1916_010:0541b04": "事理兩觀。在因則名背捨。果滿則名解脫。亦",
    "T46n1916_010:0541b05": "名俱解脫也。若偏依前二家所說。此則事理",
    "T46n1916_010:0541b06": "互有不具。豈得受於俱解脫之名。此中觀行",
    "T46n1916_010:0541b07": "方法與前二家不同。淺深之異在下自當可",
    "T46n1916_010:0541b08": "見。第四明修證。行者欲修八背捨無漏觀行。",
    "T46n1916_010:0541b09": "必須精持五篇諸戒極令清淨。復當精勤勇",
    "T46n1916_010:0541b10": "猛大誓莊嚴心無退沒。及能成辦大事。所言",
    "T46n1916_010:0541b11": "初背捨者。不壞內外色不內外滅色相。已是",
    "T46n1916_010:0541b12": "不淨心觀色是名初背捨。所以者何。眾生有",
    "T46n1916_010:0541b13": "二分行。愛行見行。愛多者著樂多縛在外結",
    "T46n1916_010:0541b14": "使。見多者多著身見等諸見為內結使縛。以",
    "T46n1916_010:0541b15": "是故愛多者觀外身不淨。見多者觀內身不",
    "T46n1916_010:0541b16": "淨敗壞。今明背捨觀行多先從內起。內觀既",
    "T46n1916_010:0541b17": "成。然後以不淨心觀外。云何觀內。行者端身",
    "T46n1916_010:0541b18": "正心諦觀足大拇指想如大豆脹黑。亦如&#x811A;",
    "T46n1916_010:0541b19": "繭之相。於靜心中觀此相成即復想脹起如",
    "T46n1916_010:0541b20": "梨豆大。如是乃至見一拇指&#x811A;如&#x9DC4;卵大。次",
    "T46n1916_010:0541b21": "觀二指三四五指亦然。次觀&#x811A;法復見腫脹",
    "T46n1916_010:0541b22": "乃至&#x811A;心&#x811A;踵&#x811A;踝&#x28114;膝髀臗悉見腫脹。次",
    "T46n1916_010:0541b23": "觀右&#x811A;亦如是。復當靜心諦想。大小便道腰",
    "T46n1916_010:0541b24": "脊腹背胸&#x8107;悉見腫脹。復當靜心諦觀左胛",
    "T46n1916_010:0541b25": "臂肘腕掌五指悉見腫脹。乃至右胛亦復如",
    "T46n1916_010:0541b26": "是。復當靜心諦觀頸項頭頷悉見腫脹。舉身",
    "T46n1916_010:0541b27": "項直。如是從頭至足從足至頭。循身觀察但",
    "T46n1916_010:0541b28": "見腫脹。心生厭惡。復當觀壞膿爛血污不淨。",
    "T46n1916_010:0541b29": "大小便道蟲膿流出。復既坼破見諸內臟及",
    "T46n1916_010:0541c01": "三十六物臭爛不淨。心生厭惡。自觀己身甚",
    "T46n1916_010:0541c02": "於死狗。觀外所愛男女之身。亦復如是。不",
    "T46n1916_010:0541c03": "可愛樂。廣說如九想。但除散燒二想為異耳。",
    "T46n1916_010:0541c04": "行者修此觀時若欲界煩惱未息。當久住此",
    "T46n1916_010:0541c05": "觀中令厭心純熟。若離食愛是時應當進觀",
    "T46n1916_010:0541c06": "白骨。一心靜定諦觀眉間想皮肉裂開見白",
    "T46n1916_010:0541c07": "骨如爪大。的的分明。次當以心向上裂開皮",
    "T46n1916_010:0541c08": "肉。即見額骨及髮際。骨[口*疑]然而開即見骨相。",
    "T46n1916_010:0541c09": "復觀頂骨亦見皮肉脫落髑髏骨出。復當定",
    "T46n1916_010:0541c10": "心從頭向下。想皮肉皆隨心漸漸剝落至足。",
    "T46n1916_010:0541c11": "皮肉既脫但見骨人節節相拄端坐不動。行",
    "T46n1916_010:0541c12": "者爾時即定心諦觀此骨從因緣生。依因指",
    "T46n1916_010:0541c13": "骨以拄足骨。依因足骨以拄踝骨。依因踝骨",
    "T46n1916_010:0541c14": "以拄&#x28114;骨。依因&#x28114;骨以拄膝骨。依因膝骨以",
    "T46n1916_010:0541c15": "拄髀骨。依因髀骨以拄臗骨依因臗骨以拄",
    "T46n1916_010:0541c16": "腰骨。依因腰骨以拄脊骨。依因脊骨以拄肋",
    "T46n1916_010:0541c17": "骨。復因脊骨上拄項骨。依因項骨以拄頷骨。",
    "T46n1916_010:0541c18": "依因頷骨以拄牙齒。上有髑髏。復因項骨。以",
    "T46n1916_010:0541c19": "拄肩骨。依因肩骨以拄臂骨。依因臂骨以拄",
    "T46n1916_010:0541c20": "腕骨。依因腕骨以拄掌骨。依因掌骨以拄指",
    "T46n1916_010:0541c21": "骨。如是展轉相依有三百六十骨。一一諦觀",
    "T46n1916_010:0541c22": "知大知小知強知軟共相依假是中無主無",
    "T46n1916_010:0541c23": "我何者是身見。出入息但是風氣。亦復非身",
    "T46n1916_010:0541c24": "非我。觀受觀心乃至觀法悉知虛誑無主無",
    "T46n1916_010:0541c25": "我。作此觀已即破我見。憍慢五欲亦皆除滅。",
    "T46n1916_010:0541c26": "爾時復當定心從頭至足從足至頭。循身諦",
    "T46n1916_010:0541c27": "觀深鍊白骨乃經百千許。遍骨人筋骨既盡",
    "T46n1916_010:0541c28": "骨色如珂如貝。深觀不已即見骨上白光煜",
    "T46n1916_010:0541c29": "爚。見是相已即當諦觀眉間。當觀時亦見白",
    "T46n1916_010:0542a01": "光&#x7134;&#x7134;悉來趣心行者。不取光相但定心眉",
    "T46n1916_010:0542a02": "間。若心恬然任運自住善根開發。即於眉間",
    "T46n1916_010:0542a03": "見八色光明旋轉而出遍照十方皆悉明淨。",
    "T46n1916_010:0542a04": "八色者。謂地水火風青黃赤白。普照大地見",
    "T46n1916_010:0542a05": "地色如黃白淨地。見水色如淵中澄清之水。",
    "T46n1916_010:0542a06": "見火色如無煙薪清淨之火。見風色如無塵",
    "T46n1916_010:0542a07": "清風。見青色知金精山。見黃色如薝蔔華。見",
    "T46n1916_010:0542a08": "赤色如春朝霞。見白色如珂雪。隨是色相悉",
    "T46n1916_010:0542a09": "有光耀。雖復見色分明而無形質可得。此色",
    "T46n1916_010:0542a10": "超勝非世所有。是相發時。行者心定安隱喜",
    "T46n1916_010:0542a11": "樂無量。不可文載也。行者復當從頭至足深",
    "T46n1916_010:0542a12": "鍊骨人。還復攝心諦觀於額住心緣中。復見",
    "T46n1916_010:0542a13": "八色光明旋轉而出。如是次第定心觀髮際",
    "T46n1916_010:0542a14": "頂兩耳孔眉骨眼骨鼻口齒頷骨頸項骨。從",
    "T46n1916_010:0542a15": "上至下三百六十諸骨諸節。悉見八色光明",
    "T46n1916_010:0542a16": "旋轉而出。行者攝心轉細從頭至足從足至",
    "T46n1916_010:0542a17": "頭。觀此骨人悉見遍身放光普照一切悉皆",
    "T46n1916_010:0542a18": "明淨。若是菩薩大士咸於光中見諸佛像。若",
    "T46n1916_010:0542a19": "行人善根劣弱。乃至四禪方得見諸佛像。行",
    "T46n1916_010:0542a20": "者既光明照耀定心喜樂倍上所得。是名證",
    "T46n1916_010:0542a21": "初背捨相。所以者何。內骨人未滅故。故名",
    "T46n1916_010:0542a22": "內有色相。見外八種光明及欲界不淨境故。",
    "T46n1916_010:0542a23": "故言以是不淨心觀外色。外色有二種。如欲",
    "T46n1916_010:0542a24": "界不淨此是不淨外色。八種清淨之色是出",
    "T46n1916_010:0542a25": "世間色界之色。故名外色。行者見內外不淨",
    "T46n1916_010:0542a26": "色故。背捨欲界心不喜樂。見八種淨色故。即",
    "T46n1916_010:0542a27": "知根本初禪無明暗蔽虛誑不實境界&#x9E81;劣。",
    "T46n1916_010:0542a28": "即能棄捨心不染著故。論言背是淨潔五欲。",
    "T46n1916_010:0542a29": "離是著心故名背捨。復次如摩訶衍中說。初",
    "T46n1916_010:0542b01": "禪一背捨。當知背捨即是無漏初禪。若是初",
    "T46n1916_010:0542b02": "禪即便具有五支之義。今當分別。如行者從",
    "T46n1916_010:0542b03": "初不淨觀來乃至鍊骨人光耀。即是觀禪欲",
    "T46n1916_010:0542b04": "界定相。次攝心眉間泯然定住。即是觀禪未",
    "T46n1916_010:0542b05": "到地相。八種光明旋轉而出覺此八色。昔所",
    "T46n1916_010:0542b06": "未見心大驚悟。即是觀禪覺支之相。分別八",
    "T46n1916_010:0542b07": "色其相各異非世所有。即是觀支。慶心踊躍",
    "T46n1916_010:0542b08": "即是喜支。恬憺之法怡悅娛心。即是樂支。雖",
    "T46n1916_010:0542b09": "&#x89A9;此色無顛倒想三昧不動。即是一心支。今",
    "T46n1916_010:0542b10": "略事分別此無漏觀禪五支之相。當知與上",
    "T46n1916_010:0542b11": "根本特勝通明中五支條然有異。二背捨者。",
    "T46n1916_010:0542b12": "壞內色滅內色相。不壞外色不滅外色相。以",
    "T46n1916_010:0542b13": "是不淨心觀外色是第二背捨。所以者何。行",
    "T46n1916_010:0542b14": "者於初背捨中骨人放光既遍。今欲入二禪",
    "T46n1916_010:0542b15": "內淨故。壞滅內骨人取盡欲界見思未斷故。",
    "T46n1916_010:0542b16": "猶觀外白骨不淨之相。故云以是不淨心觀",
    "T46n1916_010:0542b17": "外色。今明修證。行者於初背捨後心中。不受",
    "T46n1916_010:0542b18": "覺觀動亂。諦觀內身骨人虛假不實內外空",
    "T46n1916_010:0542b19": "&#x758E;。專取壞散磨滅之相。如是觀時漸漸見於",
    "T46n1916_010:0542b20": "骨人腐爛碎壞猶如塵粉。散滅歸空不見內",
    "T46n1916_010:0542b21": "色。是時但攝心入定。緣外光明及與不淨。一",
    "T46n1916_010:0542b22": "心緣中不受觀。覺於後內心豁然明淨三昧",
    "T46n1916_010:0542b23": "正受與大喜俱發。即見八種光明照從內淨",
    "T46n1916_010:0542b24": "出明十方倍勝於上。既證內法大喜光明。即",
    "T46n1916_010:0542b25": "知根本二禪虛誑&#x9E81;劣厭背不著。故名背捨。",
    "T46n1916_010:0542b26": "亦名無漏第二禪。是中具有四支推尋可見。",
    "T46n1916_010:0542b27": "三淨背捨身作證者。如摩訶衍中說。緣淨故",
    "T46n1916_010:0542b28": "淨。遍身受樂故名身作證。所以者何。行者",
    "T46n1916_010:0542b29": "欲入是三背捨。於二背捨後心即不受觀外",
    "T46n1916_010:0542c01": "不淨。悉皆壞盡散滅無有遺餘。亦不受大喜",
    "T46n1916_010:0542c02": "勇動。但攝心諦觀八色光耀之相。取是相已",
    "T46n1916_010:0542c03": "入深三昧。鍊此八色極令明淨住心緣中即",
    "T46n1916_010:0542c04": "泯然入定。定發之時與樂俱生。見外八色光",
    "T46n1916_010:0542c05": "明清淨皎潔。猶如妙寶光色。各隨其想昱晃",
    "T46n1916_010:0542c06": "明照遍滿諸方。外徹清淨外色照心。心即明",
    "T46n1916_010:0542c07": "淨樂漸增長。遍滿身中舉體怡悅。既證此法",
    "T46n1916_010:0542c08": "背捨根本心不樂著。是則略說證淨背捨相。",
    "T46n1916_010:0542c09": "亦名無漏三禪。是中具足五支深思可見。乃",
    "T46n1916_010:0542c10": "至四禪淨色亦復如是。皆淨背捨所攝。但以",
    "T46n1916_010:0542c11": "無遍身樂為異耳。問曰。若爾從初背捨來悉",
    "T46n1916_010:0542c12": "有淨色。何故今方說為淨背捨耶。答曰。是中",
    "T46n1916_010:0542c13": "應用四義分別。一者不淨不淨。二者不淨淨。",
    "T46n1916_010:0542c14": "三者淨不淨。四者淨淨不淨。不淨者如欲界",
    "T46n1916_010:0542c15": "三十六物之身性相。已是不淨。不淨觀力。更",
    "T46n1916_010:0542c16": "見此身&#x80EE;脹膿爛青瘀臭處。此則不淨中更",
    "T46n1916_010:0542c17": "見不淨。不淨淨者如白骨本是不淨之體。諦",
    "T46n1916_010:0542c18": "心觀之膏膩既盡如珂如貝白光&#x7134;爍。此則",
    "T46n1916_010:0542c19": "不淨中淨也。淨中不淨者。從初背捨來雖有",
    "T46n1916_010:0542c20": "淨光。但此光明有三種不淨因緣。一者出處",
    "T46n1916_010:0542c21": "不淨。謂從骨人出也。二者所照不淨。謂照",
    "T46n1916_010:0542c22": "外境也。三者光體未被鍊故不淨。譬如金不",
    "T46n1916_010:0542c23": "被鍊滓穢未盡光色不淨。以是因緣初禪雖",
    "T46n1916_010:0542c24": "有光明不名緣淨故淨。二禪雖無白骨光從",
    "T46n1916_010:0542c25": "內淨而出。猶照外不淨而未被鍊。及大喜故",
    "T46n1916_010:0542c26": "亦得名為緣淨。今言淨淨者八色光明本是",
    "T46n1916_010:0542c27": "淨色。今於此地又離三種不淨故。淨言淨淨。",
    "T46n1916_010:0542c28": "亦名緣淨故淨。既淨義具足。所以說為淨背",
    "T46n1916_010:0542c29": "捨也。四虛空背捨者。行者於欲界後已除自",
    "T46n1916_010:0543a01": "身皮肉不淨之色。初背捨後已滅內身白骨",
    "T46n1916_010:0543a02": "之色。二背捨後已&#x5374;外一切不淨之色。唯有",
    "T46n1916_010:0543a03": "八種淨色。至第四禪此八種色皆依心住。譬",
    "T46n1916_010:0543a04": "如幻色依幻心住若心捨色色即謝滅。一心",
    "T46n1916_010:0543a05": "緣空與空相應。即入無邊虛空處。此明滅色",
    "T46n1916_010:0543a06": "方便異於前也。證虛空處定義如前說。行者",
    "T46n1916_010:0543a07": "欲入虛空背捨當先入空定。空定即是背捨",
    "T46n1916_010:0543a08": "之初門。背捨色緣無色故。凡夫人入此定名",
    "T46n1916_010:0543a09": "為無色。佛弟子入此定深心一向不迴。是名",
    "T46n1916_010:0543a10": "背捨。云何名深心。善修奢摩他故。云何名一",
    "T46n1916_010:0543a11": "向不迴。於此定中善修毘婆舍那空無相無",
    "T46n1916_010:0543a12": "作無願故。能捨根本著心。即不退沒輪轉生",
    "T46n1916_010:0543a13": "死故名一向不迴。復次佛弟子當入無色定",
    "T46n1916_010:0543a14": "時即有八聖種觀。如癰瘡等四種對治觀故。",
    "T46n1916_010:0543a15": "即能厭背無色之法。無常等四種正觀故。即",
    "T46n1916_010:0543a16": "破無色假實二倒能發無漏。八聖種觀行方",
    "T46n1916_010:0543a17": "法並如前離虛空定修識定時說。但彼欲離",
    "T46n1916_010:0543a18": "虛空故方修八聖種。今行人即入虛空定時",
    "T46n1916_010:0543a19": "即修八聖種。雖住定中而不著虛空定故名",
    "T46n1916_010:0543a20": "背捨也。五識處。六無所有處。七非有想非無",
    "T46n1916_010:0543a21": "想處背捨。亦當如是一一分別。八滅受想背",
    "T46n1916_010:0543a22": "捨者。背滅受想諸心心數法。是名滅受想背",
    "T46n1916_010:0543a23": "捨。所以者何。諸佛弟子厭患散亂心故。入定",
    "T46n1916_010:0543a24": "休息似涅槃法安著身中。故名身證行者修",
    "T46n1916_010:0543a25": "是滅受想背捨。必須滅非想陰界入及諸心",
    "T46n1916_010:0543a26": "數法。云何滅是。非想中雖無&#x9E81;煩惱。而具",
    "T46n1916_010:0543a27": "足四陰二入三界十種細心數法。所謂一受。",
    "T46n1916_010:0543a28": "二想。三行。四觸。五思。六欲。七解。八念。九定。",
    "T46n1916_010:0543a29": "十慧。云何為受。所謂識受。云何為想。所謂識",
    "T46n1916_010:0543b01": "想。云何為行。所謂法行。云何為觸。所謂意",
    "T46n1916_010:0543b02": "觸。云何為思。所謂法思。云何為欲。謂入出",
    "T46n1916_010:0543b03": "定云何為解。所謂法解。云何為念謂念於三",
    "T46n1916_010:0543b04": "昧。云何為定。謂心如法住。云何為慧。謂慧",
    "T46n1916_010:0543b05": "根。慧身及無色愛無明掉慢心不相應諸行",
    "T46n1916_010:0543b06": "等。苦集法和合因緣則有非想。前於非想背",
    "T46n1916_010:0543b07": "捨中。雖知是事不著非想故名背捨。而未滅",
    "T46n1916_010:0543b08": "諸心數法。今行者欲入滅受想背捨故。必須",
    "T46n1916_010:0543b09": "不受非想。一心緣真絕陰界入則非想陰入",
    "T46n1916_010:0543b10": "界滅。一切諸行因緣悉滅。受滅乃至慧滅。愛",
    "T46n1916_010:0543b11": "無明等諸煩惱滅。一切心數法滅。一切非心",
    "T46n1916_010:0543b12": "數亦滅。是名不與凡夫共非是世法。若能如",
    "T46n1916_010:0543b13": "是觀者是名滅受想。以能觀真之受想。滅非",
    "T46n1916_010:0543b14": "想苦集之受想。今行者欲入滅受想之背捨。",
    "T46n1916_010:0543b15": "復須深知能觀真之受想亦非究竟寂靜。即",
    "T46n1916_010:0543b16": "捨能觀之定受慧想。捨此緣真定慧二心故。",
    "T46n1916_010:0543b17": "云背滅受想諸心數法。譬如以後聲止前聲。",
    "T46n1916_010:0543b18": "前聲既息即後聲亦如是能除。受想既息因",
    "T46n1916_010:0543b19": "此心與滅法相應。滅法持心寂然無所知覺。",
    "T46n1916_010:0543b20": "故云身證想受滅。此定中既無心識。若欲出",
    "T46n1916_010:0543b21": "入但聽本要期長短也。第五分別趣道之相。",
    "T46n1916_010:0543b22": "行者修八背捨入道有三種不同。一者先用",
    "T46n1916_010:0543b23": "背捨破遮道法。後則具足修習勝處乃至超",
    "T46n1916_010:0543b24": "越三昧事理二觀。具足方發真無漏證三乘",
    "T46n1916_010:0543b25": "道。二者若修八背捨時是人厭離生死欲速",
    "T46n1916_010:0543b26": "得解脫。是時遍修緣諦真觀等。即於八背捨",
    "T46n1916_010:0543b27": "中發真無漏證三乘道。亦名具足八解脫也。",
    "T46n1916_010:0543b28": "當知此人未必具下五種法門。問曰。若爾此",
    "T46n1916_010:0543b29": "人未得九次第定。云何已得受八解脫之名。",
    "T46n1916_010:0543c01": "答曰。是義應作四句分別。一者自有九次第",
    "T46n1916_010:0543c02": "定非解脫。自有是解脫非次第定。自有次第",
    "T46n1916_010:0543c03": "定亦是解脫。自有非次第定非解脫。而是八",
    "T46n1916_010:0543c04": "背捨。三者若人厭離生死心重。但證初背捨",
    "T46n1916_010:0543c05": "時即深觀四諦真定之理無漏。若發便於此",
    "T46n1916_010:0543c06": "地入金剛三昧證三乘道。當知是人亦復未",
    "T46n1916_010:0543c07": "必具上七種背捨。菩薩摩訶薩心如虛空無",
    "T46n1916_010:0543c08": "所取捨。以方便力善修背捨。具足成就一切",
    "T46n1916_010:0543c09": "佛法度脫眾生。當知背捨即是菩薩摩訶衍。",
    "T46n1916_010:0543c10": "次釋八勝處法門。八勝處者。一內有色相外",
    "T46n1916_010:0543c11": "觀色少若好若醜。是名勝知勝見。一勝處也。",
    "T46n1916_010:0543c12": "二內有色相外觀色多若好若醜。是名勝知",
    "T46n1916_010:0543c13": "見。二勝處也。三內無色相外觀色少若好若",
    "T46n1916_010:0543c14": "醜。是名勝知見。三勝處也。四內無色相外觀",
    "T46n1916_010:0543c15": "色多若好若醜。是名勝知見。四勝處也。五青",
    "T46n1916_010:0543c16": "勝處。六黃勝處。七赤勝處。八白勝處若依纓",
    "T46n1916_010:0543c17": "絡經用四大為四勝處。今明勝處即為四意。",
    "T46n1916_010:0543c18": "一者釋名。二明階位。三辯修證之相。四明趣",
    "T46n1916_010:0543c19": "道。第一釋名。此八法通明勝處者則有二義。",
    "T46n1916_010:0543c20": "一者若淨若不淨。五欲得此觀時隨意能破。",
    "T46n1916_010:0543c21": "故名勝處。二者善調觀心。譬如乘馬擊賊非",
    "T46n1916_010:0543c22": "但破前陣。亦能善制其馬故名勝處。此則有",
    "T46n1916_010:0543c23": "異背捨。經亦說為八除入。若因勝處斷煩惱",
    "T46n1916_010:0543c24": "盡。則知虛妄陰入皆滅。爾時勝處變名八除",
    "T46n1916_010:0543c25": "入也。第二明次位者今但依摩訶衍中說。初",
    "T46n1916_010:0543c26": "二勝處位在初禪。次第三第四勝處位在二",
    "T46n1916_010:0543c27": "禪後。四勝處位在四禪。所以三禪不立勝處",
    "T46n1916_010:0543c28": "者。以樂多心鈍故。前二禪離欲界近。欲界",
    "T46n1916_010:0543c29": "煩惱難破。雖位居二禪猶觀不淨破下地結。",
    "T46n1916_010:0544a01": "四禪既是色中之極。故色勝位極於此。四空",
    "T46n1916_010:0544a02": "既無色故。亦以破地煩惱薄故。故不立勝處。",
    "T46n1916_010:0544a03": "第三明修證所以言內有色相外觀色少者。",
    "T46n1916_010:0544a04": "緣少故名少。觀道未增故觀少因緣。觀多畏",
    "T46n1916_010:0544a05": "難攝故。譬如鹿遊未調則不中遠放。云何名",
    "T46n1916_010:0544a06": "觀少。行者自觀見己身不淨。亦觀所愛之人",
    "T46n1916_010:0544a07": "不淨脹爛白骨。心甚厭惡。如初背捨中說若",
    "T46n1916_010:0544a08": "好若醜者。觀外諸色善業果報故名好。惡業",
    "T46n1916_010:0544a09": "報故名醜。復次行者從師所受觀法觀外緣",
    "T46n1916_010:0544a10": "種種不淨。是名醜色。行者或時憶念妄生淨",
    "T46n1916_010:0544a11": "想。觀淨色是好色。復次行者自身中繫心一",
    "T46n1916_010:0544a12": "處。觀欲界中色有二種。一者能生婬欲。二",
    "T46n1916_010:0544a13": "者能生瞋恚。能生婬欲是淨色名為好能生",
    "T46n1916_010:0544a14": "瞋恚者是不淨色故名醜。勝知勝見者。觀心",
    "T46n1916_010:0544a15": "淳熟於好色中心不貪愛。於醜色中心不瞋",
    "T46n1916_010:0544a16": "恚。但觀色四大因緣和合而生。如水沫不堅",
    "T46n1916_010:0544a17": "固。智慧深達假實之相。行者住是不淨門中。",
    "T46n1916_010:0544a18": "婬欲瞋恚諸結使來能不隨故名勝處。勝是",
    "T46n1916_010:0544a19": "不淨中淨顛倒諸煩惱故。復次好醜者。不淨",
    "T46n1916_010:0544a20": "觀有二種。一者見自身他身三十六物臭穢",
    "T46n1916_010:0544a21": "不淨。是名醜。二者除內外皮肉五臟。但觀",
    "T46n1916_010:0544a22": "白骨如珂如雪乃至流光照耀。是名為好。行",
    "T46n1916_010:0544a23": "者見不淨時即知虛假心不畏沒。見淨色時",
    "T46n1916_010:0544a24": "知從緣生心不愛染。是名勝知勝見。復次行",
    "T46n1916_010:0544a25": "者於少緣中隨意觀色轉變自在。亦能善制",
    "T46n1916_010:0544a26": "觀心故名勝處。二內有色相外觀色多若好",
    "T46n1916_010:0544a27": "若醜。是名勝知勝見者。行者觀心既調。爾時",
    "T46n1916_010:0544a28": "不滅內骨人。更於定中廣觀外色。所謂諦觀",
    "T46n1916_010:0544a29": "一死屍乃至十百千萬一國土。乃至十百千",
    "T46n1916_010:0544b01": "萬國一閻浮提。乃至一四天下等。皆見悉是",
    "T46n1916_010:0544b02": "死屍。若觀一&#x80EE;脹時悉見一切&#x80EE;脹。乃至壞",
    "T46n1916_010:0544b03": "血污膿爛青瘀剝落亦如是。行者既廣見死",
    "T46n1916_010:0544b04": "屍不淨心甚厭惡。次當諦觀一死屍。脫除皮",
    "T46n1916_010:0544b05": "骨但見白骨。如是乃至一切死屍悉除皮肉",
    "T46n1916_010:0544b06": "皆見白骨遍滿世界。此觀如禪經廣明。是中",
    "T46n1916_010:0544b07": "應具說。行者外骨觀既成。復當定心諦觀內",
    "T46n1916_010:0544b08": "身白骨。鍊使明淨如珂如貝。當自觀骨時見",
    "T46n1916_010:0544b09": "外一切骨人。悉皆起立行行相對羅列舉手",
    "T46n1916_010:0544b10": "而來。行者於三昧中即知此諸骨人皆是隨",
    "T46n1916_010:0544b11": "想而來。無有定實。心不驚怖。復當心默念訶",
    "T46n1916_010:0544b12": "此骨人。咄汝諸骨人從何而來。如是訶時悉",
    "T46n1916_010:0544b13": "見骨人悉還躄地。如是或至多反。行者深觀",
    "T46n1916_010:0544b14": "內骨即見光明普照十方。一切骨人為光所",
    "T46n1916_010:0544b15": "照悉亦明淨。此觀成時於一切怨親中人及",
    "T46n1916_010:0544b16": "諸好醜。其心平等無有愛恚。是名若好若醜",
    "T46n1916_010:0544b17": "勝知勝見。好醜勝知見義如前說。復次行者",
    "T46n1916_010:0544b18": "住此觀中。能見一骨人遍四天下皆是骨人。",
    "T46n1916_010:0544b19": "是名為多還。復攝念觀一骨人故名勝知勝",
    "T46n1916_010:0544b20": "見。隨意五欲男女淨潔相中能勝故。故名勝",
    "T46n1916_010:0544b21": "處。又能善調觀心。雖知能觀之心性無所有。",
    "T46n1916_010:0544b22": "而於緣中自在迴轉觀諸境界無有障閡。故",
    "T46n1916_010:0544b23": "名勝處有義。如摩訶衍中廣說。復次有師言。",
    "T46n1916_010:0544b24": "若但觀一切人見不淨白骨是名少。若作大",
    "T46n1916_010:0544b25": "不淨觀是名多。大不淨觀者。為破一切處貪",
    "T46n1916_010:0544b26": "愛故。何謂一切觀。觀象馬牛羊六畜飛禽走",
    "T46n1916_010:0544b27": "獸之屬。悉見為死屍&#x80EE;脹。復次觀飲食皆如",
    "T46n1916_010:0544b28": "蟲如糞。衣服絹布猶如爛皮爛肉之段臭處",
    "T46n1916_010:0544b29": "可惡。錢財金寶如毒蛇蚖。斯須死變臭爛不",
    "T46n1916_010:0544c01": "淨。穀米如臭死蟲。宅舍田園國土城邑大地",
    "T46n1916_010:0544c02": "山川林藪。皆悉爛壞臭處不淨流溢滂沱。乃",
    "T46n1916_010:0544c03": "至見白骨狼藉一切世間不淨如此甚可厭",
    "T46n1916_010:0544c04": "患。行者於三昧中隨觀即見迴轉自在。能破",
    "T46n1916_010:0544c05": "一切世間好醜愛憎貪憂煩惱。故名內有色",
    "T46n1916_010:0544c06": "相外觀色多若好若醜勝知勝見。問世間資",
    "T46n1916_010:0544c07": "生既不淨。悉是皮肉筋骨之法。云何悉見不",
    "T46n1916_010:0544c08": "淨爛壞。答曰。此為得解之道心力轉變非實",
    "T46n1916_010:0544c09": "觀也。所以者何。一切非實是淨。淨倒力故",
    "T46n1916_010:0544c10": "遂悉見淨而生貪愛。一切雖非悉不淨。今不",
    "T46n1916_010:0544c11": "淨觀智慧力皆見不淨。破諸煩惱復有何過。",
    "T46n1916_010:0544c12": "譬如劫燒火起一切大地有情無情若干種類",
    "T46n1916_010:0544c13": "皆成火焰以火力故。今以不淨心。觀一切世",
    "T46n1916_010:0544c14": "間悉見不淨亦如神通之人轉瓦石為金玉。",
    "T46n1916_010:0544c15": "當知諸法有何定性。彼師如是明。第二勝處",
    "T46n1916_010:0544c16": "深思此意義理觀行悉可依用也。次明第三",
    "T46n1916_010:0544c17": "第四勝處。觀行方法不異於前但以內無色",
    "T46n1916_010:0544c18": "相為異。滅內色方法前二背捨初門說。今行",
    "T46n1916_010:0544c19": "者為欲界煩惱歎破故。於第二禪中重修此",
    "T46n1916_010:0544c20": "二勝處。對治除滅下地結使令無遺餘。亦以",
    "T46n1916_010:0544c21": "重轉變觀道令利熟增明。牢固不失工力轉",
    "T46n1916_010:0544c22": "勝也。次釋青黃赤白四勝處者行者不受三",
    "T46n1916_010:0544c23": "禪身證之樂。入第四禪時念慧清淨四色轉",
    "T46n1916_010:0544c24": "更光顯如妙寶光明。勝於前色故名勝處復",
    "T46n1916_010:0544c25": "次行者於四禪中用不動智慧鍊此四色少",
    "T46n1916_010:0544c26": "能多多能少轉變自在。欲見即見欲滅即滅。",
    "T46n1916_010:0544c27": "故名勝處。復次行者於三昧中見是勝色結",
    "T46n1916_010:0544c28": "漏未斷。或時法愛心生。為斷法愛諦觀此色",
    "T46n1916_010:0544c29": "知從心起。譬如幻師觀所幻色知從心生則",
    "T46n1916_010:0545a01": "不生著。是時背捨變名勝處。第四明趣道之",
    "T46n1916_010:0545a02": "相亦為三意。一者先用勝處調心。然後具足",
    "T46n1916_010:0545a03": "修習超越等法。發真無漏證三乘道。二者此",
    "T46n1916_010:0545a04": "八勝處具足成就深入四諦真觀。第四禪中",
    "T46n1916_010:0545a05": "發真無漏。具足三十四心斷三界結證三乘",
    "T46n1916_010:0545a06": "道。三者自有行人得初勝處入初禪時厭畏",
    "T46n1916_010:0545a07": "心重。即作念言。我今何用事中諸禪但須疾",
    "T46n1916_010:0545a08": "取涅槃。作此念已即於此地深觀四諦十二",
    "T46n1916_010:0545a09": "因緣中道實相。若發無漏即證三乘聖果也。",
    "T46n1916_010:0545a10": "下七勝處亦當一一如是分別。菩薩摩訶薩",
    "T46n1916_010:0545a11": "雖知諸法畢竟空寂。憐愍一切眾生故。深修",
    "T46n1916_010:0545a12": "勝處。於勝處中發大神通。摧伏天魔破諸外",
    "T46n1916_010:0545a13": "道度脫眾生。當知勝處即是菩薩摩訶衍。次",
    "T46n1916_010:0545a14": "釋十一切遍處法門。十一切處者。一青二黃",
    "T46n1916_010:0545a15": "三赤四白五地六水七火八風九空十識。此",
    "T46n1916_010:0545a16": "十通名一切處者。一一色各照十方遍滿故。",
    "T46n1916_010:0545a17": "名一切處。乃至空亦如是。前背捨勝處雖有",
    "T46n1916_010:0545a18": "八色所照既狹。未能普遍。是以不得受一切",
    "T46n1916_010:0545a19": "之名。復次經中有時說為十一切入。有人解",
    "T46n1916_010:0545a20": "言。此猶是一切處之異名。今則不爾。初名以",
    "T46n1916_010:0545a21": "一色遍照十方名一切處。後心轉善巧能於",
    "T46n1916_010:0545a22": "一切遍照。色中一一互得相入無相妨閡。故",
    "T46n1916_010:0545a23": "處立一切入名。今明十一切處即為二意。一",
    "T46n1916_010:0545a24": "明階位。二辯修證。第一明階位者。十一切處",
    "T46n1916_010:0545a25": "初八色一切處位在第四禪中。次第九空一",
    "T46n1916_010:0545a26": "切處位在空處。第十識一切處位在識處。所",
    "T46n1916_010:0545a27": "以前三禪中不立一切處者。行者初學彼三",
    "T46n1916_010:0545a28": "地中有覺觀喜樂動故。不能令色遍滿停住",
    "T46n1916_010:0545a29": "上無所有處定無物可廣。亦不得快樂。佛亦",
    "T46n1916_010:0545b01": "不說無所有處。無量無邊故不立一切處。非",
    "T46n1916_010:0545b02": "有想非無想處心鈍難取想。廣大故不立一",
    "T46n1916_010:0545b03": "切處。第二次明修證。行者住第四禪中以成",
    "T46n1916_010:0545b04": "就自在勝色。爾時應用念清淨心捨七種色",
    "T46n1916_010:0545b05": "直念青色。取少青光焰相如草葉大。一心緣",
    "T46n1916_010:0545b06": "中即與少青相應。觀心運此少青遍照十方。",
    "T46n1916_010:0545b07": "即見光明隨心普照。一切世間皆見青相遍",
    "T46n1916_010:0545b08": "滿停住不動如青世界。是名青一切處。餘七",
    "T46n1916_010:0545b09": "一切處修觀之相亦當如是一一分別。自有",
    "T46n1916_010:0545b10": "師言。修一切處緣取草葉等相因外色起相",
    "T46n1916_010:0545b11": "遍滿普照。如此說者非唯乖失觀門之法。亦",
    "T46n1916_010:0545b12": "與摩訶衍所說都不相關。行者既已成就以",
    "T46n1916_010:0545b13": "一切處欲入虛空一切處。當入虛空背捨。但",
    "T46n1916_010:0545b14": "背捨緣狹。未名一切處。今更廣緣十方虛空",
    "T46n1916_010:0545b15": "故。名虛空一切處。欲入識一切處者。當亦",
    "T46n1916_010:0545b16": "先入識處背捨。於識定中廣觀此識。遍滿十",
    "T46n1916_010:0545b17": "方皆見是識。故名識一切處。行者若欲修一",
    "T46n1916_010:0545b18": "切入既得一切處成。當以一切處為本。然後",
    "T46n1916_010:0545b19": "用善巧觀心於青一切中。令黃赤白等皆入",
    "T46n1916_010:0545b20": "其中不壞青之本相。而能於青色之中具見",
    "T46n1916_010:0545b21": "餘色。是則略說一切處一切入竟。問曰。何",
    "T46n1916_010:0545b22": "故不於一切處中分別趣道之相。答曰。一切",
    "T46n1916_010:0545b23": "聲聞經中。多說一切處是有漏緣。但是修通",
    "T46n1916_010:0545b24": "法。既於發無漏義劣故不分別。若依摩訶衍",
    "T46n1916_010:0545b25": "義欲分別者。類如前背捨勝處中說。今菩薩",
    "T46n1916_010:0545b26": "為欲令神通普偏成就普現色。具足一切法",
    "T46n1916_010:0545b27": "界中事故。修是一切處。故大品經亦說名一",
    "T46n1916_010:0545b28": "切處波羅蜜第二明觀禪功用之法者。佛弟",
    "T46n1916_010:0545b29": "子既得此三番觀行。若欲為化眾生現希有",
    "T46n1916_010:0545c01": "事令心清淨。應當廣修一切神通道力。所謂",
    "T46n1916_010:0545c02": "六通十四變化四辯無諍三昧願智頂禪自在",
    "T46n1916_010:0545c03": "定鍊禪十八變化等諸大功德。皆應住此背",
    "T46n1916_010:0545c04": "捨勝處一切處中學。既學得已令多眾生&#x89A9;",
    "T46n1916_010:0545c05": "見歡喜信伏得度故修神變。次釋六神通。六",
    "T46n1916_010:0545c06": "通者。一天眼通。二天耳通。三他心通。四宿命",
    "T46n1916_010:0545c07": "通五如意通。六漏盡通。皆言神通者神名天",
    "T46n1916_010:0545c08": "心通是智慧性。以天然之智慧徹照一切色",
    "T46n1916_010:0545c09": "心等法無閡。故名神通。今約此諸禪後釋六",
    "T46n1916_010:0545c10": "通即為三意。一明得通因緣不同。二正明修",
    "T46n1916_010:0545c11": "通方法。三明變化功用。第一明得通因緣不",
    "T46n1916_010:0545c12": "同者自有三種。一者報得。如諸天大福德淨",
    "T46n1916_010:0545c13": "土中人受生即得報得五通也。二者發得。若",
    "T46n1916_010:0545c14": "人但因懺悔。或深修上所說禪定。雖不作取",
    "T46n1916_010:0545c15": "通方便而神通自發。故經云。深修禪定得五",
    "T46n1916_010:0545c16": "神通。三修得者。行人雖證上所說諸深禪定。",
    "T46n1916_010:0545c17": "而未斷障通無知則神通終不發。若於禪定",
    "T46n1916_010:0545c18": "中更作取通方便。斷障通無知神通即發。今",
    "T46n1916_010:0545c19": "正約此明義。第二次明修通法者。經論所說",
    "T46n1916_010:0545c20": "乃各不同。今但取摩訶衍中意以略明修通",
    "T46n1916_010:0545c21": "方法。一修天眼通者。行人深心憐愍一切。發",
    "T46n1916_010:0545c22": "願欲見六道眾生死此生彼之相。爾時當住",
    "T46n1916_010:0545c23": "色界背捨勝處一切處及四如意足中。正念",
    "T46n1916_010:0545c24": "修習具足四緣即生天眼通。何等為四。一光",
    "T46n1916_010:0545c25": "明常照晝夜無異。二諦觀世間隔障悉如虛",
    "T46n1916_010:0545c26": "空無有覆蔽之相。三專心先取一易可見境",
    "T46n1916_010:0545c27": "以心緣之。常勤精進善巧修習欲見前境。四",
    "T46n1916_010:0545c28": "於禪定中發四大造清淨眼根成就。是名具",
    "T46n1916_010:0545c29": "足四緣和合。因此生清淨識。即見十方六道",
    "T46n1916_010:0546a01": "眾生死此生彼苦樂之相。若明暗近遠障內",
    "T46n1916_010:0546a02": "障外&#x9E81;細之色。徹見無閡了了分明。是名天",
    "T46n1916_010:0546a03": "眼通。二次明修天耳通。行者既見色已。若",
    "T46n1916_010:0546a04": "欲聞其聲。當於禪定中諦取障外可聞細聲。",
    "T46n1916_010:0546a05": "一心聽之願欲得聞。若心明利發得四大造",
    "T46n1916_010:0546a06": "清淨色耳根。即聞障外障內一切六道音聲",
    "T46n1916_010:0546a07": "苦樂憂喜言辭不同。是名天耳通。三明修他",
    "T46n1916_010:0546a08": "心通。行者既聞聲已。若欲知眾生心所念事。",
    "T46n1916_010:0546a09": "當即於禪定中觀前人喜相瞋相怖畏等相。",
    "T46n1916_010:0546a10": "悉知依心而住。借此等相諦觀其心所緣念",
    "T46n1916_010:0546a11": "法。一心願欲知之。若心明利因此發通。隨所",
    "T46n1916_010:0546a12": "見眾生即知心所念事。是名他心通。四次明",
    "T46n1916_010:0546a13": "修宿命通。行者既知他心已。若欲自知己",
    "T46n1916_010:0546a14": "宿命及他宿命百千萬世所作事業。即當於",
    "T46n1916_010:0546a15": "禪定中自憶己所。於日月歲數中經作之事。",
    "T46n1916_010:0546a16": "乃至歌羅邏時所作之事。如是憶念一心願",
    "T46n1916_010:0546a17": "欲知之。若心明利便發神通。即自知過去一",
    "T46n1916_010:0546a18": "世乃至百千萬世劫數中宿命所作事業之相",
    "T46n1916_010:0546a19": "了了分明。乃至知他宿命亦如是。是名宿命",
    "T46n1916_010:0546a20": "通。五次明修身如意通。行者既知宿命。若欲",
    "T46n1916_010:0546a21": "得身通變化。當於三昧中繫心身內虛空滅",
    "T46n1916_010:0546a22": "&#x9E81;重色相。常取輕空之相發大欲精進心。智",
    "T46n1916_010:0546a23": "慧籌量心力能舉身未籌。已自知心力已大",
    "T46n1916_010:0546a24": "能舉其身。譬如學跳之人常自輕舉其身。若",
    "T46n1916_010:0546a25": "觀心成就即發。身如意通有三種。一者能到。",
    "T46n1916_010:0546a26": "二者轉變。三者自在。所言能到者即有四種。",
    "T46n1916_010:0546a27": "一者身能飛行如鳥無閡。二移遠令近不往",
    "T46n1916_010:0546a28": "而到。三此沒彼出。四一念能到。二次明轉變",
    "T46n1916_010:0546a29": "者。大能作小小能作大。一能作多多能作一。",
    "T46n1916_010:0546b01": "種種諸物皆能轉。三聖如意者。外六塵中不",
    "T46n1916_010:0546b02": "受用不淨物能觀令淨。可受淨物能令不淨。",
    "T46n1916_010:0546b03": "是自在法。如意神通從修勝處一切處四如",
    "T46n1916_010:0546b04": "意足中生。是名證身如意通。行者得是身如",
    "T46n1916_010:0546b05": "意通故。即能隨意變現。若欲自得解脫及度",
    "T46n1916_010:0546b06": "眾生。必須斷除心病。是時應修無漏通。修無",
    "T46n1916_010:0546b07": "漏通下明諦觀中當廣分別。問曰。修下六次",
    "T46n1916_010:0546b08": "第一向如前所說耶。答曰。此約一途論次第。",
    "T46n1916_010:0546b09": "若行人隨所樂通前學即得。未必皆如前辯。",
    "T46n1916_010:0546b10": "第三明變化者。十四變化能生神通。亦因神",
    "T46n1916_010:0546b11": "通能有變化。云何名十四變化。一者欲界初",
    "T46n1916_010:0546b12": "禪。成就二變化。一初禪初禪化。二初禪欲界",
    "T46n1916_010:0546b13": "化。二者二禪成就三變化。一二禪二禪化。二",
    "T46n1916_010:0546b14": "二禪初禪化。三二禪欲界化。三者三禪成就",
    "T46n1916_010:0546b15": "四變化。一三禪三禪化。二三禪二禪化。三三",
    "T46n1916_010:0546b16": "禪初禪化。四三禪欲界化。四者四禪成就五",
    "T46n1916_010:0546b17": "變化。一四禪四禪化。二四禪三禪化三四禪",
    "T46n1916_010:0546b18": "二禪化。四四禪初禪化。五四禪欲界化。是",
    "T46n1916_010:0546b19": "為十四變化。若人成就此變化即具十八變",
    "T46n1916_010:0546b20": "化。一切神通力觀行功德無量無邊。是事微",
    "T46n1916_010:0546b21": "細豈可以文字具載。今但略出名目。欲令學",
    "T46n1916_010:0546b22": "者知一切神通變化皆從觀禪中出。此諸神",
    "T46n1916_010:0546b23": "通若在菩薩心中名神通波羅蜜。次釋九次",
    "T46n1916_010:0546b24": "第定。九次第定者。離諸欲離諸惡不善法。有",
    "T46n1916_010:0546b25": "覺有觀離生喜樂入初禪。如是次第入二禪",
    "T46n1916_010:0546b26": "三禪四禪空處定識處定不用處定非有想非",
    "T46n1916_010:0546b27": "無想處定滅受想定。是名九次第定。釋九次",
    "T46n1916_010:0546b28": "第定即為三意。一者釋名。二明次位。三明修",
    "T46n1916_010:0546b29": "證。第一釋名。今此九法皆轉名次第定者。上",
    "T46n1916_010:0546c01": "來諸法門既觀行未熟。入禪時心有間故。不",
    "T46n1916_010:0546c02": "名次第定也。行者定觀之法先已成就。今於",
    "T46n1916_010:0546c03": "此中修鍊既熟能從一禪心起。次入一禪心",
    "T46n1916_010:0546c04": "心無間。不令異念得入。若善若垢。如是乃",
    "T46n1916_010:0546c05": "至滅受想定是名九次第定。亦名鍊禪。所以",
    "T46n1916_010:0546c06": "者何。諸佛弟子心樂無漏先得諸味禪。今欲",
    "T46n1916_010:0546c07": "除其滓穢以無漏禪鍊之。皆令清淨如鍊金",
    "T46n1916_010:0546c08": "之法問曰。說九次第定中鍊法。與阿毘曇人",
    "T46n1916_010:0546c09": "明熏禪之法。有何等異。答曰。有同有異。彼",
    "T46n1916_010:0546c10": "以無漏鍊有漏。今亦以無漏鍊有漏故同。彼",
    "T46n1916_010:0546c11": "則但明鍊四禪為防退轉轉鈍為利。現法樂",
    "T46n1916_010:0546c12": "及生五淨居故。唯鍊四禪。無色界則無鍊法。",
    "T46n1916_010:0546c13": "今明從初禪乃至非想悉皆鍊之。令一切諸",
    "T46n1916_010:0546c14": "禪清淨調柔增益功德。故為異也。尋下修證",
    "T46n1916_010:0546c15": "自當可見。第二明階位者。此位雖一往約四",
    "T46n1916_010:0546c16": "禪四空及滅盡定。然實位通諸禪。所以者何。",
    "T46n1916_010:0546c17": "如上所說特勝通明背捨勝處悉有四禪四",
    "T46n1916_010:0546c18": "空。未必但是根本。今修鍊之法悉應普入諸",
    "T46n1916_010:0546c19": "禪令心無間。不可的約根本世間禪以為次",
    "T46n1916_010:0546c20": "位也。故大品云菩薩依八背捨逆順出入九",
    "T46n1916_010:0546c21": "次第定。若依成論毘曇義但用無漏心入八",
    "T46n1916_010:0546c22": "禪。緣真入滅以為九次第定。今用大品摩訶",
    "T46n1916_010:0546c23": "衍論所明九次第定。意往望彼則大有&#x9B2A;闕。",
    "T46n1916_010:0546c24": "習者尋上來所說言意叵類。同異之相冷然",
    "T46n1916_010:0546c25": "可見。第三明修證者行者既具足諸禪。今欲",
    "T46n1916_010:0546c26": "入九次第定者。先當從淺至深修鍊諸禪。定",
    "T46n1916_010:0546c27": "觀之法極令調柔利熟。然後總合定觀二種",
    "T46n1916_010:0546c28": "法門。一心齊入善斷法愛自識其心。從初調",
    "T46n1916_010:0546c29": "心入一禪不令異念間雜。如是乃至滅受想",
    "T46n1916_010:0547a01": "定。所以者何。行者於根本禪中定多而智少",
    "T46n1916_010:0547a02": "則心不調柔。故入禪有間。背捨禪等觀多而",
    "T46n1916_010:0547a03": "定少故。心不調柔。入禪有間。譬如車有二",
    "T46n1916_010:0547a04": "輪若一強一弱則載不安穩。亦如刀刃強軟",
    "T46n1916_010:0547a05": "不調則無利用。此亦如是。今修此定既定觀",
    "T46n1916_010:0547a06": "均等。定深智利。定深故在緣則不散。智慧",
    "T46n1916_010:0547a07": "利故則進入捷疾無閡。是故從一禪起入一",
    "T46n1916_010:0547a08": "禪時利疾。心心相次無諸雜間。隨念即入亦",
    "T46n1916_010:0547a09": "名無間三昧。行者若用此心遍入諸禪非但",
    "T46n1916_010:0547a10": "次第調柔心無雜間。亦復增益諸禪功德轉",
    "T46n1916_010:0547a11": "深微妙。如鍊金光色更增價直亦倍。故說此",
    "T46n1916_010:0547a12": "定名曰鍊禪。問曰是中亦有欲界未到中間。",
    "T46n1916_010:0547a13": "何故但說九定。答曰雖有此法既不牢固。又",
    "T46n1916_010:0547a14": "聖人所得大功德不在邊地。是故不說。復次",
    "T46n1916_010:0547a15": "上來入禪心鈍故。於方便中間經停則久。是",
    "T46n1916_010:0547a16": "故分別有未到中間之相。今此九定定慧心",
    "T46n1916_010:0547a17": "利欲入正地隨念即入。既不久住方便中間。",
    "T46n1916_010:0547a18": "是故不說若分別趣道之相。具如前背捨勝",
    "T46n1916_010:0547a19": "處中說。故不別明。次釋三三昧。三三昧者。",
    "T46n1916_010:0547a20": "一有覺有觀三昧。二無覺有觀三昧。三無覺",
    "T46n1916_010:0547a21": "無觀三昧。所以次九定後明三三昧者。此二",
    "T46n1916_010:0547a22": "種禪名雖有異而法相孱同。所以者何。九定",
    "T46n1916_010:0547a23": "既通鍊諸禪而自無別體。三三昧亦如是。此",
    "T46n1916_010:0547a24": "義在下自當可見。釋三三昧即為三意。一釋",
    "T46n1916_010:0547a25": "名二辯相三名出生三昧。第一釋名覺觀等",
    "T46n1916_010:0547a26": "三法名同次位。已如前根本禪中說。三昧今",
    "T46n1916_010:0547a27": "當分別。一切禪定攝心皆名為三摩提。秦言",
    "T46n1916_010:0547a28": "正心行處。是心從無始已來常曲不端。得是",
    "T46n1916_010:0547a29": "正心行處心則端直。故名三昧。譬如蛇行常",
    "T46n1916_010:0547b01": "曲入筒則直。此亦如是。問曰。若言禪定攝",
    "T46n1916_010:0547b02": "心名三昧者。根本禪定與此有何異。答曰有",
    "T46n1916_010:0547b03": "異彼則但明根本攝心。今遍約一切諸禪中",
    "T46n1916_010:0547b04": "明攝心。當如此則定深而廣。豈得不異。復",
    "T46n1916_010:0547b05": "次根本禪但是緣事攝心。未斷邪倒不名端",
    "T46n1916_010:0547b06": "直。今明三昧並據緣理攝心能斷邪倒之曲。",
    "T46n1916_010:0547b07": "故以心端直處為三昧也。第二次辯相者。此",
    "T46n1916_010:0547b08": "三三昧義同九定既無別體。但約諸禪以辯",
    "T46n1916_010:0547b09": "相也。一明有覺三昧。如上所說。根本初禪乃",
    "T46n1916_010:0547b10": "至特勝通明背捨勝處等初禪。各有覺有觀",
    "T46n1916_010:0547b11": "相應心數及諸功德。行者入此等諸初禪時",
    "T46n1916_010:0547b12": "住正心行處。皆名有覺有觀三昧。二如上所",
    "T46n1916_010:0547b13": "說。諸禪中間乃至特勝通明背捨勝處。各有",
    "T46n1916_010:0547b14": "中間與觀相應心數法及諸功德。行者以正",
    "T46n1916_010:0547b15": "心行處。入此等諸禪中間。皆名無覺有觀三",
    "T46n1916_010:0547b16": "昧。三如上所說。根本二禪乃至有頂。及特",
    "T46n1916_010:0547b17": "勝通明背捨勝處等。各有二禪。從二禪已去",
    "T46n1916_010:0547b18": "乃至有頂。及滅受想定有無覺無觀相應法",
    "T46n1916_010:0547b19": "并諸功德。行者正心行處。入此等諸禪功德。",
    "T46n1916_010:0547b20": "皆名無覺無觀三昧。當知。此三三昧更無別",
    "T46n1916_010:0547b21": "體。但是總諸禪以為三分。大聖欲令眾生雖",
    "T46n1916_010:0547b22": "聞廣說諸禪。而不失根本故。總以三法收攝",
    "T46n1916_010:0547b23": "諸禪。罄無不盡。譬如數法若至百萬總為一",
    "T46n1916_010:0547b24": "億。此亦如是第三明出生三昧之相者。則有",
    "T46n1916_010:0547b25": "二種。一者出生二乘三昧。所以者何。如上",
    "T46n1916_010:0547b26": "所說。諸有覺有觀初禪等。悉發念處三昧。乃",
    "T46n1916_010:0547b27": "至八聖道。空無相無作。十六行。十二因緣。暖",
    "T46n1916_010:0547b28": "頂忍。世第一。等三昧。電光三昧。金剛三昧。",
    "T46n1916_010:0547b29": "乃至佛智無諍等三昧。此諸法門涅槃經中。",
    "T46n1916_010:0547c01": "悉說名三昧也。若於諸初禪中發此等三昧。",
    "T46n1916_010:0547c02": "即證二乘若道若果。故名有覺有觀三昧。乃",
    "T46n1916_010:0547c03": "至無覺有觀無覺無觀。亦當如是一一分別。",
    "T46n1916_010:0547c04": "二者如上所說。諸有覺有觀禪各發大乘諸",
    "T46n1916_010:0547c05": "三昧者。如觀佛三昧。二十五三昧。般舟三",
    "T46n1916_010:0547c06": "昧。首楞嚴等諸菩薩三昧。百則有八。諸佛",
    "T46n1916_010:0547c07": "三昧不動等。百則有二十及八萬四千諸三",
    "T46n1916_010:0547c08": "昧等。皆因有覺有觀三昧發。乃至無覺有觀",
    "T46n1916_010:0547c09": "無覺無觀。亦當如是一一分別。菩薩摩訶薩",
    "T46n1916_010:0547c10": "得此諸三昧故。即入菩薩位。亦能現身。如佛",
    "T46n1916_010:0547c11": "度一切眾生。三三昧義。如摩訶衍中廣分別。",
    "T46n1916_010:0547c12": "次釋師子奮迅三昧。今明師子奮迅三昧者。",
    "T46n1916_010:0547c13": "如般若經中說。行者依九次第。定入師子奮",
    "T46n1916_010:0547c14": "迅三昧。云何名師子三昧。離欲離不善法。有",
    "T46n1916_010:0547c15": "覺有觀離生喜樂入初禪。如是次第入二禪",
    "T46n1916_010:0547c16": "三禪四禪。空處識處不用處。非有想非無想",
    "T46n1916_010:0547c17": "處。入滅受想定。從滅受想定起。還入非有",
    "T46n1916_010:0547c18": "想非無想定。從非有想非無想處起。還入不",
    "T46n1916_010:0547c19": "用處。如是次第還入識處入空處。入四禪入",
    "T46n1916_010:0547c20": "三禪。入二禪入初禪。是名師子奮迅三昧也。",
    "T46n1916_010:0547c21": "譬如師子奮迅之時。非但能前進奮迅而去。",
    "T46n1916_010:0547c22": "亦能&#x5374;行奮迅而歸。一切諸獸所不能爾。行",
    "T46n1916_010:0547c23": "者入此法門亦復如是。非但能心心次第。從",
    "T46n1916_010:0547c24": "於初禪直至滅受。亦能從滅受想定&#x5374;入非",
    "T46n1916_010:0547c25": "想。入至初禪。此則義同師子奮迅。上來諸",
    "T46n1916_010:0547c26": "禪所不能爾。故說此定為師子奮迅三昧。行",
    "T46n1916_010:0547c27": "者住此法門。即能覆&#x5374;遍入一切諸禪。熏諸",
    "T46n1916_010:0547c28": "觀定悉令通利。轉變自在。出生諸深三昧種",
    "T46n1916_010:0547c29": "種功德。神智轉勝亦名熏禪。譬如牛皮熏熟。",
    "T46n1916_010:0548a01": "隨意作諸世物。此亦如是。分別次位此同九",
    "T46n1916_010:0548a02": "定。但有&#x5374;出無間之異。是中用心巧細。修習",
    "T46n1916_010:0548a03": "之相略知大意。不廣分別也。次釋超越三昧。",
    "T46n1916_010:0548a04": "今明超越三昧者。如般若經中說。行者因師",
    "T46n1916_010:0548a05": "子奮迅三昧。逆順出入超越三昧。云何超越",
    "T46n1916_010:0548a06": "三昧。離諸欲惡不善法。有覺有觀。離生喜樂",
    "T46n1916_010:0548a07": "入初禪。從初禪起。超入非有想。非有想起",
    "T46n1916_010:0548a08": "入非無想處。非無想處起入滅受想定。滅受",
    "T46n1916_010:0548a09": "想定起還入初禪。從初禪起入滅受想定。滅",
    "T46n1916_010:0548a10": "受想定起入二禪。二禪起入滅受想定滅受",
    "T46n1916_010:0548a11": "想定起入三禪。三禪起入滅受想定。滅受想",
    "T46n1916_010:0548a12": "定起入四禪。四禪起入滅受想定。滅受想定",
    "T46n1916_010:0548a13": "起入虛空處。虛空處起入滅受想定。滅受想",
    "T46n1916_010:0548a14": "定起入識處。識處起入滅受想定。滅受想定",
    "T46n1916_010:0548a15": "起入無所有處。無所有處起入滅受想定。滅",
    "T46n1916_010:0548a16": "受想定起入非有想。非有想起入非無想處。",
    "T46n1916_010:0548a17": "非無想處起入滅受想定。從滅受想定起入",
    "T46n1916_010:0548a18": "散心中。散心中起入滅受想定。滅受想定起",
    "T46n1916_010:0548a19": "還入散心中。散心中起入非有想。非有想起",
    "T46n1916_010:0548a20": "入非無想處。非無想處起住散心中。散心中",
    "T46n1916_010:0548a21": "起入第四禪中。第四禪中起住散心中。散心",
    "T46n1916_010:0548a22": "中起入第三禪中。第三禪中起住散心中。散",
    "T46n1916_010:0548a23": "心中起入第二禪。第二禪起住散心中。散心",
    "T46n1916_010:0548a24": "中起入初禪。初禪起住散心中。是超越三昧。",
    "T46n1916_010:0548a25": "今明超越之相。自有超入超出相。如前二番",
    "T46n1916_010:0548a26": "經文說。超入出中各有四種。一者順入超。二",
    "T46n1916_010:0548a27": "者逆入超。三者順逆入超。四者逆順入超。超",
    "T46n1916_010:0548a28": "出亦如是。復次此超越三昧中。復有傍超。傍",
    "T46n1916_010:0548a29": "超亦有四種。類如前說。譬如師子有四種趠。",
    "T46n1916_010:0548b01": "一者前擲四十里。即譬順超之相。二者&#x5374;擲",
    "T46n1916_010:0548b02": "四十里。即譬逆超之相。三者右傍擲四十里。",
    "T46n1916_010:0548b03": "即譬傍超入根本禪定之相。四者左傍擲四",
    "T46n1916_010:0548b04": "十里。即譬傍超入觀禪之相。復有二種超越。",
    "T46n1916_010:0548b05": "一者具足超。二者不具足超。具足超即是菩",
    "T46n1916_010:0548b06": "薩超越。如上所說。不具足超即是聲聞超越",
    "T46n1916_010:0548b07": "三昧。不能自在。遠超入故。故摩訶衍云。譬",
    "T46n1916_010:0548b08": "如黃師子白師子二俱能趠。若黃師子趠則",
    "T46n1916_010:0548b09": "不遠。若白師子則能遠擲。聲聞之人入超越",
    "T46n1916_010:0548b10": "三昧。但能從初禪超入三禪。尚不能超二何",
    "T46n1916_010:0548b11": "能超三。此則如黃師子之超。菩薩不爾。從",
    "T46n1916_010:0548b12": "於初禪&#x9008;能超入滅受想定。隨意自在。此則",
    "T46n1916_010:0548b13": "如白師子之超。若三乘行人入此三昧。具足",
    "T46n1916_010:0548b14": "修一切法門。是時觀定等法轉深明利。更復",
    "T46n1916_010:0548b15": "出生百千三昧。功德深厚神通猛利。故名觀",
    "T46n1916_010:0548b16": "禪。亦有鍊禪自在定。鍊禪如上說。自在定者。",
    "T46n1916_010:0548b17": "於諸法門自在出入住。轉變見八自在也。亦",
    "T46n1916_010:0548b18": "名頂禪。於諸禪中最為高極。則能轉壽為福",
    "T46n1916_010:0548b19": "轉福為壽。故復名佛智三昧。欲知隨願即知",
    "T46n1916_010:0548b20": "三世事。二處攝。謂欲界四禪。復有無諍三",
    "T46n1916_010:0548b21": "昧。令他心不起諍。五處攝。欲界及四禪。復有",
    "T46n1916_010:0548b22": "四辯。諸詞辯二處攝。謂欲界初禪。義辯樂說",
    "T46n1916_010:0548b23": "辯九地攝。謂欲界四禪無色定。復有五神通",
    "T46n1916_010:0548b24": "十四變化心十八變化。皆如前說。若禪中欲",
    "T46n1916_010:0548b25": "聞見觸時。皆用梵世識。識滅則止。復次是諸",
    "T46n1916_010:0548b26": "禪中。皆有三十七品。三解脫門。四諦十六行",
    "T46n1916_010:0548b27": "觀。十一智。三無漏根。如是等智行。在下當分",
    "T46n1916_010:0548b28": "別。若二乘人具此諸禪者即是俱解脫。事理",
    "T46n1916_010:0548b29": "具足成就無累。故亦名不壞解脫。具足成就",
    "T46n1916_010:0548c01": "出世間諸禪定法。故具足三明六通。及八解",
    "T46n1916_010:0548c02": "脫等一切諸大功德故名大力阿羅漢也。若",
    "T46n1916_010:0548c03": "是菩薩於正觀心中入此三昧。得諸法等相",
    "T46n1916_010:0548c04": "即得二十五三昧。能破二十五有住王三昧。",
    "T46n1916_010:0548c05": "一切三昧悉入其中。是時亦名禪波羅蜜滿。",
    "T46n1916_010:0548c06": "此則略說三乘共禪行行法門竟。是中法門",
    "T46n1916_010:0548c07": "無量。令欲更詮入道要行。豈得具說耶。"
}