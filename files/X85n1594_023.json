{
    "X85n1594_023:0585b10": "佛祖綱目卷第二十三(冬字號)",
    "X85n1594_023:0585b12": "甲子(漢後主延熈七年。魏正始五年。吳赤烏七年起)己巳(魏嘉平)辛未(吳大元)",
    "X85n1594_023:0585b13": "壬申(吳建興)甲戌(魏正元。吳五鳳)丙子(魏甘露。吳太平)戊寅(漢景耀。吳永安)",
    "X85n1594_023:0585b14": "庚辰(魏景元)甲申(魏咸熈。吳元興)乙酉(晉武帝泰始元年。吳甘露)丙戌(吳寶",
    "X85n1594_023:0585b15": "鼎)己丑(吳建衡)壬辰(吳鳳凰)乙未(晉咸寧。吳天冊)丙申(吳天璽)丁",
    "X85n1594_023:0585b16": "酉(吳天紀)庚子(晉太)庚戌(晉惠帝永熈元年)辛亥(改元康。又改永平)",
    "X85n1594_023:0585b17": "庚申(改永康)辛酉(改永寧)壬戌(改大安)癸亥(晉惠帝大安二年止)",
    "X85n1594_023:0585b18": "晉。司馬姓。西晉起武帝乙酉。止愍帝丙子。四主",
    "X85n1594_023:0585b19": "共五十二年。東晉起元帝丁丑。止恭帝己未。十",
    "X85n1594_023:0585b20": "二主。共一百四年。二晉共一百五十六年。",
    "X85n1594_023:0585b21": "(丁卯)二十四祖師子比丘傳法婆舍斯多",
    "X85n1594_023:0585b22": "師子比丘。中印度人。姓婆羅門。得法遊方。至罽賓國。",
    "X85n1594_023:0585b23": "有沙門波利迦。本習小乘禪觀。其學徒有五。曰禪定。",
    "X85n1594_023:0585b24": "曰知見。曰執相。曰捨相。曰不語。師子謂持不語者曰。",
    "X85n1594_023:0585c01": "佛教勤衍般若。孰為不語。而反佛說耶。謂捨相者曰",
    "X85n1594_023:0585c02": "佛教威儀具足。梵行清白。豈捨相耶。謂執相者曰。佛",
    "X85n1594_023:0585c03": "土清淨。自在無著。何執相耶。謂知見者曰。諸佛知見。",
    "X85n1594_023:0585c04": "無所得故。此法微玅。覺聞不及。無為無相。何知見耶。",
    "X85n1594_023:0585c05": "四眾皆服從。惟禪定師達磨達者。聞四眾義屈。憤悱",
    "X85n1594_023:0585c06": "而來。師子曰。仁者習定。何當來此。既至於此。胡云習",
    "X85n1594_023:0585c07": "定。彼曰。我雖來此。心亦不亂。定隨人習。豈在處所。師",
    "X85n1594_023:0585c08": "子曰。仁者既來。其習亦至。既無處所。豈在人習。彼曰。",
    "X85n1594_023:0585c09": "定習人故。非人習定。我當來此。其定常習。師子曰。人",
    "X85n1594_023:0585c10": "非習定。定習人故。當自來時。其定誰習。彼曰。如淨明",
    "X85n1594_023:0585c11": "珠。內外無翳。定若通達。必當如此。師子曰。定若通達。",
    "X85n1594_023:0585c12": "一似明珠。今見仁者。非珠之徒。彼曰。其珠明徹。內外",
    "X85n1594_023:0585c13": "悉定。我心不亂。猶若此淨。師子曰。其珠無內外。仁者",
    "X85n1594_023:0585c14": "何能定。穢物非動搖。此定不是淨。達磨達聞已。遂作",
    "X85n1594_023:0585c15": "禮曰。我於學道。蓋虗勞耳。尊者幸有以教我。慇懃哀",
    "X85n1594_023:0585c16": "請。師子曰。諸佛禪定。無有所得。諸佛覺道。無有所證。",
    "X85n1594_023:0585c17": "無得無證。是真解脫。酬因答果。世之業報。於此法中。",
    "X85n1594_023:0585c18": "悉不如是。達磨達蒙師子開悟。心地朗然。師子既攝",
    "X85n1594_023:0585c19": "五眾。名聞遐邇。方求法嗣。遇一長者引其子來。問曰。",
    "X85n1594_023:0585c20": "此子名斯多。當生便拳左手。年二十矣。終未能舒。願",
    "X85n1594_023:0585c21": "尊者示其宿因。師子覩之。即以手接曰。可還我珠。童",
    "X85n1594_023:0585c22": "子遽開手奉珠。眾皆驚異。師子曰。吾前報為僧。有童",
    "X85n1594_023:0585c23": "子名婆舍。吾甞赴西海齋。受嚫珠付之。今還我珠。理",
    "X85n1594_023:0585c24": "固然矣。長者遂令出家。師子會眾聖。與受具。以前緣",
    "X85n1594_023:0586a01": "故。名婆舍斯多。師子即謂之曰。吾師密有懸記。罹難",
    "X85n1594_023:0586a02": "非久。如來正法眼藏。今當付汝。汝應保護。普潤來際。",
    "X85n1594_023:0586a03": "偈曰。正說知見時。知見俱是心。當心即知見。知見即",
    "X85n1594_023:0586a04": "於今。師子說偈已。以僧伽黎。密付斯多。俾之他國。隨",
    "X85n1594_023:0586a05": "機演化。斯多受教。直抵南天竺。師子謂。難不可以苟",
    "X85n1594_023:0586a06": "免。獨留罽賓。達磨達恨師子不令嗣祖。一日渡谿。見",
    "X85n1594_023:0586a07": "女子浣露其足。念曰。此脛乃爾白晢耶。師子忽至曰。",
    "X85n1594_023:0586a08": "今日之心。可嗣祖乎。",
    "X85n1594_023:0586a09": "(己卯)二十四祖師子尊者示寂",
    "X85n1594_023:0586a10": "師子住罽賓國。時有外道二人。一名摩目多。二名都",
    "X85n1594_023:0586a11": "洛遮。相與隱山。學諸幻法。欲共謀亂。遂易其徒。皆為",
    "X85n1594_023:0586a12": "僧形。潛入王宮。不效為國所擒。其王彌羅崛大怒曰。",
    "X85n1594_023:0586a13": "我素重佛。何以為此大逆。遂勅誅沙門。毀佛寺。王自",
    "X85n1594_023:0586a14": "秉劍。至師子前。問曰。師得蘊空否。曰已得蘊空。王曰。",
    "X85n1594_023:0586a15": "離生死否。曰已離生死。王曰。既離生死。可施我頭。曰",
    "X85n1594_023:0586a16": "身非我有。何吝於頭。王即揮刃斷師子首。白乳湧。高",
    "X85n1594_023:0586a17": "數尺。王之右臂。旋亦墮地。七日而終。太子光首泣曰。",
    "X85n1594_023:0586a18": "吾父何故。自取其禍。延眾懺悔。時象白山有仙人。深",
    "X85n1594_023:0586a19": "明因果言。師子與羅崛。往世皆為白衣。以嫉法勝故。",
    "X85n1594_023:0586a20": "陰戕於崛。乃今償焉眾遂以師子報體。建塔於被害",
    "X85n1594_023:0586a21": "處。當此土魏甘露四年己卯也。",
    "X85n1594_023:0586a22": "(乙酉)三藏僧會諫毀佛寺",
    "X85n1594_023:0586a23": "吳主孫皓。下令遍毀神祠。波及梵宇。群臣諫曰。先帝",
    "X85n1594_023:0586a24": "感瑞創寺。不可毀也。皓遂召康僧會。問曰。佛言。善惡",
    "X85n1594_023:0586b01": "報應。可得聞乎。會曰。明主以孝慈治天下。則赤烏翔",
    "X85n1594_023:0586b02": "而老人見。以仁德育萬物。則醴泉冽而嘉禾茁。善既",
    "X85n1594_023:0586b03": "有應。惡亦如之。故為惡於隱。鬼得而誅之。為惡於顯。",
    "X85n1594_023:0586b04": "人得而誅之。易稱積善餘慶詩美求福不回。雖儒典",
    "X85n1594_023:0586b05": "之格言。實佛教之明訓。皓曰。然則周孔既明。安用佛",
    "X85n1594_023:0586b06": "教。會曰。周孔不欲深言。故略示其跡。佛教不止淺言。",
    "X85n1594_023:0586b07": "故詳示其要。皆為善也。聖人惟恐善之不多。陛下以",
    "X85n1594_023:0586b08": "為嫌。何也。皓無以對。遂罷毀寺之令○天竺耆域初",
    "X85n1594_023:0586b09": "來交廣。多著靈異。至洛陽。見比丘衣服華麗。乃曰。大",
    "X85n1594_023:0586b10": "違戒律。非佛意也。見帝都宮室曰。大略似忉利天宮。",
    "X85n1594_023:0586b11": "然人天殊分。疲民之力。繕刻如此。不亦侈乎。大安元",
    "X85n1594_023:0586b12": "年。知洛將亂。辭歸天竺。有僧乞一言為識。域令集眾。",
    "X85n1594_023:0586b13": "陞座曰。守口攝身意。慎莫犯眾惡。修行一切善。如是",
    "X85n1594_023:0586b14": "得度世。言訖便默。於是數百人。各請域中食。域皆許",
    "X85n1594_023:0586b15": "往。明日五百舍。皆有一域分身受食。",
    "X85n1594_023:0586b17": "佛祖綱目卷第二十三"
}