{
    "X45n0757_002:0207b12": "大乘起信論疏記會本卷二",
    "X45n0757_002:0207b13": "馬鳴菩薩 造 論",
    "X45n0757_002:0207b14": "梁天竺三藏 真諦 譯",
    "X45n0757_002:0207b15": "唐海東沙門 元曉 疏(并別記)",
    "X45n0757_002:0207b16": "[0207b16] △以下釋上別立。別釋二門。即為二分。真如門中。亦",
    "X45n0757_002:0207b17": "有二意。初釋真如。後釋如相。又復初是總釋。後是",
    "X45n0757_002:0207b18": "別解。又初文明不可說。顯理絕言。後文明可得說。",
    "X45n0757_002:0207b19": "顯不絕言。",
    "X45n0757_002:0207b20": "[0207b20] (別記)初文中言離言說相離名字相。乃至言真如",
    "X45n0757_002:0207b21": "者因言遣言。後文中言依言說分別有二種義。",
    "X45n0757_002:0207b22": "謂如實空如實不空。然後文亦說一切分別皆",
    "X45n0757_002:0207b23": "不相應。當知一切言說亦不相應。此即顯理離",
    "X45n0757_002:0207b24": "言絕慮。又初文中要依因言遣言之言。乃得顯",
    "X45n0757_002:0207c01": "其理之絕言。此亦顯理不離言說相。若言得說",
    "X45n0757_002:0207c02": "理實絕言者。則墮自宗相違過。先以絕言之言",
    "X45n0757_002:0207c03": "不絕而理實絕言故。若使絕言之言亦言絕者。",
    "X45n0757_002:0207c04": "則墮自語相違過。先以絕言之言亦絕而言得",
    "X45n0757_002:0207c05": "說言故。",
    "X45n0757_002:0207c06": "[0207c06] 問。理實而言。為絕為不絕。若不絕言者。正體離言。",
    "X45n0757_002:0207c07": "即通於理。若實絕言。後智帶言。即倒於理。又若不",
    "X45n0757_002:0207c08": "絕。則初段論文斯為漫語。若實絕言。則後段論文",
    "X45n0757_002:0207c09": "徒為&#x8657;設。如說&#x8657;空為金銀等。解云。是故當知。理",
    "X45n0757_002:0207c10": "非絕言。非不絕言。以是義故。理亦絕言。亦不言絕。",
    "X45n0757_002:0207c11": "是則彼難無所不審。",
    "X45n0757_002:0207c12": "[0207c12] (別記)如是等言。無所不當。故無所當。由無所當。故",
    "X45n0757_002:0207c13": "無所不當也。真如門中絕不絕義既如是說。生",
    "X45n0757_002:0207c14": "滅門中亦同此說。",
    "X45n0757_002:0207c15": "[0207c15] 且止傍論。還釋本文。",
    "X45n0757_002:0207c16": "[0207c16] 心真如者。即是一法界大總相法門體。所謂心性不",
    "X45n0757_002:0207c17": "生不滅。一切諸法唯依妄念而有差別。若離心念。則",
    "X45n0757_002:0207c18": "無一切境界之相。是故一切法從本已來。離言說相。",
    "X45n0757_002:0207c19": "離名字相。離心緣相。畢竟平等。無有變異。不可破壞。",
    "X45n0757_002:0207c20": "唯是一心。故名真如。以一切言說。假名無實。但隨妄",
    "X45n0757_002:0207c21": "念。不可得故。",
    "X45n0757_002:0207c22": "[0207c22] 初文有三。一者略標。二者廣釋。其第三者往復除",
    "X45n0757_002:0207c23": "疑。略標中言即是一法界者。是舉真如門所依之",
    "X45n0757_002:0207c24": "體。一心即是一法界故。此一法界通攝二門。而今",
    "X45n0757_002:0208a01": "不取別相之門。於中但取總相法門。然於總相有",
    "X45n0757_002:0208a02": "四品中。說三無性所顯真如。故言大總相。軌生真",
    "X45n0757_002:0208a03": "解。故名為法。通入涅槃。故名為門。如一法界舉體",
    "X45n0757_002:0208a04": "作生滅門。如是舉體為真如門。為顯是義。故言體",
    "X45n0757_002:0208a05": "也。此下廣釋。於中有二。一者顯真如體。二者釋真",
    "X45n0757_002:0208a06": "如名。初中有三。一者當真實性以顯真如。二者對",
    "X45n0757_002:0208a07": "分別性而明真如絕相。三者就依他性以顯真如",
    "X45n0757_002:0208a08": "離言。初中言心性者。約真如門論其心性。心性平",
    "X45n0757_002:0208a09": "等。遠離三際。故言心性不生不滅也。第二中有二",
    "X45n0757_002:0208a10": "句。初言一切諸法唯依妄念而有差別者。是舉&#x5FA7;",
    "X45n0757_002:0208a11": "計所執之相。次言若離心念即無一切境界相者。",
    "X45n0757_002:0208a12": "對所執相顯無相性。猶如空華。唯依眼病而有華",
    "X45n0757_002:0208a13": "相。若離眼病。即無華相。唯有空性。當知此中道理",
    "X45n0757_002:0208a14": "亦爾。第三中有三句。先約依他性法以明離言絕",
    "X45n0757_002:0208a15": "慮。次依離絕之義以顯平等真如。後釋平等離絕",
    "X45n0757_002:0208a16": "所以。初中言是故一切法者。謂從緣生依他起法。",
    "X45n0757_002:0208a17": "離言說相者。非如音聲之所說故。離名字相者。非",
    "X45n0757_002:0208a18": "如名句之所詮故。離心緣相者。名言分別所不能",
    "X45n0757_002:0208a19": "緣故。如&#x8657;空中鳥&#x8FF9;差別。謂隨鳥形空相顯現。顯",
    "X45n0757_002:0208a20": "現之相實有差別。而離可見之相差別。依他起法",
    "X45n0757_002:0208a21": "當知亦爾。隨諸熏習差別顯現。而離可言之性差",
    "X45n0757_002:0208a22": "別。既離可言可緣差別。即是平等真如道理。故言",
    "X45n0757_002:0208a23": "畢竟平等。乃至故名真如。此是第二顯真如平等。",
    "X45n0757_002:0208a24": "以一切下。釋其所以。所以真如平等離言者。以諸",
    "X45n0757_002:0208b01": "言說唯是假名。故於實性不得不絕。又彼言說但",
    "X45n0757_002:0208b02": "隨妄念。故於真智不可不離。由是道理故說離絕。",
    "X45n0757_002:0208b03": "故言乃至不可得故。顯體文竟。",
    "X45n0757_002:0208b04": "[0208b04] 言真如者亦無有相。謂言說之極。因言遣言。此真如",
    "X45n0757_002:0208b05": "體無有可遣。以一切法悉皆真故。亦無可立。以一切",
    "X45n0757_002:0208b06": "法皆同如。故當知一切法不可說不可念。故名為真",
    "X45n0757_002:0208b07": "如。",
    "X45n0757_002:0208b08": "[0208b08] 釋名中亦三。初標立名之意。所謂因言遣言。猶如",
    "X45n0757_002:0208b09": "以聲止聲也。次正釋名。此真如體無有可遣者。非",
    "X45n0757_002:0208b10": "以真體遣俗法故。以一切法悉皆真故者。依他性",
    "X45n0757_002:0208b11": "一切諸法。離假言說。故悉是真。悉是真者。不壞差",
    "X45n0757_002:0208b12": "別即是平等。是平等故。無別可立。故言一切皆同",
    "X45n0757_002:0208b13": "如故。當知以下。第三結名。直顯真如竟在於前。",
    "X45n0757_002:0208b14": "[0208b14] 問曰。若如是義者。諸眾生等。云何隨順而能得入。答",
    "X45n0757_002:0208b15": "曰。若知一切法雖說無有能說可說雖念亦無能念",
    "X45n0757_002:0208b16": "可念。是名隨順。若離於念。名為得入。",
    "X45n0757_002:0208b17": "[0208b17] 往復疑問中。言云何隨順者。是問方便。而能得入",
    "X45n0757_002:0208b18": "者。是問正觀。答中次第答此二問。初中言雖說雖",
    "X45n0757_002:0208b19": "念者。明法非無。以離惡取空見故。無有能說可說",
    "X45n0757_002:0208b20": "等者。顯法非有。離執著有見故。能如是知。順中道",
    "X45n0757_002:0208b21": "觀。故名隨順。第二中言離於念者。離分別念。名得",
    "X45n0757_002:0208b22": "入者。顯入觀智也。",
    "X45n0757_002:0208b23": "[0208b23] 復次此真如者。依言說分別。有二種義。云何為二。一",
    "X45n0757_002:0208b24": "者如實空。以能究竟顯實故。二者如實不空。以有自",
    "X45n0757_002:0208c01": "體具足無漏性功德故。",
    "X45n0757_002:0208c02": "[0208c02] 第二明真如相。在文有三。一者舉數總標。二者依",
    "X45n0757_002:0208c03": "數開章。三者依章別解。別解中即有二。",
    "X45n0757_002:0208c04": "[0208c04] 所言空者。從本已來一切染法不相應故。謂離一切",
    "X45n0757_002:0208c05": "法差別之相。以無&#x8657;妄心念故。當知真如自性。非有",
    "X45n0757_002:0208c06": "相。非無相。非非有相。非非無相。非有無俱相。非一相。",
    "X45n0757_002:0208c07": "非異相。非非一相。非非異相。非一異俱相。乃至總說。",
    "X45n0757_002:0208c08": "依一切眾生以有妄心。念念分別。皆不相應。故說為",
    "X45n0757_002:0208c09": "空。若離妄心。實無可空故。",
    "X45n0757_002:0208c10": "[0208c10] 先明空中。即有三句。略明。廣釋。第三總結。初中言",
    "X45n0757_002:0208c11": "一切染法不相應者。能所分別不相應故。離一切",
    "X45n0757_002:0208c12": "法差別相者。離所取相故。以無&#x8657;妄心念故者。離",
    "X45n0757_002:0208c13": "能取見故。即以離義而釋空也。廣釋之中。明絕四",
    "X45n0757_002:0208c14": "句。四句雖多。其要有二。謂有無等及一異等。以此",
    "X45n0757_002:0208c15": "二四句攝諸妄執。故對此二以顯真空。如廣百論",
    "X45n0757_002:0208c16": "云。復次為顯世間所執諸法皆非真實。及顯外道",
    "X45n0757_002:0208c17": "所執不同。故說頌曰。有非有俱非。一非一雙泯。隨",
    "X45n0757_002:0208c18": "次應配屬。智者達非真。釋曰。一切世間色等句義。",
    "X45n0757_002:0208c19": "言說所表。心慧所知。情執不同。略有四種。謂有。非",
    "X45n0757_002:0208c20": "有。俱許。俱非。隨次如應配四邪執。謂一。非一。雙許。",
    "X45n0757_002:0208c21": "雙非。數論外道執有等性與諸法一。即當有句。此",
    "X45n0757_002:0208c22": "執非真。所以者何。若青等色與色性一。應如色性",
    "X45n0757_002:0208c23": "其體皆同。五樂等聲與聲性一。應如聲性其體皆",
    "X45n0757_002:0208c24": "同。眼等諸根與根性一。應如根性其體皆同。應一",
    "X45n0757_002:0209a01": "一根取一切境。應一一境對一切根。又一切法與",
    "X45n0757_002:0209a02": "有性一。應如有性其體皆同也。勝論外道說有等",
    "X45n0757_002:0209a03": "性與諸法非一。當非有句。此亦非真。所以者何。若",
    "X45n0757_002:0209a04": "青等色與色性異。應如聲等非眼所行。聲等亦爾。",
    "X45n0757_002:0209a05": "又一切法異有性者。應如兔角其體本無。乃至廣",
    "X45n0757_002:0209a06": "破。無慚外道執有等性與彼諸法亦一亦異。當於",
    "X45n0757_002:0209a07": "亦有亦非有句。此亦非真。所以者何。若有性等與",
    "X45n0757_002:0209a08": "色等一。同數論過。與色等異。同勝論失。一異二種",
    "X45n0757_002:0209a09": "性相相違。而言體同。理不成立。一應非一。以即異",
    "X45n0757_002:0209a10": "故如異。異應非異。以即一故如一。乃至廣破。邪命",
    "X45n0757_002:0209a11": "外道執有性等與彼諸法非一非異。當於非有非",
    "X45n0757_002:0209a12": "非有句。此亦非真。所以者何。汝此所說非一異者。",
    "X45n0757_002:0209a13": "為俱是遮。為偏有表。若偏有表。應不雙非。若俱是",
    "X45n0757_002:0209a14": "遮。應無所執。有遮有表。理互相違。無遮無表。言成",
    "X45n0757_002:0209a15": "戲論。乃至廣破。如是世間起四種謗。謂有。非有。雙",
    "X45n0757_002:0209a16": "許。雙非。如次增益。損減。相違。戲論。是故世間所執",
    "X45n0757_002:0209a17": "非實。今此文中。非有相。是遣初句。非無相者。遣第",
    "X45n0757_002:0209a18": "二句。非非有相非非無相者。遣第四句。非有無俱",
    "X45n0757_002:0209a19": "者。遣第三句。二句前後。隨論者意。皆有道理。不相",
    "X45n0757_002:0209a20": "傷也。一異四句。準釋可知。乃至以下。第三總結。於",
    "X45n0757_002:0209a21": "中二句。從此以下。乃至曰為空。是順結也。若離以",
    "X45n0757_002:0209a22": "下。是反結也。",
    "X45n0757_002:0209a23": "[0209a23] 所言不空者。已顯法體空無妄故。即是真心。常恒不",
    "X45n0757_002:0209a24": "變。淨法滿足。則名不空。亦無有相可取。以離念境界。",
    "X45n0757_002:0209b01": "唯證相應故。",
    "X45n0757_002:0209b02": "[0209b02] 釋不空中。亦有三句。初牒空門。謂言已顯法體空",
    "X45n0757_002:0209b03": "無妄故。次顯不空。即是真心乃至則名不空故。亦",
    "X45n0757_002:0209b04": "無有相以下。第三明空不空無二差別。雖曰不空。",
    "X45n0757_002:0209b05": "而無有相。是故不空不異於空。以離分別所緣境",
    "X45n0757_002:0209b06": "界。唯無分別所證相應故也。",
    "X45n0757_002:0209b07": "[0209b07] △此下第二釋生滅門。於中有二。初正廣釋。復次有",
    "X45n0757_002:0209b08": "四種熏習以下。因言重顯。初中有三。一者釋上立",
    "X45n0757_002:0209b09": "義分中是心生滅。二者復次生滅因緣以下。釋上",
    "X45n0757_002:0209b10": "生滅因緣。三者復次生滅相以下。釋上生滅相。初",
    "X45n0757_002:0209b11": "中有二。一者就體總明。二者依義別解。",
    "X45n0757_002:0209b12": "[0209b12] 心生滅者。依如來藏故有生滅心。所謂不生不滅。與",
    "X45n0757_002:0209b13": "生滅和合。非一非異。名為阿黎耶識。",
    "X45n0757_002:0209b14": "[0209b14] 初中三句。一者標體。二者辯相。三者立名。初中言",
    "X45n0757_002:0209b15": "依如來藏故有生滅心者。自性清淨心。名為如來",
    "X45n0757_002:0209b16": "藏。因無明風動作生滅。故說生滅依如來藏。",
    "X45n0757_002:0209b17": "[0209b17] (別記)然不生滅心與生滅心。心體無二。但將二義",
    "X45n0757_002:0209b18": "取心為二以說依耳。如不動水。為風所吹而作",
    "X45n0757_002:0209b19": "動水。動靜雖異。水體是一。而得說言依靜水故",
    "X45n0757_002:0209b20": "有其動水。當知此中道理亦爾。",
    "X45n0757_002:0209b21": "[0209b21] 如四卷經言。如來藏為無始惡習所熏。名為識藏。",
    "X45n0757_002:0209b22": "又言剎那者名為識藏故。",
    "X45n0757_002:0209b23": "[0209b23] (別記)當知此云有生滅心。正謂識藏。今通取所依",
    "X45n0757_002:0209b24": "如來藏。與能依生滅心。合為心生滅門。故言心",
    "X45n0757_002:0209c01": "生滅者依如來藏故有生滅心。非棄如來藏而",
    "X45n0757_002:0209c02": "取生滅心為生滅門也。如下文云此識有二種",
    "X45n0757_002:0209c03": "義。故知二義皆在生滅門也。",
    "X45n0757_002:0209c04": "[0209c04] 所謂以下。第二辯相。不生不滅者。是上如來藏。不",
    "X45n0757_002:0209c05": "生滅心動作生滅。不相捨離。名與和合。如下文言。",
    "X45n0757_002:0209c06": "如大海水因風波動。水相風相不相捨離。乃至廣",
    "X45n0757_002:0209c07": "說。此中水之動是風相。動之溼是水相。水舉體動。",
    "X45n0757_002:0209c08": "故水不離風相。無動非溼。故動不離水相。心亦如",
    "X45n0757_002:0209c09": "是。不生滅心舉體動。故心不離生滅相。生滅之相",
    "X45n0757_002:0209c10": "莫非神解。故生滅不離心相。如是不相離。故名與",
    "X45n0757_002:0209c11": "和合(別記云。心之生滅。依無明成。生滅之心。從本覺成。而無二體。不相捨離。故為和合)。此",
    "X45n0757_002:0209c12": "是不生滅心與生滅和合。非謂生滅與不生滅和",
    "X45n0757_002:0209c13": "合也。非一非異者。不生滅心舉體而動。故心與生",
    "X45n0757_002:0209c14": "滅非異。而恒不失不生滅性。故生滅與心非一。又",
    "X45n0757_002:0209c15": "若是一者。生滅識相滅盡之時。心神之體亦應隨",
    "X45n0757_002:0209c16": "滅。墮於斷邊。若是異者。依無明風熏動之時。靜心",
    "X45n0757_002:0209c17": "之體不應隨緣。即墮常邊。離此二邊。故非一非異",
    "X45n0757_002:0209c18": "(別記云。雖有二義。心體無二。此合二義不二之心。名為&#x68C3;耶識也)。如四卷經云。譬",
    "X45n0757_002:0209c19": "如泥團微塵。非異非不異。金莊嚴具亦如是。若泥",
    "X45n0757_002:0209c20": "團微塵異者。非彼所成。而實彼成。是故非異。若不",
    "X45n0757_002:0209c21": "異者。泥團微塵應無差別。如是轉識藏識真相若",
    "X45n0757_002:0209c22": "異者。藏識非因。若不異者。轉識滅。藏識亦應滅。而",
    "X45n0757_002:0209c23": "自真相實不滅。是故非自真相識滅。但業相滅。今",
    "X45n0757_002:0209c24": "此論主正釋彼文。故言非一非異。此中業識者。因",
    "X45n0757_002:0210a01": "無明力不覺心動。故名業識。又依動心轉成能見。",
    "X45n0757_002:0210a02": "故名轉識。此二皆在&#x68C3;耶識位(別記云。&#x68C3;耶識內生滅見相。名為轉",
    "X45n0757_002:0210a03": "識。於中體。名為藏識)。如十卷經言。如來藏即阿&#x68C3;耶識。共七",
    "X45n0757_002:0210a04": "識生。名轉滅相。故知轉相在&#x68C3;耶識。自真相者。十",
    "X45n0757_002:0210a05": "卷經云。中真名自相。本覺之心。不藉妄緣。性自神",
    "X45n0757_002:0210a06": "解名自真相。是約不一義門說也。又隨無明風作",
    "X45n0757_002:0210a07": "生滅時。神解之性與本不異。故亦得名為自真相。",
    "X45n0757_002:0210a08": "是依不異義門說也(別記云。當知自真名。不偏在不生滅)。於中委悉。",
    "X45n0757_002:0210a09": "如別記說也。",
    "X45n0757_002:0210a10": "[0210a10] (別記)問。如瑜伽論等。說阿&#x68C3;耶識。是異熟識。一向",
    "X45n0757_002:0210a11": "生滅。何故此論乃說此識具含二義。答。各有所",
    "X45n0757_002:0210a12": "述。不相違背。何者。此微細心略有二義。若其為",
    "X45n0757_002:0210a13": "業煩惱所感義邊。辨無令有。一向生滅。若論根",
    "X45n0757_002:0210a14": "本無明所感義邊。熏靜令動。動靜一體。彼所論",
    "X45n0757_002:0210a15": "等。依深密經。為除是一是常之見。約業煩惱所",
    "X45n0757_002:0210a16": "感義門。故說此識一向生滅。心心數法差別而",
    "X45n0757_002:0210a17": "轉。今此論者。依楞伽經。為治真俗別體之執。就",
    "X45n0757_002:0210a18": "其無明所動義門。故說不生滅與生滅和合不",
    "X45n0757_002:0210a19": "異。然此無明所動之相。亦即為彼業惑所感。故",
    "X45n0757_002:0210a20": "二意雖異。識體無二也。問。為當心體常住。心相",
    "X45n0757_002:0210a21": "生滅。體相不離合為一識。為當心體常住。亦即",
    "X45n0757_002:0210a22": "心體生滅耶。答。若得意者。二義俱許。何者。若論",
    "X45n0757_002:0210a23": "其常住。不隨他成。曰體。論其無常。隨他生滅。曰",
    "X45n0757_002:0210a24": "相。得言體常。相是無常。然言生滅者。非生之生",
    "X45n0757_002:0210b01": "非滅之滅故名生滅。是心之生心之滅故乃名",
    "X45n0757_002:0210b02": "生滅。故得言心體生滅。如似水之動名為波。終",
    "X45n0757_002:0210b03": "不可說是動非水之動。當知此中道理亦爾。設",
    "X45n0757_002:0210b04": "使心體不動但無明相動者。則無轉凡成聖之",
    "X45n0757_002:0210b05": "理。以無明相一向滅故。心體本來不作凡故。難",
    "X45n0757_002:0210b06": "曰。若使心體生滅。則真心有盡。以生滅時無常",
    "X45n0757_002:0210b07": "住故。又若心體本靜而隨緣動。則生死有始。是",
    "X45n0757_002:0210b08": "為大過。以本靜時無生死故。又若心隨緣變作",
    "X45n0757_002:0210b09": "生滅。亦可一心隨緣變作多心。是三難不能得",
    "X45n0757_002:0210b10": "離。故知此義不可立也。解云。此義無妨。今從後",
    "X45n0757_002:0210b11": "而答。如說常心隨無明緣變作無常之心。而其",
    "X45n0757_002:0210b12": "常性恒自不變。如是一心隨無明緣變作多眾",
    "X45n0757_002:0210b13": "生心。而其一心常自無二。如涅槃經云。一味之",
    "X45n0757_002:0210b14": "藥。隨其流處有種種異。是藥真味停留在山。正",
    "X45n0757_002:0210b15": "謂此也。又雖曰本靜隨緣而動。而無生死有始",
    "X45n0757_002:0210b16": "之過。以如是展轉動靜皆無始故。如論說云。先",
    "X45n0757_002:0210b17": "是果報。後反成因。而恒展轉因果。皆無始故。當",
    "X45n0757_002:0210b18": "知此中道理亦爾。又雖心體生滅。而恒心體常",
    "X45n0757_002:0210b19": "住。以不一不異故。所謂心體不二而無一性。動",
    "X45n0757_002:0210b20": "靜非一而無異性。故如水依相續門則有流動。",
    "X45n0757_002:0210b21": "依生滅門而恒不動。以不常不斷故。所謂不度",
    "X45n0757_002:0210b22": "亦不滅故。當知此中道理亦爾。是故所設三難",
    "X45n0757_002:0210b23": "無不消也。",
    "X45n0757_002:0210b24": "[0210b24] 第三立名。名為阿&#x68C3;耶識者。不生滅與生滅和合。",
    "X45n0757_002:0210c01": "非一非異。故總名為阿&#x68C3;耶識。翻名釋義。是如楞",
    "X45n0757_002:0210c02": "伽宗要中說。就體總明竟在於前。",
    "X45n0757_002:0210c03": "[0210c03] △此下第二依義別解。此中有三。一開義總標。略明",
    "X45n0757_002:0210c04": "功能。二依義別釋。廣顯體相。三明同異。",
    "X45n0757_002:0210c05": "[0210c05] 此識有二種義。能攝一切法。生一切法。",
    "X45n0757_002:0210c06": "[0210c06] 初中言此識有二種義能攝一切法生一切法者。",
    "X45n0757_002:0210c07": "能攝之義如前廣說。然上說二門各攝一切。今此",
    "X45n0757_002:0210c08": "明一識含有二義。故此一識能攝一切。不言二義",
    "X45n0757_002:0210c09": "各攝一切。以此二義唯在生滅門內說故。如是二",
    "X45n0757_002:0210c10": "義不能各攝一切法故。又上二門但說攝義。以真",
    "X45n0757_002:0210c11": "如門無能生義故。今於此識亦說生義。生滅門中",
    "X45n0757_002:0210c12": "有能生義故。此義云何。由不覺義熏本覺故生諸",
    "X45n0757_002:0210c13": "染法。又由本覺熏不覺故生諸淨法。依此二義通",
    "X45n0757_002:0210c14": "生一切。故言識有二義生一切法。此文即起下有",
    "X45n0757_002:0210c15": "四種熏習以下文也。當知一心義寬。總攝二門。此",
    "X45n0757_002:0210c16": "識義狹。在生滅門。此識二義既在一門。故知門寬",
    "X45n0757_002:0210c17": "而義狹也。引經釋義如別記也。",
    "X45n0757_002:0210c18": "[0210c18] (別記)問。上言一心有二種門。今云此識有二種義。",
    "X45n0757_002:0210c19": "彼心此識。有何差別。解云。上就理體。名為一心。",
    "X45n0757_002:0210c20": "體含絕相隨緣二義門。故言一心有二種門。如",
    "X45n0757_002:0210c21": "經本言。寂滅者名為一心。一心者名如來藏。義",
    "X45n0757_002:0210c22": "如上說。今此中識者。但就一心隨緣門內。理事",
    "X45n0757_002:0210c23": "無二。唯一神慮。名為一識。體含覺與不覺二義。",
    "X45n0757_002:0210c24": "故言此識有二種義。是故心寬識狹。以心含二",
    "X45n0757_002:0211a01": "門識故。又門寬義狹。以生滅門含二義故。如四",
    "X45n0757_002:0211a02": "卷經云。不離不轉名如來藏識藏。七識流轉不",
    "X45n0757_002:0211a03": "滅。所以者何。彼因攀緣諸識生故。非聲聞緣覺",
    "X45n0757_002:0211a04": "修行境界。十卷經云。如來藏識不在阿&#x68C3;耶識",
    "X45n0757_002:0211a05": "中。是故七種識有生有滅。如來識藏不生不滅。",
    "X45n0757_002:0211a06": "何以故。彼七種識依諸境界念觀而生。此七識",
    "X45n0757_002:0211a07": "境界。一切聲聞辟支佛外道修行者不能覺知。",
    "X45n0757_002:0211a08": "此之二文。同明此識不生滅義。何者。欲明境界",
    "X45n0757_002:0211a09": "風所動故。藏海中七識浪轉。是故七識有生有",
    "X45n0757_002:0211a10": "滅。如來藏者。即是藏識。雖不離轉。而體不轉。故",
    "X45n0757_002:0211a11": "如來藏不生不滅。故言不離不轉名如來藏識",
    "X45n0757_002:0211a12": "等。十卷意者。欲明七識是浪非海。相在&#x68C3;耶識",
    "X45n0757_002:0211a13": "海中。故有生滅。如來藏者是海非浪。不在阿&#x68C3;",
    "X45n0757_002:0211a14": "耶識海中。故無生滅。故言如來藏不在阿&#x68C3;耶",
    "X45n0757_002:0211a15": "識中。是故七識有生有滅等。以如來藏即是阿",
    "X45n0757_002:0211a16": "&#x68C3;耶識。故言不在。若使如來藏不在生滅&#x68C3;耶",
    "X45n0757_002:0211a17": "識中者。即應下云是故八種識有生有滅。何故",
    "X45n0757_002:0211a18": "但言是故七識有生滅耶。當知此二經文其本",
    "X45n0757_002:0211a19": "是一。但翻譯者異。故致使語有不同耳。又四卷",
    "X45n0757_002:0211a20": "經云。阿&#x68C3;耶識名如來藏。而與無明七識共俱。",
    "X45n0757_002:0211a21": "離無常過。自性清淨。餘七識者。念念不住。是生",
    "X45n0757_002:0211a22": "滅法。如是等文。同明&#x68C3;耶本覺不生滅義。又四",
    "X45n0757_002:0211a23": "卷經云。剎那者名為識藏。十卷云。如來藏阿&#x68C3;",
    "X45n0757_002:0211a24": "耶識。共七種識生。名轉滅相。如是等文。是顯&#x68C3;",
    "X45n0757_002:0211b01": "耶生滅不覺之義。此今論主總括彼經始終之",
    "X45n0757_002:0211b02": "意。故言導此識有二種義也。",
    "X45n0757_002:0211b03": "[0211b03] 云何為二。一者覺義。二者不覺義。",
    "X45n0757_002:0211b04": "[0211b04] 第二廣中有三。初言云何為二者。問數發起。次言",
    "X45n0757_002:0211b05": "覺義不覺義者。依數列名。所言以下。第三別解。先",
    "X45n0757_002:0211b06": "釋覺義。後解不覺。覺中有二。先略。後廣。",
    "X45n0757_002:0211b07": "[0211b07] 所言覺義者。謂心體離念。離念相者。等&#x8657;空界。無所",
    "X45n0757_002:0211b08": "不&#x5FA7;。法界一相。即是如來平等法身。依此法身說名",
    "X45n0757_002:0211b09": "本覺。何以故。本覺義者。對始覺義說。以始覺者。即同",
    "X45n0757_002:0211b10": "本覺。始覺義者。依本覺故而有不覺。依不覺故說有",
    "X45n0757_002:0211b11": "始覺。",
    "X45n0757_002:0211b12": "[0211b12] 略中亦二。先本。後始。明本覺中。亦有二句。先明本",
    "X45n0757_002:0211b13": "覺體。後釋本覺義。初中言心體離念者。謂離妄念。",
    "X45n0757_002:0211b14": "顯無不覺也。等&#x8657;空界者。非唯無闇。有慧光明&#x5FA7;",
    "X45n0757_002:0211b15": "照法界平等無二。如下文云。有大智慧光明義故。",
    "X45n0757_002:0211b16": "&#x5FA7;照法界義故。何以故下。第二釋義。是對始覺釋",
    "X45n0757_002:0211b17": "本覺義。明本覺竟。次釋始覺。於中有二。先顯亦對",
    "X45n0757_002:0211b18": "本覺不覺起義。後對不覺釋始覺義。此中大意。欲",
    "X45n0757_002:0211b19": "明始覺待於不覺。不覺待於本覺。本覺待於始覺。",
    "X45n0757_002:0211b20": "既互相待。則無自性。無自性者。則非有覺。非有覺",
    "X45n0757_002:0211b21": "者。由互相待。相待而成。則非無覺。非無覺故。說名",
    "X45n0757_002:0211b22": "為覺。非有自性名為覺也。略明二覺竟在於前。",
    "X45n0757_002:0211b23": "[0211b23] (別記)言覺義者。即有二種。謂本覺。始覺。言本覺者。",
    "X45n0757_002:0211b24": "謂此心性離不覺相。是覺照性。名為本覺。如下",
    "X45n0757_002:0211c01": "文云所謂自體有大智慧光明義故。言始覺者。",
    "X45n0757_002:0211c02": "即此心體隨無明緣。動作妄念。而以本覺熏習",
    "X45n0757_002:0211c03": "力故。稍有覺用。乃至究竟。還同本覺。是名始覺。",
    "X45n0757_002:0211c04": "言不覺義。亦有二種。一者根本不覺。二者枝末",
    "X45n0757_002:0211c05": "不覺。根本不覺者。謂&#x68C3;耶識內根本無明。名為",
    "X45n0757_002:0211c06": "不覺。如下文云依阿&#x68C3;耶識說有無明不覺而",
    "X45n0757_002:0211c07": "起故。言枝末不覺者。謂無明所起一切染法。皆",
    "X45n0757_002:0211c08": "名不覺。如下文云一切染法皆是不覺相故。若",
    "X45n0757_002:0211c09": "依識相差別簡本異末義門。則&#x68C3;耶識中唯有",
    "X45n0757_002:0211c10": "本覺及本不覺。若就識體無二攝末歸本義門。",
    "X45n0757_002:0211c11": "則彼始覺及末不覺亦是&#x68C3;耶識內之義。故上",
    "X45n0757_002:0211c12": "云此識有二義者。通含如是二種之意。故下釋",
    "X45n0757_002:0211c13": "中通舉本始二覺及二不覺義也。問。為當心體",
    "X45n0757_002:0211c14": "只無不覺。故名本覺。為當心體有覺照用。名為",
    "X45n0757_002:0211c15": "本覺。若言只無不覺名本覺者。可亦無覺照故",
    "X45n0757_002:0211c16": "是不覺。若言有覺照故名本覺者。未知此覺為",
    "X45n0757_002:0211c17": "斷惑不。若不斷惑。則無照用。如其有斷。則無凡",
    "X45n0757_002:0211c18": "夫。答。非但無闇。亦有明照。以有照故。亦有斷惑。",
    "X45n0757_002:0211c19": "此義云何。若就先眠後覺名為覺者。始覺有覺。",
    "X45n0757_002:0211c20": "本覺中無。若論本來不眠名為覺者。本覺是覺。",
    "X45n0757_002:0211c21": "始覺則非覺。斷義亦爾。先有後無名為斷者。始",
    "X45n0757_002:0211c22": "覺有斷。本覺無斷。本來離惑名為斷者。本覺是",
    "X45n0757_002:0211c23": "斷。始覺非斷。若依是義。本來斷故。本來無凡。如",
    "X45n0757_002:0211c24": "下文云一切眾生本來常住入於涅槃菩提之",
    "X45n0757_002:0212a01": "法。然雖曰有本覺故本來無凡。而未有始覺故",
    "X45n0757_002:0212a02": "本來有凡。是故無過。若汝言由有本覺本來無",
    "X45n0757_002:0212a03": "凡。則終無始覺望何有凡者。他亦終無始覺則",
    "X45n0757_002:0212a04": "無本覺。依何本覺以說無凡。當知由有本覺故",
    "X45n0757_002:0212a05": "本無不覺。無不覺故終無始覺。無始覺故本無",
    "X45n0757_002:0212a06": "本覺。至於無本覺者源由有本覺。有本覺者由",
    "X45n0757_002:0212a07": "有始覺。有始覺者由有不覺。有不覺者由依本",
    "X45n0757_002:0212a08": "覺。如下文云。本覺義者對始覺義說。以始覺者",
    "X45n0757_002:0212a09": "即同本覺。始覺義者。依本覺故而有不覺。依不",
    "X45n0757_002:0212a10": "覺故說有始覺。當知如是展轉相依。即顯諸法",
    "X45n0757_002:0212a11": "非無而非有。非有而非無也。問。此本覺性。為當",
    "X45n0757_002:0212a12": "通為染淨因性。為當但是諸淨法性。若言但是",
    "X45n0757_002:0212a13": "淨法因者。何故經云如來之藏是善不善因。乃",
    "X45n0757_002:0212a14": "至廣說。若通作染淨者。何故唯說具足性功德。",
    "X45n0757_002:0212a15": "不說具足性染患耶。答。此理通與染淨作性。是",
    "X45n0757_002:0212a16": "故唯說具性功德。是義云何。以理離淨性。故能",
    "X45n0757_002:0212a17": "隨緣作諸染法。又離染性。故能隨緣作諸淨法。",
    "X45n0757_002:0212a18": "以能作染淨法。故通為染淨性。由離染淨性。故",
    "X45n0757_002:0212a19": "唯是性功德。何以得離染淨性乃成諸功德。取",
    "X45n0757_002:0212a20": "著染淨性皆是妄想故。",
    "X45n0757_002:0212a21": "[0212a21] △此下第二廣釋二覺。於中先釋始覺。後廣本覺。初",
    "X45n0757_002:0212a22": "中有三。一者總標滿不滿義。二者別解始覺差別。",
    "X45n0757_002:0212a23": "三者總明不異本覺。",
    "X45n0757_002:0212a24": "[0212a24] 又以覺心源故。名究竟覺。不覺心源故。非究竟覺。",
    "X45n0757_002:0212b01": "[0212b01] 總標中言覺心源故名究竟覺者。在於佛地。不覺",
    "X45n0757_002:0212b02": "心源故非究竟覺者。金剛已還也。",
    "X45n0757_002:0212b03": "[0212b03] 此義云何。如凡夫人覺知前念起惡故。能止後念令",
    "X45n0757_002:0212b04": "其不起。雖復名覺。即是不覺故。如二乘觀智。初發意",
    "X45n0757_002:0212b05": "菩薩等。覺於念異。念無異相。以捨麤分別執著相故。",
    "X45n0757_002:0212b06": "名相似覺。如法身菩薩等。覺於念住。念無住相。以離",
    "X45n0757_002:0212b07": "分別麤念相故。名隨分覺。如菩薩地盡。滿足方便。一",
    "X45n0757_002:0212b08": "念相應覺心初起。心無初相。以遠離微細念故。得見",
    "X45n0757_002:0212b09": "心性。心即常住。名究竟覺。是故脩多羅說。若有眾生",
    "X45n0757_002:0212b10": "能觀無念者。則為向佛智故。",
    "X45n0757_002:0212b11": "[0212b11] 次別解中。約四相說。此中先時四相。然後消文。問。",
    "X45n0757_002:0212b12": "此中四相。為當同時。為是前後。此何所疑。若同時",
    "X45n0757_002:0212b13": "那。論說四相覺時差別。若前後那。下言四相俱時",
    "X45n0757_002:0212b14": "而有。或有說者。此依薩婆多宗四相。四體同時。四",
    "X45n0757_002:0212b15": "用前後。用前後故。覺時差別。體同時故。名俱時而",
    "X45n0757_002:0212b16": "有。或有說者。是依成實前後四相。而言俱時而有",
    "X45n0757_002:0212b17": "者。以本覺望四相。則無四相前後差別。故言俱時",
    "X45n0757_002:0212b18": "而有。皆無自立。或有說者。此是大乘祕密四相。覺",
    "X45n0757_002:0212b19": "四相時。前後淺深。所覺四相。俱時而有。是義云何。",
    "X45n0757_002:0212b20": "夫心性本來離生滅相。而有無明迷自心性。由違",
    "X45n0757_002:0212b21": "心性離於寂靜。故能生起動念四相。四相無明和",
    "X45n0757_002:0212b22": "合力故。能令心體生住異滅。如似小乘論議之中。",
    "X45n0757_002:0212b23": "心在未來未逕生滅。而由業力引於四相。能令心",
    "X45n0757_002:0212b24": "法生住異滅。大乘四相當知亦爾。如經言。即此法",
    "X45n0757_002:0212c01": "身。為諸煩惱之所漂動。往來生死。名為眾生。此論",
    "X45n0757_002:0212c02": "下文云自性清淨心因無明風動。正謂此也。總說",
    "X45n0757_002:0212c03": "雖然。於中分別者。四相之內各有差別。謂生三。住",
    "X45n0757_002:0212c04": "四。異六。滅七。生相三者。一名業相。謂由無明不覺",
    "X45n0757_002:0212c05": "念動。雖有起滅。見相未分。猶如未來生相將至正",
    "X45n0757_002:0212c06": "用之時。二者轉相。謂依動念轉成能見。如未來生",
    "X45n0757_002:0212c07": "至正用時。三者現相。謂依能見現於境相。如未來",
    "X45n0757_002:0212c08": "生至現在時。無明與此三相和合。動一心體隨轉",
    "X45n0757_002:0212c09": "至現。猶如小乘未來藏心。隨其生相轉至現在。今",
    "X45n0757_002:0212c10": "大乘中如來藏心隨生至現。義亦如是。此三皆是",
    "X45n0757_002:0212c11": "阿&#x68C3;耶識位所有差別。於中委悉。下文當說。是名",
    "X45n0757_002:0212c12": "甚深三種生相。住相四者。由此無明與生和合。迷",
    "X45n0757_002:0212c13": "所生心無我我所。故能生起四種住相。所謂我癡",
    "X45n0757_002:0212c14": "我見我愛我慢。如是四種依生相起能相心體。令",
    "X45n0757_002:0212c15": "至住位內緣而住。故名住相。此四皆在第七識位。",
    "X45n0757_002:0212c16": "異相六者。無明與彼住相和合。不覺所計我我所",
    "X45n0757_002:0212c17": "空。由是能起六種異相。所謂貪瞋癡慢疑見。如新",
    "X45n0757_002:0212c18": "論云。煩惱自性唯有六種。此之謂也。無明與此六",
    "X45n0757_002:0212c19": "種和合。能相住心令至異位外向攀緣。故名異相。",
    "X45n0757_002:0212c20": "此六在於生起識位。滅相七者。無明與此異相和",
    "X45n0757_002:0212c21": "合。不覺外塵違順性離。由此發起七種滅相。所謂",
    "X45n0757_002:0212c22": "身口七支惡業。如是惡業。能滅異心令墮惡趣。故",
    "X45n0757_002:0212c23": "名滅相。猶如小乘滅相。滅現在心。令入過去。大乘",
    "X45n0757_002:0212c24": "滅相當知亦爾。由是義故。四相生起。一心流轉。一",
    "X45n0757_002:0213a01": "切皆因根本無明。如經言無明住地其力最大。此",
    "X45n0757_002:0213a02": "論云當知無明力能生一切染法也。又所相之心。",
    "X45n0757_002:0213a03": "一心而來。能相之相。無明所起。所起之相。隨其所",
    "X45n0757_002:0213a04": "至。其用有差別。取塵別相。名為數法。良由其根本",
    "X45n0757_002:0213a05": "無明違平等性故也。其所相心。隨所至處。每作總",
    "X45n0757_002:0213a06": "主。了塵通相。說名心王。由其本一心是諸法之總",
    "X45n0757_002:0213a07": "源故也。如中邊論云。唯塵智名心。差別名心法。長",
    "X45n0757_002:0213a08": "行釋云。若了塵通相名心。取塵別相名為心法。瑜",
    "X45n0757_002:0213a09": "伽論中亦同是說。以是義故。諸外道等多於心王",
    "X45n0757_002:0213a10": "計為宰主作者受者。由不能知其無自性隨緣流",
    "X45n0757_002:0213a11": "轉故也。總此四相名為一念。約此一念四相。以明",
    "X45n0757_002:0213a12": "四位階降。欲明本依無明不覺之力。起生相等種",
    "X45n0757_002:0213a13": "種夢念。動其心源。轉至滅相。長眠三界。流轉六趣。",
    "X45n0757_002:0213a14": "今因本覺不思議熏。起厭樂心。漸向本源。始息滅",
    "X45n0757_002:0213a15": "相乃至生相。朗然大悟。覺了自心本無所動。今無",
    "X45n0757_002:0213a16": "所靜。本來平等。住一如&#x7240;。如經所說夢度河喻。此",
    "X45n0757_002:0213a17": "中應廣說大意如是。次消其文。約於四相以別四",
    "X45n0757_002:0213a18": "位。四位之中各有四義。一能覺人。二所覺相。三覺",
    "X45n0757_002:0213a19": "利益。四覺分齊。初位中言如凡夫人者。是能覺人。",
    "X45n0757_002:0213a20": "位在十信也。覺知前念起惡者。顯所覺相。未入十",
    "X45n0757_002:0213a21": "信之前。具起七支惡業。今入信位。能知七支實為",
    "X45n0757_002:0213a22": "不善。故言覺知前念起惡。此明覺於滅相義也。能",
    "X45n0757_002:0213a23": "止後念令不起者。是覺利益。前由不覺。起七支惡",
    "X45n0757_002:0213a24": "念。今既覺故。能止滅相也。言雖復名覺即是不覺",
    "X45n0757_002:0213b01": "者。明覺分齊。雖知滅相實是不善。而猶未覺滅相",
    "X45n0757_002:0213b02": "是夢也。第二位中言如二乘觀智初發意菩薩等",
    "X45n0757_002:0213b03": "者。十解以上三賢菩薩。十解初心。名發心住。舉此",
    "X45n0757_002:0213b04": "初人。兼取後位。故言初發意菩薩等。是明能覺人",
    "X45n0757_002:0213b05": "也。覺於念異者。明所覺相。如前所說六種異相。分",
    "X45n0757_002:0213b06": "別內外計我我所。此三乘人了知無我。以之故言",
    "X45n0757_002:0213b07": "覺於念異。欲明所相心體無明所眠。夢於異相。起",
    "X45n0757_002:0213b08": "諸煩惱。而今漸與智慧相應。從異相夢而得微覺",
    "X45n0757_002:0213b09": "也。念無異相者。是覺利益。既能覺於異相之夢。故",
    "X45n0757_002:0213b10": "彼六種異相永滅。以之故言念無異相也。捨麤分",
    "X45n0757_002:0213b11": "別執著相故名相似覺者。是覺分齊。分別違順起",
    "X45n0757_002:0213b12": "貪瞋等。是名麤分別執著相。雖捨如是麤執著想。",
    "X45n0757_002:0213b13": "而猶未得無分別覺。故名相似覺也。第三位中法",
    "X45n0757_002:0213b14": "身菩薩等者。初地以上十地菩薩。是能覺人也。覺",
    "X45n0757_002:0213b15": "於念住者。住相之中。雖不能計心外有塵。而執人",
    "X45n0757_002:0213b16": "法內緣而住。法身菩薩通達二空。欲明所相心體",
    "X45n0757_002:0213b17": "前覺異相。而猶眠於住相之夢。今與無分別智相",
    "X45n0757_002:0213b18": "應。從住相夢而得覺悟。故言覺於念住。是所覺相",
    "X45n0757_002:0213b19": "也。念無住相者。四種住相滅而不起。是覺利益也。",
    "X45n0757_002:0213b20": "以離分別麤念相者。人我執。名分別。簡前異相之",
    "X45n0757_002:0213b21": "麤分別。故不名麤。法我執。名為麤念。異後生相之",
    "X45n0757_002:0213b22": "微細念。故名麤念。雖復已得無分別覺。而猶眠於",
    "X45n0757_002:0213b23": "生相之夢。故名隨分覺。是覺分齊也。第四位中如",
    "X45n0757_002:0213b24": "菩薩盡地者。謂無垢地。此是總舉。下之二句。別明",
    "X45n0757_002:0213c01": "二道。滿足方便者。是方便道。一念相應者。是無間",
    "X45n0757_002:0213c02": "道。如對法論云。究竟道者。謂金剛喻定。此有二種。",
    "X45n0757_002:0213c03": "謂方便道攝。無間道攝。是明能覺人也。覺心初起",
    "X45n0757_002:0213c04": "者。是明所覺相。心初起者。依無明有生相。迷心體",
    "X45n0757_002:0213c05": "令動念。今乃證知離本覺無不覺。即動念是靜心。",
    "X45n0757_002:0213c06": "故言覺心初起。如迷方時謂東為西。悟時乃知西",
    "X45n0757_002:0213c07": "即是東。當知此中覺義亦爾也。心無初相者。是明",
    "X45n0757_002:0213c08": "覺利益。本由不覺。有心元起。今既覺故。心無所起。",
    "X45n0757_002:0213c09": "故言心無初相。前三位中雖有所離。而其動念猶",
    "X45n0757_002:0213c10": "起未盡。故言念無住相等。今究竟位。動念都盡。唯",
    "X45n0757_002:0213c11": "一心在。故言心無初相也。遠離以下。明覺分齊。於",
    "X45n0757_002:0213c12": "中二句。初正明覺分齊。是故以下。引經證成。業相",
    "X45n0757_002:0213c13": "動念。念中最細。名微細念。此相都盡。永無所餘。故",
    "X45n0757_002:0213c14": "言遠離。遠離之時。正在佛地。前來三位。未至心源。",
    "X45n0757_002:0213c15": "生相未盡。心猶無常。今至此位。無明永盡。歸一心",
    "X45n0757_002:0213c16": "源。更無起動。故言得見心性。心即常住。更無所進。",
    "X45n0757_002:0213c17": "名究竟覺。又復未至心源。夢念未盡。欲滅此動。望",
    "X45n0757_002:0213c18": "到彼岸。而今既見心性。夢想都盡。覺知自心本無",
    "X45n0757_002:0213c19": "流轉。今無靜息。常自一心。住一如&#x7240;。故言得見心",
    "X45n0757_002:0213c20": "性。心即常住。如是始覺不異本覺。由是道理名究",
    "X45n0757_002:0213c21": "竟覺。此是正明覺分齊也。",
    "X45n0757_002:0213c22": "[0213c22] (別記)問。若言始覺同於本覺離生滅者。此說云何",
    "X45n0757_002:0213c23": "通。如攝論云。本既常住。末依於本。相續恒在。乃",
    "X45n0757_002:0213c24": "至廣說。答。二意異故。理不相違。何者。此論主意。",
    "X45n0757_002:0214a01": "欲顯本由不覺動於靜心。今息不覺還歸本靜。",
    "X45n0757_002:0214a02": "故成常住。彼攝論意。欲明法身本來常住不動。",
    "X45n0757_002:0214a03": "依彼法身起福慧二行。能感萬德報果。既為因",
    "X45n0757_002:0214a04": "緣所起。是故不離生滅。故說相續。具義而說。始",
    "X45n0757_002:0214a05": "成萬德。要具二義。依前義故常住。依後義故生",
    "X45n0757_002:0214a06": "滅。生滅常住不相妨礙。以一一念迷&#x5FA7;三世不",
    "X45n0757_002:0214a07": "過一念故。如似一一毛孔皆&#x5FA7;十方。雖偏十方",
    "X45n0757_002:0214a08": "不增毛孔。佛佛如是無障無礙。豈容偏執於其",
    "X45n0757_002:0214a09": "間哉。如華嚴經偈云。牟尼離三世。相好悉具足。",
    "X45n0757_002:0214a10": "住於無所住。法界悉清淨。因緣故法生。因緣故",
    "X45n0757_002:0214a11": "法滅。如是觀如來。究竟離癡惑。今二論主。各述",
    "X45n0757_002:0214a12": "一義。有何相妨耶。",
    "X45n0757_002:0214a13": "[0214a13] 引證中。言能觀無念者則為向佛智故者。在因地",
    "X45n0757_002:0214a14": "時。雖未離念。而能觀於無念道理。說此能觀為向",
    "X45n0757_002:0214a15": "佛地。以是證知佛地無念。此是舉因而證果也。若",
    "X45n0757_002:0214a16": "引通說因果文證者。金鼓經言。依諸伏道起事心",
    "X45n0757_002:0214a17": "滅。依法斷道依根本心滅。依勝拔道根本心盡。此",
    "X45n0757_002:0214a18": "言諸伏道者。謂三十心。起事心滅者。猶此論中捨",
    "X45n0757_002:0214a19": "麤分別執著想。即是異相滅也。法斷道者。在法身",
    "X45n0757_002:0214a20": "位。依根本心滅者。猶此中說捨分別麤念相。即是",
    "X45n0757_002:0214a21": "住相滅也。勝拔道者。金剛喻定。根本心盡者。猶此",
    "X45n0757_002:0214a22": "中說遠離微細念。是謂生相盡也。上來別明始覺",
    "X45n0757_002:0214a23": "差別。",
    "X45n0757_002:0214a24": "[0214a24] 又心起者。無有初相可知。而言知初相者。即謂無念。",
    "X45n0757_002:0214b01": "是故一切眾生不名為覺。以從本來念念相續。未曾",
    "X45n0757_002:0214b02": "離念。故說無始無明。若得無念者。則知心相生住異",
    "X45n0757_002:0214b03": "滅。以無念等故。而實無有始覺之異。以四相俱時而",
    "X45n0757_002:0214b04": "有。皆無自立。本來平等。同一覺故。",
    "X45n0757_002:0214b05": "[0214b05] 第三總明始覺不異本覺。此中有二。一者重明究",
    "X45n0757_002:0214b06": "竟覺相。二者正明不異本覺。初中有三。一者直顯",
    "X45n0757_002:0214b07": "究竟相。二者舉非覺顯是覺。三者對境廣顯智滿。",
    "X45n0757_002:0214b08": "初中言又心起者者。牒上覺心初起之言。非謂覺",
    "X45n0757_002:0214b09": "時知有初相。故言無有初相可知。而說覺心初起",
    "X45n0757_002:0214b10": "相者。如覺方時知西是東。如是如來覺心之時。知",
    "X45n0757_002:0214b11": "初動相即本來靜。是故說言即謂無念也。是故以",
    "X45n0757_002:0214b12": "下。舉非顯是。如前所說無念是覺。是故有念不得",
    "X45n0757_002:0214b13": "名覺。是即金剛心以還一切眾生未離無始無明",
    "X45n0757_002:0214b14": "之念。依是義故不得名覺。然前對四相之夢差別。",
    "X45n0757_002:0214b15": "故說漸覺。今約無明之眠無異。故說不覺。如仁王",
    "X45n0757_002:0214b16": "經言。始從伏忍至頂三昧。照第一義諦。不名為見。",
    "X45n0757_002:0214b17": "所謂見者。是薩婆若故。若得以下。對境顯智。若至",
    "X45n0757_002:0214b18": "心原得於無念。即能&#x5FA7;知一切眾生一心動轉四",
    "X45n0757_002:0214b19": "相差別。故言即知心相生住異滅。次言以無念等",
    "X45n0757_002:0214b20": "故者。釋成上義。此中有疑云。佛得無念。眾生有念。",
    "X45n0757_002:0214b21": "有無隔別。云何無念能知有念。作如是疑。故遣之",
    "X45n0757_002:0214b22": "云。眾生有念本來無念。得無念與彼平等。故言以",
    "X45n0757_002:0214b23": "無念等故。是明既得平等無念。故能&#x5FA7;知諸念四",
    "X45n0757_002:0214b24": "相也。此下第二正明無異。雖曰始得無念之覺。而",
    "X45n0757_002:0214c01": "覺四相本來無起。待何不覺而有始覺。故言實無",
    "X45n0757_002:0214c02": "始覺之異。下釋此義(別記云。以四相生起。義有前後。而從本已來。同時相依)。",
    "X45n0757_002:0214c03": "四相俱有為心所成。離一心外無別自體。故言俱",
    "X45n0757_002:0214c04": "時而有皆無自立。皆無自立。故本來平等。同一本",
    "X45n0757_002:0214c05": "覺也。",
    "X45n0757_002:0214c06": "[0214c06] (別記)猶如海水之動。說名為波。波無自體。故無波",
    "X45n0757_002:0214c07": "之動。水有自體。故有水之動。心與四相義亦如",
    "X45n0757_002:0214c08": "是。為顯是義。故四卷經云。大慧。七識不流轉。不",
    "X45n0757_002:0214c09": "受苦樂。非涅槃因。如來藏者。受苦樂。與因俱。若",
    "X45n0757_002:0214c10": "生若滅。又夫人經云。於此六識及心法智。此七",
    "X45n0757_002:0214c11": "法剎那不住。不種眾苦。不得厭苦樂求涅槃。世",
    "X45n0757_002:0214c12": "尊。如來藏者。無前際。不起不滅法。種諸苦。得厭",
    "X45n0757_002:0214c13": "苦樂求涅槃。又云。生死者。此二法是如來藏。世",
    "X45n0757_002:0214c14": "間言說故有死有生。非如來藏有生有死。此二",
    "X45n0757_002:0214c15": "經意同明即如來藏流轉生死。生死根本無自",
    "X45n0757_002:0214c16": "體。無自體故無別流轉。相既無轉。體何由動。故",
    "X45n0757_002:0214c17": "言非如來藏有生有死。由是義故。四相唯是一",
    "X45n0757_002:0214c18": "心。不覺即同本覺。故言本來平等同一覺也。"
}