{
    "T50n2053_002:0226b02": "大唐大慈恩寺三藏法師傳卷",
    "T50n2053_002:0226b03": "第二",
    "T50n2053_002:0226b05": "沙門慧立本 釋彥悰箋",
    "T50n2053_002:0226b06": "起阿耆尼國終羯若鞠闍國",
    "T50n2053_002:0226b07": "[0226b07] 從此西行至阿耆尼國阿父師泉。泉在",
    "T50n2053_002:0226b08": "道南沙崖，崖高數丈，水自半而出。相傳云，",
    "T50n2053_002:0226b09": "舊有商侶數百，在塗水盡，至此困乏不知",
    "T50n2053_002:0226b10": "所為。時眾中有一僧，不裹行資，依眾乞",
    "T50n2053_002:0226b11": "活。眾議曰：「是僧事佛，是故我曹供養，雖涉",
    "T50n2053_002:0226b12": "萬里，無所齎&#x643A;。今我等熬然，竟不憂念，",
    "T50n2053_002:0226b13": "宜共白之。」僧曰：「汝等欲得水者，宜各禮",
    "T50n2053_002:0226b14": "佛，受三歸五戒，我為汝等登崖作水。」眾既",
    "T50n2053_002:0226b15": "危困，咸從其命。受戒訖，僧教曰：「吾上崖後，汝",
    "T50n2053_002:0226b16": "等當喚『阿父師為我下水』，任須多少言之。」",
    "T50n2053_002:0226b17": "其去少時，眾人如教而請，須臾水下充足，大",
    "T50n2053_002:0226b18": "眾無不歡荷。師竟不來，眾人上觀，已寂滅",
    "T50n2053_002:0226b19": "矣。大小悲號，依西域法焚之。於坐處聚",
    "T50n2053_002:0226b20": "&#x750E;石為塔，塔今猶在，水亦不絕。行旅往來，",
    "T50n2053_002:0226b21": "隨眾多少，下有細&#x9E81;；若無人時，津液而已。",
    "T50n2053_002:0226b22": "[0226b22] 法師與眾宿於泉側。明發，又經銀山。山甚",
    "T50n2053_002:0226b23": "高廣，皆是銀礦，西國銀錢所從出也。山西",
    "T50n2053_002:0226b24": "又逢群賊，眾與物而去。遂至王城所處川",
    "T50n2053_002:0226b25": "岸而宿。時同侶商胡數十，貪先貿易，夜中",
    "T50n2053_002:0226b26": "私發，前去十餘里，遇賊劫殺，無一脫者。比",
    "T50n2053_002:0226b27": "法師等到，見其遺骸，無復財產，深傷歎焉。",
    "T50n2053_002:0226b28": "[0226b28] 漸去遙見王都，阿耆尼王與諸臣來迎，延",
    "T50n2053_002:0226b29": "入供養。其國先被高昌寇擾，有恨不肯給",
    "T50n2053_002:0226c01": "馬。法師停一宿而過。前渡二大河，西履平",
    "T50n2053_002:0226c02": "川，行數百里，入屈支國界(舊云龜茲，訛也)。將近王",
    "T50n2053_002:0226c03": "都，王與群臣及大德僧木叉&#x6BF1;多等來迎。自",
    "T50n2053_002:0226c04": "外諸僧數千，皆於城東門外，張浮幔，安行",
    "T50n2053_002:0226c05": "像，作樂而住。法師至，諸德起來相慰訖，各",
    "T50n2053_002:0226c06": "還就坐。使一僧擎鮮華一盤來授法師。法",
    "T50n2053_002:0226c07": "師受已，將至佛前散華，禮拜訖，就木叉&#x6BF1;",
    "T50n2053_002:0226c08": "多下坐。坐已，復行華。行華已，行蒲桃漿。",
    "T50n2053_002:0226c09": "於初一寺受華、受漿已，次受餘寺亦爾，如",
    "T50n2053_002:0226c10": "是展轉日晏方訖，僧徒始散。[0226c10] 有高昌人數",
    "T50n2053_002:0226c11": "十於屈支出家，別居一寺，寺在城東南。",
    "T50n2053_002:0226c12": "以法師從家鄉來，先請過宿，因就之，王共",
    "T50n2053_002:0226c13": "諸德各還。明日，王請過宮備陳供養，而食",
    "T50n2053_002:0226c14": "有三淨，法師不受，王深怪之。法師報：「此漸",
    "T50n2053_002:0226c15": "教所開，而玄奘所學者大乘不爾也。」受餘",
    "T50n2053_002:0226c16": "別食。食訖，過城西北阿奢理兒寺(唐言奇特也)，",
    "T50n2053_002:0226c17": "是木叉&#x6BF1;多所住寺也。&#x6BF1;多理識閑敏，彼",
    "T50n2053_002:0226c18": "所宗歸，遊學印度二十餘載，雖涉眾經，而",
    "T50n2053_002:0226c19": "《聲明》最善，王及國人咸所尊重，號稱獨步。",
    "T50n2053_002:0226c20": "見法師至，徒以客禮待之，未以知法為",
    "T50n2053_002:0226c21": "許。謂法師曰：「此土《雜心》、《俱舍》、《毘婆沙》等一",
    "T50n2053_002:0226c22": "切皆有，學之足得，不煩西涉受艱辛也。」法",
    "T50n2053_002:0226c23": "師報曰：「此有《瑜伽論》不？」&#x6BF1;多曰：「何用問是",
    "T50n2053_002:0226c24": "邪見書乎？真佛弟子者，不學是也。」法師初深",
    "T50n2053_002:0226c25": "敬之，及聞此言，視之猶土。報曰：「《婆沙》、《俱",
    "T50n2053_002:0226c26": "舍》本國已有，恨其理&#x758E;言淺，非究竟說，所以",
    "T50n2053_002:0226c27": "故來欲學大乘《瑜伽論》耳。又《瑜伽》者是後",
    "T50n2053_002:0226c28": "身菩薩彌勒所說，今謂邪書，豈不懼無底",
    "T50n2053_002:0226c29": "&#x6282;坑乎？」彼曰：「《婆沙》等汝所未解，何謂非",
    "T50n2053_002:0227a01": "深？」法師報曰：「師今解不？」曰：「我盡解。」法師即",
    "T50n2053_002:0227a02": "引《俱舍》初文問，發端即謬，因更窮之，色遂",
    "T50n2053_002:0227a03": "變動，云：「汝更問餘處。」又示一文，亦不通，曰：",
    "T50n2053_002:0227a04": "「《論》無此語。」時王叔智月出家，亦解經論，時在",
    "T50n2053_002:0227a05": "傍坐，即證言《論》有此語。乃取本對讀之，&#x6BF1;",
    "T50n2053_002:0227a06": "多極慚，云：「老忘耳。」又問餘部，亦無好釋。時",
    "T50n2053_002:0227a07": "為淩山雪路未開，不得進發，淹停六十餘",
    "T50n2053_002:0227a08": "日，觀眺之外，時往就言，相見不復踞坐，或立",
    "T50n2053_002:0227a09": "或避。私謂人曰：「此支那僧非易詶對。若往",
    "T50n2053_002:0227a10": "印度，彼少年之儔未必出也。」其畏歎如是。",
    "T50n2053_002:0227a11": "[0227a11] 至發日，王給手力、駝馬，與道俗等傾都送",
    "T50n2053_002:0227a12": "出。從此西行二日，逢突厥寇賊二千餘騎，",
    "T50n2053_002:0227a13": "其賊乃預共分張行眾資財，懸諍不平，自&#x9B2A;",
    "T50n2053_002:0227a14": "而散。又前行六百里渡小磧，至跋祿迦國",
    "T50n2053_002:0227a15": "(舊曰姑墨)，停一宿。又西北行三百里，渡一磧，至",
    "T50n2053_002:0227a16": "淩山，即&#x8471;嶺北隅也。其山險峭，峻極于天。",
    "T50n2053_002:0227a17": "自開闢已來，&#x6C37;雪所聚，積而為淩，春夏不",
    "T50n2053_002:0227a18": "解，凝沍污漫，與雲連屬，仰之皚然，莫&#x89A9;其",
    "T50n2053_002:0227a19": "際。其凌&#x5CEF;摧落橫路側者，或高百尺，或廣",
    "T50n2053_002:0227a20": "數丈，由是蹊徑崎嶇，登陟艱阻。加以風雪雜",
    "T50n2053_002:0227a21": "飛，雖複屨重裘不免寒戰。將欲眠食，復",
    "T50n2053_002:0227a22": "無燥處可停，唯知懸釜而炊，席&#x6C37;而寢。七",
    "T50n2053_002:0227a23": "日之後方始出山，徒侶之中[歹*委]凍死者十",
    "T50n2053_002:0227a24": "有三四，牛馬逾甚。[0227a24] 出山後至一清池(清池亦云",
    "T50n2053_002:0227a25": "熱海。見其對淩山不凍，故得此名，其水未必溫)周千四五百里，東西",
    "T50n2053_002:0227a26": "長，南北狹，望之淼然，無待激風而洪波數",
    "T50n2053_002:0227a27": "丈。循海西北行五百餘里，至素葉城，逢突厥",
    "T50n2053_002:0227a28": "葉護可汗，方事畋遊，戎馬甚盛。可汗身著",
    "T50n2053_002:0227a29": "綠綾袍，露髮，以丈許帛練裹額後垂。達",
    "T50n2053_002:0227b01": "官二百餘人皆錦袍編髮，圍繞左右。自餘",
    "T50n2053_002:0227b02": "軍眾皆裘褐毳毛，槊纛端弓，駝馬之騎，極",
    "T50n2053_002:0227b03": "目不知其表。既與相見，可汗歡喜，云：「暫一",
    "T50n2053_002:0227b04": "處行，二三日當還，師且向衙所。」令達官答",
    "T50n2053_002:0227b05": "摩支引送安置。[0227b05] 至衙三日，可汗方歸，引法",
    "T50n2053_002:0227b06": "師入。可汗居一大帳，帳以金花裝之，爛",
    "T50n2053_002:0227b07": "眩人目。諸達官於前列長筵兩行侍坐，皆錦",
    "T50n2053_002:0227b08": "服赫然，餘仗衛立於後。觀之，雖穹廬之君",
    "T50n2053_002:0227b09": "亦為尊美矣。法師去帳三十餘步，可汗出",
    "T50n2053_002:0227b10": "帳迎拜，傳語慰問訖，入坐。突厥事火不施",
    "T50n2053_002:0227b11": "床，以木含火，故敬而不居，但地敷重茵",
    "T50n2053_002:0227b12": "而已。仍為法師設一鐵交床，敷褥請坐。須",
    "T50n2053_002:0227b13": "臾，更引漢使及高昌使人入，通國書及信物，",
    "T50n2053_002:0227b14": "可汗自目之，甚悅，令使者坐。命陳酒設樂，",
    "T50n2053_002:0227b15": "可汗共諸臣使人飲，別索蒲桃漿奉法師。",
    "T50n2053_002:0227b16": "於是恣相酬勸，窣渾鍾&#x6900;之器交錯遞傾，",
    "T50n2053_002:0227b17": "僸&#x4F45;兜離之音鏗鏘互舉，雖蕃俗之曲，亦",
    "T50n2053_002:0227b18": "甚娛耳目、樂心意也。少時，更有食至，皆烹",
    "T50n2053_002:0227b19": "鮮羔犢之質，盈積於前。別營淨食進法師，",
    "T50n2053_002:0227b20": "具有餅飯、酥乳、石蜜、刺蜜、蒲桃等。食訖，更行",
    "T50n2053_002:0227b21": "蒲桃漿，仍請說法。法師因誨以十善，愛養",
    "T50n2053_002:0227b22": "物命，及波羅蜜多解脫之業，乃舉手叩額，歡",
    "T50n2053_002:0227b23": "喜信受。[0227b23] 因留停數日，勸住曰：「師不須往",
    "T50n2053_002:0227b24": "印特伽國(謂印度也)彼地多暑，十月當此五月，",
    "T50n2053_002:0227b25": "觀師容貌，至彼恐銷融也。其人露黑，類無",
    "T50n2053_002:0227b26": "威儀，不足觀也。」法師報曰：「今之彼，欲追尋",
    "T50n2053_002:0227b27": "聖&#x8FF9;慕求法耳。」可汗乃令軍中訪解漢",
    "T50n2053_002:0227b28": "語及諸國音者，遂得年少，曾到長安數年",
    "T50n2053_002:0227b29": "通解漢語，即封為摩咄達官，作諸國書，令",
    "T50n2053_002:0227c01": "摩咄送法師到迦畢試國。又施緋綾法服",
    "T50n2053_002:0227c02": "一襲，絹五十匹，與群臣送十餘里。[0227c02] 自此西",
    "T50n2053_002:0227c03": "行四百餘里，至屏聿，此曰千泉，地方數百",
    "T50n2053_002:0227c04": "里，既多池沼，又豐奇木，森沈涼潤，即可汗",
    "T50n2053_002:0227c05": "避暑之處也。自屏聿西百五十里，至呾邏",
    "T50n2053_002:0227c06": "斯城。又西南二百里，至白水城。又西南二百",
    "T50n2053_002:0227c07": "里，至恭御城。又南五十里，至笯(奴故反)赤建國。",
    "T50n2053_002:0227c08": "又西二百里，至赭時國(唐言石國)，國西臨葉葉",
    "T50n2053_002:0227c09": "河。又西千餘里，至窣堵利瑟那國，國東臨葉",
    "T50n2053_002:0227c10": "葉河。河出&#x8471;嶺北源，西北流。又西北入大",
    "T50n2053_002:0227c11": "磧，無水草，望遺骨而進五百餘里，至颯秣",
    "T50n2053_002:0227c12": "建國(唐言康國)。[0227c12] 王及百姓不信佛法，以事火為",
    "T50n2053_002:0227c13": "道。有寺兩所，&#x9008;無僧居，客僧投者，諸胡以",
    "T50n2053_002:0227c14": "火燒逐不許停住。法師初至，王接猶慢。經",
    "T50n2053_002:0227c15": "宿之後，為說人、天因果，讚佛功德，恭敬福利。",
    "T50n2053_002:0227c16": "王歡喜，請受齋戒，遂致慇懃。所從二小",
    "T50n2053_002:0227c17": "師往寺禮拜，諸胡還以火燒逐。沙彌還以",
    "T50n2053_002:0227c18": "告王，王聞令捕燒者，得已，集百姓令截",
    "T50n2053_002:0227c19": "其手。法師將欲勸善，不忍毀其支體，救",
    "T50n2053_002:0227c20": "之。王乃重笞之，逐出都外。自是上下肅然，",
    "T50n2053_002:0227c21": "咸求信事，遂設大會，度人居寺。其革變邪",
    "T50n2053_002:0227c22": "心，誘開曚俗，所到如此。[0227c22] 又西三百餘里，",
    "T50n2053_002:0227c23": "至屈霜(去聲)&#x511E;迦國。又西二百餘里，至喝捍",
    "T50n2053_002:0227c24": "國(唐言東安國)。又西四百里，至捕喝國(唐言中安國)。又",
    "T50n2053_002:0227c25": "西百餘里，至伐地國(唐言西安國)。又西五百里，至",
    "T50n2053_002:0227c26": "貨利習彌伽國，國東臨縛芻河。又西南三",
    "T50n2053_002:0227c27": "百餘里，至羯霜(去聲)那國(唐言史國)。又西南二百",
    "T50n2053_002:0227c28": "里入山，山路深險，纔通人步，復無水草。山",
    "T50n2053_002:0227c29": "行三百餘里，入鐵門，&#x5CEF;壁狹峭而崖石多鐵",
    "T50n2053_002:0228a01": "礦，依之為門扉，又鑄鐵為鈴，多懸於上，",
    "T50n2053_002:0228a02": "故以為名。即突厥之關塞也。出鐵門至&#x89A9;",
    "T50n2053_002:0228a03": "貨羅國(舊曰吐火羅，訛也)。[0228a03] 自此數百里渡縛芻河，至",
    "T50n2053_002:0228a04": "活國，即葉護可汗長子呾度設(設者官名也)所居之",
    "T50n2053_002:0228a05": "地，又是高昌王妹婿。高昌王有書至其所。",
    "T50n2053_002:0228a06": "比法師到，公主可賀敦已死。呾度設又病，",
    "T50n2053_002:0228a07": "聞法師從高昌來，又得書，與男女等嗚",
    "T50n2053_002:0228a08": "咽不能止。因請法師曰：「弟子見師目明，",
    "T50n2053_002:0228a09": "願少停息。若差，自送師到婆羅門國。」時更有",
    "T50n2053_002:0228a10": "一梵僧至，為誦&#x546A;，患得漸除。其後娶可賀",
    "T50n2053_002:0228a11": "敦，年少，受前兒囑，因藥以殺其夫。設既死，",
    "T50n2053_002:0228a12": "高昌公主男小，遂被前兒特勤篡立為設，",
    "T50n2053_002:0228a13": "仍妻其後母。為逢喪故，淹留月餘。[0228a13] 彼有沙",
    "T50n2053_002:0228a14": "門名達摩僧伽，遊學印度，&#x8471;嶺已西推為",
    "T50n2053_002:0228a15": "法匠，其&#x758E;勒、于闐之僧無敢對談者。法師欲",
    "T50n2053_002:0228a16": "知其學深淺，使人問師解幾部經論。諸",
    "T50n2053_002:0228a17": "弟子等聞皆怒。達摩笑曰：「我盡解，隨意所",
    "T50n2053_002:0228a18": "問。」法師知不學大乘，就小教《婆沙》等問數",
    "T50n2053_002:0228a19": "科，不是好通。因謝服，門人皆慚。從是相見",
    "T50n2053_002:0228a20": "歡喜，處處譽讚，言己不能及。[0228a20] 時新設既立，",
    "T50n2053_002:0228a21": "法師從求使人及鄔落，欲南進向婆羅門",
    "T50n2053_002:0228a22": "國。設云：「弟子所部有縛喝國，北臨縛芻",
    "T50n2053_002:0228a23": "河，人謂小王舍城，極多聖跡，願師暫往觀",
    "T50n2053_002:0228a24": "禮，然後取乘南去。」時縛喝僧數十人聞舊",
    "T50n2053_002:0228a25": "設死，子又立，共來吊慰。法師與相見，言其",
    "T50n2053_002:0228a26": "意。彼曰：「即當便去，彼有好路，若更來此，",
    "T50n2053_002:0228a27": "徒為迂會。」[0228a27] 法師從其言，即與設辭，取乘隨",
    "T50n2053_002:0228a28": "彼僧去。既至，觀其城邑，郊郭顯敞，川野腴潤，",
    "T50n2053_002:0228a29": "實為勝地。伽藍百所，僧徒三千餘人，皆小乘",
    "T50n2053_002:0228b01": "學。城外西南有納縛伽藍(唐言新)，裝嚴甚麗。伽",
    "T50n2053_002:0228b02": "藍內佛堂中有佛澡罐，量可斗餘。又有佛",
    "T50n2053_002:0228b03": "齒長一寸，廣八九分，色黃白，每有光瑞。又",
    "T50n2053_002:0228b04": "有佛掃&#x7B92;，迦奢草作，長三尺餘，圍可七寸，其",
    "T50n2053_002:0228b05": "&#x7B92;柄飾以雜寶。此三事，齋日每出，道俗觀禮，",
    "T50n2053_002:0228b06": "至誠者感發神光。伽藍北有窣堵波，高二百",
    "T50n2053_002:0228b07": "餘尺。伽藍西南有一精廬，建立多年，居中行",
    "T50n2053_002:0228b08": "道證四果者，世世無絕，涅槃後皆有塔記，",
    "T50n2053_002:0228b09": "基址接連數百餘矣。大城西北五十里，至提",
    "T50n2053_002:0228b10": "謂城。城北四十里，有波利城。城中有二窣堵",
    "T50n2053_002:0228b11": "波，高三丈。昔佛初成道，受此二長者&#x9EA8;蜜，",
    "T50n2053_002:0228b12": "初聞五戒十善，并請供養。如來當授髮爪",
    "T50n2053_002:0228b13": "令造塔及造塔儀式，二長者將還本國，",
    "T50n2053_002:0228b14": "營建靈剎，即此也。城西七十餘里有窣堵",
    "T50n2053_002:0228b15": "波，高逾二丈，過去迦葉佛時作也。[0228b15] 納縛伽藍",
    "T50n2053_002:0228b16": "有磔迦國小乘三藏名般若羯羅(唐言慧性)。聞",
    "T50n2053_002:0228b17": "縛喝國多有聖跡，故來禮敬。其人聰慧尚",
    "T50n2053_002:0228b18": "學，少而英爽，鑽研九部，游泳四含，義解之",
    "T50n2053_002:0228b19": "聲周聞印度。其小乘《阿毘達磨》、《迦延》、《俱舍》、《六",
    "T50n2053_002:0228b20": "足》、《阿毘曇》等無不曉達。既聞法師遠來求",
    "T50n2053_002:0228b21": "法，相見甚歡。法師因申疑滯，約《俱舍》、《婆沙》",
    "T50n2053_002:0228b22": "等問之，其酬對甚精熟，遂停月餘，就讀《毘",
    "T50n2053_002:0228b23": "婆沙論》。伽藍又有二小乘三藏，達摩畢利",
    "T50n2053_002:0228b24": "(唐言法愛)、達摩羯羅(唐言法性)，皆彼所宗重。&#x89A9;法師",
    "T50n2053_002:0228b25": "神彩明秀，極加敬仰。[0228b25] 時縛喝西南有銳末",
    "T50n2053_002:0228b26": "陀、胡寔健國。其王聞法師從遠國來，皆遣",
    "T50n2053_002:0228b27": "貴臣拜請過國受供養，辭不行。使人往來",
    "T50n2053_002:0228b28": "再三，不得已而赴。王甚喜，乃陳金寶飲食",
    "T50n2053_002:0228b29": "施法師，法師皆不受而返。[0228b29] 自縛喝南行，",
    "T50n2053_002:0228c01": "與慧性法師相隨入揭職國。東南入大雪",
    "T50n2053_002:0228c02": "山，行六百餘里，出&#x89A9;貨羅境，入梵衍那國。",
    "T50n2053_002:0228c03": "國東西二千餘里，在雪山中，塗路艱危，倍於",
    "T50n2053_002:0228c04": "淩磧之地，凝雲飛雪，曾不暫霽，或逢尤甚之",
    "T50n2053_002:0228c05": "處，則平途數丈，故宋王稱西方之難，增",
    "T50n2053_002:0228c06": "&#x6C37;峨峨，飛雪千里，即此也。嗟乎，若不為眾生",
    "T50n2053_002:0228c07": "求無上正法者，寧有稟父母遺體而遊此",
    "T50n2053_002:0228c08": "哉！昔王遵登九折之&#x5742;，自云：「我為漢室忠",
    "T50n2053_002:0228c09": "臣。」法師今涉雪嶺求經，亦可謂如來真子",
    "T50n2053_002:0228c10": "矣。[0228c10] 如是漸到梵衍都城，有伽藍十餘所，僧",
    "T50n2053_002:0228c11": "徒數千人，學小乘出世說部。梵衍王出迎，",
    "T50n2053_002:0228c12": "延過宮供養，累日方出。彼有摩訶僧祇部",
    "T50n2053_002:0228c13": "學僧阿梨耶馱婆(唐言聖使)、阿梨耶斯那(唐言聖軍)，並",
    "T50n2053_002:0228c14": "深知法相，見法師，驚歎脂那遠國有如",
    "T50n2053_002:0228c15": "是僧，相引處處禮觀，慇懃不已。王城東北",
    "T50n2053_002:0228c16": "山阿有立石像，高百五十尺。像東有伽藍，",
    "T50n2053_002:0228c17": "伽藍東有&#x936E;石釋迦立像，高一百尺。伽藍內",
    "T50n2053_002:0228c18": "有佛入涅槃臥像，長一千尺。並裝嚴微妙。",
    "T50n2053_002:0228c19": "此東南行二百餘里，度大雪山至小川，有",
    "T50n2053_002:0228c20": "伽藍，中有佛齒及劫初時獨覺齒，長五寸、廣",
    "T50n2053_002:0228c21": "減四寸。復有金輪王齒，長三寸、廣二寸。商",
    "T50n2053_002:0228c22": "諾迦縛娑(舊曰商那和修，訛也)所持鐵&#x9262;，量可八九升，",
    "T50n2053_002:0228c23": "及僧伽胝衣，赤絳色。其人五百身中陰、生陰，",
    "T50n2053_002:0228c24": "恒服此衣，從胎俱出，後變為袈裟，因緣廣",
    "T50n2053_002:0228c25": "如別傳。[0228c25] 如是經十五日出梵衍，二日逢雪，",
    "T50n2053_002:0228c26": "迷失道路，至一小沙嶺，遇獵人示道，度",
    "T50n2053_002:0228c27": "黑山，至迦畢試境國。周四千餘里，北背雪",
    "T50n2053_002:0228c28": "山。王則剎利種也，明略有威，統十餘國。將",
    "T50n2053_002:0228c29": "至其都，王共諸僧並出城來迎。伽藍百餘",
    "T50n2053_002:0229a01": "所，諸僧相諍，各欲邀過所住。有一小乘寺",
    "T50n2053_002:0229a02": "名沙落迦，相傳云，是昔漢天子子質於此",
    "T50n2053_002:0229a03": "時作也。其寺僧言：「我寺本漢天子兒作。今從",
    "T50n2053_002:0229a04": "彼來，先宜過我寺。」法師見其殷至，又同",
    "T50n2053_002:0229a05": "侶慧性法師是小乘僧，意復不欲居大乘",
    "T50n2053_002:0229a06": "寺，遂即就停。質子造寺時，又藏無量珍寶",
    "T50n2053_002:0229a07": "於佛院東門南大神王足下，擬後修補伽藍。",
    "T50n2053_002:0229a08": "諸僧荷恩，處處屋壁圖畫質子之形。解安居",
    "T50n2053_002:0229a09": "日，復為講誦樹福。代代相傳，于今未息。近",
    "T50n2053_002:0229a10": "有惡王貪暴，欲奪僧寶，使人掘神足下，地",
    "T50n2053_002:0229a11": "便大動。其神頂上有鸚鵡鳥像，見其發掘",
    "T50n2053_002:0229a12": "振羽驚鳴。王及軍眾皆悉悶倒，懼而還退。",
    "T50n2053_002:0229a13": "寺有窣堵波相輪摧毀，僧欲取寶修營，地",
    "T50n2053_002:0229a14": "還振吼，無敢近者。[0229a14] 法師既至，眾皆聚集，共",
    "T50n2053_002:0229a15": "請法師陳說先事。法師共到神所，焚香告",
    "T50n2053_002:0229a16": "曰：「質子原藏此寶擬營功德，今開施用，誠",
    "T50n2053_002:0229a17": "是其時。願鑑無妄之心，少戢威嚴之德。",
    "T50n2053_002:0229a18": "如蒙許者，奘自觀開，稱知斤數以付所",
    "T50n2053_002:0229a19": "司，如法修造，不令虛費。唯神之靈，願垂",
    "T50n2053_002:0229a20": "體察。」言訖，命人掘之，夷然無患，深七八尺",
    "T50n2053_002:0229a21": "得一大銅器，中有黃金數百斤、明珠數十顆。",
    "T50n2053_002:0229a22": "大眾歡喜，無不嗟伏。法師即於寺夏坐。[0229a22] 其",
    "T50n2053_002:0229a23": "王輕藝羅、信重大乘，樂觀講誦，乃屈法",
    "T50n2053_002:0229a24": "師及慧性三藏於一大乘寺法集。彼有大",
    "T50n2053_002:0229a25": "乘三藏名秣奴若瞿沙(唐言如意聲)、薩婆多部",
    "T50n2053_002:0229a26": "僧阿黎耶伐摩(唐言聖胄)、彌沙塞部僧求那跋",
    "T50n2053_002:0229a27": "陀(唐言德賢)，皆是彼之稱首。然學不兼通，大小各",
    "T50n2053_002:0229a28": "別，雖精一理，終偏有所長。唯法師備識",
    "T50n2053_002:0229a29": "眾教，隨其來問，各依部答，咸皆愜伏。如",
    "T50n2053_002:0229b01": "是五日方散。王甚喜，以純錦五匹別施法",
    "T50n2053_002:0229b02": "師，以外各各有差。[0229b02] 於沙落迦安居訖，其慧",
    "T50n2053_002:0229b03": "性法師重為&#x89A9;貨羅王請&#x5374;還，法師與別。",
    "T50n2053_002:0229b04": "東進行六百餘里，越黑嶺，入北印度境，至",
    "T50n2053_002:0229b05": "濫波國。國周千餘里。伽藍十所，僧徒皆學",
    "T50n2053_002:0229b06": "大乘。停三日，南行至一小嶺，嶺有窣堵波，",
    "T50n2053_002:0229b07": "是佛昔從南步行到此住立，後人敬戀，故建",
    "T50n2053_002:0229b08": "茲塔。自斯以北境域，皆號蔑戾車(唐言邊地)。如",
    "T50n2053_002:0229b09": "來欲有教化，乘空往來，不復履地，若步行",
    "T50n2053_002:0229b10": "時，地便傾動故也。從此南二十餘里，下嶺",
    "T50n2053_002:0229b11": "濟河，至那揭羅喝國(北印度境)。[0229b11] 大城東南二里",
    "T50n2053_002:0229b12": "有窣堵波，高三百餘尺，無憂王所造，是釋迦",
    "T50n2053_002:0229b13": "菩薩於第二僧祇遇然燈佛敷鹿皮衣及",
    "T50n2053_002:0229b14": "布髮掩泥得受記處。雖經劫壞，此跡恒存，",
    "T50n2053_002:0229b15": "天散眾華，常為供養。法師至彼禮拜旋遶，",
    "T50n2053_002:0229b16": "傍有老僧為法師說建塔因緣。法師問曰：",
    "T50n2053_002:0229b17": "「菩薩布髮之時，既是第二僧祇，從第二僧",
    "T50n2053_002:0229b18": "祇至第三僧祇中間經無量劫，一一劫中",
    "T50n2053_002:0229b19": "世界有多成壞，如火災起時，蘇迷盧山尚",
    "T50n2053_002:0229b20": "為灰燼，如何此跡獨得無虧？」答曰：「世界壞",
    "T50n2053_002:0229b21": "時，此亦隨壞，世界成時，當其舊處跡現如",
    "T50n2053_002:0229b22": "本。且如蘇迷盧山壞已還有在乎，聖&#x8FF9;何",
    "T50n2053_002:0229b23": "得獨無？以此校之，不煩疑也。」亦為名",
    "T50n2053_002:0229b24": "答。[0229b24] 次西南十餘里有窣堵波，是佛買華處。",
    "T50n2053_002:0229b25": "又東南度沙嶺十餘里，到佛頂骨城。城有",
    "T50n2053_002:0229b26": "重閣，第二閣中有七寶小塔，如來頂骨在",
    "T50n2053_002:0229b27": "中。骨周一尺二寸，髮孔分明，其色黃白，盛",
    "T50n2053_002:0229b28": "以寶函。但欲知罪福相者，摩香末為泥，",
    "T50n2053_002:0229b29": "以帛練裹，隱於骨上，隨其所得以定吉凶。",
    "T50n2053_002:0229c01": "法師即得菩提樹像；所將二沙彌，大者得",
    "T50n2053_002:0229c02": "佛像，小者得蓮華像。其守骨婆羅門歡喜，",
    "T50n2053_002:0229c03": "向法師彈指散花，云：「師所得甚為希有，是",
    "T50n2053_002:0229c04": "表有菩提之分。」復有髑髏骨塔，骨狀如荷",
    "T50n2053_002:0229c05": "葉。復有佛眼睛，睛大如柰，光明暉赫，徹",
    "T50n2053_002:0229c06": "燭函外。復有佛僧伽胝，上妙細[疊*毛]所作。復",
    "T50n2053_002:0229c07": "有佛錫杖，白鐵為環，栴檀為莖。法師皆得",
    "T50n2053_002:0229c08": "禮拜，盡其哀敬，因施金錢五十，銀錢一千，",
    "T50n2053_002:0229c09": "綺幡四口，錦兩端，法服二具，散眾雜華，辭拜",
    "T50n2053_002:0229c10": "而出。[0229c10] 又聞燈光城西南二十餘里，有瞿波羅",
    "T50n2053_002:0229c11": "龍王所住之窟，如來昔日降伏此龍，因留影",
    "T50n2053_002:0229c12": "在中。法師欲往禮拜，承其道路荒阻，又多",
    "T50n2053_002:0229c13": "盜賊，二三年已來人往多不得見，以故去",
    "T50n2053_002:0229c14": "者稀&#x758E;。法師欲往禮拜，時迦畢試國所送使",
    "T50n2053_002:0229c15": "人貪其速還，不願淹留，勸不令去。法師報",
    "T50n2053_002:0229c16": "曰：「如來真身之影，億劫難逢，寧有至此不",
    "T50n2053_002:0229c17": "往禮拜？汝等且漸進，奘暫到即來。」於是獨去。",
    "T50n2053_002:0229c18": "至燈光城，入一伽藍問訪途路，覓人相",
    "T50n2053_002:0229c19": "引，無一肯者。後見一小兒，云：「寺莊近彼，",
    "T50n2053_002:0229c20": "今送師到莊。」即與同去，到莊宿。得一老人",
    "T50n2053_002:0229c21": "知其處所，相引而發。行數里，有五賊人拔",
    "T50n2053_002:0229c22": "刃而至，法師即去帽現其法服。賊云：「師欲",
    "T50n2053_002:0229c23": "何去？」答：「欲禮拜佛影。」賊云：「師不聞此有賊",
    "T50n2053_002:0229c24": "耶？」答云：「賊者，人也，今為禮佛，雖猛獸盈衢，",
    "T50n2053_002:0229c25": "奘猶不懼，況檀越之輩是人乎！」賊遂發心",
    "T50n2053_002:0229c26": "隨往禮拜。[0229c26] 既至窟所，窟在石澗東壁，門向",
    "T50n2053_002:0229c27": "西開，窺之窈冥，一無所&#x89A9;。老人云：「師直入，",
    "T50n2053_002:0229c28": "觸東壁訖，&#x5374;行五十步許，正東而觀，影在",
    "T50n2053_002:0229c29": "其處。」法師入，信足而前，可五十步，果觸東",
    "T50n2053_002:0230a01": "壁訖，&#x5374;立，至誠而禮百餘拜，一無所見。自",
    "T50n2053_002:0230a02": "責障累，悲號懊惚，更至心禮誦《勝鬘》等諸",
    "T50n2053_002:0230a03": "經、讚佛偈頌，隨讚隨禮，復百餘拜，見東壁",
    "T50n2053_002:0230a04": "現如&#x9262;許大光，倏而還滅。悲喜更禮，復有",
    "T50n2053_002:0230a05": "槃許大光現，現已還滅。益增感慕，自誓",
    "T50n2053_002:0230a06": "若不見世尊影，終不移此地。如是更二百",
    "T50n2053_002:0230a07": "餘拜，遂一窟大明，見如來影皎然在壁，如",
    "T50n2053_002:0230a08": "開雲霧忽&#x89A9;金山，妙相熙融，神姿晃昱，瞻",
    "T50n2053_002:0230a09": "仰慶躍，不知所譬。佛身及袈裟並赤黃色，",
    "T50n2053_002:0230a10": "自膝已上相好極明，華座已下稍似微昧，",
    "T50n2053_002:0230a11": "膝左右及背後菩薩、聖僧等影亦皆具有。見",
    "T50n2053_002:0230a12": "已，遙命門外六人將火入燒香。比火至，&#x6B58;",
    "T50n2053_002:0230a13": "然佛影還隱。急令絕火，更請方乃重現。六",
    "T50n2053_002:0230a14": "人中五人得見，一人竟無所&#x89A9;。如是可",
    "T50n2053_002:0230a15": "半食頃，了了明見，得申禮讚，供散華香",
    "T50n2053_002:0230a16": "訖，光滅爾乃辭出。所送婆羅門歡喜，歎未",
    "T50n2053_002:0230a17": "曾有，云：「非師至誠、願力之厚，無致此也。」窟",
    "T50n2053_002:0230a18": "門外更有眾多聖&#x8FF9;。說如別傳。相與歸還，",
    "T50n2053_002:0230a19": "彼五賊皆毀刀杖，受戒而別。[0230a19] 從此復與伴",
    "T50n2053_002:0230a20": "合，東南山行五百餘里，至健陀邏國(舊云健陀衛，訛",
    "T50n2053_002:0230a21": "也。北印度境也)。其國東臨信度河，都城號布路沙布",
    "T50n2053_002:0230a22": "羅。國多賢聖，古來作論諸師：那羅延天、無",
    "T50n2053_002:0230a23": "著菩薩、世親菩薩、法救、如意、&#x8107;尊者等，皆",
    "T50n2053_002:0230a24": "此所出也。王城東北有置佛&#x9262;寶臺。&#x9262;後",
    "T50n2053_002:0230a25": "流移諸國，今現在波剌拏斯國。城外東南",
    "T50n2053_002:0230a26": "八九里有畢&#x9262;羅樹，高百餘尺，過去四佛，並",
    "T50n2053_002:0230a27": "坐其下，現有四如來像，當來九百九十六佛，",
    "T50n2053_002:0230a28": "亦當坐焉。其側又有窣堵波，是迦膩色迦王",
    "T50n2053_002:0230a29": "所造，高四百尺，基周一里半，高一百五十",
    "T50n2053_002:0230b01": "尺，其上起金銅相輪二十五層，中有如來",
    "T50n2053_002:0230b02": "舍利一斛。大窣堵波西南百餘步有白石像，",
    "T50n2053_002:0230b03": "高一丈八尺，北面立，極多靈瑞，往往有人",
    "T50n2053_002:0230b04": "見像夜遶大塔經行。[0230b04] 迦膩色迦伽藍東北百",
    "T50n2053_002:0230b05": "餘里，渡大河至布色羯羅伐底城，城東有",
    "T50n2053_002:0230b06": "窣堵波，無憂王所造，即過去四佛說法處",
    "T50n2053_002:0230b07": "也。城北四五里伽藍內有窣堵波，高二百餘",
    "T50n2053_002:0230b08": "尺，無憂王所立，即釋迦佛昔行菩薩道時，",
    "T50n2053_002:0230b09": "樂行惠施，於此國千生為王，即千生捨眼",
    "T50n2053_002:0230b10": "處。此等聖跡無量，法師皆得觀禮。自高昌",
    "T50n2053_002:0230b11": "王所施金、銀、綾、絹、衣服等，所至大塔、大伽藍",
    "T50n2053_002:0230b12": "處，皆分留供養，申誠而去。[0230b12] 從此又到烏鐸",
    "T50n2053_002:0230b13": "迦漢荼城。城北陟履山川，行六百餘里，入",
    "T50n2053_002:0230b14": "烏仗那國(唐言苑，昔阿輸迦王之苑也。舊稱烏長，訛也)夾蘇婆薩堵",
    "T50n2053_002:0230b15": "河。昔有伽藍一千四百所，僧徒一萬八千，今",
    "T50n2053_002:0230b16": "並荒蕪減少。其僧律儀傳訓有五部焉：一、法",
    "T50n2053_002:0230b17": "密部；二、化地部；三、飲光部；四、說一切有部；五、",
    "T50n2053_002:0230b18": "大眾部。其王多居瞢揭釐城，人物豐盛。城東",
    "T50n2053_002:0230b19": "四五里有大窣堵波，多有奇瑞，是佛昔作",
    "T50n2053_002:0230b20": "忍辱仙人，為羯利王(唐言&#x9B2A;諍。舊曰歌利，訛也)割截身",
    "T50n2053_002:0230b21": "體處。[0230b21] 城東北二百五十里入大山，至阿波邏",
    "T50n2053_002:0230b22": "羅龍泉，即蘇婆河之上源也。西南流。其地寒",
    "T50n2053_002:0230b23": "冷，春夏恒凍，暮即雪飛，仍含五色，霏霏舞亂",
    "T50n2053_002:0230b24": "如雜華焉。龍泉西南三十餘里，水北岸磐石",
    "T50n2053_002:0230b25": "上有佛&#x811A;跡，隨人福願，量有脩短，是佛昔",
    "T50n2053_002:0230b26": "伏阿波邏羅龍時，至此留跡而去。順流下",
    "T50n2053_002:0230b27": "三十餘里，有如來濯衣石，袈裟條葉文相宛",
    "T50n2053_002:0230b28": "然。城南四百餘里至醯羅山，是如來昔聞半",
    "T50n2053_002:0230b29": "偈(舊曰偈，梵文略也。或曰偈陀，梵文訛也。今從正，宜云伽陀。伽陀，唐言頌，有三十二",
    "T50n2053_002:0230c01": "言也)報藥叉之恩捨身下處。[0230c01] 瞢揭釐城西五",
    "T50n2053_002:0230c02": "十里渡大河，至盧醯呾迦(唐言赤)窣堵波，高十",
    "T50n2053_002:0230c03": "餘丈，無憂王所造，是如來往昔作慈力王",
    "T50n2053_002:0230c04": "時，以刀刺身飼五藥叉處(舊云夜叉，訛也)。城東北",
    "T50n2053_002:0230c05": "三十餘里，至遏部多(唐言奇特)石窣堵波，高三十",
    "T50n2053_002:0230c06": "尺，在昔佛於此為人、天說法，佛去後自然",
    "T50n2053_002:0230c07": "踊生此塔。塔西渡大河三四里至一精舍，有",
    "T50n2053_002:0230c08": "阿縛盧枳多伊濕伐羅菩薩像(唐言觀自在。合字連聲梵",
    "T50n2053_002:0230c09": "語如上。分文而言，即阿縛盧枳多，譯曰觀，伊濕伐羅，譯曰自在。舊云光世音，或觀世音，或觀世音自",
    "T50n2053_002:0230c10": "在，皆訛也)，威靈極著。[0230c10] 城東北聞說有人登越山",
    "T50n2053_002:0230c11": "谷，逆上徙多河，塗路危險，攀緣&#x7E06;&#x93C1;，踐",
    "T50n2053_002:0230c12": "躡飛梁，可行千餘里，至達麗羅川，即烏杖",
    "T50n2053_002:0230c13": "那舊都也。其川中大伽藍側有刻木慈氏菩",
    "T50n2053_002:0230c14": "薩像，金色莊嚴，高百餘尺。末田底加(舊曰末田地，訛)",
    "T50n2053_002:0230c15": "阿羅漢所造。彼以神通力，將匠人昇&#x89A9;史",
    "T50n2053_002:0230c16": "多天(舊曰兜率陀，訛也)親觀妙相，往來三返，爾乃功",
    "T50n2053_002:0230c17": "畢。[0230c17] 自烏鐸迦漢茶城南渡信渡河，河廣",
    "T50n2053_002:0230c18": "三四里，流極清急，毒龍惡獸多窟其中，有",
    "T50n2053_002:0230c19": "持印度奇寶名花及舍利渡者，船輒覆沒。",
    "T50n2053_002:0230c20": "渡此河至呾叉始羅國(北印度境)。其城北十二",
    "T50n2053_002:0230c21": "三里有窣堵波，無憂王所建，每放神光。是",
    "T50n2053_002:0230c22": "如來昔行菩薩道為大國王，號戰達羅&#x9262;",
    "T50n2053_002:0230c23": "剌婆(唐言月光)，志求菩提捨千頭處。塔側有",
    "T50n2053_002:0230c24": "伽藍，昔經部師拘摩邏多(唐言童受)，於此製造",
    "T50n2053_002:0231a01": "眾論。[0231a01] 從此東南七百餘里聞，有僧訶補羅",
    "T50n2053_002:0231a02": "國(北印度境)。又從呾叉始羅北界渡信度河，東",
    "T50n2053_002:0231a03": "南行二百餘里，經大石門，是昔摩訶薩埵王",
    "T50n2053_002:0231a04": "子於此捨身飼餓烏擇(音徒)七子處。其地",
    "T50n2053_002:0231a05": "先為王子身血所染，今猶絳赤，草木亦然。",
    "T50n2053_002:0231a06": "[0231a06] 又從此東南山行五百餘里，至烏剌尸國。",
    "T50n2053_002:0231a07": "又東南登危險，度鐵橋，行千餘里，至迦濕",
    "T50n2053_002:0231a08": "彌羅國(舊曰罽賓，訛也)。其都城西臨大河，伽藍百所，",
    "T50n2053_002:0231a09": "僧五千餘人。有四窣堵波，崇高壯麗，無憂王",
    "T50n2053_002:0231a10": "所建，各有如來舍利斗餘。法師初入其境，",
    "T50n2053_002:0231a11": "至石門，彼國西門也，王遣母弟將車馬來",
    "T50n2053_002:0231a12": "迎。入石門已，歷諸伽藍禮拜，到一寺宿，寺",
    "T50n2053_002:0231a13": "名護瑟迦羅。其夜眾僧皆夢神人告曰：「此",
    "T50n2053_002:0231a14": "客僧從摩訶脂那國來，欲學經印度，觀",
    "T50n2053_002:0231a15": "禮聖&#x8FF9;，師稟未聞。其人既為法來，有無量",
    "T50n2053_002:0231a16": "善神隨逐，現在於此。師等宿福為遠人所",
    "T50n2053_002:0231a17": "慕，宜勤誦習，令他讚仰，如何懈怠沈沒睡",
    "T50n2053_002:0231a18": "眠！」諸僧聞已，各各驚寤，經行禪誦，至旦，並",
    "T50n2053_002:0231a19": "來說其因緣，禮敬逾肅。[0231a19] 如是數日，漸近王",
    "T50n2053_002:0231a20": "城，離可一由旬，到達摩舍羅(唐言福舍，王教所立，使招",
    "T50n2053_002:0231a21": "延行旅，給贍貧乏也)。王率群臣及都內僧詣福舍相",
    "T50n2053_002:0231a22": "迎，羽從千餘人，幢蓋盈塗，&#x70DF;華滿路。既至，相",
    "T50n2053_002:0231a23": "見禮讚殷厚，自手以無量華供養散訖，請",
    "T50n2053_002:0231a24": "乘大象相隨而進。至都，止闍耶因陀羅寺",
    "T50n2053_002:0231a25": "(寺，王舅所立也)。明日，請入宮供養，并命大德僧稱",
    "T50n2053_002:0231a26": "等數十人。食訖，王請開講，令法師論難，觀",
    "T50n2053_002:0231a27": "之甚喜。又承遠來慕學，尋讀無本，遂給書",
    "T50n2053_002:0231a28": "手二十人，令寫經、論。別給五人供承驅使，",
    "T50n2053_002:0231a29": "資待所須，事事公給。[0231a29] 彼僧稱法師者，高行",
    "T50n2053_002:0231b01": "之人。戒禁淳潔，思理淹深，多聞總持，才睿神",
    "T50n2053_002:0231b02": "茂，而性愛賢重士，既屬上賓，盱衡延納。法",
    "T50n2053_002:0231b03": "師亦傾心諮稟，曉夜無疲，因請講授諸",
    "T50n2053_002:0231b04": "論。彼公是時年向七十，氣力已衰，慶逢神",
    "T50n2053_002:0231b05": "器，乃勵力敷揚，自午已前講《俱舍論》，自午",
    "T50n2053_002:0231b06": "已後講《順正理論》，初夜後講《因明》、《聲明論》。由",
    "T50n2053_002:0231b07": "是境內學人無不悉集。法師隨其所說，領",
    "T50n2053_002:0231b08": "悟無遺，研幽擊節，盡其神祕。彼公歡喜，歎",
    "T50n2053_002:0231b09": "賞無極，謂眾人曰：「此脂那僧智力宏贍，顧",
    "T50n2053_002:0231b10": "此眾中無能出者，以其明懿足繼世親昆季",
    "T50n2053_002:0231b11": "之風，所恨生乎遠國，不早接聖賢遺芳耳。」",
    "T50n2053_002:0231b12": "[0231b12] 時眾中有大乘學僧毘戍陀僧訶(唐言淨師子)、",
    "T50n2053_002:0231b13": "辰那飯茶(唐言最勝親)、薩婆多學僧蘇伽蜜多",
    "T50n2053_002:0231b14": "羅(唐言如來友)、婆蘇蜜多羅(唐言世友)、僧祇部學僧蘇",
    "T50n2053_002:0231b15": "利耶提婆(唐言日天)、辰那呾邏多(唐言最勝救)，其國先",
    "T50n2053_002:0231b16": "來尚學，而此僧等皆道業堅貞，才解英富，",
    "T50n2053_002:0231b17": "比方僧稱雖不及，比諸人足有餘。既",
    "T50n2053_002:0231b18": "見法師為大匠褒揚，無不發憤難詰法師，",
    "T50n2053_002:0231b19": "法師亦明目酬對，無所蹇滯，由是諸賢",
    "T50n2053_002:0231b20": "亦率慚服。[0231b20] 其國先是龍池，佛涅槃後第五十",
    "T50n2053_002:0231b21": "年，阿難弟子末田底迦阿羅漢教化龍王捨",
    "T50n2053_002:0231b22": "池立五百伽藍，召諸賢聖於中住止，受龍",
    "T50n2053_002:0231b23": "供養。其後健陀羅國迦膩色迦王，如來滅後",
    "T50n2053_002:0231b24": "第四百年，因&#x8107;尊者請諸聖眾，內窮三藏、",
    "T50n2053_002:0231b25": "外達五明者，得四百九十九人，及尊者世",
    "T50n2053_002:0231b26": "友，合五百賢聖於此結集三藏。先造十萬",
    "T50n2053_002:0231b27": "頌《鄔波第鑠論》(舊曰《優波提舍》，訛也)釋《素呾纜藏》(舊曰",
    "T50n2053_002:0231b28": "《修多羅》，訛也)。次造十萬頌《毘柰耶毘婆沙論》，釋《毘",
    "T50n2053_002:0231b29": "柰耶藏》(舊曰《毘耶》，訛也)。次造十萬頌《阿毘達磨毘",
    "T50n2053_002:0231c01": "婆沙論》，釋《阿毘達磨藏》(或曰《阿毘曇》，訛也)。凡三十萬",
    "T50n2053_002:0231c02": "頌，九十六萬言。王以赤銅為鍱，鏤寫論文，",
    "T50n2053_002:0231c03": "石函封記，建大窣堵波而儲其中，命藥叉",
    "T50n2053_002:0231c04": "神守護。奧義重明，此之力也。如是停留首尾",
    "T50n2053_002:0231c05": "二年，學諸經、論，禮聖跡已，乃辭出。[0231c05] 西南",
    "T50n2053_002:0231c06": "逾涉山澗，行七百里，至半笯(奴故)嗟國。從",
    "T50n2053_002:0231c07": "此東南行四百餘里，至遏邏闍補羅國(北印",
    "T50n2053_002:0231c08": "度境)。從此東南下山渡水行七百餘里，至礫",
    "T50n2053_002:0231c09": "迦國(北印度境)。自藍波至於此土，其俗既住邊",
    "T50n2053_002:0231c10": "荒，儀服語言稍殊印度，有鄙薄之風焉。自",
    "T50n2053_002:0231c11": "出曷邏闍補羅國，經三日，渡栴達羅婆",
    "T50n2053_002:0231c12": "伽河(此云月分)，到闍耶補羅城，宿於外道寺。",
    "T50n2053_002:0231c13": "寺在城西門外，是時徒侶二十餘人。後日進",
    "T50n2053_002:0231c14": "到奢羯羅城，城中有伽藍，僧徒百餘人，昔",
    "T50n2053_002:0231c15": "世親菩薩於中製《勝義諦論》。其側有窣堵",
    "T50n2053_002:0231c16": "波，高二百尺，是過去四佛說法之處，見有經",
    "T50n2053_002:0231c17": "行遺跡。[0231c17] 從此出那羅僧訶城，東至波羅奢",
    "T50n2053_002:0231c18": "大林中，逢群賊五十餘人，法師及伴所將衣",
    "T50n2053_002:0231c19": "資劫奪都盡，仍揮刀驅就道南枯池，欲總",
    "T50n2053_002:0231c20": "屠害。其池多有蓬棘蘿蔓，法師所將沙彌",
    "T50n2053_002:0231c21": "遂映刺林，見池南岸有水穴，堪容人過，私",
    "T50n2053_002:0231c22": "告法師，師即相與透出。東南疾走可二三",
    "T50n2053_002:0231c23": "里，遇一婆羅門耕地，告之被賊，彼聞驚愕，",
    "T50n2053_002:0231c24": "即解牛與法師，向村吹貝，聲鼓相命，得八",
    "T50n2053_002:0231c25": "十餘人，各將器仗，急往賊所。賊見眾人，逃",
    "T50n2053_002:0231c26": "散各入林間。法師遂到池解眾人縛，又從",
    "T50n2053_002:0231c27": "諸人施衣分與，相&#x643A;投村宿。諸人悲泣，",
    "T50n2053_002:0231c28": "獨法師笑無憂慼。同侶問曰：「行路衣資賊掠",
    "T50n2053_002:0231c29": "俱盡，唯餘性命，僅而獲存。困弊艱危，理極",
    "T50n2053_002:0232a01": "於此，所以&#x5374;思林中之事，不覺悲傷。法師",
    "T50n2053_002:0232a02": "何因不共憂之，倒為欣笑？」答曰：「居生之貴，",
    "T50n2053_002:0232a03": "唯乎性命。性命既在，餘何所憂。故我土俗",
    "T50n2053_002:0232a04": "書云：『天地之大德曰生。』生之既在，則大寶",
    "T50n2053_002:0232a05": "不亡。小小衣資，何足憂&#x608B;。」由是徒侶感悟。",
    "T50n2053_002:0232a06": "其澄陂之量，渾之不濁如此。[0232a06] 明日到礫",
    "T50n2053_002:0232a07": "迦國東境，至一大城。城西道北有大菴羅",
    "T50n2053_002:0232a08": "林，林中有一七百歲婆羅門，及至觀之，可",
    "T50n2053_002:0232a09": "三十許，質狀魁梧，神理淹審，明《中》、《百》諸論，",
    "T50n2053_002:0232a10": "善《吠陀》等書。有二侍者，各百餘歲。法師與",
    "T50n2053_002:0232a11": "相見，延納甚歡。又承被賊，即遣一侍者，命",
    "T50n2053_002:0232a12": "城中信佛法人，令為法師造食。其城有",
    "T50n2053_002:0232a13": "數千戶，信佛者蓋少，宗事外道者極多。",
    "T50n2053_002:0232a14": "法師在迦濕彌羅時，聲譽已遠，諸國皆知，",
    "T50n2053_002:0232a15": "其使乃遍城中告唱云：「支那國僧來，近處被",
    "T50n2053_002:0232a16": "賊，衣服總盡，諸人宜共知時。」福力所感，遂",
    "T50n2053_002:0232a17": "使邪黨革心，有豪傑等三百餘人，聞已各",
    "T50n2053_002:0232a18": "將斑[疊*毛]布一端，并奉飲食，恭敬而至，俱積",
    "T50n2053_002:0232a19": "於前，拜跪問訊。法師為&#x546A;願，并說報應因果，",
    "T50n2053_002:0232a20": "令諸人等皆發道意，棄邪歸正，相對笑語",
    "T50n2053_002:0232a21": "舞躍而還。長年歎未曾有。於是以[疊*毛]布分",
    "T50n2053_002:0232a22": "給諸人，各得數具衣直，猶用之不盡，以",
    "T50n2053_002:0232a23": "五十端布奉施長年。仍就停一月，學《經百",
    "T50n2053_002:0232a24": "論》、《廣百論》。其人是龍猛弟子，親得師承，說",
    "T50n2053_002:0232a25": "甚明淨。[0232a25] 又從此東行五百餘里，至那僕",
    "T50n2053_002:0232a26": "底國。詣突舍薩那寺，有大德毘膩多&#x9262;臘",
    "T50n2053_002:0232a27": "婆(此云調伏光，即北印度王子)，好風儀，善三藏，自造《五蘊論",
    "T50n2053_002:0232a28": "釋》、《唯識三十論釋》，因住十四月，學《對法論》、《顯",
    "T50n2053_002:0232a29": "宗論》、《理門論》等。大城東南行五十餘里，至答",
    "T50n2053_002:0232b01": "秣蘇伐那僧伽藍(唐言闇林)。僧徒三百餘人，學",
    "T50n2053_002:0232b02": "說一切有部。賢劫千佛皆當於此地集人、",
    "T50n2053_002:0232b03": "天說法。釋迦如來涅槃後第三百年中，有迦",
    "T50n2053_002:0232b04": "多衍那(舊曰迦旃延，訛也)論師，於此制《發智論》。[0232b04] 從",
    "T50n2053_002:0232b05": "此東北行百四五十里，至闍爛達那國(北印度境)。",
    "T50n2053_002:0232b06": "入其國，詣那伽羅馱那寺，有大德旃達羅",
    "T50n2053_002:0232b07": "伐摩(此云月胄)，善究三藏，因就停四月，學《眾事",
    "T50n2053_002:0232b08": "分毘婆沙》。從此東北行登履危嶮，行七百",
    "T50n2053_002:0232b09": "餘里，至屈(居勿反)露多國(北印度境)。自屈露多國",
    "T50n2053_002:0232b10": "南行七百餘里，越山濟河，至設多圖盧國",
    "T50n2053_002:0232b11": "(北印度境)。[0232b11] 從此西南行八百餘里，至波理夜",
    "T50n2053_002:0232b12": "呾羅國(中印度境)。從此東行五百餘里，至秣兔",
    "T50n2053_002:0232b13": "羅國(中印度境)。釋迦如來諸聖弟子舍利子等遺身",
    "T50n2053_002:0232b14": "窣堵波，謂舍利子(舊曰舍梨子，又曰舍利弗，皆訛也)、沒特伽羅",
    "T50n2053_002:0232b15": "子(舊曰目乾連，訛也)等塔皆現在。呾麗衍尼弗呾羅",
    "T50n2053_002:0232b16": "(唐言滿慈子，舊曰彌多羅尼子，訛略也)、優婆釐、阿難陀、羅怙羅",
    "T50n2053_002:0232b17": "(舊曰羅&#x777A;羅，又曰羅雲，皆訛也)及曼殊室利(唐言妙吉祥，舊曰濡首，又曰文殊師利，",
    "T50n2053_002:0232b18": "又言曼殊尸利，譯曰妙德，訛也)。如是等諸窣堵波，每歲修",
    "T50n2053_002:0232b19": "福之日，僧徒相率隨所宗事而修供養。阿",
    "T50n2053_002:0232b20": "毘達磨眾供養舍利子；習定之徒供養沒",
    "T50n2053_002:0232b21": "特伽羅子；誦持經者供養滿慈子；學毘柰",
    "T50n2053_002:0232b22": "耶眾供養優波釐；諸比丘尼供養阿難；",
    "T50n2053_002:0232b23": "未受具戒者供養羅怙羅；學大乘者供養",
    "T50n2053_002:0232b24": "諸菩薩。[0232b24] 城東五六里至一山伽藍，尊者烏",
    "T50n2053_002:0232b25": "波&#x6BF1;多(唐言近護)之所建也。其中爪、髮舍利。伽",
    "T50n2053_002:0232b26": "藍北巖有石室，高二十餘尺，廣三十餘尺，四",
    "T50n2053_002:0232b27": "寸細籌填積其內。尊者近護說法悟道，夫",
    "T50n2053_002:0232b28": "妻俱證阿羅漢果者，乃下一籌；單己及別",
    "T50n2053_002:0232b29": "族者，雖證不記。[0232b29] 從此東北行五百餘里，至",
    "T50n2053_002:0232c01": "薩他泥濕伐羅國(中印度境)。又東行四百餘里，",
    "T50n2053_002:0232c02": "至祿勒那國(中印度境)。東臨殑伽河，北背大",
    "T50n2053_002:0232c03": "山，閻牟那河中境而流。又河東行八百餘里，",
    "T50n2053_002:0232c04": "至殑伽河源，廣三四里，東南流入海處廣",
    "T50n2053_002:0232c05": "十餘里，其味甘美，細沙隨流。彼俗書記謂之",
    "T50n2053_002:0232c06": "福水。就中沐浴，罪舋銷除；啜波嗽流，則殃災",
    "T50n2053_002:0232c07": "殄滅；沒而死者，即生天受福。愚夫愚婦常",
    "T50n2053_002:0232c08": "集河濱，皆外道邪言，無其實也。後提婆菩",
    "T50n2053_002:0232c09": "薩示其正理，方始停絕。國有大德名闍耶",
    "T50n2053_002:0232c10": "&#x6BF1;多，善閑三藏。法師遂住一冬半春，就聽",
    "T50n2053_002:0232c11": "經部《毘婆沙》訖。[0232c11] 渡河東岸至秣底補羅國。",
    "T50n2053_002:0232c12": "其王戍陀羅種也。伽藍十餘所，僧徒八百",
    "T50n2053_002:0232c13": "餘人，皆學小乘一切有部。大城南四五里",
    "T50n2053_002:0232c14": "有小伽藍，僧徒五十餘人。昔瞿拏&#x9262;剌婆",
    "T50n2053_002:0232c15": "(唐言德光)論師於此作《辯真》等論，凡百餘部。論",
    "T50n2053_002:0232c16": "師是&#x9262;伐多國人，本習大乘，後退學小。時",
    "T50n2053_002:0232c17": "提婆犀那(唐言天軍)阿羅漢往來&#x89A9;史多天，德",
    "T50n2053_002:0232c18": "光願見慈氏，決諸疑滯，請天軍以神力",
    "T50n2053_002:0232c19": "接上天宮。既見慈氏，揖而不禮，言：「我出家",
    "T50n2053_002:0232c20": "具戒，慈氏處天同俗，禮敬非宜。」如是往來",
    "T50n2053_002:0232c21": "三返，皆不致禮。既我慢自高，疑亦不決。[0232c21] 德",
    "T50n2053_002:0232c22": "光伽藍南三四里有伽藍，僧二百餘人，並小",
    "T50n2053_002:0232c23": "乘學。是眾賢論師壽終處。論師本迦濕彌羅",
    "T50n2053_002:0232c24": "國人，博學高才，明一切有部《毘婆沙》。時世親",
    "T50n2053_002:0232c25": "菩薩亦以叡智多聞，先作《阿毘達磨俱舍論》，",
    "T50n2053_002:0232c26": "破毘婆沙師所執，理奧文華，西域學徒莫",
    "T50n2053_002:0232c27": "不讚仰，爰至鬼神亦皆講習。眾賢覽而心",
    "T50n2053_002:0232c28": "憤，又十二年，覃思作《俱舍雹論》二萬五千頌，",
    "T50n2053_002:0232c29": "八十萬言。造訖，欲與世親面定是非，未果",
    "T50n2053_002:0233a01": "而終。世親後見其論，歎有知解。言其思力",
    "T50n2053_002:0233a02": "不減《毘婆沙》之眾也。雖然甚順我義，宜名",
    "T50n2053_002:0233a03": "《順正理論》，遂依行焉。眾賢死後，於菴沒羅",
    "T50n2053_002:0233a04": "林中起窣堵波，今猶見在。[0233a04] 林側又有窣堵",
    "T50n2053_002:0233a05": "波，是毘末羅蜜多羅(唐言無垢稱)論師遺身處。",
    "T50n2053_002:0233a06": "論師迦濕彌羅國人，於說一切有部出家，",
    "T50n2053_002:0233a07": "遊五印度，學窮三藏，將歸本國，塗次眾賢",
    "T50n2053_002:0233a08": "之塔，悲其著述未及顯揚，奄便逝歿，因自",
    "T50n2053_002:0233a09": "誓更造諸論，破大乘義，滅世親名，使論師",
    "T50n2053_002:0233a10": "之旨永傳遐代。說此語已，心智狂亂，五舌重",
    "T50n2053_002:0233a11": "出，遍體血流，自知此苦原由惡見，裁書懺",
    "T50n2053_002:0233a12": "悔，勸諸同侶勿謗大乘，言終氣絕。當死",
    "T50n2053_002:0233a13": "之處，地陷為坑。[0233a13] 其國有大德名蜜多斯",
    "T50n2053_002:0233a14": "那，年九十，即德光論師弟子，善閑三藏。法師",
    "T50n2053_002:0233a15": "又半春一夏就學薩婆多部《怛埵三弟鑠論》",
    "T50n2053_002:0233a16": "(唐言《辯真論》，二萬五千頌，德光所造也)、《隨發智論》等。[0233a16] 又從此北行",
    "T50n2053_002:0233a17": "三百餘里，至婆羅吸摩補羅國(中印度)。又此",
    "T50n2053_002:0233a18": "東南行四百餘里，至醯掣怛羅國(中印度)。又南",
    "T50n2053_002:0233a19": "行二百餘里，渡殑伽河，西南至毘羅那拏國",
    "T50n2053_002:0233a20": "(中印度境)。又東行二百餘里，至劫比他國(中印度)。城",
    "T50n2053_002:0233a21": "東二十餘里有大伽藍，院內有三寶階，南",
    "T50n2053_002:0233a22": "北列，面東西下，是佛昔於忉利天為摩耶",
    "T50n2053_002:0233a23": "夫人說法訖，歸贍部洲下處。中是黃金，左",
    "T50n2053_002:0233a24": "是水精，右是白銀。如來起善法堂，將諸天",
    "T50n2053_002:0233a25": "眾躡中階而下，大梵天王執白拂，履銀階，",
    "T50n2053_002:0233a26": "處右，天帝釋持寶蓋，蹈水精階，居左。是時",
    "T50n2053_002:0233a27": "百千天眾、諸大菩薩陪隨而下。自數百年前",
    "T50n2053_002:0233a28": "猶有階級，今並淪沒，後王戀慕，壘塼石",
    "T50n2053_002:0233a29": "擬其狀，飾以雜寶，見高七十餘尺。上起精",
    "T50n2053_002:0233b01": "舍，中有石佛像，左右有釋、梵之像，並倣先",
    "T50n2053_002:0233b02": "儀，式彰如在。傍有石柱高七丈，無憂王所",
    "T50n2053_002:0233b03": "立。傍有石基，長五十餘步，高七尺。是佛昔",
    "T50n2053_002:0233b04": "經行處。[0233b04] 從此西北行二百里，至羯若鞠闍國",
    "T50n2053_002:0233b05": "(唐言曲女城。中印度)。國周四千里，都城西臨殑伽河，長",
    "T50n2053_002:0233b06": "二十餘里，廣五六里。伽藍百餘所，僧徒",
    "T50n2053_002:0233b07": "萬餘人，大小俱學。其王吠奢種也，字曷利沙",
    "T50n2053_002:0233b08": "伐彈那(唐言喜增)。父字波羅羯邏伐彈那(唐言作增)，",
    "T50n2053_002:0233b09": "先兄字遏羅闍伐彈那(唐言王增)。喜增在位仁",
    "T50n2053_002:0233b10": "慈，國人稱詠。時東印度羯羅拏蘇伐剌那",
    "T50n2053_002:0233b11": "(唐言金耳)國設賞迦王(唐言同上)。惡其明略而為&#x96A3;",
    "T50n2053_002:0233b12": "患，乃誘而害之。大臣婆尼(唐言明了)及群僚等，",
    "T50n2053_002:0233b13": "悲蒼生之無主，共立其弟尸羅阿迭多",
    "T50n2053_002:0233b14": "(唐言戒日)統承宗廟。王雄姿秀傑，算略宏遠，德動",
    "T50n2053_002:0233b15": "天地，義感人神，遂能雪報兄讎，牢籠印度，",
    "T50n2053_002:0233b16": "威風所及，禮教所霑，無不歸德。天下既定，",
    "T50n2053_002:0233b17": "黎庶斯安，於是戢武&#x97B1;戈，營樹福業，&#x52C5;其",
    "T50n2053_002:0233b18": "境內無得殺生，凡厥元元普令斷肉。隨",
    "T50n2053_002:0233b19": "有聖&#x8FF9;，皆建伽藍，歲三七日遍供眾僧。五",
    "T50n2053_002:0233b20": "年一陳無遮大會，府庫所積並充檀捨，詳",
    "T50n2053_002:0233b21": "其所行，須達拏之流矣。[0233b21] 城西北有窣堵波，高",
    "T50n2053_002:0233b22": "二百餘尺，東南六七里殑伽河南有窣堵",
    "T50n2053_002:0233b23": "波，高二百餘尺，並無憂王所造，皆是佛昔",
    "T50n2053_002:0233b24": "說法處也。法師入其國，到跋達邏毘訶羅",
    "T50n2053_002:0233b25": "寺住三月，依毘離耶犀那三藏讀《佛使毘婆",
    "T50n2053_002:0233b26": "沙》、《日胄毘婆沙》訖。"
}