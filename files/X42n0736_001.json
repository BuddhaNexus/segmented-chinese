{
    "X42n0736_001:0604a04": "四分律鈔批目次",
    "X42n0736_001:0604a06": "卷第一　卷第一本",
    "X42n0736_001:0604a07": "六門分別",
    "X42n0736_001:0604a08": "卷第二　卷第一末",
    "X42n0736_001:0604a09": "六門分別之餘釋十門義",
    "X42n0736_001:0604a10": "標宗顯德篇第一",
    "X42n0736_001:0604a11": "卷第三　卷第二本",
    "X42n0736_001:0604a12": "重釋十門義(釋第六隨文判釋已下)",
    "X42n0736_001:0604a13": "卷第四　卷第二末",
    "X42n0736_001:0604a14": "重釋十門義之餘(第三對外宗教興意之餘)",
    "X42n0736_001:0604a15": "卷第五　卷第三本",
    "X42n0736_001:0604a16": "重釋十門義之餘(十門道俗七部立教通局意第七已下)",
    "X42n0736_001:0604a17": "標宗顯德篇第一(重釋)",
    "X42n0736_001:0604a18": "卷第六　卷第三末",
    "X42n0736_001:0604a19": "集僧通局篇第二足數眾相篇第三",
    "X42n0736_001:0604a20": "受欲是非篇第四",
    "X42n0736_001:0604a21": "卷第七　卷第四本",
    "X42n0736_001:0604a22": "通辨羯磨篇第五結界方法篇第六",
    "X42n0736_001:0604a23": "卷第八　卷第四末",
    "X42n0736_001:0604a24": "結界方法篇之餘(若據律文亦不加字等已下)",
    "X42n0736_001:0604b01": "僧網大綱篇第七",
    "X42n0736_001:0604b02": "卷第九　卷第五本",
    "X42n0736_001:0604b03": "受戒緣集篇第八",
    "X42n0736_001:0604b04": "卷第十　卷第五末",
    "X42n0736_001:0604b05": "師資相攝篇第九說戒正儀篇第十",
    "X42n0736_001:0604b06": "安居策修篇第十一",
    "X42n0736_001:0604b07": "卷第十一　卷第六本",
    "X42n0736_001:0604b08": "安居策修篇之餘(第三作法不同門中已下)",
    "X42n0736_001:0604b09": "自恣宗要篇第十二(迦絺那衣法附出)",
    "X42n0736_001:0604b10": "卷第十二　卷第六末",
    "X42n0736_001:0604b11": "篇聚名報篇第十三",
    "X42n0736_001:0604b12": "卷第十三　卷第七本",
    "X42n0736_001:0604b13": "隨戒釋相篇第十四",
    "X42n0736_001:0604b14": "卷第十四　卷第七末",
    "X42n0736_001:0604b15": "隨戒釋相篇之餘(八隨心無作已下)",
    "X42n0736_001:0604b16": "卷第十五　卷第八本",
    "X42n0736_001:0604b17": "隨戒釋相篇之餘(盜戒第二之餘)",
    "X42n0736_001:0604b18": "卷第十六　卷第八末",
    "X42n0736_001:0604b19": "隨戒釋相篇之餘(十三僧殘篇第六已下)",
    "X42n0736_001:0604b20": "卷第十七　卷第九本",
    "X42n0736_001:0604b21": "隨戒釋相篇之餘(第三篇三十捨墮第三戒已下)",
    "X42n0736_001:0604b22": "卷第十八　卷第九末",
    "X42n0736_001:0604b23": "隨戒釋相篇之餘(九十單提初已下)",
    "X42n0736_001:0604b24": "卷第十九　卷第十本",
    "X42n0736_001:0604c01": "隨戒釋相篇之餘(九十單提中第三十三已下)",
    "X42n0736_001:0604c02": "卷第二十　卷第十末",
    "X42n0736_001:0604c03": "隨戒釋相篇之餘(九十單提中第四十五已下)",
    "X42n0736_001:0604c04": "卷第二十一　卷第十一本",
    "X42n0736_001:0604c05": "持犯方軌篇第十五",
    "X42n0736_001:0604c06": "卷第二十二　卷第十一末",
    "X42n0736_001:0604c07": "持犯方軌篇之餘(七雜料簡已下)",
    "X42n0736_001:0604c08": "卷第二十三　卷第十二本",
    "X42n0736_001:0604c09": "懺六聚法篇第十六",
    "X42n0736_001:0604c10": "卷第二十四　卷第十二末",
    "X42n0736_001:0604c11": "二衣總別篇第十七",
    "X42n0736_001:0604c12": "卷第二十五　卷第十三本",
    "X42n0736_001:0604c13": "四藥受淨法篇第十八　鉢器制聽篇第十九",
    "X42n0736_001:0604c14": "卷第二十六　卷第十三末",
    "X42n0736_001:0604c15": "對施興治法篇第二十　頭陀行儀篇第二十一",
    "X42n0736_001:0604c16": "僧像致敬篇第二十二　訃請設則篇第二十三",
    "X42n0736_001:0604c17": "卷第二十七　卷第十四本",
    "X42n0736_001:0604c18": "導俗化方篇第二十四　主客相待篇第二十五",
    "X42n0736_001:0604c19": "瞻病送終篇第二十六　諸雜要行篇第二十七",
    "X42n0736_001:0604c20": "卷第二十八　卷第十四末",
    "X42n0736_001:0604c21": "沙彌別行篇第二十八　尼眾別行篇第二十九",
    "X42n0736_001:0604c22": "諸部別行篇第三十　跋",
    "X42n0736_001:0604c24": "四分律鈔批目次(終)",
    "X42n0736_001:0605a06": "四分律鈔講前加行方便卷第一",
    "X42n0736_001:0605a08": "江東杭州華嚴寺沙門　大覺　撰",
    "X42n0736_001:0605a09": "原夫。至理凝粹。超然言象之先。妙道冲微。悠哉視聽",
    "X42n0736_001:0605a10": "之表。曇華耀色藻。慧日以流光。貝葉騰文獵。祥風而",
    "X42n0736_001:0605a11": "散彩。靈源杳杳。標指月而尋玄。實際空空。假筌蹄而",
    "X42n0736_001:0605a12": "致遠。鷲山真軌。隨性欲而宣慈。象扇彛章。順機緣而",
    "X42n0736_001:0605a13": "授法。始自鹿苑。啟四諦之微言。終于鶴林。演三伊之",
    "X42n0736_001:0605a14": "秘藏。毗尼標律行之首。泥洹辨常樂之宗。於是導七",
    "X42n0736_001:0605a15": "眾而轉法輪。截四流而宣戒品。遂得五篇垂範。七聚",
    "X42n0736_001:0605a16": "分宗。流福祐於四生。廣紹隆於萬載。昇淨天之妙足。",
    "X42n0736_001:0605a17": "越險道之神車者。豈非尸羅之力哉。自化掩雙林。韜",
    "X42n0736_001:0605a18": "光千[疊*毛]。雖凝神實際。而妙旨可詮。是以摩訶迦葉紐",
    "X42n0736_001:0605a19": "其玄綱。優波毱多秉其茂緒。道味純一。人無異見。洎",
    "X42n0736_001:0605a20": "乎夢源中濁。教水邊清。條分七葉之藂。華散五師之",
    "X42n0736_001:0605a21": "部。然則上座大眾。創分結集之場。五部十八。流宗百",
    "X42n0736_001:0605a22": "載之後。自爾眾峰互舉。各競先驅。法勝法尚之殊途。",
    "X42n0736_001:0605a23": "西山北山之異執。斯亦金柯析檊。玉嶺分峯。輕重之",
    "X42n0736_001:0605a24": "相雖乖。持犯之儀靡隔。蓋由情見有限。受悟無輪。各",
    "X42n0736_001:0605b01": "擅己宗。自題聲教。然則曇無勝藏。朗日月而彌高。無",
    "X42n0736_001:0605b02": "作標宗。浩溟波而罕測。遂得[疊*毛]歸中夏。法水東流。金",
    "X42n0736_001:0605b03": "相乘機。玉門揚化。邪翻信立。正道彌新。白馬肇建於",
    "X42n0736_001:0605b04": "洛陽。赤烏聿興於江左。曇摩創軌。始闡毗尼。十誦之",
    "X42n0736_001:0605b05": "本已傳。四分之宗猶隱。爰有佛陀耶舍。秦言覺明。方",
    "X42n0736_001:0605b06": "傳四分之宗。斯文盛茲東土。今言四分律者。顯宗目",
    "X42n0736_001:0605b07": "也。蓋是法尚先師傳稟之教矣。四分乃五部之殊稱。",
    "X42n0736_001:0605b08": "律是三藏之別名。帶數標名。故云四分。從法作稱。目",
    "X42n0736_001:0605b09": "之為律。遊辭削略。故曰刪繁。詳集本文。名為補闕。對",
    "X42n0736_001:0605b10": "務秉宗。故言行事。決擇要義。復稱為鈔。序者由也。顯",
    "X42n0736_001:0605b11": "宗由致發起之端。稱之為序。又云。陳教起之因由。作",
    "X42n0736_001:0605b12": "法興之漸始。故曰序也。故云四分律刪繁補闕行事",
    "X42n0736_001:0605b13": "鈔序。",
    "X42n0736_001:0605b14": "將釋鈔文。略開六門。一教起所因。二結集所由。三分",
    "X42n0736_001:0605b15": "部時節。四律本翻譯時代不同。五釋詮宗各異并辨",
    "X42n0736_001:0605b16": "題目。六判文解釋。",
    "X42n0736_001:0605b17": "初教起所因者。就中分三。初通明制教意。二明制廣",
    "X42n0736_001:0605b18": "補略意。三明制廣利益意。今初門通明制教意者。斯",
    "X42n0736_001:0605b19": "乃大聖降臨。創開化本。將欲拔濟諸有。同登彼岸。然",
    "X42n0736_001:0605b20": "煩惱難淨。得道無由。故大聖設三學行。攝濟群生。最",
    "X42n0736_001:0605b21": "初先制戒學者。戒為萬善初基佛法之壽命。故經云。",
    "X42n0736_001:0605b22": "依因此戒。得生諸禪定及滅苦智慧。若無此戒。諸善",
    "X42n0736_001:0605b23": "功德。皆不得生。是以三乘學人。必由斯迹。故律云。",
    "X42n0736_001:0605b24": "為調三毒令盡故制增戒學。又戒本云。戒淨有智慧。",
    "X42n0736_001:0605c01": "便得第一道。又多論云。為開泥洹門故制戒也。又毗",
    "X42n0736_001:0605c02": "尼有四義。餘經所無。一戒是佛法平地。萬善由之生",
    "X42n0736_001:0605c03": "長。二一切佛弟子皆依戒住。一切眾生由戒而有。三",
    "X42n0736_001:0605c04": "趣涅槃之初門。四是佛法瓔珞。能莊嚴佛法。二明制",
    "X42n0736_001:0605c05": "廣補略意者。佛初成道。十二年前。唯說一偈。諸惡莫",
    "X42n0736_001:0605c06": "作。諸善奉行。自淨其意。是諸佛教。故戒經云。於十二",
    "X42n0736_001:0605c07": "年中。為無事僧說是戒經。從是已後。廣分別說。即其",
    "X42n0736_001:0605c08": "義也。即律中云。佛成道已。與諸比丘。遊行蘇羅婆國。",
    "X42n0736_001:0605c09": "漸漸遊行。至毗蘭若。受婆羅門請安居一夏。唯食馬",
    "X42n0736_001:0605c10": "麥。爾時舍利弗。於閑靜處。作是念言。過去六佛。何佛",
    "X42n0736_001:0605c11": "法得久住。何佛法不久住。即時問佛。佛言。毗婆尸式",
    "X42n0736_001:0605c12": "棄拘留孫迦葉佛。此四佛法得久住。餘二佛法不久",
    "X42n0736_001:0605c13": "住。所以爾者。此二世尊。但說略教。不說廣教。故佛法",
    "X42n0736_001:0605c14": "不久住。餘之四佛為諸弟子制廣教故。法得久住。舍",
    "X42n0736_001:0605c15": "利弗因請。願同四佛制廣之益。令法久住。佛言且止。",
    "X42n0736_001:0605c16": "我自知時。為我弟子未有名聞故。未得利養故。未生",
    "X42n0736_001:0605c17": "有漏故。未制戒也。後十二年後。因須提那子最初壞",
    "X42n0736_001:0605c18": "略。制廣補之。三明制廣之益者。且據律文。佛制一一",
    "X42n0736_001:0605c19": "戒。皆招生十利功德。一攝取於僧者。謂下座持戒。則",
    "X42n0736_001:0605c20": "為如法之眾。攝在眾中。二令僧歡喜者。謂若中座持",
    "X42n0736_001:0605c21": "戒。有所施為。悅可眾心也。三令僧安樂者。謂若上座",
    "X42n0736_001:0605c22": "持戒。則光飾眾僧。能蔭益徒眾也。四未信者令信。謂",
    "X42n0736_001:0605c23": "戒德內充。外生物善。發人信敬。堪為師範。馮之以度",
    "X42n0736_001:0605c24": "世。是以未出家者。信樂出家。從其出家。五已信者令",
    "X42n0736_001:0606a01": "增長。既度弟子。復能教授。令其護持增進心行也。六",
    "X42n0736_001:0606a02": "難調順者令調順。謂徒眾之中。有違教犯禁不順威",
    "X42n0736_001:0606a03": "儀。則能如此治罸摧伏令改也。七慚愧者得安樂者。",
    "X42n0736_001:0606a04": "謂徒眾之中若有道心人。失意犯罪。常懷媿懼。改往",
    "X42n0736_001:0606a05": "修來。求乞洗過。復能救拔。作歸依處也。八斷現在有",
    "X42n0736_001:0606a06": "漏者。已生之惡既除。身心清淨。現應布薩。行無缺漏",
    "X42n0736_001:0606a07": "也九斷未來有漏者。未生之惡永不起也。十令正法",
    "X42n0736_001:0606a08": "久住者。持戒之人自行清淨。復能令他持戒。匡益時",
    "X42n0736_001:0606a09": "眾。化化相承。千載不墜也。上來三段不同。總是初門",
    "X42n0736_001:0606a10": "教起所由也。",
    "X42n0736_001:0606a11": "第二結集所由者。付法藏傳云。佛告迦葉。汝今當知。",
    "X42n0736_001:0606a12": "我於無量阿僧祗劫。為眾生故。懃修苦行。一心專求",
    "X42n0736_001:0606a13": "無上勝法。如我昔願。今已滿足。今將涅槃。以此深法。",
    "X42n0736_001:0606a14": "用囑累汝。汝當於後。敬順我意。廣宣流布。令不斷絕。",
    "X42n0736_001:0606a15": "迦葉答言。善哉受教。奉持正法。後時如來。常與迦葉",
    "X42n0736_001:0606a16": "對坐說法。時諸天人謂言。世尊師於迦葉。於是迦葉。",
    "X42n0736_001:0606a17": "即辭如來。往耆闍崛山賓鉢羅窟。經行禪思。宣揚妙",
    "X42n0736_001:0606a18": "法。度諸眾生。四分五百結集。佛於拘尸那城入般涅",
    "X42n0736_001:0606a19": "槃。千[疊*毛]纏身。金銀銅鐵四棺盛之。滿盛香油。積眾香",
    "X42n0736_001:0606a20": "薪。持火然之。天即滅火。時阿那律得天眼故。語諸人",
    "X42n0736_001:0606a21": "言。諸天滅火者。為待迦葉到耳。于時迦葉在波婆國。",
    "X42n0736_001:0606a22": "至世尊般涅槃時。放勝光明。大地震動。便作是念。將",
    "X42n0736_001:0606a23": "非如來欲入涅槃現斯相耶。即入三昧。以天眼觀。即",
    "X42n0736_001:0606a24": "見如來於凞連河邊全身捨壽。作是觀已。慘然不悅。",
    "X42n0736_001:0606b01": "如來涅槃。何期駛哉。世間眼滅。不善增長。即與徒眾。",
    "X42n0736_001:0606b02": "向拘尸城。於路作念。我當得見未燒佛舍利不耶。諸",
    "X42n0736_001:0606b03": "天知迦葉心作如是念。是故滅火。迦葉前行逢一梵",
    "X42n0736_001:0606b04": "志。右手執持曼陀羅華在道而行。迦葉遙見。問言。汝",
    "X42n0736_001:0606b05": "從何來。答從拘尸城來。復更問言。識我師不。答言我",
    "X42n0736_001:0606b06": "識。入般涅槃。已經七日。一切天人。大設供養。我從彼",
    "X42n0736_001:0606b07": "處得此華來。迦葉與五百弟子。聞是說已。皆大悲惱。",
    "X42n0736_001:0606b08": "中有未離欲比丘。聞世尊已入涅槃。舉身投地。譬如",
    "X42n0736_001:0606b09": "斫樹根斷樹倒。諸比丘亦爾。號哭哽咽。淚下如雨。咸",
    "X42n0736_001:0606b10": "言善逝涅槃。何乃大早。或有踠轉在地。猶如圓木。爾",
    "X42n0736_001:0606b11": "時有跋難陀釋子在於眾。語諸人言。長老且止。莫大",
    "X42n0736_001:0606b12": "憂愁。我等於彼摩訶羅邊。便得解脫。彼在世時。數教",
    "X42n0736_001:0606b13": "我等。是應是不應。當作是不當作是。我等今者便得",
    "X42n0736_001:0606b14": "自住。欲作便作。欲不作便不作。時大迦葉聞之不悅。",
    "X42n0736_001:0606b15": "告諸比丘。且起疾捉衣鉢。及世尊舍利未燒。我當得",
    "X42n0736_001:0606b16": "見。且速前進。於是迦葉。與五百比丘。往拘尸城。至雙",
    "X42n0736_001:0606b17": "樹間。繞棺三匝。稽首作禮。而說偈言(〔往〕付法藏傳)。",
    "X42n0736_001:0606b18": "　超越三界家　　永度生死流　　寂然無相願",
    "X42n0736_001:0606b19": "　微妙難思議　　佛日甚明淨　　能除痴暗冥",
    "X42n0736_001:0606b20": "　積劫修苦行　　誓度諸苦人　　云何於今日",
    "X42n0736_001:0606b21": "　棄捨本慈悲　　全身處金槨　　寂然安不動",
    "X42n0736_001:0606b22": "　唯願天人尊　　顯現金色身　　普令一切眾",
    "X42n0736_001:0606b23": "　興起無量願",
    "X42n0736_001:0606b24": "爾時世尊。於金棺內千張[疊*毛]中。出金色足。光明照曜。",
    "X42n0736_001:0606c01": "猶如盛日。棺[疊*毛]無虧。而足顯現。於時迦葉。偏袒右肩。",
    "X42n0736_001:0606c02": "接足作禮。重說偈言。",
    "X42n0736_001:0606c03": "　如來足踝滿　　千輻相輪現　　指纖長柔耎",
    "X42n0736_001:0606c04": "　合縵網成就　　大悲濟眾生　　斷世眾疑網",
    "X42n0736_001:0606c05": "　是故我今日　　頂禮最勝足　　我證四真諦",
    "X42n0736_001:0606c06": "　說佛功德聚　　已讚歎供養　　宜還斂足入",
    "X42n0736_001:0606c07": "說是偈已。告比丘闍維世尊舍利。非我等事。何以故。",
    "X42n0736_001:0606c08": "國王長者。求最勝福。自當供養。我等宜當結集法眼。",
    "X42n0736_001:0606c09": "無令法炬速疾磨滅。為未來世。當作照明。紹三寶種。",
    "X42n0736_001:0606c10": "使不斷絕。五百結集云。迦葉未到。燒火不然。迦葉前",
    "X42n0736_001:0606c11": "至如來棺所。棺即自開。世尊現足。時大迦葉。見世尊",
    "X42n0736_001:0606c12": "足下輪相垢汙。即問阿難。世尊顏容端正。身作金色。",
    "X42n0736_001:0606c13": "誰汙足下輪相。阿難答言。女人心耎。前禮佛時。泣淚",
    "X42n0736_001:0606c14": "墮上。手捉汙世尊足。迦葉聞之不悅。於時迦葉禮世",
    "X42n0736_001:0606c15": "尊足。時諸四眾。亦禮佛足。時世尊足。還內棺中。隱不",
    "X42n0736_001:0606c16": "復現。迦葉哀歎。遶棺七匝。其火不燒而自燃也。十誦",
    "X42n0736_001:0606c17": "律云。舉佛舍利入拘尸城。八國諸王集兵圍繞奪",
    "X42n0736_001:0606c18": "取。時姓烟婆羅門。語諸王言。如來大慈。何有鬥戰諍",
    "X42n0736_001:0606c19": "佛舍利。因分八分與八國王。即為八塔。四分律云。時",
    "X42n0736_001:0606c20": "大迦葉以此因緣。集比丘僧告言。我先在道行時。間",
    "X42n0736_001:0606c21": "跋難陀語諸比丘。作如是言。長老且止等。廣說如前。",
    "X42n0736_001:0606c22": "我今可共論法毗尼。勿令外道以致餘言譏嫌。沙門",
    "X42n0736_001:0606c23": "瞿曇法律若烟。世尊在時。皆共學戒。而今滅後無學",
    "X42n0736_001:0606c24": "戒者。諸長老。今可科差若比丘多聞智慧是羅漢者",
    "X42n0736_001:0607a01": "時即差得四百九十九人。皆是羅漢。多聞智慧者。次",
    "X42n0736_001:0607a02": "差阿難。亦在數中。迦葉不許。以阿難在學地。猶有愛",
    "X42n0736_001:0607a03": "恚怖癡。不應令在數。諸比丘復言。阿難是供養佛人。",
    "X42n0736_001:0607a04": "常隨佛行。親從世尊。受所教法。彼必處處疑問世尊。",
    "X42n0736_001:0607a05": "今宜在數。又云佛涅槃後。諸大羅漢。皆欲入滅。迦葉",
    "X42n0736_001:0607a06": "即往忉利天上。以打揵槌。而告之言。諸大德。且莫取",
    "X42n0736_001:0607a07": "滅。應報佛恩。大德乘佛聖教。皆得解脫。今應結集聖",
    "X42n0736_001:0607a08": "教。以示後人。令法不墜。是報佛恩。我是上座。違上座",
    "X42n0736_001:0607a09": "命。佛制吉羅。諸阿羅漢。順佛語故。不違上座所命。於",
    "X42n0736_001:0607a10": "是方集得四百九十九人。善達三藏。具二解脫。二解",
    "X42n0736_001:0607a11": "脫者。慧解脫心解脫也。若准智論。則云千人欠一。次",
    "X42n0736_001:0607a12": "取阿難。即共量議。我等當於何處集法毗尼。多饒飲",
    "X42n0736_001:0607a13": "食。臥具無乏。皆言唯王舍城。房舍飲食。臥具眾多。宜",
    "X42n0736_001:0607a14": "可共往論法毗尼。迦葉作白。白已俱往。時阿難在道",
    "X42n0736_001:0607a15": "行。心念言。譬如新生犢子。猶故飲乳。與五百大牛共",
    "X42n0736_001:0607a16": "行。今我亦爾。猶是學人。所作未辦。而與五百羅漢共",
    "X42n0736_001:0607a17": "行。時毗舍離國有跋闍子比丘。有大神力。觀知阿難",
    "X42n0736_001:0607a18": "猶是有欲。令其生厭離心。即說偈言。",
    "X42n0736_001:0607a19": "　靜住空樹下　　心思於涅槃　　坐禪莫放逸",
    "X42n0736_001:0607a20": "　多說何所作",
    "X42n0736_001:0607a21": "時阿難聞此偈已。獨處精進。心不放逸。寂然無亂。是",
    "X42n0736_001:0607a22": "阿難未曾有法。夜多經行。明欲出時。身疲極。即時小",
    "X42n0736_001:0607a23": "坐。方欲亞臥。頭未至枕。於其中間。心得無漏解脫。得",
    "X42n0736_001:0607a24": "羅漢已。即說偈言。",
    "X42n0736_001:0607b01": "　多聞種種說　　常供養世尊　　已斷於生死",
    "X42n0736_001:0607b02": "　瞿曇今欲臥",
    "X42n0736_001:0607b03": "既證無學果。夜中逕迦葉所。值迦葉閇房。迦葉語言。",
    "X42n0736_001:0607b04": "汝若已證無學。入來相見。即從戶鑰入見迦葉。時諸",
    "X42n0736_001:0607b05": "羅漢。從毗舍離往王舍城。迦葉問言。先結集何藏。即",
    "X42n0736_001:0607b06": "共和白。先結集毗尼藏。毗尼藏者。佛法壽命也。即取",
    "X42n0736_001:0607b07": "憂波離。迦葉作白差之。一夏之中。八十度誦出大毗",
    "X42n0736_001:0607b08": "尼藏。上來總明第二結集所由門竟。",
    "X42n0736_001:0607b09": "第三分部時節者。就中分二。初明五師傳授。二明分",
    "X42n0736_001:0607b10": "部所由。今先明五師傳授者。謂如來化緣將畢。眾生",
    "X42n0736_001:0607b11": "感盡。將入滅時。法付迦葉。於涅槃經云。我今所有無",
    "X42n0736_001:0607b12": "上正法。悉已付屬摩訶迦葉。是故迦葉。於佛滅後。次",
    "X42n0736_001:0607b13": "宣正法。廣利眾生。闍王見之自投象下。請言。尊者涅",
    "X42n0736_001:0607b14": "槃可報我等。時大迦葉所化事畢。重自思惟。我極年",
    "X42n0736_001:0607b15": "邁。身為老困。臰爛之體。甚可猒患。涅槃時到。即便思",
    "X42n0736_001:0607b16": "惟。遍禮如來舍利之塔。禮敬畢已。還王舍城。阿難恒",
    "X42n0736_001:0607b17": "逐。未曾捨離。恐入涅槃或不覩見。於後迦葉語阿難",
    "X42n0736_001:0607b18": "言。汝獨入城。我亦當往。因此獨入王舍大城。到闍王",
    "X42n0736_001:0607b19": "宮門告守門者。為我白王。門人答言。王今正睡眠。不",
    "X42n0736_001:0607b20": "敢驚覺。語言。王若覺者可宣我意。阿闍世王夢屋梁",
    "X42n0736_001:0607b21": "折。即便驚悟。門人具宣。王即尋逐尊者。已往雞足山",
    "X42n0736_001:0607b22": "入於圓寂。故婆沙一百三十五云。大迦葉波入王舍",
    "X42n0736_001:0607b23": "城。最後乞食。食已未久。登雞足山。山有三峰。如仰鷄",
    "X42n0736_001:0607b24": "足。尊者入中。結跏趺坐。作誠言曰。願我此身。并及衣",
    "X42n0736_001:0607c01": "鉢。久住不壞。乃至五十七俱胝六十百千歲。付法藏",
    "X42n0736_001:0607c02": "傳云。九十六億。慈氏如來出世之時。施作佛事。發此",
    "X42n0736_001:0607c03": "願已。尋般涅槃。時彼三峰。合成為一。掩蔽尊者。儼然",
    "X42n0736_001:0607c04": "而住(云云)。又付法藏傳云。迦葉至鷄足山。跏趺坐已。",
    "X42n0736_001:0607c05": "作是願言。今我此身。著佛所與糞掃之衣。自持己鉢。",
    "X42n0736_001:0607c06": "乃至彌勒。令不朽壞。使彼弟子皆見我身。又念闍王",
    "X42n0736_001:0607c07": "若不見我。沸血必當從面流出。命不全濟。若使闍王",
    "X42n0736_001:0607c08": "與阿難來者。山當為開。令其得入。若還去者。復當還",
    "X42n0736_001:0607c09": "合。即便捨命。大地震動。帝釋諸天。雨華燒香。供養舍",
    "X42n0736_001:0607c10": "利。悲感號哭。共相裁抑。還歸天上。阿闍世王於睡眠",
    "X42n0736_001:0607c11": "中。夢屋梁折。尋便驚覺。心生遑怖。門人白王。摩訶迦",
    "X42n0736_001:0607c12": "葉欲入涅槃。來與王別。正值眠息。令我致意。王聞悶",
    "X42n0736_001:0607c13": "絕。舉聲大哭。涕淚交流。我何薄祐。諸聖涅槃。不一覩",
    "X42n0736_001:0607c14": "見。即詣竹園禮阿難足。即將阿難向鷄足山。王既致",
    "X42n0736_001:0607c15": "已。山自然開。迦葉在中。全身不散。曼陀羅華。以覆其",
    "X42n0736_001:0607c16": "上。王時發聲號哭。舉身投地。積諸香木。將欲荼維。阿",
    "X42n0736_001:0607c17": "難止言。迦葉以定住身。待於彌勒。不可得燒。彌勒出",
    "X42n0736_001:0607c18": "時。當將徒眾九十六億。至此山上。見於迦葉。時彌勒",
    "X42n0736_001:0607c19": "眾。皆作是念。釋迦如來弟子。身形卑陋若此。彼佛亦",
    "X42n0736_001:0607c20": "當與斯無異。於是迦葉踴身虗空。作十八變。變為大",
    "X42n0736_001:0607c21": "身。充滿法界。時彌勒佛。即就迦葉取僧伽梨。是時大",
    "X42n0736_001:0607c22": "眾。見其神力。除憍慢心。成阿羅漢。王供養已。還歸本",
    "X42n0736_001:0607c23": "國。時鷄足山還合如初。問迦葉有三。謂童子迦葉。摩",
    "X42n0736_001:0607c24": "訶迦葉。十力迦葉。未知世尊付法。是何迦葉。答准大",
    "X42n0736_001:0608a01": "悲經。彌勒歎言。住勝頭陀。少欲知足。即童子迦葉。以",
    "X42n0736_001:0608a02": "此自誓受戒。或曰金色。或曰無欲常行頭陀。故知是",
    "X42n0736_001:0608a03": "也。若爾既是童子迦葉。何故經言摩訶迦葉。答此非",
    "X42n0736_001:0608a04": "是兄弟三人中大者。但以能行頭陀。少欲知定。常行",
    "X42n0736_001:0608a05": "大法。故言大也。但迦葉將欲涅槃。以最勝法。付屬阿",
    "X42n0736_001:0608a06": "難。作如是言。長老當知。昔婆伽婆。以法付我。今我老",
    "X42n0736_001:0608a07": "朽。將欲涅槃。世間勝眼。今當相付。汝可精勤守護斯",
    "X42n0736_001:0608a08": "法。阿難受教。秉宗被時。阿闍世王。請阿難曰。如來迦",
    "X42n0736_001:0608a09": "葉。入般涅槃。自我多殃。悉不覩見。尊若滅度。唯願垂",
    "X42n0736_001:0608a10": "告。阿難曰善。阿難後時至竹林中。聞有比丘誦法句",
    "X42n0736_001:0608a11": "偈。",
    "X42n0736_001:0608a12": "　若人生百歲　　不見水老鶴　　不如生一日",
    "X42n0736_001:0608a13": "　而得覩見之",
    "X42n0736_001:0608a14": "阿難聞已。便語比丘。此非佛語。不可修行。汝今當聽",
    "X42n0736_001:0608a15": "我演佛偈。",
    "X42n0736_001:0608a16": "　若人生百歲　　不解生滅法　　不如生一日",
    "X42n0736_001:0608a17": "　而得解了之",
    "X42n0736_001:0608a18": "爾時比丘。向其師說。師告之言。阿難老朽。智慈衰劣。",
    "X42n0736_001:0608a19": "言多錯謬。不可信矣。汝今但當如前而誦。阿難後聞。",
    "X42n0736_001:0608a20": "猶誦前偈。即問其意。答言尊者。吾師告我。阿難老朽。",
    "X42n0736_001:0608a21": "言多虗妄。但依前誦。阿難思惟。彼輕我言。或受餘教。",
    "X42n0736_001:0608a22": "即入三昧。推求勝德。不見有人能迴彼意。便作是言。",
    "X42n0736_001:0608a23": "世間眾苦。甚難久居。我於今日。宜入涅槃。復作是念。",
    "X42n0736_001:0608a24": "阿闍世王。與我有要。我應之語。即詣王宮。告守門者。",
    "X42n0736_001:0608b01": "為我白王。門人答曰。王今睡眠。若設覺悟。罪我不少。",
    "X42n0736_001:0608b02": "阿難語言。王若覺者。可宣我意。阿闍王夢蓋莖折(表失",
    "X42n0736_001:0608b03": "蔭覆)。即便驚悟。門人具宣。王聞悶絕。良久乃蘇。園神白",
    "X42n0736_001:0608b04": "王。阿難今已向毗舍離。即嚴四兵。往恒河側。阿難乘",
    "X42n0736_001:0608b05": "船在河中流。於時大地。六種震動。時雪山中。有五百",
    "X42n0736_001:0608b06": "仙。見斯相已飛空往詣。求哀出家。即化恒河。變成金",
    "X42n0736_001:0608b07": "地。為諸仙人如應說法。鬚髮自落。成阿羅漢。咸悉俱",
    "X42n0736_001:0608b08": "時入般涅槃。阿難昇空。作十八變。入風奮迅三昧。分",
    "X42n0736_001:0608b09": "身為四。一分向忉利天與釋提桓因。一分與大海娑",
    "X42n0736_001:0608b10": "伽羅龍王。一分與彼毗舍離子。一分授與阿闍世王。",
    "X42n0736_001:0608b11": "如是四處各起寶塔。有人云。阿難在河中流入涅槃",
    "X42n0736_001:0608b12": "者。為護闍王及毗舍離意也。所以不進不退耳。心疏",
    "X42n0736_001:0608b13": "云。乃至第三師末田提。第四商那和修。並是阿難親",
    "X42n0736_001:0608b14": "承諮奉。阿難將滅。以法通付二人。田提化在罽賓。和",
    "X42n0736_001:0608b15": "修盛行中國。是則同時分地而王也。第五大師者。名",
    "X42n0736_001:0608b16": "憂波毱多。佛在世將。彼為尼乾。名曰薩遮。高才利智。",
    "X42n0736_001:0608b17": "論義絕倫。深生憍慢。擅聲天下。銅鍱纏腹。首戴火瓫。",
    "X42n0736_001:0608b18": "謂智盈滿。以鍱自纏。世間昏闇。無所覩見。欲以光",
    "X42n0736_001:0608b19": "明照其盲冥。來至佛所。欲捔言辨。白言瞿曇。我欲出",
    "X42n0736_001:0608b20": "家。智慧若與舍利弗等。心則甘樂。設不及者。吾當還",
    "X42n0736_001:0608b21": "家。佛言。假使汝積百千萬身。欲望得及舍利弗者。終",
    "X42n0736_001:0608b22": "無是處。其人聞已。辭佛而退。其去未久。佛告眾言。我",
    "X42n0736_001:0608b23": "滅度後。滿一百年。此人爾時得羅漢道。廣化眾生。令",
    "X42n0736_001:0608b24": "得解脫。不可稱數。商那和修。觀其出代。往詣其父。",
    "X42n0736_001:0608c01": "令與出家。語其父言。佛記此人。於百年後。大作佛事。",
    "X42n0736_001:0608c02": "饒益眾生。父即將付商那和修。還至僧坊。度令出家。",
    "X42n0736_001:0608c03": "與受具戒。羯磨亦訖。即得羅漢。三明八解。巧於言辭。",
    "X42n0736_001:0608c04": "所演無盡。心自念曰。我於今日。已覩法身。未見如來",
    "X42n0736_001:0608c05": "相好之體。思惟是已。深生哀戀。爾時有一老尼。年百",
    "X42n0736_001:0608c06": "二十。曾見如來。憂波毱多。知彼見佛。欲至其所。尋遣",
    "X42n0736_001:0608c07": "使者。告比丘尼。尊者毱多欲來相見。時比丘尼。即以",
    "X42n0736_001:0608c08": "一鉢盛滿中油。置房扉後。毱多到其所止。當入房時。",
    "X42n0736_001:0608c09": "棄油數渧。共相慰問。然後就坐。問言大姉。世尊在時。",
    "X42n0736_001:0608c10": "諸比丘輩。威儀進止。其事云何。比丘尼言。昔佛在世。",
    "X42n0736_001:0608c11": "六群比丘。最為麤暴。雖入此房。未曾遺我一渧之油。",
    "X42n0736_001:0608c12": "大德今者智慧高勝。世人號為無相好佛。然入吾房。",
    "X42n0736_001:0608c13": "棄油數渧。以是觀之。佛在時人。定為奇玅。毱多聞是",
    "X42n0736_001:0608c14": "語已。甚自悔責。極懷慚愧。比丘尼言。大德不應自生",
    "X42n0736_001:0608c15": "耻恨。如佛言曰。我滅度後。初日眾生。勝二日者。三日",
    "X42n0736_001:0608c16": "之人益復卑劣。如是展轉。福德衰耗。愚痴闇鈍。善法",
    "X42n0736_001:0608c17": "羸損。況今大德。去佛百年。雖復為作非威儀事。正得",
    "X42n0736_001:0608c18": "其何足為恠。毱多後於異時。集眾說法。施戒論生天",
    "X42n0736_001:0608c19": "之論。呵欲不淨。出離為善。魔王愁怖。恐境界空。便來",
    "X42n0736_001:0608c20": "壞眾意。於說法時。雨金雨寶。雨華瓔珞。化作白象。七",
    "X42n0736_001:0608c21": "寶莊嚴。現為女人。端正奇特。舉會觀視。無聽法心。於",
    "X42n0736_001:0608c22": "三日中。演深法味。乃至無有一人得於道者。毱多入",
    "X42n0736_001:0608c23": "定。觀其所由。魔復以真珠華瓔。著其頂。尊者知是魔",
    "X42n0736_001:0608c24": "作。便以三屍。謂虵狗人。化為華鬘。感魔令至。而謂之",
    "X42n0736_001:0609a01": "曰。汝與我鬘。深感厚施。今還以此用相酬贈。魔大歡",
    "X42n0736_001:0609a02": "喜。舒頸受之。受已見屍。虫疽欲出。臭爛難近。盡其神",
    "X42n0736_001:0609a03": "力。去之不脫。踴身虗空。向諸天眾。求脫不得。復詣梵",
    "X42n0736_001:0609a04": "王。求脫死屍。梵王答言。十力弟子所作神力。吾如之",
    "X42n0736_001:0609a05": "何。假使劫燒。旋藍猛風。不能得脫。如因地倒還扶地",
    "X42n0736_001:0609a06": "起。汝若皈依憂波毱多。容可得脫。魔即受梵王教。往",
    "X42n0736_001:0609a07": "尊者所。五體投地。白言大德。佛初成道。坐樹王下。我",
    "X42n0736_001:0609a08": "率官屬而往惱亂。不可稱數。未一惡言而見輕毀。汝",
    "X42n0736_001:0609a09": "阿羅漢。少慈忍力。於天人前。而見陵毀。尊者答言。汝",
    "X42n0736_001:0609a10": "以聲聞。比校如來。欲以芥子等須彌山。螢燭之光。齊",
    "X42n0736_001:0609a11": "暉日月。牛跡之水。同大海量。如來大悲。不相加報。今",
    "X42n0736_001:0609a12": "我狹劣。少悲忍心。故相毀辱。汝於正法。更莫嬈害。當",
    "X42n0736_001:0609a13": "為汝解。汝昔曾覩如來色身。宜為我現。魔王言。我現",
    "X42n0736_001:0609a14": "佛身。勿為吾禮。魔王入林。變形如佛。三十二相八十",
    "X42n0736_001:0609a15": "種好。光明照耀。儀相安祥。化為比丘。前後圍繞。若鵝",
    "X42n0736_001:0609a16": "王趍從林而出。毱多見已便說偈言。",
    "X42n0736_001:0609a17": "　咄哉無常　　無悲愍心　　能壞如是",
    "X42n0736_001:0609a18": "　上妙色身",
    "X42n0736_001:0609a19": "說是偈已。一心瞻仰。目不暫捨。內懷踊躍。又說偈贊",
    "X42n0736_001:0609a20": "曰。",
    "X42n0736_001:0609a21": "　快哉清淨業　　能成是妙果　　非自在天生",
    "X42n0736_001:0609a22": "　亦非無因得　　面如紫金色　　目淨如青蓮",
    "X42n0736_001:0609a23": "　端正超日月　　奇妙勝華林　　湛然若大海",
    "X42n0736_001:0609a24": "　不動如須彌　　安步猶師子　　顧視同牛王",
    "X42n0736_001:0609b01": "　無量百千劫　　淨修身口意　　以是故獲得",
    "X42n0736_001:0609b02": "　如此殊妙身　　怨見尚歡喜　　況我不欣慶",
    "X42n0736_001:0609b03": "說是偈已。不覺為禮。魔王驚怖。即復本形。問言何故",
    "X42n0736_001:0609b04": "如此。答言波旬。我知世尊久已滅度。見此形貌。歡喜",
    "X42n0736_001:0609b05": "內發。是故禮耳。城中男女。百千萬人。聞於尊者摧伏",
    "X42n0736_001:0609b06": "惡魔。皆共雲集。聽其說法。百千萬人。悟於初果。萬八",
    "X42n0736_001:0609b07": "千人。得阿羅漢。從是已後。所化無量。時阿育王。於三",
    "X42n0736_001:0609b08": "寶所。得不壞信。每與尊者。歷觀勝迹。處處化度無量",
    "X42n0736_001:0609b09": "眾生。皆得羅漢。其得道者。一人一籌。籌長四寸。滿一",
    "X42n0736_001:0609b10": "石室。室高六丈。縱廣亦爾。於是名稱滿閻浮提。世皆",
    "X42n0736_001:0609b11": "號為無相好佛。化緣已訖。將欲涅槃。即告大眾。却後",
    "X42n0736_001:0609b12": "七日我當滅度。爾時即集十萬羅漢。及諸學人淨持",
    "X42n0736_001:0609b13": "戒者。不可稱數。即現十八變。使諸四眾生大信心。於",
    "X42n0736_001:0609b14": "無餘涅槃而取滅度。以室中籌。而用耶維。十萬羅漢",
    "X42n0736_001:0609b15": "亦入涅槃。譬如大象既去象子亦隨也(云云)。此上五",
    "X42n0736_001:0609b16": "師躡跡傳化。是故號為異世五師。上來明五師傳授",
    "X42n0736_001:0609b17": "門竟。",
    "X42n0736_001:0609b18": "二明分部所由者。就中分二。先明五部不同。後依宗",
    "X42n0736_001:0609b19": "輪論。廣明二十部離分由緒。先明五部者。然諸經論",
    "X42n0736_001:0609b20": "互說不同。今略出二三。以知途路。案遺教三昧經。五",
    "X42n0736_001:0609b21": "部僧分別服飾品云。佛在世時。有比丘羅旬。每行分",
    "X42n0736_001:0609b22": "衛。輙空而還。佛知宿行。欲現殃福并正明戒。佛使眾",
    "X42n0736_001:0609b23": "僧分為五部。著五色衣。令其日隨一部乞食。於是隨",
    "X42n0736_001:0609b24": "其戒儀。至於度世。後號稱各各奉其所著服色。薩婆",
    "X42n0736_001:0609c01": "多部者。博通敏達。智道法化。應著絳袈裟。曇無德部",
    "X42n0736_001:0609c02": "者。奉執重戒。斷當法律。應著皂色袈裟。迦葉遺部者。",
    "X42n0736_001:0609c03": "精懃勇決。救護眾生。應著木蘭袈裟。彌沙塞部者。禪",
    "X42n0736_001:0609c04": "思入微。究暢幽旨。應著青色袈裟。摩訶僧祇部者。懃",
    "X42n0736_001:0609c05": "學眾經。敷演義理。應著黃色袈娑。佛因羅旬乞食不",
    "X42n0736_001:0609c06": "得。使諸比丘知有報應。遂分五部。使曰隨一一部部",
    "X42n0736_001:0609c07": "求食。即皆不得。乃至五部隨者並然。佛令羅旬寺內",
    "X42n0736_001:0609c08": "灑掃。餘人請食。於一日中不作其事。舍利弗為其請",
    "X42n0736_001:0609c09": "食在道。遂翻鉢中食。盡不得食。遂云我既薄福。何須",
    "X42n0736_001:0609c10": "久住。遂以飡沙飲水而入涅槃。私云此雖僧分五服。",
    "X42n0736_001:0609c11": "學戒猶同。定無乖諍。所以知者。案闍王十夢經云。夢",
    "X42n0736_001:0609c12": "見白[疊*毛]。從天飛下。至地分為五段。王時憂惱。來問世",
    "X42n0736_001:0609c13": "尊。佛言非王之事。是我法中。我滅度之後。諸弟子眾。",
    "X42n0736_001:0609c14": "分我毗尼以為五部。既言滅後。故現不分。謂佛在時。",
    "X42n0736_001:0609c15": "但有懸記。而未分為五段也。且依眾經列五部名。遺",
    "X42n0736_001:0609c16": "教三昧經五部者。一薩婆多部(著絳色衣)。二曇無德部(著皂",
    "X42n0736_001:0609c17": "色衣)。三迦葉遺部(著木蘭衣)。四彌沙塞部(著青色衣)。五摩訶僧祇",
    "X42n0736_001:0609c18": "部(著黃色衣)。舍利弗問經五部者。一摩訶僧祇部(着黃色衣)。二",
    "X42n0736_001:0609c19": "曇無屈多迦部(著赤色衣)。三薩婆多部(着皂色衣)。四迦葉遺部",
    "X42n0736_001:0609c20": "(著木蘭衣)。五彌沙塞部(著青色衣)。大集經五部者。一曇摩毱多",
    "X42n0736_001:0609c21": "部。二薩婆帝婆部。三迦葉毗部。四彌沙塞部。五婆蹉",
    "X42n0736_001:0609c22": "富羅部。六摩訶僧祇部。問此經已列六部名。何因言",
    "X42n0736_001:0609c23": "五部。古來多釋。今且一解。僧祇既能廣博遍覽五部",
    "X42n0736_001:0609c24": "經書。明知不別執宗。是故據宗。但唯言五部。上來略",
    "X42n0736_001:0610a01": "釋五部名義竟。次明二十部義。并列其名。案宗輪",
    "X42n0736_001:0610a02": "論云。佛般涅槃後。百有餘年。摩訶陀國俱蘇摩城王。",
    "X42n0736_001:0610a03": "名曰無憂王。統攝瞻部。是時佛法。大眾初破。謂因四",
    "X42n0736_001:0610a04": "眾俱議大天五事不同。分為兩部。一大眾部。二上座",
    "X42n0736_001:0610a05": "部。論云。即於此第二百年。大眾部中。流出二部。一一",
    "X42n0736_001:0610a06": "說部。二說出世部。三雞胤部。復大眾部中。更出一部。",
    "X42n0736_001:0610a07": "名多聞部。次復大眾部中出一部。名說假部。次復大",
    "X42n0736_001:0610a08": "眾部中出三部。一制多部。二西山住部。三北山住部",
    "X42n0736_001:0610a09": "(已上大眾部分破義竟)。次其上座部。經爾所時。一味和合。三百",
    "X42n0736_001:0610a10": "年初。有如諍事分為兩。一說一切有部。二雪山部(即上",
    "X42n0736_001:0610a11": "座部異名也)。次復從說一切有部。流出一部。名犢子部。次",
    "X42n0736_001:0610a12": "復從犢子部流出四部。一法上部。二賢胄部。三正量",
    "X42n0736_001:0610a13": "部。四蜜林山部。次復從一切有部出一部。名化地部。",
    "X42n0736_001:0610a14": "次復從化地部出一部。名法藏部。次復從說一切有",
    "X42n0736_001:0610a15": "部出一部。名飲光部。次復至第四百年初。從說一切",
    "X42n0736_001:0610a16": "有部。流出一部。名經量部。亦名說轉部。如是從上座",
    "X42n0736_001:0610a17": "部。離分成十一部。上來五部二十部中。今四分律。當",
    "X42n0736_001:0610a18": "三昧經曇無德部。舍利弗問經曇無屈多迦部。大集",
    "X42n0736_001:0610a19": "經曇摩毱多部。又二十部法藏部。上總明第三分部",
    "X42n0736_001:0610a20": "時節竟。",
    "X42n0736_001:0610a21": "第四律本翻譯時代不同者。前雖戒法相傳。律本未",
    "X42n0736_001:0610a22": "至。或單羯磨。或別翻戒心。且被時機。未遑繁廣。後來",
    "X42n0736_001:0610a23": "三藏。方譯律文。西國五部。流暉此方。唯感四部。此中",
    "X42n0736_001:0610a24": "十誦律者六十一卷。天竺僧弗若多羅。秦言功德華。",
    "X42n0736_001:0610b01": "以秦弘始六年誦出本文。羅什法師為譯之。如記之",
    "X42n0736_001:0610b02": "第二。四分律者六十卷。晉國沙門支法領。西越流沙。",
    "X42n0736_001:0610b03": "遠期天竺。路逕于闐。遇曇無德部罽賓沙門大乘律",
    "X42n0736_001:0610b04": "師佛陀耶舍。秦言覺明。至長安。以弘始十二年誦出",
    "X42n0736_001:0610b05": "律藏。時集持律沙門三百餘人。於長安中寺譯出。凉",
    "X42n0736_001:0610b06": "州沙門竺佛念譯其梵語。秦國僧道雲道含等筆授。",
    "X42n0736_001:0610b07": "與長含同譯。其人樂廣。故文詞頗富。故肇公云。請大",
    "X42n0736_001:0610b08": "乘律師於石羊寺。新出律藏。本末精悉。若覩初制。僧",
    "X42n0736_001:0610b09": "祇律者四十卷。有平陽沙門釋法顯。遠遊天竺。於摩",
    "X42n0736_001:0610b10": "竭國巴連弗邑阿育王塔南天王寺。具寫本文。賷還",
    "X42n0736_001:0610b11": "晉地。以晉安帝義熈十二年十一月。於陽都道場寺。",
    "X42n0736_001:0610b12": "就迦維羅國僧佛陀跋陀羅晉言覺賢翻出。五分律",
    "X42n0736_001:0610b13": "者三十卷。梵本亦法顯持來。有罽賓三藏佛陀什。宋",
    "X42n0736_001:0610b14": "言覺壽。以宋景平元年。於揚州龍光寺譯。沙門釋智",
    "X42n0736_001:0610b15": "勝為譯。以上翻譯時代不同竟。",
    "X42n0736_001:0610b16": "第五約藏教明分齊。並釋立宗題目者。今茲律典。三",
    "X42n0736_001:0610b17": "藏之中。乃是攝第二毗尼藏。差別名自律藏東流。諸",
    "X42n0736_001:0610b18": "師立宗旨者不少。敘教體者多家。統而言之。略有九",
    "X42n0736_001:0610b19": "家。為頌曰。",
    "X42n0736_001:0610b20": "　止作受隨止惡宗　　教行因果制一代",
    "X42n0736_001:0610b21": "　第七止善八戒行　　第九三輪為教宗",
    "X42n0736_001:0610b22": "立破此諸宗旨義。廣如記之。然今南山律師。用三輪",
    "X42n0736_001:0610b23": "為宗。謂世尊一化。不越三輪。今由蒙俗愚識。未曉正",
    "X42n0736_001:0610b24": "邪。雖為闡揚。事如聾瞽。故須顯現奇異。驚駭耳目。令",
    "X42n0736_001:0610c01": "其伏信是聖人。故須神通輪。為無信也。二者物既生",
    "X42n0736_001:0610c02": "信。身雖伏從。若不示以法言。智開無路。故次第二有",
    "X42n0736_001:0610c03": "說法輪。為無解也。然信解乃明。煩惑猶結。非可口說",
    "X42n0736_001:0610c04": "謂得淨除。義須依行尅證在己。故須有憶念輪。今此",
    "X42n0736_001:0610c05": "戒學後輪收。何以知之。經中所敘。前必現奇令現。信",
    "X42n0736_001:0610c06": "後說法。戒則不爾。約過則制。無待放光等六事。隨相",
    "X42n0736_001:0610c07": "持犯。即事易明。故曰三輪為宗。若偏論此鈔宗旨。以",
    "X42n0736_001:0610c08": "法體行相四法為宗。次釋題目者。四分律者。盖是法",
    "X42n0736_001:0610c09": "尚先師傳稟之教也。此教之目。名義有殊。何者。如四",
    "X42n0736_001:0610c10": "分。即離中之別稱。律則總內之通名。非別無以顯總。",
    "X42n0736_001:0610c11": "故先標四分之目。非總無以顯別。故後顯律之名。言",
    "X42n0736_001:0610c12": "離中別稱者。四分是五部之內。一部之別名也。若論",
    "X42n0736_001:0610c13": "能秉彰名。應言曇無德。此云法尚。又云法護。亦云法",
    "X42n0736_001:0610c14": "鏡。今就所乘題目。故云四分。據本文分者。比丘戒本",
    "X42n0736_001:0610c15": "為初分。尼律下至受說二法為第二分。從安居法下",
    "X42n0736_001:0610c16": "至法犍度為第三分。房舍法下有二犍度。并大小持",
    "X42n0736_001:0610c17": "戒犍度。及條部律。五百七百兩結集。及諸增。一等文。",
    "X42n0736_001:0610c18": "訖此律部為第四分。故曰四分也。律者法也。從教為",
    "X42n0736_001:0610c19": "名。斷割重輕開遮持犯。非律不定。故律訓法也。刪繁",
    "X42n0736_001:0610c20": "補闕者。上明四分律者。是其部之名。從刪字下已下。",
    "X42n0736_001:0610c21": "是今撰者意。釋云削彼繁詞名曰刪繁。增其遺漏名",
    "X42n0736_001:0610c22": "曰補闕(刪所姧反)。刪由定也。行事者。此鈔意在行事。非無",
    "X42n0736_001:0610c23": "生觀門。故曰行事(云云)。鈔者直取要文。言不次敘。不",
    "X42n0736_001:0610c24": "事義章。故曰鈔。則鐵劣義也。序者述也。由也。致也。謂",
    "X42n0736_001:0611a01": "述此鈔由致也。作者非無標名顯別者。初作此鈔。未",
    "X42n0736_001:0611a02": "題道宣之名。其相州礪律師。後見此鈔。因寫一本。恒",
    "X42n0736_001:0611a03": "看之。謂言。此鈔是首律師之所作也。後知宣律師所",
    "X42n0736_001:0611a04": "作。即標名顯別。故曰作者非無等也。京兆者。天子所",
    "X42n0736_001:0611a05": "居之處也。即都城也。崇義寺者。宣初在作鈔寺也。沙",
    "X42n0736_001:0611a06": "門者。息心達本原。號為沙門。釋者舉其種姓。道宣者",
    "X42n0736_001:0611a07": "標其別名。撰述者。顯其所作文言。故曰四分律刪繁",
    "X42n0736_001:0611a08": "補闕行事鈔序(作者非無標名顯別)。",
    "X42n0736_001:0611a09": "第六隨文判釋者。就中分四。第一釋序。第二略列三",
    "X42n0736_001:0611a10": "十篇名。第三釋十門。第四廣釋三十篇之義。於第一",
    "X42n0736_001:0611a11": "釋序中。又分為三段。第一從初戒德難思下至群籍",
    "X42n0736_001:0611a12": "息唱來。明其三學相形。優劣不等義。第二從大師在",
    "X42n0736_001:0611a13": "世下至同異區別來。明其師資傳法。興替所由義。第",
    "X42n0736_001:0611a14": "三從自非統教意之廢興下。明其除疑決滯撰結今",
    "X42n0736_001:0611a15": "文。謂正序此鈔之意義也。於此三段之中更分為二。",
    "X42n0736_001:0611a16": "從初至遺風無替來明其是。二從逮于像季下則明",
    "X42n0736_001:0611a17": "其非。兩段不同。今即是初。",
    "X42n0736_001:0611a18": "夫戒德者。夫是發語之端也。戒德者。諸經論嘆戒文",
    "X42n0736_001:0611a19": "多。戒為萬善之因基。當三乘之標首。趣菩提之正道。",
    "X42n0736_001:0611a20": "越生死之良規。是佛法壽命。則行人之方軌。故曰戒",
    "X42n0736_001:0611a21": "德也。言難思者。有其二義。一體難思。二相難思。言體",
    "X42n0736_001:0611a22": "難思者。無作戒體。非色非心。萬善初基。三乘正因。故",
    "X42n0736_001:0611a23": "曰體難思。言相難思者。從體起行。行則假相而詮。相",
    "X42n0736_001:0611a24": "周法界。亘塵沙境。一一境上發諸律儀。彌亘既寬。故",
    "X42n0736_001:0611b01": "曰相難思。冠超眾像者。此正嘆戒尊高。借喻首飾。冠",
    "X42n0736_001:0611b02": "是人首嚴也。衣服等諸相。人身上餝具。如冠居衣服",
    "X42n0736_001:0611b03": "等眾像最上。今此戒居定慧等萬善上首。故喻以冠。",
    "X42n0736_001:0611b04": "眾像者是定慧等萬善也。戒能生定慧。定慧所依故。",
    "X42n0736_001:0611b05": "德超二學。故曰冠超眾像。為五乘軌導者。為訓作也。",
    "X42n0736_001:0611b06": "三乘并人天為五乘。軌者則也。正訓轍也。導者引也。",
    "X42n0736_001:0611b07": "今此明戒正是五乘之本。能持則出離三途。得人天",
    "X42n0736_001:0611b08": "乘三乘之果。故曰爾。寔三寶舟航者。寔由實也。止",
    "X42n0736_001:0611b09": "也。是也。亦取其是義。明戒能運載行人。度生死大海。",
    "X42n0736_001:0611b10": "至三乘聖位。喻之如船。舟是船之總名。航是舟之別",
    "X42n0736_001:0611b11": "稱。此正明眾生沉淪於欲海。取濟無由。佛示以三寶。",
    "X42n0736_001:0611b12": "令其歸仰。乘戒舟而逈濟截愛海之溶流。故曰也。依",
    "X42n0736_001:0611b13": "教建修定慧之功莫等者。謂若能依此律教。建立修",
    "X42n0736_001:0611b14": "行。定慧方從此生也。戒則居先。功高定慧。故曰莫等。",
    "X42n0736_001:0611b15": "所以遺教經云。依因此戒得生諸禪定及滅苦智慧",
    "X42n0736_001:0611b16": "也。推功歸本。故言莫等也。住持佛法羣籍息唱者。住",
    "X42n0736_001:0611b17": "持佛法。非戒不能。故文云。毗尼藏者佛法壽命。毗尼",
    "X42n0736_001:0611b18": "藏住。佛法方住也。群籍者餘二藏也。",
    "X42n0736_001:0611b19": "上來三學相形優劣不等義竟。自此已下偏約毗尼",
    "X42n0736_001:0611b20": "藏。嘆戒功能也。自大師在世偏弘斯典者。佛說經教。",
    "X42n0736_001:0611b21": "不簡時處人說。今此律教則不爾。局佛自說。要在僧",
    "X42n0736_001:0611b22": "中。唯被內眾。故能闢不諱之門。示祕密之深術。故廣",
    "X42n0736_001:0611b23": "張教網。大樹厥儀。示輕重之兩儀。明止作之二行。簡",
    "X42n0736_001:0611b24": "時簡處。不對俗陳。故曰偏弘。爰及四依遺風無替者。",
    "X42n0736_001:0611c01": "爰由及也。於也。上既佛在皆自弘宣。今明滅後。四依",
    "X42n0736_001:0611c02": "出世。亦弘宣於法。而不替也。四依者。汎論三別。謂人",
    "X42n0736_001:0611c03": "法行也。行四依者。即常乞食。樹下坐。糞掃衣。腐爛藥。",
    "X42n0736_001:0611c04": "法四依者。依法不依人。依智不依識。依義不依語。依",
    "X42n0736_001:0611c05": "了義經不依不了義經也。人四依者。約大小乘合論。",
    "X42n0736_001:0611c06": "若大乘四依。如涅槃中。八大人覺為初依。斯須二果",
    "X42n0736_001:0611c07": "為第二。那含為第三。羅漢為第四。就小乘明者。初七",
    "X42n0736_001:0611c08": "方便人為第一。餘三同前大乘所列名也。遺者與也。",
    "X42n0736_001:0611c09": "謂佛既滅後。留此教法。遺比丘也。替者改也。滅也。去",
    "X42n0736_001:0611c10": "也。止也。待也。明此教法此時無廢復無改變也。風者",
    "X42n0736_001:0611c11": "佛之教也。風有靡草之能。教有除非之用。故曰遺風",
    "X42n0736_001:0611c12": "無替也。",
    "X42n0736_001:0611c13": "上明佛在及滅後住持之德。從此已下明其失也。逮",
    "X42n0736_001:0611c14": "于像季者。逮由及也。像者似也。季者末也。正法能真。",
    "X42n0736_001:0611c15": "像但相似。故言像法。此明去聖日遙。教有陵遲之損",
    "X42n0736_001:0611c16": "失。像季者。尼若能行八敬者。今屬像法家之末。故曰",
    "X42n0736_001:0611c17": "像季。若尼不行八敬。此季則屬末法之限。故此季字",
    "X42n0736_001:0611c18": "有二意解。時轉澆訛者。立云。澆訓薄也。訛者如物無",
    "X42n0736_001:0611c19": "棱角。非方非圓曰訛也。又云訛濫也。轉者謂是變動",
    "X42n0736_001:0611c20": "也。爭鋒唇舌等者。鋒者器刃之端。銳利之義也。濟云。",
    "X42n0736_001:0611c21": "今評論佛法者。皆以勝負之心。互立是非。以舌相害。",
    "X42n0736_001:0611c22": "故曰爭鋒唇舌之間。雖口說空。行猶在有中。不能依",
    "X42n0736_001:0611c23": "教修行。但以寄在唇舌也。故古師云。言在飛龍前。行",
    "X42n0736_001:0611c24": "在跛鼈後是也。鼓論不形之事者。鼓是動也。此明動",
    "X42n0736_001:0612a01": "即論不現之事。鼓動唇舌。高談遠理。云罪福無主。色",
    "X42n0736_001:0612a02": "空雙泯。以其真如理相既深。非可見聞。故曰不形。形",
    "X42n0736_001:0612a03": "由現也。又云虗說至理。事同鼓聲。撿其業行。心未證",
    "X42n0736_001:0612a04": "知。內全無實。但以假說不形無名相之理。如鼓之聲",
    "X42n0736_001:0612a05": "內空無實。故曰也。",
    "X42n0736_001:0612a06": "所以震嶺傳教九代聞之等者。此下明教流東土傳",
    "X42n0736_001:0612a07": "持損益。震者震旦也。嶺者葱嶺山也。此山已東名震",
    "X42n0736_001:0612a08": "旦國。所以名震。以日初出曜於東隅。故曰震旦。傳教",
    "X42n0736_001:0612a09": "至此。故曰震嶺傳教。九代聞之者。從漢明帝永平五",
    "X42n0736_001:0612a10": "年夜夢已來。佛教東傳迄至今時。經於九代。所言九",
    "X42n0736_001:0612a11": "者。謂漢魏晉宋齊梁陳隋唐名之為九。謂昔代高僧",
    "X42n0736_001:0612a12": "名僧等。雖有智術神通拔萃。以一時生物信心。而不",
    "X42n0736_001:0612a13": "能任持佛法。亦不依律教訓時。故曰智術而已。已由",
    "X42n0736_001:0612a14": "止也。",
    "X42n0736_001:0612a15": "欲明揚顯行儀等者。此欲明二字冠下數句。謂如上",
    "X42n0736_001:0612a16": "智術之人。欲明揚顯行儀。欲明匡攝像教。欲明垂彛",
    "X42n0736_001:0612a17": "範等。不可得也。行儀者。行謂戒行。儀者是軌儀。匡是",
    "X42n0736_001:0612a18": "救也正也。垂彛範者。彛者常也。又器名也。範者由法",
    "X42n0736_001:0612a19": "也。謂楷式法則也。將此律教之常法。垂布訓於後來",
    "X42n0736_001:0612a20": "之人。名為訓末學。紐既絕之玄綱者。此下是喻說也。",
    "X42n0736_001:0612a21": "如網有綱能整其目。今佛法之網。用戒為網。若不持",
    "X42n0736_001:0612a22": "戒。則絕其綱。綱絕時亂佛法網。若有人能維持教網。",
    "X42n0736_001:0612a23": "不令斷滅佛法。是名紐絕玄綱。樹已顛之大表者。此",
    "X42n0736_001:0612a24": "明世中表剎等標記處所。有所表彰。如津濟之處。竪",
    "X42n0736_001:0612b01": "其大表。若人迷途失濟。使人遠望此表知其方所。若",
    "X42n0736_001:0612b02": "能標之表忽倒。則迷所標之處也。忽有一人。能更竪",
    "X42n0736_001:0612b03": "茲表者。還令得知津途方所。昔以戒法既無。事同表",
    "X42n0736_001:0612b04": "倒。今更有人。能傳律藏。使三寶隆安。是樹已顛之表",
    "X42n0736_001:0612b05": "也。顛者倒也。佛法之中用戒為表。表於定慧。斷生死",
    "X42n0736_001:0612b06": "之迷。向涅槃之路。戒表若倒。則失菩提之路。今能依",
    "X42n0736_001:0612b07": "教修行是樹義。樹者竪也。可得詳而評之者。此明詳",
    "X42n0736_001:0612b08": "評律教者。要是上來竪已顛之大表。紐既絕玄綱者。",
    "X42n0736_001:0612b09": "方能平章律藏通塞也。自非斯上之人。不可平章此",
    "X42n0736_001:0612b10": "義。故曰可得。可得者謂豈得也。",
    "X42n0736_001:0612b11": "豈非馮虗易以形聲者。此句覆結上言鼓論不形之",
    "X42n0736_001:0612b12": "事句也。馮者托也。附也。虗者不實也。形者現也。謂托",
    "X42n0736_001:0612b13": "空而說者。如言不生不滅。色即是空。理無三際。迹絕",
    "X42n0736_001:0612b14": "來去者。是應道理之言。易得形聲也。聲謂聲譽也。如",
    "X42n0736_001:0612b15": "前鼓論不形之事人。談無相理。易得聲名稱譬。由空",
    "X42n0736_001:0612b16": "理不可見。談者言多相濫。誰究其非。聞者皆信。易以",
    "X42n0736_001:0612b17": "形聲也。軌事難為露潔者。此句結上欲明揚顯行儀",
    "X42n0736_001:0612b18": "等句也。軌者法也。則也。露者顯也。潔者清也。謂談無",
    "X42n0736_001:0612b19": "相之理者。易以形聲。理不可見。故今軌事依律教而",
    "X42n0736_001:0612b20": "行者。則難得清顯。由一事錯誤。則人識知。故俗云。畫",
    "X42n0736_001:0612b21": "鬼魅者易為巧。圖犬馬者難為工。即其義也。",
    "X42n0736_001:0612b22": "然則前修托律藏者。前學諸師名為前修。言指事披",
    "X42n0736_001:0612b23": "文而用之者。事謂衣藥鉢等事也。如持衣加藥。當部",
    "X42n0736_001:0612b24": "缺文。應取他部。豈得手持而已。前代有師不閑通塞。",
    "X42n0736_001:0612c01": "直信律文之有無。不取他部。故曰披文而用之也。則",
    "X42n0736_001:0612c02": "在文信實錄等者。大律藏中。明其持犯行相。是實錄",
    "X42n0736_001:0612c03": "也。但行事之人。不解去取。即有濫耳。如上不取他部",
    "X42n0736_001:0612c04": "持衣之人。人問何故不用外部持衣之文。彼答言。非",
    "X42n0736_001:0612c05": "故不用。但律文分明。直言受持。不稱加法。此並出於",
    "X42n0736_001:0612c06": "實錄。故曰信實錄。寄緣即繁濫者。勝云。如且初安居",
    "X42n0736_001:0612c07": "法。律文云依某聚落某伽藍。若在聚落。除伽藍之言。",
    "X42n0736_001:0612c08": "若在於伽藍。除聚落之稱。而不能思審。隨文總牒者。",
    "X42n0736_001:0612c09": "於事即繁。於法成濫。故曰寄緣繁濫等。如以學非精",
    "X42n0736_001:0612c10": "博者。博由廣也。學若精博。則能除繁去濫也。不識五",
    "X42n0736_001:0612c11": "部之通塞。名為非博。不練當宗之軌用。名為非精。臆",
    "X42n0736_001:0612c12": "說等者。如上學非精博人。心為師。制法不少。故曰臆",
    "X42n0736_001:0612c13": "說尤多。尤甚義也。取類寡於討論者。謂不解類例。取",
    "X42n0736_001:0612c14": "外部持衣文等而用故曰。討論者。討尋文義共論量",
    "X42n0736_001:0612c15": "也。生常異計等者。上寡討論之人。既學非稽古。一生",
    "X42n0736_001:0612c16": "常習異計。相承相准。師弟同迷。故曰爾。",
    "X42n0736_001:0612c17": "致令辨柝釁戾者。由其習俗生常不閑通塞。便更斷",
    "X42n0736_001:0612c18": "割持犯。分別重輕。故曰辨柝。柝者開也。辨者解也。釁",
    "X42n0736_001:0612c19": "者罪也。重罪曰釁。輕罪曰戾。輕重倍分者。謂判輕入",
    "X42n0736_001:0612c20": "重。斷重入輕也。如屬常住物判入現前得夷。屬現前",
    "X42n0736_001:0612c21": "物判入常住得蘭。故曰倍分也。眾網維持等者。此明",
    "X42n0736_001:0612c22": "上學不精博等人。執見不同。維持僧眾綱網法則乖",
    "X42n0736_001:0612c23": "異也。謂弘持眾法綱網之人。故曰眾網維持也。言區",
    "X42n0736_001:0612c24": "別者。謂若綱維眾法。不依律教者。則令他方異處與",
    "X42n0736_001:0613a01": "此行用不同。寺寺各別。故曰。",
    "X42n0736_001:0613a02": "從此已下正當第三門除疑決滯撰結所由義也。自",
    "X42n0736_001:0613a03": "非統教意之廢興者。謂自非兩字。冠下二句也。言自",
    "X42n0736_001:0613a04": "非博解教之有興有廢。何能遣通累等也。言廢興者。",
    "X42n0736_001:0613a05": "如結淨地。十誦則廢。先有須解。先無不應結。四分令",
    "X42n0736_001:0613a06": "結。免內宿等罪。此興也。如是廢興非一。考諸說之虗",
    "X42n0736_001:0613a07": "實者。考由定也。謂考定諸部經律意之虗實也。如魚",
    "X42n0736_001:0613a08": "肉為正食。經禁律開。約教而論。始則為虗。終則為實。",
    "X42n0736_001:0613a09": "又云諸家所作與教相應為實。與教不相應是虗。故",
    "X42n0736_001:0613a10": "曰爾。孰能闢重疑者。孰由誰也。闢者開也。明誰能開",
    "X42n0736_001:0613a11": "重疑。自非上所列統教意之廢興人。考諸說之虗實",
    "X42n0736_001:0613a12": "人。已外無能。故曰孰能也。前代懷疑。今亦致惑。故曰",
    "X42n0736_001:0613a13": "重疑。又云師疑弟子疑其來既久。今悉為開。故云闢",
    "X42n0736_001:0613a14": "重疑也。孰能兩字冠下四句。遣通累者。遣由除也。累",
    "X42n0736_001:0613a15": "是沉累罪累擔累之義也。言不識教之癈興。學非精",
    "X42n0736_001:0613a16": "博者。則不能開此重疑也。則通於教中有所累也。今",
    "X42n0736_001:0613a17": "能遣者。迷除通家大累。故曰遣通累也。括部執者。明",
    "X42n0736_001:0613a18": "諸部異執文也。詮行相者。謂顯了義也。今明自古諸",
    "X42n0736_001:0613a19": "師學非精博。復懷重疑。何能得詮戒行之相也。",
    "X42n0736_001:0613a20": "上論文疏廢立者。古師章疏中。有廢昔義辨正義。廢",
    "X42n0736_001:0613a21": "昔非顯今是。故曰爾。問答要抄者。前代諸師所述章",
    "X42n0736_001:0613a22": "中。假設賓主問答。以為要抄。故曰爾。至於顯行世事",
    "X42n0736_001:0613a23": "者。顯由現也。現行常途法事也。如持衣說淨說戒等",
    "X42n0736_001:0613a24": "法。是名世事。方軌來蒙等者。前人所作方軌法則。以",
    "X42n0736_001:0613b01": "訓末代蒙冥之人。百無一本也。",
    "X42n0736_001:0613b02": "時有銳懷行事等者。銳由利也。謂精神俊利人。不依",
    "X42n0736_001:0613b03": "聖教。多用意言。故稱義集。或復多列遊辭而逗機未",
    "X42n0736_001:0613b04": "足者。廣作義章。不應時用。故曰遊辭。機者機緣也。逗",
    "X42n0736_001:0613b05": "者說文云止也。方言云逗者住也。或單題羯磨成相",
    "X42n0736_001:0613b06": "莫宣者。古德雖出羯磨正文。而不出如非等相。依文",
    "X42n0736_001:0613b07": "直誦。前事不成。故曰爾。",
    "X42n0736_001:0613b08": "所以尋求者等者。上單題羯磨之文。是碩學經遠者。",
    "X42n0736_001:0613b09": "方能了知。准而行用。餘者不知。故曰爾。",
    "X42n0736_001:0613b10": "余因聽採之暇[(厂@((既旡)日+口))*頁]眄羣篇者。余由我也。謂我於聽律",
    "X42n0736_001:0613b11": "之餘暇。竊看古師章疏也。眄說文云邪視也。通非屬",
    "X42n0736_001:0613b12": "意者。屬由當也。著也。言觀前代師傳所作文。皆有其",
    "X42n0736_001:0613b13": "失。不當我情也。俱懷優劣者。上句單題羯磨是優。成",
    "X42n0736_001:0613b14": "相不宣是劣。有是等失故曰。斐然作命直筆具舒者。",
    "X42n0736_001:0613b15": "立云。言未彰口曰斐。命者召也。直筆者。不事義章。名",
    "X42n0736_001:0613b16": "為直筆也。又斐然者。此謂緝綴文章之貌。作命者。今",
    "X42n0736_001:0613b17": "作此鈔。以命召後人依行。故云作命。命即召也。",
    "X42n0736_001:0613b18": "包異部誠文者。謂包括諸部律內要文。將來入此鈔。",
    "X42n0736_001:0613b19": "括眾經隨說者。涅槃楞伽大集十輪阿含遺教等經。",
    "X42n0736_001:0613b20": "與律相應。即將入鈔也。及西土賢聖所遺者。如付法",
    "X42n0736_001:0613b21": "藏傳百論多論智論見論成論等。並是西方羅漢及",
    "X42n0736_001:0613b22": "菩薩所作也故曰。搜駮同異者。搜由取也。駮者除也。",
    "X42n0736_001:0613b23": "謂當部無文。取外同見文。故曰搜也。若有異見。或文",
    "X42n0736_001:0613b24": "繁則刪却。名為駮也。言窮覈者。窮由究也。覈者研也",
    "X42n0736_001:0613c01": "長見必錄以輔博知者。應師云。輔者助也。博者廣也。",
    "X42n0736_001:0613c02": "謂諸經論律中。有長遠之義。我悉錄之。助成今鈔之",
    "X42n0736_001:0613c03": "知見也。濫述必剪者。謂先德諸師多有濫述。如杏子",
    "X42n0736_001:0613c04": "湯為非時藥等皆濫述。今則剪此諸濫故曰。言用成",
    "X42n0736_001:0613c05": "通意者。謂我覩諸師之所述群篇。並懷優劣。多有濫",
    "X42n0736_001:0613c06": "述。由此常使吾心不通。今日作鈔。剪其濫述以遂我",
    "X42n0736_001:0613c07": "本情。我意已通。故曰用成通意。",
    "X42n0736_001:0613c08": "或繁文以顯事用者。如下受戒篇中。所為事大。故須",
    "X42n0736_001:0613c09": "繁文。前明能受有五。所對有六。更明八種調理等。故",
    "X42n0736_001:0613c10": "曰也。或略指以以類相從者。且如單白羯磨。自有三",
    "X42n0736_001:0613c11": "十九種。今鈔中直舉說戒一法。釋其體相。句數多少。",
    "X42n0736_001:0613c12": "增減不同。餘悉例之。或文斷而以義連者。深解云。當",
    "X42n0736_001:0613c13": "部文斷。義取外部文來連也。如持衣加藥狂顛足數。",
    "X42n0736_001:0613c14": "文雖不具。義合有之。今取他宗。故曰義連。或徵辭而",
    "X42n0736_001:0613c15": "假來問者。明今鈔中自有問答。如問云。尼等四人狂",
    "X42n0736_001:0613c16": "中三人不足數。為自言故不足。為體不足。是等也。如",
    "X42n0736_001:0613c17": "是始終交映隱顯互出者。謂為結前文。故言如是也。",
    "X42n0736_001:0613c18": "始終者。深云。謂此鈔中自有交映。如足數中簡六十",
    "X42n0736_001:0613c19": "餘人不足數。下羯磨文中更不出也。亦如羯磨中明",
    "X42n0736_001:0613c20": "十種緣。已下諸羯磨中更不明之。如僧殘中將夷謗",
    "X42n0736_001:0613c21": "他戒。列犯相具緣。已下九十中將殘罪謗他。直指十",
    "X42n0736_001:0613c22": "三中犯相具緣。令取解也。前則為始。後則為終。今須",
    "X42n0736_001:0613c23": "將有以映無。將前以映後。故曰始終交映也。隱顯互",
    "X42n0736_001:0613c24": "出者。謂與欲中。有自言故。不成持欲。故曰顯。無僧知",
    "X42n0736_001:0614a01": "故曰隱。足數中有僧知故不足數。故曰顯。無自言故",
    "X42n0736_001:0614a02": "曰隱。故名隱顯互出。",
    "X42n0736_001:0614a03": "并現行羯磨者。今鈔中說戒受戒自恣等諸羯磨。是",
    "X42n0736_001:0614a04": "常途現行之事。故曰現行也。諸務是非者。謂諸行事",
    "X42n0736_001:0614a05": "務中。明法則之得失。故曰是非。如受日中。緣如故曰",
    "X42n0736_001:0614a06": "是。緣非故曰非也。導俗正儀者。此序下導俗化方篇",
    "X42n0736_001:0614a07": "儀則法式。五八戒儀。入寺等法式軌則是也。出家雜",
    "X42n0736_001:0614a08": "法者。此序下諸雜要行篇也。用濟新學之費功者。立",
    "X42n0736_001:0614a09": "云。若覩此鈔竟。一切法式儀則。皆悉解也。不假別處",
    "X42n0736_001:0614a10": "尋求。無費其功夫也。",
    "X42n0736_001:0614a11": "然同我則擊其大節者。立云。謂同我見者。則能唱知",
    "X42n0736_001:0614a12": "言大善大好也。如一人唱歌。一人拍掌。故曰擊大節",
    "X42n0736_001:0614a13": "也。異說則斥其文繁者。謂情見不同者。嫌我鈔文繁",
    "X42n0736_001:0614a14": "言。何須如此繁說。俱錄三五番羯磨。將以行事便足。",
    "X42n0736_001:0614a15": "故曰文繁。音義曰。斥是不用也。三蒼云。斥者推也。又",
    "X42n0736_001:0614a16": "呵也。除也。必不急之言等者。善來上法受緣受體。末",
    "X42n0736_001:0614a17": "代無緣。名為不急。我若廣談。非鈔之意。故曰所諱。",
    "X42n0736_001:0614a18": "今圖度等者。度徒各反。量也。圖者廣疋云。度也。議也。",
    "X42n0736_001:0614a19": "亦計也。務兼省約者。省是減也。見字林。減緘黯反。約",
    "X42n0736_001:0614a20": "者限也。少也。以兼省故則不繁。以兼約故則不多也。",
    "X42n0736_001:0614a21": "救急備卒者。急謂新受戒僧尼。觸事面牆。不識教相。",
    "X42n0736_001:0614a22": "交即作罪梵行之難。事若倒懸。今此鈔示方軌。離破",
    "X42n0736_001:0614a23": "毀之過。名為救急。備卒者。忽有緣須。看文即解。名為",
    "X42n0736_001:0614a24": "備卒。如下導俗化方分亡人物等。事卒至。鈔備擬之。",
    "X42n0736_001:0614b01": "故曰救急備卒也。",
    "X42n0736_001:0614b02": "若思不贍於時事固有闕於行詮者。思謂緣慮也。不",
    "X42n0736_001:0614b03": "瞻者(不豐足義不及義也)。行者戒行也。詮是能詮之教也。謂我",
    "X42n0736_001:0614b04": "思不及。既闕失能詮教所詮行。故曰闕於行詮。則略",
    "X42n0736_001:0614b05": "標指趣以廣於後者。立有兩解。初云。我今雖作此鈔。",
    "X42n0736_001:0614b06": "但略指而已。餘有未盡。付將來碩學之人。廣明詮序。",
    "X42n0736_001:0614b07": "又云今鈔中略標指宗意。廣則於後三十門中明也。",
    "X42n0736_001:0614b08": "上卷則攝於眾務成用有儀者。攝者統也。眾者僧也。",
    "X42n0736_001:0614b09": "謂統攝僧家之法事。故曰眾務。中卷遵於戒體持犯",
    "X42n0736_001:0614b10": "立懺者。謂戒體者。受時無作體也。持犯者。隨中二持",
    "X42n0736_001:0614b11": "兩犯也。立懺者。懺六聚罪。中卷盡論此事故曰。下卷",
    "X42n0736_001:0614b12": "隨機要行托事而起者。謂要行者。衣藥受淨等種種",
    "X42n0736_001:0614b13": "事也。托事而起者。導俗化方受五八戒。并看病送終",
    "X42n0736_001:0614b14": "等法。皆是托茲病終等事而起。故言托事而起。下卷",
    "X42n0736_001:0614b15": "此事盡論。故曰想無紊亂。指下文三十門中委審無",
    "X42n0736_001:0614b16": "亂也。紊文運反。尚書云亂也。",
    "X42n0736_001:0614b17": "但境事寔繁者。此言生起三十門題目意也。境者情",
    "X42n0736_001:0614b18": "非情境也。事者持衣說恣等也。此境與事非一。故曰",
    "X42n0736_001:0614b19": "寔繁也。今取物類相從者以標名首者。且如結界。總",
    "X42n0736_001:0614b20": "有七種。大界有三。小界有三。并戒場為七。今直標名",
    "X42n0736_001:0614b21": "云結界方法。雖有七相。從一名。餘二十九篇。列之可",
    "X42n0736_001:0614b22": "解。又如說戒。即有心念說戒。及對首眾法說戒。而今",
    "X42n0736_001:0614b23": "合言說戒正儀。故曰物類相從也。",
    "X42n0736_001:0614b24": "至於統其大綱者。此下生起十門來意。大網即指十",
    "X42n0736_001:0614c01": "門之意為大綱也。恐條流未委者。條者即三十篇題",
    "X42n0736_001:0614c02": "也。謂一一條事也。流者篇下所明事類也。謂我三十",
    "X42n0736_001:0614c03": "門中。條流之內。有用他部文。有輕重不同教興所由",
    "X42n0736_001:0614c04": "等。此大綱之意致。三十門中未委。故作十門辨統。即",
    "X42n0736_001:0614c05": "名此十門為大綱。綱領下三十門之毛目也。謂恐三",
    "X42n0736_001:0614c06": "十門中。未識其大家綱紀。故以十門示之。方鏡曉遠",
    "X42n0736_001:0614c07": "詮者。方由常也。常由勝也。又方由當也。鏡者照也。曉",
    "X42n0736_001:0614c08": "者了也。明也。遠詮者。近而言之。謂述此十門。則照鏡",
    "X42n0736_001:0614c09": "下三十門中之意。由此十門。托下三十門中二持兩",
    "X42n0736_001:0614c10": "犯。名曰遠詮也。",
    "X42n0736_001:0614c12": "四分律鈔批卷第一本"
}