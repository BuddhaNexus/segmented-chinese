{
    "X26n0570_001:0940b02": "No. 570",
    "X26n0570_001:0940b03": "般若心經解義",
    "X26n0570_001:0940b05": "[0940b05] 註 般若。華言智慧。即人之本性。超情離見。湛寂",
    "X26n0570_001:0940b06": "圓明之稱。般若體用清淨。如如圓滿。細分有三。一",
    "X26n0570_001:0940b07": "實相般若。無相之相。名為實相。即經云不生不滅",
    "X26n0570_001:0940b08": "是也。二觀照般若。離相之照。名為觀照。經云行深",
    "X26n0570_001:0940b09": "照見是也。實相即所照真理。觀照即能照妙慧。實",
    "X26n0570_001:0940b10": "相是體。觀照是用。三文字般若。即言說章句。能詮",
    "X26n0570_001:0940b11": "般若者是。波羅蜜多。此云到彼岸。對苦海言之也。",
    "X26n0570_001:0940b12": "多字作梵音語助詞。有智慧者。照破煩惱。不溺情",
    "X26n0570_001:0940b13": "波。生死超然。妙契本有。即憑此般若之真體妙用。",
    "X26n0570_001:0940b14": "以超登彼岸也。心是般若心。乃諸佛之性體。以般",
    "X26n0570_001:0940b15": "若到彼岸。不外自識此心。經者徑也。是修行之徑",
    "X26n0570_001:0940b16": "路也。題兼華梵兩言。顯標宗旨。",
    "X26n0570_001:0940b17": "[0940b17] 論 此經總為世人耽著現前幻境。造種種業。迷",
    "X26n0570_001:0940b18": "真喪本。萬劫墮落。輾轉受苦。總無出期。佛在覺中。",
    "X26n0570_001:0940b19": "哀憫慘切。冀人因言悟道。以脫離苦海。特說此觀",
    "X26n0570_001:0940b20": "照妙法。揭醒心無罣礙大自在之真境。六百卷般",
    "X26n0570_001:0940b21": "若義蘊。都該括於二百六十字之內。大意秉六如",
    "X26n0570_001:0940b22": "之觀智。掃五蘊之空華。表生佛之一如。達真如之",
    "X26n0570_001:0940b23": "實相。括金剛經之奧旨。而歸簡易者。此經是也。",
    "X26n0570_001:0940b24": "[0940b24] 觀自在菩薩。行深般若波羅蜜多時。照見五蘊皆空。",
    "X26n0570_001:0940c01": "度一切苦厄。",
    "X26n0570_001:0940c02": "[0940c02] 註 觀。即下照見。自在。即下心無罣礙。自其聞聲",
    "X26n0570_001:0940c03": "赴感而言。稱觀世音。自其不見一法之體而言。曰",
    "X26n0570_001:0940c04": "觀自在。菩薩。華言覺有情。謂能以此自在觀智自",
    "X26n0570_001:0940c05": "覺。并覺一切有情眾生也。行。功行也。亦修行也。深。",
    "X26n0570_001:0940c06": "窮微極妙也。般若。兼實相觀照說。波羅蜜多。即是",
    "X26n0570_001:0940c07": "到彼岸。謂觀照般若。契合實相。乃全體究竟之義。",
    "X26n0570_001:0940c08": "時。謂功行圓滿之時。照者。般若之靈光。體也。見者。",
    "X26n0570_001:0940c09": "無相之慧眼。用也。即上文所云觀也。蘊。藏也。以其",
    "X26n0570_001:0940c10": "伏藏陰覆。纏縛人心。故名蘊。五蘊。即下文色受想",
    "X26n0570_001:0940c11": "行識也。色謂幻色。受謂領納。想謂妄想。行謂遷流",
    "X26n0570_001:0940c12": "造作。識謂明了分別。識即心主。受想行。是心所發",
    "X26n0570_001:0940c13": "也。凡人一身。不出色心二法。色蘊惟一。心蘊有受",
    "X26n0570_001:0940c14": "想行識四種。眾生受生死苦。俱從五蘊。不得解脫",
    "X26n0570_001:0940c15": "來。菩薩行深般若。證知五蘊各無自性。徹底是個",
    "X26n0570_001:0940c16": "真空也。度。度脫也。逼迫為苦。被困為厄。菩薩照五",
    "X26n0570_001:0940c17": "蘊空寂。離生死海。復憫眾生顛倒妄想。受諸苦惱。",
    "X26n0570_001:0940c18": "故說此般若法門。令其修習。離苦得樂也。",
    "X26n0570_001:0940c19": "[0940c19] 論 此序能行般若之大菩薩。自度度人。以為修",
    "X26n0570_001:0940c20": "行之標準也。四句為全經之綱。佛說此經。專以度",
    "X26n0570_001:0940c21": "眾生苦厄為心。五蘊為萬苦根株。眾生未能空此。",
    "X26n0570_001:0940c22": "故縈纏苦厄。如蠶作繭。於百沸湯中。頭出頭沒。絲",
    "X26n0570_001:0940c23": "無斷日。菩薩既斷蘊絲。故得空色兩融。智悲俱運。",
    "X26n0570_001:0940c24": "不但能自出苦海。又能救度眾生。同出苦海。究其",
    "X26n0570_001:0941a01": "神通。祇此慧覺&#x8657;含。洞徹源底。照見五蘊皆空而",
    "X26n0570_001:0941a02": "已。六字是全經要旨。最重。不照見。則妄念起滅。生",
    "X26n0570_001:0941a03": "死無休。是名煩惱海無一得自在也。能照見。則一",
    "X26n0570_001:0941a04": "真常湛。萬法圓融。是名真空界無一不自在也。菩",
    "X26n0570_001:0941a05": "薩自心清淨圓融。略無罣礙。故能自度度人。此經",
    "X26n0570_001:0941a06": "誠療眾苦之靈丹。渡迷津之寶筏也。",
    "X26n0570_001:0941a07": "[0941a07] 講 阿難說。我教有觀自在菩薩者。功行最深。具",
    "X26n0570_001:0941a08": "大智慧。造到彼岸之時。照見自己之五蘊。與眾生",
    "X26n0570_001:0941a09": "之五蘊。皆屬空&#x8657;。於己則修無上菩提。於人則多",
    "X26n0570_001:0941a10": "方接引。俾一切苦惱之厄。盡歸解脫。",
    "X26n0570_001:0941a11": "[0941a11] 舍利子。色不異空。空不異色。色即是空。空即是色。受",
    "X26n0570_001:0941a12": "想行識。亦復如是。",
    "X26n0570_001:0941a13": "[0941a13] 註 舍利子。即舍利弗尊者。聲聞乘中。智慧第一。",
    "X26n0570_001:0941a14": "在如來十大弟子之列。佛故呼而告之。色即四大",
    "X26n0570_001:0941a15": "幻色。空乃般若真空。色不異空。是破凡夫有見。執",
    "X26n0570_001:0941a16": "色為實色也。空不異色。是破二乘耽枯。墮空為偏",
    "X26n0570_001:0941a17": "空也。知幻色非色。真空不空。故曰不異。舍空別無",
    "X26n0570_001:0941a18": "色。而色即空。舍色別無空。而空即色。故曰即是。色",
    "X26n0570_001:0941a19": "空雖對舉。本意惟歸於空。五蘊先言色者。以色是",
    "X26n0570_001:0941a20": "堅固妄想。凝結成象。最易執著。若於此勘破。其餘",
    "X26n0570_001:0941a21": "四蘊。胥冰消矣。亦復如是。例上色蘊。亦作如是觀",
    "X26n0570_001:0941a22": "也。",
    "X26n0570_001:0941a23": "[0941a23] 論 此明空理。即觀照般若也。眾生由迷真空。而",
    "X26n0570_001:0941a24": "受幻色。菩薩修般若觀慧。照了幻色即是真空。幻",
    "X26n0570_001:0941b01": "色如泡影露電。當其出現。何嘗無像。一剎那頃。變",
    "X26n0570_001:0941b02": "滅歸空。色不異空也。真空如圓明大鏡。當其&#x8657;懸。",
    "X26n0570_001:0941b03": "何嘗有物。一有照見。隨成形色。空不異色也。變色",
    "X26n0570_001:0941b04": "為空。色即是空也。隨空見色。空即是色也。不異即",
    "X26n0570_001:0941b05": "是。總言色與空。無二見處。",
    "X26n0570_001:0941b06": "[0941b06] 講 弟子舍利子。正是欲脫離苦厄者。菩薩呼其",
    "X26n0570_001:0941b07": "名而告之曰。舍利子。爾知世間有形者為色。無形",
    "X26n0570_001:0941b08": "者為空。不知色乃夢幻泡影。不異夫空也。空乃一",
    "X26n0570_001:0941b09": "真顯露。不異夫色也。色不即是空乎。空不即是色",
    "X26n0570_001:0941b10": "乎。夫因色而有受。因受而有想。因想而有行。行之",
    "X26n0570_001:0941b11": "不得。則識於心而不忘。五者相因而見者也。今色",
    "X26n0570_001:0941b12": "既是空。則受想行識亦復如是矣。",
    "X26n0570_001:0941b13": "[0941b13] 舍利子。是諸法空相。不生不滅。不垢不淨。不增不減。",
    "X26n0570_001:0941b14": "[0941b14] 註 是字。直指之詞。諸法。涵下根塵處界諦緣度",
    "X26n0570_001:0941b15": "等。空相。乃真空妙相。即般若實相。即真如自性也。",
    "X26n0570_001:0941b16": "以其如如不動。非有非非有。故曰空相。六不字。就",
    "X26n0570_001:0941b17": "此本空釋出真體。緣至為生。緣散為滅。五濁惡境",
    "X26n0570_001:0941b18": "為垢。無為偏空為淨。真理漸圓為增。惑障漸消為",
    "X26n0570_001:0941b19": "減。惟此真空之體。原自無生。何復有滅。自來不垢。",
    "X26n0570_001:0941b20": "淨亦強名。在聖不增。處凡不減。",
    "X26n0570_001:0941b21": "[0941b21] 論 此顯空體。即實相般若也。上文已明五蘊皆",
    "X26n0570_001:0941b22": "空之理。隱然顯出一箇真空相。恐人第認作觀照",
    "X26n0570_001:0941b23": "工夫。而未知真空實相。所以就諸法中。指點出空",
    "X26n0570_001:0941b24": "相來。言法證於空。離妄即真。真性歷劫不毀。故不",
    "X26n0570_001:0941c01": "生不滅。真性本來不染。故不垢不淨。真性不著一",
    "X26n0570_001:0941c02": "物。故不增不減。不生。故無生死相。不滅。故無涅槃",
    "X26n0570_001:0941c03": "相。不垢。故無煩惱相。不淨。故無菩薩相。不增。故無",
    "X26n0570_001:0941c04": "結業相。不減。故無解脫相。",
    "X26n0570_001:0941c05": "[0941c05] 講 舍利子。是真性常清常淨。毫無法相可名。不",
    "X26n0570_001:0941c06": "誠為諸法中之空相乎。言乎其妙。則常存不敝。不",
    "X26n0570_001:0941c07": "生不滅也。湛然清&#x8657;。不垢不淨也。自然恰好。不增",
    "X26n0570_001:0941c08": "不減也。",
    "X26n0570_001:0941c09": "[0941c09] 是故空中無色。無受想行識。無眼耳鼻舌身意。無色",
    "X26n0570_001:0941c10": "聲香味觸法。無眼界。乃至無意識界。無無明。亦無無",
    "X26n0570_001:0941c11": "明盡。乃至無老死。亦無老死盡。無苦集滅道。無智亦",
    "X26n0570_001:0941c12": "無得。",
    "X26n0570_001:0941c13": "[0941c13] 註 是故。承上文而言。空中者。是前不生不滅等",
    "X26n0570_001:0941c14": "真空之中也。十三無字。根上六不字來。是故空中",
    "X26n0570_001:0941c15": "一頓。以下一氣貫到無智無得句。色受想行識為",
    "X26n0570_001:0941c16": "五蘊。眼耳鼻舌身意為六根。色聲香味觸法為六",
    "X26n0570_001:0941c17": "塵。以其汙人之心。故曰塵。根塵和合。為十二處。言",
    "X26n0570_001:0941c18": "各有處所也。亦云十二入。從見為眼識。從聞為耳",
    "X26n0570_001:0941c19": "識。從臭為鼻識。從嘗為舌識。從染為身識。從分別",
    "X26n0570_001:0941c20": "為意識。合六根六塵六識。為十八界。界謂限域也。",
    "X26n0570_001:0941c21": "舉首末二界。超略中間。故用乃至二字。省文耳。無",
    "X26n0570_001:0941c22": "明至老死。為十二因緣。性智本明。由妄念瞥起。俄",
    "X26n0570_001:0941c23": "成晦昧。故名無明。因無明鼓動。而妄念遷流。故無",
    "X26n0570_001:0941c24": "明緣行。因行而造業。識了別境界。為來生種子。故",
    "X26n0570_001:0942a01": "行緣識。此三支。乃前世所作之因也。幻形方謝。神",
    "X26n0570_001:0942a02": "識即馳。投托母胎。具受想行識等名。及形質之色。",
    "X26n0570_001:0942a03": "故識緣名色。既有名色。胎中遂具六根。有入塵之",
    "X26n0570_001:0942a04": "用。故名色緣六入。既有六入。出胎便與六塵相接。",
    "X26n0570_001:0942a05": "故六入緣觸。既有覺觸。便有苦樂在。心下領略。故",
    "X26n0570_001:0942a06": "觸緣受。以上四支。乃現在所受之果也。心既領受。",
    "X26n0570_001:0942a07": "便貪種種淫欲事。故受緣愛。既有貪愛。便馳求不",
    "X26n0570_001:0942a08": "息。於境生取著心。故愛緣取。由愛而取。著意馳求。",
    "X26n0570_001:0942a09": "便造種種之業。故取緣有。此三支。乃現在所作之",
    "X26n0570_001:0942a10": "因也。由諸有結為三界生因。來世復於四生六道",
    "X26n0570_001:0942a11": "中受生。既有生。則必有生有死。由此輪回。無了期",
    "X26n0570_001:0942a12": "矣。此二支。乃來世當受之果也。此十二因緣。該三",
    "X26n0570_001:0942a13": "世因果。亦舉首末而略中間。故亦云乃至。始無明。",
    "X26n0570_001:0942a14": "終老死。次第而生。即一大苦蘊生。是為流轉門。無",
    "X26n0570_001:0942a15": "明盡。至老死盡。以次而滅。即一大苦蘊滅。是為還",
    "X26n0570_001:0942a16": "滅門。此是緣覺人所觀之境。苦集滅道為四諦。苦",
    "X26n0570_001:0942a17": "即生死苦果。集是惑業苦因。二者世間法也。滅即",
    "X26n0570_001:0942a18": "涅槃樂果。道即道品樂因。二者出世間法也。此是",
    "X26n0570_001:0942a19": "聲聞小乘人所觀之境。智乃圓照之妙心。即是般",
    "X26n0570_001:0942a20": "若。得乃所證寂滅之理。即是彼岸。真空之中。無五",
    "X26n0570_001:0942a21": "蘊。自無十二處。亦無十八界。是斷凡情。由是空十",
    "X26n0570_001:0942a22": "二因緣。無緣覺法也。觀四諦清淨。無聲聞法也。智",
    "X26n0570_001:0942a23": "得俱空。并無菩薩法也。是斷聖解。合之總為斷惑。",
    "X26n0570_001:0942a24": "總是釋五蘊皆空。自初地至大乘。皆當了此蘊空",
    "X26n0570_001:0942b01": "法。以復真體也。",
    "X26n0570_001:0942b02": "[0942b02] 論 此明空體之離諸相。正見般若之深也。上文",
    "X26n0570_001:0942b03": "只是顯真空自相。而未明真空無相。若不一一深",
    "X26n0570_001:0942b04": "明。則實相非相。不得現前。所以歷言之。直到無智",
    "X26n0570_001:0942b05": "無得。然後深般若無遺蘊。而彼岸始得究竟也。蘊",
    "X26n0570_001:0942b06": "處界種種名色。皆依妄念而有。真性中本無有念。",
    "X26n0570_001:0942b07": "誰辨根塵。所以菩薩既識真空面目。便知空中諸",
    "X26n0570_001:0942b08": "法相。一切俱離。蘊界處入。流轉苦集。此就世間諸",
    "X26n0570_001:0942b09": "法推廣言之。以見真空中之無所有也。還滅滅道。",
    "X26n0570_001:0942b10": "智得俱無。此就出世間諸法推深言之。以見真空",
    "X26n0570_001:0942b11": "中之無所有也。智照若不到這裏。如何得凡聖俱",
    "X26n0570_001:0942b12": "忘。心識路絕。但是空中境界。&#x5374;不易到。果然到這",
    "X26n0570_001:0942b13": "裏。則色不異空。直至無智無得。只作一句看。如千",
    "X26n0570_001:0942b14": "潭一月印。一時現前。若一句是一個地位。則真空",
    "X26n0570_001:0942b15": "實相圓頓之理。如何融會。",
    "X26n0570_001:0942b16": "[0942b16] 講 是故真空之中。既無色受想行識。則六根俱",
    "X26n0570_001:0942b17": "淨。無眼耳鼻舌身意也。六塵不擾。無色聲香味觸",
    "X26n0570_001:0942b18": "法也。六根之累。以眼界為先。今眼界既空。則萬緣",
    "X26n0570_001:0942b19": "悉泯。而意識胥忘。將見由定而靜。由靜而慧。無無",
    "X26n0570_001:0942b20": "明。亦無無明盡也。由久而固。由固而貞。無老死。亦",
    "X26n0570_001:0942b21": "無老死盡也。煩惱之苦果。作業之苦因。涅槃之樂",
    "X26n0570_001:0942b22": "果。修持之樂因。一時俱盡。則真空未嘗無智慧之",
    "X26n0570_001:0942b23": "可名。即到彼岸亦屬&#x8657;假。而又何所得哉。",
    "X26n0570_001:0942b24": "[0942b24] 以無所得故。菩提薩埵。依般若波羅蜜多故。心無罣",
    "X26n0570_001:0942c01": "礙。無罣礙故。無有恐怖。遠離顛倒夢想。究竟涅槃。三",
    "X26n0570_001:0942c02": "世諸佛。依般若波羅蜜多。故得阿耨多羅三藐三菩",
    "X26n0570_001:0942c03": "提。",
    "X26n0570_001:0942c04": "[0942c04] 註 以者。由也。故者。因也。無所得。雖近疊無得二",
    "X26n0570_001:0942c05": "字。亦即遠束前七空字。六不字。十三無字來。以生",
    "X26n0570_001:0942c06": "下佛菩薩。皆用之為因也。了得人空曰菩提。了得",
    "X26n0570_001:0942c07": "法空曰薩埵。即菩薩也。菩提薩埵。能依之人也。般",
    "X26n0570_001:0942c08": "若波羅蜜多。所依之法也。至此揭出心字。所謂結",
    "X26n0570_001:0942c09": "歸自心也。有所繫縛曰罣。有所阻滯曰礙。恐怖。畏",
    "X26n0570_001:0942c10": "懼也。顛倒。失真也。夢乃想之果。想乃夢之因。涅槃。",
    "X26n0570_001:0942c11": "此云圓寂。德無不備稱圓。障無不盡稱寂。一得永",
    "X26n0570_001:0942c12": "得曰究竟。心無罣礙。行成也。無恐怖夢想。斷障也。",
    "X26n0570_001:0942c13": "究竟涅槃。得果也。三世。謂過去現在未來諸佛也。",
    "X26n0570_001:0942c14": "阿。無也。耨多羅。上也。三。正也。藐。等也。菩提。覺也。謂",
    "X26n0570_001:0942c15": "無上正等正覺。佛果之極稱也。諸佛不言斷苦因",
    "X26n0570_001:0942c16": "者。以初證涅槃時。諸苦久已斷也。",
    "X26n0570_001:0942c17": "[0942c17] 論 此舉佛菩薩之行。以明般若之能度苦厄也。",
    "X26n0570_001:0942c18": "上文從空中無色起。直推到智得俱無。正見真空",
    "X26n0570_001:0942c19": "中一無所得。所以提出一句。作上文空觀結底。作",
    "X26n0570_001:0942c20": "下文證果根原。蘊界處入緣諦智得。種種都是罣",
    "X26n0570_001:0942c21": "礙人心的法相。惟般若照見真空。到無所得處。則",
    "X26n0570_001:0942c22": "寂靜一真。毫無罣礙。何等自在。既無罣礙。則業性",
    "X26n0570_001:0942c23": "都忘。安有一法與我為緣為對。無罣礙三字。是真",
    "X26n0570_001:0942c24": "空現前光景。到得真空現前。便是圓頓法門。更不",
    "X26n0570_001:0943a01": "用別樣修為節次。所以又疊一句。便直接個無有",
    "X26n0570_001:0943a02": "恐怖。他色蘊已空。不見有心外之色。恐怖箇甚麼。",
    "X26n0570_001:0943a03": "受想行識心蘊已空。不見有心內之心。有甚夢想",
    "X26n0570_001:0943a04": "顛倒。直下便到涅槃究竟地位。只是依此般若耳。",
    "X26n0570_001:0943a05": "不特菩薩為然。即三世諸佛。亦只依此般若波羅",
    "X26n0570_001:0943a06": "蜜多。並無別法。兩依字。要人識得把柄。全在這裏。",
    "X26n0570_001:0943a07": "正是把金針度人處。",
    "X26n0570_001:0943a08": "[0943a08] 講 空中無蘊界。以至無智得者。良以本無所得",
    "X26n0570_001:0943a09": "故也。了此無得。即深般若。所以菩提薩埵。以般若",
    "X26n0570_001:0943a10": "波羅蜜多。為修行之法。守其六根。絕其六塵。故心",
    "X26n0570_001:0943a11": "無牽罣滯礙。自無生死之恐怖。遠離夫夢想之顛",
    "X26n0570_001:0943a12": "倒。至於不生不死而後已。不但菩薩為然也。即三",
    "X26n0570_001:0943a13": "世諸佛。欲得無上菩提。亦無有不依般若波羅蜜",
    "X26n0570_001:0943a14": "多者。",
    "X26n0570_001:0943a15": "[0943a15] 故知般若波羅蜜多。是大神&#x546A;。是大明&#x546A;。是無上&#x546A;。",
    "X26n0570_001:0943a16": "是無等等&#x546A;。能除一切苦。真實不&#x8657;。",
    "X26n0570_001:0943a17": "[0943a17] 註 故字。承上佛菩薩所依之證果來。&#x546A;。密語也。",
    "X26n0570_001:0943a18": "除障不&#x8657;為神。智鑒無昧為明。更無加過為無上。",
    "X26n0570_001:0943a19": "獨絕無倫為無等。惟神能破煩惱。惟明能破癡愚。",
    "X26n0570_001:0943a20": "惟無上令因行滿。惟無等令果德圓。重言等者。謂",
    "X26n0570_001:0943a21": "無等而又能等物。法法全該。平等不二。正應三藐",
    "X26n0570_001:0943a22": "二字。所言&#x546A;者。非別有&#x546A;。即此般若便是。然既曰",
    "X26n0570_001:0943a23": "般若。而又名&#x546A;者。極言神速之效也。苦。謂生苦。老",
    "X26n0570_001:0943a24": "苦。病苦。死苦。愛別離苦。怨憎會苦。求不得苦。五取",
    "X26n0570_001:0943b01": "蘊苦也。真實不&#x8657;。緊根度苦說。是大神&#x546A;四句。根",
    "X26n0570_001:0943b02": "色不異空至無智無得。就意義深廣處說。以觀人",
    "X26n0570_001:0943b03": "之修持。能除一切苦二句。根涅槃菩提二段。就用",
    "X26n0570_001:0943b04": "功切近處說。以勸人之信受。",
    "X26n0570_001:0943b05": "[0943b05] 論 此極贊般若功用之廣大也。承上文言諸佛",
    "X26n0570_001:0943b06": "菩薩。皆依此般若而證極果。故知般若波羅蜜多。",
    "X26n0570_001:0943b07": "不是語言文字可求。不是思量分別可及。單以經",
    "X26n0570_001:0943b08": "言。未足以形其神妙光明。未足以顯其高上等倫。",
    "X26n0570_001:0943b09": "佛法中機用之最秘密。最靈應者。莫如&#x546A;。般若波",
    "X26n0570_001:0943b10": "羅蜜多。其即&#x546A;而已矣。&#x546A;乃佛法密語。有轉變罔",
    "X26n0570_001:0943b11": "測之力。人莫知其機。物莫知其故。故以之讚般若",
    "X26n0570_001:0943b12": "也。此承上文顯說般若。而結讚為密。以下承本文",
    "X26n0570_001:0943b13": "顯中具密。而正說密&#x546A;。以通結之也。",
    "X26n0570_001:0943b14": "[0943b14] 講 是知般若波羅蜜多。是變化不測之密語。是",
    "X26n0570_001:0943b15": "神光普照之密語。是至極無加之密語。是獨絕無",
    "X26n0570_001:0943b16": "倫之密語。所云能除一切苦。斯言誠真實不&#x8657;矣。",
    "X26n0570_001:0943b17": "[0943b17] 故說般若波羅蜜多&#x546A;。即說&#x546A;曰。[0943b17] 揭諦揭諦。波羅揭",
    "X26n0570_001:0943b18": "諦。波羅僧揭諦。菩提薩婆訶",
    "X26n0570_001:0943b19": "[0943b19] 註 揭諦。揭出妙諦以度人也。重言之。自度度他",
    "X26n0570_001:0943b20": "也。波羅。此云彼岸。欲到彼岸。必賴此妙諦也。僧。眾",
    "X26n0570_001:0943b21": "也。謂令眾生共登彼岸也。言菩提者。到何等彼岸。",
    "X26n0570_001:0943b22": "謂大菩提處也。言薩婆訶者。此云速疾。以此般若",
    "X26n0570_001:0943b23": "而得菩提。乃迅速而無阻滯也。",
    "X26n0570_001:0943b24": "[0943b24] 論 此揭般若密義。示人奉持。速證菩提而登彼",
    "X26n0570_001:0943c01": "岸也。承上文言。惟般若有如是功用。則般若即&#x546A;",
    "X26n0570_001:0943c02": "矣。然不說&#x546A;。不能顯般若離言絕相之妙。故既說",
    "X26n0570_001:0943c03": "經以示其修。又說&#x546A;以顯其妙。&#x546A;是諸佛秘語。非",
    "X26n0570_001:0943c04": "因位所解。但當誦持。除障增福。不可強釋。深求其",
    "X26n0570_001:0943c05": "致。只是密說此般若無所得心耳。人能以心持。勿",
    "X26n0570_001:0943c06": "以口持。專一持。勿雜念持。持到無所得地位。默契",
    "X26n0570_001:0943c07": "此蘊空般若無所得心。令人生大智慧。無得而得。",
    "X26n0570_001:0943c08": "秘密之道。莫加於此。",
    "X26n0570_001:0943c09": "[0943c09] 講 更有密&#x546A;。汝可時時誦之。可以生智慧。可以",
    "X26n0570_001:0943c10": "到彼岸矣。總之密&#x546A;雖修行之徑路。而持行不外",
    "X26n0570_001:0943c11": "乎此心。人能空其五蘊。則以觀照而得實相。豈有",
    "X26n0570_001:0943c12": "不得無上菩提哉。",
    "X26n0570_001:0943c13": "[0943c13] 總解 此經賢首以為釋迦牟尼佛說。尋珠云。此",
    "X26n0570_001:0943c14": "經觀自在菩薩所說也。施護本云。世尊在靈鷲山",
    "X26n0570_001:0943c15": "中。入甚深光明。宣說正法三魔提竟。舍利子白觀",
    "X26n0570_001:0943c16": "自在菩薩言。若有人欲修學甚深般若法門者。當",
    "X26n0570_001:0943c17": "云何修學。而觀自在菩薩。遂說此經。此經乃世尊",
    "X26n0570_001:0943c18": "所說。大部般若之精要。故知菩薩之說。即世尊之",
    "X26n0570_001:0943c19": "語也。是經凡分七段。觀自在至一切苦厄。是指能",
    "X26n0570_001:0943c20": "行般若之菩薩。以為標準也。舍利子色不異空。至",
    "X26n0570_001:0943c21": "亦復如是。是明空理。即觀照般若也。是諸法空相",
    "X26n0570_001:0943c22": "至不增不減。是明空體。即實相般若也。是故空中",
    "X26n0570_001:0943c23": "至無智無得。是明空體之離諸相。正見般若之深",
    "X26n0570_001:0943c24": "也。以無所得至三菩提。是舉佛菩薩之行。以明般",
    "X26n0570_001:0944a01": "若之功能也。故知般若以下。是極贊般若功用妙",
    "X26n0570_001:0944a02": "密也。末乃說密&#x546A;以結之。大意。以般若為真性。涅",
    "X26n0570_001:0944a03": "槃為理境。觀照為功夫。自在為證得。若廣為演說。",
    "X26n0570_001:0944a04": "何但八部六百卷。今將精要。約為二百六十八字。",
    "X26n0570_001:0944a05": "大旨不外照見五蘊皆空六字。而其妙諦又只是",
    "X26n0570_001:0944a06": "心無罣礙一句。退藏於密。愈簡愈該。非佛流出妙",
    "X26n0570_001:0944a07": "明心。廣長舌。後來聲聞弟子。能有此結集耶。要之",
    "X26n0570_001:0944a08": "真空不幻。妙法無名。是在持經者。以信心生實相",
    "X26n0570_001:0944a09": "而已。",
    "X26n0570_001:0944a11": "[0944a11] 般若波羅蜜多心經(終)",
    "X26n0570_001:0944a18": "No. 570-A",
    "X26n0570_001:0944a19": " 跋",
    "X26n0570_001:0944a21": "[0944a21] 余少習舉業。歷名場。既而奔走四方。利&#x93BB;名&#x7E6E;。無能",
    "X26n0570_001:0944a22": "解脫。辛亥歲出宰粵東。正值海內多事。莽戎蜂聚。萑",
    "X26n0570_001:0944a23": "盜鴟張。日事誅鋤。傷心慘目。歎塵緣之未淨。恨苦海",
    "X26n0570_001:0944a24": "之甚深。煩惱糾纏。悲痛曷既。因思度困濟厄。 佛教",
    "X26n0570_001:0944b01": "宏深。拔生死於火坑。扇清涼於煩暑。莫如金剛一經。",
    "X26n0570_001:0944b02": "取而讀之。始猶枘鑿。繼&#x5F5A;數十家註解。反復研究。便",
    "X26n0570_001:0944b03": "覺塵氛盡滌。心境曠如。第昔賢所註。頭緒紛繁。未能",
    "X26n0570_001:0944b04": "一覽即了。爰不揣鄙陋。將經文前後。提其綱領。序其",
    "X26n0570_001:0944b05": "節次。條理貫串。脈絡分明。取各註精華。闡大乘宗旨。",
    "X26n0570_001:0944b06": "名曰解義。是取須菩提言解 佛所說義也。蓋已五",
    "X26n0570_001:0944b07": "易稿矣。嗟余鬢染霜華。途愁日暮。浮沈宦海。未能遽",
    "X26n0570_001:0944b08": "離。仗 佛祖之慈悲。冀苦纏之度脫。心持半偈。萬念",
    "X26n0570_001:0944b09": "皆空。非敢謂能種善根。庶幾罪業消除。免墮惡道云",
    "X26n0570_001:0944b10": "爾。"
}