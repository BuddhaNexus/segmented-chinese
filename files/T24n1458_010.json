{
    "T24n1458_010:0580b21": "根本薩婆多部律攝卷第十",
    "T24n1458_010:0580b23": "尊者勝友集",
    "T24n1458_010:0580b24": "三藏法師義淨奉　制譯",
    "T24n1458_010:0580b25": "強惱觸他學處第十七",
    "T24n1458_010:0580b26": "爾時薄伽梵在室羅伐城給孤獨園，鄔陀夷",
    "T24n1458_010:0580b27": "苾芻欲惱他故，久在門外共人談說，夜喚",
    "T24n1458_010:0580b28": "開門入房強臥，自恃陵他因生惱觸，其事",
    "T24n1458_010:0580b29": "同前，由不忍煩惱，制斯學處。",
    "T24n1458_010:0580c01": "「若復苾芻於僧住處，知諸苾芻先此處住，後",
    "T24n1458_010:0580c02": "來於中故相惱觸，於彼臥具若坐若臥，作如",
    "T24n1458_010:0580c03": "是念：『彼若生苦者，自當避我去。』波逸底迦。」",
    "T24n1458_010:0580c04": "知諸苾芻先此處住者，或自先知、或因他報。",
    "T24n1458_010:0580c05": "故相惱觸者，謂故恃強力觸惱前人。臥具者，",
    "T24n1458_010:0580c06": "謂床座氈褥。言生苦者，謂禮敬時生苦、或承",
    "T24n1458_010:0580c07": "事時、供養時、看病時、請教時、讀誦時、諮問時、",
    "T24n1458_010:0580c08": "與欲時、飲食時、受施時、坐臥等時，悉皆生苦。",
    "T24n1458_010:0580c09": "但使發心作惱他意令他生苦，於僧住處皆",
    "T24n1458_010:0580c10": "得本罪；於餘住處咸得惡作。設僧住處不作",
    "T24n1458_010:0580c11": "惱心，強臥之時亦得惡作；若有餘緣者無犯。",
    "T24n1458_010:0580c12": "此中犯者，若他先住作先住想疑，惱時墮罪。",
    "T24n1458_010:0580c13": "非先住人作先住想疑，是先住人作非先住",
    "T24n1458_010:0580c14": "想，故為惱亂者亦得惡作。若令未近圓人生",
    "T24n1458_010:0580c15": "惱觸者，得惡作罪。於尼住處等令他惱時，亦",
    "T24n1458_010:0580c16": "得惡作。時鄔陀夷廣為惱觸，若見苾芻麁食",
    "T24n1458_010:0580c17": "不足，勸令誦經竟夜不臥。若見他得飽滿美",
    "T24n1458_010:0580c18": "食，令其徹曉端坐繫念。若是寒時遣居露",
    "T24n1458_010:0580c19": "地，以冷水灑經夜為扇。若在熱時遣居密",
    "T24n1458_010:0580c20": "室，近火而住，蓋以毛緂、或於住處無大便處，",
    "T24n1458_010:0580c21": "他置瓮器擬夜所須，並皆打破，令諸苾芻事",
    "T24n1458_010:0580c22": "有廢闕。遂於水竇放棄不淨，便將此事遍告",
    "T24n1458_010:0580c23": "白衣。或故服瀉藥詐現病狀，寢臥于床，令問",
    "T24n1458_010:0580c24": "病人久立勞倦。又於苾芻禪思讀誦作業之",
    "T24n1458_010:0580c25": "處，令他起動妨彼進修。聞有怖至不許閉門，",
    "T24n1458_010:0580c26": "欲彼驚忙不得眠睡。苾芻不應大小行處久",
    "T24n1458_010:0580c27": "臥門邊妨諸來者，凡作故心惱苾芻者，咸得",
    "T24n1458_010:0580c28": "墮罪。又亦不應於大小便處久作經行，到此",
    "T24n1458_010:0580c29": "室時不依大小，在前至者即應先入，便利",
    "T24n1458_010:0581a01": "既了不應久住，洗足之處須依長幼。僧伽器",
    "T24n1458_010:0581a02": "物下至染器，在前用者皆待事畢，不得依年",
    "T24n1458_010:0581a03": "大小奪先用者。亦不應器中安少染汁，作留",
    "T24n1458_010:0581a04": "滯心廢他所用。讀誦經時先來已坐，不應依",
    "T24n1458_010:0581a05": "大小令彼起避。僧伽剃刀若用了時，應復本",
    "T24n1458_010:0581a06": "處，不應留舉更備後須。此等不依行者，咸",
    "T24n1458_010:0581a07": "得惡作。",
    "T24n1458_010:0581a08": "故放身坐臥脫脚床學處第十八",
    "T24n1458_010:0581a09": "佛在室羅伐城給孤獨園，時鄔波難陀由懷",
    "T24n1458_010:0581a10": "忿恚，坐脫脚床打傷乞食苾芻，事惱同前，",
    "T24n1458_010:0581a11": "制斯學處。",
    "T24n1458_010:0581a12": "「若復苾芻，於僧住處，知重房棚上脫脚床，及",
    "T24n1458_010:0581a13": "餘坐物，放身坐臥者，波逸底迦。」言僧伽住",
    "T24n1458_010:0581a14": "處者，已如上說。若於僧伽房舍而坐臥脫脚",
    "T24n1458_010:0581a15": "床者，便得墮罪；若餘房者，得惡作罪。言知重",
    "T24n1458_010:0581a16": "房棚上者，謂是草室棚閣，顯非牢固，復不防",
    "T24n1458_010:0581a17": "備；若屋牢固為防備者，無犯。脫脚床者，謂插",
    "T24n1458_010:0581a18": "脚床；雖是插脚逆楔牢者，無犯。坐物者，謂",
    "T24n1458_010:0581a19": "是諸餘插脚小床。放身坐臥者，謂情懷掉戲",
    "T24n1458_010:0581a20": "恣放其身，得波逸底迦；非掉戲者無犯。脫",
    "T24n1458_010:0581a21": "脚境想六句，二墮兩輕，後二非犯，如是准",
    "T24n1458_010:0581a22": "知。住處住處想亦為六句，初二墮罪，次皆惡",
    "T24n1458_010:0581a23": "作。若板棚上、若脚下安替，或仰置者無犯。",
    "T24n1458_010:0581a24": "用蟲水學處第十九",
    "T24n1458_010:0581a25": "佛在憍閃毘國，時闡陀苾芻用有蟲水，由用",
    "T24n1458_010:0581a26": "水事無慈悲，煩惱故，制斯學處。「若復苾芻，",
    "T24n1458_010:0581a27": "知水有蟲自澆草土，若和牛糞及教人澆者，",
    "T24n1458_010:0581a28": "波逸底迦。」",
    "T24n1458_010:0581a29": "言知者，不知有蟲無犯。言有蟲者，自觀有蟲、",
    "T24n1458_010:0581b01": "他觀有蟲、不觀有蟲、客來蟲、俱生蟲。總有二",
    "T24n1458_010:0581b02": "種蟲：一、謂眼見；二、是濾得，斯等濾用或可去",
    "T24n1458_010:0581b03": "蟲、或取無蟲處用、或可信人言水無蟲，斯",
    "T24n1458_010:0581b04": "並無犯。此中言水，亦收漿醋等物，若草土、牛",
    "T24n1458_010:0581b05": "糞塗地泥牆，自作使人並皆同犯。於有蟲水",
    "T24n1458_010:0581b06": "作有蟲想疑，咸得墮罪，二輕、二無犯。縱無蟲",
    "T24n1458_010:0581b07": "水不應輒棄，得惡作罪。應須散灑、或向竇邊",
    "T24n1458_010:0581b08": "齊一肘來是其傾處。應作洗浴處并濯足",
    "T24n1458_010:0581b09": "處，應近井邊疊甎而作，四邊高一肘大如一",
    "T24n1458_010:0581b10": "床，一邊通孔，遍以灰泥中間甎砌。若老病者",
    "T24n1458_010:0581b11": "聽作洗足。瓦盆底稍高起，狀如象跡。若僧",
    "T24n1458_010:0581b12": "伽物舉處令眾共知，或水竇邊莫令虧損。",
    "T24n1458_010:0581b13": "若別人物安房門扇後、或覆床下、若金銀等",
    "T24n1458_010:0581b14": "器，咸不應畜。凡是洗鉢及洗足處，有水霑地，",
    "T24n1458_010:0581b15": "應作曼荼羅形如矟刃、或隨水流勢。若正",
    "T24n1458_010:0581b16": "方正圓作者，得惡作罪。若為三寶作曼荼",
    "T24n1458_010:0581b17": "羅者，則形無定制。其濾水羅、放生之法，廣如",
    "T24n1458_010:0581b18": "餘處。",
    "T24n1458_010:0581b19": "造大寺過限學處第二十",
    "T24n1458_010:0581b20": "佛在憍閃毘國，時六眾苾芻於一日中造成住",
    "T24n1458_010:0581b21": "處，不開水竇，狀若方篅，平閣三層。因雨隤",
    "T24n1458_010:0581b22": "毀，致招譏謗。由住處事，輕心煩惱，制斯學",
    "T24n1458_010:0581b23": "處。「若復苾芻，作大住處，於門梐邊應安橫扂",
    "T24n1458_010:0581b24": "及諸窓牖，并安水竇。若起牆時是濕泥者，應",
    "T24n1458_010:0581b25": "二、三重齊橫扂處，若過者波逸底迦。」言大住",
    "T24n1458_010:0581b26": "處者，有二種大：一、形量大；二、施物大。此據",
    "T24n1458_010:0581b27": "形大，有主為作。凡造住處，或自作、教他作，應",
    "T24n1458_010:0581b28": "安門樞戶扇并橫扂窓竇等事。齊橫扂處者，",
    "T24n1458_010:0581b29": "此出一日休息限齊，謂用濕泥為壁、或時和",
    "T24n1458_010:0581c01": "草。若過限齊者，便得本罪。若有別人為眾",
    "T24n1458_010:0581c02": "興造，告苾芻曰：「我解營作，假令高大亦不",
    "T24n1458_010:0581c03": "傾隤。」苾芻信之，斯亦無犯。或時乾墼及以熟",
    "T24n1458_010:0581c04": "甎木石等成便無限齊；若濕泥者於其限外",
    "T24n1458_010:0581c05": "著一團時，便得惡作；若遍匝者便得本罪。濕",
    "T24n1458_010:0581c06": "泥濕泥想疑，有其六句，初重次輕，後二無犯。",
    "T24n1458_010:0581c07": "遣書作時，但得惡作。雖是濕泥覆以草席，雖",
    "T24n1458_010:0581c08": "遭雨水無懼崩隤；或時施主須遣急營，限齊",
    "T24n1458_010:0581c09": "雖過，斯皆非犯。",
    "T24n1458_010:0581c10": "第三攝頌曰：",
    "T24n1458_010:0581c11": "　不差至日暮，　　為食二種衣，",
    "T24n1458_010:0581c12": "　同路及乘船，　　二屏教化食。",
    "T24n1458_010:0581c13": "眾不差教授苾芻尼學處第二十一",
    "T24n1458_010:0581c14": "佛在室羅伐城給孤獨園，時六眾苾芻各任",
    "T24n1458_010:0581c15": "自意，輒出界外共相差遣、或居界內不取他",
    "T24n1458_010:0581c16": "欲、或闕德強差往尼寺中輒為教授。此由尼",
    "T24n1458_010:0581c17": "事貪心希望，招世譏嫌，待緣煩惱，制斯學處。",
    "T24n1458_010:0581c18": "「若復苾芻，眾不差遣，自往教誡苾芻尼者，除",
    "T24n1458_010:0581c19": "獲勝法，波逸底迦。」",
    "T24n1458_010:0581c20": "此十學處起由尼者，事及煩惱與此皆同。其",
    "T24n1458_010:0581c21": "中別者，第三由不忍故，第八由鄔波斯迦。",
    "T24n1458_010:0581c22": "言不差者，謂非白二眾共差遣，有四過失差",
    "T24n1458_010:0581c23": "不成差：謂界、日、眾、人。界謂界外差，日非長",
    "T24n1458_010:0581c24": "淨日，眾者人不集，人謂七德虧。言七德者，一",
    "T24n1458_010:0581c25": "者持戒；二者多聞；三者住位耆宿；四者善都",
    "T24n1458_010:0581c26": "城語；五者不曾以身污苾芻尼，設曾身污苾",
    "T24n1458_010:0581c27": "芻尼者，其罪已如法悔除；六者於八他勝法",
    "T24n1458_010:0581c28": "所有開遮能廣宣說；七於八尊重法能善開",
    "T24n1458_010:0581c29": "演。言八他勝法者，四同苾芻，餘四有異。一、謂",
    "T24n1458_010:0582a01": "眼膝中間所有身分，共染心男子相觸受樂。",
    "T24n1458_010:0582a02": "二、謂本心為不淨行，共染心男子作期契等，",
    "T24n1458_010:0582a03": "乃至全身臥地。三、知尼有重罪，故心藏覆。四、",
    "T24n1458_010:0582a04": "被舉棄人隨順而住。",
    "T24n1458_010:0582a05": "攝頌曰：",
    "T24n1458_010:0582a06": "　尼有八他勝，　　四同於苾芻，",
    "T24n1458_010:0582a07": "　餘觸染男期，　　覆罪隨僧棄。",
    "T24n1458_010:0582a08": "八尊重法者，一、從苾芻受近圓事；二、半月半",
    "T24n1458_010:0582a09": "月求請教授；三、無苾芻處不應安居；四、見",
    "T24n1458_010:0582a10": "苾芻過不應詰責；五、不應瞋呵苾芻；六、應禮",
    "T24n1458_010:0582a11": "敬年少苾芻；七、在二部眾中行摩那[卑*也]；八、往",
    "T24n1458_010:0582a12": "苾芻處為隨意事。",
    "T24n1458_010:0582a13": "攝頌曰：",
    "T24n1458_010:0582a14": "　近圓從苾芻，　　半月請教授，",
    "T24n1458_010:0582a15": "　依苾芻坐夏，　　見過不應言，",
    "T24n1458_010:0582a16": "　不瞋呵禮少，　　意喜兩眾中，",
    "T24n1458_010:0582a17": "　隨意對苾芻，　　斯名八尊法。",
    "T24n1458_010:0582a18": "若於七德有闕者，若眾差遣，眾得惡作，設令",
    "T24n1458_010:0582a19": "作法亦不成差。眾者，謂是一味情不乖離。苾",
    "T24n1458_010:0582a20": "芻尼者，謂近圓尼。言教授者，極少乃至八尊",
    "T24n1458_010:0582a21": "重法，他請問時，能為開釋。若處無人肯教",
    "T24n1458_010:0582a22": "授者，眾應隨時令一苾芻作如是語：「諸姊妹",
    "T24n1458_010:0582a23": "等苾芻尼眾，並悉和合清淨而住，同修勝行",
    "T24n1458_010:0582a24": "無罪過不？今此眾中無一苾芻樂為教授，然",
    "T24n1458_010:0582a25": "僧伽有二教授：一、廣，二、略。今作略教授法，爾",
    "T24n1458_010:0582a26": "可謹慎勤修勝法，莫為放逸，敬奉行之。」言除",
    "T24n1458_010:0582a27": "獲勝法者，此顯朱荼半託迦獲阿羅漢，能令",
    "T24n1458_010:0582a28": "法俗生信敬心，設不蒙差往教無犯。於近圓",
    "T24n1458_010:0582a29": "尼作近圓想等有六句，二重、二輕，後二無犯。",
    "T24n1458_010:0582b01": "若於彼先犯重等尼、或授學尼黨教非黨尼、",
    "T24n1458_010:0582b02": "或復翻此，為教授時，咸得惡作。若言不相解",
    "T24n1458_010:0582b03": "者，亦惡作罪。",
    "T24n1458_010:0582b04": "教授至日暮學處第二十二",
    "T24n1458_010:0582b05": "佛在室羅伐城給孤獨園，時難陀苾芻於非",
    "T24n1458_010:0582b06": "時中說法教授苾芻尼眾，於城門外經夜共",
    "T24n1458_010:0582b07": "住，明旦入城諸俗人見咸作是言：「諸釋迦子",
    "T24n1458_010:0582b08": "男女合雜同居一處，何有淨行？」事惱同前，",
    "T24n1458_010:0582b09": "制斯學處。「若復苾芻，雖被眾差教誡苾芻尼，",
    "T24n1458_010:0582b10": "乃至日暮時而教誡者，波逸底迦。」",
    "T24n1458_010:0582b11": "乃至日暮者，指其分齊，日既沒已名曰非",
    "T24n1458_010:0582b12": "時；雖在時中，若諸尼眾立而不坐、或復營務",
    "T24n1458_010:0582b13": "紛擾未息、或身有拘礙而為說者，亦曰非時。",
    "T24n1458_010:0582b14": "日暮日暮想等六句，二重二輕，後二無犯。若",
    "T24n1458_010:0582b15": "施主本意請說法師通夜說法、或尼住處近",
    "T24n1458_010:0582b16": "對城門、或復城門夜不關閉、或尼住處同在",
    "T24n1458_010:0582b17": "城中、或復尼眾在白衣舍，此皆無犯。教授",
    "T24n1458_010:0582b18": "尼人一被差已，盡壽教授更不須差。",
    "T24n1458_010:0582b19": "謗他為飲食故教授學處第二十三",
    "T24n1458_010:0582b20": "佛在室羅伐城給孤獨園，時苾芻尼眾既蒙",
    "T24n1458_010:0582b21": "教授，欲求無畏，設好飲食供養教授師。時鄔",
    "T24n1458_010:0582b22": "波難陀見而譏謗，事惱同前，制斯學處。「若",
    "T24n1458_010:0582b23": "復苾芻，向諸苾芻作如是語：『汝為飲食供養",
    "T24n1458_010:0582b24": "故教誡苾芻尼。』者，波逸底迦。」",
    "T24n1458_010:0582b25": "為飲食者，謂五蒲膳尼、五珂但尼，境想同上。",
    "T24n1458_010:0582b26": "若無惡心說言為飲食者，得惡作罪。",
    "T24n1458_010:0582b27": "與非親尼衣學處第二十四",
    "T24n1458_010:0582b28": "佛在室羅伐城給孤獨園，有一苾芻以己大",
    "T24n1458_010:0582b29": "衣與故二尼，事惱同前，制斯學處。",
    "T24n1458_010:0582c01": "「若復苾芻，與非親苾芻尼衣，除貿易，波逸底",
    "T24n1458_010:0582c02": "迦。」言非親者，由非親尼多不籌量苾芻三衣",
    "T24n1458_010:0582c03": "足與不足，親族之人即不如是，生顧念心然",
    "T24n1458_010:0582c04": "後方受。如世尊說：「若自父母貧無飲食，當",
    "T24n1458_010:0582c05": "於己分減半與之，或於施主勸化供給。若不",
    "T24n1458_010:0582c06": "依行者，得惡作罪。」言衣者，謂是應法堪受持",
    "T24n1458_010:0582c07": "衣。非親及尼，境想六句並同前說。若尼被賊",
    "T24n1458_010:0582c08": "現闕衣服，設使非親與之無犯。",
    "T24n1458_010:0582c09": "與非親尼作衣學處第二十五",
    "T24n1458_010:0582c10": "佛在室羅伐城給孤獨園，時鄔陀夷苾芻為",
    "T24n1458_010:0582c11": "笈多尼而作法服，以五色線刺作己形，并作",
    "T24n1458_010:0582c12": "尼形抱頸而坐。事惱同前，制斯學處。",
    "T24n1458_010:0582c13": "「若復苾芻，與非親苾芻尼作衣者，波逸底迦。」",
    "T24n1458_010:0582c14": "言作衣者，謂割刺浣染。境想六句，亦同前說。",
    "T24n1458_010:0582c15": "與苾芻尼同道行學第二十六",
    "T24n1458_010:0582c16": "佛在室羅伐城給孤獨園，時六眾苾芻共十",
    "T24n1458_010:0582c17": "二眾苾芻尼，共期一路行。諸俗人見作如是",
    "T24n1458_010:0582c18": "言：「男即是夫，女即是婦，足自相匹何異我",
    "T24n1458_010:0582c19": "乎？」事惱同前，制斯學處。",
    "T24n1458_010:0582c20": "「若復苾芻，與苾芻尼，共商旅期行者，除餘時，",
    "T24n1458_010:0582c21": "波逸底迦。餘時者，謂有恐怖畏難處，此是",
    "T24n1458_010:0582c22": "餘時。」此中與者，謂共期契，下至一苾芻尼同",
    "T24n1458_010:0582c23": "道而去，便得墮罪。言期行者，始從住處詣",
    "T24n1458_010:0582c24": "餘處所。若苾芻、苾芻尼將行之時，預先一日",
    "T24n1458_010:0582c25": "應白二師：「我今有事詣彼村坊。」聽不隨師，不",
    "T24n1458_010:0582c26": "應違逆。若無二師，應白上坐。所有臥具囑他",
    "T24n1458_010:0582c27": "守護，於同行伴普告令知，勿有病人捨棄而",
    "T24n1458_010:0582c28": "去。出門之時應相告曰：「今日我等不有遺忘",
    "T24n1458_010:0582c29": "事不？」應可斟量，所依商旅善惡進不？無令",
    "T24n1458_010:0583a01": "廢闕。於自同伴更相顧戀。有讎隙者不應共",
    "T24n1458_010:0583a02": "行，若有因緣須共行者，應懺摩已與之同去。",
    "T24n1458_010:0583a03": "凡涉路時應為法語，勿出惡言，或為聖默然，",
    "T24n1458_010:0583a04": "勿令心散亂。若至天神祠廟之處，誦佛伽他",
    "T24n1458_010:0583a05": "彈指而進，苾芻不應供養天神。若於路次暫",
    "T24n1458_010:0583a06": "止息時、或至泉池取水之處，皆誦伽他，其",
    "T24n1458_010:0583a07": "止宿處應誦三啟。汲水繩索亦應持行，此有",
    "T24n1458_010:0583a08": "三種：長者一百五十肘，短者百肘，此內名中。",
    "T24n1458_010:0583a09": "或隨方處地勢高低，准望時宜可持而去。凡",
    "T24n1458_010:0583a10": "至寺外停息之處，振去衣塵洗身濯足，皆令",
    "T24n1458_010:0583a11": "清淨。次添瓶水，行路皮鞋以破布拭，不於柱",
    "T24n1458_010:0583a12": "壁打令傷損，更淨洗手通披衣服，容儀詳",
    "T24n1458_010:0583a13": "審方入寺中，隨詣一房少作言語，自整威儀",
    "T24n1458_010:0583a14": "問停止處。舊住苾芻見客苾芻，若少見長應",
    "T24n1458_010:0583a15": "起迎逆，遙唱：「善來！」合掌而言：「畔睇。」客即報言：",
    "T24n1458_010:0583a16": "「極善來。」為持衣鉢引進房中，授座令坐。解除",
    "T24n1458_010:0583a17": "衣服為搦腨足，以蠲勞倦。持洗足盆為其濯",
    "T24n1458_010:0583a18": "足，待稍勞息，方設敬儀，整衣一禮手按雙",
    "T24n1458_010:0583a19": "足，問其：「安不？」若未曾相見，應問大小，依位設",
    "T24n1458_010:0583a20": "敬。若少者來准前問答，老者令少迎接衣鉢，",
    "T24n1458_010:0583a21": "隨時置座遣為解勞。若有恩慈老者，或時為",
    "T24n1458_010:0583a22": "按肩背。凡客苾芻創至他處，應先禮敬眾首",
    "T24n1458_010:0583a23": "上座，上座亦應唱善來等。若見客人，量己有",
    "T24n1458_010:0583a24": "無床席臥具，隨時供給如上所制。不依行者，",
    "T24n1458_010:0583a25": "得惡作罪。言商旅等者，若離此伴無由進路，",
    "T24n1458_010:0583a26": "為此聖開，除餘緣故。此中行法者，苾芻尼",
    "T24n1458_010:0583a27": "食，苾芻應持，若至食時更相授與。有病苾",
    "T24n1458_010:0583a28": "芻應共舁去。若人少者尼亦助舁，應在頭",
    "T24n1458_010:0583a29": "邊不應近足。若至村落，隨病所須為覓醫藥，",
    "T24n1458_010:0583b01": "若乞食時令人看病，持食來與。若尼有病准",
    "T24n1458_010:0583b02": "此應知。此中犯者，半拘盧舍得突色訖里多；",
    "T24n1458_010:0583b03": "滿拘盧舍得波逸底迦。尼作尼想境想六句，",
    "T24n1458_010:0583b04": "及無商旅作無商旅想亦有六句，並悉同前。",
    "T24n1458_010:0583b05": "地行為契，後遂乘空現身共期，隱形而去，",
    "T24n1458_010:0583b06": "皆得惡作；乘船亦爾。",
    "T24n1458_010:0583b07": "與苾芻尼同乘一船學處第二十七",
    "T24n1458_010:0583b08": "佛在室羅伐城給孤獨園，六眾苾芻與苾芻",
    "T24n1458_010:0583b09": "尼結契為伴同乘一船。事惱同前，制斯學",
    "T24n1458_010:0583b10": "處。「若復苾芻，與苾芻尼，期乘一船，若沿波、若",
    "T24n1458_010:0583b11": "泝流，除直渡，波逸底迦。」",
    "T24n1458_010:0583b12": "期乘一船者，謂無心同乘一船安危共同，名",
    "T24n1458_010:0583b13": "曰結契。沿波者，謂下水。泝流者，謂上水。時",
    "T24n1458_010:0583b14": "[醫酉+言]羅跋底河北施主，請二部僧欲設大會，諸",
    "T24n1458_010:0583b15": "苾芻不敢與尼同乘一船，遂不得食，因開直",
    "T24n1458_010:0583b16": "渡。此中分齊者，半半拘盧舍，突色訖里多；滿",
    "T24n1458_010:0583b17": "滿拘盧舍，波逸底迦。對尼境想六句同前。或",
    "T24n1458_010:0583b18": "近圓男與未近圓女、或未近圓男與近圓女、",
    "T24n1458_010:0583b19": "或俱未近圓結伴乘船，咸得惡作。若遠避灘",
    "T24n1458_010:0583b20": "磧、若柁折、若船師不用語、或隨於一岸、八難",
    "T24n1458_010:0583b21": "事生，上下無犯。",
    "T24n1458_010:0583b22": "獨與女人屏處坐學處第二十八",
    "T24n1458_010:0583b23": "佛在室羅伐城給孤獨園，時鄔陀夷苾芻與",
    "T24n1458_010:0583b24": "女人笈多屏處同坐，因鄔波斯迦事。煩惱同",
    "T24n1458_010:0583b25": "前，制斯學處。",
    "T24n1458_010:0583b26": "「若復苾芻，獨與一女人屏處坐者，波逸底迦。」",
    "T24n1458_010:0583b27": "言女人者，謂堪行婬境人女非餘。言獨一者，",
    "T24n1458_010:0583b28": "更無餘人。屏障者，堪行非處。坐者，齊一尋",
    "T24n1458_010:0583b29": "內放身而坐。屏處屏處想疑，皆得墮罪，次二",
    "T24n1458_010:0583c01": "句輕，後二無犯。若天女、龍女、藥叉、健達婆、",
    "T24n1458_010:0583c02": "緊那羅、阿蘇羅、畢麗多、畢舍遮女及半稚迦",
    "T24n1458_010:0583c03": "女，若未堪行婬境、若聾騃等共屏坐時，咸得",
    "T24n1458_010:0583c04": "惡作。雖是天女而可執持，共彼坐時，亦得墮",
    "T24n1458_010:0583c05": "罪。若遣女人磨藥，同在門邊，門扇不掩多人",
    "T24n1458_010:0583c06": "出入，如此之處雖坐非犯。",
    "T24n1458_010:0583c07": "獨與尼屏處坐學處第二十九",
    "T24n1458_010:0583c08": "佛在室羅伐城給孤獨園，時鄔陀夷苾芻共",
    "T24n1458_010:0583c09": "故二尼笈多屏障處坐。此由尼事煩惱同前，",
    "T24n1458_010:0583c10": "制斯學處。",
    "T24n1458_010:0583c11": "「若復苾芻，獨與一苾芻尼屏處坐者，波逸底",
    "T24n1458_010:0583c12": "迦。」",
    "T24n1458_010:0583c13": "此言坐者，據起犯緣，設餘威儀亦皆同犯。",
    "T24n1458_010:0583c14": "自餘輕重皆如上說。",
    "T24n1458_010:0583c15": "知苾芻尼讚歎得食學處第三十",
    "T24n1458_010:0583c16": "佛在室羅伐城給孤獨園，時窣吐羅難陀苾",
    "T24n1458_010:0583c17": "芻尼，知施主為尊者憍陳如等奉施飲食，彼",
    "T24n1458_010:0583c18": "便讚歎六眾苾芻，迴所施食自持將去。其事",
    "T24n1458_010:0583c19": "同前，家慳煩惱，制斯學處。",
    "T24n1458_010:0583c20": "「若復苾芻，知苾芻尼讚歎因緣得食食，除施",
    "T24n1458_010:0583c21": "主先有意，波逸底迦。」",
    "T24n1458_010:0583c22": "言讚歎者，有二種：一、讚具戒；二、讚多聞。過分",
    "T24n1458_010:0583c23": "稱揚令他敬信。言食者，謂五蒲膳尼、五珂但",
    "T24n1458_010:0583c24": "尼。又言食者，謂吞入咽。除先意者，謂彼施",
    "T24n1458_010:0583c25": "主先生此念：「營辦飲食，擬施其人。」設令讚歎",
    "T24n1458_010:0583c26": "具戒多聞，此亦非犯。由聞讚歎遂便不食，是",
    "T24n1458_010:0583c27": "故復言除先有意。此中犯者，若苾芻尼向施",
    "T24n1458_010:0583c28": "主舍，問食精麁。若聞麁者勸設精妙，讚彼苾",
    "T24n1458_010:0583c29": "芻證得四果，明解三藏善修諸定。若供養者",
    "T24n1458_010:0584a01": "感殊勝福，知讚而食，便得墮罪。知他讚歎境",
    "T24n1458_010:0584a02": "想六句，二重二輕，二句無犯。若遣書印教化",
    "T24n1458_010:0584a03": "得食、若讚餘人，此人輒食者咸得惡作。無犯",
    "T24n1458_010:0584a04": "者，依實讚德無矯妄心、或正信家、或親族舍，",
    "T24n1458_010:0584a05": "設知讚歎，並皆無犯。",
    "T24n1458_010:0584a06": "第四攝頌曰：",
    "T24n1458_010:0584a07": "　數食一宿處，　　受鉢不為餘，",
    "T24n1458_010:0584a08": "　足食別非時，　　觸不受妙食。",
    "T24n1458_010:0584a09": "展轉食學處第三十一",
    "T24n1458_010:0584a10": "佛在薜舍離，時六眾苾芻先受威嚴長者請",
    "T24n1458_010:0584a11": "已，復於親識家飽食菴沒羅餅及諸雜餅，",
    "T24n1458_010:0584a12": "後至長者家，不能美食。爾時施主唐捐飲食，",
    "T24n1458_010:0584a13": "便起譏嫌。此由食事過分，廢闕不寂靜譏嫌",
    "T24n1458_010:0584a14": "煩惱，制斯學處。",
    "T24n1458_010:0584a15": "「若復苾芻，展轉食者，除餘時，波逸底迦。餘時",
    "T24n1458_010:0584a16": "者，病時、作時、道行時、施衣時，此是時。」",
    "T24n1458_010:0584a17": "此攝頌中與食相應者，皆應准此。展轉食者，",
    "T24n1458_010:0584a18": "謂此家食已餘家更食。言病時者，謂身有病，",
    "T24n1458_010:0584a19": "乃至若食一食不能樂住，或復為人性多飢",
    "T24n1458_010:0584a20": "苦，唯食一食不能濟者，咸開數食。作時者，於",
    "T24n1458_010:0584a21": "僧伽地及窣覩波，隨時灑掃如牛臥處、或大",
    "T24n1458_010:0584a22": "如席許并牛糞塗拭，是謂作時。道行時者，",
    "T24n1458_010:0584a23": "若行一驛、若半驛迴還。施衣時者，謂有施",
    "T24n1458_010:0584a24": "主施與洗裙及餘帔服，或貝齒物等，以充衣",
    "T24n1458_010:0584a25": "直。若苾芻受前請有食有衣，後請或有衣或",
    "T24n1458_010:0584a26": "無衣、有衣有衣直、或無衣無衣直(此是第一四番也)。",
    "T24n1458_010:0584a27": "若受前請有食無衣，後請有衣等，准前應作",
    "T24n1458_010:0584a28": "(此是第二四番也)。若受前請有衣有衣直，後請有衣等，",
    "T24n1458_010:0584a29": "准前應作(此是第三四番也)。若受前請無衣無衣直，",
    "T24n1458_010:0584b01": "後請有衣等，准前應作(此是第四四番也)。若前請有衣",
    "T24n1458_010:0584b02": "或有衣直，後請無衣等，背前赴後，受時得惡",
    "T24n1458_010:0584b03": "作，食時得墮罪。於諸番中應受不應受，及有",
    "T24n1458_010:0584b04": "犯無犯，若無衣衣直，此即有犯，異斯無犯，",
    "T24n1458_010:0584b05": "准事當思。若欲受後請，於前所受應作心念",
    "T24n1458_010:0584b06": "捨與餘苾芻者，無犯。若苾芻正食之時，有餘",
    "T24n1458_010:0584b07": "苾芻至，斟量施主可共食不？若意弘廣，應喚",
    "T24n1458_010:0584b08": "共食。若心有局，應問施主。若於飢年多得",
    "T24n1458_010:0584b09": "請食，同淨行者應與共赴，量食多少均分而",
    "T24n1458_010:0584b10": "食。若施主遮餘人者，應自食少許，問施主已，",
    "T24n1458_010:0584b11": "共分而食。為手印等而受請者，但得惡作。若",
    "T24n1458_010:0584b12": "於一舍或在寺中、或阿蘭若，為求肥盛、或樂",
    "T24n1458_010:0584b13": "美食而數食者，得惡作罪。若輕賤心或懷矯",
    "T24n1458_010:0584b14": "詐而不食者，亦得惡作。受請想等應為六句，",
    "T24n1458_010:0584b15": "初重中輕，後二無犯。",
    "T24n1458_010:0584b16": "施一食過受學處第三十二",
    "T24n1458_010:0584b17": "佛在室羅伐城給孤獨園，時有外道造立住",
    "T24n1458_010:0584b18": "處，供給外道、沙門、婆羅門、四方客旅。時六眾",
    "T24n1458_010:0584b19": "苾芻遂久停留。家主出行，便縱身語，向授食",
    "T24n1458_010:0584b20": "女人說非法言。家主伺知漸與麁食。復與外",
    "T24n1458_010:0584b21": "道相打，生世譏嫌事惱同前，制斯學處。「若復",
    "T24n1458_010:0584b22": "苾芻，於外道住處，得經一宿一食除病因緣，",
    "T24n1458_010:0584b23": "若過者，波逸底迦。」",
    "T24n1458_010:0584b24": "此由六眾制一宿一食，若過宿重食者，得",
    "T24n1458_010:0584b25": "惡作罪，并波逸底迦。若於此宿在餘處食，得",
    "T24n1458_010:0584b26": "惡作罪。若餘處宿於此處食，得波逸底迦。",
    "T24n1458_010:0584b27": "若經多宿食為食想等境心六句，初重中輕，",
    "T24n1458_010:0584b28": "後二無犯。復因舍利子遇有病緣開食無犯。",
    "T24n1458_010:0584b29": "若是眾集及以親識施主慇懃相留與食，若",
    "T24n1458_010:0584c01": "天廟處、或苾芻處、或是遊行外道處，並皆無",
    "T24n1458_010:0584c02": "犯。",
    "T24n1458_010:0584c03": "過三鉢受食學處第三十三",
    "T24n1458_010:0584c04": "佛在室羅伐城給孤獨園，時六眾苾芻於施",
    "T24n1458_010:0584c05": "主家已足食竟，復盛滿鉢而歸住處，又婚娶",
    "T24n1458_010:0584c06": "家所有餅飯，盡乞持去令他闕乏。事惱同",
    "T24n1458_010:0584c07": "前，制斯學處。",
    "T24n1458_010:0584c08": "「若復眾多苾芻往俗家中，有淨信婆羅門、居",
    "T24n1458_010:0584c09": "士，慇懃請與餅[麩夫+少]飯，苾芻須者應兩三鉢受。",
    "T24n1458_010:0584c10": "若過受者，波逸底迦。",
    "T24n1458_010:0584c11": "既受得已，還至住處，若有苾芻應共分食。此",
    "T24n1458_010:0584c12": "是時。」",
    "T24n1458_010:0584c13": "往俗家者，指乞食處。然諸苾芻乞食儀式次",
    "T24n1458_010:0584c14": "當辯之。其乞食人，應執錫杖搖動作聲方入",
    "T24n1458_010:0584c15": "人舍，若村坊亂住，恐迷行次，應作私記，或",
    "T24n1458_010:0584c16": "飯、或[麩夫+少]置於門際。有五處不應乞食：謂唱令",
    "T24n1458_010:0584c17": "家、婬女舍、酤酒店、王宮內、旃荼羅家。若",
    "T24n1458_010:0584c18": "知女人性多婬染，亦不從乞，恐生患故。言",
    "T24n1458_010:0584c19": "淨信者，敬信三寶人。[麩夫+少]謂諸[麩夫+少]。飯謂雜飯。",
    "T24n1458_010:0584c20": "鉢者有三種：謂大、小、中。大者可受摩揭陀國",
    "T24n1458_010:0584c21": "二升米飯，於上得安豆糜并餘菜茹，以大拇",
    "T24n1458_010:0584c22": "指一節鉤緣不觸其食，斯為大量。小者受一",
    "T24n1458_010:0584c23": "升米飯，二內名中，餘如上說。言過受者，謂大",
    "T24n1458_010:0584c24": "鉢三，或大鉢二、兼處中一，或大鉢二、兼小鉢",
    "T24n1458_010:0584c25": "一，或大鉢一、兼處中二。取要言之，謂取過",
    "T24n1458_010:0584c26": "四升半米飯，取時輕罪，食便得墮。若取大",
    "T24n1458_010:0584c27": "鉢一、中鉢一、小鉢一，或唯大鉢二，或大鉢一、",
    "T24n1458_010:0584c28": "小鉢二，或中鉢二、小鉢一，或中鉢一、小鉢二、",
    "T24n1458_010:0584c29": "或中鉢三，或小鉢三，悉皆無犯。還至住處者，",
    "T24n1458_010:0585a01": "謂至本處。共分食者，謂共餘人均分而食。若",
    "T24n1458_010:0585a02": "不分者，得惡作罪。無人者，不犯。是故文言：「若",
    "T24n1458_010:0585a03": "有苾芻若受過三，便得墮罪。」若天龍藥叉及",
    "T24n1458_010:0585a04": "諸鬼類、或於外道及出家外道舍，取過三",
    "T24n1458_010:0585a05": "鉢，或非黨隨黨互往俗家，若過取時，咸得",
    "T24n1458_010:0585a06": "惡作。或遣書請、或令他取，亦惡作罪。過受過",
    "T24n1458_010:0585a07": "受想六句同前，若即於此座過三而食、或除",
    "T24n1458_010:0585a08": "[麩夫+少]餅但將餘物、或施主歡喜隨意將去者，並",
    "T24n1458_010:0585a09": "皆無犯。有三種虛損信施：一、施主信心知此",
    "T24n1458_010:0585a10": "苾芻是持戒者，輟己而施。苾芻受已，便將此",
    "T24n1458_010:0585a11": "物與破戒人。二、知此苾芻是正見者，信心惠",
    "T24n1458_010:0585a12": "施，後將此物與邪見人。三、過量而受不自噉",
    "T24n1458_010:0585a13": "食，乃至長受一掬之食，除其施主先有通",
    "T24n1458_010:0585a14": "意。如斯三事並名虛損信施，當招惡果。◎",
    "T24n1458_010:0585a15": "◎足食學處第三十四",
    "T24n1458_010:0585a16": "佛在室羅伐城給孤獨園，爾時佛告諸苾芻：",
    "T24n1458_010:0585a17": "「我為一坐食能生少欲等諸功德，汝等亦應",
    "T24n1458_010:0585a18": "一坐而食。」時諸苾芻食時見尊者來，遂便離",
    "T24n1458_010:0585a19": "座，將為足食，不敢更食。由是世尊告苾芻",
    "T24n1458_010:0585a20": "曰：「應飽足食，若尊者來亦不應起。既受食已，",
    "T24n1458_010:0585a21": "不應離座。下至行鹽及受食葉，皆不應起。」復",
    "T24n1458_010:0585a22": "因六眾苾芻飽已更食，貪餮無厭，事惱同",
    "T24n1458_010:0585a23": "前，制斯學處。",
    "T24n1458_010:0585a24": "「若復苾芻，足食竟，不作餘食法更食者，波逸",
    "T24n1458_010:0585a25": "底迦。」",
    "T24n1458_010:0585a26": "苾芻足食竟者，謂食噉飽足作遮止言，心生",
    "T24n1458_010:0585a27": "棄捨。若心未捨，縱出遮言未成遮足，若更食",
    "T24n1458_010:0585a28": "時，但得惡作。若作了心唱言休足，此成遮足。",
    "T24n1458_010:0585a29": "然具五支：一、知是食，謂五正食。二、知有授食",
    "T24n1458_010:0585b01": "人，謂是女男半擇迦等。三、知授入手，謂已",
    "T24n1458_010:0585b02": "受得食。四、知足食，謂作食了心發言唱足。五、",
    "T24n1458_010:0585b03": "知從座起。若更食者，得根本罪。異此五種不",
    "T24n1458_010:0585b04": "成遮足。若食雜不淨物者，亦不成足，餘如",
    "T24n1458_010:0585b05": "廣文。言食者，有五蒲膳尼，即五種可噉食：一、",
    "T24n1458_010:0585b06": "飯；二、麥豆飯；三[麩夫+少]；四、肉；五、餅。魚是肉攝故不",
    "T24n1458_010:0585b07": "別言。又有五種珂但尼，即五種可嚼食：謂根、",
    "T24n1458_010:0585b08": "莖、葉、華、果。若先食五種嚼食及乳酪菜等，後",
    "T24n1458_010:0585b09": "食五噉食者無犯。若先食五噉食，更食五嚼",
    "T24n1458_010:0585b10": "食及乳酪菜等名犯，遮足應知。有五未足之",
    "T24n1458_010:0585b11": "言，謂見他人授食之時，未即須者應報彼言：",
    "T24n1458_010:0585b12": "「且待且去！且有且待我食！且待我盡！」若兼且",
    "T24n1458_010:0585b13": "聲名曰未足，若無且聲即是遮足。若未為足",
    "T24n1458_010:0585b14": "意，設作足言，亦不成足，得惡作罪，由言不稱",
    "T24n1458_010:0585b15": "法故。不作餘食法者，若病人殘，雖不作法，開",
    "T24n1458_010:0585b16": "食無犯。若得餘食作法食者，自身樂住施主",
    "T24n1458_010:0585b17": "得福。欲作法時先淨洗手，受得食已，應持就",
    "T24n1458_010:0585b18": "一未足苾芻、或雖已足未離本座，對彼蹲",
    "T24n1458_010:0585b19": "踞，告曰：「具壽存念！我苾芻某甲食已遮足，",
    "T24n1458_010:0585b20": "今復得此噉食嚼食，我欲更食，願與我作餘",
    "T24n1458_010:0585b21": "食法。」時彼苾芻取兩三口食已，報曰：「此是汝",
    "T24n1458_010:0585b22": "物，隨意應食。」此據前人自未遮足，得食無犯。",
    "T24n1458_010:0585b23": "若自足已便不合食，應以手按，告曰：「斯是",
    "T24n1458_010:0585b24": "汝物，隨意食之。」有五不成作餘食法：一、身在",
    "T24n1458_010:0585b25": "界內對界外人；二、不相及處；三、在傍邊；四、在",
    "T24n1458_010:0585b26": "背後；五、前人離座。翻此便成。若一人作法，設",
    "T24n1458_010:0585b27": "餘人食，並皆無犯。若遮足已作遮足想疑，不",
    "T24n1458_010:0585b28": "作餘法而吞咽者，便得墮罪。雖未遮足為遮",
    "T24n1458_010:0585b29": "足想疑，俱得惡作，後二無犯。若北方果、若天",
    "T24n1458_010:0585c01": "神藕，此是希物，或復飢年飲食難得，不作",
    "T24n1458_010:0585c02": "餘法食之無犯。粥若初熟豎匙不倒，[麩夫+少]若和",
    "T24n1458_010:0585c03": "水指畫見跡，此皆成足，異此不成足，為足想",
    "T24n1458_010:0585c04": "六句如常。",
    "T24n1458_010:0585c05": "勸足食學處第三十五",
    "T24n1458_010:0585c06": "佛在室羅伐城給孤獨園，時有年老苾芻數",
    "T24n1458_010:0585c07": "數犯罪，被師呵責，生不忍心。便告師曰：「阿遮",
    "T24n1458_010:0585c08": "利耶！此好飲食已作餘法，宜可食之。」欲令",
    "T24n1458_010:0585c09": "他犯。事惱同前，制斯學處。",
    "T24n1458_010:0585c10": "「若復苾芻，知他苾芻足食竟，不作餘食法，勸",
    "T24n1458_010:0585c11": "令更食，告言：『具壽！當噉此食。』以此因緣欲使",
    "T24n1458_010:0585c12": "他犯生憂惱者，波逸底迦。」",
    "T24n1458_010:0585c13": "勸令食者，謂頻請白。欲令他犯者，是總摽",
    "T24n1458_010:0585c14": "句。彼苾芻緣斯事故，當生憂惱，是別釋句，令",
    "T24n1458_010:0585c15": "彼苾芻緣斯犯罪生憂惱故。若無惡心令他",
    "T24n1458_010:0585c16": "食者，無犯。遮足想疑總有六句，不作餘長想",
    "T24n1458_010:0585c17": "疑亦有六句，二重兩輕，後二無犯。",
    "T24n1458_010:0585c18": "別眾食學處第三十六",
    "T24n1458_010:0585c19": "佛在王舍城，因天授等，事惱同前，制斯學",
    "T24n1458_010:0585c20": "處。「若復苾芻，別眾食者，除餘時，波逸底迦。",
    "T24n1458_010:0585c21": "餘時者，病時、作時、道行時、船行時、大眾食",
    "T24n1458_010:0585c22": "時、沙門施食時，此是時。」",
    "T24n1458_010:0585c23": "別眾者，謂不同處食。若四苾芻同一界內，",
    "T24n1458_010:0585c24": "餘有一人不共同食，並名別眾。此言食者，",
    "T24n1458_010:0585c25": "出犯過緣，謂是正食，餘食非犯。病時、作時、道",
    "T24n1458_010:0585c26": "行時者，皆如上說。船行時者，如道行說。大眾",
    "T24n1458_010:0585c27": "食時者，謂作世尊頂髻大會、若五年大會、若",
    "T24n1458_010:0585c28": "六年大會，此大會日隨施主心，各處設食。若",
    "T24n1458_010:0585c29": "四、若五，隨意分食，雖不和同亦無別過。沙門",
    "T24n1458_010:0586a01": "施食者，謂諸外道廣設供養，於此時中開聽",
    "T24n1458_010:0586a02": "別食，雖曰外道亦稱沙門。若於界內界內想",
    "T24n1458_010:0586a03": "疑，別眾食時，得根本罪。若在界外及居界內",
    "T24n1458_010:0586a04": "為界外想者無犯，如是應知。別食別食想六",
    "T24n1458_010:0586a05": "句應思。處有二種：一、大院住處；二、邊房住處。",
    "T24n1458_010:0586a06": "若在大院，四人已上受請之時，應問言：「邊房",
    "T24n1458_010:0586a07": "住處，頗有人來同此食不？」若不問彼有人不",
    "T24n1458_010:0586a08": "來，別眾食時便得墮罪。若四人中一有開緣，",
    "T24n1458_010:0586a09": "若一求寂共三近圓；若送少食下至送鹽一",
    "T24n1458_010:0586a10": "匙、或草葉一握；若本施主但擬當房，於此居",
    "T24n1458_010:0586a11": "人我當供給；若現神力空中而食；若僧伽食；",
    "T24n1458_010:0586a12": "若私已食，並皆無犯。◎",
    "T24n1458_010:0586a13": "根本薩婆多部律攝卷第十"
}