{
    "T13n0419_001:0920a03": "拔陂菩薩經",
    "T13n0419_001:0920a05": "僧祐錄云安公古典",
    "T13n0419_001:0920a06": "是般舟三昧經初異譯",
    "T13n0419_001:0920a07": "聞如是：佛在羅悅祇竹園多鳥樹下，與眾",
    "T13n0419_001:0920a08": "弟子五百比丘俱，皆是阿羅漢，所著盡，無",
    "T13n0419_001:0920a09": "餘結，所作滿，所求具，皆已下重擔，悉至所",
    "T13n0419_001:0920a10": "願，已斷於故胎，從政化度，皆悉度八禪，除一",
    "T13n0419_001:0920a11": "凡比丘。爾時拔陂菩薩，與五百菩薩俱，皆白",
    "T13n0419_001:0920a12": "衣身受五戒，皆從如來欲受正法。拔陂菩薩",
    "T13n0419_001:0920a13": "便起前到佛所，為佛作禮，却坐一面。諸菩薩",
    "T13n0419_001:0920a14": "及諸比丘，悉以頭面禮佛，皆坐一面。佛爾時",
    "T13n0419_001:0920a15": "便取神足定意，使諸比丘在他郡國者，皆來",
    "T13n0419_001:0920a16": "會是竹園，悉為佛作禮。爾時過十餘萬眾比",
    "T13n0419_001:0920a17": "丘皆來會竹園。佛復取神足定意，使大德",
    "T13n0419_001:0920a18": "比丘尼等，從三萬餘比丘尼，皆來會竹園，為",
    "T13n0419_001:0920a19": "佛作禮，悉坐一面。佛復取神足定意，使羅檀",
    "T13n0419_001:0920a20": "迦簍菩薩從惟舍大國，及迦休頭菩薩從占",
    "T13n0419_001:0920a21": "波大國，及那達頭菩薩從波羅奈大國，及須",
    "T13n0419_001:0920a22": "深無菩薩從迦惟羅衛大國，及大大導眾菩",
    "T13n0419_001:0920a23": "薩及給孤獨迦羅越從舍衛大國，及尊達菩",
    "T13n0419_001:0920a24": "薩從拘暹大國，及謾論調菩薩從沙號大國，",
    "T13n0419_001:0920a25": "各從二萬八千人皆會竹園，悉以頭面禮佛",
    "T13n0419_001:0920a26": "足，悉坐一面。爾時阿闍世王，與過十萬眾人",
    "T13n0419_001:0920a27": "俱，來到佛所，皆以頭面禮佛，悉坐一面。爾",
    "T13n0419_001:0920a28": "時第一四天王，及忉利天王及梵天王，與",
    "T13n0419_001:0920a29": "無央數天眾，悉來到佛所，為佛作禮，悉坐",
    "T13n0419_001:0920b01": "一面。及諸遍淨天無央數眾，悉來到佛所，作",
    "T13n0419_001:0920b02": "禮，皆住一面。及四阿須倫王，從無央數阿須",
    "T13n0419_001:0920b03": "倫眾，皆來到佛所，作禮竟，悉住一面。及難",
    "T13n0419_001:0920b04": "頭和難龍王，及沙迦羅龍王，及摩奈師龍王，",
    "T13n0419_001:0920b05": "及阿耨達龍王，及伊羅鉢龍王，共與無央",
    "T13n0419_001:0920b06": "數眾龍俱，來到佛所，作禮竟，悉住一面。爾",
    "T13n0419_001:0920b07": "時是三千日月間，無有空無人者，皆大神妙",
    "T13n0419_001:0920b08": "天龍神及人非人，從下并梵天。拔陂菩薩便",
    "T13n0419_001:0920b09": "起坐，整衣服，右膝著地，向佛叉手便言：「今",
    "T13n0419_001:0920b10": "欲有所問，願佛演說，解我所難。」佛因言：「拔",
    "T13n0419_001:0920b11": "陂！恣意所問，如來今我悉能解汝所問，知汝",
    "T13n0419_001:0920b12": "意生滅形象。」拔陂菩薩便言：「云何得菩薩",
    "T13n0419_001:0920b13": "定意，所聞如海多藏，所聞無有餘疑，不忘生",
    "T13n0419_001:0920b14": "念亦不退，亦不懈惰於無上之道至德正覺；",
    "T13n0419_001:0920b15": "為佛轉生，不落無法處，常識所從來生，未",
    "T13n0419_001:0920b16": "嘗離本願見如來，至便臥夢亦不離正；得形",
    "T13n0419_001:0920b17": "常端正可愛、見者喜，生於豪貴家，常持堅",
    "T13n0419_001:0920b18": "彊意，自裏所學疾、所知不忘，廣計慮意堅",
    "T13n0419_001:0920b19": "固慚羞，具了理奇，可多行慈，常有默覺，所",
    "T13n0419_001:0920b20": "對多威神，常精進不中悔；傳放義，常入法，",
    "T13n0419_001:0920b21": "常入止，常入觀，常入禪，常入定，空不入相，",
    "T13n0419_001:0920b22": "無形地法，不恐不懼；常樂說法，常樂受法，",
    "T13n0419_001:0920b23": "意所願生不復違其本願，本德多力、本意多",
    "T13n0419_001:0920b24": "力；本因緣彊，五根彊，所作常彊，呵止惡常",
    "T13n0419_001:0920b25": "彊，所觀常彊，於解所願常彊。難勝量譬如",
    "T13n0419_001:0920b26": "海，譬如月自具淨滿，譬如日稍盡陰冥，譬如",
    "T13n0419_001:0920b27": "火能現色，譬如虛空難可塗污無所著意已",
    "T13n0419_001:0920b28": "空，譬如明珠悉達正法，譬如石安住不動，譬",
    "T13n0419_001:0920b29": "如根難搖動，譬如狉及溥軟其意無所",
    "T13n0419_001:0920c01": "痏，譬如蜚鳥意以低伏，譬如乞兒不起，樂",
    "T13n0419_001:0920c02": "在縣國樂山谷，譬如麋鹿亦猴猿不親愛",
    "T13n0419_001:0920c03": "俗人。亦有學者常導眾復牽眾，無瞋恚在",
    "T13n0419_001:0920c04": "諸人，不復化悉諸魔隨次解度，諸法無教導",
    "T13n0419_001:0920c05": "自意解，於覺法在禪堅不緣邪，有大慈力",
    "T13n0419_001:0920c06": "難可嬈，所念常深不離正行，無能計其所得",
    "T13n0419_001:0920c07": "所念，得聞法數依墮淚，所忌常太，一切具",
    "T13n0419_001:0920c08": "佛所行思願，眾來欲採無數善念，願取海",
    "T13n0419_001:0920c09": "清淨信，增願淨潔，妬嫉瞋恚斷，常願明在，一",
    "T13n0419_001:0920c10": "切知至光內歡喜，行願以斷不信忌，為黠所",
    "T13n0419_001:0920c11": "洒，滿無數天願行，一切莊飾世斷綺可，便",
    "T13n0419_001:0920c12": "淨好行戒淨具為，能斷弟子因緣覺地，心所",
    "T13n0419_001:0920c13": "求願堅不轉，所作竟成所求常無造，於天人",
    "T13n0419_001:0920c14": "道善法行不饜事，悉於菩薩成滿具度不憂",
    "T13n0419_001:0920c15": "喜，一切於異學不傾邪，一切敬樂諸佛。悉",
    "T13n0419_001:0920c16": "見法光耀無能化壞，常悉會面於諸佛。譬如",
    "T13n0419_001:0920c17": "作幻人一切法非我，譬如化人未來於後法，",
    "T13n0419_001:0920c18": "譬如夢人過去當來現在事，譬如有光一切",
    "T13n0419_001:0920c19": "世悉見身，如雙日亦不行，亦無所止因緣法，",
    "T13n0419_001:0920c20": "譬如景於生死，以住無胎，已斷胎想過不",
    "T13n0419_001:0920c21": "取法，行遠棄已憂法器，菩薩意已無數，一",
    "T13n0419_001:0920c22": "切於世一切無能轉不墮，次近無所著，一切",
    "T13n0419_001:0920c23": "佛國界已度符節門，一切足解散善法，自上",
    "T13n0419_001:0920c24": "如法器，一切於諸佛，一切為如來所拜，以佛",
    "T13n0419_001:0920c25": "神住衣毛不動，能力如師子獨吼，常見敬一",
    "T13n0419_001:0920c26": "切，能飽滿世眾不亂誤，一切為諸佛所待知，",
    "T13n0419_001:0920c27": "如時覺行化，棄所疑，無彼受法，一切三世",
    "T13n0419_001:0920c28": "無不照知，一切黠慧說無窮，常行慈以得哀，",
    "T13n0419_001:0920c29": "不留事說經明不慧棄住，悉於諸人不兩隨，",
    "T13n0419_001:0921a01": "身意同生直，心為世眼三界明，悉三界無能",
    "T13n0419_001:0921a02": "輕易者，行非我，世所有展轉止，行不求眾",
    "T13n0419_001:0921a03": "樂，獨行信憶誠信，法不取不棄一切知演教，",
    "T13n0419_001:0921a04": "彼勸人住大學門，已至無恐怖，善說如來正",
    "T13n0419_001:0921a05": "法，一切卷句常行，求見者莫不喜，悉眾所從",
    "T13n0419_001:0921a06": "大樂得喜，在如來足下斷蓮，當樂善說一",
    "T13n0419_001:0921a07": "切佛法，樂行問不仇意著，於行於眾止所受",
    "T13n0419_001:0921a08": "恐怖斷，起力言行一切度轉，常直取所住不",
    "T13n0419_001:0921a09": "動，一切羸彼助說法坐師子座，數數有悉諸",
    "T13n0419_001:0921a10": "佛所知，一切在世無所墮，悉說行在入知常",
    "T13n0419_001:0921a11": "尊法，悉依諸佛行，常願法不倦解待愚，如",
    "T13n0419_001:0921a12": "來善交無處所行，在十方世常好行一切，為",
    "T13n0419_001:0921a13": "人棄罪成福，默為日增已得入法門，譬如天",
    "T13n0419_001:0921a14": "法身無形故常掔內人，為菩薩一切不斷諸",
    "T13n0419_001:0921a15": "佛諸行，不住止欲，具菩薩棄已被人鎧，雖",
    "T13n0419_001:0921a16": "多怨嫉欲勝一切，於佛數數願如來十種",
    "T13n0419_001:0921a17": "力地，一切想去已為知悉了，工校計知世聚",
    "T13n0419_001:0921a18": "散。一切行入生死，棄無所住亦不亂，已度",
    "T13n0419_001:0921a19": "於法海為藏貴寶，遍行於世一切已遠世。已",
    "T13n0419_001:0921a20": "習行大變化佛力足致無比，聚一意願見諸",
    "T13n0419_001:0921a21": "佛，棄不用一切世，所生生異界，如來有住在",
    "T13n0419_001:0921a22": "者，正覺無所著。遙見佛及其國界，聞其法，",
    "T13n0419_001:0921a23": "見其比丘僧，亦不五達，亦不六達，菩薩亦",
    "T13n0419_001:0921a24": "不從是世致彼聽視，猶故住是世耳。遙見正",
    "T13n0419_001:0921a25": "覺，亦聞明法，亦悉受行，譬如今面受奉行，",
    "T13n0419_001:0921a26": "令正等，使吾無疑，亦使如是，諸菩薩無懈",
    "T13n0419_001:0921a27": "怠，常面見佛善聽法，至夢傾意不為邪？」佛",
    "T13n0419_001:0921a28": "便謂拔陂菩薩言：「善哉善哉！拔陂！是為哀眾",
    "T13n0419_001:0921a29": "辭，求眾之安，愍念三世，見義見樂見安，於",
    "T13n0419_001:0921b01": "人天能以如是義問如來。先亦自有德，於",
    "T13n0419_001:0921b02": "過去佛已施眾善福，已待遇眾佛，坐法義座，",
    "T13n0419_001:0921b03": "願法無所願援，奉受梵行，少欲約可於無",
    "T13n0419_001:0921b04": "食，喜具戒，起諸菩薩、常勸成菩薩、常願尊",
    "T13n0419_001:0921b05": "菩薩，常願菩薩意大，願菩薩盛，願菩薩得，其",
    "T13n0419_001:0921b06": "所求常慈有大，依一切等心，於人制意度無",
    "T13n0419_001:0921b07": "極，見佛常度理如來語求佛意。譬如和夷",
    "T13n0419_001:0921b08": "鐵無稱量，悉人意所常善知覺於面行，是",
    "T13n0419_001:0921b09": "汝德。「拔陂！吾已意具知，雖爾者有現在佛",
    "T13n0419_001:0921b10": "定，名為常住止，是定為定意，堅不墮，不失",
    "T13n0419_001:0921b11": "意。」「下耳根眾不他怠，唯如來為我解說是定",
    "T13n0419_001:0921b12": "意，為眾學作先，使眾人得安。願愍是世，",
    "T13n0419_001:0921b13": "為人天世及諸菩薩大願者，皆當以是見光",
    "T13n0419_001:0921b14": "自照。」佛便告菩薩拔陂言：「常行一法，常作",
    "T13n0419_001:0921b15": "莫饜，奉行如上，多益作莫減。如作車成便",
    "T13n0419_001:0921b16": "乘，便可隨常所求。已具淨，已諦念，已具堅，",
    "T13n0419_001:0921b17": "本力作一切善法，自致踰過便以有。何等",
    "T13n0419_001:0921b18": "為一法，見在佛定意，名為止定住者？所謂",
    "T13n0419_001:0921b19": "因緣，佛意作念，意不邪冥不亂，已默得持",
    "T13n0419_001:0921b20": "精進，不跌無形有待遇，常興空厚睡臥，為",
    "T13n0419_001:0921b21": "劇怨且遠避眾會，身常隱避惡知識莫親，",
    "T13n0419_001:0921b22": "隨善政友可法道，直根莫妄占近饜，欲少",
    "T13n0419_001:0921b23": "食不願貪，好法衣，不願壽長，隨本命慧身",
    "T13n0419_001:0921b24": "無所愛，不顧其親屬，本所生國速棄去。已",
    "T13n0419_001:0921b25": "親慈心，已得哀意，已住喜意，已行護心，諸",
    "T13n0419_001:0921b26": "蓋已棄，諸禪已習，色想已分別，陰想不取，",
    "T13n0419_001:0921b27": "諸入不受，諸大不宥，意已不亂生，受不住",
    "T13n0419_001:0921b28": "不淨，已得一切舍，向一切脫人，一切於人",
    "T13n0419_001:0921b29": "如己身，一切人皆非我，一切法無所取，從戒",
    "T13n0419_001:0921c01": "無所願，常習欲定，多聞欲樂，戒陰不漏毀，定",
    "T13n0419_001:0921c02": "陰不動墮，於法無所復疑，與佛無諍，於法",
    "T13n0419_001:0921c03": "無所棄，於僧不誹謗。麁惡言以斷止，待遇",
    "T13n0419_001:0921c04": "於有道，過者常遠離，世音無樂不用，過世音",
    "T13n0419_001:0921c05": "常用愛樂，畜生音遠棄辟。六堅法已習，五度",
    "T13n0419_001:0921c06": "脫常當習，十惡作足已棄，十善作足親習，於",
    "T13n0419_001:0921c07": "九嬈能自解，於八無勢悉違捨，八精進常",
    "T13n0419_001:0921c08": "已習，九想行已行，八大人念為已得，諸禪莫",
    "T13n0419_001:0921c09": "取愛，莫以聞自大。理可綺，下耳聽，常重法，常",
    "T13n0419_001:0921c10": "欲法，色想已別自想身無所取，想人已悉捨，",
    "T13n0419_001:0921c11": "雖生不為可，陰想已分別，所有已不住，常求",
    "T13n0419_001:0921c12": "欲泥洹，願不用生死行。於生死恐懼想，於",
    "T13n0419_001:0921c13": "諸陰想如怨，於四大如蛇，於諸入已想空，想",
    "T13n0419_001:0921c14": "三界無所住，見泥洹而獨樂。世作不復用，捨",
    "T13n0419_001:0921c15": "世隨佛，令於人無諍，一切於世無所親，一",
    "T13n0419_001:0921c16": "切諸佛常得面，有是身如夢見向脫，常淨潔",
    "T13n0419_001:0921c17": "善作，常為求一切諸想，分別計三堅定，常",
    "T13n0419_001:0921c18": "著念一切諸佛，依怙著善本，常思願一切諸",
    "T13n0419_001:0921c19": "佛。自在欲定，不自願佛身相等，一切法不",
    "T13n0419_001:0921c20": "分別，計世知義不與諍，從受有能次第，隨",
    "T13n0419_001:0921c21": "如來住地利，得忍辱已下，入法身空身，為已",
    "T13n0419_001:0921c22": "知人身，不生不滅泥洹身，常以觀黠慧眼已",
    "T13n0419_001:0921c23": "為淨。一切法非我，願佛意不墮不踰，一切於",
    "T13n0419_001:0921c24": "佛一其行，不念知欲求到，為無數識申直意。",
    "T13n0419_001:0921c25": "於為業不為彼，隨佛智遇善友如見尊，一",
    "T13n0419_001:0921c26": "切於諸菩薩無異意，悉反魔所作。一切世",
    "T13n0419_001:0921c27": "所有如幻，一切諸佛如光，照見如來，常行",
    "T13n0419_001:0921c28": "求菩薩意，度無極悉等等，億誠信見諸佛一",
    "T13n0419_001:0921c29": "切等善法。「拔陂！是為現在佛面住定意，亦",
    "T13n0419_001:0922a01": "用是法定意為具來。何等定意具將是法來？",
    "T13n0419_001:0922a02": "所謂現在。現在佛面住定意為何等？拔陂！若",
    "T13n0419_001:0922a03": "有比丘、比丘尼、優婆塞、優婆夷，於戒常具足，",
    "T13n0419_001:0922a04": "常獨處不與眾，便起意念言：『阿彌陀佛為在",
    "T13n0419_001:0922a05": "何方常在說法？』如其所聞，便生念在西方。阿",
    "T13n0419_001:0922a06": "彌陀佛如來正覺所治也，去是佛國當過百",
    "T13n0419_001:0922a07": "千億佛界，名須摩提國，眾菩薩所聚，聽尊",
    "T13n0419_001:0922a08": "說法已不亂意，常當念是國地。「拔陂！譬如",
    "T13n0419_001:0922a09": "人臥夢，見聚銀若金及眾寶，親友知識極愛",
    "T13n0419_001:0922a10": "親屬，常樂欲見不饜，便與共戲樂，至意親",
    "T13n0419_001:0922a11": "密談。至寤尚識其所見，如事為人說，便為",
    "T13n0419_001:0922a12": "墮淚念識其想。拔陂！亦如是，菩薩白衣者",
    "T13n0419_001:0922a13": "若學者，聞阿彌陀佛所在國，常當念其方，",
    "T13n0419_001:0922a14": "無毀漏於戒，於戒陰莫用亂意，淨心念一日",
    "T13n0419_001:0922a15": "一夜至七日七夜，如是七日七夜畢念，便可",
    "T13n0419_001:0922a16": "見阿彌陀佛，或在夢中如來阿彌陀佛如來",
    "T13n0419_001:0922a17": "當面自見。譬如上頭夢男子，自想為住在空，",
    "T13n0419_001:0922a18": "不想夜亦不想晝，其眼根不為壁牆所遮，不",
    "T13n0419_001:0922a19": "為陰冥所蔽。拔陂！菩薩亦爾，作意行如是，",
    "T13n0419_001:0922a20": "如是於佛界中間，雖有須彌山，有遮迦謗、摩",
    "T13n0419_001:0922a21": "呵遮迦謗山及餘黑山，不能遮其眼視，亦",
    "T13n0419_001:0922a22": "不能遮其意。菩薩亦未得天眼，視見阿彌陀",
    "T13n0419_001:0922a23": "佛；亦不得天耳，聽聞阿彌陀佛說經；亦未",
    "T13n0419_001:0922a24": "得神足，得往到阿彌陀佛國。菩薩亦不從是",
    "T13n0419_001:0922a25": "下世往生彼，但自故住是世，見阿彌陀佛如",
    "T13n0419_001:0922a26": "來，亦聞其說法如聞奉行，菩薩便從是定意，",
    "T13n0419_001:0922a27": "寤如所聞法，便為人廣說。「拔陂！譬如人從",
    "T13n0419_001:0922a28": "隨沙離聞有好女字須聞，復有第二男子，聞",
    "T13n0419_001:0922a29": "有好女字阿凡和利，復有第三男子，聞有好",
    "T13n0419_001:0922b01": "女名為蓮華色，從聞展轉著污轉自作貪，是",
    "T13n0419_001:0922b02": "諸男子皆未見好女，但遙聞數數起意生念，",
    "T13n0419_001:0922b03": "便有婬起，從臥便夢見，便往到女處。是故",
    "T13n0419_001:0922b04": "羅閱祇城中男子，如是起意，如是便見，與共",
    "T13n0419_001:0922b05": "會合，便亂習婬法，曉竟便寤故，識如問",
    "T13n0419_001:0922b06": "如知。拔陂！為汝說如是，從是因緣如是法",
    "T13n0419_001:0922b07": "說，從是不還，受別於無上覺道，我復為其",
    "T13n0419_001:0922b08": "說，當來於後久遠，當名為善寤如來、無所著、",
    "T13n0419_001:0922b09": "正覺，其人但得恣意見想，如是正見。如是菩",
    "T13n0419_001:0922b10": "薩，拔陂！亦如是，住在是世間，彼有阿彌陀",
    "T13n0419_001:0922b11": "佛，已聞數數念，便見如來阿彌陀佛見在，佛",
    "T13n0419_001:0922b12": "面見住上定意，見便難問如來，從何法會菩",
    "T13n0419_001:0922b13": "薩得生是世？阿彌陀佛便為諸菩薩說言：『常",
    "T13n0419_001:0922b14": "念佛意善習不捨，常行幻作便得生是佛國。』",
    "T13n0419_001:0922b15": "何等常念佛？念如來法不忘。今是如來、無所",
    "T13n0419_001:0922b16": "著、正覺，身有三十二大人相，紫磨金色身，如",
    "T13n0419_001:0922b17": "淨明月水精珠身。譬如眾寶所瓔珞，在眾",
    "T13n0419_001:0922b18": "弟子中獨說法，如是為其誠說。何以無所壞",
    "T13n0419_001:0922b19": "故，何所不壞敗者，地水火風神天梵王，是",
    "T13n0419_001:0922b20": "皆不亡色痛想行識，如有念如來，因緣如",
    "T13n0419_001:0922b21": "空，空便為已得，是為念佛意，菩薩常寤已",
    "T13n0419_001:0922b22": "捨其定。拔陂！汝用是便到彼所，從到便說",
    "T13n0419_001:0922b23": "是事，從有是如是法說，可使受別，不復還",
    "T13n0419_001:0922b24": "墮於無上得正覺。拔陂！亦汝及摩呵迦葉，",
    "T13n0419_001:0922b25": "及因陀達菩薩，及須深天子，亦及餘，於是",
    "T13n0419_001:0922b26": "定意有得者。「拔陂！過去久遠有一男子，於",
    "T13n0419_001:0922b27": "曠野澤中便大飢復渴，於澤中便得臥，夢",
    "T13n0419_001:0922b28": "得好飯食，極意飽食，所飢渴便飽。適寤自意",
    "T13n0419_001:0922b29": "身飽滿，便自計是法。譬如夢食，其如是觀",
    "T13n0419_001:0922c01": "便忍受別，於佛法菩薩亦如是，居家或學，",
    "T13n0419_001:0922c02": "聞佛所在方，常至意當念其方，常願欲見佛，",
    "T13n0419_001:0922c03": "莫取想於胎，亦莫想自有身，常住空想，有",
    "T13n0419_001:0922c04": "想當想念佛，從以空想便以住，以能想念佛，",
    "T13n0419_001:0922c05": "淨如琉璃寶中尊，如是念便見如來。「拔陂！譬",
    "T13n0419_001:0922c06": "如人從本生國到他方，久久還念本所生國",
    "T13n0419_001:0922c07": "遊戲所見，樂臥便夢還故國，便遊戲，生想如",
    "T13n0419_001:0922c08": "故所到處，於國中恣意戲。寤便為親近及",
    "T13n0419_001:0922c09": "知識左右侍人說言，我往如是，我見如是，我",
    "T13n0419_001:0922c10": "所到到所作到如是。拔陂！菩薩亦如是，居",
    "T13n0419_001:0922c11": "家及學，聞佛所在方，常當念其方，願常欲見",
    "T13n0419_001:0922c12": "佛。如是念，菩薩會見如來，淨如琉璃寶中尊。",
    "T13n0419_001:0922c13": "「拔陂！譬如觀污露比丘，取半壞敗色著其前，",
    "T13n0419_001:0922c14": "便見已，青黑亦見、壞亦見，空隨如烟，但見",
    "T13n0419_001:0922c15": "白骨在前，是骨從何來？誰持著是？誰所作是？",
    "T13n0419_001:0922c16": "皆意所作耳。拔陂！菩薩亦如是，持佛不歸",
    "T13n0419_001:0922c17": "他，住在是定意，所向方便願見佛，其方有",
    "T13n0419_001:0922c18": "佛者即見如來身。何以故？以倚著定故。復",
    "T13n0419_001:0922c19": "已持佛故，住在是定，以佛威神，復己定力，自",
    "T13n0419_001:0922c20": "復以宿功德作，三令悉見如來。「拔陂！譬如人，",
    "T13n0419_001:0922c21": "年尚少，樂自抆拭淨器受麻油，淨器受清",
    "T13n0419_001:0922c22": "水新磨鏡，若於水精器自觀其身，悉於是中",
    "T13n0419_001:0922c23": "見其形。「拔陂！汝寧謂是人形入油水鏡水精",
    "T13n0419_001:0922c24": "器不？若已在其中耶？」對言：「如來！不。我謂內不",
    "T13n0419_001:0922c25": "可得，及麻油水鏡水精悉見影住其前，亦",
    "T13n0419_001:0922c26": "不從光中來，亦不從身中出。」佛言：「善哉善",
    "T13n0419_001:0922c27": "哉！拔陂！實如是。以淨色已分別，諸菩薩欲",
    "T13n0419_001:0922c28": "見佛，易無難，見即能問，得問能對，所聞內喜，",
    "T13n0419_001:0922c29": "其復內爾：『是諸佛從何來？我到何所？是皆無",
    "T13n0419_001:0923a01": "從來，知如來無從去。云其自身其復生意爾，",
    "T13n0419_001:0923a02": "但意行是三界耳。我欲觀天，意即見天，以意",
    "T13n0419_001:0923a03": "作佛，亦以意見，但是我意；為佛如來但意",
    "T13n0419_001:0923a04": "耳，及我身意也。以意見佛，意不能見意，意",
    "T13n0419_001:0923a05": "不能知意，意想為無智，不想意為泥洹。』是",
    "T13n0419_001:0923a06": "法無堅，皆從自可起，自可悉空，求自可亦",
    "T13n0419_001:0923a07": "無有。拔陂！菩薩亦如是住在其定。「拔陂！有",
    "T13n0419_001:0923a08": "四法菩薩疾得是定。何等為四？一為無央",
    "T13n0419_001:0923a09": "信，二為精進無能逮，三為黠不受彼教，四",
    "T13n0419_001:0923a10": "為親善友。拔陂！是為四法，菩薩用疾得是",
    "T13n0419_001:0923a11": "定。復有四法，菩薩疾得是定：常求見佛，常",
    "T13n0419_001:0923a12": "願聞法，計無所住，求佛意不忘。菩薩用是",
    "T13n0419_001:0923a13": "四法，疾得是定。復有四法。何等為四？不樂",
    "T13n0419_001:0923a14": "俗言、不樂有人識、不欲世樂、不到睡臥試，",
    "T13n0419_001:0923a15": "但除大小便及飯食時及經行。不識會四輩",
    "T13n0419_001:0923a16": "及餘眾，常以法布施轉增，不樂好色及待過",
    "T13n0419_001:0923a17": "利。是為四法，菩薩疾得是定。復有四法疾",
    "T13n0419_001:0923a18": "得是定：常作佛形像，次畫作其好；常持是",
    "T13n0419_001:0923a19": "定意，亦以意樂是定住久長止，亦書受奉",
    "T13n0419_001:0923a20": "行；是定起，棄綺可意無綺可法，便住無上",
    "T13n0419_001:0923a21": "獨尊道；常營護如來教令諦不忘。是為四法，",
    "T13n0419_001:0923a22": "菩薩用疾得是定。」佛爾時知是義，便說偈言：",
    "T13n0419_001:0923a23": "「當生信於尊令，　　莫畏法所空說，",
    "T13n0419_001:0923a24": "　行精進斷截臥，　　滿三月當坐行，",
    "T13n0419_001:0923a25": "　常說法尊所言，　　偏教令演其功，",
    "T13n0419_001:0923a26": "　莫樂著見待遇，　　無所著得是法。",
    "T13n0419_001:0923a27": "　紫磨色相百福，　　常作念佛在前，",
    "T13n0419_001:0923a28": "　歡喜光一切照，　　形極好如金珠，",
    "T13n0419_001:0923a29": "　過去佛及未來，　　常當念叉手住，",
    "T13n0419_001:0923b01": "　亦見在人天尊，　　悉恭敬善法念。",
    "T13n0419_001:0923b02": "　常待遇於德王，　　以華香散其形，",
    "T13n0419_001:0923b03": "　與飲食常淨心，　　求是定當何難，",
    "T13n0419_001:0923b04": "　鼓吹增及琴瑟，　　常作樂無量象，",
    "T13n0419_001:0923b05": "　造喜悅無數喜，　　常願求無極定。",
    "T13n0419_001:0923b06": "　常造作無比形，　　好分別相具好，",
    "T13n0419_001:0923b07": "　金色身禮清淨，　　欲願定是何難，",
    "T13n0419_001:0923b08": "　所念法常念作，　　淨潔戒聞欲求，",
    "T13n0419_001:0923b09": "　偕事聚壞散棄，　　於是定得不久。",
    "T13n0419_001:0923b10": "　莫生嬈於有形，　　行慈心具依護，",
    "T13n0419_001:0923b11": "　且當觀欲善苦，　　求是定得不久，",
    "T13n0419_001:0923b12": "　生意喜於說法，　　相侍尊常禮尊，",
    "T13n0419_001:0923b13": "　莫綺可棄貪慳，　　於法說莫疾弄。",
    "T13n0419_001:0923b14": "　如是令善可待，　　所生滅如來說，",
    "T13n0419_001:0923b15": "　無數佛悉所教，　　所求定莫為難。",
    "T13n0419_001:0923b16": "「拔陂！菩薩當於說法比丘恭敬，常當禮遇",
    "T13n0419_001:0923b17": "具作待如尊，於是定便為進。拔陂！菩薩有於",
    "T13n0419_001:0923b18": "說經比丘亂意，有念嫉怨恨無清淨心。拔陂！",
    "T13n0419_001:0923b19": "眾非義所載，令許菩薩得是定意，至德尊滿",
    "T13n0419_001:0923b20": "道，義終無是。拔陂！譬如有眼男子，淨夜無雲",
    "T13n0419_001:0923b21": "霧，於夜半時仰頭視上，便見無數星宿。拔",
    "T13n0419_001:0923b22": "陂！菩薩亦如是，受護佛法者觀於意，在東",
    "T13n0419_001:0923b23": "方見無數佛，無數百無數千無數萬無數億",
    "T13n0419_001:0923b24": "百千，求見甚易，眼精所觀見。拔陂！譬如來",
    "T13n0419_001:0923b25": "正覺眼，一切知一切見。菩薩亦如是，於是",
    "T13n0419_001:0923b26": "見在佛住正定意，從幻聞具行，從精進無",
    "T13n0419_001:0923b27": "偕具行，布施具行，戒度具行，忍辱具行，禪",
    "T13n0419_001:0923b28": "意具行，黠度定具行，得脫黠具行，度無上",
    "T13n0419_001:0923b29": "黠具行。」佛爾時解是義說偈言：",
    "T13n0419_001:0923c01": "「有眼觀上視空，　　於淨月中夜起，",
    "T13n0419_001:0923c02": "　見無數億千里，　　雖曉明意在識，",
    "T13n0419_001:0923c03": "　定意爾菩薩得，　　見無數千佛國，",
    "T13n0419_001:0923c04": "　從定寤意故識，　　亦於眾說國好。",
    "T13n0419_001:0923c05": "　定眼淨次覺視，　　無蔽障觀十方，",
    "T13n0419_001:0923c06": "　勝可愛為覺眼，　　是定淨用見尊。",
    "T13n0419_001:0923c07": "　尊無時想觀世，　　觀十方三世尊，",
    "T13n0419_001:0923c08": "　斷毒淨無胎相，　　願聽善學上德。",
    "T13n0419_001:0923c09": "　亦聽法快甚涼，　　可疾念空止要，",
    "T13n0419_001:0923c10": "　我是法願與俱，　　安樂眾願為佛。",
    "T13n0419_001:0923c11": "　如無量菩薩色，　　見佛國億萬數，",
    "T13n0419_001:0923c12": "　菩薩爾得定後，　　見無央諸尊形。",
    "T13n0419_001:0923c13": "　有意學遍慈仁，　　從我聞悉持行，",
    "T13n0419_001:0923c14": "　是定爾菩薩得，　　無數百法不持。",
    "T13n0419_001:0923c15": "　信羞慚生想愛，　　悉遠棄世所可，",
    "T13n0419_001:0923c16": "　何不作世法施，　　從是得淨止地。",
    "T13n0419_001:0923c17": "「拔陂！菩薩得定意，當起定意生精進。譬如",
    "T13n0419_001:0923c18": "船滿中諸寶，已度大海粗及此岸，船近於",
    "T13n0419_001:0923c19": "岸邊沒，於是閻浮提人，當大舉聲稱怨，稱",
    "T13n0419_001:0923c20": "復悲哭：『我曹已貧眾不見好寶。』拔陂！於是定",
    "T13n0419_001:0923c21": "意可聞已遠，不復書不讀不諷不行，亦不求",
    "T13n0419_001:0923c22": "義，比丘、比丘尼及優婆塞、優婆夷，其國處悉",
    "T13n0419_001:0923c23": "諸天世皆大出聲稱怨，當復悲哭：『我曹悉",
    "T13n0419_001:0923c24": "已空貧，眾不見是法施，世已有是深妙定意，",
    "T13n0419_001:0923c25": "親佛所教，佛所稱譽，佛所尊說，聞已不書",
    "T13n0419_001:0923c26": "取，亦不諷受，亦不讀，復不行，亦不住，樂聽",
    "T13n0419_001:0923c27": "綺滿害智，不欲具聞，不取多智，雖聞不欲，",
    "T13n0419_001:0923c28": "亦不樂取是定。』「拔陂！譬如愚人少黠，若有人",
    "T13n0419_001:0923c29": "來，以栴檀授與之，癡人生不淨想，黠人便為",
    "T13n0419_001:0924a01": "其說：『是栴檀極好香，何為於是生不淨想？何",
    "T13n0419_001:0924a02": "不嗅之聞其好香？何不視之見其好色？』便自",
    "T13n0419_001:0924a03": "挾其鼻，不欲聞香故，閉其眼故，不欲視香",
    "T13n0419_001:0924a04": "色。說是定時亦如是，無戒者不樂欲遠，不",
    "T13n0419_001:0924a05": "樂受已習，無慧痛亡其智，到禪便猗著胎",
    "T13n0419_001:0924a06": "歸胎，是輩聞是定意，亦不信亦不用亦不隨，",
    "T13n0419_001:0924a07": "亦不生內喜，復出聲言，於眾便作願：『善哉！今",
    "T13n0419_001:0924a08": "學光明尚能爾，今世有高比丘，譬如阿難。是",
    "T13n0419_001:0924a09": "經譬如虞中大，去眾於屏處更說非諦，是",
    "T13n0419_001:0924a10": "經欲聞巧亂耳，是非佛所說。』拔陂！譬如賈",
    "T13n0419_001:0924a11": "人到愚冥人邊，出絕好摩尼珠以視癡人。是",
    "T13n0419_001:0924a12": "癡人問主：『是珠價直幾所？』其主言：『如是珠",
    "T13n0419_001:0924a13": "於夜作光，以寶滿其明處，則是珠於賈子",
    "T13n0419_001:0924a14": "曹。』便笑戲謿珠主，便度量摩尼珠，復言貨",
    "T13n0419_001:0924a15": "主：『是珠薄一牛寶，則當是其價耳。』拔陂！亦",
    "T13n0419_001:0924a16": "如是，於後有是菩薩定，如有比丘能持信",
    "T13n0419_001:0924a17": "堅多欲學，直於奉行慚於疑，欲求度多聞",
    "T13n0419_001:0924a18": "有黠，深念行慈得哀，是定自在處，說如是",
    "T13n0419_001:0924a19": "定為可久住。有癡者，於前過勝未甞有行，未",
    "T13n0419_001:0924a20": "甞有福德，自大多嫉、用利自取，欲作世名、",
    "T13n0419_001:0924a21": "少聞本無善學，是曹輩聞是定，亦不持亦",
    "T13n0419_001:0924a22": "不信亦不行亦不樂受，復出聲言：『甚可怪。",
    "T13n0419_001:0924a23": "是曹比丘，何一不慚？是比丘何一不解？聞",
    "T13n0419_001:0924a24": "是曹世巧言雅辭強說，言是佛所道。』拔陂！",
    "T13n0419_001:0924a25": "我已故為若重說，令汝明解及天人世。拔陂！",
    "T13n0419_001:0924a26": "若有人以是重三千日月，滿中七寶施與諸",
    "T13n0419_001:0924a27": "佛如來正覺，不聞是定者；若有菩薩聞是定",
    "T13n0419_001:0924a28": "意，已聞復言，是福獨多。」佛爾時解是義，便",
    "T13n0419_001:0924a29": "說偈言：",
    "T13n0419_001:0924b01": "「一切是重三千，　　悉施與滿中寶，",
    "T13n0419_001:0924b02": "　願作佛如是行，　　常於世無雙二；",
    "T13n0419_001:0924b03": "　其能有得此經，　　善定意佛所尊，",
    "T13n0419_001:0924b04": "　聞便信受奉行，　　及福快獨極尊。",
    "T13n0419_001:0924b05": "　佞調意常自是，　　收意邪無定根，",
    "T13n0419_001:0924b06": "　常求會惡知識，　　轉相教不信是，",
    "T13n0419_001:0924b07": "　漏無戒惡法具，　　自可足堅住癡，",
    "T13n0419_001:0924b08": "　轉相蹡謂可脫，　　敢壞敗勝所教。",
    "T13n0419_001:0924b09": "　是經非佛所說，　　法王亦無是言，",
    "T13n0419_001:0924b10": "　敢出是惡聲說，　　惡作具不撿意。",
    "T13n0419_001:0924b11": "　有當見大雄尊，　　三世將光無量，",
    "T13n0419_001:0924b12": "　是義出為是輩，　　是皆為持法學。",
    "T13n0419_001:0924b13": "　已聞是深妙經，　　聞便受內生喜，",
    "T13n0419_001:0924b14": "　是曹輩可莫疑，　　不憂後不為佛。",
    "T13n0419_001:0924b15": "　有戒具清淨行，　　有信悉直無邪，",
    "T13n0419_001:0924b16": "　口說法如海流，　　我所說為是賢。」",
    "T13n0419_001:0924b17": "拔陂菩薩經"
}