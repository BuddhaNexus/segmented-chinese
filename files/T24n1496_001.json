{
    "T24n1496_001:1102b26": "佛說正恭敬經",
    "T24n1496_001:1102b28": "元魏天竺三藏佛陀扇多譯",
    "T24n1496_001:1102b29": "如是我聞：一時佛住舍衛國祇樹給孤獨園，",
    "T24n1496_001:1102c01": "與聲聞比丘二百五十人俱，菩薩五百人——皆",
    "T24n1496_001:1102c02": "是如來種子，權行六道助佛揚化，知眾生根",
    "T24n1496_001:1102c03": "威德自在，顯發如來方便密教——其名曰生疑",
    "T24n1496_001:1102c04": "菩薩、寶德菩薩、光明王菩薩、慧登菩薩、德",
    "T24n1496_001:1102c05": "臻菩薩、悉達菩薩、無畏菩薩、覺首菩薩、財",
    "T24n1496_001:1102c06": "首菩薩、寶首菩薩、德首菩薩、目首菩薩、進",
    "T24n1496_001:1102c07": "首菩薩、法首菩薩、智首菩薩、賢首菩薩，如",
    "T24n1496_001:1102c08": "是等菩薩摩訶薩五百人俱。",
    "T24n1496_001:1102c09": "爾時尊者阿難白佛言：「世尊！樂法善男子、善",
    "T24n1496_001:1102c10": "女人，當云何敬法及敬法師？」爾時世尊告",
    "T24n1496_001:1102c11": "阿難言：「止止。阿難！今時眾生不能恭敬及有",
    "T24n1496_001:1102c12": "敬法。」",
    "T24n1496_001:1102c13": "阿難白佛言：「世尊！我今樂法及以敬法，已",
    "T24n1496_001:1102c14": "敬當敬。世尊！自我親近如來以來，未曾得聞",
    "T24n1496_001:1102c15": "如此法門。以不聞故，恭敬如來必失儀則。今",
    "T24n1496_001:1102c16": "若聞者，故得如法修行是事。世尊！復有樂",
    "T24n1496_001:1102c17": "法善男子、善女人，聞此法門即得修行。世尊！",
    "T24n1496_001:1102c18": "復有如來法中出家比丘，貧窮下賤但求衣",
    "T24n1496_001:1102c19": "食，不樂求法及敬法師。雖復親近佛法，而行",
    "T24n1496_001:1102c20": "下賤不能隱覆必當示現。世尊！是故我今現",
    "T24n1496_001:1102c21": "在自為并及未來一切比丘，諮請如來如是",
    "T24n1496_001:1102c22": "敬法。世尊！我等云何得修正行？惟願如",
    "T24n1496_001:1102c23": "來為我解說。」",
    "T24n1496_001:1102c24": "佛告阿難：「樂敬法善男子、善女人，若欲讀誦",
    "T24n1496_001:1102c25": "請問，往至經法應當和上阿闍梨所。至其所",
    "T24n1496_001:1102c26": "已，應問和上阿闍梨如來正法，隨心所樂。當",
    "T24n1496_001:1102c27": "知和上阿闍梨心所知法，先應諮請聽問以",
    "T24n1496_001:1102c28": "不？師若聽者，然後乃問。雖復歲數若十、二",
    "T24n1496_001:1102c29": "十，為樂法故應往諮請及受依止。何以故？",
    "T24n1496_001:1103a01": "如來法中雖聽五歲比丘得離依止，然彼人",
    "T24n1496_001:1103a02": "以初敬為法求樂法故。何以故？是人為欲成",
    "T24n1496_001:1103a03": "就自德行故。阿難！彼阿闍梨者，應如是與依",
    "T24n1496_001:1103a04": "止，或言：『可。』或言：『如是。』或言：『爾。』或言：『利。』或",
    "T24n1496_001:1103a05": "言：『教誨。』或言：『謹慎行莫放逸，如法端正修行。』",
    "T24n1496_001:1103a06": "作如是與依止。比丘成就如是等法，可與",
    "T24n1496_001:1103a07": "依止，彼得名為成就依止。假使百歲比丘不",
    "T24n1496_001:1103a08": "能通達如是等句，彼人應受依止，況能與他",
    "T24n1496_001:1103a09": "作依止師？若使無歲比丘成就如是等法，沙",
    "T24n1496_001:1103a10": "門密語即得名為以受依止。假使百歲，自",
    "T24n1496_001:1103a11": "不達如是等法諸句律者，彼應受依止。是中",
    "T24n1496_001:1103a12": "誦經比丘，應於阿闍梨所作敬重心，及正恭",
    "T24n1496_001:1103a13": "敬彼讀誦受經者。在阿闍梨前不得露齒、",
    "T24n1496_001:1103a14": "不得瞻足、不得動足、不得壘足、不得踔足、",
    "T24n1496_001:1103a15": "不得弄足、不得高座處坐，師不借問亦不",
    "T24n1496_001:1103a16": "得語，不得違師語，不得一向瞻相師面。住",
    "T24n1496_001:1103a17": "在師前三肘而立，師聽坐即坐，坐已於師",
    "T24n1496_001:1103a18": "所起慈悲心。彼誦經者應先誦熟，熟者誦",
    "T24n1496_001:1103a19": "已，從師受經任意多少。隨諸法門中若有疑",
    "T24n1496_001:1103a20": "者，先應諮請聽問以不？師若聽可，然後當問。",
    "T24n1496_001:1103a21": "彼受經已，右膝著地，兩手接禮師足。若地處",
    "T24n1496_001:1103a22": "惡者，隨所有道却退而行，當至平處。若地處",
    "T24n1496_001:1103a23": "先平，彼應禮師足然後當行。行至十肘復更",
    "T24n1496_001:1103a24": "作禮，然後隨道而行。彼應作如是念：『阿闍梨",
    "T24n1496_001:1103a25": "常逐我後，我不能遠離阿闍梨。』彼應知時，日",
    "T24n1496_001:1103a26": "三時到阿闍梨所。若不到者，應如法治。若到",
    "T24n1496_001:1103a27": "而不見阿闍梨者，彼應若草若木若杖若土",
    "T24n1496_001:1103a28": "塊若石令作記識。若阿闍梨在房宴坐者，彼",
    "T24n1496_001:1103a29": "應旋房禮敬然後當行。若有所作不問師，亦",
    "T24n1496_001:1103b01": "不得作，除大小便。不得向師作麁獷惡語，",
    "T24n1496_001:1103b02": "不得重循師語。隨師所坐之處，若繩床若木",
    "T24n1496_001:1103b03": "床，皆不得坐。彼床若壞，即應治之。彼應晨朝",
    "T24n1496_001:1103b04": "時往、知時往，不得非時往彼。往已應問阿闍",
    "T24n1496_001:1103b05": "梨：『當何所須及何所作？為入聚落不？』若言",
    "T24n1496_001:1103b06": "入，阿闍梨所有衣被，應洗手自衣拭手，兩",
    "T24n1496_001:1103b07": "手捉師衣已著淨處，先與師淨水洗手，然後",
    "T24n1496_001:1103b08": "授衣與師，於後安陀會拂塵與之，或覆身",
    "T24n1496_001:1103b09": "衣或雨衣。或所須餘衣資用之者。「彼應如是",
    "T24n1496_001:1103b10": "敬，不得阿闍梨前[口*弟]唾，若寺內若寺東西",
    "T24n1496_001:1103b11": "不得左右反抄衣，不得纏頭隨師所居。有經",
    "T24n1496_001:1103b12": "行處掃灑令淨，日三時拂扇，三時洗浴，三",
    "T24n1496_001:1103b13": "時諮問、取水，為師乞食。若師有所作者，彼應",
    "T24n1496_001:1103b14": "用力作之。若食竟，應從師索鉢洗之。若與，先",
    "T24n1496_001:1103b15": "洗師鉢，然後自洗己鉢。師若不與，不得重索。",
    "T24n1496_001:1103b16": "何以故？阿難！未來有如是比丘，作是念言：",
    "T24n1496_001:1103b17": "『如來等正覺鉢無有洗者。』彼學我故，自欲洗",
    "T24n1496_001:1103b18": "之。如來聽如是等人，夏取清涼、冬取溫煖，",
    "T24n1496_001:1103b19": "隨所須者皆應得取。不得師前嚼楊枝，不得",
    "T24n1496_001:1103b20": "說師若好若惡，若遙見師應起迎接。阿難！",
    "T24n1496_001:1103b21": "若從讀誦諮請一四句偈，是名阿闍梨。是故",
    "T24n1496_001:1103b22": "彼應恭敬阿闍梨。阿難！若不如是敬阿闍梨",
    "T24n1496_001:1103b23": "者，以不敬故住不正行。說師過惡者，彼不",
    "T24n1496_001:1103b24": "說我以為世尊。何以故？阿難！彼人不重佛、",
    "T24n1496_001:1103b25": "不敬法、不在僧數。何以故？阿難！如是癡人，不",
    "T24n1496_001:1103b26": "得名為住正行中。阿難！住正行者，我為彼人",
    "T24n1496_001:1103b27": "說佛法耳。」",
    "T24n1496_001:1103b28": "爾時尊者阿難涕泣流淚作如是言：「世尊！未",
    "T24n1496_001:1103b29": "來世中若有眾生，能住能行如是等行，甚為",
    "T24n1496_001:1103c01": "希有。世尊！我能行住如是等行。世尊！若有",
    "T24n1496_001:1103c02": "比丘不能恭敬和上阿闍梨及說過者，彼人",
    "T24n1496_001:1103c03": "得何等報？」佛告阿難：「若有比丘不敬和上阿闍",
    "T24n1496_001:1103c04": "梨及說過者，我說彼人愚癡凡夫。何以故？阿",
    "T24n1496_001:1103c05": "難！不得說阿闍梨實惡，何況說虛！是中，阿難！",
    "T24n1496_001:1103c06": "若不恭敬和上阿闍梨者，有辟支、地獄名之",
    "T24n1496_001:1103c07": "為滅。彼人命終生彼地獄，彼人生已即有四",
    "T24n1496_001:1103c08": "頭，身上火然如熱鐵丸。是中有諸虫名為鐵",
    "T24n1496_001:1103c09": "狗，常所食噉彼人舌根。是處命終生畜生中，",
    "T24n1496_001:1103c10": "作虎狼野干，眾生見者皆唱言：『是虎狼野",
    "T24n1496_001:1103c11": "干。』有所見者無能喜樂。以本口過故，常食糞",
    "T24n1496_001:1103c12": "穢。受報已盡復生人中，常在邊地無佛法處。",
    "T24n1496_001:1103c13": "雖生人中具足眾惡、遠離功德，身形色力不",
    "T24n1496_001:1103c14": "類人狀，稟受身形不似父母，不為父母之所",
    "T24n1496_001:1103c15": "憐愛。常被惡謗，遠離諸佛，生生愚癡闇鈍無",
    "T24n1496_001:1103c16": "智，速墮地獄。何以故？以不恭敬教授施法、濟",
    "T24n1496_001:1103c17": "拔難者故。阿難！如是等人數得苦法。阿難！",
    "T24n1496_001:1103c18": "假使讀誦受持一四句偈，及以經卷書寫供",
    "T24n1496_001:1103c19": "養，隨彼字等劫，若頂若肩若背荷負彼師，",
    "T24n1496_001:1103c20": "及一切樂具而供養之。阿難！如是供養已，猶",
    "T24n1496_001:1103c21": "不能報阿闍梨恩。」佛告阿難：「未來世中有如",
    "T24n1496_001:1103c22": "是等諸惡比丘，得是經已而不恭敬阿闍梨",
    "T24n1496_001:1103c23": "和上者，以無行故說阿闍梨和上過。我今當",
    "T24n1496_001:1103c24": "記如是比丘愚癡人等，墮諸地獄受大苦惱。",
    "T24n1496_001:1103c25": "阿難！我今告汝及以正勅，如來以說善惡",
    "T24n1496_001:1103c26": "道行，隨彼眾生所行善惡，得報如是。是故阿",
    "T24n1496_001:1103c27": "難！汝等今當應善恭敬應善思量。阿難！善恭",
    "T24n1496_001:1103c28": "敬善男子、善女人得此法門者，讚歎出離、訶",
    "T24n1496_001:1103c29": "欲不淨，諸塵垢盡得法眼淨。」",
    "T24n1496_001:1104a01": "爾時阿難更整衣服白佛言：「世尊！此法之要",
    "T24n1496_001:1104a02": "當名何經？比丘、比丘尼、優婆塞、優婆夷云何",
    "T24n1496_001:1104a03": "受持修行，於未來世紹三寶種使不斷絕？」佛",
    "T24n1496_001:1104a04": "告阿難：「此經名為『正恭敬』，如是受持，所謂",
    "T24n1496_001:1104a05": "愛佛、愛法、愛僧。」佛說是經已，尊者阿難及",
    "T24n1496_001:1104a06": "諸比丘并諸菩薩，聞佛所說，皆大踊躍，歡喜",
    "T24n1496_001:1104a07": "奉行。",
    "T24n1496_001:1104a08": "佛說正恭敬經"
}