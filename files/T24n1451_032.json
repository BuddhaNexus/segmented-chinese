{
    "T24n1451_032:0363b11": "根本說一切有部毘奈耶雜事",
    "T24n1451_032:0363b12": "卷第三十二",
    "T24n1451_032:0363b14": "三藏法師義淨奉　制譯",
    "T24n1451_032:0363b15": "第七門第二子攝頌曰：",
    "T24n1451_032:0363b16": "　尼不住蘭若，　　不居城外寺，",
    "T24n1451_032:0363b17": "　不許門前望，　　亦不視窓中。",
    "T24n1451_032:0363b18": "佛在王舍城竹林園。於此城中有一婬女名",
    "T24n1451_032:0363b19": "蓮華色，衒色為業以自活命。時有婆羅門來",
    "T24n1451_032:0363b20": "告言：「少女好不？汝可與我行歡愛事。」報曰：「汝",
    "T24n1451_032:0363b21": "有錢不？」答言：「我無。」女曰：「可去覓錢後來相見。」",
    "T24n1451_032:0363b22": "答言：「我覓。」便往南方隨處經紀，得五百金錢",
    "T24n1451_032:0363b23": "還來女處。時蓮華色由依尊者目連善知識",
    "T24n1451_032:0363b24": "故，因即出家近圓得阿羅漢果，隨情所樂出",
    "T24n1451_032:0363b25": "王舍城向室羅伐。爾時世尊未遮苾芻尼住",
    "T24n1451_032:0363b26": "阿蘭若，時蓮華色遂往闇林，於閑靜處宴坐",
    "T24n1451_032:0363b27": "入定受解脫樂。時婆羅門持五百金錢，至王",
    "T24n1451_032:0363b28": "舍城問諸人曰：「蓮華色女今何處去？」答言：「彼",
    "T24n1451_032:0363b29": "已於釋子法中而為出家向室羅伐。」彼聞告",
    "T24n1451_032:0363c01": "已即往逝多林問苾芻曰：「聖者！王舍城女名",
    "T24n1451_032:0363c02": "蓮華色，遊行至此今在何處？」答言：「彼女已捨",
    "T24n1451_032:0363c03": "非法而為出家，在闇林中專修妙觀。」彼便往",
    "T24n1451_032:0363c04": "就報言：「少女！先有誠言，今持錢至，汝可與我",
    "T24n1451_032:0363c05": "共為歡樂。」報言：「婆羅門！我已棄捨罪惡之業，",
    "T24n1451_032:0363c06": "汝今宜去。」報言：「少女！汝雖捨我，我不捨汝。宜",
    "T24n1451_032:0363c07": "可起來，必不相放。」報言：「汝於我身何處支體",
    "T24n1451_032:0363c08": "偏生愛樂？」答曰：「我愛汝眼。」即以神力抉其兩",
    "T24n1451_032:0363c09": "眼而授與之。時婆羅門便作是念：「此禿沙門",
    "T24n1451_032:0363c10": "女能作如是妖術之法。」拳打尼頭棄之出去。",
    "T24n1451_032:0363c11": "即以此緣告諸尼眾。尼白苾芻，苾芻白佛，佛",
    "T24n1451_032:0363c12": "作是念：「由苾芻尼住阿蘭若有如是過，自今",
    "T24n1451_032:0363c13": "已後苾芻尼不應逐靜在闇林中及空野處。",
    "T24n1451_032:0363c14": "若有住者得越法罪。」",
    "T24n1451_032:0363c15": "緣在室羅伐城。如世尊說：「苾芻尼不應住阿",
    "T24n1451_032:0363c16": "蘭若。」時諸苾芻尼便在街衢坊巷，坐修禪寂",
    "T24n1451_032:0363c17": "還招前過，以緣白佛，佛言：「苾芻尼應居寺內",
    "T24n1451_032:0363c18": "修習。」時有信心俗人聞佛令尼於寺中修定，",
    "T24n1451_032:0363c19": "遂於城外為造尼寺，尼來居止，還被諸賊及",
    "T24n1451_032:0363c20": "儜惡人來共相侵嬈。苾芻白佛，佛言：「不應",
    "T24n1451_032:0363c21": "城外安置尼寺，應在城中。」",
    "T24n1451_032:0363c22": "緣處同前。時吐羅難陀苾芻尼，於尼寺門前",
    "T24n1451_032:0363c23": "佇望而立，見有人來即便調弄。時諸俗旅皆",
    "T24n1451_032:0363c24": "共譏嫌，苾芻白佛，佛作是念：「尼住門前有如",
    "T24n1451_032:0363c25": "是過，故尼不應住在門下。若苾芻尼在門",
    "T24n1451_032:0363c26": "前立者得越法罪。」",
    "T24n1451_032:0363c27": "緣處同前。如佛所制諸尼不應立門首者，便",
    "T24n1451_032:0363c28": "於窓中而望，遙相調弄起過同前，佛言：「此亦",
    "T24n1451_032:0363c29": "如前得越法罪。」",
    "T24n1451_032:0364a01": "第七門第三子攝頌曰：",
    "T24n1451_032:0364a02": "　許著僧脚崎，　　有男池不浴，",
    "T24n1451_032:0364a03": "　交衢不應越，　　宜在一邊行。",
    "T24n1451_032:0364a04": "緣處同前。時諸苾芻尼於寺院內，便著五衣",
    "T24n1451_032:0364a05": "作諸事業，熱悶疲勞因此羸弱，即白苾芻。苾",
    "T24n1451_032:0364a06": "芻白佛，佛言：「尼於寺內，應披僧脚崎作諸事",
    "T24n1451_032:0364a07": "業。」俗人來見遂起欲意，信心者見共作譏嫌。",
    "T24n1451_032:0364a08": "苾芻白佛，佛言：「諸俗人等若嫌斯事，從今已",
    "T24n1451_032:0364a09": "去苾芻尼對長者婆羅門，不應著僧脚崎而",
    "T24n1451_032:0364a10": "為事業。若著者得越法罪。若對俗人作者，可",
    "T24n1451_032:0364a11": "用僧脚崎覆兩肩臂，披五條衣然後執作。」",
    "T24n1451_032:0364a12": "緣處同前。時吐羅難陀苾芻尼，遂往男子洗",
    "T24n1451_032:0364a13": "浴之處而為洗浴。有諸少年男子亦來洗浴，",
    "T24n1451_032:0364a14": "見尼入水共相議曰：「觀此禿沙門女身如野",
    "T24n1451_032:0364a15": "水牛。」尼白苾芻，苾芻白佛，佛作是念：「由苾芻",
    "T24n1451_032:0364a16": "尼往男子浴處有斯過失。從今已去苾芻尼",
    "T24n1451_032:0364a17": "不應往男子浴處洗身。若往者得越法罪。」",
    "T24n1451_032:0364a18": "緣處同前。吐羅難陀苾芻尼，立在四衢道中，",
    "T24n1451_032:0364a19": "見俗人來即便調弄。諸人報曰：「禿沙門女！豈",
    "T24n1451_032:0364a20": "合於四衢道中調弄我等？」尼白苾芻，苾芻白",
    "T24n1451_032:0364a21": "佛，佛言：「自今已去苾芻尼不應驀四衢道過，",
    "T24n1451_032:0364a22": "應近一邊取便而去。若直過者得越法罪。」",
    "T24n1451_032:0364a23": "第七門第四子攝頌曰：",
    "T24n1451_032:0364a24": "　若是二形女、　　或是合道類、",
    "T24n1451_032:0364a25": "　或常血流出，　　及是無血人。",
    "T24n1451_032:0364a26": "緣處同時。時有苾芻尼，與二形女而為出家，",
    "T24n1451_032:0364a27": "見餘尼來便現異相。彼問言：「妹！汝是何人？」答",
    "T24n1451_032:0364a28": "言：「姊！我是二形人。」尼白苾芻，苾芻白佛，佛言：",
    "T24n1451_032:0364a29": "「此是非男非女不應出家，縱受近圓不發律",
    "T24n1451_032:0364b01": "儀護，可速擯出。自今已去若有女人來求出",
    "T24n1451_032:0364b02": "家，應須先問：『汝非二形不？』若不問與出家者，",
    "T24n1451_032:0364b03": "師主得越法罪。」",
    "T24n1451_032:0364b04": "緣處同前。時有苾芻尼與二道合女出家，若",
    "T24n1451_032:0364b05": "小行時大便俱出污其處所。餘尼來入見已",
    "T24n1451_032:0364b06": "問言：「誰污處所？」答言：「姊妹！我本無心欲污其",
    "T24n1451_032:0364b07": "處，為二道合欲小行時大便俱出。」尼白苾",
    "T24n1451_032:0364b08": "芻，苾芻白佛，佛言：「此是非男非女不應出家，",
    "T24n1451_032:0364b09": "縱受近圓不發律儀護，可速擯出。從今已去",
    "T24n1451_032:0364b10": "若有女人來求出家，應須先問：『汝非二道合",
    "T24n1451_032:0364b11": "不？』若不問與出家者，師主得越法罪。」",
    "T24n1451_032:0364b12": "緣處同前。時有苾芻尼與常流血女出家，裙",
    "T24n1451_032:0364b13": "衣點污多有蠅附。諸尼問曰：「妹！身常流血",
    "T24n1451_032:0364b14": "耶？」答言：「我是常流血女。」尼白苾芻，苾芻白",
    "T24n1451_032:0364b15": "佛，佛言：「此亦同前不堪共住。」",
    "T24n1451_032:0364b16": "緣處同前。時有苾芻尼與無血女出家，見有",
    "T24n1451_032:0364b17": "餘尼於時時中月期水現，遂生嫌恥，報言：「小",
    "T24n1451_032:0364b18": "妹！汝有邪思不能離欲，於時時中有月期現。」",
    "T24n1451_032:0364b19": "答言：「阿姊！何故見嫌？此是女人常法，汝可無",
    "T24n1451_032:0364b20": "耶？」答言：「我無血人何有斯事？」尼白苾芻，苾",
    "T24n1451_032:0364b21": "芻白佛，佛言：「此是黃門女，宜應擯去不生善",
    "T24n1451_032:0364b22": "法。若見有女求出家時，應可問言：『汝非無血",
    "T24n1451_032:0364b23": "不？』若不問者得越法罪。」",
    "T24n1451_032:0364b24": "第七門第五子攝頌曰：",
    "T24n1451_032:0364b25": "　道小著內衣、　　近苾芻不唾、",
    "T24n1451_032:0364b26": "　僧尼不對說、　　當於自眾邊。",
    "T24n1451_032:0364b27": "緣處同前。時有苾芻尼度道小女出家，時彼",
    "T24n1451_032:0364b28": "女人向小行處久而方出，餘尼問曰：「何遲出",
    "T24n1451_032:0364b29": "耶？」答曰：「知欲如何？我身道小根不具足，是故",
    "T24n1451_032:0364c01": "遲耳！」尼白苾芻，苾芻白佛，佛言：「此是黃門女",
    "T24n1451_032:0364c02": "即應擯棄。」",
    "T24n1451_032:0364c03": "緣處同前。時有諸尼為月期下，污衣臥具多",
    "T24n1451_032:0364c04": "有蠅附，雖加浣染還同前污。佛知告曰：「如此",
    "T24n1451_032:0364c05": "色類，應著內衣。」諸尼便著。時吐羅難陀苾芻",
    "T24n1451_032:0364c06": "尼，亦著此衣入城乞食，街中墮落。諸人見問：",
    "T24n1451_032:0364c07": "「此是何物遺在地上？」尼瞋答曰：「惡生種！宜可",
    "T24n1451_032:0364c08": "速問汝家母姊，當為汝說。」佛言：「若苾芻尼著",
    "T24n1451_032:0364c09": "內衣，應須安帶繫腰不生此過。若不安帶繫",
    "T24n1451_032:0364c10": "腰得越法罪。」",
    "T24n1451_032:0364c11": "緣處同前。時具壽大迦攝波，於小食時著衣",
    "T24n1451_032:0364c12": "持鉢入城乞食，吐羅難陀尼見速至傍邊唾",
    "T24n1451_032:0364c13": "地，唱言：「極愚極鈍物。」迦攝波曰：「此非汝愆，",
    "T24n1451_032:0364c14": "然是阿難陀過，令惡行女人於善法律中強",
    "T24n1451_032:0364c15": "請出家。」苾芻以緣白佛，佛言：「吐羅尼所為非",
    "T24n1451_032:0364c16": "沙門法，諸婬女人於苾芻處尚不出此鄙惡",
    "T24n1451_032:0364c17": "之言。從今已去苾芻尼見苾芻，不應唾地唱",
    "T24n1451_032:0364c18": "言極愚極鈍。若作者得越法罪。」",
    "T24n1451_032:0364c19": "緣處同前。時有苾芻犯過，見苾芻尼來便喚",
    "T24n1451_032:0364c20": "令坐。彼問：「聖者！欲作何事？」報言：「我為犯罪，今",
    "T24n1451_032:0364c21": "欲說悔。」尼即對坐，苾芻白言：「阿離移迦存",
    "T24n1451_032:0364c22": "念！我苾芻某甲犯某罪，我今對阿離移迦發",
    "T24n1451_032:0364c23": "露說罪不覆藏，由發露故得安樂住。」尼言：「聖",
    "T24n1451_032:0364c24": "者亦犯如是過耶？斯非善事。」苾芻默恥。苾芻",
    "T24n1451_032:0364c25": "白佛，佛言：「苾芻不應向苾芻尼邊說罪，宜於",
    "T24n1451_032:0364c26": "清淨苾芻見解同者發露說罪。若作者得越",
    "T24n1451_032:0364c27": "法罪。」",
    "T24n1451_032:0364c28": "緣處同前。時有苾芻尼犯罪，見苾芻來虔誠",
    "T24n1451_032:0364c29": "恭敬，頂禮雙足合掌請言：「聖者！憐愍我故，願",
    "T24n1451_032:0365a01": "見少坐。」苾芻問曰：「欲何所為？」答言：「聖者！我為",
    "T24n1451_032:0365a02": "犯罪，今欲對說。」苾芻對坐，尼即合掌白言：「聖",
    "T24n1451_032:0365a03": "者存念！我某甲苾芻尼犯某罪。」廣如上說，佛",
    "T24n1451_032:0365a04": "言：「苾芻尼不應向苾芻邊發露，宜於清淨苾",
    "T24n1451_032:0365a05": "芻尼邊說罪。若作者得越法罪。」",
    "T24n1451_032:0365a06": "第七門第六子攝頌曰：",
    "T24n1451_032:0365a07": "　苾芻作羯磨，　　尼可用心聽，",
    "T24n1451_032:0365a08": "　敷座令人坐，　　尼座應分別。",
    "T24n1451_032:0365a09": "緣處同前。如世尊說：苾芻、苾芻尼羯磨事別，",
    "T24n1451_032:0365a10": "除共羯磨者，尼在僧中作羯磨時，不能無畏",
    "T24n1451_032:0365a11": "作法不成。苾芻白佛，佛言：「苾芻應為作羯磨，",
    "T24n1451_032:0365a12": "苾芻尼應聽。」諸尼不知云何諦聽？佛言：「至心",
    "T24n1451_032:0365a13": "善思念之，告言：『此是初羯磨竟。』第二、第三應",
    "T24n1451_032:0365a14": "如是作(謂是二眾受尼戒也)。」",
    "T24n1451_032:0365a15": "緣處同前。如世尊說應可誦經者，時諸苾芻",
    "T24n1451_032:0365a16": "不敷座席，佛言：「應敷。」後於異時尼來聽法便",
    "T24n1451_032:0365a17": "坐好座，時有一尼月期忽下，污其座褥聽訖",
    "T24n1451_032:0365a18": "便去，知事人來欲收舉置見多蠅附，以緣白",
    "T24n1451_032:0365a19": "佛，佛言：「尼來聽法不應令坐好座。」如世尊說，",
    "T24n1451_032:0365a20": "苾芻尼不得坐好座聽法者，時有尼來即與",
    "T24n1451_032:0365a21": "小座。時大世主喬答彌因來聽法，令坐小座。",
    "T24n1451_032:0365a22": "大世主曰：「我在俗時尚不曾坐如此小座，況",
    "T24n1451_032:0365a23": "今能坐？」諸苾芻言：「大世主！是世尊教，不令",
    "T24n1451_032:0365a24": "苾芻尼坐好座聽法。」大世主曰：「我豈同彼有",
    "T24n1451_032:0365a25": "可惡過，由彼前尼心不存念故有過生。」苾芻",
    "T24n1451_032:0365a26": "以緣白佛，佛言：「我今聽許。若苾芻尼心存念",
    "T24n1451_032:0365a27": "者來聽法時，應與好座勿生疑惑。」",
    "T24n1451_032:0365a28": "第七門第七子攝頌曰：",
    "T24n1451_032:0365a29": "　沽酒婬女舍、　　途中不觸女、",
    "T24n1451_032:0365b01": "　隨時開內衣、　　歌舞不應作。",
    "T24n1451_032:0365b02": "緣處同前。時吐羅難陀苾芻尼，於小食時著",
    "T24n1451_032:0365b03": "衣持鉢次第乞食，見一俗女著妙衣瓔，問曰：",
    "T24n1451_032:0365b04": "「少女！因何得此上妙衣瓔？」答言：「聖者！我因沽",
    "T24n1451_032:0365b05": "酒得此衣瓔。」尼便作念：「此好方便。」心緣不捨",
    "T24n1451_032:0365b06": "前行乞食。又逢一女著弊故衣羸弱而去。問",
    "T24n1451_032:0365b07": "曰：「汝屬誰家？」答言：「聖者！我無所屬，但得衣食",
    "T24n1451_032:0365b08": "我即與作。」尼曰：「若爾，何不沽酒？」答言：「聖者！如",
    "T24n1451_032:0365b09": "我之類豈能沽酒，凡沽酒家須得寬宅，床榻",
    "T24n1451_032:0365b10": "座席盞杓盤樽，錢本多停供承如法，客來無",
    "T24n1451_032:0365b11": "乏方有利潤。」尼曰：「若爾，所須之物我為汝辦，",
    "T24n1451_032:0365b12": "所得之財能與我不？」答言：「我與。」便近尼寺造",
    "T24n1451_032:0365b13": "一大宅，所須調度皆悉與之，多與本錢令其",
    "T24n1451_032:0365b14": "沽酒。諸有飲者多來於此，餘沽酒家皆起",
    "T24n1451_032:0365b15": "嫉妬。時吐羅難陀苾芻尼多獲財利，後時王",
    "T24n1451_032:0365b16": "設大會皆喚沽酒家，諸人報言：「吐羅難陀苾",
    "T24n1451_032:0365b17": "芻尼寺邊，有大店肆多酤美酒，諸人皆飲多",
    "T24n1451_032:0365b18": "收利物，何不喚來，偏苦我等？」使者既聞往擒",
    "T24n1451_032:0365b19": "其女，即便大叫告言：「聖者吐羅難陀！王家使",
    "T24n1451_032:0365b20": "人枉相牽捉，願見出來。」尼聞速出便即罵言：",
    "T24n1451_032:0365b21": "「儜惡物！汝何所為牽我女兒？」使者答言：「聖者！",
    "T24n1451_032:0365b22": "豈合置店沽酒耶？」報曰：「我以脚蹋怨家項上，",
    "T24n1451_032:0365b23": "作沽酒業何關汝事？」問言：「聖者！亦有怨家乎？」",
    "T24n1451_032:0365b24": "答曰：「汝即是怨，將我女去。」因此鬪諍。諸長者婆",
    "T24n1451_032:0365b25": "羅門見，問言：「何故？」廣說其事，共作譏嫌：「諸釋",
    "T24n1451_032:0365b26": "迦女自為掉舉作非法事，禿沙門女不遵淨",
    "T24n1451_032:0365b27": "行而為沽酒。」苾芻以緣白佛，佛作是念：「吐羅",
    "T24n1451_032:0365b28": "難陀尼所為之事非釋女法，從今已去苾芻",
    "T24n1451_032:0365b29": "尼不應沽酒。若沽者得越法罪。」",
    "T24n1451_032:0365c01": "緣處同前。時吐羅難陀苾芻尼，著衣持鉢次",
    "T24n1451_032:0365c02": "第乞食。見一婬女著好衣瓔，問曰：「少女！何處",
    "T24n1451_032:0365c03": "得此上妙衣瓔？」答言：「聖者！我衒賣色而得此",
    "T24n1451_032:0365c04": "衣。」尼作是念：「此好方便，我今試看得出生不？」",
    "T24n1451_032:0365c05": "心緣此事而行乞食，遂於一處見少年女，衣",
    "T24n1451_032:0365c06": "服垢膩形帶飢色，行步虛羸體骨端正，問言：",
    "T24n1451_032:0365c07": "「少女！汝屬誰家？」答曰：「我無所屬，但得衣食我便",
    "T24n1451_032:0365c08": "屬彼。」答言：「若爾，何因不作婬女業耶？」彼便即",
    "T24n1451_032:0365c09": "以兩手掩耳，報言：「聖者！我之家族未曾聞作",
    "T24n1451_032:0365c10": "如斯惡事。」尼言：「少女！凡是女人多為此業，汝",
    "T24n1451_032:0365c11": "非王女亦非長者婆羅門等貴族所生。然諸",
    "T24n1451_032:0365c12": "女人皆愛男子，我不出家亦當自作。」彼聞詃",
    "T24n1451_032:0365c13": "誘便答尼曰：「聖者！若作婬女可即得耶？眾緣",
    "T24n1451_032:0365c14": "備具方辦其事，先須廣宅衣服鮮華，瓔珞莊",
    "T24n1451_032:0365c15": "嚴見者愛念。若有男子來入舍時，隨其貴賤",
    "T24n1451_032:0365c16": "飲食香鬘皆須供給。」尼言：「少女！凡是所須，我",
    "T24n1451_032:0365c17": "皆為辦與汝衣食。所得財物能與我不？」答言：",
    "T24n1451_032:0365c18": "「悉與。」尼於近寺造一大宅，所須之物悉皆備",
    "T24n1451_032:0365c19": "辦，澡浴香華衣服瓔珞皆給與之，恣口所飱",
    "T24n1451_032:0365c20": "容儀肥盛，諸婬女中最為第一，遂使諸人皆",
    "T24n1451_032:0365c21": "來臻湊。彼諸婬女見此事時共生嫉妬，吐",
    "T24n1451_032:0365c22": "羅難陀尼多獲財物。後時王設大會多用塗",
    "T24n1451_032:0365c23": "香，使者即便集諸婬女共作塗香，諸女讒言",
    "T24n1451_032:0365c24": "告使者曰：「吐羅難陀尼寺邊，亦有婬女宜可",
    "T24n1451_032:0365c25": "喚來。」使者既去喚女擒來，彼便大叫告言：「聖",
    "T24n1451_032:0365c26": "者！今有王臣撮我將去。」尼便疾出語使者曰：",
    "T24n1451_032:0365c27": "「汝儜惡人將我女去。」答言：「聖者！亦作婬家。」報",
    "T24n1451_032:0365c28": "曰：「我以脚蹋怨家項上，作婬女業何于汝事？」",
    "T24n1451_032:0365c29": "廣說如前，乃至佛言：「從今已去諸苾芻尼不",
    "T24n1451_032:0366a01": "應作婬女業。若有違者得吐羅底也罪。」",
    "T24n1451_032:0366a02": "緣處同前。時吐羅難陀苾芻尼將一少女，於",
    "T24n1451_032:0366a03": "林野處大路之次，衒色為業因此求財。為他",
    "T24n1451_032:0366a04": "所執，尼便惡罵廣說如前。乃至「若有作者，得",
    "T24n1451_032:0366a05": "吐羅底也罪。」",
    "T24n1451_032:0366a06": "緣在王舍城。時六眾苾芻每於伎樂人中共",
    "T24n1451_032:0366a07": "作歌舞，共相議曰：「諸大德！我等常被樂人使",
    "T24n1451_032:0366a08": "作歌舞者，皆由十二眾苾芻尼。彼若不將衣",
    "T24n1451_032:0366a09": "鉢等物私與伎兒令惱我者，彼即不能令我",
    "T24n1451_032:0366a10": "作樂。宜可治罰，今正是時可為計挍。」鄔波難",
    "T24n1451_032:0366a11": "陀曰：「宜可共打。」咸言：「可爾。」遂便同往，遙見吐",
    "T24n1451_032:0366a12": "羅難陀苾芻尼，共相謂曰：「此尼是頭首，宜",
    "T24n1451_032:0366a13": "可苦治。」即前共捉，或有拳打頭上、或以脚蹋",
    "T24n1451_032:0366a14": "腰間、或用錫杖而為打拍，遍體青腫不復能",
    "T24n1451_032:0366a15": "行，以油揩身臥在床席。諸尼見問：「何故如此？」",
    "T24n1451_032:0366a16": "答言：「被打。」問曰：「是誰？」報云：「尊者六眾。」「汝作",
    "T24n1451_032:0366a17": "何過？」答曰：「彼是法兄，我是法妹，共相教誨，自",
    "T24n1451_032:0366a18": "是常途。豈比餘人，何勞問過？」諸尼聞已咸共",
    "T24n1451_032:0366a19": "譏嫌：「云何苾芻打諸尼眾？」白諸苾芻，苾芻白",
    "T24n1451_032:0366a20": "佛，佛作是念：「由諸苾芻若打尼時觸其身體。」",
    "T24n1451_032:0366a21": "告諸苾芻：「若打尼者是不應為，得越法罪。」",
    "T24n1451_032:0366a22": "緣在室羅伐城，如世尊說尼著內衣者，雖著",
    "T24n1451_032:0366a23": "此衣仍猶點血，污諸臥具多有蠅蟲，遂生厭",
    "T24n1451_032:0366a24": "賤憂惱居懷。尼白苾芻，苾芻白佛，佛言：「我今",
    "T24n1451_032:0366a25": "許尼，內衣之上更著覆裙。」諸尼即便奉教而",
    "T24n1451_032:0366a26": "著，衣仍點污，佛言：「於時時中當為浣染，於眠",
    "T24n1451_032:0366a27": "臥時常須繫念。若不爾者得越法罪。」",
    "T24n1451_032:0366a28": "緣在王舍城。時有苾芻名曰本勝，身死之後",
    "T24n1451_032:0366a29": "舁至屍林以火焚葬。時十二眾苾芻尼，即於",
    "T24n1451_032:0366b01": "其傍自為歌舞。諸尼嫌恥以事白佛，佛言：「尼",
    "T24n1451_032:0366b02": "法不應自作歌舞。作者得越法罪。」",
    "T24n1451_032:0366b03": "第七門第八子攝頌曰：",
    "T24n1451_032:0366b04": "　僧尼根若轉、　　至三皆擯出、",
    "T24n1451_032:0366b05": "　廣說法與緣，　　蓮華色為使。",
    "T24n1451_032:0366b06": "緣處同前。時具壽鄔波離請世尊曰：「大德！尼",
    "T24n1451_032:0366b07": "若根轉，其事云何？」佛言：「同舊近圓，及依夏次，",
    "T24n1451_032:0366b08": "移向僧寺。」復白佛言：「世尊！尼轉根時即依本",
    "T24n1451_032:0366b09": "夏送向僧寺；僧若轉根，還依本夏向尼寺不？」",
    "T24n1451_032:0366b10": "佛言：「此亦送向尼寺。」「大德！此之二人至彼處",
    "T24n1451_032:0366b11": "已，根還復轉，其事云何？」佛言：「隨其所應還歸",
    "T24n1451_032:0366b12": "本處。」「大德！此復更轉如是至三，此復云何？」佛",
    "T24n1451_032:0366b13": "言：「若至三轉即非僧尼，當須擯棄，勿懷疑惑。」",
    "T24n1451_032:0366b14": "緣處同前。時有長者名曰天與，大富多財娶",
    "T24n1451_032:0366b15": "妻而住。復於一處有一長者名曰鹿子，彼亦",
    "T24n1451_032:0366b16": "大富娶妻而住。此之二家共誇財富各言己",
    "T24n1451_032:0366b17": "勝，後為親友昵好往來，但有異物必相贈遺。",
    "T24n1451_032:0366b18": "時此城中諸人有事，至芳園所悉皆集會，籌",
    "T24n1451_032:0366b19": "議既畢各並還家。時二長者天與、鹿子於園",
    "T24n1451_032:0366b20": "中住，共為談說，天與告曰：「作何方便，我等歿",
    "T24n1451_032:0366b21": "後所有子孫，共為親愛不相疎隔？」鹿子曰：「善",
    "T24n1451_032:0366b22": "哉斯語！今可共作指腹之親，我等二家若生",
    "T24n1451_032:0366b23": "男女共為婚媾。」彼言：「可爾！我意同然。」作此議",
    "T24n1451_032:0366b24": "已各還本處。後時天與妻生一女，容儀端正",
    "T24n1451_032:0366b25": "超絕常倫而性多啼哭。若有苾芻來至宅中",
    "T24n1451_032:0366b26": "為父說法，孩子不啼攝耳專聽。三七日後諸",
    "T24n1451_032:0366b27": "親歡會為女立名，共相議曰：「此女愛法攝耳",
    "T24n1451_032:0366b28": "專聽，天與之女可名法與。」付八養母恩慈撫",
    "T24n1451_032:0366b29": "育，速便長大如蓮出水。時鹿子長者聞彼生",
    "T24n1451_032:0366c01": "女作如是念：「我友生女豈得徒然，可送衣瓔",
    "T24n1451_032:0366c02": "用申歡慶，彼即是我新婦何疑？」并傳語曰：「聞",
    "T24n1451_032:0366c03": "君誕女慶喜交懷，聊寄衣瓔用申欣賀，幸當",
    "T24n1451_032:0366c04": "為受冀表不空。」天與領信還以語答：「彼若生",
    "T24n1451_032:0366c05": "男定為婚媾。」于時鹿子得語表心情求男子，",
    "T24n1451_032:0366c06": "未久之頃婦遂有娠月滿生男，三七日後諸",
    "T24n1451_032:0366c07": "親歡會，為兒立名共相議曰：「此兒生日屬毘",
    "T24n1451_032:0366c08": "舍佉星，應名毘舍佉。」亦付八母抱持養育。時",
    "T24n1451_032:0366c09": "天與長者聞鹿子生男作如是念：「鹿子長者",
    "T24n1451_032:0366c10": "共我交親，今既生男我已生女，彼是女夫可",
    "T24n1451_032:0366c11": "作嚴身瓔珞衣服，令使送去。」并傳語曰：「聞君",
    "T24n1451_032:0366c12": "生男情甚欣悅，今送衣服願垂納受。」彼得信",
    "T24n1451_032:0366c13": "已傳語報曰：「久許交親今皆遂願，各待成立",
    "T24n1451_032:0366c14": "共作婚姻。」法與長大情樂出家，跪白父曰：「我",
    "T24n1451_032:0366c15": "今情樂善說法律而為出家。」父曰：「小女！我有",
    "T24n1451_032:0366c16": "先言：『以汝嫁與鹿子長者子毘舍佉。』彼即是",
    "T24n1451_032:0366c17": "夫，誠為不可。」蓮華色尼是其門師時來相問，",
    "T24n1451_032:0366c18": "法與白言：「聖者！我於善說法律情樂出家而",
    "T24n1451_032:0366c19": "受近圓成苾芻尼性，願來於此密與出家。何",
    "T24n1451_032:0366c20": "以故？我父遮制無由得出。」尼曰：「善哉！少女能",
    "T24n1451_032:0366c21": "發此心樂為出家，諸欲味少過患極多。如世",
    "T24n1451_032:0366c22": "尊說：『諸有智人，於婬欲處知有五失。故不應",
    "T24n1451_032:0366c23": "為。云何為五？一者觀欲少味多過常有眾苦；",
    "T24n1451_032:0366c24": "二者行欲之人常被纏縛；三者行欲之人永",
    "T24n1451_032:0366c25": "無厭足；四者行欲之人無惡不造；五者於諸",
    "T24n1451_032:0366c26": "欲境。諸佛世尊及聲聞眾并諸勝人得正見",
    "T24n1451_032:0366c27": "者，以無量門說欲過失，是故智者不應習欲。",
    "T24n1451_032:0366c28": "又復智人知出家者有五勝利。云何為五？一",
    "T24n1451_032:0366c29": "者出家功德是我自利不共他有，是故智者應",
    "T24n1451_032:0367a01": "求出家。二者自知我是卑下之人被他驅使，",
    "T24n1451_032:0367a02": "既出家後受人供養禮拜稱讚，是故智者應",
    "T24n1451_032:0367a03": "求出家。三者從此命終當生天上離二惡",
    "T24n1451_032:0367a04": "道，是故智者應求出家。四者由捨俗故出離",
    "T24n1451_032:0367a05": "生死，當得安隱無上涅槃，是故智者應求出",
    "T24n1451_032:0367a06": "家。五者常為諸佛及聲聞眾，諸勝上人之所",
    "T24n1451_032:0367a07": "讚歎，是故智者應求出家。』汝今應可觀斯利",
    "T24n1451_032:0367a08": "益，以殷重心捨諸俗網求大功德，是故我",
    "T24n1451_032:0367a09": "今度汝出家。且應住此，我往白佛。」時蓮",
    "T24n1451_032:0367a10": "華色尼至世尊所，頂禮雙足在一面立，合掌",
    "T24n1451_032:0367a11": "白言：「大德世尊！天與長者女名法與，於佛所",
    "T24n1451_032:0367a12": "說善法律中情樂出家并受近圓成苾芻尼",
    "T24n1451_032:0367a13": "性，為父先擬嫁與鹿子男毘舍佉，父母遮護",
    "T24n1451_032:0367a14": "不聽出家。」于時佛告具壽阿難陀：「汝往告諸",
    "T24n1451_032:0367a15": "尼眾，天與長者女法與情樂出家，可使蓮",
    "T24n1451_032:0367a16": "華色尼往法與處，告其女曰：『奉世尊教，與汝",
    "T24n1451_032:0367a17": "受三歸護并五學處。』即於家中剃髮出家受",
    "T24n1451_032:0367a18": "其十學。」時阿難陀奉世尊教告彼尼眾，諸尼",
    "T24n1451_032:0367a19": "共集遣蓮華色尼，至彼告言：「少女！今尼僧伽",
    "T24n1451_032:0367a20": "奉世尊教，使我於此與汝出家，先受三歸并",
    "T24n1451_032:0367a21": "五學處，當用心受。」既為受已，告言：「汝今是近",
    "T24n1451_032:0367a22": "事女，次授十學處。」語言：「汝已出家訖，當勤修",
    "T24n1451_032:0367a23": "學，如世尊教依法護持。」時女欣悅深生渴仰",
    "T24n1451_032:0367a24": "一心聽受，蓮華色尼觀其根性隨機說法，於",
    "T24n1451_032:0367a25": "四諦理令彼開悟，以智金剛杵摧二十種有",
    "T24n1451_032:0367a26": "身見山，獲預流果。時蓮華色尼來白世尊：「奉",
    "T24n1451_032:0367a27": "大師教所作已訖。」佛告具壽阿難陀曰：「汝往",
    "T24n1451_032:0367a28": "告諸尼眾，可使蓮華色尼往彼家中，授法與",
    "T24n1451_032:0367a29": "六法、六隨法二年正學。」時阿難陀如世尊教",
    "T24n1451_032:0367b01": "告諸尼眾：「使蓮華色尼至法與處，依佛教勅",
    "T24n1451_032:0367b02": "授與六法、六隨法。」告言：「汝今已是正學女，應",
    "T24n1451_032:0367b03": "二年中奉教修學，如世尊教依法護持。」復更",
    "T24n1451_032:0367b04": "隨機為說妙法，彼聞法已獲一來果。是時法",
    "T24n1451_032:0367b05": "與於二歲中，學六法、六隨法，年漸長大容儀",
    "T24n1451_032:0367b06": "挺秀超絕常倫，時諸親族共來瞻視。鹿子長",
    "T24n1451_032:0367b07": "者知女長成，令使往告天與長者曰：「男女成",
    "T24n1451_032:0367b08": "立宜共成親，可選吉辰式修盛禮。」天與答",
    "T24n1451_032:0367b09": "曰：「善哉！斯事應如是為。」即便召集諸陰陽師",
    "T24n1451_032:0367b10": "占其吉日，其天與長者遠近親族令使告知：",
    "T24n1451_032:0367b11": "「我女法與某日成禮，若長若幼皆須總集共",
    "T24n1451_032:0367b12": "申歡慶，諸莊嚴具皆可持來。」時鹿子長者亦",
    "T24n1451_032:0367b13": "告親知，然彼宗親眷屬廣博，咸來集會滿室",
    "T24n1451_032:0367b14": "羅伐城。時憍薩羅主勝光大王乃至中宮及",
    "T24n1451_032:0367b15": "諸寮庶，皆聞天與長者女法與嫁與鹿子長",
    "T24n1451_032:0367b16": "者兒，某日吉辰共為婚會，諸親總集闐噎",
    "T24n1451_032:0367b17": "城中。王告大臣：「卿等亦應共彼相助。」于時大",
    "T24n1451_032:0367b18": "臣頒宣王命，令其境內聚落村坊諸貴豪族，",
    "T24n1451_032:0367b19": "所有嚴飾奇異之物，咸可齎持助長者婚會。",
    "T24n1451_032:0367b20": "時諸貴族聞王命已，咸持種種奇異之物皆",
    "T24n1451_032:0367b21": "來借助。是時城隍康莊巷陌人眾充滿，掃灑",
    "T24n1451_032:0367b22": "嚴飾無諸雜穢，燒香普馥散以名華，如歡喜",
    "T24n1451_032:0367b23": "園皆可愛樂。法與遙見怪其奇異，問家人曰：",
    "T24n1451_032:0367b24": "「今欲非時為白花會耶？」家人答曰：「由汝福報，",
    "T24n1451_032:0367b25": "為此非時作白花會與汝成禮。」女聞斯語情",
    "T24n1451_032:0367b26": "生憂惱，速詣父所跪白父言：「我於五欲情無",
    "T24n1451_032:0367b27": "愛樂，願父聽我詣王園伽藍苾芻尼處。」父曰：",
    "T24n1451_032:0367b28": "「汝未生日我有誠言：『嫁與鹿子長者男毘舍",
    "T24n1451_032:0367b29": "佉。』彼是汝夫，今不由我。然憍薩羅主勝光大",
    "T24n1451_032:0367c01": "王寮庶貴賤，咸悉知聞汝嫁與鹿子男毘舍",
    "T24n1451_032:0367c02": "佉，彼豈容汝詣王園寺耶？汝欲令我及諸宗",
    "T24n1451_032:0367c03": "親囚禁牢獄？明日婚姻，勿為造次。」又諸親族",
    "T24n1451_032:0367c04": "咸來告言：「少女！汝今不應為倉卒事，汝既盛",
    "T24n1451_032:0367c05": "年梵行難立。」彼聞告已即便策勵，作意勤修",
    "T24n1451_032:0367c06": "專求聖道，竟未能得離欲方便。於此時中世",
    "T24n1451_032:0367c07": "尊大師無不知見。諸佛常法，恒起大悲饒益",
    "T24n1451_032:0367c08": "一切，於救護中最為第一，最為雄猛無有二",
    "T24n1451_032:0367c09": "言，依定慧住顯發三明，善修三學善調三業，",
    "T24n1451_032:0367c10": "渡四瀑流安四神足，於長夜中修四攝行，捨",
    "T24n1451_032:0367c11": "除五蓋遠離五支超越五道，六根具足六度",
    "T24n1451_032:0367c12": "圓滿，七財普施開七覺華，離於八難樂八正",
    "T24n1451_032:0367c13": "路，永斷九結明閑九定，滿足十力名聞十方，",
    "T24n1451_032:0367c14": "於諸自在最為殊勝，得法無畏降伏魔怨，震",
    "T24n1451_032:0367c15": "大雷音作師子吼，晝夜六時常以佛眼觀諸",
    "T24n1451_032:0367c16": "世間，誰增？誰減？誰遭苦厄？誰向惡趣？誰陷",
    "T24n1451_032:0367c17": "欲泥？誰能受化？作何方便拔濟令出？無聖財",
    "T24n1451_032:0367c18": "者令得聖財，以智安膳那破無明膜。無善根",
    "T24n1451_032:0367c19": "者令種善根，有善根者令得增長，向人天路",
    "T24n1451_032:0367c20": "安隱無礙趣涅槃城。如有說言：",
    "T24n1451_032:0367c21": "「假使大海潮，　　或失於期限；",
    "T24n1451_032:0367c22": "　佛於所化者，　　濟度不過時。",
    "T24n1451_032:0367c23": "　佛於諸有情，　　慈悲不捨離；",
    "T24n1451_032:0367c24": "　思濟其苦難，　　如母牛隨犢。」",
    "T24n1451_032:0367c25": "爾時世尊於經行所，遂便微笑口出五色微",
    "T24n1451_032:0367c26": "妙光明，或時下照或復上昇。其光下者至無",
    "T24n1451_032:0367c27": "間獄并餘地獄，見受炎熱普得清涼，若處寒",
    "T24n1451_032:0367c28": "氷便獲溫暖，彼諸有情各得安樂，皆作是念：",
    "T24n1451_032:0367c29": "「我與汝等，為從地獄死生餘處耶？」爾時世尊",
    "T24n1451_032:0368a01": "令彼有情，生信心已復現餘相。彼見相已皆",
    "T24n1451_032:0368a02": "作是念：「我等不於此死而生餘處，然我定由",
    "T24n1451_032:0368a03": "無上大聖威德力故，令我身心現受安樂。」既",
    "T24n1451_032:0368a04": "生敬信能滅諸苦，於人天趣受勝妙身，當為",
    "T24n1451_032:0368a05": "法器見真諦理。其上昇者至色究竟天，光中",
    "T24n1451_032:0368a06": "演說苦空無常無我等法，并說二伽他曰：",
    "T24n1451_032:0368a07": "「汝當求出離，　　於佛教勤修，",
    "T24n1451_032:0368a08": "　降伏生死軍，　　如象摧草舍。",
    "T24n1451_032:0368a09": "　於此法律中，　　常為不放逸，",
    "T24n1451_032:0368a10": "　能竭煩惱海，　　當盡苦邊際。」",
    "T24n1451_032:0368a11": "時彼光明，遍照三千大千世界還至佛所。若",
    "T24n1451_032:0368a12": "佛世尊說過去事光從背入，若說未來事光",
    "T24n1451_032:0368a13": "從胸入，若說地獄事光從足下入，若說傍生",
    "T24n1451_032:0368a14": "事光從足跟入，若說餓鬼事光從足指入，若",
    "T24n1451_032:0368a15": "說人事光從膝入，若說力輪王事光從左手",
    "T24n1451_032:0368a16": "掌入，若說轉輪王事光從右手掌入，若說天",
    "T24n1451_032:0368a17": "事光從臍入，若說聲聞事光從口入，若說",
    "T24n1451_032:0368a18": "獨覺事光從眉間入，若說阿耨多羅三藐三",
    "T24n1451_032:0368a19": "菩提事光從頂入。是時光明繞佛三匝從口",
    "T24n1451_032:0368a20": "而入。時具壽阿難陀合掌恭敬而白佛言：「世",
    "T24n1451_032:0368a21": "尊！如來、應、正等覺熙怡微笑，非無因緣。」即說",
    "T24n1451_032:0368a22": "伽他而請佛曰：",
    "T24n1451_032:0368a23": "「口出種種妙光明，　　流滿大千非一相；",
    "T24n1451_032:0368a24": "　周遍十方諸剎土，　　如日光照盡虛空。",
    "T24n1451_032:0368a25": "　佛是眾生最勝因，　　能除憍慢及憂慼；",
    "T24n1451_032:0368a26": "　無緣不啟於金口，　　微笑當必演希奇。",
    "T24n1451_032:0368a27": "　安詳審諦牟尼尊，　　樂欲聞者能為說；",
    "T24n1451_032:0368a28": "　如師子王震大吼，　　願為我等決疑心。",
    "T24n1451_032:0368a29": "　如大海內妙山王，　　若無因緣不搖動；",
    "T24n1451_032:0368b01": "　自在慈悲現微笑，　　為渴仰者說因緣。」",
    "T24n1451_032:0368b02": "爾時世尊告阿難陀曰：「如是，如是！阿難陀！非",
    "T24n1451_032:0368b03": "無因緣如來、應、正等覺輒現微笑。阿難陀！汝",
    "T24n1451_032:0368b04": "見法與童女，我付苾芻尼眾次第授與三歸、",
    "T24n1451_032:0368b05": "五戒、十戒，作式叉摩拏於二年中學六法、六",
    "T24n1451_032:0368b06": "隨法不？明日出嫁眷屬皆集？」阿難陀曰：「我皆",
    "T24n1451_032:0368b07": "已見。」佛言：「阿難陀！無容得有住其家內食殘",
    "T24n1451_032:0368b08": "宿食，不久即應證不還果及阿羅漢果。汝今",
    "T24n1451_032:0368b09": "應往告諸尼曰：『法與已於二歲正學六法、六",
    "T24n1451_032:0368b10": "隨法，尼眾應遣蓮華色尼為使者，往彼家",
    "T24n1451_032:0368b11": "中作梵行本法。』」時阿難陀告諸尼已，尼眾共",
    "T24n1451_032:0368b12": "集令蓮華色至其家內與作本法已，告法與",
    "T24n1451_032:0368b13": "曰：「汝今不久當受近圓。」又復更為隨機說法，",
    "T24n1451_032:0368b14": "得不還果發生神力。時蓮華色尼往白世尊，",
    "T24n1451_032:0368b15": "佛告阿難陀：「汝往苾芻尼處，傳我所教作如",
    "T24n1451_032:0368b16": "是語：『僧尼二眾應授法與近圓，以蓮華色尼",
    "T24n1451_032:0368b17": "為使者。』」時阿難陀承佛教已，往告尼眾并集",
    "T24n1451_032:0368b18": "僧伽，於二部中以蓮華色尼為使者，即於其",
    "T24n1451_032:0368b19": "處授法與近圓。眾作法已，時蓮華色往彼，告",
    "T24n1451_032:0368b20": "言：「少女！二部僧伽已與汝受近圓竟，佛所聽",
    "T24n1451_032:0368b21": "許當善奉行。」又為說法，彼聞法已深起厭心，",
    "T24n1451_032:0368b22": "於五取蘊觀察無常苦空無我。如是知已，以",
    "T24n1451_032:0368b23": "智金剛杵壞諸煩惱，獲阿羅漢果三明六通，",
    "T24n1451_032:0368b24": "具八解脫得如實知：我生已盡、梵行已立、所",
    "T24n1451_032:0368b25": "作已辦、不受後有。心無障礙如手撝空，刀割",
    "T24n1451_032:0368b26": "香塗愛憎不起，觀金與土等無有異，於諸名",
    "T24n1451_032:0368b27": "利無不棄捨，釋梵諸天悉皆恭敬。無容得有",
    "T24n1451_032:0368b28": "阿羅漢尼，諸漏已盡處白衣家，食殘宿食受",
    "T24n1451_032:0368b29": "行俗法。于時法與既得果已，白父母曰：「二",
    "T24n1451_032:0368c01": "親當知！我已獲得阿羅漢果，今欲往詣王園",
    "T24n1451_032:0368c02": "尼寺。」父母告曰：「若如是者，恐被王法罪及",
    "T24n1451_032:0368c03": "我身，可為設計與佛同去。」答言：「善哉！願為方",
    "T24n1451_032:0368c04": "便。」時天與長者即請世尊及苾芻僧，令使復",
    "T24n1451_032:0368c05": "告鹿子長者曰：「善友！當知我女法與，不樂為",
    "T24n1451_032:0368c06": "俗必定出家，宜可早來強為婚媾。」于時鹿子",
    "T24n1451_032:0368c07": "啟憍薩羅主勝光大王言：「臣共天與先有誠",
    "T24n1451_032:0368c08": "言指腹為親，彼女今欲捨俗出家，臣將諸親",
    "T24n1451_032:0368c09": "強為婚媾。」王曰：「隨意。」是時長者即命宗親擬",
    "T24n1451_032:0368c10": "為婚事。其天與長者辦諸飲食，令使白佛：「供",
    "T24n1451_032:0368c11": "設已辦，願佛知時。」于時世尊著衣持鉢，將苾",
    "T24n1451_032:0368c12": "芻眾赴天與家就座而坐，諸餘僧伽各依次",
    "T24n1451_032:0368c13": "坐。天與長者共諸親眷，咸持種種上妙飲食，",
    "T24n1451_032:0368c14": "供佛及僧皆令飽足。時鹿子長者并諸眷屬，",
    "T24n1451_032:0368c15": "王子大臣及諸人眾，將毘舍佉備設禮儀，來",
    "T24n1451_032:0368c16": "至門首欲為婚娶。時天與長者知佛大眾飯",
    "T24n1451_032:0368c17": "食了澡漱訖收鉢已，坐卑下席，并諸眷屬於",
    "T24n1451_032:0368c18": "大師前聽說法要。爾時世尊為說妙法，示教",
    "T24n1451_032:0368c19": "利喜已從座而去。時法與尼斷三界惑得無",
    "T24n1451_032:0368c20": "所畏，嫁娶之事復在目前，王子大臣及諸人",
    "T24n1451_032:0368c21": "眾，并毘舍佉與其親族，備設音樂佇立相待。",
    "T24n1451_032:0368c22": "時法與尼隨世尊後出至門前，時毘舍佉既",
    "T24n1451_032:0368c23": "見法與，遂便舒手捉法與臂，無量百千大眾",
    "T24n1451_032:0368c24": "俱見。于時法與即現神通，如大鵝王舒張兩",
    "T24n1451_032:0368c25": "翼，上昇空界為神變事。是時王臣及毘舍佉，",
    "T24n1451_032:0368c26": "所有眷屬并諸人眾，見神變已皆生希有，舉",
    "T24n1451_032:0368c27": "身投地如大樹崩，遙禮彼足而申懺謝，唱言：",
    "T24n1451_032:0368c28": "「聖女！證悟如是殊妙勝德，欲令在家受諸欲",
    "T24n1451_032:0368c29": "樂食殘宿食，理所不應。」是時法與縱身而下，",
    "T24n1451_032:0369a01": "為諸大眾宣說妙法，其聽法者無量百千得",
    "T24n1451_032:0369a02": "殊勝解，有得預流、一來、不還果者，或有於佛",
    "T24n1451_032:0369a03": "法中出家斷諸煩惱得阿羅漢果，或發聲聞",
    "T24n1451_032:0369a04": "獨覺大菩提心，復令大眾歸依三寶求出生",
    "T24n1451_032:0369a05": "死。時法與尼既獲大利，往詣佛所禮足而去。",
    "T24n1451_032:0369a06": "爾時世尊告諸苾芻：「於我法中聲聞尼眾，善",
    "T24n1451_032:0369a07": "說法者即法與尼最為第一。」時諸苾芻聞佛",
    "T24n1451_032:0369a08": "說已，咸皆有疑，請世尊曰：「此法與尼曾作何",
    "T24n1451_032:0369a09": "業？於其本宅而為出家，蒙佛開許遣使得",
    "T24n1451_032:0369a10": "戒，即於其處獲阿羅漢果，說法人中最為第",
    "T24n1451_032:0369a11": "一。唯願慈悲說其本業。」佛告諸苾芻：「法與",
    "T24n1451_032:0369a12": "前身所作之業，果報熟時還須自受非於餘",
    "T24n1451_032:0369a13": "處。廣說如餘乃至頌曰：",
    "T24n1451_032:0369a14": "「假令經百劫，　　所作業不亡；",
    "T24n1451_032:0369a15": "　因緣會遇時，　　果報還自受。",
    "T24n1451_032:0369a16": "「汝等苾芻！此賢劫中人壽二萬歲時，有佛在",
    "T24n1451_032:0369a17": "世名迦攝波如來、應、正等覺，十號具足，住仙",
    "T24n1451_032:0369a18": "人墮處施鹿林中。爾時婆羅痆斯有一長者，",
    "T24n1451_032:0369a19": "大富多財娶妻未久，遂即有娠月滿生女。其",
    "T24n1451_032:0369a20": "女長大情樂出家，父母不聽。時有老尼是其",
    "T24n1451_032:0369a21": "門師，女即白言：『聖者！頗能於此與我出家，而",
    "T24n1451_032:0369a22": "受近圓成苾芻尼性不？』尼曰：『我往白佛，汝且",
    "T24n1451_032:0369a23": "安住。』便至佛所以事白知。佛即使尼往至家",
    "T24n1451_032:0369a24": "中與女出家，授三歸依并五學處及正學法，",
    "T24n1451_032:0369a25": "二部僧伽亦復使尼與授近圓已。于時老尼",
    "T24n1451_032:0369a26": "觀彼根性隨機說法，即於家中證阿羅漢果，",
    "T24n1451_032:0369a27": "彼佛稱讚說法尼中最為第一。是時老尼便",
    "T24n1451_032:0369a28": "作是念：『此女出家并受近圓，聞法解悟獲阿",
    "T24n1451_032:0369a29": "羅漢果，皆由依我得此勝利。』作此念已便即",
    "T24n1451_032:0369b01": "發願：『我於迦攝波如來、應、正等覺教法之中，",
    "T24n1451_032:0369b02": "至盡形壽修治梵行所有善根，如迦攝波佛",
    "T24n1451_032:0369b03": "授摩納婆，當來之世人百歲時得成正覺名",
    "T24n1451_032:0369b04": "釋迦牟尼。我願於彼如來法中，如此女人不",
    "T24n1451_032:0369b05": "離本宅，而得出家受諸學處，聞法解悟斷除",
    "T24n1451_032:0369b06": "煩惱獲阿羅漢。如迦攝波佛稱讚此尼，說法",
    "T24n1451_032:0369b07": "尼中最為第一，願我當來亦復如是。』汝等苾",
    "T24n1451_032:0369b08": "芻！於意云何？其老尼者豈異人乎？此法與是。",
    "T24n1451_032:0369b09": "由彼往昔迦攝波佛教法之中，至盡形壽修",
    "T24n1451_032:0369b10": "治梵行，所有善根迴向發願，在宅因使得為",
    "T24n1451_032:0369b11": "出家，受諸學處成苾芻尼，斷諸煩惱證阿羅",
    "T24n1451_032:0369b12": "漢果，蒙佛記為說法第一。汝等苾芻！由是我",
    "T24n1451_032:0369b13": "說：黑業得黑報、雜業得雜報、白業得白報。汝",
    "T24n1451_032:0369b14": "等應當勤修白業，離黑雜業。乃至說頌。」時諸",
    "T24n1451_032:0369b15": "苾芻聞佛所說，皆大歡喜信受奉行，頂禮佛",
    "T24n1451_032:0369b16": "足奉辭而去。",
    "T24n1451_032:0369b17": "根本說一切有部毘奈耶雜事卷第三十二"
}