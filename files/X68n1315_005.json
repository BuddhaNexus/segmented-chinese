{
    "X68n1315_005:0031a14": "古尊宿語錄卷第五",
    "X68n1315_005:0031a16": "  臨濟禪師語錄之餘",
    "X68n1315_005:0031a17": "[0031a17] 師問洛浦云。從上來一人行棒。一人行喝。阿那箇親。",
    "X68n1315_005:0031a18": " 洛浦云。總不親。 師曰。親處作麼生。洛浦便喝。師便打。",
    "X68n1315_005:0031a19": " 一日。大覺到參。師舉起拂子。大覺敷坐具。師擲下拂",
    "X68n1315_005:0031a20": "子。大覺收坐具。入僧堂。眾僧云。這僧莫是和尚親故。",
    "X68n1315_005:0031a21": "不禮拜又不喫棒。 師聞。令喚覺。覺出。師云。大眾道。汝",
    "X68n1315_005:0031a22": "未參長老。 覺云。不審。便自歸眾。 麻谷到參。敷坐具問。",
    "X68n1315_005:0031a23": "十二面觀音。阿那面正。 師下繩&#x7240;。一手收坐具。一手",
    "X68n1315_005:0031a24": "搊麻谷云。十二面觀音向什麼處去也。麻谷轉身擬",
    "X68n1315_005:0031b01": "坐繩&#x7240;。師拈拄杖打。麻谷接&#x5374;。相捉入方丈。 師問僧。",
    "X68n1315_005:0031b02": "有時一喝如金剛王寶&#x5292;。有時一喝如踞地金毛師",
    "X68n1315_005:0031b03": "子。有時一喝如探竿影草。有時一喝不作一喝用。汝",
    "X68n1315_005:0031b04": "作麼生會。僧擬議。師便喝。 師問一尼。善來。惡來。尼便",
    "X68n1315_005:0031b05": "喝。 師拈棒云。更道。更道。尼又喝。師便打。 龍牙問。如何",
    "X68n1315_005:0031b06": "是祖師西來意。 師云。與我過禪板來。牙便過禪板與",
    "X68n1315_005:0031b07": "師。師接得便打。 牙云。打即任打。要且無祖師意。 牙後",
    "X68n1315_005:0031b08": "到翠微。問。如何是祖師西來意。 微云。與我過蒲團來。",
    "X68n1315_005:0031b09": "牙便過蒲團與翠微。翠微接得便打。 牙云。打即任打。",
    "X68n1315_005:0031b10": "要且無祖師意。 牙住院後。有僧入室請益云。和尚行",
    "X68n1315_005:0031b11": "&#x811A;時參二尊宿因緣。還肯佗也無。 牙云。肯即深肯。要",
    "X68n1315_005:0031b12": "且無祖師意。 徑山有五百眾。少人參請。黃檗令師到",
    "X68n1315_005:0031b13": "徑山。乃謂師曰。汝到彼作麼生。 師云。某甲到彼自有",
    "X68n1315_005:0031b14": "方便。 師到徑山。裝腰上法堂見徑山。徑山方舉頭。師",
    "X68n1315_005:0031b15": "便喝。徑山擬開口。師拂袖便行。尋有僧問徑山。這僧",
    "X68n1315_005:0031b16": "適來有什麼言句便喝和尚。 徑山云。這僧從黃檗會",
    "X68n1315_005:0031b17": "裏來。你要知麼。自問取佗。徑山五百眾太半分散。 普",
    "X68n1315_005:0031b18": "化一日於街市中。就人乞直裰。人皆與之。普化俱不",
    "X68n1315_005:0031b19": "要。師令院主買棺一具。普化歸來。師云。我與汝做得",
    "X68n1315_005:0031b20": "箇直裰了也。 普化便自擔去繞街市。&#x544C;云。臨濟與我",
    "X68n1315_005:0031b21": "做直裰了也。我往東門遷化去。 市人競隨看之。普化",
    "X68n1315_005:0031b22": "云。我今日未。來日往南門遷化去。 如是三日。人皆不",
    "X68n1315_005:0031b23": "信。至第四日。無人隨看。獨出城外。自入棺內。倩路行",
    "X68n1315_005:0031b24": "人釘之。即時傳布。市人競往。開棺。乃見全身脫去。祇",
    "X68n1315_005:0031c01": "聞空中鈴響隱隱而去。",
    "X68n1315_005:0031c02": "行錄",
    "X68n1315_005:0031c03": "[0031c03] 師初在黃檗會下。行業純一。首座乃歎曰。雖是後生。",
    "X68n1315_005:0031c04": "與眾有異。遂問。上座在此多少時。 師云。三年。 首座云。",
    "X68n1315_005:0031c05": "曾參問也無。 師云。不曾參問。不知問箇什麼。 首座云。",
    "X68n1315_005:0031c06": "汝何不去問堂頭和尚。如何是佛法的的大意。 師便",
    "X68n1315_005:0031c07": "去。問聲未絕。黃檗便打。師下來。首座云。問話作麼生。",
    "X68n1315_005:0031c08": " 師云。某甲問聲未絕。和尚便打。某甲不會。 首座云。但",
    "X68n1315_005:0031c09": "更去問。師又去問。黃檗又打。如是三度發問。三度被",
    "X68n1315_005:0031c10": "打。 師來白首座云。幸蒙慈悲。令某甲問訊和尚。三度",
    "X68n1315_005:0031c11": "發問。三度被打。自恨障緣。不領深旨。今且辭去。 首座",
    "X68n1315_005:0031c12": "云。汝若去時。須辭和尚去。師禮拜退。 首座先到和尚",
    "X68n1315_005:0031c13": "處云。問話底後生甚是如法。若來辭時。方便接佗。向",
    "X68n1315_005:0031c14": "後穿鑿成一株大樹。與天下人作陰&#x51C9;去在。 師去辭",
    "X68n1315_005:0031c15": "黃檗。檗云。不得往別處去。汝向高安灘頭大愚處去。",
    "X68n1315_005:0031c16": "必為汝說。 師到大愚。大愚問。什麼處來。 師云。黃檗處",
    "X68n1315_005:0031c17": "來。 大愚云。黃檗有何言句。 師云。某甲三度問佛法的",
    "X68n1315_005:0031c18": "的大意。三度被打。不知某甲有過無過。 大愚云。黃檗",
    "X68n1315_005:0031c19": "與麼老婆心切。為汝得徹困。更來這裏問有過無過。",
    "X68n1315_005:0031c20": " 師於言下大悟。云。元來黃檗佛法無多子。 大愚搊住",
    "X68n1315_005:0031c21": "云。這尿&#x7240;鬼子。適來道有過無過。如今&#x5374;道黃檗佛",
    "X68n1315_005:0031c22": "法無多子。你見箇什麼道理。速道。速道。 師於大愚脅",
    "X68n1315_005:0031c23": "下築三拳。大愚托開云。汝師黃檗。非干我事。 師辭大",
    "X68n1315_005:0031c24": "愚。&#x5374;回黃檗。黃檗見來。便問。這漢來來去去。有什麼",
    "X68n1315_005:0032a01": "了期。 師云。祇為老婆心切。便人事了。侍立。 黃檗問。什",
    "X68n1315_005:0032a02": "麼處去來。 師去。昨奉慈旨。令參大愚去來。 黃檗云。大",
    "X68n1315_005:0032a03": "愚有何言句。師遂舉前話。 黃檗云。作麼生。得這漢來。",
    "X68n1315_005:0032a04": "待痛與一頓。 師云。說什麼待來。即今便喫。隨後便掌。",
    "X68n1315_005:0032a05": " 黃檗云。這風顛漢&#x5374;來這裏捋虎鬚。師便喝。 黃檗云。",
    "X68n1315_005:0032a06": "侍者。引這風顛漢參堂去。 後溈山舉此話問仰山。臨",
    "X68n1315_005:0032a07": "濟當時得大愚力。得黃檗力。 仰山云。非但騎虎頭。亦",
    "X68n1315_005:0032a08": "解抵虎尾。 師栽松次。黃檗問。深山裏栽許多作什麼。",
    "X68n1315_005:0032a09": " 師云。一與山門作境致。二與後人作標榜。道了。將钁",
    "X68n1315_005:0032a10": "頭打地三下。 黃檗云。雖然如是。子已喫吾三十棒了",
    "X68n1315_005:0032a11": "也。 師又以钁頭打地三下。作噓噓聲。 黃檗云。吾宗到",
    "X68n1315_005:0032a12": "汝。大興於世。 後溈山舉此語問仰山。黃檗當時祇囑",
    "X68n1315_005:0032a13": "臨濟一人。更有人在。 仰山云。有。祇是年代深遠。不欲",
    "X68n1315_005:0032a14": "舉似和尚。 溈山云。雖然如是。吾亦要知。汝但舉看。 仰",
    "X68n1315_005:0032a15": "山云。一人指南。吳越令行。遇大風即止(讖風穴和尚也)。 師侍",
    "X68n1315_005:0032a16": "立德山次。山云。今日困。 師云。這老漢寐語作什麼。山",
    "X68n1315_005:0032a17": "便打。師掀倒繩&#x7240;。山便休。 師普請鋤地次。見黃檗來。",
    "X68n1315_005:0032a18": "拄钁而立。黃檗云。這漢困那。 師云。钁也未舉。困箇什",
    "X68n1315_005:0032a19": "麼。黃檗便打。師接住棒。一送送倒。 黃檗喚維那。維那。",
    "X68n1315_005:0032a20": "扶起我。 維那近前扶云。和尚爭容得這風顛漢無禮。",
    "X68n1315_005:0032a21": "黃檗纔起。便打維那。 師钁地云。諸方火葬。我這裏一",
    "X68n1315_005:0032a22": "時活埋。 後溈山問仰山。黃檗打維那。意作麼生。 仰山",
    "X68n1315_005:0032a23": "云。正賊走&#x5374;。邏蹤人喫棒。 師一日在僧堂前坐。見黃",
    "X68n1315_005:0032a24": "檗來。便閉&#x5374;目。黃檗乃作怖勢。便歸方丈。師隨至方",
    "X68n1315_005:0032b01": "丈禮謝。首座在黃檗處侍立。黃檗云。此僧雖是後生。",
    "X68n1315_005:0032b02": "&#x5374;知有此事。 首座云。老和尚&#x811A;跟不點地。&#x5374;證據箇",
    "X68n1315_005:0032b03": "後生。黃檗自於口上打一摑。 首座云。知即得。 師見普",
    "X68n1315_005:0032b04": "化。乃云。我在南方馳書到溈山時。知你先在此住待",
    "X68n1315_005:0032b05": "我來。及我來。得汝佐贊。我今欲建立黃檗宗旨。汝切",
    "X68n1315_005:0032b06": "須為我成褫。普化珍重下去。克符後至。師亦如是道。",
    "X68n1315_005:0032b07": "符亦珍重下去。 三日後。普化&#x5374;上問訊。云。和尚前日",
    "X68n1315_005:0032b08": "道甚麼。師拈棒便打下。 又三日。克符亦上。問訊乃問。",
    "X68n1315_005:0032b09": "和尚前日打普化作什麼。師亦拈棒打下。 師會下有",
    "X68n1315_005:0032b10": "同學二人相問。離&#x5374;中下二機。請兄道一句子。 一人",
    "X68n1315_005:0032b11": "云。擬問即失。 一人云。恁麼則禮拜老兄去也。 前人云。",
    "X68n1315_005:0032b12": "賊。 師聞得。陞堂云。要會臨濟賓主句。問取空中二禪",
    "X68n1315_005:0032b13": "客。便下座。 有僧來問。禮拜則是。不禮拜則是。師便喝。",
    "X68n1315_005:0032b14": "僧作禮。 師云。這賊。 僧亦云。這賊。便出去。 師云。莫道無",
    "X68n1315_005:0032b15": "事好。 首座侍立。師回顧云。還有過也無。 座云。有。 師云。",
    "X68n1315_005:0032b16": "賓家有過。主家有過。 座云。二俱有過。 師云。過在甚麼",
    "X68n1315_005:0032b17": "處。座便出去。 師云。莫道無事好。 後有僧舉似南泉。泉",
    "X68n1315_005:0032b18": "云。官馬相踏。 師問僧。什麼處來。僧便喝。師便揖坐。僧",
    "X68n1315_005:0032b19": "擬議。師便打。 師見僧來。便&#x7AEA;起拂子。僧禮拜。師便打。",
    "X68n1315_005:0032b20": "又見僧來。亦&#x7AEA;起拂子。僧不顧。師亦打。",
    "X68n1315_005:0032b21": "[0032b21] 示眾云。參學之人。大須子細。如賓主相見。便有言論",
    "X68n1315_005:0032b22": "往來。或應物現形。或全體作用。成把機權喜怒。或現",
    "X68n1315_005:0032b23": "半身。或乘師子。或乘象王。如有真正學人便喝。先拈",
    "X68n1315_005:0032b24": "出一箇膠盆子。善知識不辨是境。便上他境上作模",
    "X68n1315_005:0032c01": "作樣。便被學人又喝。前人不肯放下。此是膏肓之病。",
    "X68n1315_005:0032c02": "不堪醫治。喚作賓看主。或是善知識不拈出物。祇隨",
    "X68n1315_005:0032c03": "學人問處即奪。學人被奪。抵死不肯放。此是主看賓。",
    "X68n1315_005:0032c04": "或有學人應一箇清淨境。出善知識前。知識辨得是",
    "X68n1315_005:0032c05": "境。把得拋向坑裏。學人言。大好。善知識。知識即云。咄",
    "X68n1315_005:0032c06": "哉。不識好惡。學人便禮拜。此喚作主看主。或有學人",
    "X68n1315_005:0032c07": "披枷帶&#x93BB;出善知識前。知識更與安一重枷&#x93BB;。學人",
    "X68n1315_005:0032c08": "歡喜。彼此不辨。喚作賓看賓。大德。山僧所舉。皆是辨",
    "X68n1315_005:0032c09": "魔揀異。知其邪正。 師到明化。化問。來來去去作什麼。",
    "X68n1315_005:0032c10": " 師云。祇徒踏破草鞋。 化云。畢竟作麼生。 師云。老漢話",
    "X68n1315_005:0032c11": "頭也不識。 又往鳳林。路逢一婆。婆問。甚處去。 師云。鳳",
    "X68n1315_005:0032c12": "林去。 婆云。恰值鳳林不在。 師云。甚處去。婆便行。師乃",
    "X68n1315_005:0032c13": "喚婆。婆回頭。師便行。",
    "X68n1315_005:0032c14": "[0032c14] 師陞堂。有僧出。師便喝。僧亦喝。便禮拜。師便打。 問僧。",
    "X68n1315_005:0032c15": "甚處來。 曰。定州來。師拈棒。僧擬議。師便打。僧不肯。 師",
    "X68n1315_005:0032c16": "曰。已後遇明眼人去在。 僧後參三聖。纔舉前話。三聖",
    "X68n1315_005:0032c17": "便打。僧擬議。聖又打。 師應機多用喝。會下參徒亦學",
    "X68n1315_005:0032c18": "師喝。師曰。汝等總學我喝。我今問汝。有一人從東堂",
    "X68n1315_005:0032c19": "出。一人從西堂出。兩人齊喝一聲。這裏分得賓主麼。",
    "X68n1315_005:0032c20": "汝且作麼生分。若分不得。已後不得學老僧喝。",
    "X68n1315_005:0032c21": "[0032c21] 示眾云。我有時先照後用。有時先用後照。有時照用",
    "X68n1315_005:0032c22": "同時。有時照用不同時。先照後用有人在。先用後照",
    "X68n1315_005:0032c23": "有法在。照用同時。&#x99C8;耕夫之牛。奪飢人之食。敲骨取",
    "X68n1315_005:0032c24": "髓。痛下鍼錐。照用不同時。有問有答。立賓立主。合水",
    "X68n1315_005:0033a01": "和泥。應機接物。若是過量人。向未舉已前撩起便行。",
    "X68n1315_005:0033a02": "猶較些子。 師見僧來。舉起拂子。僧禮拜。師便打。又有",
    "X68n1315_005:0033a03": "僧來。師亦舉拂子。僧不顧。師亦打。又有僧來參。師舉",
    "X68n1315_005:0033a04": "拂子。僧曰。謝和尚指示。師亦打。 師在堂中睡。黃檗下",
    "X68n1315_005:0033a05": "來見。以拄杖打板頭一下。師舉頭。見是黃檗。&#x5374;睡。黃",
    "X68n1315_005:0033a06": "檗又打板頭一下。&#x5374;往上間見首座坐禪。乃云。下間",
    "X68n1315_005:0033a07": "後生&#x5374;坐禪。汝這裏妄想作什麼。 首座云。這老漢作",
    "X68n1315_005:0033a08": "什麼。黃檗打板頭一下。便出去。 後溈山問仰山。黃檗",
    "X68n1315_005:0033a09": "入僧堂。意作麼生。 仰山云。兩彩一賽。 一日。普請次。師",
    "X68n1315_005:0033a10": "在後行。黃檗回頭見師空手。乃問。钁頭在什麼處。 師",
    "X68n1315_005:0033a11": "云。有一人將去了也。 黃檗云。近前來。共汝商量箇事。",
    "X68n1315_005:0033a12": "師便近前。 黃檗豎起钁頭云。祇這箇。天下人拈掇不",
    "X68n1315_005:0033a13": "起。 師就手掣得。豎起云。為什麼&#x5374;在某甲手裏。 黃檗",
    "X68n1315_005:0033a14": "云。今日大有人普請。便歸院。 後溈山問仰山。钁頭在",
    "X68n1315_005:0033a15": "黃檗手裏。為什麼&#x5374;被臨濟奪&#x5374;。 仰山云。賊是小人。",
    "X68n1315_005:0033a16": "智過君子。 師為黃檗馳書去溈山。時仰山作知客。接",
    "X68n1315_005:0033a17": "得書便問。這箇是黃檗底。那箇是專使底。師便掌。 仰",
    "X68n1315_005:0033a18": "山約住云。老兄知是般事便休。 同去見溈山。溈山便",
    "X68n1315_005:0033a19": "問。黃檗師兄多少眾。 師云。七百眾。 溈山云。什麼人為",
    "X68n1315_005:0033a20": "導首。 師云。適來已達書了也。 師&#x5374;問溈山。和尚此間",
    "X68n1315_005:0033a21": "多少眾。 溈山云。一千五百眾。 師云。太多生。 溈山云。黃",
    "X68n1315_005:0033a22": "檗師兄亦不少。 師辭溈山。仰山送出云。汝向後北去。",
    "X68n1315_005:0033a23": "有箇住處。 師云。豈有與麼事。 仰山云。但去。已後有一",
    "X68n1315_005:0033a24": "人佐輔老兄在。此人祇是有頭無尾。有始無終。 師後",
    "X68n1315_005:0033b01": "到鎮州。普化已在彼中。師出世。普化佐贊於師。師住",
    "X68n1315_005:0033b02": "未久。普化全身脫去。 師因半夏上黃檗。見和尚看經。",
    "X68n1315_005:0033b03": "師云。我將謂是箇人。元來是&#x63DE;黑豆老和尚。 住數日。",
    "X68n1315_005:0033b04": "乃辭去。黃檗云。汝破夏來。不終夏去。 師云。某甲暫來",
    "X68n1315_005:0033b05": "禮拜和尚。黃檗遂打&#x8D82;令去。師行數里。疑比事。&#x5374;回",
    "X68n1315_005:0033b06": "終夏。 師一日辭黃檗。檗問。什麼處去。 師云。不是河南。",
    "X68n1315_005:0033b07": "便歸河北。 黃檗便打。師約住。與一掌。黃檗大笑。乃喚",
    "X68n1315_005:0033b08": "侍者。將百丈先師禪板．机案來。 師云。侍者。將火來。 黃",
    "X68n1315_005:0033b09": "檗云。雖然如是。汝但將去。已後坐&#x5374;天下人舌頭去",
    "X68n1315_005:0033b10": "在。 後溈山問仰山。臨濟莫辜負佗黃檗也無。 仰山云。",
    "X68n1315_005:0033b11": "不然。 溈山云。子又作麼生。 仰山云。知恩方解報恩。 溈",
    "X68n1315_005:0033b12": "山云。從上古人還有相似底也無。 仰山云。有。祇是年",
    "X68n1315_005:0033b13": "代深遠。不欲舉似和尚。 溈山云。雖然如是。吾亦要知。",
    "X68n1315_005:0033b14": "子但舉看。 仰山云。祇如楞嚴會上。阿難讚佛云。將此",
    "X68n1315_005:0033b15": "深心奉塵剎。是則名為報佛恩。豈不是報恩之事。 溈",
    "X68n1315_005:0033b16": "山云。如是。如是。見與師齊。減師半德。見過於師。方堪",
    "X68n1315_005:0033b17": "傳授。 師到達磨塔頭。塔主云。長老先禮佛。先禮祖。 師",
    "X68n1315_005:0033b18": "云。佛祖俱不禮。 塔主云。佛祖與長老是什麼冤家。師",
    "X68n1315_005:0033b19": "便拂袖而出。 師行&#x811A;時到龍光。光上堂。師出問云。不",
    "X68n1315_005:0033b20": "展鋒鋩。如何得勝。光據坐。 師云。大善知識豈無方便。",
    "X68n1315_005:0033b21": " 光瞪目云。嗄。 師以手指云。這老漢今日敗闕也。 到三",
    "X68n1315_005:0033b22": "峰。平和尚問曰。什麼處來。 師云。黃檗來。 平云。黃檗有",
    "X68n1315_005:0033b23": "何言句。 師云。金牛昨夜遭塗炭。直至如今不見蹤。 平",
    "X68n1315_005:0033b24": "云。金風吹玉管。那箇是知音。 師云。直透萬重關。不住",
    "X68n1315_005:0033c01": "清霄內。 平云。子這一問太高生。 師云。龍生金鳳子。衝",
    "X68n1315_005:0033c02": "破碧琉璃。 平云。且坐喫茶。又問。近離甚處。 師云。龍光。",
    "X68n1315_005:0033c03": " 平云。龍光近日如何。師便出去。 到大慈。慈在方丈內",
    "X68n1315_005:0033c04": "坐。師問。端居丈室時如何。 慈云。寒松一色千年別。野",
    "X68n1315_005:0033c05": "老拈花萬國春。 師云。今古永超圓智體。三山&#x93C1;斷萬",
    "X68n1315_005:0033c06": "重關。慈便喝。師亦喝。 慈云。作麼。師拂袖便出。 到襄州",
    "X68n1315_005:0033c07": "華嚴。嚴倚拄杖作睡勢。師云。老和尚瞌睡作麼。 嚴云。",
    "X68n1315_005:0033c08": "作家禪客。宛爾不同。 師云。侍者。點荼來與和尚喫。 嚴",
    "X68n1315_005:0033c09": "乃喚維那。第三位安排這上座。 到翠&#x5CEF;。&#x5CEF;問。甚處來。",
    "X68n1315_005:0033c10": " 師云。黃檗來。 &#x5CEF;云。黃檗有何言句指示於人。 師云。黃",
    "X68n1315_005:0033c11": "檗無言句。 &#x5CEF;云。為什麼無。 師云。設有。亦無舉處。 &#x5CEF;云。",
    "X68n1315_005:0033c12": "但舉看。 師云。一箭過西天。 到象田。師問。不凡不聖。請",
    "X68n1315_005:0033c13": "師速道。 田云。老僧祇與麼。 師便喝云。許多禿子在這",
    "X68n1315_005:0033c14": "裏&#x8994;什麼&#x6900;。 到鳳林。林問。有事相借問。得麼。 師云。何",
    "X68n1315_005:0033c15": "得剜肉作瘡。 林云。海月澄無影。遊魚獨自迷。 師云。海",
    "X68n1315_005:0033c16": "月既無影。遊魚何得迷。 林云。觀風知浪起。翫水野帆",
    "X68n1315_005:0033c17": "飄。 師云。孤輪獨照江山靜。自笑一聲天地驚。 林云。任",
    "X68n1315_005:0033c18": "將三寸輝天地。一句臨機試道看。 師云。路逢&#x5292;客須",
    "X68n1315_005:0033c19": "呈&#x5292;。不是詩人莫獻詩。鳳林便休。 師乃有頌。大道絕",
    "X68n1315_005:0033c20": "同。任向西東。石火莫及。電光罔通。 溈山問仰山。石火",
    "X68n1315_005:0033c21": "莫及。電光罔通。從上諸聖。將什麼為人。 仰山云。和尚",
    "X68n1315_005:0033c22": "意作麼生。 溈山云。但有言說。都無實義。 仰山云。不然。",
    "X68n1315_005:0033c23": " 溈山云。子又作麼生。 仰山云。官不容針。私通車馬。 到",
    "X68n1315_005:0033c24": "金牛。牛見師來。橫按拄杖。當門踞坐。師以手敲拄杖",
    "X68n1315_005:0034a01": "三下。&#x5374;歸堂中第一位坐。牛下來見。乃問。夫賓主相",
    "X68n1315_005:0034a02": "見。各具威儀。上座從何而來。太無禮生。 師云。老和尚",
    "X68n1315_005:0034a03": "道什麼。牛擬開口。師便打。牛作倒勢。師又打。 牛云。今",
    "X68n1315_005:0034a04": "日不著便。 溈山問仰山。此二尊宿還有勝負也無。 仰",
    "X68n1315_005:0034a05": "山云。勝即總勝。負即總負。 師臨遷化時。據坐云。吾滅",
    "X68n1315_005:0034a06": "後。不得滅&#x5374;吾正法眼藏。 三聖出云。爭敢滅&#x5374;和尚",
    "X68n1315_005:0034a07": "正法眼藏。 師云。已後有人問你。向他道什麼。三聖便",
    "X68n1315_005:0034a08": "喝。 師云。誰知吾正法眼藏向這瞎驢邊滅&#x5374;。言訖。端",
    "X68n1315_005:0034a09": "然示寂。",
    "X68n1315_005:0034a10": "興化禪師語錄(南嶽下六世嗣臨濟)",
    "X68n1315_005:0034a11": "[0034a11] 師諱存獎。初謁臨濟。濟令師充侍者。濟問。新到甚處",
    "X68n1315_005:0034a12": "來。 云。鑾城。 濟云。有事相借問。得麼。 云。新戒不會。 濟云。",
    "X68n1315_005:0034a13": "打破大唐國。覓箇不會人難得。參堂去。 師問。適來新",
    "X68n1315_005:0034a14": "到是成褫伊耶。 濟云。我誰管你成褫不成褫。 師云。和",
    "X68n1315_005:0034a15": "尚只會將死雀就地彈。不解將一轉語&#x8462;覆&#x5374;。 濟云。",
    "X68n1315_005:0034a16": "你又作麼生。 師云。請和尚作新到。 濟遂云。新戒不會。",
    "X68n1315_005:0034a17": " 師云。&#x5374;是老僧罪過。 濟云。你語藏鋒。師擬議。濟便打。",
    "X68n1315_005:0034a18": " 至晚。濟謂師云。我今日問新到。是將死雀就地彈。就",
    "X68n1315_005:0034a19": "窠裡打。及你出得語。又喝起。向青雲裡打。 師云。草賊",
    "X68n1315_005:0034a20": "大敗。濟又打。",
    "X68n1315_005:0034a21": "[0034a21] 師開堂日拈香云。此一炷香。本為三聖師兄。三聖為",
    "X68n1315_005:0034a22": "我太孤。便合承嗣大覺。大覺為我太賒。我於三聖處",
    "X68n1315_005:0034a23": "會得賓主句。若不遇大覺師兄。洎乎誤&#x5374;我平生。我",
    "X68n1315_005:0034a24": "於大覺處喫棒。見得臨濟先師在黃檗處喫棒底道",
    "X68n1315_005:0034b01": "理。此一炷香。供養我臨濟先師。",
    "X68n1315_005:0034b02": "[0034b02] 示眾云。今日不問如何若何。便請單刀直入。興化與",
    "X68n1315_005:0034b03": "你證明。 時有旻德長老出作禮。起便喝。師亦喝。德又",
    "X68n1315_005:0034b04": "喝。師又喝。德作禮歸眾。師云。適來若是別人。三十棒",
    "X68n1315_005:0034b05": "一棒也不較。何故。為他旻德長老會一喝不作一喝",
    "X68n1315_005:0034b06": "用。 師入堂。見首座。乃云。我見你了也。座便喝。師打露",
    "X68n1315_005:0034b07": "柱一下便出去。 首座隨後上方丈云。適來觸忤和尚。",
    "X68n1315_005:0034b08": "便作禮。師就地打一棒。座無語。 師見同參來。纔上法",
    "X68n1315_005:0034b09": "堂。師便喝。僧亦喝。行三兩步。師又喝。僧亦喝。須臾近",
    "X68n1315_005:0034b10": "前。師拈棒。僧又喝。師云。你看。這瞎漢猶作主在。僧擬",
    "X68n1315_005:0034b11": "議。師便打。直打下法堂。 時有僧問。這僧有甚觸忤和",
    "X68n1315_005:0034b12": "尚處。 師云。是伊適來也有權。也有實。也有照。也有用。",
    "X68n1315_005:0034b13": "及乎我將手向伊面前橫兩遭。便去不得。似這般瞎",
    "X68n1315_005:0034b14": "漢。不打更待何時。 僧問。四方八面來時如何。 師云。打",
    "X68n1315_005:0034b15": "中間底。僧作禮。 師云。興化今日赴箇村齋。中路遇一",
    "X68n1315_005:0034b16": "陣卒風暴雨。&#x5374;去古廟裡避得過。 僧問。多子塔前。共",
    "X68n1315_005:0034b17": "談何事。 師云。一人傳&#x8657;。萬人傳實。 師舉。三聖僧問。如",
    "X68n1315_005:0034b18": "何是祖師西來意。三聖云。臭肉來蠅。 師云。興化即不",
    "X68n1315_005:0034b19": "然。破脊驢上足蒼蠅。",
    "X68n1315_005:0034b20": "[0034b20] 上堂云。我聞三聖道。我逢人即出。出即不為人。興化",
    "X68n1315_005:0034b21": "即不然。我逢人即不出。出即便為人。下座。 師巡堂次。",
    "X68n1315_005:0034b22": "&#x57C0;語云。我有一隻聖箭。遇作家即分付。 至下間。有一",
    "X68n1315_005:0034b23": "道者云。便請。 師云。你喚什麼作聖箭。道者把衲衣便",
    "X68n1315_005:0034b24": "拂。 師接住。云。祇者箇。別更有在。道者擬議。師便打。 師",
    "X68n1315_005:0034c01": "到雲居。問。權借一問以為影草時如何。雲居道不得。",
    "X68n1315_005:0034c02": "師三度舉話頭。雲居無語。 師云。情知和尚道不得。且",
    "X68n1315_005:0034c03": "禮三拜。 雲居一日上堂。云。我二十年前興化問。我當",
    "X68n1315_005:0034c04": "時機思遲鈍。道不得。為他致得問頭奇特。不敢辜他。",
    "X68n1315_005:0034c05": "如今祇消一箇何必。 後有僧舉似師。師云。二十年祇",
    "X68n1315_005:0034c06": "道得箇何必。興化即不然。不消一箇不必。 後三聖拈",
    "X68n1315_005:0034c07": "云。二十年道得底是雲居。如今商量。猶較興化半月",
    "X68n1315_005:0034c08": "程。 師見僧來。云。你未恁麼來。山僧早行了也。僧便喝。",
    "X68n1315_005:0034c09": " 師云。據令而行。僧又喝。 師云。作家。僧又喝。師便打。 問。",
    "X68n1315_005:0034c10": "王程有限時如何。 師云。日馳五百。",
    "X68n1315_005:0034c11": "[0034c11] 同光帝駕幸河北。回至魏府行宮。常坐朝。僧錄名員",
    "X68n1315_005:0034c12": "來朝後。帝遂問左右。此間莫有德人否。 近臣奏曰。適",
    "X68n1315_005:0034c13": "來僧錄名員皆是德人。 帝曰。此是名利之德。莫有道",
    "X68n1315_005:0034c14": "德之人否。 近臣奏曰。此間有興化長老。甚是德人。帝",
    "X68n1315_005:0034c15": "乃召之。 師來朝見。帝賜坐。茶湯畢。帝遂問。朕收下中",
    "X68n1315_005:0034c16": "原。獲得一寶。未曾有人&#x9167;價。 師云。如何是陛下中原",
    "X68n1315_005:0034c17": "之寶。帝以手舒&#x5E5E;頭&#x811A;。 師云。君王之寶。誰敢&#x9167;價。 聖",
    "X68n1315_005:0034c18": "顏大悅。賜紫衣．師號。師皆不受。宣馬一疋與師乘騎。",
    "X68n1315_005:0034c19": "馬忽驚。墜。師遂傷足。帝聞。宣藥救療。 師喚院主。院主",
    "X68n1315_005:0034c20": "至。侍立次。師云。與我作箇木柺子。 院主做了將來。師",
    "X68n1315_005:0034c21": "接得。遶院行。問僧云。汝等還識老僧麼。 僧云。和尚爭",
    "X68n1315_005:0034c22": "得不識。 師云。癘&#x811A;法師說得行不得。 又至法堂上。令",
    "X68n1315_005:0034c23": "維那聲鐘上堂。師如前&#x57C0;示。眾皆無對。師擲下柺子。",
    "X68n1315_005:0034c24": "端然而逝。&#x52C5;諡廣濟大師。&#x5896;曰通寂。",
    "X68n1315_005:0035a01": "臨濟慧照禪師塔記",
    "X68n1315_005:0035a02": "[0035a02] 師諱義玄。曹州南華人也。俗姓邢氏。幼而&#x9834;異。長以",
    "X68n1315_005:0035a03": "孝聞。及落髮受具。居於講肆。精究毗尼。&#x613D;賾經論。俄",
    "X68n1315_005:0035a04": "而歎曰。此濟世之醫方也。非教外別傳之旨。即更衣",
    "X68n1315_005:0035a05": "游方。 首參黃檗。次謁大愚。其機緣語句載于行錄。既",
    "X68n1315_005:0035a06": "受黃檗印可。尋抵河北鎮州城東南隅臨滹沱河側",
    "X68n1315_005:0035a07": "小院住持。其臨濟因地得名。時普化先在彼。佯狂混",
    "X68n1315_005:0035a08": "眾。聖凡莫測。師至即佐之。師正旺化。普化全身脫去。",
    "X68n1315_005:0035a09": "乃符仰山小釋迦之懸記也。 適丁兵革。師即棄去。太",
    "X68n1315_005:0035a10": "尉默君和於城中捨宅為寺。亦以臨濟為額。迎師居",
    "X68n1315_005:0035a11": "焉。後拂衣南邁至河府。府主王常侍延以師禮。住未",
    "X68n1315_005:0035a12": "幾。即來大名府興化寺。居于東堂。 師無疾。忽一日攝",
    "X68n1315_005:0035a13": "衣據坐。與三聖問答畢。寂然而逝。時唐咸通八年丁",
    "X68n1315_005:0035a14": "亥孟陬月十日也。門人以師全身建塔於大名府西",
    "X68n1315_005:0035a15": "北隅。&#x52D1;諡慧照禪師。塔號澄靈。合掌稽首。記師大略。",
    "X68n1315_005:0035a16": "[0035a16] 住鎮州保壽嗣法小師延沼謹書",
    "X68n1315_005:0035a17": "[0035a17] 住大名府興化嗣法小師存獎校勘"
}