{
    "T30n1579_075:0710c24": "瑜伽師地論卷第七十五",
    "T30n1579_075:0710c26": "彌勒菩薩說",
    "T30n1579_075:0710c27": "三藏法師玄奘奉 詔譯",
    "T30n1579_075:0710c28": "攝決擇分中菩薩地之四",
    "T30n1579_075:0710c29": "[0710c29] 復次當知菩薩毘奈耶略有三聚。初律儀戒",
    "T30n1579_075:0711a01": "毘奈耶聚。如薄伽梵為諸聲聞所化有情略",
    "T30n1579_075:0711a02": "說毘奈耶相。當知即此毘奈耶聚。云何攝善",
    "T30n1579_075:0711a03": "法戒毘奈耶聚。謂諸菩薩於攝善法戒勤修",
    "T30n1579_075:0711a04": "習時。略於六心應善觀察。何等為六。一輕",
    "T30n1579_075:0711a05": "蔑心。二懈怠俱行心。三有覆蔽心。四勤勞倦",
    "T30n1579_075:0711a06": "心。五病隨行心。六障隨行心。若諸菩薩於",
    "T30n1579_075:0711a07": "善法中。所有輕心無勝解心及陵蔑心名輕",
    "T30n1579_075:0711a08": "蔑心。若有懶墮憍醉放逸所纏繞心。名懈",
    "T30n1579_075:0711a09": "怠俱行心。若貪欲等隨有一蓋。或諸煩惱及",
    "T30n1579_075:0711a10": "隨煩惱所纏繞心。名有覆蔽心。若住勇猛",
    "T30n1579_075:0711a11": "增上精進。身疲心倦映蔽其心。名勤勞倦",
    "T30n1579_075:0711a12": "心。若有諸病損惱其心。無有力能不堪",
    "T30n1579_075:0711a13": "修行。名病隨行心。若有喜樂談論等障。隨",
    "T30n1579_075:0711a14": "逐其心。名障隨行心。菩薩於此六種心中。",
    "T30n1579_075:0711a15": "應正觀察。我於如是六種心中。為有隨一",
    "T30n1579_075:0711a16": "現前行耶。為無有耶。於前三心。菩薩一向",
    "T30n1579_075:0711a17": "不應生起。設已生起不應忍受。若有忍受",
    "T30n1579_075:0711a18": "而不棄捨。遍於一切。皆名有罪。勤勞倦心",
    "T30n1579_075:0711a19": "現在前時。由此心故捨善方便。若為暫息",
    "T30n1579_075:0711a20": "身心疲惱。當於善法多修習者。當知無罪。",
    "T30n1579_075:0711a21": "若於一切畢竟捨離。謂我何用精勤修習",
    "T30n1579_075:0711a22": "如是善法。令我現在安住此苦。若如是者",
    "T30n1579_075:0711a23": "當知有罪。病隨行心現在前時。菩薩於此",
    "T30n1579_075:0711a24": "無有自在。不隨所欲修善加行。雖復忍",
    "T30n1579_075:0711a25": "受而無有罪。障隨行心現在前時。若不隨",
    "T30n1579_075:0711a26": "欲墮在其中。或觀此中有大義利。雖復忍",
    "T30n1579_075:0711a27": "受而無有罪。若隨所欲故入其中。或觀",
    "T30n1579_075:0711a28": "是中無有義利。或少義利而故忍受。當知",
    "T30n1579_075:0711a29": "有罪。如是六心前三生已而忍受者。一向有",
    "T30n1579_075:0711b01": "罪。病隨行心。雖復忍受。一向無罪。餘之二",
    "T30n1579_075:0711b02": "心若生起已而忍受者。或是有罪或是無罪。",
    "T30n1579_075:0711b03": "若諸菩薩於作有情利益戒中勤修習時。當",
    "T30n1579_075:0711b04": "正觀察六處攝行。所謂自他。財衰。財盛。法",
    "T30n1579_075:0711b05": "衰。法盛。是名六處。言財衰者。謂衣食等未",
    "T30n1579_075:0711b06": "得不得得已斷壞。與此相違當知財盛。言",
    "T30n1579_075:0711b07": "法衰者。謂越所學。於先未聞勝義所攝如",
    "T30n1579_075:0711b08": "來所說微妙法句。不得聽聞。如不聽聞先",
    "T30n1579_075:0711b09": "所未聞。如是於先所未思惟不得思惟。",
    "T30n1579_075:0711b10": "有聽聞障有思惟障。設得聞思尋復忘失。",
    "T30n1579_075:0711b11": "於所未證修所成善。而未能證。設證還退。",
    "T30n1579_075:0711b12": "與此相違當知法盛。此中菩薩作自法衰。",
    "T30n1579_075:0711b13": "令他財盛。此不應為。如令財盛。法盛亦",
    "T30n1579_075:0711b14": "爾。此中義者越學所攝。及能隨順越學所",
    "T30n1579_075:0711b15": "攝。或於證法退失所攝。當知法衰。又諸菩",
    "T30n1579_075:0711b16": "薩作自財衰令他財盛。若此財盛不引法",
    "T30n1579_075:0711b17": "衰。此則應為。若引法衰。此不應為。如令",
    "T30n1579_075:0711b18": "財盛法盛亦爾。又諸菩薩作自財盛。令他",
    "T30n1579_075:0711b19": "財盛。此則應為。如令財盛。法盛亦爾。又諸",
    "T30n1579_075:0711b20": "菩薩作自法盛。令他財盛。此則應為。如令",
    "T30n1579_075:0711b21": "財盛。法盛亦爾。於如是事若不修行名為",
    "T30n1579_075:0711b22": "有罪。若正修行是名無罪。",
    "T30n1579_075:0711b23": "[0711b23] 如是且說菩薩所受三種律儀略毘奈耶。菩",
    "T30n1579_075:0711b24": "薩於中常應作意思惟修學。若有於此三",
    "T30n1579_075:0711b25": "種所受菩薩戒中。隨有所闕當知非護。",
    "T30n1579_075:0711b26": "當言不護菩薩律儀。不當言護此三種",
    "T30n1579_075:0711b27": "戒。由律儀戒之所攝持令其和合。若能",
    "T30n1579_075:0711b28": "於此精勤守護。亦能精勤守護餘二。若有",
    "T30n1579_075:0711b29": "於此不能守護。亦於餘二不能守護。是",
    "T30n1579_075:0711c01": "故若有毀律儀戒。名毀一切菩薩律儀。若",
    "T30n1579_075:0711c02": "有為令他了知故。隨順他故由他勸導",
    "T30n1579_075:0711c03": "受菩薩戒。非自所起增上意樂。隨觀隨察。",
    "T30n1579_075:0711c04": "自生淨信。於諸有情住憐愍心。愛樂善法",
    "T30n1579_075:0711c05": "受菩薩戒。當言。此非真實防護。亦非圓滿",
    "T30n1579_075:0711c06": "修習善法。亦不能得彼果勝利。與此相違",
    "T30n1579_075:0711c07": "當知乃名真實防護亦能獲得彼果勝利。",
    "T30n1579_075:0711c08": "[0711c08] 復次若有不捨如是律儀。當知餘生亦得",
    "T30n1579_075:0711c09": "隨轉非彼捨者。又捨因緣略有四種。一",
    "T30n1579_075:0711c10": "者決定發起受心不同分心。二者若於有",
    "T30n1579_075:0711c11": "所識別大丈夫前故意發起棄捨語言。三",
    "T30n1579_075:0711c12": "者總別毀犯四種他所勝法。四者若以增上",
    "T30n1579_075:0711c13": "品纏總別毀犯隨順四種他所勝法。由此因",
    "T30n1579_075:0711c14": "緣當知棄捨菩薩律儀。若有還得清淨受",
    "T30n1579_075:0711c15": "心。復應還受。復次若有出家菩薩。除三衣",
    "T30n1579_075:0711c16": "外所有長物。佛所聽畜身所受用順安樂",
    "T30n1579_075:0711c17": "住。若故思擇施來求者。當知無罪。若顧善",
    "T30n1579_075:0711c18": "品非慳貪障而不施者。亦無有罪。諸有葉",
    "T30n1579_075:0711c19": "紙已書正法。有嬰兒慧眾生來乞。若施與",
    "T30n1579_075:0711c20": "之當知有罪。若勸他施亦名有罪。除作",
    "T30n1579_075:0711c21": "是心。我今惠彼欲試其人於甚深法堪受",
    "T30n1579_075:0711c22": "持不。能信解不。如是無罪。若以葉紙書",
    "T30n1579_075:0711c23": "似正法及外道論。或先已書授彼信解眾生",
    "T30n1579_075:0711c24": "手中。或勸他與當知有罪。菩薩唯應勸彼",
    "T30n1579_075:0711c25": "棄捨手中異論。或令書寫諸佛聖教。或自",
    "T30n1579_075:0711c26": "欲知彼不堅實不應開示。或有葉紙猶",
    "T30n1579_075:0711c27": "未書寫。有來求乞爾時菩薩應問彼言。汝",
    "T30n1579_075:0711c28": "今何用如是物。為彼若答言我欲轉賣以",
    "T30n1579_075:0711c29": "充食用。若此葉紙為書正法則不應與。",
    "T30n1579_075:0712a01": "有財物者應施價直。若無價直二俱不與。",
    "T30n1579_075:0712a02": "亦無有罪。彼若答言我求此物為書正法。",
    "T30n1579_075:0712a03": "即以葉紙應施與之。仍告彼言隨意受",
    "T30n1579_075:0712a04": "用。彼若欲書下劣典籍。不與無罪。如書",
    "T30n1579_075:0712a05": "下劣書等亦爾。若欲書寫最勝經典。不施",
    "T30n1579_075:0712a06": "與者當知有罪。若諸菩薩於己有恩諸有",
    "T30n1579_075:0712a07": "情所。隨順恩想相續發起親友意樂。以有",
    "T30n1579_075:0712a08": "染心方便攝受。欲為朋黨。當知有罪。或",
    "T30n1579_075:0712a09": "於有怨諸有情所。隨順怨想相續。發起",
    "T30n1579_075:0712a10": "怨讎意樂。有穢濁心當知有罪。或於無",
    "T30n1579_075:0712a11": "恩無怨諸有情所相續。發起中庸。意樂放",
    "T30n1579_075:0712a12": "捨意樂。當知有罪。若有現前求欲出家。隨",
    "T30n1579_075:0712a13": "順觀察時。有過患&#x5374;有過患不度出家",
    "T30n1579_075:0712a14": "當知無罪。若有安住憐愍彼心。雖度出",
    "T30n1579_075:0712a15": "家亦無有罪。如說出家受具足戒。與作",
    "T30n1579_075:0712a16": "依止。攝為徒眾當知亦爾。由如是等所有",
    "T30n1579_075:0712a17": "行相。當知菩薩三種戒蘊皆得圓滿。",
    "T30n1579_075:0712a18": "[0712a18] 復次先已廣說施等。今當略說。謂諸菩薩",
    "T30n1579_075:0712a19": "所有布施。略與五種功德相應得入布施",
    "T30n1579_075:0712a20": "到彼岸數。何等為五。一者無著。二者無戀。",
    "T30n1579_075:0712a21": "三者無罪。四無分別。五者迴向。如施戒等",
    "T30n1579_075:0712a22": "當知亦爾。無著者。謂於一切種施等障法",
    "T30n1579_075:0712a23": "中。無有罣礙。無戀者。謂於有染及彼果中。",
    "T30n1579_075:0712a24": "心無繫著。無罪者。謂遠離一切種施等隨",
    "T30n1579_075:0712a25": "煩惱。無分別者。謂於施等不觀遍計所執",
    "T30n1579_075:0712a26": "自性。迴向者。謂以一切施等諸行。願得阿",
    "T30n1579_075:0712a27": "耨多羅三藐三菩提果。如是菩薩由此五德。",
    "T30n1579_075:0712a28": "攝受一切波羅蜜多名菩薩施。乃至名菩",
    "T30n1579_075:0712a29": "薩慧。名一切施。乃至名一切慧。名艱難施。",
    "T30n1579_075:0712b01": "乃至名艱難慧。廣說一切嗢&#x62D5;南頌。皆隨",
    "T30n1579_075:0712b02": "決了一切。皆如本地分說。",
    "T30n1579_075:0712b03": "[0712b03] 復次於施波羅蜜多。由內及外有十隨煩",
    "T30n1579_075:0712b04": "惱。對治彼故得施波羅蜜多十種清淨。如",
    "T30n1579_075:0712b05": "菩薩地已說。由增一次第。依於外門有五",
    "T30n1579_075:0712b06": "隨煩惱。一遍染惱性。二棄捨性。三不持可樂",
    "T30n1579_075:0712b07": "性。四意望不圓滿性。五不成熟性。依於內門",
    "T30n1579_075:0712b08": "有五隨煩惱。一不出離性。二雜染惱性。三不",
    "T30n1579_075:0712b09": "劣薄性。四現前墮性。五盡滅法性。復次前",
    "T30n1579_075:0712b10": "戒品中已說十種尸羅清淨。當知初一是意",
    "T30n1579_075:0712b11": "樂清淨。餘九是加行清淨。於加行中復有",
    "T30n1579_075:0712b12": "五種。一無間缺加行。二遍修治加行。三迴向",
    "T30n1579_075:0712b13": "加行。四助伴加行。五守護加行。第二第三為",
    "T30n1579_075:0712b14": "初加行。第四為第二加行。第五為第三加",
    "T30n1579_075:0712b15": "行。第六第七第八第九為第四加行。第十為",
    "T30n1579_075:0712b16": "第五加行。",
    "T30n1579_075:0712b17": "[0712b17] 復次忍波羅蜜多十清淨中。當知略有二種",
    "T30n1579_075:0712b18": "清淨。謂前九種名思擇力清淨。其第十種名",
    "T30n1579_075:0712b19": "修習力清淨。思擇力清淨復有四種。一遠離",
    "T30n1579_075:0712b20": "罪生清淨。二彼不現行清淨。三無罪生清淨。",
    "T30n1579_075:0712b21": "四遠離彼因緣清淨。一種二種三種三種如",
    "T30n1579_075:0712b22": "其次第。不忍因緣復有三種。一無慚。二無",
    "T30n1579_075:0712b23": "愧。三無哀愍性。",
    "T30n1579_075:0712b24": "[0712b24] 復次精進波羅蜜多有十清淨。一安處清淨。",
    "T30n1579_075:0712b25": "二純熟清淨。三策發清淨。四方便清淨。五不",
    "T30n1579_075:0712b26": "虛時住清淨。六不艱辛住清淨。七出離清淨。",
    "T30n1579_075:0712b27": "八攝受助伴清淨。九速疾神通清淨。十無",
    "T30n1579_075:0712b28": "盡性清淨。復次靜慮波羅蜜多有十清淨。一",
    "T30n1579_075:0712b29": "清淨清淨。二無漏清淨。三根本方便清淨。四",
    "T30n1579_075:0712c01": "證得根本清淨。五自在方便清淨。六住自在",
    "T30n1579_075:0712c02": "清淨。七引發神通自在清淨。八成熟有情自",
    "T30n1579_075:0712c03": "在清淨。九降伏外道自在清淨。十無上離繫",
    "T30n1579_075:0712c04": "清淨。復次慧波羅蜜多有五清淨。一通達諸",
    "T30n1579_075:0712c05": "相清淨。二通達緣起清淨。三通達教導清淨。",
    "T30n1579_075:0712c06": "四通達士用清淨。五通達證得清淨。",
    "T30n1579_075:0712c07": "[0712c07] 復次云何菩薩於身住循身觀。謂於相身",
    "T30n1579_075:0712c08": "循環觀真如身。如於身。於受心法隨其所",
    "T30n1579_075:0712c09": "應當知亦爾。云何菩薩為令未生惡不善",
    "T30n1579_075:0712c10": "法得不生故生欲。乃至廣說。謂於真如境",
    "T30n1579_075:0712c11": "繫心令住。為令一切相及&#x9E81;重未得現前。",
    "T30n1579_075:0712c12": "內未生者得不生故生欲。乃至廣說。如令",
    "T30n1579_075:0712c13": "未生得不生故。如是。已生已得現前於內",
    "T30n1579_075:0712c14": "生者為令斷故。於能對治所有善法。未生",
    "T30n1579_075:0712c15": "令生。已生令住。乃至廣說。當知此中於念",
    "T30n1579_075:0712c16": "住位最初繫心置所緣境。次於所緣令心",
    "T30n1579_075:0712c17": "安住。勤修正斷。次得定已復令此定善圓",
    "T30n1579_075:0712c18": "滿故。於神足中勤修加行。定圓滿已為令",
    "T30n1579_075:0712c19": "一切相及&#x9E81;重得離繫故。依信等根修加",
    "T30n1579_075:0712c20": "行道。加行道中根是下品。力是上品。如是正",
    "T30n1579_075:0712c21": "修加行道已。次得覺支通達實際。達實",
    "T30n1579_075:0712c22": "際已次修道支。漸漸乃至證得阿耨多羅三",
    "T30n1579_075:0712c23": "藐三菩提。於一切障皆得解脫。",
    "T30n1579_075:0712c24": "[0712c24] 復次相&#x9E81;重縛當知差別有十四種。一根縛。",
    "T30n1579_075:0712c25": "二境縛。三有情展轉更相愛縛。四建立縛。謂",
    "T30n1579_075:0712c26": "器世間諸所有根依之而轉故名建立。五於",
    "T30n1579_075:0712c27": "所知境無智縛。六於能知智無智縛。七後",
    "T30n1579_075:0712c28": "有愛縛。八無有愛縛。九執著不平等因及無",
    "T30n1579_075:0712c29": "因縛。十證得增上慢縛。十一執著遍計所執",
    "T30n1579_075:0713a01": "自性縛。十二執著補特伽羅自性縛。十三補",
    "T30n1579_075:0713a02": "特伽羅遍知增上慢縛。十四法遍知增上慢",
    "T30n1579_075:0713a03": "縛。復次依空勤修念住菩薩。略於六種妄",
    "T30n1579_075:0713a04": "想縛中。當令其心速得解脫。云何名為六",
    "T30n1579_075:0713a05": "種想縛。所謂於身乃至於法發起內想。是",
    "T30n1579_075:0713a06": "初想縛。即於是中發起外想。是第二想縛。",
    "T30n1579_075:0713a07": "即於是中起內外想。是第三想縛。若於十",
    "T30n1579_075:0713a08": "方無數無量諸有情界願令解脫修習念",
    "T30n1579_075:0713a09": "住。此中諸想是第四想縛。若由此故於身等",
    "T30n1579_075:0713a10": "境循觀而住。此中諸想是第五想縛。即於身",
    "T30n1579_075:0713a11": "等循觀住者。此中諸想是第六想縛。即於此",
    "T30n1579_075:0713a12": "中循環觀故。復有十一後後想縛。云何十一",
    "T30n1579_075:0713a13": "後後想縛。謂於身等住循身等觀者。於諸",
    "T30n1579_075:0713a14": "雜染清淨諦中所起第一義想。是名初縛。",
    "T30n1579_075:0713a15": "即於雜染第一義中所起造作想。是第二",
    "T30n1579_075:0713a16": "縛。即於清淨第一義中所起無造作想。是",
    "T30n1579_075:0713a17": "第三縛。即於無造作第一義中所起常想。",
    "T30n1579_075:0713a18": "是第四縛。即於造作雜染中所起流轉想。",
    "T30n1579_075:0713a19": "是第五縛。即於常中所起無變異想。是第",
    "T30n1579_075:0713a20": "六縛。即於流轉中由有苦有變異故所起",
    "T30n1579_075:0713a21": "苦性想。是第七縛。即於此中由生滅住異",
    "T30n1579_075:0713a22": "自相故。自相有變異故所起彼自相想。是",
    "T30n1579_075:0713a23": "第八縛。即於無變異及有變異第一義中",
    "T30n1579_075:0713a24": "所起。能攝染污清淨一切法想。是第九縛。",
    "T30n1579_075:0713a25": "即於雜染清淨一切法中。所有我無染淨想。",
    "T30n1579_075:0713a26": "是第十縛。即於雜染清淨諸法。所起無自",
    "T30n1579_075:0713a27": "性相想。是第十一縛。由諸菩薩於此後後",
    "T30n1579_075:0713a28": "諸行想縛所知境界正觀察故。能依於空",
    "T30n1579_075:0713a29": "善修念住。令心解脫。於此想縛得解脫",
    "T30n1579_075:0713b01": "故。一切想縛皆得解脫。",
    "T30n1579_075:0713b02": "[0713b02] 復次於大乘中或有一類惡取空故。作如",
    "T30n1579_075:0713b03": "是言。由世俗故一切皆有。由勝義故一切",
    "T30n1579_075:0713b04": "皆無。應告彼言。長老何者世俗。何者勝義。",
    "T30n1579_075:0713b05": "如是問已彼若答言若一切法皆無自性是",
    "T30n1579_075:0713b06": "名勝義。若於諸法無自性中自性可得。是",
    "T30n1579_075:0713b07": "名世俗。何以故。無所有中建立世俗假設",
    "T30n1579_075:0713b08": "名言而起說故。應告彼曰。汝何所欲名言",
    "T30n1579_075:0713b09": "世俗為從因有自性可得。為唯名言世俗",
    "T30n1579_075:0713b10": "說有。若名言世俗從因有者。名言世俗從",
    "T30n1579_075:0713b11": "因而生而非是有。不應道理。若唯名言世",
    "T30n1579_075:0713b12": "俗說有。名言世俗無事而有。不應道理。又",
    "T30n1579_075:0713b13": "應告言。長老何緣諸可得者此無自性如",
    "T30n1579_075:0713b14": "是。問已彼若答言顛倒事故。復應告言。汝",
    "T30n1579_075:0713b15": "何所欲此顛倒事為有為無。若言有者。說",
    "T30n1579_075:0713b16": "一切法由勝義故皆無自性。不應道理。若",
    "T30n1579_075:0713b17": "言無者。顛倒事故。諸可得者此無自性。不",
    "T30n1579_075:0713b18": "應道理。",
    "T30n1579_075:0713b19": "[0713b19] 復次當知由五相故思擇大乘經起因緣",
    "T30n1579_075:0713b20": "說。謂為於說者生恭敬故起第一說。為攝",
    "T30n1579_075:0713b21": "眾故起第二說。為於正法生尊重故起第",
    "T30n1579_075:0713b22": "三說。為敘事故起第四說。為欲宣說真實",
    "T30n1579_075:0713b23": "義故。及多所作故起第五說。",
    "T30n1579_075:0713b24": "[0713b24] 復次依十二處自相共相觀故。有十種無顛",
    "T30n1579_075:0713b25": "倒道。能證所有不共佛法。當知此中六種",
    "T30n1579_075:0713b26": "觀自相。四種觀共相。謂於十二處眼等名",
    "T30n1579_075:0713b27": "言假立相中。能遍了知唯名言相。是名第一",
    "T30n1579_075:0713b28": "無顛倒道能證所有不共佛法。復次於十二",
    "T30n1579_075:0713b29": "處能遍了知攝受虛妄分別種種生相。是名",
    "T30n1579_075:0713c01": "第二無顛倒道能證所有不共佛法。復次於",
    "T30n1579_075:0713c02": "十二處能遍了知依因轉相。是名第三無",
    "T30n1579_075:0713c03": "顛倒道能證所有不共佛法。復次於十二處",
    "T30n1579_075:0713c04": "能遍了知相壞轉相。是名第四無顛倒道能",
    "T30n1579_075:0713c05": "證所有不共佛法。復次於十二處能遍了",
    "T30n1579_075:0713c06": "知清淨轉相。是名第五無顛倒道能證所有",
    "T30n1579_075:0713c07": "不共佛法。當知此中依二種業有二清淨。",
    "T30n1579_075:0713c08": "一生起清淨。二寂滅清淨。復次於十二處",
    "T30n1579_075:0713c09": "能遍了知所有名言安足處相。是名第六無",
    "T30n1579_075:0713c10": "顛倒道能證所有不共佛法。如是六種觀察",
    "T30n1579_075:0713c11": "自相。復次即於如是十二處中。能遍了知",
    "T30n1579_075:0713c12": "共相自性。是名第七無顛倒道能證所有",
    "T30n1579_075:0713c13": "不共佛法。復次即於如是十二處中能遍",
    "T30n1579_075:0713c14": "了知共相無分別所行相。是名第八無顛倒",
    "T30n1579_075:0713c15": "道能證所有不共佛法。復次即於如是十二",
    "T30n1579_075:0713c16": "處中能遍了知共相出世法所行相。是名第",
    "T30n1579_075:0713c17": "九無顛倒道能證所有不共佛法。復次即於",
    "T30n1579_075:0713c18": "如是十二處中。能遍了知共相清淨因相。是",
    "T30n1579_075:0713c19": "名第十無顛倒道能證所有不共佛法。如是",
    "T30n1579_075:0713c20": "四種觀察共相。",
    "T30n1579_075:0713c21": "[0713c21] 復次當知由八殊勝於諸住地後後轉勝。",
    "T30n1579_075:0713c22": "一意樂殊勝。二心清淨殊勝。三悲殊勝。四波",
    "T30n1579_075:0713c23": "羅蜜多殊勝。五成熟有情殊勝。六見諸佛往",
    "T30n1579_075:0713c24": "趣承事供養殊勝。七生殊勝。八神力殊勝。復",
    "T30n1579_075:0713c25": "次勝義諦有五種相。一離名言相。二無二",
    "T30n1579_075:0713c26": "相。三超過尋思所行相。四超過諸法一異性",
    "T30n1579_075:0713c27": "相。五遍一切一味相。",
    "T30n1579_075:0713c28": "[0713c28] 此勝義諦離名言相。及無二相。當知如解",
    "T30n1579_075:0713c29": "深密經中。如理請問菩薩問解甚深義密意",
    "T30n1579_075:0714a01": "菩薩言。最勝子。言一切法無二一切法無",
    "T30n1579_075:0714a02": "二者。何等一切法。云何為無二。解甚深義密",
    "T30n1579_075:0714a03": "意菩薩。告如理請問菩薩曰。善男子。一切",
    "T30n1579_075:0714a04": "法者略有二種。一者有為。二者無為。是中有",
    "T30n1579_075:0714a05": "為非有為非無為。無為亦非無為非有為。",
    "T30n1579_075:0714a06": "最勝子。如何有為非有為非無為。無為亦",
    "T30n1579_075:0714a07": "非無為非有為。善男子。言有為者。乃是本",
    "T30n1579_075:0714a08": "師假施設句。若是本師假施設句。即是遍計",
    "T30n1579_075:0714a09": "所集言辭所說。若是遍計所集言辭所說。即",
    "T30n1579_075:0714a10": "是究竟種種遍計言辭所說。不成實故。非",
    "T30n1579_075:0714a11": "是有為。善男子。言無為者。亦墮言辭。設離",
    "T30n1579_075:0714a12": "有為無為。少有所說其相亦爾。然非無事",
    "T30n1579_075:0714a13": "而有所說。何等為事。謂諸聖者以聖智聖",
    "T30n1579_075:0714a14": "見離名言故。現等正覺。即於如是離言法",
    "T30n1579_075:0714a15": "性。為欲令他現等覺故。假立名想。謂之",
    "T30n1579_075:0714a16": "有為。善男子。言無為者。亦是本師假施設",
    "T30n1579_075:0714a17": "句。若是本師假施設句。即是遍計所集言辭",
    "T30n1579_075:0714a18": "所說。若是遍計所集言辭所說。即是究竟種",
    "T30n1579_075:0714a19": "種遍計言辭所說。不成實故非是無為。善",
    "T30n1579_075:0714a20": "男子。言有為者。亦墮言辭。設離無為有為。",
    "T30n1579_075:0714a21": "少有所說其相亦爾。然非無事而有所說。",
    "T30n1579_075:0714a22": "何等為事。謂諸聖者以聖智聖見離名言",
    "T30n1579_075:0714a23": "故。現等正覺。即於如是離言法性。為欲",
    "T30n1579_075:0714a24": "令他現等覺故。假立名想。謂之無為。最",
    "T30n1579_075:0714a25": "勝子。如何此事彼諸聖者。以聖智聖見離",
    "T30n1579_075:0714a26": "名言故。現等正覺。即於如是離言法性。為",
    "T30n1579_075:0714a27": "欲令他現等覺故。假立名想。或謂有為",
    "T30n1579_075:0714a28": "或謂無為。善男子。如善幻師或彼弟子。住",
    "T30n1579_075:0714a29": "四衢道積集瓦礫草葉木等。現作種種幻化",
    "T30n1579_075:0714b01": "事業。所謂象身馬身。車身步身。末尼真珠。&#x7460;",
    "T30n1579_075:0714b02": "璃螺貝。璧玉珊瑚。種種財穀庫藏等身。若諸",
    "T30n1579_075:0714b03": "眾生愚癡頑鈍惡慧種類無所曉知。於瓦礫",
    "T30n1579_075:0714b04": "草葉木等上諸幻化事。見已聞已作如是念。",
    "T30n1579_075:0714b05": "此所見者實有象身。實有馬身車身步身。",
    "T30n1579_075:0714b06": "末尼真珠。&#x7460;璃螺貝。璧玉珊瑚。種種財穀庫",
    "T30n1579_075:0714b07": "藏等身。如其所見。如其所聞。堅固執著隨",
    "T30n1579_075:0714b08": "起言說。唯此諦實餘皆愚妄。彼於後時應",
    "T30n1579_075:0714b09": "更觀察。若有眾生非愚非鈍。善慧種類有",
    "T30n1579_075:0714b10": "所曉知。於瓦礫草葉木等上諸幻化事。見",
    "T30n1579_075:0714b11": "已聞已作如是念。此所見者無實象身。無",
    "T30n1579_075:0714b12": "實馬身車身步身。末尼真珠。&#x7460;璃螺貝。璧玉",
    "T30n1579_075:0714b13": "珊瑚。種種財穀庫藏等身。然有幻狀迷惑",
    "T30n1579_075:0714b14": "眼事。於中發起大象身想。或大象身差別",
    "T30n1579_075:0714b15": "之想。乃至發起種種財穀庫藏等想。或彼種",
    "T30n1579_075:0714b16": "類差別之想。不如所見。不如所聞。堅固執",
    "T30n1579_075:0714b17": "著隨起言說。唯此諦實餘皆愚妄。為欲表",
    "T30n1579_075:0714b18": "知如是義故。亦於此中隨起言說。彼於後",
    "T30n1579_075:0714b19": "時不須觀察。如是若有眾生是愚夫類。是",
    "T30n1579_075:0714b20": "異生類。未得諸聖出世間慧。於一切法離",
    "T30n1579_075:0714b21": "言法性。不能了知。彼於一切有為無為。見",
    "T30n1579_075:0714b22": "已聞已作如是念。此所得者決定實有有",
    "T30n1579_075:0714b23": "為無為。如其所見。如其所聞。堅固執著隨",
    "T30n1579_075:0714b24": "起言說。唯此諦實餘皆癡妄。彼於後時應",
    "T30n1579_075:0714b25": "更觀察。若有眾生非愚夫類。已見聖諦。已",
    "T30n1579_075:0714b26": "得諸聖出世間慧。於一切法離言法性。如",
    "T30n1579_075:0714b27": "實了知。彼於一切有為無為。見已聞已作",
    "T30n1579_075:0714b28": "如是念。此所得者決定無實有為無為。然",
    "T30n1579_075:0714b29": "有分別所起行相。猶如幻事迷惑覺慧。於",
    "T30n1579_075:0714c01": "中發起為無為想。或為無為差別之想。不",
    "T30n1579_075:0714c02": "如所見。不如所聞。堅固執著隨起言說。唯",
    "T30n1579_075:0714c03": "此諦實餘皆癡妄。為欲表知如是義故。亦",
    "T30n1579_075:0714c04": "於此中隨起言說。彼於後時不須觀察。",
    "T30n1579_075:0714c05": "如是善男子。彼諸聖者於此事中。以聖智",
    "T30n1579_075:0714c06": "聖見。離名言故。現等正覺。即於如是離言",
    "T30n1579_075:0714c07": "法性。為欲令他現等覺故。假立名想。謂",
    "T30n1579_075:0714c08": "之有為。謂之無為。爾時解甚深義密意菩薩",
    "T30n1579_075:0714c09": "欲重宣此義而說頌曰。",
    "T30n1579_075:0714c10": " 佛說離言無二義  甚深非愚之所行",
    "T30n1579_075:0714c11": " 愚夫於此癡所惑  樂著二依言戲論",
    "T30n1579_075:0714c12": " 彼或不定或邪定  流轉極長生死苦",
    "T30n1579_075:0714c13": " 復違如是正智論  當生牛羊等類中",
    "T30n1579_075:0714c14": "[0714c14] 復次勝義諦超過尋思所行相。當知如解深",
    "T30n1579_075:0714c15": "密經中。法涌菩薩白佛言。世尊。從此東方",
    "T30n1579_075:0714c16": "過七十二殑伽河沙等世界。有世界。名具",
    "T30n1579_075:0714c17": "大名稱。是中如來號廣大名稱。我於先曰",
    "T30n1579_075:0714c18": "從彼佛土發來至此。我於彼佛土曾見。一",
    "T30n1579_075:0714c19": "處有七萬七千外道并其師首。同一會坐為",
    "T30n1579_075:0714c20": "思諸法勝義諦相。彼共思議稱量觀察。遍推",
    "T30n1579_075:0714c21": "求時於一切法勝義諦相。竟不能得。唯除",
    "T30n1579_075:0714c22": "種種意解。別異意解。變異意解。互相違背共",
    "T30n1579_075:0714c23": "興諍論。口出矛[矛*(替-曰+貝)]。更相[矛*(替-曰+貝)]已刺已。惱已壞",
    "T30n1579_075:0714c24": "已。各各離散。世尊。我於爾時竊作是念。如",
    "T30n1579_075:0714c25": "來出世甚奇希有。由出世故。乃於如是超",
    "T30n1579_075:0714c26": "過一切尋思所行勝義諦相。亦有通達作證",
    "T30n1579_075:0714c27": "可得。說是語已。爾時世尊告法涌菩薩曰。",
    "T30n1579_075:0714c28": "善男子。如是如是如汝所說。我於超過一",
    "T30n1579_075:0714c29": "切尋思勝義諦相現等正覺。現等覺已為",
    "T30n1579_075:0715a01": "他宣說。顯現開解施設照了。何以故。我說勝",
    "T30n1579_075:0715a02": "義是諸聖者內自所證。尋思所行是諸異生",
    "T30n1579_075:0715a03": "展轉所證。是故法涌。由此道理當知。勝義",
    "T30n1579_075:0715a04": "超過一切尋思境相。復次法涌。我說勝義無",
    "T30n1579_075:0715a05": "相所行。尋思但行有相境界。是故法涌。由",
    "T30n1579_075:0715a06": "此道理。當知勝義超過一切尋思境相。復次",
    "T30n1579_075:0715a07": "法涌。我說勝義不可言說。尋思但行言說",
    "T30n1579_075:0715a08": "境界。是故法涌。由此道理當知。勝義超過",
    "T30n1579_075:0715a09": "一切尋思境相。復次法涌。我說勝義絕諸表",
    "T30n1579_075:0715a10": "示。尋思但行表示境界。是故法涌。由此道",
    "T30n1579_075:0715a11": "理當知。勝義超過一切尋思境相。復次法",
    "T30n1579_075:0715a12": "涌。我說勝義絕諸諍論。尋思但行諍論境",
    "T30n1579_075:0715a13": "界。是故法涌。由此道理當知。勝義超過一",
    "T30n1579_075:0715a14": "切尋思境相。法涌。當知譬如有人盡其壽",
    "T30n1579_075:0715a15": "量習辛苦味。於蜜石蜜上妙美味不能尋",
    "T30n1579_075:0715a16": "思。不能比度。不能信解。或於長夜由欲",
    "T30n1579_075:0715a17": "貪勝解諸欲熾火所燒然故。於內除滅一",
    "T30n1579_075:0715a18": "切色聲香味觸相妙遠離樂不能尋思。不",
    "T30n1579_075:0715a19": "能比度。不能信解。或於長夜由言說勝",
    "T30n1579_075:0715a20": "解。樂著世間綺言說故。於內寂靜聖默然",
    "T30n1579_075:0715a21": "樂。不能尋思。不能比度。不能信解。或於",
    "T30n1579_075:0715a22": "長夜由見聞覺知表示勝解。樂著世間諸表",
    "T30n1579_075:0715a23": "示故。於永除斷一切表示薩迦耶滅究竟",
    "T30n1579_075:0715a24": "涅槃。不能尋思。不能比度。不能信解。法",
    "T30n1579_075:0715a25": "涌。當知譬如有人於其長夜由有種種我",
    "T30n1579_075:0715a26": "所攝受諍論勝解。樂著世間諸諍論故。於",
    "T30n1579_075:0715a27": "北拘盧洲無我所。無攝受。離諍論。不能尋",
    "T30n1579_075:0715a28": "思。不能比度。不能信解。如是法涌。諸尋",
    "T30n1579_075:0715a29": "思者於超一切尋思所行勝義諦相。不能",
    "T30n1579_075:0715b01": "尋思。不能比度。不能信解。爾時世尊欲重",
    "T30n1579_075:0715b02": "宣此義而說頌曰。",
    "T30n1579_075:0715b03": " 內證無相之所行  不可言說絕表示",
    "T30n1579_075:0715b04": " 息諸諍論勝義諦  超過一切尋思相",
    "T30n1579_075:0715b05": "[0715b05] 復次勝義諦超過諸法一異性相。當知如解",
    "T30n1579_075:0715b06": "深密經中。善清淨慧菩薩白佛言。世尊甚奇。",
    "T30n1579_075:0715b07": "乃至。世尊善說。如世尊言勝義諦相。微細",
    "T30n1579_075:0715b08": "甚深超過諸法一異性相。難可通達。世尊。",
    "T30n1579_075:0715b09": "我即於此曾見一處有眾菩薩等。正修行",
    "T30n1579_075:0715b10": "勝解行地。同一會坐皆共思議勝義諦相。與",
    "T30n1579_075:0715b11": "諸行相。一異性相。於此會中一類菩薩作",
    "T30n1579_075:0715b12": "如是言。勝義諦相與諸行相都無有異。一",
    "T30n1579_075:0715b13": "類菩薩復作是言。非勝義諦相與諸行相",
    "T30n1579_075:0715b14": "都無有異。然勝義諦相異諸行相。有餘菩",
    "T30n1579_075:0715b15": "薩疑惑猶豫復作是言。是諸菩薩誰言諦實。",
    "T30n1579_075:0715b16": "誰言虛妄。誰如理行。誰不如理。或唱是言。",
    "T30n1579_075:0715b17": "勝義諦相與諸行相都無有異。或唱是言。",
    "T30n1579_075:0715b18": "勝義諦相異諸行相。世尊我見彼已竊作是",
    "T30n1579_075:0715b19": "念。彼諸善男子愚癡頑鈍。不明不善不如理",
    "T30n1579_075:0715b20": "行。於勝義諦微細甚深超過諸行一異性相。",
    "T30n1579_075:0715b21": "不能解了。說是語已。爾時世尊告善清淨",
    "T30n1579_075:0715b22": "慧菩薩曰。善男子。如是如是如汝所說。彼",
    "T30n1579_075:0715b23": "諸善男子愚癡頑鈍。不明不善不如理行。於",
    "T30n1579_075:0715b24": "勝義諦微細甚深超過諸行一異性相。不能",
    "T30n1579_075:0715b25": "解了。何以故。善清淨慧。非於諸行如是行",
    "T30n1579_075:0715b26": "時。名能通達勝義諦相。或於勝義而得",
    "T30n1579_075:0715b27": "作證。何以故。善清淨慧。若勝義諦相與諸",
    "T30n1579_075:0715b28": "行相都無異者。應於今時一切異生皆已",
    "T30n1579_075:0715b29": "見諦。又諸異生皆應已得無上方便安隱涅",
    "T30n1579_075:0715c01": "槃。或應已證阿耨多羅三藐三菩提。若勝義",
    "T30n1579_075:0715c02": "諦相與諸行相一向異者。已見諦者於諸",
    "T30n1579_075:0715c03": "行相應不除遣。若不除遣諸行相者。應",
    "T30n1579_075:0715c04": "於相縛不得解脫。此見諦者於諸相縛。不",
    "T30n1579_075:0715c05": "解脫故。於&#x9E81;重縛亦應不脫。由於二縛",
    "T30n1579_075:0715c06": "不解脫故。已見諦者應不能得無上方便",
    "T30n1579_075:0715c07": "安隱涅槃。或不應證阿耨多羅三藐三菩",
    "T30n1579_075:0715c08": "提。善清淨慧。由於今時非諸異生皆已",
    "T30n1579_075:0715c09": "見諦非諸異生已能獲得無上方便安隱涅",
    "T30n1579_075:0715c10": "槃。亦非已證阿耨多羅三藐三菩提。是故勝",
    "T30n1579_075:0715c11": "義諦相與諸行相都無異相。不應道理。若",
    "T30n1579_075:0715c12": "於此中作如是言。勝義諦相與諸行相都",
    "T30n1579_075:0715c13": "無異者。由此道理當知。一切非如理行。",
    "T30n1579_075:0715c14": "不如正理。善清淨慧。由於今時非見諦",
    "T30n1579_075:0715c15": "者於諸行相。不能除遣。然能除遣。非見諦",
    "T30n1579_075:0715c16": "者於諸相縛不能解脫然能解脫。非見諦",
    "T30n1579_075:0715c17": "者於&#x9E81;重縛不能解脫。然能解脫。以於二",
    "T30n1579_075:0715c18": "障能解脫故。亦能獲得無上方便安隱涅",
    "T30n1579_075:0715c19": "槃。或有能證阿耨多羅三藐三菩提。是故勝",
    "T30n1579_075:0715c20": "義諦相與諸行相一向異相。不應道理。若",
    "T30n1579_075:0715c21": "於此中作如是言。勝義諦相與諸行相一",
    "T30n1579_075:0715c22": "向異者。由此道理當知。一切非如理行。",
    "T30n1579_075:0715c23": "不如正理。復次善清淨慧。若勝義諦相與",
    "T30n1579_075:0715c24": "諸行相都無異者。如諸行相墮雜染相。此",
    "T30n1579_075:0715c25": "勝義諦相亦應如是墮雜染相。善清淨慧。",
    "T30n1579_075:0715c26": "若勝義諦相與諸行相一向異者。應非一",
    "T30n1579_075:0715c27": "切行相共相名勝義諦相。善清淨慧。由於",
    "T30n1579_075:0715c28": "今時勝義諦相。非墮雜染相。諸行共相名",
    "T30n1579_075:0715c29": "勝義諦相。是故勝義諦相與諸行相都無異",
    "T30n1579_075:0716a01": "相。不應道理。又勝義相與諸行相一向異",
    "T30n1579_075:0716a02": "相。不應道理。若於此中作如是言。勝義",
    "T30n1579_075:0716a03": "諦相與諸行相。都無有異。或勝義諦相與",
    "T30n1579_075:0716a04": "諸行相。一向異者。由此道理當知。一切非",
    "T30n1579_075:0716a05": "如理行。不如正理。復次善清淨慧。若勝義諦",
    "T30n1579_075:0716a06": "相與諸行相都無異者。如勝義諦相於諸",
    "T30n1579_075:0716a07": "行相無有差別。一切行相亦應如是無有",
    "T30n1579_075:0716a08": "差別。修觀行者。於諸行中如其所見如",
    "T30n1579_075:0716a09": "其所聞。如其所覺如其所知。不應後時更",
    "T30n1579_075:0716a10": "求勝義。若勝義諦相與諸行相一向異者。",
    "T30n1579_075:0716a11": "應非諸行唯無我性唯無自性之所顯現是",
    "T30n1579_075:0716a12": "勝義相。又應俱時別相成立。謂雜染相及清",
    "T30n1579_075:0716a13": "淨相。善清淨慧。由於今時一切行相皆有",
    "T30n1579_075:0716a14": "差別。非無差別。修觀行者。於諸行中如",
    "T30n1579_075:0716a15": "其所見如其所聞。如其所覺如其所知。復",
    "T30n1579_075:0716a16": "於後時更求勝義。又即諸行唯無我性唯無",
    "T30n1579_075:0716a17": "自性之所顯現名勝義相。又非俱時染淨",
    "T30n1579_075:0716a18": "二相別相成立。是故勝義諦相與諸行相都",
    "T30n1579_075:0716a19": "無有異。或一向異。不應道理。若於此中",
    "T30n1579_075:0716a20": "作如是言。勝義諦相與諸行相都無有異。",
    "T30n1579_075:0716a21": "或一向異者。由此道理當知。一切非如理",
    "T30n1579_075:0716a22": "行。不如正理。善清淨慧。如螺貝上鮮白色",
    "T30n1579_075:0716a23": "性不易施設與彼螺貝一相異相。如螺貝",
    "T30n1579_075:0716a24": "上鮮白色性。金上黃色亦復如是。如箜篌",
    "T30n1579_075:0716a25": "聲上美妙曲性不易施設與箜篌聲一相",
    "T30n1579_075:0716a26": "異相。如黑沈上有妙香性。不易設施與",
    "T30n1579_075:0716a27": "彼黑沈一相異相。如胡椒上辛猛利性不",
    "T30n1579_075:0716a28": "易設施與彼胡椒一相異相。如胡椒上辛",
    "T30n1579_075:0716a29": "猛利性。訶梨淡性亦復如是。如蠹羅綿上",
    "T30n1579_075:0716b01": "有柔軟性。不易施設與蠹羅綿一相異相。",
    "T30n1579_075:0716b02": "如熟酥上所有醍醐不易施設與彼熟",
    "T30n1579_075:0716b03": "蘇一相異相。又如一切行上無常性。一切",
    "T30n1579_075:0716b04": "有漏法上苦性。一切法上補特伽羅無我性。",
    "T30n1579_075:0716b05": "不易施設與彼行等一相異相。又如貪上",
    "T30n1579_075:0716b06": "不寂靜相。及雜染相不易施設此與彼貪",
    "T30n1579_075:0716b07": "一相異相。如於貪上於瞋癡上當知亦爾。",
    "T30n1579_075:0716b08": "如是善清淨慧。勝義諦相不可施設與諸",
    "T30n1579_075:0716b09": "行相一相異相。善清淨慧。我於如是微細。",
    "T30n1579_075:0716b10": "極微細甚深。極甚深難通達。極難通達。超過",
    "T30n1579_075:0716b11": "諸法一異性相勝義諦相。現正等覺現等",
    "T30n1579_075:0716b12": "覺已。為他宣說。顯示開解。施設照了。爾時",
    "T30n1579_075:0716b13": "世尊欲重宣此義。而說頌曰。",
    "T30n1579_075:0716b14": " 行界勝義相  離一異性相",
    "T30n1579_075:0716b15": " 若分別一異  彼非如理行",
    "T30n1579_075:0716b16": " 眾生為相縛  及為&#x9E81;重縛",
    "T30n1579_075:0716b17": " 要勤修止觀  爾乃得解脫",
    "T30n1579_075:0716b18": "[0716b18] 復次勝義諦遍一切一味相。當知如解深",
    "T30n1579_075:0716b19": "密經中。世尊告長老善現曰。善現。汝於有",
    "T30n1579_075:0716b20": "情界中知幾有情懷增上慢。為增上慢所",
    "T30n1579_075:0716b21": "執持故。記別所解。汝於有情界中。知幾有",
    "T30n1579_075:0716b22": "情離增上慢。記別所解。長老善現白佛言。",
    "T30n1579_075:0716b23": "世尊。我知有情界中少分有情離增上慢。記",
    "T30n1579_075:0716b24": "別所解。世尊。我知有情界中有無量無數不",
    "T30n1579_075:0716b25": "可說有情懷增上慢為增上慢所執持故。",
    "T30n1579_075:0716b26": "記別所解。世尊。我於一時住阿練若大樹",
    "T30n1579_075:0716b27": "林中。時有眾多苾芻。亦於此林依近我住。",
    "T30n1579_075:0716b28": "我見彼諸苾芻。於日後分展轉聚集。依有",
    "T30n1579_075:0716b29": "所得現觀。各說種種相法。記別所解。於中",
    "T30n1579_075:0716c01": "一類由得蘊故。得蘊相故。得蘊起故。得",
    "T30n1579_075:0716c02": "蘊盡故。得蘊滅故。得蘊滅作證故。記",
    "T30n1579_075:0716c03": "別所解。如此一類由得蘊故。復有一類。",
    "T30n1579_075:0716c04": "由得處故。復有一類。得緣起故當知亦爾。",
    "T30n1579_075:0716c05": "復有一類。由得食故。得食相故。得食起",
    "T30n1579_075:0716c06": "故。得食盡故。得食滅故。得食滅作證故。",
    "T30n1579_075:0716c07": "記別所解。復有一類。由得諦故。得諦相",
    "T30n1579_075:0716c08": "故。得諦遍知故。得諦永斷故。得諦作",
    "T30n1579_075:0716c09": "證故。得諦修習故。記別所解。復有一類。",
    "T30n1579_075:0716c10": "由得界故。得界相故。得界種種性故。得",
    "T30n1579_075:0716c11": "界非一性故。得界滅故。得界滅作證故",
    "T30n1579_075:0716c12": "記別所解。復有一類。由得念住故。得念",
    "T30n1579_075:0716c13": "住相故。得念住能治所治故。得念住修",
    "T30n1579_075:0716c14": "故。得念住未生令生故。得念住生已堅住",
    "T30n1579_075:0716c15": "不忘倍修增廣故。記別所解。如有一類。",
    "T30n1579_075:0716c16": "得念住故。復有一類。得正斷故。得神足",
    "T30n1579_075:0716c17": "故。得諸根故。得諸力故。得覺支故當知",
    "T30n1579_075:0716c18": "亦爾。復有一類。得八支聖道故。得八支",
    "T30n1579_075:0716c19": "聖道相故。得八支聖道能治所治故。得八",
    "T30n1579_075:0716c20": "支聖道修故。得八支聖道未生令生故。得",
    "T30n1579_075:0716c21": "八支聖道生已堅住不忘倍修增廣故。記別",
    "T30n1579_075:0716c22": "所解。世尊。我見彼已竊作是念。此諸長老",
    "T30n1579_075:0716c23": "依有所得現觀。各說種種想法。記別所",
    "T30n1579_075:0716c24": "解。當知彼諸長老一切皆懷增上慢。為增",
    "T30n1579_075:0716c25": "上慢所執持故。於勝義諦遍一切一味相。",
    "T30n1579_075:0716c26": "不能解了。是故世尊。甚奇。乃至世尊。善說。",
    "T30n1579_075:0716c27": "如世尊言勝義諦相微細最微細。甚深最甚",
    "T30n1579_075:0716c28": "深。難通達極難通達。遍一切一味相。世",
    "T30n1579_075:0716c29": "尊。此聖教中修行苾芻。於勝義諦遍一切",
    "T30n1579_075:0717a01": "一味相。尚難通達。況諸外道。爾時世尊告",
    "T30n1579_075:0717a02": "長老善現曰。如是如是善現。我於微細最",
    "T30n1579_075:0717a03": "微細。甚深最甚深。難通達最難通達。遍一",
    "T30n1579_075:0717a04": "切一味相勝義諦。現正等覺。現等覺已。為",
    "T30n1579_075:0717a05": "他宣說顯示開解。施設照了。何以故。善現。",
    "T30n1579_075:0717a06": "我已顯示於一切蘊中。清淨所緣是勝義諦。",
    "T30n1579_075:0717a07": "我已顯示於一切處緣起食諦界念住正斷",
    "T30n1579_075:0717a08": "神足根力覺支道支中。清淨所緣是勝義諦。",
    "T30n1579_075:0717a09": "此清淨所緣於一切蘊中。是一味相無別異",
    "T30n1579_075:0717a10": "相。如於蘊中。如是於一切處中乃至一切",
    "T30n1579_075:0717a11": "道支中。是一味相無別異相。是故善現。由",
    "T30n1579_075:0717a12": "此道理當知勝義諦是遍一切一味相。復",
    "T30n1579_075:0717a13": "次善現。修觀行苾芻。通達一蘊真如勝義",
    "T30n1579_075:0717a14": "法無我性已。更不尋求各別餘蘊諸處緣起",
    "T30n1579_075:0717a15": "食諦界念住正斷神足根力覺支道支真如勝",
    "T30n1579_075:0717a16": "義法無我性。唯即隨此真如勝義。無二智為",
    "T30n1579_075:0717a17": "依止故。於遍一切一味相勝義諦。審察趣",
    "T30n1579_075:0717a18": "證。是故善現。由此道理。當知勝義諦是遍",
    "T30n1579_075:0717a19": "一切一味相。復次善現。如彼諸蘊展轉異",
    "T30n1579_075:0717a20": "相。如彼諸處緣起食諦界念住正斷神足根",
    "T30n1579_075:0717a21": "力覺支道支展轉異相。若一切法真如勝義",
    "T30n1579_075:0717a22": "法無我性亦異相者。是則真如勝義法無我",
    "T30n1579_075:0717a23": "性。亦應有因。從因所生。若從因生。應是",
    "T30n1579_075:0717a24": "有為。若是有為。應非勝義。若非勝義。應更",
    "T30n1579_075:0717a25": "尋求餘勝義諦。善現。由此真如勝義法無我",
    "T30n1579_075:0717a26": "性。不名有因。非因所生。亦非有為。是勝",
    "T30n1579_075:0717a27": "義諦得此勝義更不尋求餘勝義諦。唯有",
    "T30n1579_075:0717a28": "常常時。恒恒時。如來出世。若不出世。諸法",
    "T30n1579_075:0717a29": "法性安立。法界安住。是故善現。由此道理。",
    "T30n1579_075:0717b01": "當知勝義諦是遍一切一味相善現。譬如",
    "T30n1579_075:0717b02": "種種非一品類異相色中。虛空無相。無分",
    "T30n1579_075:0717b03": "別。無變異。遍一切一味相。如是異性異相",
    "T30n1579_075:0717b04": "一切法中勝義諦。遍一切一味相。當知亦",
    "T30n1579_075:0717b05": "然。爾時世尊欲重宣此義。而說頌曰。",
    "T30n1579_075:0717b06": " 此遍一切一味相  勝義諸佛說無異",
    "T30n1579_075:0717b07": " 若有於中異分別  彼定愚癡依上慢"
}