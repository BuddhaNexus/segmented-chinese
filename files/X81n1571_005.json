{
    "X81n1571_005:0444b15": "五燈全書卷第五",
    "X81n1571_005:0444b17": "京都聖感禪寺住持(臣)僧　(超永)　編輯",
    "X81n1571_005:0444b18": "京都古華嚴寺住持(臣)僧　(超揆)　較閱　進",
    "X81n1571_005:0444b19": "呈",
    "X81n1571_005:0444b20": "六祖下二世(旁出)",
    "X81n1571_005:0444b21": "南陽忠國師法嗣",
    "X81n1571_005:0444b22": "吉州耽源山應真禪師為國師侍者時。一日國師在",
    "X81n1571_005:0444b23": "法堂中。師入來。國師乃放下一足。師見便出。良久却",
    "X81n1571_005:0444b24": "回。國師曰。適來意作麼生。師曰。向阿誰說即得。國師",
    "X81n1571_005:0444c01": "曰。我問你。師曰。甚麼處見某甲　師問。百年後。有人",
    "X81n1571_005:0444c02": "問極則事。如何。國師曰。幸自可憐生。須要覔個護身",
    "X81n1571_005:0444c03": "符子作麼　一日。師攜籃子歸方丈。國師問。籃裏甚",
    "X81n1571_005:0444c04": "麼物。師曰青梅。國師曰。將來何用。師曰供養。國師曰。",
    "X81n1571_005:0444c05": "青在爭堪供養。師曰。以此表獻。國師曰。佛不受供養。",
    "X81n1571_005:0444c06": "師曰。某甲只恁麼。和尚如何。國師曰。我不供養。師曰。",
    "X81n1571_005:0444c07": "為甚麼不供養。國師曰。我無果子　百丈在泐潭牽",
    "X81n1571_005:0444c08": "車。師曰。車在這裏。牛在甚麼處。丈斫額。師乃拭目",
    "X81n1571_005:0444c09": "　麻谷問。十二面觀音。豈不是聖。師曰是。麻谷與師一",
    "X81n1571_005:0444c10": "撾。師曰。想汝未到此境　國師諱日設齋。有僧問曰。",
    "X81n1571_005:0444c11": "國師還來否。師曰。未具他心。曰又用設齋作麼。師曰。",
    "X81n1571_005:0444c12": "不斷世諦。",
    "X81n1571_005:0444c13": "荷澤會禪師法嗣",
    "X81n1571_005:0444c14": "沂水蒙山光寶禪師并州周氏子。初謁荷澤。澤謂之",
    "X81n1571_005:0444c15": "曰。汝名光寶。名以定體。寶即己有。光非外來。縱汝意",
    "X81n1571_005:0444c16": "用。而無少乏。長夜蒙照。而無間歇。汝還信否。師曰。信",
    "X81n1571_005:0444c17": "則信矣。未審光之與寶。同耶異耶。澤曰。光即寶。寶即",
    "X81n1571_005:0444c18": "光。何有同異之名乎。師曰。眼耳緣聲色時。為復抗行。",
    "X81n1571_005:0444c19": "為有回互。澤曰。抗互且置。汝指何法為聲色之體乎。",
    "X81n1571_005:0444c20": "師曰。如師所說。即無有聲色可得。澤曰。汝若了聲色",
    "X81n1571_005:0444c21": "體空。亦信眼耳諸根。及與凡與聖。平等如幻。抗行回",
    "X81n1571_005:0444c22": "互。其理昭然。師由是領悟。禮辭而去。初隱沂水蒙山。",
    "X81n1571_005:0444c23": "於唐元和二年圓寂。",
    "X81n1571_005:0444c24": "六祖下三世四世(旁出不列章次)",
    "X81n1571_005:0445a01": "六祖下五世(旁出)",
    "X81n1571_005:0445a02": "遂州圓禪師法嗣",
    "X81n1571_005:0445a03": "終南山圭峯宗密禪師果州西充何氏子。家本豪盛。",
    "X81n1571_005:0445a04": "髫齓通儒書。冠歲探釋典。唐元和丁亥。將赴貢舉。偶",
    "X81n1571_005:0445a05": "造遂州圓法席。欣然契會。遂求披剃。當年進具。一日",
    "X81n1571_005:0445a06": "隨眾僧。齋於府吏任灌家。居下位。以次受經。得圓覺",
    "X81n1571_005:0445a07": "十二章。覧未終軸。感悟流涕。歸以所悟之旨。告於圓。",
    "X81n1571_005:0445a08": "圓撫之曰。汝當大弘圓頓之教。此諸佛授汝耳。行矣。",
    "X81n1571_005:0445a09": "無自滯於一隅也。師涕泣奉命。禮辭而去。因謁南印",
    "X81n1571_005:0445a10": "忠。忠曰。傳教人也。當宣導於帝都。復見洛陽奉國照。",
    "X81n1571_005:0445a11": "照曰。菩薩人也。誰能識之。北遊清涼山。回住鄠縣草",
    "X81n1571_005:0445a12": "堂寺。未幾。復入終南圭峯蘭若。大和中。徵入內賜紫",
    "X81n1571_005:0445a13": "衣。帝累問法要。朝士歸慕。相國裴公休。尤深入堂奧。",
    "X81n1571_005:0445a14": "師以禪教學者。互相非毀。遂著禪源諸詮。寫錄諸家",
    "X81n1571_005:0445a15": "所述。詮表禪門根源。集為一部。以貽後代　其序略",
    "X81n1571_005:0445a16": "云。禪是天竺之語。具云禪那。此云思惟修。亦云靜慮。",
    "X81n1571_005:0445a17": "皆定慧之通稱也。源者。是一切眾生本覺真性。亦名",
    "X81n1571_005:0445a18": "佛性。亦名心地。悟之名慧。修之名定。定慧通名為禪。",
    "X81n1571_005:0445a19": "此性。是禪之本源。故云禪源。亦名禪那。理行者。此之",
    "X81n1571_005:0445a20": "本源。是禪理。忘情契之。是禪行。故云理行。然今所集",
    "X81n1571_005:0445a21": "諸家述作。多譚禪理。少說禪行。故且以禪源題之。今",
    "X81n1571_005:0445a22": "時有人。但目真性為禪者。是不達理行之旨。又不辨",
    "X81n1571_005:0445a23": "華竺之音也。然非離真性。別有禪體。但眾生迷真合",
    "X81n1571_005:0445a24": "塵。即名散亂。背塵合真。方名禪定。若直論本性。即非",
    "X81n1571_005:0445b01": "真非妄。無背無合。無定無亂。誰言禪乎。況此真性。非",
    "X81n1571_005:0445b02": "唯是禪門之源。亦是萬法之源。故名法性。亦是眾生",
    "X81n1571_005:0445b03": "迷悟之源。故名如來藏。藏識(出楞伽經)亦是諸佛萬德之",
    "X81n1571_005:0445b04": "源。故名佛性。(涅槃等經)亦是菩薩萬行之源。故名心地。(梵網",
    "X81n1571_005:0445b05": "經云。是諸佛之本源。行菩薩道之根本)萬行不出六波羅蜜。禪者。但是",
    "X81n1571_005:0445b06": "六中之一。當其第五。豈可都目真性。為一禪行哉。然",
    "X81n1571_005:0445b07": "禪定一行。最為神妙。能發起性上無漏智慧。一切妙",
    "X81n1571_005:0445b08": "用。萬行萬德。乃至神通光明。皆從定發。故三乘人欲",
    "X81n1571_005:0445b09": "求聖道。必須修禪。離此無門。離此無路。至於念佛求",
    "X81n1571_005:0445b10": "生淨土。亦修十六觀禪。及念佛三昧。般舟三昧等也",
    "X81n1571_005:0445b11": "又真性即不垢不淨。凡聖無差。禪門則有淺有深。階",
    "X81n1571_005:0445b12": "級殊等。謂帶異計。欣上厭下而修者。是外道禪。正信",
    "X81n1571_005:0445b13": "因果。亦以欣厭而修者。是凡夫禪。悟我空偏真之理",
    "X81n1571_005:0445b14": "而修者。是小乘禪。悟我法二空所顯真理而修者。是",
    "X81n1571_005:0445b15": "大乘禪。若頓悟自心本來清淨。元無煩惱。無漏智性",
    "X81n1571_005:0445b16": "本自具足。此心即佛。畢竟無異。依此而修者。是最上",
    "X81n1571_005:0445b17": "乘禪亦名如來清淨禪。亦名一行三昧。亦名真如三",
    "X81n1571_005:0445b18": "昧。此是一切三昧根本。若能念念修習。自然漸得百",
    "X81n1571_005:0445b19": "千三昧。達磨門下。展轉相傳者。是此禪也。達磨未到。",
    "X81n1571_005:0445b20": "古來諸家所解。皆是前四禪八定。諸高僧修之。皆得",
    "X81n1571_005:0445b21": "功用。南嶽天台。令依三諦之理。修三止三觀。教義雖",
    "X81n1571_005:0445b22": "最圓妙。然其趣入門戶次第。亦只是前之諸禪行相。",
    "X81n1571_005:0445b23": "唯達磨所傳者。頓同佛體。迥異諸門。故宗習者。難得",
    "X81n1571_005:0445b24": "其旨。得即成聖。疾證菩提。失即成邪。速入塗炭。先祖",
    "X81n1571_005:0445c01": "革昧防失。故且人傳一人。後代已有所憑。故任千燈",
    "X81n1571_005:0445c02": "千照。洎乎法久成弊。錯謬者多。故經論學人。疑謗亦",
    "X81n1571_005:0445c03": "眾。原夫佛說頓教漸教。禪開頓門漸門。二教二門。各",
    "X81n1571_005:0445c04": "相符契。今講者。偏彰漸義。禪者偏播頓宗。禪講相逢。",
    "X81n1571_005:0445c05": "胡越之隔。宗密不知宿生何作。熏得此心。自未解脫。",
    "X81n1571_005:0445c06": "欲解他縛。為法亡於軀命。愍人切於神情。每歎人與",
    "X81n1571_005:0445c07": "法差。法為人病。故別撰經律論疏。大開戒定慧門。顯",
    "X81n1571_005:0445c08": "頓悟。資於漸修。證師說符於佛意。意既本末而委示。",
    "X81n1571_005:0445c09": "文乃浩博而難尋。汎學雖多。秉志者少。況迹涉名相。",
    "X81n1571_005:0445c10": "誰辨金鍮。徒自疲勞。未見機感。雖佛說悲增是行。而",
    "X81n1571_005:0445c11": "自慮愛見難防。遂捨眾入山。習定均慧。前後息慮。相",
    "X81n1571_005:0445c12": "繼十年。微細習情起滅。彰於靜慮。差別法義羅列。現",
    "X81n1571_005:0445c13": "於空心。虗隙日光。纖埃擾擾。清潭水底。影像昭昭。豈",
    "X81n1571_005:0445c14": "比夫空守默之癡禪。但尋文之狂慧者也。然本因了",
    "X81n1571_005:0445c15": "自心。而辨諸教。故懇情於心宗。又因辨諸教。而解修",
    "X81n1571_005:0445c16": "心。故虔誠於教義。教也者。諸佛菩薩所留經論也。禪",
    "X81n1571_005:0445c17": "也者。諸善知識所述句偈也。但佛經開張。羅大千八",
    "X81n1571_005:0445c18": "部之眾。禪偈撮略。就此方一類之機。羅眾則莽蕩難",
    "X81n1571_005:0445c19": "依。就機則指的易用。今之纂集。意在斯焉　裴休為",
    "X81n1571_005:0445c20": "之序曰。諸宗門下。皆有達人。然各安所習。通少局多。",
    "X81n1571_005:0445c21": "故數十年來。師法益壞。以承稟為戶牖。各自開張。以",
    "X81n1571_005:0445c22": "經論為干戈。互相攻擊。情隨函矢而還變。法逐人我",
    "X81n1571_005:0445c23": "以高低。是非紛拏。莫能辨析。則向者世尊菩薩諸方",
    "X81n1571_005:0445c24": "教宗。適足以起諍後人。增煩惱病。何利益之有。我圭",
    "X81n1571_005:0446a01": "峯大師。久而歎曰。吾丁此時。不可以默矣。於是以如",
    "X81n1571_005:0446a02": "來三種教義。印禪宗三種法門。鎔缾盤釵釧為一金。",
    "X81n1571_005:0446a03": "攪酥酪醍醐為一味。振綱領而舉者皆順。據會要而",
    "X81n1571_005:0446a04": "來者同趣。尚恐學者之難明也。又復直示宗源之本",
    "X81n1571_005:0446a05": "末。真妄之和合。空性之隱顯。法義之差殊。頓漸之異",
    "X81n1571_005:0446a06": "同。遮表之回互。權實之深淺。通局之是非。若師者。捧",
    "X81n1571_005:0446a07": "佛日而委曲回照。疑曀盡除。順佛心而橫亘大悲。窮",
    "X81n1571_005:0446a08": "劫蒙益。則世尊為闡教之主。師為會教之人。本末相",
    "X81n1571_005:0446a09": "符。遠近相照。可謂畢一代時教之能事矣　師會昌",
    "X81n1571_005:0446a10": "辛酉正月六日。於興福院。誡門人。令舁屍施鳥獸。焚",
    "X81n1571_005:0446a11": "其骨而散之。勿得悲慕。以亂禪觀。每清明。上山講道",
    "X81n1571_005:0446a12": "七日。其餘住持儀則。當合律科。違者非吾弟子。言訖",
    "X81n1571_005:0446a13": "坐滅。道俗等。奉全身於圭峯茶毗。得舍利。明白潤大。",
    "X81n1571_005:0446a14": "後門人泣而求之。皆得於煨燼。乃藏之石室。暨宣宗",
    "X81n1571_005:0446a15": "再闢真教。追諡定慧禪師。墖曰青蓮。世壽六十二。僧",
    "X81n1571_005:0446a16": "臘三十四。",
    "X81n1571_005:0446a17": "六祖大鑒禪師法嗣",
    "X81n1571_005:0446a18": "衡州南嶽懷讓禪師金州杜氏子。於唐高宗儀鳳丁",
    "X81n1571_005:0446a19": "丑四月八日降誕。感白氣應於玄象。在安康之分。太",
    "X81n1571_005:0446a20": "史瞻見奏聞。帝乃問是何祥瑞。太史對曰。國之法器。",
    "X81n1571_005:0446a21": "不染世榮。帝傳勑金州太守韓偕。親往存慰其家。家",
    "X81n1571_005:0446a22": "有三子。唯師最小。炳然殊異。性唯思讓。父乃安名懷",
    "X81n1571_005:0446a23": "讓。年十歲時。唯樂佛書。時有三藏玄靜過舍。告其父",
    "X81n1571_005:0446a24": "母曰。此子若出家。必獲上乘。廣度眾生。至垂拱丙戌。",
    "X81n1571_005:0446b01": "方十五歲。辭親往荊州玉泉寺。依弘景律師出家。通",
    "X81n1571_005:0446b02": "天丙申受戒。後習毗尼藏。一日自歎曰。夫出家者。為",
    "X81n1571_005:0446b03": "無為法。天上人間。無有勝者。時同學坦然。知師志氣",
    "X81n1571_005:0446b04": "高邁勸師謁嵩山安。安啟發之。乃直指詣曹溪。參六",
    "X81n1571_005:0446b05": "祖。祖問。甚麼處來。曰嵩山來。祖曰。甚麼物恁麼來。師",
    "X81n1571_005:0446b06": "無語。遂經八載。忽然有省。乃白祖曰。某甲有箇會處。",
    "X81n1571_005:0446b07": "祖曰。作麼生。師曰。說似一物即不中。祖曰。還假修證",
    "X81n1571_005:0446b08": "否。師曰。修證則不無。污染即不得。祖曰。祗此不污染。",
    "X81n1571_005:0446b09": "諸佛之所護念。汝既如是。吾亦如是。西天般若多羅",
    "X81n1571_005:0446b10": "讖汝。足下出一馬駒。踏殺天下人。師執侍左右。一十",
    "X81n1571_005:0446b11": "五年　開元癸丑。往衡嶽。居般若寺。開元中。有沙門",
    "X81n1571_005:0446b12": "道一。(即馬祖也)在衡嶽。常習坐禪。師知是法器。往問曰。大",
    "X81n1571_005:0446b13": "德坐禪圖甚麼一曰。圖作佛。師乃取一甎。於彼庵前",
    "X81n1571_005:0446b14": "石上磨。一曰。磨作甚麼。師曰。磨作鏡。一曰。磨甎豈得",
    "X81n1571_005:0446b15": "成鏡耶。師曰。磨甎既不成鏡。坐禪豈得作佛。一曰。如",
    "X81n1571_005:0446b16": "何即是。師曰。如牛駕車。車若不行。打牛即是。打車即",
    "X81n1571_005:0446b17": "是。一無對。師又曰。汝學坐禪。為學坐佛。若學坐禪。禪",
    "X81n1571_005:0446b18": "非坐臥。若學坐佛。佛非定相。於無住法。不應取捨。汝",
    "X81n1571_005:0446b19": "若坐佛。即是殺佛。若執坐相。非達其理。一聞示誨。如",
    "X81n1571_005:0446b20": "飲醍醐。禮拜問曰。如何用心。即合無相三昧。師曰。汝",
    "X81n1571_005:0446b21": "學心地法門。如下種子。我說法要。譬彼天澤。汝緣合",
    "X81n1571_005:0446b22": "故。當見其道。又問。道非色相。云何能見。師曰。心地法",
    "X81n1571_005:0446b23": "眼。能見乎道。無相三昧亦復然矣。一曰。有成壞否。師",
    "X81n1571_005:0446b24": "曰。若以成壞聚散而見道者。非見道也。聽吾偈曰。心",
    "X81n1571_005:0446c01": "地含諸種。遇澤悉皆萠。三昧華無相。何壞復何成。一",
    "X81n1571_005:0446c02": "蒙開悟。心意超然。侍奉十秋。日益元奧　入室弟子",
    "X81n1571_005:0446c03": "有六人。師各印可曰。汝等六人。同證吾身。各契其一。",
    "X81n1571_005:0446c04": "一人得吾眉。善威儀。(常浩)一人得吾眼。善顧盻。(智達)一人",
    "X81n1571_005:0446c05": "得吾耳。善聽理。(坦然)一人得吾鼻。善知氣。(神照)一人得吾",
    "X81n1571_005:0446c06": "舌。善譚說。(嚴峻)一人得吾心。善古今。(道一)又曰。一切法皆",
    "X81n1571_005:0446c07": "從心生。心無所生。法無所住。若達心地。所作無礙。非",
    "X81n1571_005:0446c08": "遇上根。宜慎惜之　問。如鏡鑄像。像成後。未審光向",
    "X81n1571_005:0446c09": "甚麼處去。師曰。如大德為童子時。相貌何在。曰祇如",
    "X81n1571_005:0446c10": "像成後。為甚麼不鑑照。師曰。雖然不鑑照。謾他一點",
    "X81n1571_005:0446c11": "不得　後馬祖闡化於江西。師問眾曰。道一為眾說",
    "X81n1571_005:0446c12": "法否。眾曰。已為眾說法。師曰。總未見人持箇消息來。",
    "X81n1571_005:0446c13": "因遣一僧去。囑曰。待伊上堂時。但問作麼生。伊道底",
    "X81n1571_005:0446c14": "言語記將來。僧去一如師旨。回謂師曰。馬師曰。自從",
    "X81n1571_005:0446c15": "胡亂後三十年。不曾少鹽醬。師然之　明皇天寶甲",
    "X81n1571_005:0446c16": "申八月辛丑圓寂。墖全身於衡嶽。諡大慧禪師。最勝",
    "X81n1571_005:0446c17": "輪之墖。世壽六十八。僧臘五十四。",
    "X81n1571_005:0446c18": "南嶽讓禪師法嗣(第一世)",
    "X81n1571_005:0446c19": "南昌開元馬祖道一禪師漢州什邡馬氏子。本邑羅",
    "X81n1571_005:0446c20": "漢寺出家。容貌奇異。牛行虎視。引舌過鼻。足下有二",
    "X81n1571_005:0446c21": "輪文。依資州唐和尚落髮。受具於渝州圓律師。唐開",
    "X81n1571_005:0446c22": "元中。習禪定於衡嶽山中。遇讓祖。密受心印。(讓之一。猶思之",
    "X81n1571_005:0446c23": "遷也。同源而異派。故禪法之盛。始於二師。劉軻云。江西主大寂。湖南主石頭。往來憧憧。不見二大士。為無知矣。",
    "X81n1571_005:0446c24": "西天般若多羅。記達磨云。震旦雖闊無別路。要假兒孫脚下行。金雞解銜一粒粟。供養十方羅漢僧。又六祖謂",
    "X81n1571_005:0447a01": "讓和尚曰。向後佛法。從汝邊去。馬駒蹋殺天下人。厥後江西嗣法。布於天下。時號馬祖)始自建",
    "X81n1571_005:0447a02": "陽佛迹嶺。遷至臨川。次至南康龔公山。大曆中。隷名",
    "X81n1571_005:0447a03": "於鐘陵開元寺。時連帥路嗣恭。聆風景慕。親受宗旨。",
    "X81n1571_005:0447a04": "由是四方學者。雲集座下　問。如何是修道。師曰。道",
    "X81n1571_005:0447a05": "不屬修。若言修得。修成還壞。即同聲聞。若言不修。即",
    "X81n1571_005:0447a06": "同凡夫。曰作何見解。即得達道。祖曰。自性本來具足。",
    "X81n1571_005:0447a07": "但於善惡事上不滯。喚作修道人。取善捨惡。觀空入",
    "X81n1571_005:0447a08": "定。即屬造作。更若向外馳求。轉疏轉遠。但盡三界心",
    "X81n1571_005:0447a09": "量。一念妄想。即是三界生死根本。但無一念。即除生",
    "X81n1571_005:0447a10": "死根本。即得法王無上珍寶。無量劫來。凡夫妄想。諂",
    "X81n1571_005:0447a11": "曲邪偽。我慢貢高。合為一體。故經云。但以眾法合成",
    "X81n1571_005:0447a12": "此身。起時唯法起。滅時唯法滅。此法起時。不言我起。",
    "X81n1571_005:0447a13": "滅時不言我滅。前念後念中念。念念不相待。念念寂",
    "X81n1571_005:0447a14": "滅。喚作海印三昧。攝一切法。如百千異流。同歸大海。",
    "X81n1571_005:0447a15": "都名海水。住於一味。即攝眾味。住於大海。即混諸流。",
    "X81n1571_005:0447a16": "如人在大海中浴。即用一切水。所以聲聞悟迷。凡夫",
    "X81n1571_005:0447a17": "迷悟。聲聞不知聖心。本無地位因果階級。心量妄想。",
    "X81n1571_005:0447a18": "修因證果。住其空定。八萬劫。二萬劫。雖即已悟却迷。",
    "X81n1571_005:0447a19": "諸菩薩觀。如地獄苦。沉空滯寂。不見佛性。若是上根",
    "X81n1571_005:0447a20": "眾生。忽遇善知識指示。言下領會。更不歷於階級地",
    "X81n1571_005:0447a21": "位。頓悟本性。故經云。凡夫有反覆心。而聲聞無也。對",
    "X81n1571_005:0447a22": "迷說悟。本既無迷。悟亦不立。一切眾生。從無量劫來。",
    "X81n1571_005:0447a23": "不出法性三昧。長在法性三昧中。著衣喫飯。言談抵",
    "X81n1571_005:0447a24": "對。六根運用。一切施為。盡是法性。不解返源。隨名逐",
    "X81n1571_005:0447b01": "相。迷情妄起。造種種業。若能一念返照。全體聖心。汝",
    "X81n1571_005:0447b02": "等諸人。各達自心。莫記吾語。縱饒說得河沙道理。其",
    "X81n1571_005:0447b03": "心亦不增。總說不得。其心亦不減。說得亦是汝心。說",
    "X81n1571_005:0447b04": "不得亦是汝心。乃至分身放光。現十八變。不如還我",
    "X81n1571_005:0447b05": "死灰來。淋過死灰無力。喻聲聞妄修因證果。未淋過",
    "X81n1571_005:0447b06": "死灰有力。喻菩薩道業純熟。諸惡不染。若說如來權",
    "X81n1571_005:0447b07": "教三藏。河沙劫說不可盡。猶如鉤鎖。亦不斷絕。若悟",
    "X81n1571_005:0447b08": "聖心。總無餘事。久立珍重　龐居士問。不與萬法為",
    "X81n1571_005:0447b09": "侶者。是什麼人。師曰。侍汝一口噏盡西江水。即向汝",
    "X81n1571_005:0447b10": "道　問。離四句絕百非。請師直指西來意。師曰。我今",
    "X81n1571_005:0447b11": "日無心情。汝去西堂。問取智藏。僧至西堂問。西堂以",
    "X81n1571_005:0447b12": "手指頭曰。我今日頭痛。不能為汝說得。汝去問海兄。",
    "X81n1571_005:0447b13": "僧去問海兄。海曰。我到者裏却不會。僧回舉似師。師",
    "X81n1571_005:0447b14": "曰。藏頭白。海頭黑　師。令僧馳書與徑山欽。書中畫",
    "X81n1571_005:0447b15": "一圓相。徑山纔開見。點筆於中者一點。後有僧舉似",
    "X81n1571_005:0447b16": "忠國師。國師曰。欽師猶被馬師惑　問。和尚為甚麼",
    "X81n1571_005:0447b17": "說即心即佛。師曰。為止小兒啼。曰啼止時如何。師曰。",
    "X81n1571_005:0447b18": "非心非佛。曰除此二種人來。如何指示。師曰。向伊道",
    "X81n1571_005:0447b19": "不是物。曰忽遇其中人來時如何。師曰。且教伊體會",
    "X81n1571_005:0447b20": "大道　問。如何是西來意。師曰。即今是甚麼意　師",
    "X81n1571_005:0447b21": "問僧。什麼處來。云湖南來。師曰。東湖水滿也未。曰未。",
    "X81n1571_005:0447b22": "師曰。許多時雨水尚未滿　問。如水無筋骨。能勝萬",
    "X81n1571_005:0447b23": "斛舟。此理如何。師曰。這裏無水亦無舟。說甚麼筋骨",
    "X81n1571_005:0447b24": "　洪州廉使問曰。喫酒肉即是。不喫即是。師曰。若喫",
    "X81n1571_005:0447c01": "是中丞祿。不喫是中丞福　師於德宗貞元戊辰正",
    "X81n1571_005:0447c02": "月中。登建昌石門山。於林中經行。見洞壑平坦。謂侍",
    "X81n1571_005:0447c03": "者曰。吾之朽質。來月當歸茲地矣。言訖而回。既而示",
    "X81n1571_005:0447c04": "疾。院主問。和尚近日尊候如何。師曰。日面佛。月面佛。",
    "X81n1571_005:0447c05": "二月一日沐浴。跏趺入滅。元和中。諡大寂禪師。墖名",
    "X81n1571_005:0447c06": "大莊嚴。世壽八十。僧臘六十。",
    "X81n1571_005:0447c07": "南嶽下二世",
    "X81n1571_005:0447c08": "馬祖一禪師法嗣",
    "X81n1571_005:0447c09": "洪州百丈山懷海禪師福州長樂王氏子。兒時隨母。",
    "X81n1571_005:0447c10": "入寺拜佛。指佛像問母。此是何物。母曰是佛。師曰。形",
    "X81n1571_005:0447c11": "容似人無異。我後亦當作焉。丱歲離塵。三學該練。屬",
    "X81n1571_005:0447c12": "大寂闡化江西。乃傾心依附。與西堂智藏。南泉普願。",
    "X81n1571_005:0447c13": "同號入室。時三大士為角立焉。師侍馬祖行次。見一",
    "X81n1571_005:0447c14": "羣野鴨飛過。祖曰。是甚麼。師曰。野鴨子。祖曰。甚處去",
    "X81n1571_005:0447c15": "也。師曰。飛過去也。祖遂把師鼻扭。負痛失聲。祖曰。又",
    "X81n1571_005:0447c16": "道飛過去也。師於言下有省。却歸侍者寮。哀哀大哭。",
    "X81n1571_005:0447c17": "同事問曰。汝憶父母耶。師曰無。曰被人罵耶。師曰無。",
    "X81n1571_005:0447c18": "曰哭作甚麼。師曰。我鼻孔被大師扭。得痛不徹。同事",
    "X81n1571_005:0447c19": "曰。有甚因緣不契。師曰。汝問取和尚去。同事問大師",
    "X81n1571_005:0447c20": "曰。海侍者。有何因緣不契。在寮中哭。告和尚。為某甲",
    "X81n1571_005:0447c21": "說。大師曰。是伊會也。汝自問取他。同事歸寮曰。和尚",
    "X81n1571_005:0447c22": "道汝會也。教我自問汝。師乃呵呵大笑。同事曰。適來",
    "X81n1571_005:0447c23": "哭。如今為甚却笑。師曰。適來哭。如今笑。同事罔然",
    "X81n1571_005:0447c24": "　次日馬祖陞堂。眾纔集。師出卷却席。祖便下座。師隨",
    "X81n1571_005:0448a01": "至方丈。祖曰我適來未曾說話。汝為甚便卷却席。師",
    "X81n1571_005:0448a02": "曰。昨日被和尚扭得鼻頭痛。祖曰。汝昨日向甚處留",
    "X81n1571_005:0448a03": "心。師曰。鼻頭今日又不痛也。祖曰。汝深明昨日事。師",
    "X81n1571_005:0448a04": "作禮而退　師再參侍立次。祖目視繩床角拂子。師",
    "X81n1571_005:0448a05": "曰。即此用。離此用。祖曰。汝向後開兩片皮。將何為人。",
    "X81n1571_005:0448a06": "師取拂子豎起。祖曰。即此用離此用。師掛拂子於舊",
    "X81n1571_005:0448a07": "處。祖振威一喝。師直得三日耳聾　自此雷音將震。",
    "X81n1571_005:0448a08": "檀信請於洪州新吳界。住大雄山。以居處巖巒峻極。",
    "X81n1571_005:0448a09": "故號百丈。既處之。未期月。參請之賓。四方麇至　問。",
    "X81n1571_005:0448a10": "抱璞投師。請師一決。師曰。昨夜南山虎咬大蟲。曰不",
    "X81n1571_005:0448a11": "繆真詮。為甚麼不垂方便。師曰。掩耳偷鈴漢。曰不得",
    "X81n1571_005:0448a12": "中郎鑑。還同野舍薪。師便打。曰蒼天蒼天。師曰。得與",
    "X81n1571_005:0448a13": "麼多口。曰罕遇知音。拂袖便出。師曰。百丈今日輸却",
    "X81n1571_005:0448a14": "一半　至晚侍者問。和尚被這僧不肯了便休。師便",
    "X81n1571_005:0448a15": "打。曰蒼天蒼天。師曰。罕遇知音。者作禮。師曰。一狀領",
    "X81n1571_005:0448a16": "過　有一僧。哭入法堂。師曰。作什麼。曰父母俱喪。請",
    "X81n1571_005:0448a17": "師揀日。師曰。明日一時埋却　問。如何是奇特事。師",
    "X81n1571_005:0448a18": "曰。獨坐大雄峯。僧禮拜。師便打　問。師向後作麼生",
    "X81n1571_005:0448a19": "開示於人。師以手卷舒兩邊。曰更作麼生。師以手點",
    "X81n1571_005:0448a20": "頭三下　馬祖令人馳書。并醬三甕與師。師令排向",
    "X81n1571_005:0448a21": "法堂前。乃上堂。眾纔集。師以拄杖指醬甕曰。道得即",
    "X81n1571_005:0448a22": "不打破。道不得即打破。眾無語。師便打破。歸方丈",
    "X81n1571_005:0448a23": "　上堂。眾纔集。師以拄杖趂下。却召大眾。大眾回頭。師",
    "X81n1571_005:0448a24": "曰。是甚麼　師因普請開田。回問。運闍黎。開田不易。",
    "X81n1571_005:0448b01": "檗曰。眾僧作務。師曰。有煩道用。檗曰。爭敢辭勞。師曰。",
    "X81n1571_005:0448b02": "開得多少田。檗作鋤田勢。師便喝。檗掩耳而出　師",
    "X81n1571_005:0448b03": "每上堂。有一老人。隨眾聽法。一日眾退。唯老人不去。",
    "X81n1571_005:0448b04": "師問。汝是何人。老人曰。某於過去迦葉佛時。曾住此",
    "X81n1571_005:0448b05": "山。因學人問。大修行人還落因果也無。某對曰不落",
    "X81n1571_005:0448b06": "因果。遂致五百生墮野狐身。今請和尚代一轉語。貴",
    "X81n1571_005:0448b07": "脫此身。師曰。汝試問看。老人曰。大修行人還落因果",
    "X81n1571_005:0448b08": "也。師曰。不昧因果。老人於言下大悟。作禮曰。某已脫",
    "X81n1571_005:0448b09": "野狐身。向住山後。敢乞依亡僧禮津送。師令維那白",
    "X81n1571_005:0448b10": "椎告眾。食後送亡僧。食後師領眾至山後巖下。果見",
    "X81n1571_005:0448b11": "一死狐。乃依法火葬。師至晚上堂。舉前因緣。黃檗便",
    "X81n1571_005:0448b12": "問。古人錯祇對一轉語。墮五百生野狐身。祇如轉轉",
    "X81n1571_005:0448b13": "不錯。合作箇甚麼。師曰。近前來。向汝道。檗近前打師",
    "X81n1571_005:0448b14": "一掌。師拍手笑曰。將謂胡鬚赤。更有赤鬚胡。司馬頭",
    "X81n1571_005:0448b15": "陀。舉野狐話。問祐典座曰。作麼生。座撼門扇三下。司",
    "X81n1571_005:0448b16": "馬曰。大麤生。座曰。佛法不是者箇道理　廣錄曰。無",
    "X81n1571_005:0448b17": "始不是佛。莫作佛解。佛是眾生邊藥。無病不要喫。藥",
    "X81n1571_005:0448b18": "病俱消。喻如清水。佛似甘草和水。亦如蜜和水。極是",
    "X81n1571_005:0448b19": "甘美。若同清水邊數則不著　又曰。從須陀洹。向上",
    "X81n1571_005:0448b20": "直至十地。但有語句。盡屬法塵垢。但有語句。盡屬煩",
    "X81n1571_005:0448b21": "惱邊收。但有語句。盡屬不了義教。了義教是持。不了",
    "X81n1571_005:0448b22": "義教是犯。佛地無持犯。了義不了義教。盡不許也",
    "X81n1571_005:0448b23": "　又曰。貪染一切有無境法。被一切有無境惑亂。自是",
    "X81n1571_005:0448b24": "是魔王。照用屬魔民。祗如今鑑覺。但不依住一切有",
    "X81n1571_005:0448c01": "無諸法。世間出世間法。亦不作住知解。亦不依住無",
    "X81n1571_005:0448c02": "知解。自心是佛。照用屬菩薩。心心是主宰。照用屬客",
    "X81n1571_005:0448c03": "塵　又曰。說眾生有佛性。亦謗佛法僧。說眾生無佛",
    "X81n1571_005:0448c04": "性。亦謗佛法僧。若言有佛性。名執著謗。若言無佛性。",
    "X81n1571_005:0448c05": "名虗妄謗。如云說佛性有。則增益謗。說佛性無。則損",
    "X81n1571_005:0448c06": "減謗。說佛性亦有亦無。則相違謗。說佛非有非無。則",
    "X81n1571_005:0448c07": "戲論謗。如欲不說。眾生無解脫之期。如欲說之。眾生",
    "X81n1571_005:0448c08": "又隨說生解。益少損多。故云。我寧不說法。疾入於涅",
    "X81n1571_005:0448c09": "槃。向後返尋過去諸佛。皆說三乘法。向後假說。假立",
    "X81n1571_005:0448c10": "名字。本不是佛。向渠說是佛。本不是菩提。向渠說是",
    "X81n1571_005:0448c11": "菩提。涅槃解脫等。知渠擔百石擔不起。且與渠一升",
    "X81n1571_005:0448c12": "一合擔。知渠難信了義教。且與渠說不了義教。且得",
    "X81n1571_005:0448c13": "善法流行。亦勝於惡法。善果限滿。惡果便到。得佛則",
    "X81n1571_005:0448c14": "有眾生到。得涅槃。則有生死到。得明則有暗到。但是",
    "X81n1571_005:0448c15": "有漏因果翻覆。無有不相酬獻者。若欲免見翻覆之",
    "X81n1571_005:0448c16": "事。但割斷兩頭句　又曰。有病不喫藥。是愚人。無病",
    "X81n1571_005:0448c17": "喫藥。是聲聞人。定執一法。名定性聲聞。一向多聞。名",
    "X81n1571_005:0448c18": "增上慢聲聞。知他名有學聲聞。沈空滯寂及自知。名",
    "X81n1571_005:0448c19": "無學聲聞。貪嗔癡等是毒。十二分教是藥。毒未銷。藥",
    "X81n1571_005:0448c20": "不得除。無病喫藥。藥變成病　又曰。沙門持齋持戒。",
    "X81n1571_005:0448c21": "忍辱柔和。慈悲喜捨。尋常是僧家法則。會與麼會。宛",
    "X81n1571_005:0448c22": "然依佛教。祇是不許貪著依執。若希望得佛得菩提",
    "X81n1571_005:0448c23": "等法者。似手觸火。文殊云。若起佛見法見。應當害己",
    "X81n1571_005:0448c24": "　又曰。從人至佛是得。從人至地獄是失。是非亦然。",
    "X81n1571_005:0449a01": "三祖云。得失是非。一時放却　又曰。執自己是佛。自",
    "X81n1571_005:0449a02": "己是禪道解者。名內見。執因緣修證而成者。名外見。",
    "X81n1571_005:0449a03": "誌公云。內見外見俱錯　又曰。知佛人。見佛人。聞佛",
    "X81n1571_005:0449a04": "人。說佛人。如恒河沙。是佛知。是佛見。是佛聞。是佛說。",
    "X81n1571_005:0449a05": "萬中無一　又曰。佛入諸類。與眾生作船筏。同渠受",
    "X81n1571_005:0449a06": "苦。無限勞極。佛入苦處。亦同眾生受苦。佛祇是去住",
    "X81n1571_005:0449a07": "自由不同眾生。佛不是虗空。受苦何得不苦。若說不",
    "X81n1571_005:0449a08": "苦。此語違負　又曰。祇如今但無十句濁心。貪心。愛",
    "X81n1571_005:0449a09": "心。染心。瞋心。執心。住心。依心。著心。取心。戀心。但是一",
    "X81n1571_005:0449a10": "句。各有三句。箇箇透過三句外。但是一切照用。任聽",
    "X81n1571_005:0449a11": "縱橫。但是一切舉動施為。語默啼笑。盡是佛慧　師",
    "X81n1571_005:0449a12": "有時說法竟。大眾下堂。乃召之。大眾回首。師曰。是甚",
    "X81n1571_005:0449a13": "麼。藥山目之為百丈下堂句　師凡作務執勞。必先",
    "X81n1571_005:0449a14": "於眾。主者不忍。密收作具而請息之。師曰。吾無德。爭",
    "X81n1571_005:0449a15": "合勞於人。既徧求作具不獲。而亦忘飡。故有一日不",
    "X81n1571_005:0449a16": "作一日不食之語。流播寰宇矣。唐憲宗元和甲午正",
    "X81n1571_005:0449a17": "月十三日歸寂。壽九十五歲。勑諡大智禪師。墖曰大",
    "X81n1571_005:0449a18": "寶勝輪。",
    "X81n1571_005:0449a19": "池州南泉普願禪師鄭州新鄭王氏子。幼慕空宗。唐",
    "X81n1571_005:0449a20": "至德丁酉。依大隗慧公受業。詣嵩嶽受具足戒。初習",
    "X81n1571_005:0449a21": "相部。究毗尼。次遊講肆。歷聽楞伽華嚴。入中百門觀。",
    "X81n1571_005:0449a22": "精練玄義。後扣大寂之室。頓然忘筌。得遊戲三昧。一",
    "X81n1571_005:0449a23": "日為眾僧行粥次。馬祖問。桶裏是甚麼。師曰。這老漢",
    "X81n1571_005:0449a24": "合取口。作恁麼語話。祖便休。自餘同參之流。無敢詰",
    "X81n1571_005:0449b01": "問　貞元乙亥。憩錫於池陽。自建禪齋。不下南泉二",
    "X81n1571_005:0449b02": "十餘載。大和初。宣城廉使陸公亘。嚮師道風。遂與監",
    "X81n1571_005:0449b03": "軍。同請下山。伸弟子之禮。大振宗風。自此學徒。不下",
    "X81n1571_005:0449b04": "數百。言滿諸方。目為郢匠　上堂。然燈佛道了也。若",
    "X81n1571_005:0449b05": "心相所思。出生諸法。虗假不實。何以故。心尚無有。云",
    "X81n1571_005:0449b06": "何出生諸法。猶如形影。分別虗空。如人取聲。安置篋",
    "X81n1571_005:0449b07": "中。亦如吹網。欲令氣滿。故老宿云。不是心。不是佛。不",
    "X81n1571_005:0449b08": "是物。且教你兄弟行履。據說十地菩薩。住首楞嚴三",
    "X81n1571_005:0449b09": "昧。得諸佛秘密法藏。自然得一切禪定解脫神通妙",
    "X81n1571_005:0449b10": "用。至一切世界。普現色身。或示現成等正覺。轉大法",
    "X81n1571_005:0449b11": "輪。入涅槃。使無量入毛孔。演一句經無量劫。其義不",
    "X81n1571_005:0449b12": "盡。教化無量億千眾生。得無生法忍。尚喚作所知愚。",
    "X81n1571_005:0449b13": "極微細所知愚。與道全乖。大難大難。珍重　上堂。王",
    "X81n1571_005:0449b14": "老師自小養一頭水牯牛擬向溪東牧。不免食他國",
    "X81n1571_005:0449b15": "王水草。擬向溪西牧。亦不免食他國王水草。不如隨",
    "X81n1571_005:0449b16": "分納些些。總不見得　師問僧曰。夜來好風。曰夜來",
    "X81n1571_005:0449b17": "好風。師曰。吹折門前一枝松。曰吹折門前一枝松。次",
    "X81n1571_005:0449b18": "問一僧曰。夜來好風。曰是甚麼風。師曰。吹折門前一",
    "X81n1571_005:0449b19": "枝松。曰是甚麼松。師曰。一得一失　師有書與茱萸",
    "X81n1571_005:0449b20": "曰。理隨事變。寬廓非外。事得理融。寂寥非內。僧達書",
    "X81n1571_005:0449b21": "了。便問萸。如何是寬廓非外。萸曰。問一答百也無妨。",
    "X81n1571_005:0449b22": "曰如何是寂寥非內。萸曰。覩對聲色。不是好手。僧又",
    "X81n1571_005:0449b23": "問長沙。沙瞪目視之。僧又進後語。沙乃閉目示之。僧",
    "X81n1571_005:0449b24": "又問趙州。州作喫飯勢。僧又進後語。州以手作拭口",
    "X81n1571_005:0449c01": "勢。後僧舉似師。師曰。此三人。不謬為吾弟子　南泉",
    "X81n1571_005:0449c02": "山下有一庵主。人謂曰。近日南泉和尚出世。何不去",
    "X81n1571_005:0449c03": "禮見。主曰。非但南泉出世。直饒千佛出興。我亦不去。",
    "X81n1571_005:0449c04": "師聞。乃令趙州去勘。州去便設拜。主不顧。州從西過",
    "X81n1571_005:0449c05": "東。又從東過西。主亦不顧。州曰。草賊大敗。遂拽下簾",
    "X81n1571_005:0449c06": "子。便歸。舉似師。師曰。我從來疑著這漢。次日。師與沙",
    "X81n1571_005:0449c07": "彌。攜茶一瓶盞三隻到庵。擲向地上。乃曰。昨日底。昨",
    "X81n1571_005:0449c08": "日底。主曰。昨日底是甚麼。師於沙彌背上。拍一下曰。",
    "X81n1571_005:0449c09": "賺我來。賺我來。拂袖便回　上堂。道箇如如。早是變",
    "X81n1571_005:0449c10": "了也。今時師僧。須向異類中行。歸宗曰。雖行畜生行。",
    "X81n1571_005:0449c11": "不得畜生報。師曰。孟八郎漢。又恁麼去也　上堂。文",
    "X81n1571_005:0449c12": "殊普賢。昨夜三更相打。每人與二十棒。趁出院去也。",
    "X81n1571_005:0449c13": "趙州曰和尚棒教誰喫。師曰。且道王老師過在甚處。",
    "X81n1571_005:0449c14": "州禮拜而出　師因至莊所。莊主預備迎奉。師曰。老",
    "X81n1571_005:0449c15": "僧居常出入。不與人知。何得排辦如此。莊主曰。昨夜",
    "X81n1571_005:0449c16": "土地報道。和尚今日來。師曰。王老師修行無力。被鬼",
    "X81n1571_005:0449c17": "神覷見。侍者便問。和尚既是善知識。為甚麼被鬼神",
    "X81n1571_005:0449c18": "覷見。師曰。土地前更下一分飯　師有時曰。江西馬",
    "X81n1571_005:0449c19": "祖說即心即佛。王老師不恁麼道。不是心。不是佛。不",
    "X81n1571_005:0449c20": "是物。恁麼道還有過麼。趙州禮拜而出。時有一僧。隨",
    "X81n1571_005:0449c21": "問趙州曰。上座禮拜便出。意作麼生。州曰。汝却問取",
    "X81n1571_005:0449c22": "和尚。僧乃問。適來諗上座。意作麼生。師曰。他却領得",
    "X81n1571_005:0449c23": "老僧意旨　黃檗與師為首座。一日捧鉢。向師位上",
    "X81n1571_005:0449c24": "坐。師入堂見乃問曰。長老甚麼。年中行道。檗曰。威音",
    "X81n1571_005:0450a01": "王已前。師曰。猶是王老師兒孫在下去。檗便過第二",
    "X81n1571_005:0450a02": "位坐。師便休　師一日問黃檗。黃金為世界。白銀為",
    "X81n1571_005:0450a03": "壁落。此是甚麼人居處。檗曰。是聖人居處。師曰。更有",
    "X81n1571_005:0450a04": "一人。居何國土。檗乃叉手立。師曰。道不得。何不問王",
    "X81n1571_005:0450a05": "老師。檗却問。更有一人。居何國土。師曰。可惜許　師",
    "X81n1571_005:0450a06": "問黃檗。定慧等學。明見佛性。此理如何。檗曰。十二時",
    "X81n1571_005:0450a07": "中。不依倚一物。師曰。莫是長老見處麼。檗曰。不敢。師",
    "X81n1571_005:0450a08": "曰。漿水錢。且置草鞋錢。教阿誰還　師見僧斫木次。",
    "X81n1571_005:0450a09": "師乃擊木三下。僧放下斧子歸。僧堂。師歸法堂。良久",
    "X81n1571_005:0450a10": "却入僧堂。見僧在衣鉢下坐。師曰。賺殺人　問。師歸",
    "X81n1571_005:0450a11": "丈室。將何指南。師曰。昨夜三更失却牛。天明起來失",
    "X81n1571_005:0450a12": "却火　師。因東西兩堂爭猫兒。師遇之。白眾曰。道得",
    "X81n1571_005:0450a13": "即救取猫兒。道不得。即斬却也。眾無對。師便斬之。趙",
    "X81n1571_005:0450a14": "州自外歸。師舉前語示之。州乃脫履。安頭上而出。師",
    "X81n1571_005:0450a15": "曰。子若在。即救得猫兒也　師在方丈。與杉山向火",
    "X81n1571_005:0450a16": "次。師曰。不用指東指西。直下本分事道來。山插火箸",
    "X81n1571_005:0450a17": "叉手。師曰。雖然如是猶較王老師一線道　有僧問",
    "X81n1571_005:0450a18": "訊。叉手而立。師曰。太俗生。其僧便合掌。師曰。太僧生。",
    "X81n1571_005:0450a19": "僧無對　一僧洗鉢次。師乃奪却鉢。其僧空手而立。",
    "X81n1571_005:0450a20": "師曰。鉢在我手裏。汝口喃喃作麼。僧無對　師。因入",
    "X81n1571_005:0450a21": "菜園見一僧。師乃將瓦子打之。其僧回顧。師乃翹足。",
    "X81n1571_005:0450a22": "僧無語。師便歸方丈。僧隨後入。問訊曰。和尚適來。擲",
    "X81n1571_005:0450a23": "瓦子打某甲。豈不是警覺某甲。師曰。翹足又作麼生。",
    "X81n1571_005:0450a24": "僧無對　上堂王老師賣身去也。還有人買麼。一僧",
    "X81n1571_005:0450b01": "出曰。某甲買。師曰。不作貴不作賤。汝作麼生買。僧無",
    "X81n1571_005:0450b02": "對　師。與歸宗麻谷同去。參禮南陽國師。師於路上。",
    "X81n1571_005:0450b03": "畫一圓相。曰道得即去。宗便於圓相中坐。谷作女人",
    "X81n1571_005:0450b04": "拜。師曰。恁麼則不去也。宗曰。是甚麼心行。師乃相喚",
    "X81n1571_005:0450b05": "便回。更不去禮國師　師在山上作務。僧問。南泉路。",
    "X81n1571_005:0450b06": "向甚麼處去。師拈起鎌子曰。我這茆鎌子。三十錢買",
    "X81n1571_005:0450b07": "得。曰不問茆鎌子。南泉路向甚麼處去。師曰。我使得",
    "X81n1571_005:0450b08": "正快　有一座主辭師。師問。甚麼處去。曰山下去。師",
    "X81n1571_005:0450b09": "曰。第一不得謗王老師。曰爭敢謗和尚。師乃噴嚏曰。",
    "X81n1571_005:0450b10": "多少。主便出去　師一日掩方丈門。將灰圍却門外",
    "X81n1571_005:0450b11": "曰。若有人道得即開。或有祇對。多未愜師意。趙州曰。",
    "X81n1571_005:0450b12": "蒼天。師便開門　師翫月次。僧問。幾時得似這箇去。",
    "X81n1571_005:0450b13": "師曰。王老師二十年前。亦曾甚麼來。曰即今作麼生。",
    "X81n1571_005:0450b14": "師便歸方丈　陸亘大夫問。弟子從六合來。彼中還",
    "X81n1571_005:0450b15": "更有身否。師曰。分明記取。舉似作家。曰和尚不可思",
    "X81n1571_005:0450b16": "議。到處世界成就。師曰。適來。總是大夫分上事。陸異",
    "X81n1571_005:0450b17": "日謂師曰。弟子亦薄會佛法。師便問。大夫十二時中",
    "X81n1571_005:0450b18": "作麼生。曰寸絲不掛。師曰。猶是堦下漢。師又曰。不見",
    "X81n1571_005:0450b19": "道有道君王不納有智之臣　上堂次。陸大夫曰。請",
    "X81n1571_005:0450b20": "和尚為眾說法。師曰。教老僧作麼生說。曰和尚豈無",
    "X81n1571_005:0450b21": "方便。師曰。道他欠少甚麼。曰為甚麼有六道四生。師",
    "X81n1571_005:0450b22": "曰。老僧不教他　陸大夫。與師見人雙陸。指骰子曰。",
    "X81n1571_005:0450b23": "恁麼不恁麼正恁麼。信彩去時如何。師拈起骰子曰。",
    "X81n1571_005:0450b24": "臭骨頭十八　又問。弟子家中。有一片石。或時坐。或",
    "X81n1571_005:0450c01": "時臥。如今擬[金*嶲]作佛。還得否。師曰得。陸曰。莫不得否。",
    "X81n1571_005:0450c02": "師曰。不得　趙州問。道非物外。物外非道。如何是物",
    "X81n1571_005:0450c03": "外道。師便打。州捉住棒曰。已後莫錯打人去。師曰。龍",
    "X81n1571_005:0450c04": "蛇易辨。衲子難謾　師喚院主。主應諾。師曰。佛九十",
    "X81n1571_005:0450c05": "日在忉利天。為母說法時。優填王思佛。請目連。運神",
    "X81n1571_005:0450c06": "通三轉。攝匠人往彼。雕佛像。祇雕得三十一相。為甚",
    "X81n1571_005:0450c07": "麼梵音相雕不得。主問。如何是梵音相。師曰賺殺人",
    "X81n1571_005:0450c08": "　師問維那。今日普請作甚麼。對曰。拽磨。師曰。磨從",
    "X81n1571_005:0450c09": "你拽。不得動著。磨中心樹子。那無語　一日有大德",
    "X81n1571_005:0450c10": "問師曰。即心是佛又不得。非心非佛又不得。師意如",
    "X81n1571_005:0450c11": "何。師曰。大德。且信即心是佛使了。更說甚麼得與不",
    "X81n1571_005:0450c12": "得。祇如大德喫飯了。從東廊上西廊下。不可總問人",
    "X81n1571_005:0450c13": "得與不得也　師住庵時。有一僧到庵。師向伊道。我",
    "X81n1571_005:0450c14": "上山去作務。待齋時作飯。自喫了。送一分上來。少時",
    "X81n1571_005:0450c15": "其僧自作飯喫了。却一時打破家事。就床臥。師待不",
    "X81n1571_005:0450c16": "見來。便歸庵。見僧臥。師亦就伊邊臥。僧便起去。師住。",
    "X81n1571_005:0450c17": "後曰。我往前住庵時。有箇靈利道者。直至如今不見。",
    "X81n1571_005:0450c18": "　師拈起毬子。問僧。那箇何似這箇。對曰不似。師曰。",
    "X81n1571_005:0450c19": "甚麼處見那箇。便道不似。曰若問某甲見處。和尚放",
    "X81n1571_005:0450c20": "下手中物。師曰。許你具一隻眼　陸大夫向師道。肇",
    "X81n1571_005:0450c21": "法師也。甚奇怪解道。天地與我同根。萬物與我一體",
    "X81n1571_005:0450c22": "師指庭前牡丹花曰。大夫。時人見此一株花。如夢相",
    "X81n1571_005:0450c23": "似。陸罔測。又問。天王居何地位。師曰。若是天王。即非",
    "X81n1571_005:0450c24": "地位。曰弟子聞說天王是居初地。師曰。應以天王身",
    "X81n1571_005:0451a01": "得度者。即現天王身。而為說法。陸辭。歸宣城治所。師",
    "X81n1571_005:0451a02": "問。大夫去彼。將何治民。曰以智慧治民。師曰。恁麼則",
    "X81n1571_005:0451a03": "彼處生靈。盡遭塗炭去也　師入宣州。陸大夫出迎。",
    "X81n1571_005:0451a04": "接指城門曰。人人盡喚作雍門。未審。和尚喚作甚麼",
    "X81n1571_005:0451a05": "門。師曰。老僧若道。恐辱大夫風化。曰忽然賊來時作",
    "X81n1571_005:0451a06": "麼生。師曰。王老師罪過　陸又問。大悲菩薩。用許多",
    "X81n1571_005:0451a07": "手眼作甚麼。師曰。祇如國家。又用大夫作甚麼　師",
    "X81n1571_005:0451a08": "洗衣次。僧問。和尚猶有這箇在。師拈起衣曰。爭奈這",
    "X81n1571_005:0451a09": "箇何　師問僧良欽。空劫中還有佛否。對曰有。師曰。",
    "X81n1571_005:0451a10": "是阿誰。曰良欽。師曰。居何國土。欽無語　問。祖祖相",
    "X81n1571_005:0451a11": "傳。合傳何事。師曰。一二三四五　問。如何是古人底。",
    "X81n1571_005:0451a12": "師曰。待有即道。曰和尚為甚麼妄語。師曰。我不妄語。",
    "X81n1571_005:0451a13": "盧行者卻妄語　問。十二時中。以何為境。師曰。何不",
    "X81n1571_005:0451a14": "問王老師。曰問了也。師曰。還曾與汝為境麼　問。青",
    "X81n1571_005:0451a15": "蓮不隨風火散時是甚麼。師曰。無風火不隨是甚麼。",
    "X81n1571_005:0451a16": "僧無對　師問。不思善不思惡。思總不生時。還我本",
    "X81n1571_005:0451a17": "來面目來。曰無容止可露　師問座主。你與我講經",
    "X81n1571_005:0451a18": "得麼。曰某甲與和尚講經。和尚須與某甲說禪始得。",
    "X81n1571_005:0451a19": "師曰。不可將金彈子。博銀彈子去。曰。某甲不會。師曰。",
    "X81n1571_005:0451a20": "汝道空中一片雲。為復釘釘住。為復藤纜著　問。空",
    "X81n1571_005:0451a21": "中有一珠。如何取得。師曰。斫竹布梯空中取。曰空中",
    "X81n1571_005:0451a22": "如何布梯。師曰。汝擬作麼生取　僧辭曰。學人到諸",
    "X81n1571_005:0451a23": "方。有人問和尚近日作麼生。未審。如何祇對。師曰。但",
    "X81n1571_005:0451a24": "向道近日解相撲。曰作麼生。師曰。一拍雙泯　問。父",
    "X81n1571_005:0451b01": "母未生時。鼻孔在甚麼處。師曰。父母已生了。鼻孔在",
    "X81n1571_005:0451b02": "甚麼處　師將順世。第一座問。和尚百年後。向甚麼",
    "X81n1571_005:0451b03": "處去。師曰。山下作一頭水牯牛去。座曰。某甲隨和尚",
    "X81n1571_005:0451b04": "去。還得也無。師曰。汝若隨我。即須銜取一莖草來。師",
    "X81n1571_005:0451b05": "於文宗太和甲寅臘月。乃示疾。告門人曰。星翳燈幻",
    "X81n1571_005:0451b06": "亦久矣。勿謂吾有去來也。言訖而逝壽八十七。臘五",
    "X81n1571_005:0451b07": "十八。",
    "X81n1571_005:0451b08": "杭州鹽官海昌院齊安國師海門李氏子。生時神光",
    "X81n1571_005:0451b09": "照室。後有異僧。謂之曰。建無勝幢。使佛日回照者。豈",
    "X81n1571_005:0451b10": "非汝乎。長依木郡雲琮。落髮受具。後聞大寂行化於",
    "X81n1571_005:0451b11": "龔公山。乃振錫而造焉。師有奇相。大寂一見。深器之。",
    "X81n1571_005:0451b12": "乃令入室。密示正法　僧問。如何是本身盧舍那。師",
    "X81n1571_005:0451b13": "曰。與老僧過淨瓶來。僧將淨瓶至。師曰。卻安舊處著。",
    "X81n1571_005:0451b14": "僧送至本處。復來詰問。師曰。古佛過去久矣　有講",
    "X81n1571_005:0451b15": "僧來參。師問。座主蘊何事業。對曰。講華嚴經。師曰。有",
    "X81n1571_005:0451b16": "幾種法界。曰廣說則重重無盡。略說有四種。師豎起",
    "X81n1571_005:0451b17": "拂子曰。這箇是第幾種法界。主沉吟。師曰。思而知。慮",
    "X81n1571_005:0451b18": "而解。是鬼家活計。日下孤燈。果然失照　問大梅。如",
    "X81n1571_005:0451b19": "何是西來意。梅曰。西來無意。師聞乃曰。一箇棺材。兩",
    "X81n1571_005:0451b20": "箇死漢　師一日喚侍者曰。將犀牛扇子來。者曰。破",
    "X81n1571_005:0451b21": "也師曰。扇子既破。還我犀牛兒來。者無對　師一日",
    "X81n1571_005:0451b22": "謂眾曰。虗空為鼓。須彌為椎。甚麼人打得。眾無對",
    "X81n1571_005:0451b23": "　有法空到請問經中諸義。師一一答了。卻曰自禪師",
    "X81n1571_005:0451b24": "到來。貧道總未得作主人。法空曰。請和尚便作主人。",
    "X81n1571_005:0451c01": "師曰。今日夜也。且歸本位安置。明日卻來。法空下去。",
    "X81n1571_005:0451c02": "至明旦。師令沙彌。屈法空禪師。法空至。師顧沙彌曰。",
    "X81n1571_005:0451c03": "咄。這沙彌不了事。教屈法空禪師。屈得箇守堂家人",
    "X81n1571_005:0451c04": "來。法空無語　法昕院主來參。師問。汝是誰。對曰法",
    "X81n1571_005:0451c05": "昕。師曰。我不識汝。昕無語　師後無疾。宴坐示滅。諡",
    "X81n1571_005:0451c06": "悟空禪師。",
    "X81n1571_005:0451c07": "廬山歸宗寺智常禪師上堂。促上古德。不是無知解。",
    "X81n1571_005:0451c08": "他高尚之士。不同常流。今時不能自成自立。虗度時",
    "X81n1571_005:0451c09": "光。諸子莫錯用心。無人替汝。亦無汝用心處。莫就他",
    "X81n1571_005:0451c10": "覔從前祇是依他解。發言皆滯。光不透脫。祇為目前",
    "X81n1571_005:0451c11": "有物　問。如何是元旨。師曰。無人能會。曰向者如何。",
    "X81n1571_005:0451c12": "師曰。有向即乖。曰不向者如何。師曰。誰求元旨。又曰。",
    "X81n1571_005:0451c13": "去無汝用心處。曰豈無方便門令學人得入。師曰。觀",
    "X81n1571_005:0451c14": "音妙智力能救。世間苦。曰如是何觀音妙智力。師敲",
    "X81n1571_005:0451c15": "鼎蓋三下曰。子還聞否。曰聞。師曰。我何不聞。僧無語。",
    "X81n1571_005:0451c16": "師以棒趂下　師嘗與南泉同行。後忽一日相別。煎",
    "X81n1571_005:0451c17": "茶次。南泉問曰。從來與師兄商量語句。彼此已知。此",
    "X81n1571_005:0451c18": "後或有人問畢竟事。作麼生。師曰。這一片地。大好卓",
    "X81n1571_005:0451c19": "庵。泉曰卓庵且置。畢竟事作麼生。師乃打飜茶銚。便",
    "X81n1571_005:0451c20": "起泉。曰師兄喫茶了。普願未喫茶。師曰。作這箇語話。",
    "X81n1571_005:0451c21": "滴水也難銷　問。此事久遠。又如何用心。師曰。牛皮",
    "X81n1571_005:0451c22": "鞔露柱。露柱啾啾呌。凡耳聽不聞。諸聖呵呵笑　師",
    "X81n1571_005:0451c23": "因官人來。乃拈起帽子兩帶曰。還會麼。曰不會。師曰。",
    "X81n1571_005:0451c24": "莫怪老僧頭。風不卸帽子　師入園取菜次。乃畫圓",
    "X81n1571_005:0452a01": "相。圍卻一株。語眾曰。輙不得動著這箇。眾不敢動。少",
    "X81n1571_005:0452a02": "頃。師復來。見菜猶在。便以棒趂眾僧曰。這一隊漢。無",
    "X81n1571_005:0452a03": "一箇有智慧底　師問。新到甚麼處來。曰鳳翔來。師",
    "X81n1571_005:0452a04": "曰。還將得那箇來否。曰將得來。師曰。在甚麼處僧以",
    "X81n1571_005:0452a05": "手從頂擎棒呈之。師即舉手作接勢。拋向背後。僧無",
    "X81n1571_005:0452a06": "語。師曰。這野狐兒　師剗草次。有講僧來參。忽有一",
    "X81n1571_005:0452a07": "蛇過。師以鉏斷之。僧曰。久嚮歸宗。元來是箇麤行沙",
    "X81n1571_005:0452a08": "門。師曰。你麤我麤。曰如何是麤。師豎起鉏頭曰。如何",
    "X81n1571_005:0452a09": "是細。師作斬蛇勢。曰與麼則依而行之。師曰。依而行",
    "X81n1571_005:0452a10": "之且置。你甚處見我斬蛇僧無對　雲巖來參。師作",
    "X81n1571_005:0452a11": "挽弓勢。巖良久。作拔劒勢。師曰。來太遲生　上堂。吾",
    "X81n1571_005:0452a12": "今欲說禪。諸子總近前。大眾近前。師曰。汝聽觀音行",
    "X81n1571_005:0452a13": "善。應諸方所。問如何是觀音行。師乃彈指曰。諸人還",
    "X81n1571_005:0452a14": "聞否。曰聞。師曰。一隊漢。向這裏覔甚麼以棒趂出。大",
    "X81n1571_005:0452a15": "笑歸方丈　僧辭。師問。甚麼處去。曰諸方學五味禪",
    "X81n1571_005:0452a16": "去。師曰。諸方有五味禪。我這裏祇有一味禪。曰如何",
    "X81n1571_005:0452a17": "是一味禪。師便打。僧曰。會也會也。師曰。道道。僧擬開",
    "X81n1571_005:0452a18": "口。師又打。僧後到黃檗。舉前話。檗上堂曰。馬大師出",
    "X81n1571_005:0452a19": "八十四人善知識問著箇箇屙漉漉地。祇有歸宗較",
    "X81n1571_005:0452a20": "些子　江州刺史李渤問。教中所言。須彌納芥子。渤",
    "X81n1571_005:0452a21": "即不疑。芥子納須彌。莫是妄譚否。師曰。人傳使君讀",
    "X81n1571_005:0452a22": "萬卷書籍。還是否。曰然。師曰。摩頂至踵。如椰子大。萬",
    "X81n1571_005:0452a23": "卷書向何處著。李俛首而已　李異日又問。一大藏",
    "X81n1571_005:0452a24": "教。明得箇甚麼邊事。師舉拳示之曰。還會麼。曰不會",
    "X81n1571_005:0452b01": "師曰。這箇措大拳。頭也不識。曰請師指示。師曰。遇人",
    "X81n1571_005:0452b02": "即途中授與。不遇即世諦流布　師以目有重瞳。遂",
    "X81n1571_005:0452b03": "將藥手按摩。以致兩目俱赤。世號赤眼歸宗焉。後示",
    "X81n1571_005:0452b04": "滅。諡至真禪師。",
    "X81n1571_005:0452b05": "明州大梅山法常禪師襄陽鄭氏子。幼歲從師於荊",
    "X81n1571_005:0452b06": "州玉泉寺。初參大寂。問如何是佛。寂曰。即心是佛。師",
    "X81n1571_005:0452b07": "即大悟。遂之四明梅子真舊隱。縛茆燕處。唐真元中。",
    "X81n1571_005:0452b08": "鹽官會下。有僧因採拄杖。迷路至庵所。問和尚在此",
    "X81n1571_005:0452b09": "多少時。師曰。祇見四山青又黃。又問。出山路向甚麼",
    "X81n1571_005:0452b10": "處去。師曰。隨流去。僧歸。舉似鹽官。官曰。我在江西時。",
    "X81n1571_005:0452b11": "曾見一僧。自後不知消息。莫是此僧否。遂令僧去招",
    "X81n1571_005:0452b12": "之。師答以偈曰。摧殘枯木倚寒林。幾度逢春不變心。",
    "X81n1571_005:0452b13": "樵客遇之猶不顧。郢人那得苦追尋。一池荷葉衣無",
    "X81n1571_005:0452b14": "盡。數樹松花食有餘。剛被世人知住處。又移茅舍入",
    "X81n1571_005:0452b15": "深居。大寂聞師住山。乃令僧問。和尚見馬大師。得箇",
    "X81n1571_005:0452b16": "甚麼。便住此山師曰。大師向我道。即心是佛。我便向",
    "X81n1571_005:0452b17": "這裏住。僧曰。大師近日佛法又別。師曰。作麼生。曰又",
    "X81n1571_005:0452b18": "道非心非佛。師曰。這老漢。惑亂人。未有了日。任他非",
    "X81n1571_005:0452b19": "心非佛。我祇管即心即佛。其僧回。舉似馬祖。祖曰。梅",
    "X81n1571_005:0452b20": "子熟也　龐居士聞之。欲驗師實。特去相訪。纔相見。",
    "X81n1571_005:0452b21": "士便問。久嚮大梅。未審梅子熟也未。師曰。熟也。你向",
    "X81n1571_005:0452b22": "甚麼處下口。士曰。百雜碎。師伸手曰。還我核子來。士",
    "X81n1571_005:0452b23": "無語。自此學者漸臻。師道彌著　上堂。汝等諸人。各",
    "X81n1571_005:0452b24": "日回心達本。莫逐其末。但得其本。其末自至。若欲識",
    "X81n1571_005:0452c01": "木。唯了自心。此心。元是一切世間出世間法根本故。",
    "X81n1571_005:0452c02": "心生種種法生。心滅種種法滅。心且不附一切善惡。",
    "X81n1571_005:0452c03": "而生萬法。本自如如　問。如何是佛法大意。師曰。蒲",
    "X81n1571_005:0452c04": "花柳絮。竹針麻線　夾山與定山同行。言話次。定山",
    "X81n1571_005:0452c05": "曰。生死中無佛。即無生死。夾山曰。生死中有佛。即不",
    "X81n1571_005:0452c06": "迷生死。互相不肯。同上山見師。夾山便舉問。未審。二",
    "X81n1571_005:0452c07": "人見處。那箇較親。師曰。一親一疎。夾山復問。那箇親。",
    "X81n1571_005:0452c08": "師曰。且去明日來。夾山明日再上問。師曰。親者不問。",
    "X81n1571_005:0452c09": "問者不親　新羅僧參。師問。發足甚處。曰欲通來處。",
    "X81n1571_005:0452c10": "恐遭怪責。師曰。不可無來處也。曰新羅。師曰。爭怪得",
    "X81n1571_005:0452c11": "汝。僧作禮。師曰。是與不是。知與不知。祇是新羅國裏",
    "X81n1571_005:0452c12": "人　忽一日謂其徒曰。來莫可抑。往莫可追。從容間",
    "X81n1571_005:0452c13": "聞鼯鼠聲。乃曰。即此物非他物。汝等諸人。善自護持。",
    "X81n1571_005:0452c14": "吾今逝矣。言訖示滅。永明壽禪師讚曰。師初得道。即",
    "X81n1571_005:0452c15": "心是佛。最後示徒。物非他物。窮萬法源。徹千聖骨。真",
    "X81n1571_005:0452c16": "化不移。何妨出沒。",
    "X81n1571_005:0452c17": "洛京佛光如滿禪師(曾住五臺山金閣寺)唐順宗問。佛從何方",
    "X81n1571_005:0452c18": "來。滅向何方去。既言常住世。佛今在何處。師答曰。佛",
    "X81n1571_005:0452c19": "從無為來。滅向無為去。法身等虗空。常住無心處。有",
    "X81n1571_005:0452c20": "念歸無念。有住歸無住。來為眾生來。去為眾生去。清",
    "X81n1571_005:0452c21": "淨真如海。湛然體常住。智者善思惟。更勿生疑慮",
    "X81n1571_005:0452c22": "　帝又問。佛向王宮生。滅向雙林滅。住世四十九。又言",
    "X81n1571_005:0452c23": "無法說。山河與大海。天地及日月。時至皆歸盡。誰言",
    "X81n1571_005:0452c24": "不生滅。疑情猶若斯。智者善分別。師答曰。佛體本無",
    "X81n1571_005:0453a01": "為。迷情妄分別。法身等虗空。未曾有生滅。有緣佛出",
    "X81n1571_005:0453a02": "世。無緣佛入滅。處處化眾生。猶如水中月。非常亦非",
    "X81n1571_005:0453a03": "斷。非生亦非滅。生亦未曾生。滅亦未曾滅。了見無心",
    "X81n1571_005:0453a04": "處。自然無法說。帝聞大悅。益尊重焉。",
    "X81n1571_005:0453a05": "婺州五洩山靈默禪師毗陵宣氏子。初謁馬祖。遂得",
    "X81n1571_005:0453a06": "披剃受具。後遠謁石頭。便問。一言相契即住。不契即",
    "X81n1571_005:0453a07": "去。石頭據坐。師便行。頭隨後召曰。闍黎。師回首。頭曰。",
    "X81n1571_005:0453a08": "從生至死。祇是這箇回頭。轉腦作麼。師言下大悟。乃",
    "X81n1571_005:0453a09": "抝折拄杖。而棲止焉　唐貞元初。住白沙道場。復居",
    "X81n1571_005:0453a10": "五洩。僧問。何物大於天地。師曰。無人識得伊。曰還可",
    "X81n1571_005:0453a11": "雕琢也無。師曰。汝試下手看　問。此箇門中。始終事",
    "X81n1571_005:0453a12": "如何。師曰。汝道目前底成來。得多少時也。曰學人不",
    "X81n1571_005:0453a13": "會。師曰。我此間無汝問底。曰和尚豈無接人處。師曰。",
    "X81n1571_005:0453a14": "待汝求接。我即接。曰便請和尚接。師曰。汝少欠箇甚",
    "X81n1571_005:0453a15": "麼　問。如何得無心去。師曰。傾山覆海晏然靜。地動",
    "X81n1571_005:0453a16": "安眠豈采伊　憲宗元和戊戌三月丙午。沐浴焚香",
    "X81n1571_005:0453a17": "端坐。告眾曰。法身圓寂。示有去來。千聖同源。萬靈歸",
    "X81n1571_005:0453a18": "一。吾今漚散。胡假興哀。無自勞神。須存正念。若遵此",
    "X81n1571_005:0453a19": "命。真報吾恩。倘固違言。非吾之子。時有僧問。和尚向",
    "X81n1571_005:0453a20": "甚麼處去。師曰。無處去。曰某甲何不見。師曰。非眼所",
    "X81n1571_005:0453a21": "覩。言畢奄然順化。世壽七十二。僧臘四十有一。建墖",
    "X81n1571_005:0453a22": "本山。",
    "X81n1571_005:0453a23": "栢巖明哲禪師藥山看經次。師曰。和尚休猱人好。山",
    "X81n1571_005:0453a24": "置經曰。日頭早晚也。師曰。正當午。山曰。猶有文彩在。",
    "X81n1571_005:0453b01": "師曰。某甲無亦無。山曰。汝太煞聰明。師曰。某甲祇恁",
    "X81n1571_005:0453b02": "麼。和尚作麼生。山曰。跛跛挈挈。百醜千拙。且恁麼過。",
    "X81n1571_005:0453b04": "五燈全書卷第五"
}