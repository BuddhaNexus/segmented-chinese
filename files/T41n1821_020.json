{
    "T41n1821_020:0309b18": "俱舍論記卷第二十",
    "T41n1821_020:0309b20": "沙門釋光述",
    "T41n1821_020:0309b21": "分別隨眠品第五之二",
    "T41n1821_020:0309b22": "[0309b22] 諸有情類至能繫何事者。此下第六明惑能",
    "T41n1821_020:0309b23": "繫。就中。一約世明繫。二約斷明繫 就",
    "T41n1821_020:0309b24": "約世明繫中。一正約世明繫。二明三世有",
    "T41n1821_020:0309b25": "無 此下第一正約世明繫。標宗問起",
    "T41n1821_020:0309b26": " 諸有情類於此事中隨眠隨增名繫此事。此",
    "T41n1821_020:0309b27": "即標宗 應說三世何等隨眠能繫何世",
    "T41n1821_020:0309b28": "事。此即問起。[0309b28] 頌曰至現正緣能繫者。答。",
    "T41n1821_020:0309b29": "初句明所繫事。後七句明能繫 第二句",
    "T41n1821_020:0309c01": "中未斷。第八句中能繫。隨其所應通中間",
    "T41n1821_020:0309c02": "句 遍行有二。一遍繫三世。二遍繫自境。",
    "T41n1821_020:0309c03": "未來若生．不生意識貪．瞋．慢三。未來不生五",
    "T41n1821_020:0309c04": "識貪．瞋。及餘過．未見．疑．無明。隨其所應。皆",
    "T41n1821_020:0309c05": "具二遍。立遍行名 過去意識貪．瞋．慢三。",
    "T41n1821_020:0309c06": "雖亦遍繫三世。非遍繫自境。故於此中",
    "T41n1821_020:0309c07": "不說遍行。與五合說。現緣共惑。雖亦有",
    "T41n1821_020:0309c08": "具二種遍行。有不具者。以不定故不言",
    "T41n1821_020:0309c09": "遍行。[0309c09] 論曰至流至後門者。此略標釋。",
    "T41n1821_020:0309c10": "緣別法生名為自相。緣多法生名為共相。",
    "T41n1821_020:0309c11": "自相惑中相應無明。以必有故略而不論。",
    "T41n1821_020:0309c12": "事雖有多略有五種。一自性事。二所緣事。",
    "T41n1821_020:0309c13": "三所繫事。四所因事。五所攝事。此說第三所",
    "T41n1821_020:0309c14": "繫事也。第二句中未斷如其所應流至後",
    "T41n1821_020:0309c15": "門。[0309c15] 若此事中至定遍起故者。釋初三",
    "T41n1821_020:0309c16": "句。若於此事中有貪．瞋．慢。於過去世已",
    "T41n1821_020:0309c17": "生未斷。現在已生能繫此事。以貪．瞋．慢是",
    "T41n1821_020:0309c18": "自相惑。緣別事生。非諸有情定遍三世諸",
    "T41n1821_020:0309c19": "事。起故。體現在前必無斷義。故於現在不",
    "T41n1821_020:0309c20": "言未斷。於過去世標未斷言。[0309c20] 若未來",
    "T41n1821_020:0309c21": "世至亦能繫三世者。釋次三句。若未來世意",
    "T41n1821_020:0309c22": "識相應貪．瞋．慢三。遍繫三世。雖於此事惑",
    "T41n1821_020:0309c23": "生．不生。乃至未斷皆能繫縛。未來五識相應",
    "T41n1821_020:0309c24": "貪．瞋。若未斷可生。境必俱故。唯繫未來。故",
    "T41n1821_020:0309c25": "正理云。由此已顯。五識相應可生隨眠。若至",
    "T41n1821_020:0309c26": "過去唯繫過去。至現亦爾。義准可知。若與",
    "T41n1821_020:0309c27": "意識相應可生隨眠。若至過．現未斷容繫",
    "T41n1821_020:0309c28": "非自世法(已上論文)未來五識相應貪．瞋。若未斷",
    "T41n1821_020:0309c29": "不生種類多故亦能繫三世。以所緣境或在",
    "T41n1821_020:0310a01": "未來。或流至現。或入過去。能緣雖復闕緣",
    "T41n1821_020:0310a02": "不生。由未斷故性縛三世。[0310a02] 所餘一切",
    "T41n1821_020:0310a03": "至能繫此事者。釋後兩句。除前三種所餘",
    "T41n1821_020:0310a04": "一切見．疑．無明。過去．未來未斷。遍縛三世",
    "T41n1821_020:0310a05": "諸事。由此三種見．疑．無明是共相惑。一切",
    "T41n1821_020:0310a06": "有情俱遍縛彼三世事故．若現在世見．疑．",
    "T41n1821_020:0310a07": "無明。正緣三世境時。隨其所應能繫此",
    "T41n1821_020:0310a08": "事。",
    "T41n1821_020:0310a09": "[0310a09] 應辨諸事至及離繫耶者。此下第二明三世",
    "T41n1821_020:0310a10": "有無。就中。一述宗。二正破 就述宗中。一",
    "T41n1821_020:0310a11": "教理證有。二敘說定宗 此下教理證有。",
    "T41n1821_020:0310a12": "經部師問應辨諸事過去．未來。為是實有。",
    "T41n1821_020:0310a13": "為是實無。方可說繫。若去．來世是實有",
    "T41n1821_020:0310a14": "者。則一切行恒時有故。應說為常。若去．來",
    "T41n1821_020:0310a15": "世實是無者。如何可說有能繫．所繫．及離",
    "T41n1821_020:0310a16": "繫耶。[0310a16] 毘婆沙師至許說一切有者。答。毘",
    "T41n1821_020:0310a17": "婆沙師定立去．來二世實有。然行非常四相",
    "T41n1821_020:0310a18": "合故。為此所立去．來實有決定增明。應略",
    "T41n1821_020:0310a19": "標宗顯其理趣。三世實有由佛說故。二緣",
    "T41n1821_020:0310a20": "生故。識有境故。業有果故。下兩句結。",
    "T41n1821_020:0310a21": "[0310a21] 論曰至三世實有者。釋三世有。[0310a21] 所以者",
    "T41n1821_020:0310a22": "何者。此下釋由說故。此即徵也。[0310a22] 由契",
    "T41n1821_020:0310a23": "經中至勤斷欣求者。答。經中既說過去色有",
    "T41n1821_020:0310a24": "勤修厭捨。未來色有勤斷欣求。明知過去．",
    "T41n1821_020:0310a25": "未來實有。觀色無常於過去色能勤修厭",
    "T41n1821_020:0310a26": "捨 又解觀無常故名勤修厭。不顧",
    "T41n1821_020:0310a27": "戀故名勤修捨。觀色無常於未來色能",
    "T41n1821_020:0310a28": "斷欣求。欣求即是緣未來色貪 又解觀",
    "T41n1821_020:0310a29": "無常故名勤斷欣。不希欲故名勤斷求。",
    "T41n1821_020:0310b01": "[0310b01] 又具二緣至識二緣生者。釋二故。經說",
    "T41n1821_020:0310b02": "二緣能生於識。明知去．來二世實有。",
    "T41n1821_020:0310b03": "[0310b03] 其二者何者。問。[0310b03] 謂眼及色至應闕二緣",
    "T41n1821_020:0310b04": "者。答。六根．六境。各生自識名曰二緣 若",
    "T41n1821_020:0310b05": "去．來世非實有者。能緣過去．未來意識應",
    "T41n1821_020:0310b06": "闕二緣。過去無故應闕依．緣。過．未無故應",
    "T41n1821_020:0310b07": "闕境緣。[0310b07] 已依聖教至識亦應無者。釋",
    "T41n1821_020:0310b08": "有境故。以理而言。要必有境識乃得生。",
    "T41n1821_020:0310b09": "無則不生其理決定 若去．來無。是則應",
    "T41n1821_020:0310b10": "有無所緣識。所緣無故識亦應無。[0310b10] 又",
    "T41n1821_020:0310b11": "已謝業至有現因在者。釋有果故。又已落謝",
    "T41n1821_020:0310b12": "過去世業。有當果故。顯有二世。謂若實無",
    "T41n1821_020:0310b13": "過去體者。善．惡二業其體應無。由業無故。",
    "T41n1821_020:0310b14": "未來當果亦應無有。非現在果生時有現",
    "T41n1821_020:0310b15": "因在。以異熟果非因俱故 又解非未來果",
    "T41n1821_020:0310b16": "生時有現因在。以異熟果非與因無間故",
    "T41n1821_020:0310b17": " 又解非現．未果生時有現因在。以異熟",
    "T41n1821_020:0310b18": "果非與因俱及無間故。[0310b18] 由此教理至",
    "T41n1821_020:0310b19": "二世實有者。結。由前二教及後二理。毘婆",
    "T41n1821_020:0310b20": "沙師立去．來有。[0310b20] 若自謂是至一切有宗",
    "T41n1821_020:0310b21": "者。釋下兩句。若自謂是說一切有宗決定",
    "T41n1821_020:0310b22": "應許實有去．來世。以說三世皆定實有。故",
    "T41n1821_020:0310b23": "許是說一切有宗。[0310b23] 謂若有人至非此部",
    "T41n1821_020:0310b24": "攝者。對簡部別。說非盡理。半是半非。更須",
    "T41n1821_020:0310b25": "分別故名分別說部。梵云毘婆闍縛地。毘",
    "T41n1821_020:0310b26": "婆名分別縛地名說。舊云毘婆闍婆提者",
    "T41n1821_020:0310b27": "訛也。若宗輪論。飲光部。若業果已熟則無。果",
    "T41n1821_020:0310b28": "未熟則有 彼計同此。",
    "T41n1821_020:0310b29": "[0310b29] 今此部中至立世最為善者。此即第二敘說定",
    "T41n1821_020:0310c01": "宗。上兩句答初問。下兩句答第二問。",
    "T41n1821_020:0310c02": "[0310c02] 論曰至非捨得體者。總有四說。此即初師。",
    "T41n1821_020:0310c03": "[0310c03] 能救正法。或正法救彼。或以正法救人。",
    "T41n1821_020:0310c04": "故名法救。或言大德即斯人也 法救說",
    "T41n1821_020:0310c05": "言。由三類不同三世有異。彼謂諸法行於",
    "T41n1821_020:0310c06": "三世時。由三類有殊非體有異。如破金",
    "T41n1821_020:0310c07": "器作餘物時。方．圓等形雖復有殊。而顯",
    "T41n1821_020:0310c08": "無異。又如乳變成於酪時。捨乳甘味及乳",
    "T41n1821_020:0310c09": "冷勢。得酪酢味．及酪熱勢。非捨顯色。如是",
    "T41n1821_020:0310c10": "諸法行於世時。從未來至現在。從現在",
    "T41n1821_020:0310c11": "入過去。唯捨類得類。非捨體得體。",
    "T41n1821_020:0310c12": "[0310c12] 尊者妙音至不名離染者。此即第二師 音",
    "T41n1821_020:0310c13": "聲妙故名曰妙音。梵云懼沙。舊云瞿沙訛",
    "T41n1821_020:0310c14": "也 彼作是說。由不相應中別有一類世相",
    "T41n1821_020:0310c15": "不同。三世有異。諸有為法一一有三。隨在",
    "T41n1821_020:0310c16": "何世。一顯二隱。一正顯者名為正合。餘二雖",
    "T41n1821_020:0310c17": "隱而非體無。故亦名為不離彼相 又解",
    "T41n1821_020:0310c18": "相有用時名合。相雖無用。而隨於法其體",
    "T41n1821_020:0310c19": "非無故言而不名離。如人正染一妻室",
    "T41n1821_020:0310c20": "時一貪有用。於餘姬媵雖有貪無用不",
    "T41n1821_020:0310c21": "名離貪。恒隨行故。[0310c21] 尊者世友至置千名",
    "T41n1821_020:0310c22": "千者。此即第三師說 世是天名。與天遂",
    "T41n1821_020:0310c23": "友故名世友。父母憐子恐惡鬼神之所加",
    "T41n1821_020:0310c24": "害。言天遂友。彼不敢損故故以為名焉。",
    "T41n1821_020:0310c25": "梵名筏蘇密呾囉。筏蘇名世。密呾囉名友。",
    "T41n1821_020:0310c26": "舊云和須密訛也 彼作是說。由位不同",
    "T41n1821_020:0310c27": "三世有異。彼謂諸法行於世時。至三世位",
    "T41n1821_020:0310c28": "位中。作三世異異說。由三位有別。非三體",
    "T41n1821_020:0310c29": "有異。如運一籌置一位處名一。置百位",
    "T41n1821_020:0311a01": "處名百。置千位處名千。雖歷位有別。而",
    "T41n1821_020:0311a02": "籌體無異。[0311a02] 尊者覺天至名母名女者",
    "T41n1821_020:0311a03": " 能覺悟天故名覺天。梵云勃陀提婆。勃陀",
    "T41n1821_020:0311a04": "名覺。提婆名天。舊云佛陀提婆訛也 彼",
    "T41n1821_020:0311a05": "作是說。由觀待有別故三世有異。彼謂諸",
    "T41n1821_020:0311a06": "法行於世時。前後觀待立名有異。觀待後",
    "T41n1821_020:0311a07": "故名過去。觀待前故名未來。俱觀待故名",
    "T41n1821_020:0311a08": "現在。如一女人觀待女名母。觀待母名",
    "T41n1821_020:0311a09": "女。體雖無別。由待有異。得母．女名。",
    "T41n1821_020:0311a10": "[0311a10] 此四種說至外道朋中者。此下釋後兩句。將",
    "T41n1821_020:0311a11": "印世友先破餘三。此即破第一師。此四",
    "T41n1821_020:0311a12": "種說一切有部中。第一執法有轉變故。應",
    "T41n1821_020:0311a13": "置數論外道朋中。同彼計故。又婆沙七十",
    "T41n1821_020:0311a14": "七云。說類異者。離法自性說何為類。故亦",
    "T41n1821_020:0311a15": "非理。諸有為法從未來世至現在時。前類",
    "T41n1821_020:0311a16": "應滅。從現在世至過去時。後類應生。過",
    "T41n1821_020:0311a17": "去有生。未來有滅。豈應正理。[0311a17] 第二所",
    "T41n1821_020:0311a18": "立至何義為同者。破第二師。彼師所立世相",
    "T41n1821_020:0311a19": "雜亂。三世皆有三世相故。復破喻言。人於",
    "T41n1821_020:0311a20": "妻室貪現行時。於餘姬媵貪唯有成就現",
    "T41n1821_020:0311a21": "無貪起。何義為同。以三世法同時皆有三",
    "T41n1821_020:0311a22": "世相故。喻不等法。[0311a22] 第四所立至類亦",
    "T41n1821_020:0311a23": "應然者。破第四師。此師所立前後相待。一世",
    "T41n1821_020:0311a24": "法中應有三世。謂過去世前剎那應名過",
    "T41n1821_020:0311a25": "去。後剎那應名未來。中剎那名為現在。未",
    "T41n1821_020:0311a26": "來三世類亦應然。現在世法雖一剎那。待後",
    "T41n1821_020:0311a27": "應名過去。待前應名未來。[0311a27] 俱待應名",
    "T41n1821_020:0311a28": "現在 故此四中至非體有殊者。此即評",
    "T41n1821_020:0311a29": "取第三世友。如文可知。[0311a29] 此已具知至何",
    "T41n1821_020:0311b01": "謂去來者。經部難。去．來實有。應名現在何",
    "T41n1821_020:0311b02": "謂去．來。[0311b02] 豈不前言約作用立者。說一",
    "T41n1821_020:0311b03": "切有部答。指同前說。[0311b03] 若爾現在至有何",
    "T41n1821_020:0311b04": "作用者。經部復難。若爾現在有眼等根不",
    "T41n1821_020:0311b05": "見色等彼同分攝。有何作用名為現在。",
    "T41n1821_020:0311b06": "[0311b06] 彼豈不能取果與果者。說一切有部答。",
    "T41n1821_020:0311b07": "彼同分眼雖無見色發識之用。彼豈不能",
    "T41n1821_020:0311b08": "起取果用。及與果用。名現在耶。[0311b08] 是則",
    "T41n1821_020:0311b09": "過去至世相應雜者。經部復難。過去因等",
    "T41n1821_020:0311b10": "既能與果。應有作用。既有作用亦應名",
    "T41n1821_020:0311b11": "現。有半作用世相應有雜亂之過。",
    "T41n1821_020:0311b12": "[0311b12] 已略推徵至此法性甚深者。此即第二正破。",
    "T41n1821_020:0311b13": "上句用字通於兩處。謂何礙用。用云何。若",
    "T41n1821_020:0311b14": "用與體無有異者。世義便壞。若說去．來法",
    "T41n1821_020:0311b15": "體實有。誰未已生名未來。誰復已滅名過",
    "T41n1821_020:0311b16": "去。毘婆沙師作如是言。此法性甚深。",
    "T41n1821_020:0311b17": "[0311b17] 論曰至許常有故者。釋何礙用。經部難云。應",
    "T41n1821_020:0311b18": "說一切有為諸法於三世中自體恒有。應",
    "T41n1821_020:0311b19": "一切時能起作用。何礙此法用有還無。汝",
    "T41n1821_020:0311b20": "若謂眾緣不和合者。此救非理。汝許因緣",
    "T41n1821_020:0311b21": "亦常有故。[0311b21] 又此作用至法名去．來者。釋",
    "T41n1821_020:0311b22": "用云何。又此作用云何得說為去．來．今。此",
    "T41n1821_020:0311b23": "難意汝說法體由作用故說三世別。作用",
    "T41n1821_020:0311b24": "未起名未來。作用已起名現在。作用已滅",
    "T41n1821_020:0311b25": "名過去。體由作用說三世別。用復由誰說",
    "T41n1821_020:0311b26": "去．來．今三世差別。豈作用中而得更立有",
    "T41n1821_020:0311b27": "餘作用。說此作用為去．來．今。若於用上復",
    "T41n1821_020:0311b28": "有餘用。用復有用便致無窮。若此作用更",
    "T41n1821_020:0311b29": "無作用。非去．來．今三世所攝。而復說言作",
    "T41n1821_020:0311c01": "用是有。則是無為故應常非無。故不應言",
    "T41n1821_020:0311c02": "作用已滅法名過去。及此未有法名未來。",
    "T41n1821_020:0311c03": "[0311c03] 若許作用至有此過失者。說一切有部",
    "T41n1821_020:0311c04": "救。釋無異。若許作用異法體者。可有用",
    "T41n1821_020:0311c05": "無窮及有用常失。然我說用與體無異。隨",
    "T41n1821_020:0311c06": "體說故。體無無窮故用亦無無窮。體非常",
    "T41n1821_020:0311c07": "故用亦非常。汝經部師故不應言有此過",
    "T41n1821_020:0311c08": "失。[0311c08] 若爾所立至世義不成者。經部破。",
    "T41n1821_020:0311c09": "釋世便壞。若用即體。體既三世恒有。用亦",
    "T41n1821_020:0311c10": "應如體三世。若恒有用。&#x7ADD;應名現。何得",
    "T41n1821_020:0311c11": "有時名為過．未。故彼所立世義不成。",
    "T41n1821_020:0311c12": "[0311c12] 何為不成至名過去者。說一切有部救。何為",
    "T41n1821_020:0311c13": "不成。以有為法未已生名未來。若已生未",
    "T41n1821_020:0311c14": "已滅名現在。若已滅名過去。[0311c14] 彼復應",
    "T41n1821_020:0311c15": "說至皆不成立者。經部破。釋第三句。彼復應",
    "T41n1821_020:0311c16": "說若如現在法體實有去．來亦然。誰未已",
    "T41n1821_020:0311c17": "生名為未來。誰復已滅名為過去。謂有為",
    "T41n1821_020:0311c18": "法體實三世恒有。如何可得成未已生名",
    "T41n1821_020:0311c19": "未來。已滅名過去。先在未來有何所闕。彼",
    "T41n1821_020:0311c20": "未有故名未已生。後在過去復闕何法。彼",
    "T41n1821_020:0311c21": "已無故名為已滅。故不許法體本無今有。",
    "T41n1821_020:0311c22": "有已還無。則三世義皆不成立。若三世義不",
    "T41n1821_020:0311c23": "成立者。應一切種諸有為法皆不成立。",
    "T41n1821_020:0311c24": "[0311c24] 然彼所說至此真自在作者。此下廣破。經",
    "T41n1821_020:0311c25": "部牒前毘婆沙師立義徵破。然彼前文所",
    "T41n1821_020:0311c26": "說。恒與有為諸相合故行非常者。此但有",
    "T41n1821_020:0311c27": "虛言。三世體實有。生滅理無故。汝許體恒三",
    "T41n1821_020:0311c28": "世實有。說性非常。如是義言所未曾有。依",
    "T41n1821_020:0311c29": "如是義故有頌言。許三世法其體恒有。而",
    "T41n1821_020:0312a01": "說三世其性非常。性之與體眼目異名。復",
    "T41n1821_020:0312a02": "無有別。此真是彼自在天作。外道計自在天",
    "T41n1821_020:0312a03": "須作即作。論主調彼。須作即作。同彼自在",
    "T41n1821_020:0312a04": "故。言此真自在作。[0312a04] 又彼所言至如現實",
    "T41n1821_020:0312a05": "有者。經部牒前初經通釋。我等亦說有去．",
    "T41n1821_020:0312a06": "來世。謂過去世曾有名有。未來當有故名為",
    "T41n1821_020:0312a07": "有。過去有現果說曾有因。未來有現因",
    "T41n1821_020:0312a08": "說當有果 又解未來當有果。過去曾有因。",
    "T41n1821_020:0312a09": "依曾．當有說有去．來。非謂去．來如現實",
    "T41n1821_020:0312a10": "有。同彼常宗。[0312a10] 誰言彼有如現在世者。",
    "T41n1821_020:0312a11": "說一切有部救。非如現世。[0312a11] 彼有云何",
    "T41n1821_020:0312a12": "者。經部徵。[0312a12] 彼有去．來二世自性者。說一",
    "T41n1821_020:0312a13": "切有部答。謂過去有過去自性。未來有未來",
    "T41n1821_020:0312a14": "自性。[0312a14] 此復應詰至去來性不成者。經部",
    "T41n1821_020:0312a15": "復詰。若去．來世體俱是有。如何可言是去．",
    "T41n1821_020:0312a16": "來性二世差別。故說彼有。據曾有因。據當",
    "T41n1821_020:0312a17": "有果。非體實有。世尊為遮謗因果見。據",
    "T41n1821_020:0312a18": "曾．當義說有去．來。有聲通顯有．無法故。",
    "T41n1821_020:0312a19": "有顯有法。相顯可知不指事說。有顯無法。",
    "T41n1821_020:0312a20": "相隱難知故指事云 如世間說有燈先時",
    "T41n1821_020:0312a21": "無。謂燈未生 有燈後時無。謂燈已滅。",
    "T41n1821_020:0312a22": "[0312a22] 又如有言有燈已滅非我今滅。此雖說有皆",
    "T41n1821_020:0312a23": "顯無法 說有去．來義亦應爾。有顯無法。",
    "T41n1821_020:0312a24": "若不爾者體皆實有去．來性不成。[0312a24] 若",
    "T41n1821_020:0312a25": "爾何緣至重說為有者。說一切有部難。若爾",
    "T41n1821_020:0312a26": "何緣世尊為此枝髻外道。說業過去．盡．滅．",
    "T41n1821_020:0312a27": "變壞。而猶是有。既說有言。明過實有。豈",
    "T41n1821_020:0312a28": "彼外道不許過去業曾有性。佛重說有。",
    "T41n1821_020:0312a29": "即由外道信曾有性不信實有。故佛說",
    "T41n1821_020:0312b01": "有 手執杖行頭上作髻故名杖髻 盡",
    "T41n1821_020:0312b02": "滅變壞。過去異名。說業過去。說業盡。說",
    "T41n1821_020:0312b03": "業滅。說業變壞。[0312b03] 依彼所引至義已成立",
    "T41n1821_020:0312b04": "者。經部師釋經說業有。依彼業所引現相",
    "T41n1821_020:0312b05": "續身中與果功能種子有故。蜜說過去能",
    "T41n1821_020:0312b06": "熏業為有。所熏業因能與當果。名與果功",
    "T41n1821_020:0312b07": "能 若不爾者彼過去業今現實有。應是現",
    "T41n1821_020:0312b08": "在。過去豈成 理必應爾。以經中說 眼",
    "T41n1821_020:0312b09": "根生位無所從來。顯無未來 眼根滅時",
    "T41n1821_020:0312b10": "無所造集。顯無過去 本無今有。既言",
    "T41n1821_020:0312b11": "本無明無未來 有已還無。既言還無明",
    "T41n1821_020:0312b12": "無過去 去．來眼根若實有者。經不應說",
    "T41n1821_020:0312b13": "本無等言 牒救破云。若謂經言眼根本",
    "T41n1821_020:0312b14": "無今有。有已還無。依現世說。此救非理。若",
    "T41n1821_020:0312b15": "現世性與彼眼根體別不同。可得說言依",
    "T41n1821_020:0312b16": "現世。說本無今有有已還無。此現世性與彼",
    "T41n1821_020:0312b17": "眼根體無別故。何得說言依現世。說本無",
    "T41n1821_020:0312b18": "今有有已還無。以離有為無別世故。汝若",
    "T41n1821_020:0312b19": "許現世本無今有有已還無。是則眼根去．來",
    "T41n1821_020:0312b20": "無體。義已成立。以世與眼根體無別故。說",
    "T41n1821_020:0312b21": "世應亦說眼根故 又解若謂經言眼根",
    "T41n1821_020:0312b22": "本無今有有已還無。依現在世眼根說者。",
    "T41n1821_020:0312b23": "此救非理。若現在眼根體性。與彼過．未二",
    "T41n1821_020:0312b24": "世眼根。體別不同。可得說言依現在世眼",
    "T41n1821_020:0312b25": "根體。說本無今有有已還無。此現在世眼根",
    "T41n1821_020:0312b26": "體性。與彼過．未二世眼根。體無別故。何得",
    "T41n1821_020:0312b27": "說言依現在世眼根體。說本無今有有已還",
    "T41n1821_020:0312b28": "無。汝若許現世眼根。本無今有有已還無。",
    "T41n1821_020:0312b29": "是則眼根去．來無體義已成立。[0312b29] 又彼所",
    "T41n1821_020:0312c01": "說至亦是所緣者。敘第二證破。應共尋思。",
    "T41n1821_020:0312c02": "意根．法境為緣生識。為法如意作能生緣。",
    "T41n1821_020:0312c03": "為法但能作所緣境。若法如意作能生緣。",
    "T41n1821_020:0312c04": "如何未來百千劫後。當有彼法應生現前。",
    "T41n1821_020:0312c05": "或當亦無闕緣不生。為能生緣生今時",
    "T41n1821_020:0312c06": "識。夫生緣者相貌分明。彼相隱昧如何能生",
    "T41n1821_020:0312c07": " 又涅槃性違一切生。立為能生第六意",
    "T41n1821_020:0312c08": "識。不應正理 若法但能為所緣境生意",
    "T41n1821_020:0312c09": "識者。我說過．未亦是所緣 經部許有緣",
    "T41n1821_020:0312c10": "無生心。[0312c10] 若無如何成所緣境者。說一",
    "T41n1821_020:0312c11": "切有部難。[0312c11] 我說彼有如成所緣者。經部",
    "T41n1821_020:0312c12": "答。我說彼有如成所緣。相似擬對而緣。",
    "T41n1821_020:0312c13": "[0312c13] 如何成所緣者。說一切有部徵。過．未無體",
    "T41n1821_020:0312c14": "如何成所緣。[0312c14] 謂曾有至其理自成者。經",
    "T41n1821_020:0312c15": "部答。過去曾有。未來當有。非憶過去色．受",
    "T41n1821_020:0312c16": "等時。如現在分明觀彼為有。但追憶彼曾",
    "T41n1821_020:0312c17": "現有之相。逆觀未來當有亦爾 謂如已下。",
    "T41n1821_020:0312c18": "重釋可知。據曾．當有擬對而緣。故作是言",
    "T41n1821_020:0312c19": "如成所緣。曾．當有故不同龜毛。無實體",
    "T41n1821_020:0312c20": "故不同現在 過．未二境若如現有應成",
    "T41n1821_020:0312c21": "現世。何謂去．來。若體現無則應許有緣無",
    "T41n1821_020:0312c22": "境識。其理自成同我經部。[0312c22] 若謂去來",
    "T41n1821_020:0312c23": "至理亦自成者。經部縱救牒破。汝說一切有",
    "T41n1821_020:0312c24": "部。若謂過去．未來極微散亂名有。非聚集",
    "T41n1821_020:0312c25": "故而非現在。理亦不然。取彼過．未極微相",
    "T41n1821_020:0312c26": "時非散亂故應非過．未 又若救言彼過．",
    "T41n1821_020:0312c27": "未色有體同現。唯有極微散亂為異。則極",
    "T41n1821_020:0312c28": "微色三世不改其體應常 又色唯應極微",
    "T41n1821_020:0312c29": "聚集名為現在。極微散亂名為過．未。竟無",
    "T41n1821_020:0313a01": "少分可名生滅。若執微常。是則遵崇邪命",
    "T41n1821_020:0313a02": "者論。即勝論師。棄背善逝所說契經。引經",
    "T41n1821_020:0313a03": "可知 又色微聚散可名過．未。非受．想等",
    "T41n1821_020:0313a04": "極微集成。如何可言去．來散亂 然於受",
    "T41n1821_020:0313a05": "等追憶過去。亦如現在未滅時相。逆觀未",
    "T41n1821_020:0313a06": "來。亦如現在已生時相 過．未二世若如",
    "T41n1821_020:0313a07": "現有。體應是常。若體現無。還應許有緣",
    "T41n1821_020:0313a08": "無境識。理亦自成同我經部。[0313a08] 若體全",
    "T41n1821_020:0313a09": "無至應是所緣者。說一切有部難。汝經部師",
    "T41n1821_020:0313a10": "若體全無是所緣者。第十三處應是所緣。",
    "T41n1821_020:0313a11": "[0313a11] 諸有達無至彼名為無者。極部反徵說一",
    "T41n1821_020:0313a12": "切有部。諸有達無第十三處。此能緣識為",
    "T41n1821_020:0313a13": "何所緣。若謂即緣第十三處名為境者。爾",
    "T41n1821_020:0313a14": "時既作無第十三處解。然名替處。是則應",
    "T41n1821_020:0313a15": "撥彼名為無。若撥名無。便同邪見非是",
    "T41n1821_020:0313a16": "正見。謂彼意計。若撥無第十三處是正見。",
    "T41n1821_020:0313a17": "若立第十三處是邪見。當撥之時彼能緣",
    "T41n1821_020:0313a18": "識。既無第十三處可緣。即緣第十三處名",
    "T41n1821_020:0313a19": "為境。既撥名無。應是邪見非是正見。以",
    "T41n1821_020:0313a20": "有名故而撥為無。然汝計意。撥無第十三",
    "T41n1821_020:0313a21": "處是正見。故言是則應撥彼名為無。是其",
    "T41n1821_020:0313a22": "邪見非是正見。[0313a22] 又若緣聲至有非有境",
    "T41n1821_020:0313a23": "者。經部復約事徵。聲未起時。名．聲。先非",
    "T41n1821_020:0313a24": "有。望現為先。又若緣聲先時非有者。此能",
    "T41n1821_020:0313a25": "緣識為何所緣。既緣非有。明知緣無生心",
    "T41n1821_020:0313a26": " 若謂緣聲先時非有。即緣彼聲以為境",
    "T41n1821_020:0313a27": "者。求聲無者。應更發聲。緣聲非有。尚聲為",
    "T41n1821_020:0313a28": "境。求聲無者。理應發聲 若謂聲先無時",
    "T41n1821_020:0313a29": "住未來位。汝宗所執未來實有。如何謂無",
    "T41n1821_020:0313b01": " 汝若謂過去．未來世聲。無現在世故名無",
    "T41n1821_020:0313b02": "者。此亦非理。若現在世性與去來聲體別",
    "T41n1821_020:0313b03": "不同。可得說言無現在世。此現在世與",
    "T41n1821_020:0313b04": "去．來聲其體一故。何得說言無現在世",
    "T41n1821_020:0313b05": " 又解汝若謂過去．未來世聲無現世聲故",
    "T41n1821_020:0313b06": "言無者。此亦非理。若三世聲其體各別。可",
    "T41n1821_020:0313b07": "得說言無現世聲。此現在聲與去來聲。雖",
    "T41n1821_020:0313b08": "復經歷三世不同。其體一故。何得說言無",
    "T41n1821_020:0313b09": "現世聲 若未來聲與其現聲。而有少分體",
    "T41n1821_020:0313b10": "差別者。本無今有。其理自成同我經部",
    "T41n1821_020:0313b11": " 破訖結言。故識通緣有．非有境。亦應徵問",
    "T41n1821_020:0313b12": "聲後非有。略而不言。[0313b12] 然菩薩說至是無",
    "T41n1821_020:0313b13": "上者。經部會經引證。然菩薩說世間所無",
    "T41n1821_020:0313b14": "之法。我言知見無是處者。意說他人懷增",
    "T41n1821_020:0313b15": "上慢。亦於非有未證得中現相謂有。我唯",
    "T41n1821_020:0313b16": "於有方觀為有。不於非有現相謂有。非",
    "T41n1821_020:0313b17": "顯緣無不生心也。若異我說。不許通緣",
    "T41n1821_020:0313b18": "有．非有者。則一切覺皆有所緣真實法體。",
    "T41n1821_020:0313b19": "何緣於境得有猶豫有耶。無耶。或有差別",
    "T41n1821_020:0313b20": "有．無差別。既有猶預。既有差別。明知亦有",
    "T41n1821_020:0313b21": "緣無生心 一切覺者。謂心．心所能覺境",
    "T41n1821_020:0313b22": "故 理必應然。復引經證。經中既說知非",
    "T41n1821_020:0313b23": "有言。明知緣無亦生心也 有。謂有法",
    "T41n1821_020:0313b24": " 非有。謂無法 有上。謂更有上法。此法猶劣。",
    "T41n1821_020:0313b25": "即是有為。及虛空．非擇滅 無上。謂更無上",
    "T41n1821_020:0313b26": "法。此法最勝。即是涅槃。[0313b26] 由此彼說至亦",
    "T41n1821_020:0313b27": "不成因者。例破第三證。由此上來所證教",
    "T41n1821_020:0313b28": "理。彼宗所說識有境故有去．來者。亦不成",
    "T41n1821_020:0313b29": "因。[0313b29] 又彼所言至當廣顯示者。此破第",
    "T41n1821_020:0313c01": "四證。牒非不然。非經部師作如是說。即",
    "T41n1821_020:0313c02": "過去業能生當果。然過去業為先能熏。於",
    "T41n1821_020:0313c03": "現身中所引業種。相續．轉變．差別。令當果",
    "T41n1821_020:0313c04": "生 相續等三。破我品中當廣顯示 又正",
    "T41n1821_020:0313c05": "理五十一引經部云。然業為先所引相續．",
    "T41n1821_020:0313c06": "轉變．差別能生當果 業相續者。謂業為",
    "T41n1821_020:0313c07": "先後後剎那心相續起 即此相續後後剎",
    "T41n1821_020:0313c08": "那。異異而生名為轉變 於最後時有勝",
    "T41n1821_020:0313c09": "功能無間生果異餘轉變故名差別。",
    "T41n1821_020:0313c10": "[0313c10] 若執實有至能生功能者。復牒計破若執實",
    "T41n1821_020:0313c11": "有過去．未來。則果常有。業於彼果有何功",
    "T41n1821_020:0313c12": "能。若謂業能生果果體新生。則所生果。本",
    "T41n1821_020:0313c13": "無今有。其理自成。若一切法於三世中一切",
    "T41n1821_020:0313c14": "時有。誰因於誰果。有能生功能。[0313c14] 又應",
    "T41n1821_020:0313c15": "顯成至有必不滅者。顯同外道過 雨時",
    "T41n1821_020:0313c16": "生故以雨授名。是雨徒眾故名雨眾。即數",
    "T41n1821_020:0313c17": "論師。汝執所立有無決定。又應顯成雨眾",
    "T41n1821_020:0313c18": "外道所黨邪論。彼說二十五諦有必常有。非",
    "T41n1821_020:0313c19": "諦攝者無必常無。無必不生以無體故。有",
    "T41n1821_020:0313c20": "必不滅以有體故。[0313c20] 若謂能令至其理",
    "T41n1821_020:0313c21": "自成者。復縱救牒破。若謂往業能令當果",
    "T41n1821_020:0313c22": "成現在者。果體本有。如何令果成現在耶。",
    "T41n1821_020:0313c23": "若謂往業引彼當果。從餘方所引至餘方。",
    "T41n1821_020:0313c24": "則所引果從此至彼其體應常。色有形段。",
    "T41n1821_020:0313c25": "可從此處引至餘方。又無色法既無形段。",
    "T41n1821_020:0313c26": "當如何引。又所引果應體本無今時創得。若",
    "T41n1821_020:0313c27": "謂往業但令當果體有差別不同先時。本",
    "T41n1821_020:0313c28": "無今有其理自成。[0313c28] 是故此說至所說而",
    "T41n1821_020:0313c29": "說者。論主結非。讚述經部。[0313c29] 經如何說",
    "T41n1821_020:0314a01": "者。說一切有部問。[0314a01] 如契經言至而說有",
    "T41n1821_020:0314a02": "言者。經部答。如契經言。梵志當知。一切有",
    "T41n1821_020:0314a03": "者唯十二處。或唯三世。如其所有而說有",
    "T41n1821_020:0314a04": "言 經部意說。若假。若實。若曾。若當。如其",
    "T41n1821_020:0314a05": "所有而說有言。非皆實有。猶如現在。過去",
    "T41n1821_020:0314a06": "曾有。未來當有。現是實有。現十二處八處實",
    "T41n1821_020:0314a07": "有。四處少分實有．少分實無。如色處中顯",
    "T41n1821_020:0314a08": "色實有。形色實無。聲處中無記剎那聲實有。",
    "T41n1821_020:0314a09": "相續語業善．惡等聲實無。觸處中四大實有。",
    "T41n1821_020:0314a10": "餘觸實無。法處中定境界色．受．想．思實有。",
    "T41n1821_020:0314a11": "餘心所法思上假立實無。及不相應法。三無",
    "T41n1821_020:0314a12": "為法亦是實無。故正理論引經部云。又汝等",
    "T41n1821_020:0314a13": "說現十二處少分實有少分實無。如上坐",
    "T41n1821_020:0314a14": "宗色．聲．觸．法。[0314a14] 若去來無至及離繫耶者。",
    "T41n1821_020:0314a15": "說一切有部難。過．未實有。可得說有能繫。",
    "T41n1821_020:0314a16": "所繫。及與離繫。若去．來無。如何可說有能",
    "T41n1821_020:0314a17": "繫。所繫。及離繫耶。[0314a17] 彼所生因至得離繫",
    "T41n1821_020:0314a18": "名者。經部答。正理釋云。此釋意言。過去煩惱",
    "T41n1821_020:0314a19": "所生隨眠現在有故。說有過去能繫煩惱。未",
    "T41n1821_020:0314a20": "來煩惱所因隨眠現在有故。說有未來能繫",
    "T41n1821_020:0314a21": "煩惱。緣過．未事煩惱隨眠現在有故。說有",
    "T41n1821_020:0314a22": "去．來所繫縛事(已上論文)若現隨眠種子斷時。彼",
    "T41n1821_020:0314a23": "過．未事得離繫名。若斷現果隨眠。即斷過",
    "T41n1821_020:0314a24": "因煩惱。若斷現因隨眠。即斷未果煩惱。應",
    "T41n1821_020:0314a25": "知過．未說能所繫及與離繫。&#x7ADD;據曾．當。",
    "T41n1821_020:0314a26": "[0314a26] 毘婆沙師至多剎那故者。釋第四句此法",
    "T41n1821_020:0314a27": "性甚深。毘婆沙師作如是說。過去．未來如",
    "T41n1821_020:0314a28": "現實有。論主廣申經部難。我所有於中不",
    "T41n1821_020:0314a29": "能通釋。彼過難者諸自愛者應如是知。法",
    "T41n1821_020:0314b01": "性甚深非是尋求思量境界。豈以我部不能",
    "T41n1821_020:0314b02": "通釋。汝經部師便撥為無 有異門下又更",
    "T41n1821_020:0314b03": "別出法性甚深不應非撥。然諸法理種種不",
    "T41n1821_020:0314b04": "同有異門故。此法生即此法滅。謂色等五蘊",
    "T41n1821_020:0314b05": "各別自生。即色等五蘊各別自滅。有異門",
    "T41n1821_020:0314b06": "故。異法生．異法滅。謂未來世餘色等生現在",
    "T41n1821_020:0314b07": "世餘受等滅。故婆沙七十六云。問為此法生",
    "T41n1821_020:0314b08": "即此法滅。為餘法生餘法滅耶。設爾何失。",
    "T41n1821_020:0314b09": "二俱有過。所以者何。若此法生即此法滅者。",
    "T41n1821_020:0314b10": "應未來生即未來滅。若餘法生餘法滅者。應",
    "T41n1821_020:0314b11": "色等生餘受等滅。答應作是說。有因緣故",
    "T41n1821_020:0314b12": "說此法生即此法滅。謂色蘊生即色蘊滅。乃",
    "T41n1821_020:0314b13": "至識蘊生即識蘊滅。有因緣故說餘法生餘",
    "T41n1821_020:0314b14": "法滅。謂未來世生現在世滅(已上論文)有異門故",
    "T41n1821_020:0314b15": "於未來世中即世名生。以正生時未來世",
    "T41n1821_020:0314b16": "所攝故。有異門故說世有生。未來世有多",
    "T41n1821_020:0314b17": "剎那故。於中唯有一剎那生。餘未生世法",
    "T41n1821_020:0314b18": "有生相時故。故婆沙云。問諸有為法未來生",
    "T41n1821_020:0314b19": "時。為世體生。為世中生。設爾何失。二俱有",
    "T41n1821_020:0314b20": "過。所以者何。若世體生者。一法生時應未",
    "T41n1821_020:0314b21": "來世一切法生。此既生已應無未來。此復已",
    "T41n1821_020:0314b22": "滅應無現在。便壞三世一切有義。若世中",
    "T41n1821_020:0314b23": "生者。云何說諸行非異世耶。答應作是說。",
    "T41n1821_020:0314b24": "有因緣故說世體生。以一剎那行生時。即",
    "T41n1821_020:0314b25": "是未來世生故。有因緣故說世中生。未來",
    "T41n1821_020:0314b26": "世行有多剎那。於中唯一剎那生故。",
    "T41n1821_020:0314b27": "[0314b27] 傍論已了至彼已斷耶者。此下第二約斷明",
    "T41n1821_020:0314b28": "離繫。此即問也。[0314b28] 若事離繫至而非離繫",
    "T41n1821_020:0314b29": "者。答。若事離繫彼必已斷。有事已斷而非",
    "T41n1821_020:0314c01": "離繫 已斷。據已斷彼 離繫。據離繫",
    "T41n1821_020:0314c02": "縛。[0314c02] 斷非離繫其事云何者。問。離繫必",
    "T41n1821_020:0314c03": "斷。此事可知。斷非離繫。其事云何。[0314c03] 頌",
    "T41n1821_020:0314c04": "曰至餘緣此猶繫者。頌答。上兩句約見位",
    "T41n1821_020:0314c05": "明。第三句約修位辨。下一句通前兩位。",
    "T41n1821_020:0314c06": "[0314c06] 論曰至如是應知者。且見道位苦智已",
    "T41n1821_020:0314c07": "生集智未生時。見苦所斷隨眠等事體不成",
    "T41n1821_020:0314c08": "故名為已斷 見集所斷。簡餘部所斷",
    "T41n1821_020:0314c09": " 遍行隨眠簡非遍惑 若未永斷。簡已斷",
    "T41n1821_020:0314c10": "者。有先凡位以世俗道斷下八地。集智雖",
    "T41n1821_020:0314c11": "未生彼地名已斷。為簡此等說未斷言",
    "T41n1821_020:0314c12": " 能緣此者。簡緣餘部及緣餘界。於苦",
    "T41n1821_020:0314c13": "所斷猶繫縛故。及修道位隨何九品對治",
    "T41n1821_020:0314c14": "道生。九品事中隨其所應前品已斷 或",
    "T41n1821_020:0314c15": "斷一品乃至八品 餘未斷品 或後八品",
    "T41n1821_020:0314c16": "未斷乃至一品未斷 所有隨眠能緣前品",
    "T41n1821_020:0314c17": "者。於前品猶繫縛 緣此之言。簡緣餘",
    "T41n1821_020:0314c18": "品及色等善等故。總結言斷非離繫如是應",
    "T41n1821_020:0314c19": "知。",
    "T41n1821_020:0314c20": "[0314c20] 何事有幾隨眠隨增者。此下大文第七明惑",
    "T41n1821_020:0314c21": "隨增。就中。一正明惑隨增。二明心有隨眠",
    "T41n1821_020:0314c22": " 此下正明惑隨增。此即問也。[0314c22] 若隨事",
    "T41n1821_020:0314c23": "別答至後三淨識境者。答。法有十六。能緣亦",
    "T41n1821_020:0314c24": "爾。於此審知。能緣所緣隨增可了。[0314c24] 論",
    "T41n1821_020:0314c25": "曰至皆容緣故者。釋初頌。若欲界繫苦。集。修",
    "T41n1821_020:0314c26": "斷。十六識內各五識緣。謂自界三即如前說。",
    "T41n1821_020:0314c27": "及色界一即修所斷。無漏第五皆容緣故",
    "T41n1821_020:0314c28": " 於此五中有不緣者故說容緣 且如欲",
    "T41n1821_020:0315a01": "界見苦所斷。容為欲界見苦所斷識緣。然",
    "T41n1821_020:0315a02": "彼見苦所斷識。有緣餘部及他界者即不",
    "T41n1821_020:0315a03": "能緣。然有能緣者故說容緣。就見苦所斷",
    "T41n1821_020:0315a04": "中。亦非一切皆能遍緣。如此貪緣此法不",
    "T41n1821_020:0315a05": "緣彼法等。下皆准此。若別分別。欲三斷法",
    "T41n1821_020:0315a06": "各五識緣者。婆沙八十七云。欲界見苦所斷",
    "T41n1821_020:0315a07": "法五識所緣。一欲界見苦所斷一切隨眠相",
    "T41n1821_020:0315a08": "應識。二欲界見集所斷遍行隨眠相應識。三",
    "T41n1821_020:0315a09": "欲界修所斷善．及無覆無記識。四色修所斷",
    "T41n1821_020:0315a10": "善．及無覆無記識。五法智品無漏識 解云",
    "T41n1821_020:0315a11": "欲界修所斷善．及無覆無記識者。善謂生得．",
    "T41n1821_020:0315a12": "加行。無記謂異熟生．威儀路．工巧處。非通",
    "T41n1821_020:0315a13": "果心。唯緣色故 色修所斷善．及無覆無記",
    "T41n1821_020:0315a14": "識者。善謂生得．加行。無記謂異熟生．威儀路。",
    "T41n1821_020:0315a15": "非通果心。雖天眼．耳識亦能緣下。但緣修",
    "T41n1821_020:0315a16": "斷色．聲為境。非緣見苦所斷。法智品言通",
    "T41n1821_020:0315a17": "攝法忍．及俱心等 問以何文證無覆無",
    "T41n1821_020:0315a18": "記能緣異部及下見苦所斷法耶 解云婆",
    "T41n1821_020:0315a19": "沙八十七云。問異熟生無記識能緣何法。答",
    "T41n1821_020:0315a20": "欲界不善果者。唯緣欲界修所斷法。善果者。",
    "T41n1821_020:0315a21": "唯緣欲界五部法。色界者。緣自．下地一切",
    "T41n1821_020:0315a22": "有漏法。有說唯緣自地五部法。無色界者。唯",
    "T41n1821_020:0315a23": "緣自地五部法。問威儀路識能緣何法。答欲",
    "T41n1821_020:0315a24": "界者唯緣欲界五部法。色界者唯緣欲．色界",
    "T41n1821_020:0315a25": "五部法。問工巧處識能緣何法。答唯緣欲界",
    "T41n1821_020:0315a26": "五部法。問通果無記識能緣何法。答欲界者",
    "T41n1821_020:0315a27": "唯緣欲界修所斷法。色界者唯緣欲．色界修",
    "T41n1821_020:0315a28": "所斷法(已上論文) 問若無覆識亦能緣下見苦",
    "T41n1821_020:0315a29": "所斷。何故正理五十三解欲見苦斷五識緣",
    "T41n1821_020:0315b01": "中。但云色修所斷善識非餘。准彼論文。不",
    "T41n1821_020:0315b02": "言無記緣下見苦所斷。婆沙言緣。豈不相",
    "T41n1821_020:0315b03": "違 解云婆沙論文極理分明。正理不說有",
    "T41n1821_020:0315b04": "違宗過 又解婆沙言緣據身在上能緣下",
    "T41n1821_020:0315b05": "地。正理不說據身在下不能起上無覆",
    "T41n1821_020:0315b06": "無記緣下見苦所斷。各據一義故不相違。",
    "T41n1821_020:0315b07": "欲見集斷．及修所斷各五識緣。准釋應知。",
    "T41n1821_020:0315b08": "又空法師云色界威儀心雖能緣下。以緣",
    "T41n1821_020:0315b09": "色．聲不能緣見苦所斷身．邊二見隱沒無",
    "T41n1821_020:0315b10": "記心。此解不然。違婆沙故。[0315b10] 若色界繫",
    "T41n1821_020:0315b11": "至皆容緣故者。釋第五．第六句。婆沙八十七",
    "T41n1821_020:0315b12": "云。色界見苦所斷法八識所緣。一欲界見苦所",
    "T41n1821_020:0315b13": "斷他界緣遍行隨眠相應識。二欲界見集所",
    "T41n1821_020:0315b14": "斷他界緣遍行隨眠相應識。三欲界修所斷",
    "T41n1821_020:0315b15": "善識。四色界見苦所斷一切隨眠相應識。五",
    "T41n1821_020:0315b16": "色界見集所斷遍行隨眠相應識。六色界修",
    "T41n1821_020:0315b17": "所斷善．及無覆無記識。七無色界修所斷善",
    "T41n1821_020:0315b18": "識。八類智品無漏識 解云欲修所斷善識。",
    "T41n1821_020:0315b19": "謂生得．加行。色修所斷善識。謂生得．加行。",
    "T41n1821_020:0315b20": "色修所斷無覆無記識。謂異熟生．威儀路識。",
    "T41n1821_020:0315b21": "無色修所斷善識。謂加行善識 問何故欲",
    "T41n1821_020:0315b22": "界修斷無覆不緣上界。色界修斷無覆無記",
    "T41n1821_020:0315b23": "能緣下界 解云無記力劣。下緣上難故不",
    "T41n1821_020:0315b24": "緣上界。上緣下易故能緣下界 問若下",
    "T41n1821_020:0315b25": "緣上難。初定三識應不緣上 解云雖緣",
    "T41n1821_020:0315b26": "上地由同界故所以得緣。欲．色界別。下不",
    "T41n1821_020:0315b27": "緣上 問上緣下易。無色無覆應緣下界",
    "T41n1821_020:0315b28": " 解云色無覆勝故能緣下界。無色無覆劣",
    "T41n1821_020:0315b29": "故不能緣下界 問若色無覆勝。應能緣",
    "T41n1821_020:0315c01": "上界 解云勝無色故能緣下界。劣善染",
    "T41n1821_020:0315c02": "故非緣上界 又問如何得知無色修斷",
    "T41n1821_020:0315c03": "善識唯加行善 解云以空處近分加行善",
    "T41n1821_020:0315c04": "心。可能緣色五部所斷。餘生得等不能緣",
    "T41n1821_020:0315c05": "下。故婆沙八十七云。問生得善識能緣何",
    "T41n1821_020:0315c06": "法。答欲．色界者。能緣三界．及無漏一切法。",
    "T41n1821_020:0315c07": "無色界者能緣自．上地有漏．無漏一切法．及",
    "T41n1821_020:0315c08": "虛空。問加行善識能緣何法。答欲．色界者能",
    "T41n1821_020:0315c09": "緣三界．及無漏一切法。無色界者能緣自．",
    "T41n1821_020:0315c10": "上地有漏．無漏一切法。及虛空。并次下地有",
    "T41n1821_020:0315c11": "漏法 婆沙無色生得善識不言緣下有",
    "T41n1821_020:0315c12": "漏。加行善識即言緣下有漏。以此故知。唯",
    "T41n1821_020:0315c13": "無色界加行善識。能緣色界見苦所斷 問",
    "T41n1821_020:0315c14": "因論生論。婆沙言無色界生得善識。加行善",
    "T41n1821_020:0315c15": "識。俱云能緣自．上地有漏．無漏一切法。及",
    "T41n1821_020:0315c16": "與虛空。緣自．上地有漏法及緣虛空。此",
    "T41n1821_020:0315c17": "義可知。何者是無漏一切法 解云婆沙",
    "T41n1821_020:0315c18": "言無漏一切法者。少分一切隨其所應。謂",
    "T41n1821_020:0315c19": "自．上地有漏法上擇滅．非擇滅 及一切類",
    "T41n1821_020:0315c20": "智品道 并一切類智品上非擇滅 故婆沙",
    "T41n1821_020:0315c21": "八十四云。第四解脫緣四無色及彼因．彼滅",
    "T41n1821_020:0315c22": "一切類智品 若四無色．及類智品非擇滅",
    "T41n1821_020:0315c23": " 并虛空。若謂一物。若謂多物。一切皆緣",
    "T41n1821_020:0315c24": "(第五第六第七解脫准此可知) 准婆沙文。擇滅唯緣自．上地",
    "T41n1821_020:0315c25": "有漏法上擇滅。若非擇滅通緣自上下地．類",
    "T41n1821_020:0315c26": "智品上非擇滅。色界見集所斷。及修所斷。各",
    "T41n1821_020:0315c27": "八識緣。准釋應知。[0315c27] 若無色繫至皆容緣",
    "T41n1821_020:0315c28": "故者。無色界繫苦集修斷。各十識緣。准色界",
    "T41n1821_020:0315c29": "繫如應當知。[0315c29] 見滅見道至增自識緣",
    "T41n1821_020:0316a01": "者釋第九．第十句。[0316a01] 此復云何者。問。",
    "T41n1821_020:0316a02": "[0316a02] 謂欲界繫至十一識緣者。答。應知三界見",
    "T41n1821_020:0316a03": "滅．道斷。各增自部有漏緣識。欲界滅．道五",
    "T41n1821_020:0316a04": "增至六。色界滅．道八增至九。無色界滅．道",
    "T41n1821_020:0316a05": "十增至十一。思之可知。[0316a05] 若無漏法至",
    "T41n1821_020:0316a06": "皆容緣故者。釋後兩句。無漏法謂三無為及",
    "T41n1821_020:0316a07": "道諦十六識內為十識緣。謂三界中各後三",
    "T41n1821_020:0316a08": "部。即見滅．道．修所斷識。無漏第十。皆容緣",
    "T41n1821_020:0316a09": "故。若別分別。三界見滅所斷無漏緣識唯緣",
    "T41n1821_020:0316a10": "擇滅。即為三種。三界見道所斷無漏緣識唯",
    "T41n1821_020:0316a11": "緣道諦。復為三種。足前成六。三界修所",
    "T41n1821_020:0316a12": "斷善識。通緣三無為及與道諦。復為三種。",
    "T41n1821_020:0316a13": "足前成九。無漏識若法智品緣欲滅．道。若",
    "T41n1821_020:0316a14": "類智品緣上滅．道。復為一種。足前成十。應",
    "T41n1821_020:0316a15": "知修斷無覆無記不緣無漏。故婆沙第十",
    "T41n1821_020:0316a16": "云。應知修所斷心與無漏心展轉相緣者。",
    "T41n1821_020:0316a17": "唯善 彼論既不言無覆心與無漏心展轉",
    "T41n1821_020:0316a18": "相緣。明知無覆心不緣道諦 又婆沙第九",
    "T41n1821_020:0316a19": "說。欲界修所斷無覆無記邪行相智。但緣虛",
    "T41n1821_020:0316a20": "空．非擇滅名。又婆沙八十七云。問虛空．非擇",
    "T41n1821_020:0316a21": "滅何識所緣。答三界修所斷善識所緣 以",
    "T41n1821_020:0316a22": "此故知無覆無記不緣虛空．非擇滅 又婆",
    "T41n1821_020:0316a23": "沙八十七緣無漏法中。但言三界修斷善",
    "T41n1821_020:0316a24": "識不言無覆。明知無覆不緣無漏。又前所",
    "T41n1821_020:0316a25": "引毘婆沙文。說四無覆無記心。隨其所應。",
    "T41n1821_020:0316a26": "但緣五部所斷。不言緣無漏。以此故知。無",
    "T41n1821_020:0316a27": "覆無記心不緣無漏 又空法師云。欲界無",
    "T41n1821_020:0316a28": "覆心能緣無漏心 又云。威儀．工巧心所引",
    "T41n1821_020:0316a29": "意識能緣十二入故知亦緣無漏 此解不",
    "T41n1821_020:0316b01": "然。違婆沙故。言緣十二入者。但緣有漏",
    "T41n1821_020:0316b02": "不緣無漏。[0316b02] 為攝前義至所緣境已者。",
    "T41n1821_020:0316b03": "說頌重攝。總結可知。[0316b03] 今應思何事何隨",
    "T41n1821_020:0316b04": "眠隨增者。問。[0316b04] 若別疏條至隨眠隨增者。",
    "T41n1821_020:0316b05": "此下略答。此明樂根隨眠隨增。[0316b05] 若有",
    "T41n1821_020:0316b06": "問言至隨眠隨增者。此明樂根緣識隨眠隨",
    "T41n1821_020:0316b07": "增。色界有為緣者。於色界中有為緣隨眠隨",
    "T41n1821_020:0316b08": "增。簡異見滅所斷無為緣惑。故言色界有為",
    "T41n1821_020:0316b09": "緣隨眠隨增。以無為緣惑非是緣彼樂根",
    "T41n1821_020:0316b10": "識故。無色二部謂道．及修。餘思可知。",
    "T41n1821_020:0316b11": "[0316b11] 若復有問言至隨眠隨增者。此明緣緣樂",
    "T41n1821_020:0316b12": "根識隨眠隨增。思亦可解。[0316b12] 准此方",
    "T41n1821_020:0316b13": "隅餘應思擇者。此即勸思。准此樂根。所餘諸",
    "T41n1821_020:0316b14": "法皆應思擇。應知此中隨增有二。或於相",
    "T41n1821_020:0316b15": "應。或於所緣。隨其所應皆名隨增。",
    "T41n1821_020:0316b16": "[0316b16] 若心由彼至定隨增不者。此即第二明心有",
    "T41n1821_020:0316b17": "隨眠。問若心由彼煩惱名有隨眠。彼隨眠",
    "T41n1821_020:0316b18": "於此心定隨增不。[0316b18] 此不決定至無染局",
    "T41n1821_020:0316b19": "隨增者。答。此不決定。或有隨增。謂彼隨眠",
    "T41n1821_020:0316b20": "與心相應而未永斷。是相應隨增。及有隨",
    "T41n1821_020:0316b21": "眠緣此心未斷是所緣隨增。此名有隨眠亦",
    "T41n1821_020:0316b22": "隨增。若相應已斷則不隨增仍名有隨眠。",
    "T41n1821_020:0316b23": "以恒相應故。此約伴性名有隨眠。以此伴",
    "T41n1821_020:0316b24": "性不可斷故。若約所緣已斷。不名有隨",
    "T41n1821_020:0316b25": "眠。亦不名隨增。相應已斷名有隨眠。此中",
    "T41n1821_020:0316b26": "別舉。緣縛已斷不名有隨眠。故不別釋。依",
    "T41n1821_020:0316b27": "此義門應作頌說。[0316b27] 論曰至名有隨眠故",
    "T41n1821_020:0316b28": "者。有隨眠心總有二種。一五部所斷諸有染",
    "T41n1821_020:0316b29": "心。二修所斷諸無染心 於中有染有二隨",
    "T41n1821_020:0316c01": "增。或有隨增謂於相應隨眠未斷。此是相",
    "T41n1821_020:0316c02": "應隨增。或有隨增謂緣彼心隨眠未斷。此",
    "T41n1821_020:0316c03": "是所緣隨增 若於相應隨眠已斷則不隨",
    "T41n1821_020:0316c04": "增。仍說有隨眠以恒相應有伴性故 若",
    "T41n1821_020:0316c05": "無染心唯局隨增名有隨眠。緣此心隨眠",
    "T41n1821_020:0316c06": "必未永斷故。此心唯據緣縛隨增名有隨",
    "T41n1821_020:0316c07": "眠。若斷緣縛不名有隨眠 以有隨眠心",
    "T41n1821_020:0316c08": "總有二種。一隨增故名有隨眠。二伴性故",
    "T41n1821_020:0316c09": "名有隨眠。此無染心斷緣縛已。既無隨增",
    "T41n1821_020:0316c10": "復無伴性故。不名為有隨眠心。相應親近",
    "T41n1821_020:0316c11": "雖復斷已名有隨眠。所緣&#x758E;遠斷已不名",
    "T41n1821_020:0316c12": "有隨眠心。又婆沙二十云。問過去．未來既",
    "T41n1821_020:0316c13": "無作用。云何可說隨眠隨增。有一解云。尊",
    "T41n1821_020:0316c14": "者妙音作如是說。彼雖無有取境作用。而",
    "T41n1821_020:0316c15": "於所緣．及相應法。有如現在繫縛功能。故",
    "T41n1821_020:0316c16": "彼隨眠有隨增義 廣如彼釋。",
    "T41n1821_020:0316c17": "[0316c17] 如上所說至由前引後生者。此下第八明次",
    "T41n1821_020:0316c18": "第起。就中。一正明次第起。二別明起因緣",
    "T41n1821_020:0316c19": " 此即正明次第起。[0316c19] 論曰至前後無定",
    "T41n1821_020:0316c20": "者。且諸煩惱次第生時 先由不共無明於",
    "T41n1821_020:0316c21": "諦不了。不觀四諦 由不了故次引生",
    "T41n1821_020:0316c22": "疑二途猶預 從此猶預次引邪見撥無",
    "T41n1821_020:0316c23": "四諦。由撥無諦次引身見。謂取蘊中撥",
    "T41n1821_020:0316c24": "無苦．無常．空．無我理。便決定執此是我故",
    "T41n1821_020:0316c25": " 從此身見引邊見生。謂依前我執斷．",
    "T41n1821_020:0316c26": "常邊 從此邊見引生戒取。謂由於我隨",
    "T41n1821_020:0316c27": "執斷．常一邊。便計此執為能得彼淨涅",
    "T41n1821_020:0316c28": "槃故 從戒禁取引見取生。謂計戒禁",
    "T41n1821_020:0316c29": "能得淨已。必執為勝起見取故 從此見",
    "T41n1821_020:0317a01": "取次引貪生。謂自見中情深愛故 從此",
    "T41n1821_020:0317a02": "貪後次引慢生。謂自見中深愛著已。恃見",
    "T41n1821_020:0317a03": "生高舉。陵蔑他人故 慢次引瞋。謂自見",
    "T41n1821_020:0317a04": "中深愛恃己。於他所起違己見中。情不能",
    "T41n1821_020:0317a05": "忍必憎嫌故 有餘師說。於自見解多種之",
    "T41n1821_020:0317a06": "中。取一捨餘。起憎嫌故。以見諦所斷貪等",
    "T41n1821_020:0317a07": "生時。緣自身中見為境故 如是且依一",
    "T41n1821_020:0317a08": "類次第相牽起說。越次起者前後不定。以",
    "T41n1821_020:0317a09": "一一後皆容起彼十隨眠故。",
    "T41n1821_020:0317a10": "[0317a10] 諸煩惱起至阿羅漢等者。此即第二別明起",
    "T41n1821_020:0317a11": "因緣。諸煩惱起由三因緣。因謂六因。緣謂四",
    "T41n1821_020:0317a12": "緣。隨其所應。是因．是緣。且如將起欲貪",
    "T41n1821_020:0317a13": "纏時。一未為無間道斷。未為解脫道遍",
    "T41n1821_020:0317a14": "知欲貪隨眠故。二順欲貪境現在前故。三",
    "T41n1821_020:0317a15": "緣彼非理作意起故。即起惑前邪相俱行非",
    "T41n1821_020:0317a16": "理作意是能引義。由此三力便起欲貪。此",
    "T41n1821_020:0317a17": "三因緣如其次第。初是因力。中是境界力。後",
    "T41n1821_020:0317a18": "是加行力。既言加行。明知前起。如貪既爾。",
    "T41n1821_020:0317a19": "餘煩惱起類此應知。謂此且據具因．緣說。",
    "T41n1821_020:0317a20": "或有唯託境界力生。如退法根阿羅漢等。",
    "T41n1821_020:0317a21": "非由因力．加行力生。",
    "T41n1821_020:0317a22": "[0317a22] 即上所說至其體云何者。此下大文第三雜",
    "T41n1821_020:0317a23": "明諸煩惱。就中。一明漏等四門。二明結等",
    "T41n1821_020:0317a24": "六門。三明五蓋差別 就明漏等四門中。",
    "T41n1821_020:0317a25": "一出體。二釋名 此下出體。即上所說十種",
    "T41n1821_020:0317a26": "隨眠并下十纏。經說為漏．瀑流．軛．取四門",
    "T41n1821_020:0317a27": "煩惱。如是漏等其體云何。四種總名如下",
    "T41n1821_020:0317a28": "別釋 釋別名者 於三漏中初二依主",
    "T41n1821_020:0317a29": "釋。後一持業釋 四瀑流中。前二依主釋。後",
    "T41n1821_020:0317b01": "二持業釋 應知四軛如四瀑流 於四取",
    "T41n1821_020:0317b02": "中。前一．後二依主釋。第二持業釋 言我語",
    "T41n1821_020:0317b03": "取者內有情法可說我言故。前文言。我語",
    "T41n1821_020:0317b04": "謂內身依之說我故。上界貪等多緣內身",
    "T41n1821_020:0317b05": "緣我語故名我語取。[0317b05] 頌曰至以非能",
    "T41n1821_020:0317b06": "取故者。此即頌答。又婆沙四十八云。問諸煩",
    "T41n1821_020:0317b07": "惱垢。何故不說為漏等耶。有作是說。彼亦",
    "T41n1821_020:0317b08": "說在欲漏等中。品類足說。云何欲漏。謂欲界",
    "T41n1821_020:0317b09": "除無明諸餘結。縛。隨眠。隨煩惱。纏是名",
    "T41n1821_020:0317b10": "欲漏。乃至廣說。隨煩惱者即煩惱垢。應作",
    "T41n1821_020:0317b11": "是說。煩惱垢&#x9E81;不堅住故不說漏等。不信。",
    "T41n1821_020:0317b12": "懈怠。放逸。亦由過輕微故不說漏等。",
    "T41n1821_020:0317b13": "[0317b13] 論曰至各二十六者。此下釋初二頌明三",
    "T41n1821_020:0317b14": "漏。此則別釋初頌。明欲漏。有漏。可知。",
    "T41n1821_020:0317b15": "[0317b15] 豈不彼有至何故不說者。問。豈不上界亦有",
    "T41n1821_020:0317b16": "惛沈．掉舉二種。又品類足出有漏體。謂除",
    "T41n1821_020:0317b17": "無明餘色．無色二界所繫各有五結。謂愛。",
    "T41n1821_020:0317b18": "慢。疑。見取。各有一縛。謂貪各有八隨眠。謂",
    "T41n1821_020:0317b19": "十惑中除瞋。無明。取餘八種。各有八隨",
    "T41n1821_020:0317b20": "煩惱。謂大煩惱地中除無明取餘五種。小",
    "T41n1821_020:0317b21": "煩惱地中取諂．誑．憍足前為八。各有二",
    "T41n1821_020:0317b22": "纏。謂惛沈．掉舉。應合有者皆名有漏。彼亦",
    "T41n1821_020:0317b23": "說纏。今於此中何故不說。[0317b23] 迦濕彌羅",
    "T41n1821_020:0317b24": "國至不自在故者。答。一彼界纏少唯有二故。",
    "T41n1821_020:0317b25": "二不自在非自力起故。所以不說。品類足",
    "T41n1821_020:0317b26": "據彼界有體。所以具說。[0317b26] 何緣合說至",
    "T41n1821_020:0317b27": "為一有漏者。此下釋第五．第六句。此即問",
    "T41n1821_020:0317b28": "也。[0317b28] 同無記性至名有漏義者。答。一同無",
    "T41n1821_020:0317b29": "記性。二同於內門轉。正理破云。彼界煩惱",
    "T41n1821_020:0317c01": "亦於外門有緣色．聲．觸境轉故。應更別",
    "T41n1821_020:0317c02": "說第二合因。謂彼隨眠同一對治。設依此",
    "T41n1821_020:0317c03": "義無壞頌文。謂此應言。何緣合說二界煩",
    "T41n1821_020:0317c04": "惱為一有漏。同無記。對治。定地。故合一。",
    "T41n1821_020:0317c05": "[0317c05] 俱舍師救云。雖彼上惑亦外門轉。言內門",
    "T41n1821_020:0317c06": "轉。從多分說。諸法立名種種不同。若不爾",
    "T41n1821_020:0317c07": "者。如言色界。豈無受等。三同依定地生。",
    "T41n1821_020:0317c08": "由三義同故合為一。如前所說名有貪因。",
    "T41n1821_020:0317c09": "因是所以義即是此中名有漏義。有謂有",
    "T41n1821_020:0317c10": "身。貪多緣有故名有貪。漏多緣有故名有",
    "T41n1821_020:0317c11": "漏。[0317c11] 准此三界至為無明漏者。此下釋第",
    "T41n1821_020:0317c12": "七．第八句。辨無明漏。可知。[0317c12] 何緣唯此",
    "T41n1821_020:0317c13": "別立漏名者。問。[0317c13] 無明能為諸有本故者。",
    "T41n1821_020:0317c14": "答。無明能為一切三有生死根本。故十二",
    "T41n1821_020:0317c15": "支無明為初。[0317c15] 瀑流及軛至與瀑流同者。",
    "T41n1821_020:0317c16": "釋第三頌。明四瀑流．軛。如文可知。[0317c16] 四",
    "T41n1821_020:0317c17": "取應知至名戒禁取者。釋第四行頌。如文",
    "T41n1821_020:0317c18": "可知。[0317c18] 何緣別立戒禁取耶者。問。[0317c18] 由",
    "T41n1821_020:0317c19": "此獨為至清淨道故者。答。在家樂著生死故",
    "T41n1821_020:0317c20": "願生天。出家欣樂涅槃故求清淨計捨可",
    "T41n1821_020:0317c21": "愛境。謂別解脫戒等能捨可愛諸境計此",
    "T41n1821_020:0317c22": "為道。[0317c22] 何緣無明不別立取者。問。[0317c22] 能",
    "T41n1821_020:0317c23": "取諸有至合立為取者。答亦可解。[0317c23] 然契",
    "T41n1821_020:0317c24": "經說至應知亦爾者。述經部師引經解軛。",
    "T41n1821_020:0317c25": "然契經說。欲軛云何。謂於諸五欲境中。",
    "T41n1821_020:0317c26": "於欲起貪。於欲起欲。於欲起親戀 於欲",
    "T41n1821_020:0317c27": "起貪愛。於欲起貪樂。於欲起醉悶。於欲",
    "T41n1821_020:0317c28": "起耽著。於欲起貪嗜。於欲起喜樂。於欲",
    "T41n1821_020:0317c29": "起執藏。於欲起隨執。於欲起貪著。貪等十",
    "T41n1821_020:0318a01": "二并貪異名。欲是五欲境。緣欲起貪纏壓",
    "T41n1821_020:0318a02": "於心。是總釋貪。是名欲軛。應知欲軛以貪",
    "T41n1821_020:0318a03": "為體 問何故經中廣說異名 解云或為",
    "T41n1821_020:0318a04": "鈍根隨解一故。或為多忘隨憶一故。或",
    "T41n1821_020:0318a05": "為異國隨方說故。或顯巧言轉變說故。或",
    "T41n1821_020:0318a06": "顯一義有多名故。諸有異名皆准此釋。有",
    "T41n1821_020:0318a07": "軛．見軛。應知亦爾。以貪為體。有謂三有。身",
    "T41n1821_020:0318a08": "緣有起貪故名有軛。見謂六十二見。緣見",
    "T41n1821_020:0318a09": "起貪故名見軛。欲．有．見三俱是境名。緣此",
    "T41n1821_020:0318a10": "三境起貪故名欲軛。有軛。見軛。所以三",
    "T41n1821_020:0318a11": "皆貪為體。不言無明軛者。以無明即軛",
    "T41n1821_020:0318a12": "名無明軛。持業釋。以無明為體。[0318a12] 又",
    "T41n1821_020:0318a13": "餘經說至名欲等取者。又述經部引經釋四",
    "T41n1821_020:0318a14": "取以貪為體。又餘經說。欲貪名取。即欲",
    "T41n1821_020:0318a15": "名貪。非是欲界貪故名為欲貪。由此故知。",
    "T41n1821_020:0318a16": "於欲等四境所起欲貪名欲等取。緣五欲",
    "T41n1821_020:0318a17": "境起貪名欲取。緣見起貪名見取。緣戒",
    "T41n1821_020:0318a18": "禁起貪名戒禁取。緣三界我語起貪名我",
    "T41n1821_020:0318a19": "語取 問何故經部但說軛．取不說四瀑",
    "T41n1821_020:0318a20": "流及與三漏 解云論者略舉對辨差別",
    "T41n1821_020:0318a21": " 又解軛．取體異是故別說。瀑流體同四軛。已",
    "T41n1821_020:0318a22": "說四軛當知亦說瀑流。三漏不異當宗故",
    "T41n1821_020:0318a23": "不說也。",
    "T41n1821_020:0318a24": "[0318a24] 如是已辨至是隨眠等義者。此下第二釋",
    "T41n1821_020:0318a25": "名。如是已辨十種隨眠并彼十纏。經說為",
    "T41n1821_020:0318a26": "漏．瀑流．軛．取。此即結前。此隨眠漏．瀑流．",
    "T41n1821_020:0318a27": "軛．取名有何義。纏後別明故此不問。",
    "T41n1821_020:0318a28": "[0318a28] 頌曰至是隨眠等義者。答。[0318a28] 論曰至故名",
    "T41n1821_020:0318a29": "微細者。此釋眠義。根本十惑現在前時。行",
    "T41n1821_020:0318b01": "相難知故名微細。猶如睡眠行相微細故",
    "T41n1821_020:0318b02": "名為眠。[0318b02] 二隨增者至增惛滯故者。此",
    "T41n1821_020:0318b03": "釋隨義。二隨增者。一能隨於所緣法增惛",
    "T41n1821_020:0318b04": "滯故。二能隨於所相應法增惛滯故 惛",
    "T41n1821_020:0318b05": "滯謂眠。[0318b05] 言隨逐者至常為過患者。此亦",
    "T41n1821_020:0318b06": "釋隨。謂此煩惱能起諸得。恒隨有情常為",
    "T41n1821_020:0318b07": "過患。[0318b07] 不作加行至故名隨縛者。此亦釋",
    "T41n1821_020:0318b08": "隨。不作加行為令彼惑生而數現起。或",
    "T41n1821_020:0318b09": "設劬勞為遮彼惑起而數現起。隨縛有情",
    "T41n1821_020:0318b10": "故名隨縛。[0318b10] 由如是義故名隨眠者。總",
    "T41n1821_020:0318b11": "結。又正理云。何緣隨眠唯貪等十非餘忿",
    "T41n1821_020:0318b12": "等。唯此十種習氣堅牢非忿等故。謂唯此十",
    "T41n1821_020:0318b13": "習氣堅牢起便難歇。[0318b13] 稽留有情至故名",
    "T41n1821_020:0318b14": "為漏者。二義釋漏。或住名漏。或流名漏。如",
    "T41n1821_020:0318b15": "文可知。[0318b15] 極標善品故名瀑流者。可知。",
    "T41n1821_020:0318b16": "[0318b16] 和合有情故名為軛者。合名為軛。和合",
    "T41n1821_020:0318b17": "有情受生死苦。猶如車軛。故名為軛。",
    "T41n1821_020:0318b18": "[0318b18] 能為依執故名為取者。執名為取。四取煩惱",
    "T41n1821_020:0318b19": "能為有情所依止處。執取諸法故名為取",
    "T41n1821_020:0318b20": " 又解四取煩惱能為諸有漏法依執取",
    "T41n1821_020:0318b21": "諸有漏法 又解四取煩惱能為業依執",
    "T41n1821_020:0318b22": "取當果。[0318b22] 若善釋者至說名為取者。述經",
    "T41n1821_020:0318b23": "部解。",
    "T41n1821_020:0318b24": "俱舍論記卷第二十"
}