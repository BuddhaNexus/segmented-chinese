{
    "T01n0026_001:0421a02": "No. 26",
    "T01n0026_001:0421a03": "中阿含經卷第一",
    "T01n0026_001:0421a05": "東晉孝武及安帝世隆安元年十一",
    "T01n0026_001:0421a06": "月至二年六月了於東亭寺罽賓三藏",
    "T01n0026_001:0421a07": "瞿曇僧伽提婆譯道祖筆受",
    "T01n0026_001:0421a08": "中阿含七法品第一(有十經)(初一日誦)",
    "T01n0026_001:0421a09": "(有五品半合有六十四經)",
    "T01n0026_001:0421a10": " 善法、晝度樹  城、水、木積喻",
    "T01n0026_001:0421a11": " 善人往、世福  日、車、漏盡七",
    "T01n0026_001:0421a12": "（一）中阿含七法品善法經第一",
    "T01n0026_001:0421a13": "[0421a13] 我聞如是：[0421a13] 一時，佛遊舍衛國，在勝林給孤",
    "T01n0026_001:0421a14": "獨園。[0421a14] 爾時，世尊告諸比丘：「若有比丘成就",
    "T01n0026_001:0421a15": "七法者，便於賢聖得歡喜樂，正趣漏盡。云",
    "T01n0026_001:0421a16": "何為七？謂比丘知法、知義、知時、知節、知",
    "T01n0026_001:0421a17": "己、知眾、知人勝如。[0421a17] 「云何比丘為知法耶？謂",
    "T01n0026_001:0421a18": "比丘知正經、歌詠、記說、偈&#x5483;、因緣、撰錄、",
    "T01n0026_001:0421a19": "本起、此說、生處、廣解、未曾有法及說是義，",
    "T01n0026_001:0421a20": "是謂比丘為知法也。若有比丘不知法者，",
    "T01n0026_001:0421a21": "謂不知正經、歌詠、記說、偈&#x5483;、因緣、撰錄、本",
    "T01n0026_001:0421a22": "起、此說、生處、廣解、未曾有法及說義，如是比",
    "T01n0026_001:0421a23": "丘為不知法。若有比丘善知法者，謂知正",
    "T01n0026_001:0421a24": "經、歌詠、記說、偈&#x5483;、因緣、撰錄、本起、此說、生處、廣",
    "T01n0026_001:0421a25": "解、未曾有法及說義，是謂比丘善知法也。[0421a25] 「云",
    "T01n0026_001:0421a26": "何比丘為知義耶？謂比丘知彼彼說義是彼",
    "T01n0026_001:0421a27": "義、是此義，是謂比丘為知義也。若有比丘",
    "T01n0026_001:0421a28": "不知義者，謂不知彼彼說義是彼義、是此",
    "T01n0026_001:0421a29": "義，如是比丘為不知義。若有比丘善知",
    "T01n0026_001:0421b01": "義者，謂知彼彼說義是彼義、是此義，是謂",
    "T01n0026_001:0421b02": "比丘善知義也。[0421b02] 「云何比丘為知時耶？謂比",
    "T01n0026_001:0421b03": "丘知是時修下相，是時修高相，是時修捨",
    "T01n0026_001:0421b04": "相，是謂比丘為知時也。若有比丘不知",
    "T01n0026_001:0421b05": "時者，謂不知是時修下相，是時修高相，是",
    "T01n0026_001:0421b06": "時修捨相，如是比丘為不知時。若有比",
    "T01n0026_001:0421b07": "丘善知時者，謂知是時修下相，是時修高",
    "T01n0026_001:0421b08": "相，是時修捨相，是謂比丘善知時也。[0421b08] 「云何",
    "T01n0026_001:0421b09": "比丘為知節耶？謂比丘知節，若飲若食、若",
    "T01n0026_001:0421b10": "去若住、若坐若臥、若語若默、若大小便，捐",
    "T01n0026_001:0421b11": "除睡眠，修行正智，是謂比丘為知節也。若",
    "T01n0026_001:0421b12": "有比丘不知節者，謂不知若飲若食、若去",
    "T01n0026_001:0421b13": "若住、若坐若臥、若語若默、若大小便，捐除睡",
    "T01n0026_001:0421b14": "眠，修行正智，如是比丘為不知節。若有",
    "T01n0026_001:0421b15": "比丘善知節者，謂知若飲若食，若去若住，若",
    "T01n0026_001:0421b16": "坐若臥、若語若默、若大小便，捐除睡眠，",
    "T01n0026_001:0421b17": "修行正智，是謂比丘善知節也。[0421b17] 「云何比丘",
    "T01n0026_001:0421b18": "為知己耶？謂比丘自知我有爾所信、戒、聞、",
    "T01n0026_001:0421b19": "施、慧、辯、阿含及所得，是謂比丘為知己也。",
    "T01n0026_001:0421b20": "若有比丘不知己者，謂不自知我有爾",
    "T01n0026_001:0421b21": "所信、戒、聞、施、慧、辯、阿含及所得，如是比丘為",
    "T01n0026_001:0421b22": "不知己。若有比丘善知己者，謂自知我",
    "T01n0026_001:0421b23": "有爾所信、戒、聞、施、慧、辯、阿含及所得，是謂比",
    "T01n0026_001:0421b24": "丘善知己也。[0421b24] 「云何比丘為知眾耶？謂比丘",
    "T01n0026_001:0421b25": "知此剎利眾、此梵志眾、此居士眾、此沙門",
    "T01n0026_001:0421b26": "眾，我於彼眾應如是去、如是住、如是坐、",
    "T01n0026_001:0421b27": "如是語、如是默，是謂比丘為知眾也。若有",
    "T01n0026_001:0421b28": "比丘不知眾者，謂不知此剎利眾、此梵志",
    "T01n0026_001:0421b29": "眾、此居士眾、此沙門眾，我於彼眾應如是",
    "T01n0026_001:0421c01": "去、如是住、如是坐、如是語、如是默，如是比",
    "T01n0026_001:0421c02": "丘為不知眾。若有比丘善知眾者，謂知",
    "T01n0026_001:0421c03": "此剎利眾、此梵志眾、此居士眾、此沙門眾、我",
    "T01n0026_001:0421c04": "於彼眾應如是去、如是住、如是坐、如是語、",
    "T01n0026_001:0421c05": "如是默，是謂比丘善知眾也。[0421c05] 「云何比丘知",
    "T01n0026_001:0421c06": "人勝如？謂比丘知有二種人，有信、有不信；",
    "T01n0026_001:0421c07": "若信者勝，不信者為不如也。謂信人復有",
    "T01n0026_001:0421c08": "二種，有數往見比丘、有不數往見比丘；若",
    "T01n0026_001:0421c09": "數往見比丘者勝，不數往見比丘者為不",
    "T01n0026_001:0421c10": "如也。謂數往見比丘人復有二種，有禮敬",
    "T01n0026_001:0421c11": "比丘、有不禮敬比丘；若禮敬比丘者勝，不",
    "T01n0026_001:0421c12": "禮敬比丘者為不如也。謂禮敬比丘人復",
    "T01n0026_001:0421c13": "有二種，有問經、有不問經；若問經者勝，",
    "T01n0026_001:0421c14": "不問經者為不如也。謂問經人復有二種，",
    "T01n0026_001:0421c15": "有一心聽經、有不一心聽經；若一心聽",
    "T01n0026_001:0421c16": "經者勝，不一心聽經者為不如也。謂一",
    "T01n0026_001:0421c17": "心聽經人復有二種，有聞持法、有聞不",
    "T01n0026_001:0421c18": "持法；若聞持法者勝，聞不持法者為不",
    "T01n0026_001:0421c19": "如也。謂聞持法人復有二種，有聞法觀",
    "T01n0026_001:0421c20": "義、有聞法不觀義；若聞法觀義者勝，聞",
    "T01n0026_001:0421c21": "法不觀義者為不如也。謂聞法觀義人",
    "T01n0026_001:0421c22": "復有二種，有知法、知義、向法次法、隨順",
    "T01n0026_001:0421c23": "於法、如法行之；有不知法、不知義、不向",
    "T01n0026_001:0421c24": "法次法、不隨順法、不如法行。若知法、知",
    "T01n0026_001:0421c25": "義、向法次法、隨順於法、如法行者勝；不知",
    "T01n0026_001:0421c26": "法、不知義、不向法次法、不隨順法、不",
    "T01n0026_001:0421c27": "如法行者為不如也。謂知法、知義、向法",
    "T01n0026_001:0421c28": "次法、隨順於法、如法行人復有二種，有",
    "T01n0026_001:0421c29": "自饒益，亦饒益他，饒益多人，愍傷世間，為",
    "T01n0026_001:0422a01": "天、為人求義及饒益，求安隱快樂；有不自",
    "T01n0026_001:0422a02": "饒益，亦不饒益他，不饒益多人，不愍傷",
    "T01n0026_001:0422a03": "世間，不為天、不為人求義及饒益，求安",
    "T01n0026_001:0422a04": "隱快樂。若自饒益，亦饒益他，饒益多人，愍",
    "T01n0026_001:0422a05": "傷世間，為天、為人求義及饒益，求安隱",
    "T01n0026_001:0422a06": "快樂者，此人於彼人中為極第一，為大、為",
    "T01n0026_001:0422a07": "上、為最、為勝、為尊、為妙。譬如因牛有乳，",
    "T01n0026_001:0422a08": "因乳有酪，因酪有生酥，因生酥有熟酥，",
    "T01n0026_001:0422a09": "因熟酥有酥精，酥精者，於彼中為極第一，",
    "T01n0026_001:0422a10": "為大、為上、為最、為勝、為尊、為妙，如是若",
    "T01n0026_001:0422a11": "人自饒益，亦饒益他，饒益多人，愍傷世間，",
    "T01n0026_001:0422a12": "為天、為人求義及饒益，求安隱快樂。此二",
    "T01n0026_001:0422a13": "人如上所說，如上分別，如上施設，此為第",
    "T01n0026_001:0422a14": "一，為大，為上、為最、為勝、為尊、為妙，是謂",
    "T01n0026_001:0422a15": "比丘知人勝如。」[0422a15] 佛說如是。彼諸比丘聞佛",
    "T01n0026_001:0422a16": "所說，歡喜奉行。",
    "T01n0026_001:0422a17": "[0422a17] 善法經第一竟(一千四百二十三字)",
    "T01n0026_001:0422a18": "（二）中阿含七法品晝度樹經第二(初一日誦)",
    "T01n0026_001:0422a19": "[0422a19] 我聞如是：[0422a19] 一時，佛遊舍衛國，在勝林給孤",
    "T01n0026_001:0422a20": "獨園。[0422a20] 爾時，世尊告諸比丘：「若三十三天晝",
    "T01n0026_001:0422a21": "度樹葉萎黃，是時，三十三天悅樂歡喜，晝度",
    "T01n0026_001:0422a22": "樹葉不久當落。復次，三十三天晝度樹葉已",
    "T01n0026_001:0422a23": "落，是時，三十三天悅樂歡喜，晝度樹葉不",
    "T01n0026_001:0422a24": "久當還生。復次，三十三天晝度樹葉已還生，",
    "T01n0026_001:0422a25": "是時，三十三天悅樂歡喜，晝度樹不久當生",
    "T01n0026_001:0422a26": "網。復次，三十三天晝度樹已生網，是時，三十",
    "T01n0026_001:0422a27": "三天悅樂歡喜，晝度樹不久當生如鳥喙。",
    "T01n0026_001:0422a28": "復次，三十三天晝度樹已生如鳥喙，是時，三",
    "T01n0026_001:0422a29": "十三天悅樂歡喜，晝度樹不久當開如&#x9262;。",
    "T01n0026_001:0422b01": "復次，三十三天晝度樹已開如&#x9262;，是時，三十",
    "T01n0026_001:0422b02": "三天悅樂歡喜，晝度樹不久當盡敷開。若",
    "T01n0026_001:0422b03": "晝度樹已盡敷開，光所照、色所映、香所熏，",
    "T01n0026_001:0422b04": "周百由延，是時，三十三天於中夏四月，以",
    "T01n0026_001:0422b05": "天五欲功德具足而自娛樂，是謂三十三天",
    "T01n0026_001:0422b06": "於晝度樹下集會娛樂也。[0422b06] 「如是義，聖弟子",
    "T01n0026_001:0422b07": "亦復爾，思念出家，是時聖弟子名為葉黃，",
    "T01n0026_001:0422b08": "猶三十三天晝度樹葉萎黃也。復次，聖弟",
    "T01n0026_001:0422b09": "子剃除鬚髮，著袈裟衣，至信、捨家、無家、",
    "T01n0026_001:0422b10": "學道，是時聖弟子名為葉落，猶三十三天",
    "T01n0026_001:0422b11": "晝度樹葉落也。復次，聖弟子離欲、離惡不",
    "T01n0026_001:0422b12": "善之法，有覺、有觀，離生喜樂，得初禪成就",
    "T01n0026_001:0422b13": "遊，是時，聖弟子名葉還生，猶三十三天晝度",
    "T01n0026_001:0422b14": "樹葉還生也。復次，聖弟子覺觀已息，內靜、",
    "T01n0026_001:0422b15": "一心，無覺無觀，定生喜樂，得第二禪成就",
    "T01n0026_001:0422b16": "遊，是時，聖弟子名為生網，猶三十三天晝度",
    "T01n0026_001:0422b17": "樹生網也。復次，聖弟子離於喜欲，捨無求",
    "T01n0026_001:0422b18": "遊，正念正智而身覺樂，謂聖所說、聖所捨、念、",
    "T01n0026_001:0422b19": "樂住、空，得第三禪成就遊，是時，聖弟子名",
    "T01n0026_001:0422b20": "生如鳥喙，猶三十三天晝度樹如鳥喙也。復",
    "T01n0026_001:0422b21": "次，聖弟子樂滅、苦滅，喜憂本已滅，不苦不樂、",
    "T01n0026_001:0422b22": "捨、念、清淨，得第四禪成就遊，是時，聖弟子",
    "T01n0026_001:0422b23": "名生如&#x9262;，猶三十三天晝度樹如&#x9262;也。[0422b23] 「復",
    "T01n0026_001:0422b24": "次，聖弟子諸漏已盡，心解脫、慧解脫，於現",
    "T01n0026_001:0422b25": "法中自知自覺，自作證成就遊，生已盡，梵",
    "T01n0026_001:0422b26": "行已立，所作已辦，不更受有，知如真，是時，",
    "T01n0026_001:0422b27": "聖弟子名盡敷開，猶三十三天晝度樹盡敷",
    "T01n0026_001:0422b28": "開也。彼為漏盡阿羅訶比丘，三十三天集",
    "T01n0026_001:0422b29": "在善法正殿，咨嗟稱歎：『某尊弟子於某村",
    "T01n0026_001:0422c01": "邑剃除鬚髮，著袈裟衣，至信、捨家、無家、學",
    "T01n0026_001:0422c02": "道，諸漏已盡，心解脫、慧解脫，於現法中",
    "T01n0026_001:0422c03": "自知自覺，自作證成就遊，生已盡，梵行已立，",
    "T01n0026_001:0422c04": "所作已辦，不更受有，知如真。』是謂漏盡阿",
    "T01n0026_001:0422c05": "羅訶共集會也，如三十三天晝度樹下共集",
    "T01n0026_001:0422c06": "會也。」[0422c06] 佛說如是。彼諸比丘聞佛所說，歡喜",
    "T01n0026_001:0422c07": "奉行。",
    "T01n0026_001:0422c08": "[0422c08] 晝度樹經第二竟(七百五十二字)",
    "T01n0026_001:0422c09": "（三）中阿含七法品城喻經第三(初一日誦)",
    "T01n0026_001:0422c10": "[0422c10] 我聞如是：[0422c10] 一時，佛遊舍衛國，在勝林給孤",
    "T01n0026_001:0422c11": "獨園。[0422c11] 爾時，世尊告諸比丘：「如王邊城七事",
    "T01n0026_001:0422c12": "具足，四食豐饒，易不難得，是故王城不為",
    "T01n0026_001:0422c13": "外敵破，唯除內自壞。[0422c13] 「云何王城七事具足？",
    "T01n0026_001:0422c14": "謂王邊城造立樓櫓，築地使堅，不可毀壞，",
    "T01n0026_001:0422c15": "為內安隱，制外怨敵，是謂王城一事具足。",
    "T01n0026_001:0422c16": "復次，如王邊城掘鑿池&#x58CD;，極使深廣，修備",
    "T01n0026_001:0422c17": "可依，為內安隱，制外怨敵，是謂王城二事",
    "T01n0026_001:0422c18": "具足。復次，如王邊城周匝通道，開除平博，",
    "T01n0026_001:0422c19": "為內安隱，制外怨敵，是謂王城三事具足。",
    "T01n0026_001:0422c20": "復次，如王邊城集四種軍力，象軍、馬軍、車",
    "T01n0026_001:0422c21": "軍、步軍，為內安隱，制外怨敵，是謂王城四",
    "T01n0026_001:0422c22": "事具足。復次，如王邊城豫備軍器弓、矢、鉾、",
    "T01n0026_001:0422c23": "戟，為內安隱，制外怨敵，是謂王城五事具",
    "T01n0026_001:0422c24": "足。復次，如王邊城立守門大將，明略智辯，",
    "T01n0026_001:0422c25": "勇毅奇謀，善則聽入，不善則禁，為內安隱，",
    "T01n0026_001:0422c26": "制外怨敵，是謂王城六事具足。復次，如王",
    "T01n0026_001:0422c27": "邊城築立高墻，令極牢固，泥塗堊灑，為內",
    "T01n0026_001:0422c28": "安隱，制外怨敵，是謂王城七事具足也。[0422c28] 「云",
    "T01n0026_001:0422c29": "何王城四食豐饒，易不難得？謂王邊城水草",
    "T01n0026_001:0423a01": "樵木，資有豫備，為內安隱，制外怨敵，是謂",
    "T01n0026_001:0423a02": "王城一食豐饒，易不難得。復次，如王邊城多",
    "T01n0026_001:0423a03": "收稻穀及儲畜麥，為內安隱，制外怨敵，是",
    "T01n0026_001:0423a04": "謂王城二食豐饒，易不難得。復次，如王邊",
    "T01n0026_001:0423a05": "城多積&#x79E5;豆及大小豆，為內安隱，制外怨",
    "T01n0026_001:0423a06": "敵，是謂王城三食豐饒，易不難得。復次，如",
    "T01n0026_001:0423a07": "王邊城畜酥油、蜜及甘蔗、&#x9939;、魚、鹽、脯肉，一切",
    "T01n0026_001:0423a08": "具足，為內安隱，制外怨敵，是謂王城四",
    "T01n0026_001:0423a09": "食豐饒，易不難得。如是王城七事具足，四",
    "T01n0026_001:0423a10": "食豐饒，易不難得，不為外敵破，唯除內自",
    "T01n0026_001:0423a11": "壞。[0423a11] 「如是，若聖弟子亦得七善法，逮四增上",
    "T01n0026_001:0423a12": "心，易不難得。是故聖弟子不為魔王之所",
    "T01n0026_001:0423a13": "得便，亦不隨惡不善之法，不為染污所染，",
    "T01n0026_001:0423a14": "不復更受生也。[0423a14] 「云何聖弟子得七善法？謂",
    "T01n0026_001:0423a15": "聖弟子得堅固信，深著如來，信根已立，終",
    "T01n0026_001:0423a16": "不隨外沙門、梵志，若天、魔、梵及餘世間，是謂",
    "T01n0026_001:0423a17": "聖弟子得一善法。復次，聖弟子常行慚&#x803B;，",
    "T01n0026_001:0423a18": "可慚知慚，惡不善法穢汙煩惱，受諸惡報，",
    "T01n0026_001:0423a19": "造生死本，是謂聖弟子得二善法。復次，聖",
    "T01n0026_001:0423a20": "弟子常行羞愧，可愧知愧，惡不善法穢汙煩",
    "T01n0026_001:0423a21": "惱，受諸惡報，造生死本，是謂聖弟子得三",
    "T01n0026_001:0423a22": "善法。復次，聖弟子常行精進，斷惡不善，修",
    "T01n0026_001:0423a23": "諸善法，恒自起意，專一堅固，為諸善本，不",
    "T01n0026_001:0423a24": "捨方便，是謂聖弟子得四善法。復次，聖弟子",
    "T01n0026_001:0423a25": "廣學多聞，守持不忘，積聚博聞，所謂法者，初",
    "T01n0026_001:0423a26": "善、中善、竟亦善，有義有文，具足清淨，顯現",
    "T01n0026_001:0423a27": "梵行，如是諸法廣學多聞，翫習至千，意所",
    "T01n0026_001:0423a28": "惟觀，明見深達，是謂聖弟子得五善法。復",
    "T01n0026_001:0423a29": "次，聖弟子常行於念，成就正念，久所曾習，",
    "T01n0026_001:0423b01": "久所曾聞，恒憶不忘，是謂聖弟子得六善",
    "T01n0026_001:0423b02": "法。復次，聖弟子修行智慧，觀興衰法，得如",
    "T01n0026_001:0423b03": "此智，聖慧明達，分別曉了，以正盡苦，是謂聖",
    "T01n0026_001:0423b04": "弟子得七善法也。[0423b04] 「云何聖弟子逮四增上",
    "T01n0026_001:0423b05": "心，易不難得？謂聖弟子離欲、離惡不善之",
    "T01n0026_001:0423b06": "法，有覺、有觀，離生喜樂，逮初禪成就遊，是",
    "T01n0026_001:0423b07": "謂聖弟子逮初增上心，易不難得。復次，聖",
    "T01n0026_001:0423b08": "弟子覺、觀已息，內靜、一心，無覺、無觀，定生喜",
    "T01n0026_001:0423b09": "樂，逮第二禪成就遊，是謂聖弟子逮第二",
    "T01n0026_001:0423b10": "增上心，易不難得。復次，聖弟子離於喜欲，",
    "T01n0026_001:0423b11": "捨無求遊，正念正智而身覺樂，謂聖所說、聖",
    "T01n0026_001:0423b12": "所捨、念、樂住、空，逮第三禪成就遊，是謂聖",
    "T01n0026_001:0423b13": "弟子逮第三增上心，易不難得。復次，聖弟子",
    "T01n0026_001:0423b14": "樂滅、苦滅，喜憂本已滅，不苦不樂、捨、念、清淨，",
    "T01n0026_001:0423b15": "逮第四禪成就遊，是謂聖弟子逮第四增上",
    "T01n0026_001:0423b16": "心，易不難得。[0423b16] 「如是，聖弟子得七善法，逮四",
    "T01n0026_001:0423b17": "增上心，易不難得。不為魔王之所得便，",
    "T01n0026_001:0423b18": "亦不隨惡不善之法，不為染污所染，不復",
    "T01n0026_001:0423b19": "更受生。如王邊城造立樓櫓，築地使堅，不",
    "T01n0026_001:0423b20": "可毀壞，為內安隱，制外怨敵。如是，聖弟子",
    "T01n0026_001:0423b21": "得堅固信，深著如來，信根已立，終不隨外",
    "T01n0026_001:0423b22": "沙門，梵志，若天、魔、梵及餘世間，是謂聖弟子",
    "T01n0026_001:0423b23": "得信樓櫓，除惡不善，修諸善法也。[0423b23] 「如王邊",
    "T01n0026_001:0423b24": "城掘鑿池塹，極使深廣，修備可依，為內安",
    "T01n0026_001:0423b25": "隱，制外怨敵。如是，聖弟子常行慚&#x803B;，可慚",
    "T01n0026_001:0423b26": "知慚，惡不善法穢汙煩惱，受諸惡報，造生",
    "T01n0026_001:0423b27": "死本，是謂聖弟子得慚池塹，除惡不善，修",
    "T01n0026_001:0423b28": "諸善法也。[0423b28] 「如王邊城周匝通道，開除平博，",
    "T01n0026_001:0423b29": "為內安隱，制外怨敵。如是，聖弟子常行羞",
    "T01n0026_001:0423c01": "愧，可愧知愧，惡不善法穢污煩惱，受諸惡",
    "T01n0026_001:0423c02": "報，造生死本，是謂聖弟子得愧平道，除惡",
    "T01n0026_001:0423c03": "不善，修諸善法也。[0423c03] 「如王邊城集四種軍",
    "T01n0026_001:0423c04": "力，象軍、馬軍、車軍、步軍，為內安隱，制外怨",
    "T01n0026_001:0423c05": "敵。如是，聖弟子常行精進，斷惡不善，修諸",
    "T01n0026_001:0423c06": "善法，恒自起意，專一堅固，為諸善本，不捨",
    "T01n0026_001:0423c07": "方便，是謂聖弟子得精進軍力，除惡不善，",
    "T01n0026_001:0423c08": "修諸善法也。[0423c08] 「如王邊城豫備軍器弓、矢、",
    "T01n0026_001:0423c09": "鉾、戟，為內安隱，制外怨敵。如是，聖弟子廣",
    "T01n0026_001:0423c10": "學多聞，守持不忘，積聚博聞，所謂法者，初善、",
    "T01n0026_001:0423c11": "中善、竟亦善，有義有文，具足清淨，顯現梵",
    "T01n0026_001:0423c12": "行。如是諸法廣學多聞，翫習至千，意所惟",
    "T01n0026_001:0423c13": "觀，明見深達，是謂聖弟子得多聞軍器，除",
    "T01n0026_001:0423c14": "惡不善，修諸善法也。[0423c14] 「如王邊城立守門大",
    "T01n0026_001:0423c15": "將，明略智辯，勇毅奇謀，善則聽入，不善則禁，",
    "T01n0026_001:0423c16": "為內安隱，制外怨敵。如是，聖弟子常行於",
    "T01n0026_001:0423c17": "念，成就正念，久所曾習，久所曾聞，恒憶不",
    "T01n0026_001:0423c18": "忘，是謂聖弟子得念守門大將，除惡不善，",
    "T01n0026_001:0423c19": "修諸善法也。[0423c19] 「如王邊城築立高牆，令極牢",
    "T01n0026_001:0423c20": "固，泥塗堊灑，為內安隱，制外怨敵。如是，聖",
    "T01n0026_001:0423c21": "弟子修行智慧，觀興衰法，得如此智，聖慧",
    "T01n0026_001:0423c22": "明達，分別曉了，以正盡苦，是謂聖弟子得",
    "T01n0026_001:0423c23": "智慧牆，除惡不善，修諸善法也。[0423c23] 「如王邊城",
    "T01n0026_001:0423c24": "水草樵木，資有豫備，為內安隱，制外怨敵。",
    "T01n0026_001:0423c25": "如是，聖弟子離欲、離惡不善之法，有覺、有觀，",
    "T01n0026_001:0423c26": "離生喜樂，逮初禪成就遊，樂住無乏，安隱",
    "T01n0026_001:0423c27": "快樂，自致涅槃也。[0423c27] 「如王邊城多收稻穀及",
    "T01n0026_001:0423c28": "儲畜麥，為內安隱，制外怨敵。如是，聖弟",
    "T01n0026_001:0423c29": "子覺、觀已息，內靜、一心，無覺、無觀，定生喜",
    "T01n0026_001:0424a01": "樂，逮第二禪成就遊，樂住無乏，安隱快樂，自",
    "T01n0026_001:0424a02": "致涅槃也。[0424a02] 「如王邊城多積&#x79E5;豆及大小豆，",
    "T01n0026_001:0424a03": "為內安隱，制外怨敵。如是，聖弟子離於",
    "T01n0026_001:0424a04": "喜欲，捨無求遊，正念正智而身覺樂，謂聖所",
    "T01n0026_001:0424a05": "說、聖所捨、念、樂住、空，逮第三禪成就遊，樂住",
    "T01n0026_001:0424a06": "無乏，安隱快樂，自致涅槃也。[0424a06] 「如王邊城畜",
    "T01n0026_001:0424a07": "酥油、蜜及甘蔗、&#x9939;、魚、鹽、脯肉，一切充足，為",
    "T01n0026_001:0424a08": "內安隱，制外怨敵。如是，聖弟子樂滅、苦滅，",
    "T01n0026_001:0424a09": "喜、憂本已滅，不苦不樂、捨、念、清淨，逮第四禪",
    "T01n0026_001:0424a10": "成就遊，樂住無乏，安隱快樂，自致涅槃。」[0424a10] 佛",
    "T01n0026_001:0424a11": "說如是。彼諸比丘聞佛所說，歡喜奉行。",
    "T01n0026_001:0424a12": "[0424a12] 城喻經第三竟(一千九百二字)",
    "T01n0026_001:0424a13": "（四）中阿含七法品水喻經第四(初一日誦)",
    "T01n0026_001:0424a14": "[0424a14] 我聞如是：[0424a14] 一時，佛遊舍衛國，在勝林給孤",
    "T01n0026_001:0424a15": "獨園。爾時，世尊告諸比丘：「我當為汝說七",
    "T01n0026_001:0424a16": "水人。諦聽，諦聽！善思念之。」時，諸比丘受教而",
    "T01n0026_001:0424a17": "聽。[0424a17] 佛言：「云何為七？或有一人常臥水中；或",
    "T01n0026_001:0424a18": "復有人出水還沒；或復有人出水而住；或",
    "T01n0026_001:0424a19": "復有人出水而住，住已而觀；或復有人出",
    "T01n0026_001:0424a20": "水而住，住已而觀，觀已而渡；或復有人出",
    "T01n0026_001:0424a21": "水而住，住已而觀，觀已而渡，渡已至彼岸；",
    "T01n0026_001:0424a22": "或復有人出水而住，住已而觀，觀已而渡，",
    "T01n0026_001:0424a23": "渡已至彼岸，至彼岸已，謂住岸人。如是，",
    "T01n0026_001:0424a24": "我當復為汝說七水喻人。諦聽，諦聽！善思",
    "T01n0026_001:0424a25": "念之。」時，諸比丘受教而聽。[0424a25] 佛言：「云何為七？",
    "T01n0026_001:0424a26": "或有人常臥；或復有人出已還沒；或復",
    "T01n0026_001:0424a27": "有人出已而住；或復有人出已而住，住已而",
    "T01n0026_001:0424a28": "觀；或復有人出已而住，住已而觀，觀已而",
    "T01n0026_001:0424a29": "渡；或復有人出已而住，住已而觀，觀已而",
    "T01n0026_001:0424b01": "渡，渡已至彼岸；或復有人出已而住，住已",
    "T01n0026_001:0424b02": "而觀，觀已而渡，渡已至彼岸，至彼岸已，",
    "T01n0026_001:0424b03": "謂住岸梵志。此七水喻人，我略說也。如上所",
    "T01n0026_001:0424b04": "說，如上施設。汝知何義？何所分別？有何因",
    "T01n0026_001:0424b05": "緣？」[0424b05] 時，諸比丘白世尊曰：「世尊為法本，世尊",
    "T01n0026_001:0424b06": "為法主，法由世尊，唯願說之，我等聞已，",
    "T01n0026_001:0424b07": "得廣知義。」[0424b07] 佛便告曰：「汝等諦聽！善思念之。",
    "T01n0026_001:0424b08": "我當為汝分別其義。」時，諸比丘受教而聽。",
    "T01n0026_001:0424b09": "[0424b09] 佛言：「云何有人常臥？謂或有人為不善法",
    "T01n0026_001:0424b10": "之所覆蓋，染汙所染，受惡法報，造生死本，",
    "T01n0026_001:0424b11": "是謂有人常臥。猶人沒溺，臥于水中，我說",
    "T01n0026_001:0424b12": "彼人亦復如是，是謂初水喻人，世間諦如",
    "T01n0026_001:0424b13": "有也。[0424b13] 「云何有人出已還沒？謂人既出，得信善",
    "T01n0026_001:0424b14": "法，持戒、布施、多聞、智慧，修習善法，彼於後",
    "T01n0026_001:0424b15": "時失信不固，失持戒、布施、多聞、智慧而不",
    "T01n0026_001:0424b16": "堅固，是謂有人出已還沒。猶人溺水，既出",
    "T01n0026_001:0424b17": "還沒，我說彼人亦復如是，是謂第二水喻",
    "T01n0026_001:0424b18": "人，世間諦如有也。[0424b18] 「云何有人出已而住？謂",
    "T01n0026_001:0424b19": "人既出，得信善法，持戒、布施、多聞、智慧，修習",
    "T01n0026_001:0424b20": "善法，彼於後時信固不失，持戒、布施、多聞、",
    "T01n0026_001:0424b21": "智慧，堅固不失，是謂有人出已而住，猶人",
    "T01n0026_001:0424b22": "溺水，出已而住，我說彼人亦復如是，是謂",
    "T01n0026_001:0424b23": "第三水喻人，世間諦如有也。[0424b23] 「云何有人出已",
    "T01n0026_001:0424b24": "而住，住已而觀？謂人既出，得信善法，持戒、布",
    "T01n0026_001:0424b25": "施、多聞、智慧，修習善法，彼於後時信固不",
    "T01n0026_001:0424b26": "失，持戒、布施、多聞、智慧，堅固不失，住善法",
    "T01n0026_001:0424b27": "中，知苦如真，知苦習、知苦滅、知苦滅道",
    "T01n0026_001:0424b28": "如真。彼如是知、如是見，三結便盡，謂身見、戒",
    "T01n0026_001:0424b29": "取、疑，三結已盡，得須陀洹，不墮惡法，定趣",
    "T01n0026_001:0424c01": "正覺，極受七有，天上、人間七往來已，便得",
    "T01n0026_001:0424c02": "苦際，是謂有人出已而住，住已而觀。猶人",
    "T01n0026_001:0424c03": "溺水，出已而住，住已而觀，我說彼人亦復",
    "T01n0026_001:0424c04": "如是，是謂第四水喻人，世間諦如有也。[0424c04] 「云",
    "T01n0026_001:0424c05": "何有人出已而住，住已而觀，觀已而渡？謂人",
    "T01n0026_001:0424c06": "既出，得信善法，持戒、布施、多聞、智慧，修習善",
    "T01n0026_001:0424c07": "法。彼於後時信固不失，持戒，布施、多聞、智",
    "T01n0026_001:0424c08": "慧，堅固不失，住善法中，知苦如真，知苦",
    "T01n0026_001:0424c09": "習、知苦滅、知苦滅道如真，如是知、如是",
    "T01n0026_001:0424c10": "見，三結便盡，謂身見、戒取、疑，三結已盡，婬、怒、癡",
    "T01n0026_001:0424c11": "薄，得一往來天上、人間，一往來已，便得苦際，",
    "T01n0026_001:0424c12": "是謂有人出已而住，住已而觀，觀已而渡。",
    "T01n0026_001:0424c13": "猶人溺水，出已而住，住已而觀，觀已而渡，",
    "T01n0026_001:0424c14": "我說彼人亦復如是，是謂第五水喻人，世",
    "T01n0026_001:0424c15": "間諦如有也。[0424c15] 「云何有人出已而住，住已而觀，",
    "T01n0026_001:0424c16": "觀已而渡，渡已至彼岸？謂人既出，得信善",
    "T01n0026_001:0424c17": "法，持戒、布施、多聞、智慧，修習善法，彼於後時",
    "T01n0026_001:0424c18": "信固不失，持戒、布施、多聞、智慧，堅固不失，",
    "T01n0026_001:0424c19": "住善法中，知苦如真，知苦習、知苦滅、知",
    "T01n0026_001:0424c20": "苦滅道如真，如是知、如是見，五下分結盡，謂",
    "T01n0026_001:0424c21": "貪欲、瞋恚、身見、戒取、疑，五下分結盡已，生於",
    "T01n0026_001:0424c22": "彼間，便般涅槃，得不退法，不還此世，是謂",
    "T01n0026_001:0424c23": "有人出已而住，住已而觀，觀已而渡，渡已",
    "T01n0026_001:0424c24": "至彼岸。猶人溺水，出已而住，住已而觀，觀",
    "T01n0026_001:0424c25": "已而渡，渡已至彼岸，我說彼人亦復如",
    "T01n0026_001:0424c26": "是，是謂第六水喻人，世間諦如有也。[0424c26] 「云何有",
    "T01n0026_001:0424c27": "人出已而住，住已而觀，觀已而渡，渡已至",
    "T01n0026_001:0424c28": "彼岸，至彼岸已謂住岸梵志？謂人既出，得",
    "T01n0026_001:0424c29": "信善法，持戒、布施、多聞、智慧，修習善法，彼於",
    "T01n0026_001:0425a01": "後時信固不失，持戒、布施、多聞、智慧，堅固不",
    "T01n0026_001:0425a02": "失，住善法中，知苦如真，知苦習、知苦滅、",
    "T01n0026_001:0425a03": "知苦滅道如真，如是知、如是見，欲漏心解",
    "T01n0026_001:0425a04": "脫，有漏、無明漏心解脫，解脫已，便知解脫，",
    "T01n0026_001:0425a05": "生已盡，梵行已立，所作已辦，不更受有，知如",
    "T01n0026_001:0425a06": "真，是謂有人出已而住，住已而觀，觀已而",
    "T01n0026_001:0425a07": "渡，渡已至彼岸，至彼岸已，謂住岸梵志。",
    "T01n0026_001:0425a08": "猶人溺水，出已而住，住已而觀，觀已而渡，",
    "T01n0026_001:0425a09": "渡已至彼岸，至彼岸已，謂住岸人。我說",
    "T01n0026_001:0425a10": "彼人亦復如是，是謂第七水喻人，世間諦",
    "T01n0026_001:0425a11": "如有也。我向所言，當為汝說七水人者，",
    "T01n0026_001:0425a12": "因此故說。」[0425a12] 佛說如是。彼諸比丘聞佛所說，",
    "T01n0026_001:0425a13": "歡喜奉行。",
    "T01n0026_001:0425a14": "[0425a14] 水喻經第四竟(千三百八十八字)",
    "T01n0026_001:0425a15": "（五）中阿含七法品木積喻經第五(初一日誦)",
    "T01n0026_001:0425a16": "[0425a16] 我聞如是：[0425a16] 一時，佛遊拘薩羅，在人間，與大",
    "T01n0026_001:0425a17": "比丘眾翼從而行。爾時，世尊則於中路，忽",
    "T01n0026_001:0425a18": "見一處有大木積，洞燃俱熾，世尊見已，便",
    "T01n0026_001:0425a19": "下道側，更就餘樹敷尼師檀，結加趺坐。",
    "T01n0026_001:0425a20": "[0425a20] 世尊坐已，告諸比丘：「汝等見彼有大木積",
    "T01n0026_001:0425a21": "洞燃俱熾耶？」[0425a21] 時，諸比丘答曰：「見也。世尊！」[0425a21] 世",
    "T01n0026_001:0425a22": "尊復告諸比丘曰：「於汝意云何？謂大木",
    "T01n0026_001:0425a23": "積洞燃俱熾，若抱、若坐、若臥，謂剎利女，梵志、",
    "T01n0026_001:0425a24": "居士、工師女，年在盛時，沐浴香薰，著明淨衣，",
    "T01n0026_001:0425a25": "華鬘、瓔珞嚴飾其身，若抱、若坐、若臥，何者為",
    "T01n0026_001:0425a26": "樂？」[0425a26] 時，諸比丘白曰：「世尊！謂大木積洞燃俱熾，",
    "T01n0026_001:0425a27": "若抱、若坐、若臥，甚苦。世尊！謂剎利女，梵志、居",
    "T01n0026_001:0425a28": "士、工師女，年在盛時，沐浴香薰，著明淨衣，華",
    "T01n0026_001:0425a29": "鬘、瓔珞嚴飾其身，若抱、若坐、若臥，甚樂。世尊！」",
    "T01n0026_001:0425b01": "[0425b01] 世尊告曰：「我為汝說，不令汝等學沙門失",
    "T01n0026_001:0425b02": "沙門道。汝欲成無上梵行者，寧抱木積洞",
    "T01n0026_001:0425b03": "燃俱熾，若坐、若臥，彼雖因此受苦或死，然",
    "T01n0026_001:0425b04": "不以是身壞命終，趣至惡處，生地獄中；若",
    "T01n0026_001:0425b05": "愚癡人犯戒不精進，生惡不善法，非梵行稱",
    "T01n0026_001:0425b06": "梵行，非沙門稱沙門；若抱剎利女，梵志、居",
    "T01n0026_001:0425b07": "士、工師女，年在盛時，沐浴香薰，著明淨衣，華",
    "T01n0026_001:0425b08": "鬘、瓔珞嚴飾其身，若坐、若臥者，彼愚癡人因",
    "T01n0026_001:0425b09": "是長夜不善不義，受惡法報，身壞命終，趣至",
    "T01n0026_001:0425b10": "惡處，生地獄中。是故汝等當觀自義、觀",
    "T01n0026_001:0425b11": "彼義、觀兩義，當作是念：『我出家學，不虛不",
    "T01n0026_001:0425b12": "空，有果有報，有極安樂，生諸善處而得長",
    "T01n0026_001:0425b13": "壽，受人信施衣被、飲食、床褥、湯藥，令諸施主",
    "T01n0026_001:0425b14": "得大福祐，得大果報，得大光明者。』當作",
    "T01n0026_001:0425b15": "是學。」[0425b15] 世尊復告諸比丘曰：「於意云何？若有",
    "T01n0026_001:0425b16": "力士以緊索毛繩絞勒其[蹲-酋+(十/田/ㄙ)]斷皮，斷皮",
    "T01n0026_001:0425b17": "已斷肉，斷肉已斷筋，斷筋已斷骨，斷骨",
    "T01n0026_001:0425b18": "已至髓而住，若從剎利、梵志、居士、工師受",
    "T01n0026_001:0425b19": "其信施，按摩身體、支節、手足，何者為樂？」[0425b19] 時，",
    "T01n0026_001:0425b20": "諸比丘白曰：「世尊！若有力士以緊索毛繩",
    "T01n0026_001:0425b21": "絞勒其[蹲-酋+(十/田/ㄙ)]斷皮，斷皮已斷肉，斷肉已斷",
    "T01n0026_001:0425b22": "筋，斷筋已斷骨，斷骨已至髓而住，甚苦。世",
    "T01n0026_001:0425b23": "尊！若從剎利、梵志、居士、工師受其信施，按",
    "T01n0026_001:0425b24": "摩身體、支節、手足，甚樂。世尊！」[0425b24] 世尊告曰：「我為",
    "T01n0026_001:0425b25": "汝說，不令汝等學沙門失沙門道。汝欲成",
    "T01n0026_001:0425b26": "無上梵行者，寧令力士以緊索毛繩絞勒",
    "T01n0026_001:0425b27": "其[蹲-酋+(十/田/ㄙ)]斷皮，斷皮已斷肉，斷肉已斷筋，斷",
    "T01n0026_001:0425b28": "筋已斷骨，斷骨已至髓而住，彼雖因此受",
    "T01n0026_001:0425b29": "苦或死，然不以是身壞命終，趣至惡處，生",
    "T01n0026_001:0425c01": "地獄中；若愚癡人犯戒不精進，生惡不善",
    "T01n0026_001:0425c02": "法，非梵行稱梵行，非沙門稱沙門，從剎利、",
    "T01n0026_001:0425c03": "梵志、居士、工師受其信施，按摩身體、支節、手",
    "T01n0026_001:0425c04": "足，彼愚癡人因是長夜不善不義，受惡法報，",
    "T01n0026_001:0425c05": "身壞命終，趣至惡處，生地獄中。是故汝等",
    "T01n0026_001:0425c06": "當觀自義、觀彼義、觀兩義，當作是念：『我",
    "T01n0026_001:0425c07": "出家學，不虛不空，有果有報，有極安樂，生",
    "T01n0026_001:0425c08": "諸善處而得長壽，受人信施衣被、飲食、床褥、",
    "T01n0026_001:0425c09": "湯藥，令諸施主得大福祐，得大果報，得大",
    "T01n0026_001:0425c10": "光明者。』當作是學。」[0425c10] 世尊復告諸比丘曰：「於",
    "T01n0026_001:0425c11": "意云何？若有力士以瑩磨利刀截斷其髀，",
    "T01n0026_001:0425c12": "若從剎利、梵志、居士、工師受信施、禮拜，恭敬",
    "T01n0026_001:0425c13": "將迎，何者為樂？」[0425c13] 時，諸比丘白曰：「世尊！若有",
    "T01n0026_001:0425c14": "力士以瑩磨利刀截斷其髀，甚苦。世尊！若",
    "T01n0026_001:0425c15": "從剎利、梵志、居士、工師受信施、禮拜，恭敬",
    "T01n0026_001:0425c16": "將迎，甚樂。世尊！」[0425c16] 世尊告曰：「我為汝說，不令",
    "T01n0026_001:0425c17": "汝等學沙門失沙門道。汝欲成無上梵行",
    "T01n0026_001:0425c18": "者，寧令力士以瑩磨利刀截斷其髀，彼雖",
    "T01n0026_001:0425c19": "因此受苦或死，然不以是身壞命終，趣至",
    "T01n0026_001:0425c20": "惡處，生地獄中；若愚癡人犯戒不精進，生",
    "T01n0026_001:0425c21": "惡不善法，非梵行稱梵行，非沙門稱沙門，",
    "T01n0026_001:0425c22": "從剎利、梵志、居士、工師受信施、禮拜，恭敬將",
    "T01n0026_001:0425c23": "迎，彼愚癡人因是長夜不善不義，受惡法報，",
    "T01n0026_001:0425c24": "身壞命終，趣至惡處，生地獄中。是故汝等",
    "T01n0026_001:0425c25": "當觀自義、觀彼義、觀兩義，當作是念：我",
    "T01n0026_001:0425c26": "出家學，不虛不空，有果有報，有極安樂，生",
    "T01n0026_001:0425c27": "諸善處而得長壽，受人信施衣被、飲食床褥、",
    "T01n0026_001:0425c28": "湯藥，令諸施主得大福祐，得大果報，得大",
    "T01n0026_001:0425c29": "光明者。當作是學。」[0425c29] 世尊復告諸比丘曰：「於",
    "T01n0026_001:0426a01": "意云何？若有力士以鐵銅鍱洞燃俱熾，纏",
    "T01n0026_001:0426a02": "絡其身，若從剎利、梵志、居士、工師受信施衣",
    "T01n0026_001:0426a03": "服，何者為樂？」[0426a03] 時，諸比丘白曰：「世尊！若有力",
    "T01n0026_001:0426a04": "士以鐵銅鍱洞燃俱熾，纏絡其身，甚苦。世",
    "T01n0026_001:0426a05": "尊！若從剎利、梵志、居士、工師受信施衣服，",
    "T01n0026_001:0426a06": "甚樂。世尊！」[0426a06] 世尊告曰：「我為汝說，不令汝等",
    "T01n0026_001:0426a07": "學沙門失沙門道。汝欲成無上梵行者，寧",
    "T01n0026_001:0426a08": "令力士以鐵銅鍱洞燃俱熾，纏絡其身，彼",
    "T01n0026_001:0426a09": "雖因此受苦或死，然不以是身壞命終，趣",
    "T01n0026_001:0426a10": "至惡處，生地獄中；若愚癡人犯戒不精進，",
    "T01n0026_001:0426a11": "生惡不善法，非梵行稱梵行，非沙門稱沙",
    "T01n0026_001:0426a12": "門，從剎利、梵志、居士、工師受信施衣服，彼",
    "T01n0026_001:0426a13": "愚癡人因是長夜不善不義，受惡法報，身壞",
    "T01n0026_001:0426a14": "命終，趣至惡處，生地獄中。是故汝等當觀",
    "T01n0026_001:0426a15": "自義、觀彼義、觀兩義，當作是念：『我出家學，",
    "T01n0026_001:0426a16": "不虛不空，有果有報，有極安樂，生諸善",
    "T01n0026_001:0426a17": "處而得長壽，受人信施衣被、飲食、床褥、湯",
    "T01n0026_001:0426a18": "藥，令諸施主得大福祐，得大果報，得大光",
    "T01n0026_001:0426a19": "明者。』當作是學。」[0426a19] 世尊復告諸比丘曰：「於",
    "T01n0026_001:0426a20": "意云何？若有力士以熱鐵鉗鉗開其口，",
    "T01n0026_001:0426a21": "便以鐵丸洞燃俱熾，著其口中，彼熱鐵丸燒",
    "T01n0026_001:0426a22": "脣，燒脣已燒舌，燒舌已燒齗，燒齗已燒",
    "T01n0026_001:0426a23": "咽，燒咽已燒心，燒心已燒腸胃，燒腸胃",
    "T01n0026_001:0426a24": "已下過，若從剎利、梵志、居士、工師受信施食",
    "T01n0026_001:0426a25": "無量眾味，何者為樂？」[0426a25] 時，諸比丘白曰：「世",
    "T01n0026_001:0426a26": "尊！若有力士以熱鐵鉗鉗開其口，便以",
    "T01n0026_001:0426a27": "鐵丸洞燃俱熾，著其口中，彼熱鐵丸燒脣，",
    "T01n0026_001:0426a28": "燒脣已燒舌，燒舌已燒齗，燒齗已燒咽，",
    "T01n0026_001:0426a29": "燒咽已燒心，燒心已燒腸胃，燒腸胃已",
    "T01n0026_001:0426b01": "下過，甚苦。世尊！若從剎利、梵志、居士、工師",
    "T01n0026_001:0426b02": "受信施食無量眾味，甚樂。世尊！」[0426b02] 世尊告曰：",
    "T01n0026_001:0426b03": "「我為汝說，不令汝等學沙門失沙門道。汝",
    "T01n0026_001:0426b04": "欲成無上梵行者，寧令力士以熱鐵鉗",
    "T01n0026_001:0426b05": "鉗開其口，便以鐵丸洞燃俱熾，著其口",
    "T01n0026_001:0426b06": "中，彼熱鐵丸燒脣，燒脣已燒舌，燒舌已燒",
    "T01n0026_001:0426b07": "齗，燒齗已燒咽，燒咽已燒心，燒心已燒",
    "T01n0026_001:0426b08": "腸胃，燒腸胃已下過，彼雖因此受苦或死，",
    "T01n0026_001:0426b09": "然不以是身壞命終，趣至惡處，生地獄中；",
    "T01n0026_001:0426b10": "若愚癡人犯戒不精進，生惡不善法，非梵",
    "T01n0026_001:0426b11": "行稱梵行，非沙門稱沙門，從剎利、梵志、",
    "T01n0026_001:0426b12": "居士、工師受信施食無量眾味，彼愚癡人",
    "T01n0026_001:0426b13": "因是長夜不善不義，受惡法報，身壞命終，",
    "T01n0026_001:0426b14": "趣至惡處，生地獄中。是故汝等當觀自義、",
    "T01n0026_001:0426b15": "觀彼義、觀兩義，當作是念：『我出家學，不",
    "T01n0026_001:0426b16": "虛不空，有果有報，有極安樂，生諸善處",
    "T01n0026_001:0426b17": "而得長壽，受人信施衣被、飲食、床褥、湯藥，",
    "T01n0026_001:0426b18": "令諸施主得大福祐，得大果報，得大光明",
    "T01n0026_001:0426b19": "者。』當作是學。」[0426b19] 世尊復告諸比丘曰：「於意云",
    "T01n0026_001:0426b20": "何？若有力士以鐵銅床洞燃俱熾，強逼使",
    "T01n0026_001:0426b21": "人坐臥其上，若從剎利、梵志、居士、工師受",
    "T01n0026_001:0426b22": "其信施床[木*翕]臥具，何者為樂？」[0426b22] 時，諸比丘白曰：",
    "T01n0026_001:0426b23": "「世尊！若有力士以鐵銅床洞燃俱熾，強逼",
    "T01n0026_001:0426b24": "使人坐臥其上，甚苦。世尊！若從剎利、梵志、",
    "T01n0026_001:0426b25": "居士、工師受其信施床[木*翕]臥具，甚樂。世尊！」[0426b25] 世",
    "T01n0026_001:0426b26": "尊告曰：「我為汝說，不令汝等學沙門失沙",
    "T01n0026_001:0426b27": "門道。汝欲成無上梵行者，寧令力士以鐵",
    "T01n0026_001:0426b28": "銅床洞燃俱熾，強逼使人坐臥其上，彼雖",
    "T01n0026_001:0426b29": "因此受苦或死，然不以是身壞命終，趣至",
    "T01n0026_001:0426c01": "惡處，生地獄中；若愚癡人犯戒不精進，生",
    "T01n0026_001:0426c02": "惡不善法，非梵行稱梵行，非沙門稱沙門，",
    "T01n0026_001:0426c03": "從剎利、梵志、居士、工師受其信施床[木*翕]臥具，",
    "T01n0026_001:0426c04": "彼愚癡人因是長夜不善不義，受惡法報，身",
    "T01n0026_001:0426c05": "壞命終，趣至惡處，生地獄中。是故汝等當",
    "T01n0026_001:0426c06": "觀自義、觀彼義、觀兩義，當作是念：『我出",
    "T01n0026_001:0426c07": "家學，不虛不空，有果有報，有極安樂，生諸",
    "T01n0026_001:0426c08": "善處而得長壽，受人信施衣被、飲食、床褥、湯",
    "T01n0026_001:0426c09": "藥，令諸施主得大福祐，得大果報，得大光",
    "T01n0026_001:0426c10": "明者。』當作是學。」[0426c10] 世尊復告諸比丘曰：「於",
    "T01n0026_001:0426c11": "意云何？若有力士以大鐵銅釜洞燃俱熾，",
    "T01n0026_001:0426c12": "撮舉人已，倒著釜中，若從剎利、梵志、居士、",
    "T01n0026_001:0426c13": "工師受信施房舍，泥治堊灑，&#x7ABB;戶牢密，爐火",
    "T01n0026_001:0426c14": "熅暖，何者為樂？」[0426c14] 時，諸比丘白曰：「世尊！若有",
    "T01n0026_001:0426c15": "力士以大鐵銅釜洞燃俱熾，撮舉人已，倒",
    "T01n0026_001:0426c16": "著釜中，甚苦。世尊！若從剎利、梵志、居士、工師",
    "T01n0026_001:0426c17": "受信施房舍，泥治堊灑，&#x7ABB;戶牢密，爐火熅暖，",
    "T01n0026_001:0426c18": "甚樂。世尊！」[0426c18] 世尊告曰：「我為汝說，不令汝等",
    "T01n0026_001:0426c19": "學沙門失沙門道。汝欲成無上梵行者，寧",
    "T01n0026_001:0426c20": "令力士以大鐵銅釜洞燃俱熾，撮舉人已，",
    "T01n0026_001:0426c21": "倒著釜中，彼雖因此受苦或死，然不以",
    "T01n0026_001:0426c22": "是身壞命終，趣至惡處，生地獄中；若愚癡人",
    "T01n0026_001:0426c23": "犯戒不精進，生惡不善法，非梵行稱梵行，",
    "T01n0026_001:0426c24": "非沙門稱沙門，從剎利、梵志、居士、工師受",
    "T01n0026_001:0426c25": "信施房舍，泥治堊灑，&#x7ABB;戶牢密，爐火熅暖，彼",
    "T01n0026_001:0426c26": "愚癡人因是長夜不善不義，受惡法報，身壞",
    "T01n0026_001:0426c27": "命終，趣至惡處，生地獄中。是故汝等當觀",
    "T01n0026_001:0426c28": "自義、觀彼義、觀兩義，當作是念：『我出家",
    "T01n0026_001:0426c29": "學，不虛不空，有果有報，有極安樂，生諸善",
    "T01n0026_001:0427a01": "處而得長壽，受人信施衣被、飲食、床褥、湯",
    "T01n0026_001:0427a02": "藥，令諸施主得大福祐，得大果報，得大光",
    "T01n0026_001:0427a03": "明者。』當作是學。」[0427a03] 說此法時，六十比丘漏盡",
    "T01n0026_001:0427a04": "結解，六十比丘捨戒還家。所以者何？世尊",
    "T01n0026_001:0427a05": "教誡甚深、甚難，學道亦復甚深、甚難。[0427a05] 佛說",
    "T01n0026_001:0427a06": "如是。彼諸比丘聞佛所說，歡喜奉行。",
    "T01n0026_001:0427a07": "[0427a07] 木積喻經第五竟(二千六百四十四字)"
}