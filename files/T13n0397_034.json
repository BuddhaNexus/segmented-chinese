{
    "T13n0397_034:0233a02": "大方等大集經卷第三十四",
    "T13n0397_034:0233a04": "隋天竺三藏那連提耶舍譯",
    "T13n0397_034:0233a05": "日藏分護持正法品第一",
    "T13n0397_034:0233a06": "[0233a06] 如是我聞：[0233a06] 一時，婆伽婆在王舍城迦蘭陀竹",
    "T13n0397_034:0233a07": "園，與大菩薩其數無量不可稱計前後圍繞，",
    "T13n0397_034:0233a08": "及餘十方諸佛世界無量無數不可思議阿",
    "T13n0397_034:0233a09": "僧祇諸大菩薩聲聞之眾，地及虛空皆悉遍",
    "T13n0397_034:0233a10": "滿，俱來集會前後圍遶。復有十方無量世界",
    "T13n0397_034:0233a11": "帝釋天王、梵天王、四天大王、諸大龍王、夜叉",
    "T13n0397_034:0233a12": "王、乾闥婆王、阿修羅王、迦樓羅王、緊那羅",
    "T13n0397_034:0233a13": "王、摩&#x777A;羅伽王，如是等無量無數不可稱計",
    "T13n0397_034:0233a14": "俱來集會。復有欲界色界天、龍、夜叉、羅剎、乾",
    "T13n0397_034:0233a15": "闥婆、阿修羅、迦樓羅、緊那羅、摩&#x777A;羅伽等，",
    "T13n0397_034:0233a16": "皆悉一心瞻仰如來。[0233a16] 爾時，世尊為諸大眾說",
    "T13n0397_034:0233a17": "虛空目安那波那甘露法門四無量已，默然",
    "T13n0397_034:0233a18": "而坐。娑婆世界地及虛空一切大眾亦皆默",
    "T13n0397_034:0233a19": "然合掌向佛，唯悕如來甘露法雨而無厭足，",
    "T13n0397_034:0233a20": "猶如重病思遇良醫，如在大闇思見光明，如",
    "T13n0397_034:0233a21": "溺大河思登彼岸，如遭急難思求依護。如是",
    "T13n0397_034:0233a22": "遍滿娑婆佛剎地及虛空諸大菩薩，及諸聲",
    "T13n0397_034:0233a23": "聞，釋梵天王、摩&#x777A;羅伽王，乃至人、非人等合",
    "T13n0397_034:0233a24": "掌默然，瞻仰法王亦復如是。[0233a24] 爾時，眾中有一",
    "T13n0397_034:0233a25": "大梵天王，名曰功德蓮華光，已於昔日供養",
    "T13n0397_034:0233a26": "無量無邊諸佛，於諸佛所殖諸善根，於阿耨",
    "T13n0397_034:0233a27": "多羅三藐三菩提得不退轉，繫心緣法善修",
    "T13n0397_034:0233a28": "慈愍，即從坐起合掌向佛，而說偈言：",
    "T13n0397_034:0233a29": "「大聖神通力，  能速遍諸剎，",
    "T13n0397_034:0233b01": " 如心無所障，  光照十方國，",
    "T13n0397_034:0233b02": " 巧說奢摩他，  盡智及方便，",
    "T13n0397_034:0233b03": " 阿那波那念，  及四無量等。",
    "T13n0397_034:0233b04": " 佛於三界中，  生死際已捨，",
    "T13n0397_034:0233b05": " 淨慧悉滿足，  勝人天修羅，",
    "T13n0397_034:0233b06": " 已離於愛縛，  度疑到彼岸，",
    "T13n0397_034:0233b07": " 了知諸菩薩，  現證於佛法。",
    "T13n0397_034:0233b08": " 眾生心亂故，  墮在生死河，",
    "T13n0397_034:0233b09": " 如盲無所見，  常為苦所沒，",
    "T13n0397_034:0233b10": " 遠離善知識，  不聞清淨法，",
    "T13n0397_034:0233b11": " 輪迴生死中，  為諸結所縛。",
    "T13n0397_034:0233b12": " 佛度生死海，  慈悲故說法，",
    "T13n0397_034:0233b13": " 為煩惱眾生，  斷生死羅網。",
    "T13n0397_034:0233b14": " 愛為煩惱本，  諸眾生染著，",
    "T13n0397_034:0233b15": " 能仁巧分別，  令盡生死際。",
    "T13n0397_034:0233b16": " 以癡愛因緣，  不修諸功德，",
    "T13n0397_034:0233b17": " 若能斷之者，  六根皆寂滅。",
    "T13n0397_034:0233b18": " 大慈牟尼王，  悲心為說法，",
    "T13n0397_034:0233b19": " 聞已除癡愛，  獲甘露涅槃。」",
    "T13n0397_034:0233b20": "[0233b20] 爾時，佛告功德蓮華光大梵天王，而說偈言：",
    "T13n0397_034:0233b21": "「過去修諸度，  今亦如是行，",
    "T13n0397_034:0233b22": " 不樂聲聞乘，  及辟支佛地。",
    "T13n0397_034:0233b23": " 復有諸眾生，  數起瞋恚心，",
    "T13n0397_034:0233b24": " 及念二乘等，  是則為障礙。",
    "T13n0397_034:0233b25": " 以是諸障故，  退失於佛法，",
    "T13n0397_034:0233b26": " 不起是障者，  得佛法滿足。",
    "T13n0397_034:0233b27": " 有四生眾生，  俱來至此剎，",
    "T13n0397_034:0233b28": " 非唯愛欲身，  非盡念不淨。",
    "T13n0397_034:0233b29": " 是中大智人，  能行菩提道，",
    "T13n0397_034:0233c01": " 已曾久修習，  定忍總持等，",
    "T13n0397_034:0233c02": " 能守護諸根，  正念加趺坐，",
    "T13n0397_034:0233c03": " 安住自境界，  佛當為汝說。",
    "T13n0397_034:0233c04": " 樂五眾眾生，  為說不淨法，",
    "T13n0397_034:0233c05": " 令斷於繫縛，  七菩提分滿，",
    "T13n0397_034:0233c06": " 我無嫉&#x59AC;心，  憐愍故為說，",
    "T13n0397_034:0233c07": " 菩薩聞此法，  不捨菩提心。",
    "T13n0397_034:0233c08": " 十方一切佛，  已曾住此剎，",
    "T13n0397_034:0233c09": " 晝夜常加護，  令佛法久住，",
    "T13n0397_034:0233c10": " 汝等諸菩薩，  愍此剎眾生，",
    "T13n0397_034:0233c11": " 常生歡喜忍，  令我法久住。",
    "T13n0397_034:0233c12": " 我說聲聞法，  為斷貪欲心，",
    "T13n0397_034:0233c13": " 示五陰諸入，  及十八界空，",
    "T13n0397_034:0233c14": " 十三奢摩他，  及毘婆舍那。",
    "T13n0397_034:0233c15": " 能斷難斷愛，  是人得清淨，",
    "T13n0397_034:0233c16": " 顯說無漏行，  聲聞四真諦。",
    "T13n0397_034:0233c17": " 憐愍眾生故，  為令法久住，",
    "T13n0397_034:0233c18": " 說此四諦法，  令度生死海。",
    "T13n0397_034:0233c19": " 復告諸菩薩，  汝等莫生疑，",
    "T13n0397_034:0233c20": " 佛當為汝等，  廣說菩薩行。」",
    "T13n0397_034:0233c21": "[0233c21] 爾時，此娑婆世界中所有眾生在佛會者作",
    "T13n0397_034:0233c22": "如是念：「如來今者欲說聲聞法，不說菩薩道。」",
    "T13n0397_034:0233c23": "[0233c23] 十方世界諸來菩薩，復作是念：「如來慈愍，欲",
    "T13n0397_034:0233c24": "令我等於此世界修諸禪行，使三寶種不斷",
    "T13n0397_034:0233c25": "絕故，於此剎中所有天、龍、夜叉、羅剎、乾闥婆、",
    "T13n0397_034:0233c26": "阿修羅，乃至人、非人等，未信者令信，已信者",
    "T13n0397_034:0233c27": "令增進故，欲令一切眾生悉受安樂捨諸疑",
    "T13n0397_034:0233c28": "悔滿足涅槃八正道故，令此佛剎有大福德",
    "T13n0397_034:0233c29": "具足熏修眾善法故。」[0233c29] 十方世界所有眾生作",
    "T13n0397_034:0234a01": "如是念：「娑婆佛剎福德吉處，我今恭敬、尊重、",
    "T13n0397_034:0234a02": "供養、禮拜彼佛剎中諸菩薩等。」各作是念：「我",
    "T13n0397_034:0234a03": "今應當於此世界結加趺坐，各各入於種種",
    "T13n0397_034:0234a04": "勝忍陀羅尼門及諸三昧，放大光明利益安",
    "T13n0397_034:0234a05": "樂諸眾生故。」作是念已，即於此剎加趺而",
    "T13n0397_034:0234a06": "坐，入于勝忍陀羅尼諸深三昧。[0234a06] 是諸菩薩",
    "T13n0397_034:0234a07": "或有經於百大劫中修菩薩行，有得無生法",
    "T13n0397_034:0234a08": "忍乃至十地，具足修習十八不共、四無所畏",
    "T13n0397_034:0234a09": "等諸功德法，各以勝忍陀羅尼諸深三昧因",
    "T13n0397_034:0234a10": "緣力故，放大光明。其中或有光，如燈炬野火",
    "T13n0397_034:0234a11": "之明，有如釋梵諸天、大梵王光。又如一日之",
    "T13n0397_034:0234a12": "光，二三四五如是轉倍，乃至百千萬億日光，",
    "T13n0397_034:0234a13": "此諸光明遍照三千大千世界。其中眾生遇",
    "T13n0397_034:0234a14": "斯光者，身心安樂皆大歡喜，如人熱悶入清",
    "T13n0397_034:0234a15": "涼池。是光能除眾生三惡道苦，飢渴寒熱種",
    "T13n0397_034:0234a16": "種諸病，及貪瞋癡邪見等患，乃至能令三界",
    "T13n0397_034:0234a17": "獄中所有恐怖厄難眾生，令盡苦際。是時此",
    "T13n0397_034:0234a18": "剎諸眾生等蒙光力故，咸共深心恭敬供養，",
    "T13n0397_034:0234a19": "尊重讚歎佛法僧寶，厭捨諸惡勤修善法。從",
    "T13n0397_034:0234a20": "是諸光乃至遍照十方，如恒河沙等諸佛世",
    "T13n0397_034:0234a21": "界淨穢等剎，有佛無佛皆悉普照，猶如重夜",
    "T13n0397_034:0234a22": "幽闇之中忽有百千萬億日光俱時普照，此",
    "T13n0397_034:0234a23": "及他方恒河沙剎土，光明遍照亦復如是。[0234a23] 爾",
    "T13n0397_034:0234a24": "時，十方恒河沙等諸佛世界，有諸菩薩摩訶",
    "T13n0397_034:0234a25": "薩等，承佛神力於一念頃來至此剎，各在一",
    "T13n0397_034:0234a26": "面結加趺坐，是諸菩薩或有已經百千大劫",
    "T13n0397_034:0234a27": "修菩薩行，或有乃至具足十地，皆悉修習十",
    "T13n0397_034:0234a28": "八不共、四無畏等諸功德法，各以善根福德",
    "T13n0397_034:0234a29": "力故，入深三昧放大光明，遍照三千大千世",
    "T13n0397_034:0234b01": "界，其中所有魔王、龍王，乃至人天，諸光明等",
    "T13n0397_034:0234b02": "皆悉不現。[0234b02] 爾時，世尊告諸聲聞四輩等眾：「汝",
    "T13n0397_034:0234b03": "今應知，此諸菩薩摩訶薩等大善根力入於",
    "T13n0397_034:0234b04": "三昧放此光明，遍照三千大千世界。又彼十",
    "T13n0397_034:0234b05": "方諸佛如來，曾於此剎作佛事已而還本國，",
    "T13n0397_034:0234b06": "今共加護此諸菩薩摩訶薩等，令入禪定現",
    "T13n0397_034:0234b07": "神通力，為令現在及未來世三寶久住不斷",
    "T13n0397_034:0234b08": "絕故。以是菩薩神通光明因緣力故，令諸天、",
    "T13n0397_034:0234b09": "龍、夜叉、羅剎、阿修羅、迦樓羅、緊那羅、摩&#x777A;",
    "T13n0397_034:0234b10": "羅伽、人、非人等，未信者令信，已信者令增",
    "T13n0397_034:0234b11": "長，於正法中發大精進，如法修行自在無礙",
    "T13n0397_034:0234b12": "得不退轉，乃至修學涅槃正道具足滿故。[0234b12] 「是",
    "T13n0397_034:0234b13": "諸菩薩隨所住處，於當來世是中皆應起立",
    "T13n0397_034:0234b14": "塔寺造作法堂，安置舍利經法形像，以種種",
    "T13n0397_034:0234b15": "七寶而修供養，所謂金銀、琉璃、車璩、馬瑙、頗",
    "T13n0397_034:0234b16": "梨、真珠、珂貝、璧玉，及上繒綵，種種衣服、床榻、",
    "T13n0397_034:0234b17": "臥具、種種幡蓋、袈裟、法服、種種瓔珞、華香、末",
    "T13n0397_034:0234b18": "香、塗香、燒香，作諸音樂禮拜供養，為令恐怖",
    "T13n0397_034:0234b19": "生死眾生求涅槃道修功德故。」[0234b19] 爾時，世尊作",
    "T13n0397_034:0234b20": "如是言：「於未來世若有善男子、善女人，於三",
    "T13n0397_034:0234b21": "寶所如是布施我悉受之，令彼眾生於三乘中",
    "T13n0397_034:0234b22": "隨其所樂得不退轉。[0234b22] 「若復有人為供養故，或",
    "T13n0397_034:0234b23": "造一舍一僧伽藍，經行之處布施園林，衣服、飲",
    "T13n0397_034:0234b24": "食、臥具、床褥，種種湯藥而供養之。或有建立",
    "T13n0397_034:0234b25": "講讀論堂、經行禪室，於中布施奴婢、田宅、象",
    "T13n0397_034:0234b26": "馬、車乘、駝驢、牛羊、種種諸物、衣服、臥具，及諸",
    "T13n0397_034:0234b27": "湯藥資生所須，令持法比丘身心安隱，坐禪",
    "T13n0397_034:0234b28": "修道講讀論義，如法修行具足莊嚴，得勝自",
    "T13n0397_034:0234b29": "在涅槃道故，欲令佛法久住於世故，捨如是",
    "T13n0397_034:0234c01": "等種種諸物，我於爾時與諸菩薩及聲聞眾",
    "T13n0397_034:0234c02": "皆悉受之。若未來世有善男子、善女人，為供",
    "T13n0397_034:0234c03": "養三寶故，能捨如是種種諸物，建立講讀論",
    "T13n0397_034:0234c04": "堂、經行禪室，給其所須，我悉知見而生隨喜，",
    "T13n0397_034:0234c05": "與諸菩薩及聲聞眾同共受用。何以故？為令",
    "T13n0397_034:0234c06": "是等得大果報，於三惡道得遠離故，隨其所",
    "T13n0397_034:0234c07": "欲於三乘中得不退轉，乃至各於三乘而般",
    "T13n0397_034:0234c08": "涅槃故。[0234c08] 「又善男子、善女人，以如是等種種諸",
    "T13n0397_034:0234c09": "物供養因緣故，於未來世當獲二利。何等為",
    "T13n0397_034:0234c10": "二？一者、法利；二者、財利。隨所生處資財具足，",
    "T13n0397_034:0234c11": "宿習因緣故，是諸物不生慳&#x608B;悉能捨施，為",
    "T13n0397_034:0234c12": "欲供養比丘、比丘尼、優婆塞、優婆夷故，隨其",
    "T13n0397_034:0234c13": "住處，或在山林樹下、阿蘭若處、無憒&#x9599;聲，堪",
    "T13n0397_034:0234c14": "可坐禪係念之處，建立塔寺房堂靜室。隨彼",
    "T13n0397_034:0234c15": "所須皆能給施，是比丘等受彼施已如法行",
    "T13n0397_034:0234c16": "故，天、龍，夜叉隨其所在皆悉擁護。」",
    "T13n0397_034:0234c17": "[0234c17] 爾時，佛告諸比丘言：「汝等當知，十方諸佛已",
    "T13n0397_034:0234c18": "曾於此娑婆世界入深禪定現大神通，破壞",
    "T13n0397_034:0234c19": "魔王及諸龍等，慈愍眾生故演說妙法，為令",
    "T13n0397_034:0234c20": "三寶久住世間。各於此土作佛事已歸還本",
    "T13n0397_034:0234c21": "國。爾時如恒河沙等諸佛世界，有無量無邊",
    "T13n0397_034:0234c22": "阿僧祇菩薩摩訶薩，欲見於我禮拜供養，聽",
    "T13n0397_034:0234c23": "聞正法及受持故，復為聞說虛空目修多羅",
    "T13n0397_034:0234c24": "四無礙法，各於他方來集此剎，慈悲憐愍諸",
    "T13n0397_034:0234c25": "眾生故，入於禪定現大威力，破壞魔王及諸",
    "T13n0397_034:0234c26": "龍等，欲令此土諸眾生輩供給供養施其所",
    "T13n0397_034:0234c27": "須修諸功德，於三乘中得解脫故。是未來世",
    "T13n0397_034:0234c28": "有善男子、善女人，信心清淨為欲供養如法",
    "T13n0397_034:0234c29": "修行諸比丘故，或捨家宅園林田地奴婢乃",
    "T13n0397_034:0235a01": "至資生種種所須。",
    "T13n0397_034:0235a02": "[0235a02] 「爾時，若有破戒比丘，受他所捨乃至一華一",
    "T13n0397_034:0235a03": "果，是惡比丘以愚癡故，受他淨心所施諸物",
    "T13n0397_034:0235a04": "獲大惡報，於現在世得四惡報。何等為四？一",
    "T13n0397_034:0235a05": "者、惡名遠聞流布十方；二者、父母師長兄弟",
    "T13n0397_034:0235a06": "眷屬，奴婢親戚皆悉離散；三者、獲大重病臥",
    "T13n0397_034:0235a07": "糞穢中，惡報相現痛苦而死；四者、衣&#x9262;坐具",
    "T13n0397_034:0235a08": "所有資財，悉為五家之所分散，是名四種惡",
    "T13n0397_034:0235a09": "報。[0235a09] 「於未來世復獲四種大惡果報。何等為四？",
    "T13n0397_034:0235a10": "一者、身壞命終墮大地獄；二者、於地獄中久",
    "T13n0397_034:0235a11": "受勤苦，地獄終已復生畜生、餓鬼道中，得無",
    "T13n0397_034:0235a12": "手足報，居在曠野無水之處，經百千萬歲具",
    "T13n0397_034:0235a13": "受辛苦；三者、從彼命終生毒蛇中，得無眼報，",
    "T13n0397_034:0235a14": "經無量歲唯食於土；四者、於彼命終得生人",
    "T13n0397_034:0235a15": "中，墮五濁世不值諸佛，於彼世中雖得人身，",
    "T13n0397_034:0235a16": "常無眼目亦無手足，住在曠野唯食世間所",
    "T13n0397_034:0235a17": "棄穢食恒不充足，不得與人同共住止。從彼",
    "T13n0397_034:0235a18": "命終復墮地獄，於三惡道難得免出。何以",
    "T13n0397_034:0235a19": "故？彼善男子、善女人，淨心捨施田舍園林、衣",
    "T13n0397_034:0235a20": "服、湯藥、種種諸物，唯欲供養如法比丘，然破",
    "T13n0397_034:0235a21": "戒者受他所施唯欲供身，不與如法持戒比",
    "T13n0397_034:0235a22": "丘，以是因緣獲如是罪。[0235a22] 「又破戒者，久處生死",
    "T13n0397_034:0235a23": "具受諸苦，雖得人身不值佛世。所以者何？諸",
    "T13n0397_034:0235a24": "佛如來不可思議難可值遇。彼破戒者，斷滅",
    "T13n0397_034:0235a25": "法母不求精進，不用見聞佛法僧故，以是因",
    "T13n0397_034:0235a26": "緣不值佛世，彼惡比丘於當來世得如是等",
    "T13n0397_034:0235a27": "大惡果報。」",
    "T13n0397_034:0235a28": "[0235a28] 爾時，大德伽耶迦葉聞此語已，悲泣雨淚而",
    "T13n0397_034:0235a29": "白佛言：「世尊！如我解佛所說義者，寧處地獄",
    "T13n0397_034:0235b01": "具受眾苦，終不受此破戒身也。所以者何？",
    "T13n0397_034:0235b02": "雖得此身而復出家，為衣食故具犯禁戒受",
    "T13n0397_034:0235b03": "他淨施，獲如是等種種苦惱。」[0235b03] 佛言：「迦葉！如是",
    "T13n0397_034:0235b04": "如是如汝所說，寧處地獄受種種苦，不受人",
    "T13n0397_034:0235b05": "身起如是等破戒罪業。何以故？地獄罪畢更",
    "T13n0397_034:0235b06": "不造新，故業盡已便於苦報而得解脫。[0235b06] 「迦葉！",
    "T13n0397_034:0235b07": "諸身之中人身難得，得人身已值佛出世復",
    "T13n0397_034:0235b08": "難於是，雖值佛世出家受戒是最為難。所以",
    "T13n0397_034:0235b09": "者何？得受戒已如法修行能盡苦際，斷諸漏",
    "T13n0397_034:0235b10": "結而得解脫。是淨信心善男子、善女人，若剎",
    "T13n0397_034:0235b11": "利、婆羅門、毘舍、首陀，欲供養淨行持戒比丘，",
    "T13n0397_034:0235b12": "以其具足福德善根故，或捨家宅、園林、靜室、",
    "T13n0397_034:0235b13": "奴婢、象馬、牛羊等物種種資生，以為常住僧",
    "T13n0397_034:0235b14": "業，令彼比丘身心安隱集善根故。是愚癡比",
    "T13n0397_034:0235b15": "丘毀犯淨戒捨諸善根，遠離靜念專為非法，",
    "T13n0397_034:0235b16": "彼善男子等而不供養。以是因緣，衣服，臥具",
    "T13n0397_034:0235b17": "資生所須皆不充足，便作是言：『我大智人堪",
    "T13n0397_034:0235b18": "可受彼所施諸物。』或假檀越豪強勢力，奪他",
    "T13n0397_034:0235b19": "如法比丘所受諸物，唯自供身以為私用，言",
    "T13n0397_034:0235b20": "是己有此非僧物。彼愚癡人造是罪故，於當",
    "T13n0397_034:0235b21": "來世受如是等諸惡果報。」",
    "T13n0397_034:0235b22": "[0235b22] 爾時，頻婆娑羅王白佛言：「世尊！若善男子、善",
    "T13n0397_034:0235b23": "女人，若剎利、婆羅門等，欲供養如法比丘故，",
    "T13n0397_034:0235b24": "捨彼田宅、園林、種種諸物資生所須，是破戒",
    "T13n0397_034:0235b25": "者奪他所受唯自供己，以是因緣，獲如是等",
    "T13n0397_034:0235b26": "大惡果報。若在家人奪彼持戒行法比丘如",
    "T13n0397_034:0235b27": "是布施種種資生，而自用者，是諸人等得幾",
    "T13n0397_034:0235b28": "許罪。」[0235b28] 佛言：「大王！不須問此得幾罪報。」[0235b28] 王復白",
    "T13n0397_034:0235b29": "佛：「若未來世有剎利等，以種種諸物施與持",
    "T13n0397_034:0235c01": "法比丘，以是因緣諸比丘等多有資生，是剎",
    "T13n0397_034:0235c02": "利、婆羅門、毘舍、首陀，不信佛法及因果故又",
    "T13n0397_034:0235c03": "不畏罪，如是人輩奪而用者得幾許罪？」[0235c03] 佛言：",
    "T13n0397_034:0235c04": "「大王！是諸人等奪他施故，當得無量大惡果",
    "T13n0397_034:0235c05": "報，若我具說重增彼罪。所以者何？是剎利、婆",
    "T13n0397_034:0235c06": "羅門、毘舍、首陀，淨心施彼行法比丘種種諸",
    "T13n0397_034:0235c07": "物，是比丘等多有資生。如是愚人猶彼癡驢，",
    "T13n0397_034:0235c08": "以不信故奪他所受種種施物而自供己，以",
    "T13n0397_034:0235c09": "是因緣故當得大罪。彼人若聞我說惡業差",
    "T13n0397_034:0235c10": "別種種果報，誹謗不信，如是愚人得二種罪：",
    "T13n0397_034:0235c11": "一者、奪他所施；二者、於我所說誹謗不信。」[0235c11] 時",
    "T13n0397_034:0235c12": "頻婆娑羅王復白佛言：「世尊！唯願說之，唯願",
    "T13n0397_034:0235c13": "說之，於當來世若剎利、婆羅門、毘舍、首陀四",
    "T13n0397_034:0235c14": "種姓中，有信佛法深識因果怖畏罪者，聞佛",
    "T13n0397_034:0235c15": "所說初中後善義味甚深，純備具足清淨梵",
    "T13n0397_034:0235c16": "行。如是之人聞已能信，如法修行作諸功德，",
    "T13n0397_034:0235c17": "復為供養行法比丘故，捨種種諸物給其所",
    "T13n0397_034:0235c18": "須。若有破戒比丘及愚癡人，奪彼持法比丘",
    "T13n0397_034:0235c19": "如是種種所受諸物，彼信心人方便擁護持",
    "T13n0397_034:0235c20": "戒比丘，終不令彼侵奪欺陵。」頻婆娑羅王說",
    "T13n0397_034:0235c21": "是語已。[0235c21] 佛言：「大王！善哉，善哉！快說是語。[0235c21] 「大王！",
    "T13n0397_034:0235c22": "於當來世若有剎利、婆羅門、毘舍、首陀，為欲",
    "T13n0397_034:0235c23": "供養行法比丘故，或捨田宅、園林、奴婢、象馬、",
    "T13n0397_034:0235c24": "衣服、臥具、飲食、湯藥、資生所須。若有剎利、婆",
    "T13n0397_034:0235c25": "羅門、毘舍、首陀，以不信故奪他所施，而彼愚",
    "T13n0397_034:0235c26": "人於現身中得二十種大惡果報。何者二十？一",
    "T13n0397_034:0235c27": "者、諸天善神皆悉遠離；二者、有大惡名流布",
    "T13n0397_034:0235c28": "十方；三者、眷屬知識違背乖離；四者、怨憎惡",
    "T13n0397_034:0235c29": "人同共聚會；五者、所有資財悉皆散失；六者、",
    "T13n0397_034:0236a01": "心狂癡亂恒多躁擾；七者、諸根不具；八者、睡",
    "T13n0397_034:0236a02": "臥不安；九者、恒常飢渴；十者、所食之物猶如",
    "T13n0397_034:0236a03": "毒藥；十一者、所愛之人悉皆離別；十二者、共",
    "T13n0397_034:0236a04": "事之人常多&#x9B2A;諍；十三者、父母兄弟妻子奴",
    "T13n0397_034:0236a05": "婢不信其言；十四者、所有隱密覆匿之事，知",
    "T13n0397_034:0236a06": "識親友共相顯露；十五者、所有財物五家分",
    "T13n0397_034:0236a07": "散；十六者、常遇重病無人瞻視；十七者、資生",
    "T13n0397_034:0236a08": "所須常不稱意；十八者、形體枯悴；十九者、久",
    "T13n0397_034:0236a09": "受勤苦難得免離；二十者、常處糞穢乃至命",
    "T13n0397_034:0236a10": "終。[0236a10] 「大王！是愚癡人於現身中得如是等二十種",
    "T13n0397_034:0236a11": "諸惡果報，命終之後墮阿鼻地獄一劫受苦。",
    "T13n0397_034:0236a12": "飢食鐵丸，渴飲融銅，用熱鐵鍱以為衣服，行",
    "T13n0397_034:0236a13": "住坐臥所受之物皆是火聚，六方熾焰更相",
    "T13n0397_034:0236a14": "通徹。彼諸罪人於阿鼻地獄具受如是種種",
    "T13n0397_034:0236a15": "等苦，從彼命終生末伽車馱餓鬼中，居在曠",
    "T13n0397_034:0236a16": "野無水之處，生便無眼，又無手足，四方熱風",
    "T13n0397_034:0236a17": "來觸其身，形體楚毒猶如劍切，宛轉在地受",
    "T13n0397_034:0236a18": "大苦惱，脂髓膏流猶居熱熬，魂神迷亂出大",
    "T13n0397_034:0236a19": "惡聲，具受如是百千種苦經無量歲，然後命",
    "T13n0397_034:0236a20": "終生大海中受肉團身，其形長大滿百由旬。",
    "T13n0397_034:0236a21": "然彼罪人所居之處，於其身外面一由旬，滿中",
    "T13n0397_034:0236a22": "熱水狀若融銅，經無量百千歲受如是等種種",
    "T13n0397_034:0236a23": "苦惱，如地獄中等無差別。從彼命終，於閻浮",
    "T13n0397_034:0236a24": "提曠野澤中忽然化生，形如肉團猶若大山，",
    "T13n0397_034:0236a25": "四方熱風來燒其身，飛禽走獸競來食之，經",
    "T13n0397_034:0236a26": "無量歲，爾乃命終還墮地獄。復經無量百千",
    "T13n0397_034:0236a27": "萬歲備受眾苦，然後命終生餓鬼中，乃至肉",
    "T13n0397_034:0236a28": "團之身，經無量百千歲，往反輪迴具受眾",
    "T13n0397_034:0236a29": "苦。其罪漸薄得出為人，生無佛國五濁剎中，",
    "T13n0397_034:0236b01": "從生而盲諸根不具，身形醜惡人不&#x6199;見。」[0236b01] 佛",
    "T13n0397_034:0236b02": "告頻婆娑羅王言：「大王！如是罪人於當來世，",
    "T13n0397_034:0236b03": "獲如是等大惡果報。所以者何？是持法比丘",
    "T13n0397_034:0236b04": "如法行故，有信心者種種資財具足施與，彼",
    "T13n0397_034:0236b05": "惡比丘愚癡人等奪而自用，故獲如是諸惡",
    "T13n0397_034:0236b06": "果報。」",
    "T13n0397_034:0236b07": "[0236b07] 爾時，頻婆娑羅王聞此語已，悲泣雨淚而白",
    "T13n0397_034:0236b08": "佛言：「世尊！我今寧受地獄等身，終不欲受是",
    "T13n0397_034:0236b09": "人身也。何以故？以此人等造是罪故，獲如是",
    "T13n0397_034:0236b10": "種種大苦果報。」[0236b10] 爾時，佛告頻婆娑羅王言：「大",
    "T13n0397_034:0236b11": "王！汝等諸王及剎利、婆羅門、毘舍、首陀聚落",
    "T13n0397_034:0236b12": "主等，如今現在及未來世乃至法住，於是時",
    "T13n0397_034:0236b13": "中所有持法比丘，付囑汝等應好擁護。若有",
    "T13n0397_034:0236b14": "信心善男子、善女人，為供養行法比丘故，或",
    "T13n0397_034:0236b15": "捨種種資生雜物，汝好擁護，勿令非法比丘",
    "T13n0397_034:0236b16": "及諸惡人欺奪侵陵。若有惡人欺奪如法比",
    "T13n0397_034:0236b17": "丘所受信施，汝等應當如法治之。」[0236b17] 王白佛言：",
    "T13n0397_034:0236b18": "「世尊！若有國王見彼非法比丘，及諸愚人奪",
    "T13n0397_034:0236b19": "彼行法比丘所受信施，不如法治者當得幾",
    "T13n0397_034:0236b20": "許罪報，乃至剎利、婆羅門、毘舍、首陀聚落主",
    "T13n0397_034:0236b21": "等，見此非法比丘及諸愚人侵奪行法比丘",
    "T13n0397_034:0236b22": "所受信施，當得幾許罪報？」[0236b22] 佛告大王：「我今問",
    "T13n0397_034:0236b23": "汝，隨汝意答。除諸佛如來所有功德，一切聲",
    "T13n0397_034:0236b24": "聞及辟支佛所有福德，若有一人具足成就",
    "T13n0397_034:0236b25": "如是等大福德聚，是人福德是為多不？」[0236b25] 王言：",
    "T13n0397_034:0236b26": "「世尊！如是，如是。是人福德甚多！甚多！」[0236b26] 佛言：",
    "T13n0397_034:0236b27": "「大王！如彼一人所得福德，如是一切眾生各",
    "T13n0397_034:0236b28": "皆備足是等功德。若有惡人於彼一切有福",
    "T13n0397_034:0236b29": "人所，割其手足、耳鼻，生挑其眼，如是惡人得",
    "T13n0397_034:0236c01": "幾許罪？」王聞此語悲，泣哽咽不能自勝。[0236c01] 佛言：",
    "T13n0397_034:0236c02": "「大王！何以不答？」[0236c02] 時王聞已猶復悲泣，而白佛",
    "T13n0397_034:0236c03": "言：「世尊！如是愚人所獲罪報，無量無邊阿僧",
    "T13n0397_034:0236c04": "祇不可稱計，乃至算數譬喻所不能及。世尊！",
    "T13n0397_034:0236c05": "若毀壞一人具上福者手足、耳鼻，生挑其眼，",
    "T13n0397_034:0236c06": "其罪大多不可思議。何況毀壞一切具是福",
    "T13n0397_034:0236c07": "者！」[0236c07] 佛言：「大王！如我現在及未來世乃至法",
    "T13n0397_034:0236c08": "盡，於其中間，若有信心善男子、善女人，俱捨",
    "T13n0397_034:0236c09": "如是資生所須田宅、園林、象馬、奴婢、衣服、臥具、",
    "T13n0397_034:0236c10": "湯藥等物，施與行法比丘。若非法比丘及諸",
    "T13n0397_034:0236c11": "愚人奪彼所施，是剎利、婆羅門、毘舍、首陀聚",
    "T13n0397_034:0236c12": "落主等，見此非法惡人不如法治者，獲大重",
    "T13n0397_034:0236c13": "罪復過於彼。」",
    "T13n0397_034:0236c14": "[0236c14] 爾時，頻婆娑羅王白佛言：「世尊！如是國王治",
    "T13n0397_034:0236c15": "國之事，甚難，甚難！何以故？彼放逸王等不如",
    "T13n0397_034:0236c16": "法治，是非法惡人獲如是罪。若有國王及剎",
    "T13n0397_034:0236c17": "利等不放逸故，擁護是等持法比丘。若有信",
    "T13n0397_034:0236c18": "心檀越施彼所須，若有非法惡人侵奪欺陵，",
    "T13n0397_034:0236c19": "當如法治者得幾許福？」[0236c19] 佛言：「大王！如上所說",
    "T13n0397_034:0236c20": "具福諸人，若復有人有大勢力，禁閉獄中具",
    "T13n0397_034:0236c21": "受飢渴無量苦惱，若有一人具足大力，勝於",
    "T13n0397_034:0236c22": "前者出彼獄中，爾許諸人悉令解脫，經於百",
    "T13n0397_034:0236c23": "年四事供養，衣食、湯藥、種種所須無不備足。」",
    "T13n0397_034:0236c24": "[0236c24] 佛言：「大王！彼有力人得幾所福？」[0236c24] 王白佛言：",
    "T13n0397_034:0236c25": "「世尊！彼有力人所得福德，不可思議、不可",
    "T13n0397_034:0236c26": "稱計，乃至算數譬喻所不能及。」[0236c26] 佛言：「大王！彼",
    "T13n0397_034:0236c27": "剎利、婆羅門、毘舍、首陀及聚落主等，如今現",
    "T13n0397_034:0236c28": "在及未來世乃至法住，是諸人等如法治彼",
    "T13n0397_034:0236c29": "非法比丘及愚癡人故，所得福德復過於彼。",
    "T13n0397_034:0237a01": "若復有人於今現在，及未來世乃至法欲滅",
    "T13n0397_034:0237a02": "時，若有信心善男子、善女人具捨種種所須",
    "T13n0397_034:0237a03": "施彼行法比丘，若有非法惡人侵奪欺陵，若",
    "T13n0397_034:0237a04": "復有人方便教化不令侵奪，語言：『汝等今者，",
    "T13n0397_034:0237a05": "若不隨教當治汝罪。』如彼惡人隨其教誨止",
    "T13n0397_034:0237a06": "彼欺心，不復侵奪持法比丘所受信施，是剎",
    "T13n0397_034:0237a07": "利乃至聚落主等，所得福德甚多，甚多！」[0237a07] 王復",
    "T13n0397_034:0237a08": "白佛言：「世尊！若有乃至一比丘能如法住所",
    "T13n0397_034:0237a09": "有諸物，若有惡人欺陵侵奪者，我等剎利及",
    "T13n0397_034:0237a10": "婆羅門乃至聚落主等，不如法治當獲大罪。",
    "T13n0397_034:0237a11": "是一比丘所有資生，彼非法惡人有侵奪者，",
    "T13n0397_034:0237a12": "我等剎利乃至聚落主等，如法擁護不令彼",
    "T13n0397_034:0237a13": "人侵奪欺陵，乃至如法治之獲大功德。」[0237a13] 佛言：",
    "T13n0397_034:0237a14": "「大王。不如汝所說。所以者何。於我法中有諸",
    "T13n0397_034:0237a15": "比丘，假令如法，始從一人乃至四人，我不聽",
    "T13n0397_034:0237a16": "受彼田宅、園林、象馬、車乘、奴婢等常住僧物，",
    "T13n0397_034:0237a17": "若滿五人乃可得受。若在僧伽藍中，或阿蘭",
    "T13n0397_034:0237a18": "若處，持法比丘在中止住，鳴鍾集僧和合布",
    "T13n0397_034:0237a19": "薩羯磨等事，房舍、床榻、臥具、湯藥同共受用。",
    "T13n0397_034:0237a20": "乃至百千眾僧在一伽藍、若阿蘭若處，鳴鍾集",
    "T13n0397_034:0237a21": "僧和合布薩，房舍、臥具、衣服、湯藥同心受用，",
    "T13n0397_034:0237a22": "而不貪著亦不繫念，不如其驎陀鳥貪著",
    "T13n0397_034:0237a23": "諸肉，食盡乃止終不中捨。持法比丘則不如",
    "T13n0397_034:0237a24": "是，初中後夜減省睡眠，精進誦經坐禪修道，",
    "T13n0397_034:0237a25": "背捨生死向涅槃路，如是比丘不稱他短不",
    "T13n0397_034:0237a26": "說己長，謙下卑遜不自憍高，衣食知足頭陀",
    "T13n0397_034:0237a27": "精進不放逸行，係念思惟心不馳散，於一切",
    "T13n0397_034:0237a28": "眾生起慈悲心憐愍覆護。大王！如是僧中有",
    "T13n0397_034:0237a29": "劫奪者獲大罪報，守護饒益得大功德。[0237a29] 「復次，",
    "T13n0397_034:0237b01": "大王！隨其所在若僧伽藍或阿蘭若處，有五",
    "T13n0397_034:0237b02": "比丘止住其中，持戒不破清淨具足，乃至於",
    "T13n0397_034:0237b03": "小罪中生大怖畏。如佛修多羅中所說空行，",
    "T13n0397_034:0237b04": "若自讀誦，教他讀誦，不誹謗他不說他過，不",
    "T13n0397_034:0237b05": "稱己長謙下自卑，不生憍慢嫉&#x59AC;之心，慈悲",
    "T13n0397_034:0237b06": "憐愍一切眾生，求解脫道出生死海。如是眾",
    "T13n0397_034:0237b07": "僧，若在伽藍或阿蘭若處，鳴鍾集僧和合受",
    "T13n0397_034:0237b08": "用，常住僧物乃至湯藥。若復有人如法供養",
    "T13n0397_034:0237b09": "獲大功德，劫奪侵陵得大罪報。[0237b09] 「大王！是五比",
    "T13n0397_034:0237b10": "丘，精進持戒慚愧具足，於小罪中生大怖畏，",
    "T13n0397_034:0237b11": "行頭陀法住四聖種。如是眾僧所有福德猶",
    "T13n0397_034:0237b12": "若大海，即是世間、天人、阿修羅中最上福田，",
    "T13n0397_034:0237b13": "能令一切眾生離諸苦惱而得涅槃。何況十",
    "T13n0397_034:0237b14": "人二十、三十，乃至百千！若有信心剎利、婆羅",
    "T13n0397_034:0237b15": "門、毘舍、首陀，為供養故鳴鍾集僧，是僧集時",
    "T13n0397_034:0237b16": "其中或有非法比丘若多若少，共如法比丘",
    "T13n0397_034:0237b17": "同處集者，於是眾中乃至有五比丘，持戒清",
    "T13n0397_034:0237b18": "淨具足慚愧，於小罪中恒生怖畏終不毀犯。",
    "T13n0397_034:0237b19": "如是眾僧大修精進，棄捨世間所有諸事，惟",
    "T13n0397_034:0237b20": "希出世涅槃之道，所有功德無量無邊，是大",
    "T13n0397_034:0237b21": "福田，應受世間天人供養。是故，大王！汝等應",
    "T13n0397_034:0237b22": "好擁護如法安置，供給所須勿令乏少。若有",
    "T13n0397_034:0237b23": "非法之人欲相欺陵輕心毀辱者，汝好護持，",
    "T13n0397_034:0237b24": "勿令是等侵擾之也。」[0237b24] 頻婆娑羅王白佛言：「世",
    "T13n0397_034:0237b25": "尊！我於今者欲有所問，惟願聽許。」[0237b25] 佛言：「大王！",
    "T13n0397_034:0237b26": "隨汝意問。」[0237b26] 王白佛言：「世尊！若有破戒比丘，得",
    "T13n0397_034:0237b27": "與如法眾僧和合共住，受彼上妙衣食臥具",
    "T13n0397_034:0237b28": "資生所須乃至湯藥不？」[0237b28] 佛言大王：「我今問汝，",
    "T13n0397_034:0237b29": "隨汝意答。如王國中群臣百官乃至親屬，如",
    "T13n0397_034:0237c01": "是之人，若一、若二乃至眾多，犯王國法合其",
    "T13n0397_034:0237c02": "重罪，王時瞋怒方欲刑戮。王於爾時設於大",
    "T13n0397_034:0237c03": "會，歌舞作樂歡樂集時，是犯罪人得在會次",
    "T13n0397_034:0237c04": "同食歌舞歡娛作樂不？」[0237c04] 王白佛言：「如是之人",
    "T13n0397_034:0237c05": "不得在會，乃至不令與我相見，何況共受集",
    "T13n0397_034:0237c06": "會歡樂。」[0237c06] 佛言：「大王！如是，如是。若有比丘破戒",
    "T13n0397_034:0237c07": "犯罪，實非沙門自言是沙門，實非梵行言我",
    "T13n0397_034:0237c08": "梵行。如是之人猶如盲人，於生死中流轉退",
    "T13n0397_034:0237c09": "沒。大王！如是之人於三世諸佛法中具犯禁",
    "T13n0397_034:0237c10": "戒，以是因緣諸佛如來之所棄捨，非佛弟子",
    "T13n0397_034:0237c11": "是魔眷屬，常趣惡道不墮僧數，不得在如法",
    "T13n0397_034:0237c12": "僧中行住坐臥同受房舍臥具資生諸物，乃至",
    "T13n0397_034:0237c13": "糠麩亦不得受，何況得受眾僧上妙供具資",
    "T13n0397_034:0237c14": "生所須！如是之人，佛法之外眾所棄捨。」[0237c14] 頻婆",
    "T13n0397_034:0237c15": "娑羅王白佛言：「世尊！是破戒比丘，不得與如",
    "T13n0397_034:0237c16": "法眾僧和合共住，同受種種衣食、臥具、湯藥等",
    "T13n0397_034:0237c17": "物。世尊！是破戒人有何等行類、相貌，而可得",
    "T13n0397_034:0237c18": "知？」[0237c18] 佛言：「大王！是破戒相，初未現時難可了知。",
    "T13n0397_034:0237c19": "何者是破戒初相？所謂不樂供養三寶、和尚",
    "T13n0397_034:0237c20": "阿闍梨，亦不信重四聖種法而不修習，又不",
    "T13n0397_034:0237c21": "修行三十七助道法，是名破戒初相。心貪利",
    "T13n0397_034:0237c22": "養無有慚愧，與諸俗人以為親友，稱讚己德",
    "T13n0397_034:0237c23": "以自貢高，輕蔑誹謗毀呰他人，心不樂說正",
    "T13n0397_034:0237c24": "法之言，唯&#x6199;好談無益之語。專行魔業惱亂",
    "T13n0397_034:0237c25": "眾僧，他說一言十語加報，縱心蕩逸終不相",
    "T13n0397_034:0237c26": "下，猶如惡狗。復似飛烏眾聲亂鳴唯欲求勝，",
    "T13n0397_034:0237c27": "雖復出家處在眾中，諂曲虛偽專行刺毒。又",
    "T13n0397_034:0237c28": "如商人，持種種物在道而行逢彼惡賊，是破",
    "T13n0397_034:0237c29": "戒人為沙門中賊。又似獼猴，糞塗身已搪突",
    "T13n0397_034:0238a01": "於人，在於眾中猶如俱蘭吒華無色無香，心",
    "T13n0397_034:0238a02": "不和合恒出諍訟之言，常貪利養名聞等事，",
    "T13n0397_034:0238a03": "樂惡比丘及諸俗人以為伴侶而共談語。[0238a03] 「是",
    "T13n0397_034:0238a04": "諸比丘，乃至未盜眾僧田宅、園林、奴婢、象馬、駝",
    "T13n0397_034:0238a05": "騾、牛驢，如是等物難可了知，是名破戒初相。",
    "T13n0397_034:0238a06": "若盜如是等物是名破戒等相，是相出已失",
    "T13n0397_034:0238a07": "比丘法，是波羅夷非沙門，不得與如法眾僧",
    "T13n0397_034:0238a08": "同共止住，應當擯出。佛告大王：『是持戒比丘，",
    "T13n0397_034:0238a09": "寧與旃陀羅同共止住，不與破戒之人同住",
    "T13n0397_034:0238a10": "居止。』如樹枯朽火從內起，根本既燒枝葉亦",
    "T13n0397_034:0238a11": "盡。破戒比丘亦復如是，以破戒火燒諸功德，",
    "T13n0397_034:0238a12": "善根果報悉盡無餘，於未來世墮三惡道，遠",
    "T13n0397_034:0238a13": "捨慈悲而行魔業。譬如廁溷不可為淨，謗諸",
    "T13n0397_034:0238a14": "賢聖斷三寶種，法海乾竭壞正法城，誑惑施",
    "T13n0397_034:0238a15": "主惱亂清眾。如法比丘僧和合時違諍不隨，",
    "T13n0397_034:0238a16": "彼破戒比丘盜僧物因緣故，國主剎利、婆羅",
    "T13n0397_034:0238a17": "門、毘舍、首陀，乃至若男、若女、一切施主等，雖",
    "T13n0397_034:0238a18": "捨所須空無所得，失人天路墮惡道中。[0238a18] 「是故，",
    "T13n0397_034:0238a19": "大王！汝等當知，彼破戒人無有慚愧，以劫盜",
    "T13n0397_034:0238a20": "心取彼僧物以為己有。是如法比丘隨其住",
    "T13n0397_034:0238a21": "處，若在林中，或在伽藍，不應共住應生慈愍，",
    "T13n0397_034:0238a22": "方便示教遣令出眾。語言：『長老！汝等不應住",
    "T13n0397_034:0238a23": "此。』如是三諫，是破戒人若去者善；若不出眾，",
    "T13n0397_034:0238a24": "如法比丘不得瞋罵。應告國王、剎利、婆羅門、",
    "T13n0397_034:0238a25": "毘舍、首陀及有勢力者言：『此有比丘不如法",
    "T13n0397_034:0238a26": "行恒相擾亂，不令我等安心行道。惟願撿",
    "T13n0397_034:0238a27": "挍勿令侵惱。』而彼國王剎利乃至聚落主等，",
    "T13n0397_034:0238a28": "應當治之&#x99C8;逐令出。若彼剎利王等取彼破",
    "T13n0397_034:0238a29": "戒比丘飲食財物而不&#x99C8;遣者，如法比丘亦",
    "T13n0397_034:0238b01": "不應瞋，莫貪住處及資生等，默然捨去更求",
    "T13n0397_034:0238b02": "餘處無難之所，若在山林窟中，或阿蘭若地，",
    "T13n0397_034:0238b03": "隨其靜處就彼而住。」[0238b03] 頻婆娑羅王聞此語已，",
    "T13n0397_034:0238b04": "悲啼號泣，而白佛言：「世尊！剎利、婆羅門、毘舍、",
    "T13n0397_034:0238b05": "首陀乃至聚落主，為衣食資財故護彼破戒",
    "T13n0397_034:0238b06": "比丘與其勢力，令此如法比丘捨其住處。以",
    "T13n0397_034:0238b07": "是因緣，於當來世墮大地獄受無量苦，於三",
    "T13n0397_034:0238b08": "惡道輪迴往反難得免出，於未來世有無量",
    "T13n0397_034:0238b09": "無邊恒河沙等諸佛出現於世，具大慈悲入",
    "T13n0397_034:0238b10": "生死中度苦眾生，而不能令彼等國王、剎利、",
    "T13n0397_034:0238b11": "婆羅門及聚落主捨惡趣報得人天身。何以",
    "T13n0397_034:0238b12": "故？不受如法比丘語故，又不供給供養故，受",
    "T13n0397_034:0238b13": "如是等大罪果報。」[0238b13] 佛言：「大王！於當來世諸國",
    "T13n0397_034:0238b14": "土中有信心剎利、婆羅門、毘舍、首陀，為供給",
    "T13n0397_034:0238b15": "供養如法比丘因緣故，若造伽藍靜處，或阿",
    "T13n0397_034:0238b16": "蘭若處起立房堂，施與如法比丘，或捨田宅、",
    "T13n0397_034:0238b17": "園林、奴婢、種種所須資生雜物，乃至湯藥，以",
    "T13n0397_034:0238b18": "如是供養因緣故，彼諸施主於當來世，或生",
    "T13n0397_034:0238b19": "剎利婆羅門大姓等家，六欲諸天乃至有頂，",
    "T13n0397_034:0238b20": "或生他方淨佛世界值佛聞法，不久當得阿",
    "T13n0397_034:0238b21": "耨多羅三藐三菩提。若復有人於我法中，為",
    "T13n0397_034:0238b22": "求福德涅槃道故，應當供養供給如法比丘。」",
    "T13n0397_034:0238b23": "[0238b23] 爾時，頻婆娑羅王白佛言：「世尊！是諸比丘雖",
    "T13n0397_034:0238b24": "犯破戒初相，然未盜僧物，如是之人，云何不",
    "T13n0397_034:0238b25": "得與如法比丘同共住止同飲食、衣服等和",
    "T13n0397_034:0238b26": "合受用？」[0238b26] 佛言大王：「我今問汝，隨汝意答。若王",
    "T13n0397_034:0238b27": "眷屬、大臣、宰相，犯王國法造種種罪，唯不合",
    "T13n0397_034:0238b28": "死有刑流者。如是之人，王若設會歌舞作樂",
    "T13n0397_034:0238b29": "大集之時，得在會次同受飲食共歡樂不？」[0238b29] 王",
    "T13n0397_034:0238c01": "白佛言：「世尊！如是之人尚不欲見，何況得在",
    "T13n0397_034:0238c02": "會所同受歡樂？」[0238c02] 爾時，佛告王言：「大王！若有富",
    "T13n0397_034:0238c03": "伽羅具造諸惡，於三惡趣不能勉離，如是之",
    "T13n0397_034:0238c04": "人受他田宅、園林、象馬、車牛、資生之具。如此",
    "T13n0397_034:0238c05": "之人非佛弟子，非沙門非釋子，於三世佛法",
    "T13n0397_034:0238c06": "中是大罪人，不得與行法比丘乃至和合少",
    "T13n0397_034:0238c07": "時共住，同受衣服，臥具，飲食湯，藥。若有剎利、",
    "T13n0397_034:0238c08": "婆羅門、毘舍、首陀及聚落主等，見破戒人與",
    "T13n0397_034:0238c09": "持法比丘同住，共受衣服等物而不&#x99C8;遣，彼",
    "T13n0397_034:0238c10": "剎利等是三世諸佛正法之中為大罪人。如",
    "T13n0397_034:0238c11": "是剎利、婆羅門等，若不&#x99C8;擯彼惡比丘，雖復",
    "T13n0397_034:0238c12": "更修功德種種布施，欲免此罪終不能滅，要",
    "T13n0397_034:0238c13": "必當墮阿鼻地獄。[0238c13] 「是故，大王！若有欲得自利",
    "T13n0397_034:0238c14": "利他者，於彼破戒人所不應擁護。何以故？若",
    "T13n0397_034:0238c15": "有供養彼惡比丘，失人天善根、斷三寶種、墮",
    "T13n0397_034:0238c16": "諸惡趣。若剎利、婆羅門等擁護行法比丘，不",
    "T13n0397_034:0238c17": "令彼惡比丘與共同住、和合受用衣服飲食，",
    "T13n0397_034:0238c18": "是剎利等雖不布施修餘功德，即是三世諸",
    "T13n0397_034:0238c19": "佛之大檀越，能持三世諸佛正法。是人命終",
    "T13n0397_034:0238c20": "生於他方淨佛國土，不久當得阿耨多羅三",
    "T13n0397_034:0238c21": "藐三菩提。[0238c21] 「是故，大王！汝等剎利、婆羅門等，應",
    "T13n0397_034:0238c22": "當擁護供養供給行法比丘，乃至法欲滅時",
    "T13n0397_034:0238c23": "所有如法比丘，應當擁護供養供給，以是因",
    "T13n0397_034:0238c24": "緣能令三寶久住不滅。若不擁護如法比丘",
    "T13n0397_034:0238c25": "我法即滅，若法在世能令人天充滿惡道減",
    "T13n0397_034:0238c26": "少。」[0238c26] 王言：「世尊！有何等人堪為知事守護僧物，",
    "T13n0397_034:0238c27": "供養供給如法比丘？」[0238c27] 佛言：「大王！有二種人堪",
    "T13n0397_034:0238c28": "持僧事守護僧物。何者為二？一者、具八解脫",
    "T13n0397_034:0238c29": "阿羅漢人；二者、須陀洹等三果學人。此二種",
    "T13n0397_034:0239a01": "人堪知僧事，供養眾僧。諸餘比丘，或戒不具",
    "T13n0397_034:0239a02": "足，心不平等，不令是人為知僧事。」"
}