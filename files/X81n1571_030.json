{
    "X81n1571_030:0678b20": "五燈全書卷第三十",
    "X81n1571_030:0678b22": "京都聖感禪寺住持(臣)僧 (超永) 編輯",
    "X81n1571_030:0678b23": "京都古華嚴寺住持(臣)僧 (超揆) 較閱 進",
    "X81n1571_030:0678b24": "呈",
    "X81n1571_030:0678c01": "  曹洞宗",
    "X81n1571_030:0678c02": "青原下十二世",
    "X81n1571_030:0678c03": "芙蓉楷禪師法嗣",
    "X81n1571_030:0678c04": "鄧州丹霞子淳禪師[0678c04] &#x5292;州賈氏子。弱冠為僧。徹證於",
    "X81n1571_030:0678c05": "芙蓉之室。上堂。乾坤之內。宇宙之間。中有一寶。秘在",
    "X81n1571_030:0678c06": "形山。肇法師恁麼道。祇解指蹤話跡。且不能拈示於",
    "X81n1571_030:0678c07": "人。丹霞今日擘開宇宙。打破形山。為諸人拈出。具眼",
    "X81n1571_030:0678c08": "者辨取。以拄杖卓一下曰。還見麼。鷺鶿立雪非同色。",
    "X81n1571_030:0678c09": "明月蘆花不似他 上堂。舉德山示眾曰。我宗無語",
    "X81n1571_030:0678c10": "句。實無一法與人。德山恁麼說話。可謂是祇知入草",
    "X81n1571_030:0678c11": "求人。不覺通身泥水。子細觀來。祇具一隻眼。若是丹",
    "X81n1571_030:0678c12": "霞。則不然。我宗有語句。金刀剪不開。深深元妙旨。玉",
    "X81n1571_030:0678c13": "女夜懷胎 上堂。亭亭日午猶虧半。寂寂三更尚未",
    "X81n1571_030:0678c14": "圓。六戶不曾知暖意。往來常在月明前 上堂。寶月",
    "X81n1571_030:0678c15": "流輝。澄潭布影。水無蘸月之意。月無分照之心。水月",
    "X81n1571_030:0678c16": "兩忘。方可稱斷。所以道。昇天底事。直須颺卻。十成底",
    "X81n1571_030:0678c17": "事。直須去卻。擲地金聲。不須回顧。若能如是。始解向",
    "X81n1571_030:0678c18": "異類中行。諸人到這裏。還相委悉麼。良久曰。常行不",
    "X81n1571_030:0678c19": "舉人間步。披毛戴角混塵泥 僧問。牛頭未見四祖",
    "X81n1571_030:0678c20": "時如何。師曰。金菊乍開蜂競採。曰見後如何。師曰。苗",
    "X81n1571_030:0678c21": "枯華謝了無依。宋徽宗宣和己亥春示寂。塔全身於",
    "X81n1571_030:0678c22": "洪山之南。",
    "X81n1571_030:0678c23": "東京淨因枯木法成禪師[0678c23] 嘉興崇德人。上堂。燈籠忽",
    "X81n1571_030:0678c24": "爾笑咍咍。如何露柱亦懷胎。天明生得白頭女。至今",
    "X81n1571_030:0679a01": "游蕩不歸來。這冤家好歸來。黃花與翠竹。蚤晚為誰",
    "X81n1571_030:0679a02": "栽 上堂。知有佛祖向上事。方有說話分。諸禪德。且",
    "X81n1571_030:0679a03": "道。那箇是佛祖向上事。有箇人家兒子。六根不具。七",
    "X81n1571_030:0679a04": "識不全。是大闡提。無佛種性。逢佛殺佛。逢祖殺祖。天",
    "X81n1571_030:0679a05": "堂收不得。地獄攝無門。大眾還識此人麼。良久曰。對",
    "X81n1571_030:0679a06": "面不仙陀。睡多饒寐語 上堂。歸元性無二。方便有",
    "X81n1571_030:0679a07": "多門。但了歸元性。何愁方便門。諸人要會歸元性麼。",
    "X81n1571_030:0679a08": "露柱將來作木杓。旁人不肯任從伊。要會方便門麼。",
    "X81n1571_030:0679a09": "木杓將來作露柱。撐天拄地也相宜。且道。不落方便",
    "X81n1571_030:0679a10": "門一句。作麼生道。三十年後。莫教錯舉。",
    "X81n1571_030:0679a11": "洪州寶峰闡提惟照禪師[0679a11] 簡州李氏子。幼超邁而惡",
    "X81n1571_030:0679a12": "俗。一日授書。至性相近也習相遠也。遽曰。凡聖本一",
    "X81n1571_030:0679a13": "體。以習故差別。我知之矣。即趨成都。師鹿苑清泰。年",
    "X81n1571_030:0679a14": "十九。剃染登具。泰令聽起信於大慈。師&#x8F19;歸臥。泰詰",
    "X81n1571_030:0679a15": "之。師曰。既稱正信大乘。豈言說所能了。乃&#x8657;心遊方。",
    "X81n1571_030:0679a16": "謁芙蓉於大洪。嘗夜坐閣道。適風雪震薄。聞警盜者",
    "X81n1571_030:0679a17": "傳呼過之。隨有所得。辭去。大觀中芙蓉嬰難。師自三",
    "X81n1571_030:0679a18": "吳。欲趨沂水。僕夫述道。師舉杖擊之。忽大悟。嘆曰。是",
    "X81n1571_030:0679a19": "地非鼇山也耶。比至沂。芙蓉望而喜曰。紹隆吾宗。必",
    "X81n1571_030:0679a20": "子數輩矣。因留躬耕湖上累年。智證成就。出領招提。",
    "X81n1571_030:0679a21": "遷甘露三祖。宣和壬寅。詔補圓通。棄去。復居泐潭",
    "X81n1571_030:0679a22": " 上堂。古佛道。我初成正覺。親見大地眾生。悉皆成正",
    "X81n1571_030:0679a23": "覺。後來又道。深固幽遠。無人能到。[囗@力]。沒見識漢。好龍",
    "X81n1571_030:0679a24": "頭蛇尾。便下座 上堂。過去諸佛已入涅槃了也。汝",
    "X81n1571_030:0679b01": "等諸人。不應追念。未來諸佛。未出於世。汝等諸人。不",
    "X81n1571_030:0679b02": "要妄想。正當今日。你是何人。參 上堂。伯夷隘。柳下",
    "X81n1571_030:0679b03": "惠不恭。君子不由也。二邊不立。中道不安時作麼生。",
    "X81n1571_030:0679b04": "拈拄杖曰。鴛鴦繡出從君看。不把金針度與人 上",
    "X81n1571_030:0679b05": "堂。太陽門下。妙唱彌高。明月堂前。知音&#x8462;寡。不免舟",
    "X81n1571_030:0679b06": "橫江渚。棹舉清波。唱慶堯年。和清平樂。如斯告報。普",
    "X81n1571_030:0679b07": "請承當。擬議之間。白雲萬里 上堂。本自不生。今亦",
    "X81n1571_030:0679b08": "無滅。是死不得底樣子。當處出生。隨處滅盡。是活生",
    "X81n1571_030:0679b09": "受底規模。大丈夫漢。直須處生死流。臥荊棘林。俯仰",
    "X81n1571_030:0679b10": "屈伸。隨機施設。能如是也。無量方便。莊嚴三昧。大解",
    "X81n1571_030:0679b11": "脫門。蕩然頓開。其或未然。無量煩惱。一切塵勞。嶽立",
    "X81n1571_030:0679b12": "面前。塞&#x5374;古路 上堂。古人道。墮肢體。黜聰明。離形",
    "X81n1571_030:0679b13": "去智。同於大道。正當恁麼時。且道。是甚麼人。刪詩書。",
    "X81n1571_030:0679b14": "定禮樂。還委悉麼。禮云禮云。玉帛云乎哉。樂云樂云。",
    "X81n1571_030:0679b15": "鐘鼓云乎哉 問承師有言。雲黯黯處。獨秀峰挺出。",
    "X81n1571_030:0679b16": "月朦朦裏。泐潭水光生。豈不是寶峰境。師曰。若是寶",
    "X81n1571_030:0679b17": "峰境。憑君子細看。曰如何是境中人。師曰。看取令行",
    "X81n1571_030:0679b18": "時。曰祇如承言須會宗。勿自立規矩。如何是和尚宗。",
    "X81n1571_030:0679b19": "師曰。須知雲外千峰上。別有靈松帶露寒 雪下。僧",
    "X81n1571_030:0679b20": "問。祖師西來即不問。時節因緣事若何。師曰。一片兩",
    "X81n1571_030:0679b21": "片三四片。落在眼中猶不薦 宋高宗建炎戊申正",
    "X81n1571_030:0679b22": "月七日示寂。闍維。得舍利如珠琲。舌齒不壞。塔於寺",
    "X81n1571_030:0679b23": "之西峰。",
    "X81n1571_030:0679b24": "襄州石門元易禪師[0679b24] 潼川稅氏子。上堂。十方同聚會。",
    "X81n1571_030:0679c01": "箇箇學無為。此是選佛場。心空及第歸。大眾。祇如聞",
    "X81n1571_030:0679c02": "見覺知。未&#x751E;有間。作麼生說箇心空底道理。莫是見",
    "X81n1571_030:0679c03": "而不見。聞而不聞。為之心空耶。錯。莫是忘機息慮。萬",
    "X81n1571_030:0679c04": "法俱捐。銷能所以入玄宗。泯性相而歸法界。為之心",
    "X81n1571_030:0679c05": "空耶。錯。恁麼也不得。不恁麼也不得。恁麼不恁麼總",
    "X81n1571_030:0679c06": "不得。未審畢竟作麼生。還會麼。良久曰。若實無為無",
    "X81n1571_030:0679c07": "不為。天堂地獄長相隨。三尺杖子攪黃河。八臂那吒",
    "X81n1571_030:0679c08": "冷眼窺。無限魚龍盡奔走。捉得循河三&#x811A;龜。脫取&#x6BBB;",
    "X81n1571_030:0679c09": "鐵錐錐。吉凶之兆便分輝。借問東村白頭老。吉凶未",
    "X81n1571_030:0679c10": "兆若何為。休休休。古往今來春夏秋。白日騰騰隨分",
    "X81n1571_030:0679c11": "過。更嫌何處不風流。咄 上堂。皓月當空。澄潭無影。",
    "X81n1571_030:0679c12": "紫微轉處夕陽輝。彩鳳歸時天欲曉。碧霄雲外。石&#x7B0B;",
    "X81n1571_030:0679c13": "橫空。綠水波中。泥牛駕浪。懷胎玉兔。曉過西岑。抱子",
    "X81n1571_030:0679c14": "金雞。夜棲東嶺。於斯明得。始知夜明簾外。別是家風。",
    "X81n1571_030:0679c15": "空王殿中。聖凡絕跡。且道。作麼生是夜明簾外事。還",
    "X81n1571_030:0679c16": "委悉麼。正值秋風來入戶。一聲砧杵落誰家 僧問。",
    "X81n1571_030:0679c17": "古鏡未磨時如何。師曰。精靈皺眉。曰磨後如何。師曰。",
    "X81n1571_030:0679c18": "波斯彈指。曰為甚麼如此。師曰。好事不出門 宋高",
    "X81n1571_030:0679c19": "宗紹興丁丑七月二十五日坐寂。火後收舍利。塔於",
    "X81n1571_030:0679c20": "學射山。",
    "X81n1571_030:0679c21": "東京淨因自覺禪師[0679c21] 青州王氏子幼以儒業。見知於",
    "X81n1571_030:0679c22": "司馬溫公。然事高尚。而無意功名。一旦落髮。從芙蓉",
    "X81n1571_030:0679c23": "游。履踐精密。契悟超絕。出世住大乘。崇德間。詔居淨",
    "X81n1571_030:0679c24": "因 上堂。祖師西來。特唱此事。自是諸人不肯委悉。",
    "X81n1571_030:0680a01": "向外馳求。投赤水以尋珠。詣荊山而覓玉。殊不知。從",
    "X81n1571_030:0680a02": "門入者。不是家珍。認影迷頭。豈非大錯。直得宗門提",
    "X81n1571_030:0680a03": "唱。體寂無依。念異不生。古今無間。森羅萬象。觸目家",
    "X81n1571_030:0680a04": "風。鳥道遼空。不妨舉步。金雞報曉。丹鳳翱翔。玉樹花",
    "X81n1571_030:0680a05": "開。枯枝結子。祇有太陽門下。日日三秋。明月堂前。時",
    "X81n1571_030:0680a06": "時九夏。要會麼。無影樹垂寒澗月。海潮東注斗移西。",
    "X81n1571_030:0680a07": "西京天寧禧誧禪師[0680a07] 蔡州宋氏子。初住韶山。次遷天",
    "X81n1571_030:0680a08": "寧丹霞。上堂。韶山近日沒巴鼻。眼裏聞聲鼻&#x751E;味。有",
    "X81n1571_030:0680a09": "時一覺到天明。不在床上不落地。大眾且道。在甚麼",
    "X81n1571_030:0680a10": "處。諸人於斯下得一轉語。非唯救得韶山。亦乃不孤",
    "X81n1571_030:0680a11": "行&#x811A;。其或未然。三級浪高魚化龍。癡人猶戽夜塘水",
    "X81n1571_030:0680a12": " 問如何是君。師曰。宇宙無雙日。乾坤祇一人。曰如",
    "X81n1571_030:0680a13": "何是臣。師曰。德分明主化。道契物情機。曰如何是臣",
    "X81n1571_030:0680a14": "向君。師曰。赤心歸舜日。盡節報堯天。曰如何是君視",
    "X81n1571_030:0680a15": "臣。師曰。元眸凝不瞬。妙體鑒旁來。曰如何是君臣道",
    "X81n1571_030:0680a16": "合。師曰。帳符尊賤隔。潛信往來通 宋徽宗政和乙",
    "X81n1571_030:0680a17": "未九月四日。忽召主事。令以楮囊分而為四。眾僧童",
    "X81n1571_030:0680a18": "行常住津迷各一。既而復曰。丹霞有箇公案。從來推",
    "X81n1571_030:0680a19": "倒扶起。今朝普示諸人。且道。是箇甚底。顧視左右曰。",
    "X81n1571_030:0680a20": "會麼。曰不會。師曰。偉哉大丈夫。不會末後句。遂就寢",
    "X81n1571_030:0680a21": "右&#x8107;而化。",
    "X81n1571_030:0680a22": "長安崇寧大用齊璉禪師[0680a22] 潼川中江牟氏子。十三落",
    "X81n1571_030:0680a23": "髮。踰歲遊成都。依講席。頃歎曰。棄家為大事。茲紙上",
    "X81n1571_030:0680a24": "語爾。&#x7575;日月。豈有光明耶。棄之訪斷臂道者。復謁五",
    "X81n1571_030:0680b01": "祖演。真如&#x5586;。百丈肅。晦堂心。有自太陽來者。舉芙蓉",
    "X81n1571_030:0680b02": "示眾語。遂往從之。一日聞板聲大悟。後命分座說法。",
    "X81n1571_030:0680b03": "蓉謂人曰。璉首座。牛行虎視。異日弘吾道決矣。後居",
    "X81n1571_030:0680b04": "崇寧 上堂。清&#x8657;之理。佛祖同歸。畢竟無身。聖凡一",
    "X81n1571_030:0680b05": "體。理則如是。滿目森羅事作麼生。纖塵絕際。渠儂有",
    "X81n1571_030:0680b06": "眼。豈在旁窺。官不容針。私通車馬。若到恁麼田地。始",
    "X81n1571_030:0680b07": "可隨機受用。信手拈來。妙應無方。當風元路。直得金",
    "X81n1571_030:0680b08": "針錦縫。線&#x811A;不彰。玉殿寶階。珠簾未卷。正當此時。且",
    "X81n1571_030:0680b09": "道。是甚麼人境界。古渡秋風寒颯颯。蘆花紅蓼滿江",
    "X81n1571_030:0680b10": "灣 師俄示疾。語主事僧。為我置一籃輿。吾將有所",
    "X81n1571_030:0680b11": "適。遲明起趺坐。書偈。泊然而寂。當宋高宗紹興乙丑",
    "X81n1571_030:0680b12": "十一月四日也。後六日火浴。得舍利百餘粒。皆具五",
    "X81n1571_030:0680b13": "色。壽七十三。臘六十。",
    "X81n1571_030:0680b14": "潼川府梅山己禪師[0680b14] 僧問。如何是法身邊事。師曰。枯",
    "X81n1571_030:0680b15": "木糝花不犯春。曰如何是法身向上事。師曰。石女不",
    "X81n1571_030:0680b16": "粧眉。",
    "X81n1571_030:0680b17": "福州普賢善秀禪師[0680b17] 僧問。如何是正中偏。師曰。龍吟",
    "X81n1571_030:0680b18": "初夜後。虎嘯五更前。曰如何是偏中正。師曰。輕&#x70DF;籠",
    "X81n1571_030:0680b19": "皓月。薄霧鎖寒巖。曰如何是正中來。師曰。松瘁何曾",
    "X81n1571_030:0680b20": "老。花開滿未萌。曰如何是兼中至。師曰。猿啼音莫辨。",
    "X81n1571_030:0680b21": "鶴唳響難明。曰如何是兼中到。師曰。撥開雲外路。脫",
    "X81n1571_030:0680b22": "去月明前。",
    "X81n1571_030:0680b23": "襄州鹿門法燈禪師[0680b23] 成都劉氏子。依大慈寶範為僧。",
    "X81n1571_030:0680b24": "俾聽華嚴。得其要。棄謁芙蓉楷。楷問。如何是空劫已",
    "X81n1571_030:0680c01": "前自己。師於言下。心跡泯然。從容進曰。靈然一句超",
    "X81n1571_030:0680c02": "&#x7FA3;象。迥出三乘不假修。楷撫而印之。開法鹿門 僧",
    "X81n1571_030:0680c03": "問。&#x8657;元不犯。寶鑑光寒時如何。師曰。掘地深埋 問",
    "X81n1571_030:0680c04": "如何是逍遙物外底人。師曰。&#x5FA7;身紅爛。不可扶持",
    "X81n1571_030:0680c05": " 大觀初。楷謫淄州。師隨之。道俗高其義。太守舉太平",
    "X81n1571_030:0680c06": "興國院以居之。楷還止太湖。師猶從之。楷令其還。七",
    "X81n1571_030:0680c07": "年解院。名聞天子。詔住鹿門政和寺。會改為觀。師以",
    "X81n1571_030:0680c08": "廬山東林寺言。寺得以全。既至漢上。郡將。諷諸山辦",
    "X81n1571_030:0680c09": "金帛。詣京師作千道齋。師笑曰。童牙事佛。有死無二。",
    "X81n1571_030:0680c10": "苟非風狂失心。&#x8F19;以十方信物。干媚道士耶。郡將。媿",
    "X81n1571_030:0680c11": "其言而止。天下諸山。聞而壯之 靖康年。金人復入",
    "X81n1571_030:0680c12": "&#x5BBC;。師謝遣學徒。杜門而已。或曰。朝廷軍旅。何預林下",
    "X81n1571_030:0680c13": "人。師熟視曰。河潤九里。漸洳者三百步。木仆千仞。蹂",
    "X81n1571_030:0680c14": "踐者一寸草。豈有中原失守。而吾輩獨得寧逸耶。中",
    "X81n1571_030:0680c15": "夜安坐。誡弟子。皆宗門大事。泊然而逝。壽五十三。臘",
    "X81n1571_030:0680c16": "三十。塔全身於山口別墅慧定塔之東。",
    "X81n1571_030:0680c17": "建昌軍資聖南禪師[0680c17] 聖節上堂。顧視左右曰。諸人還",
    "X81n1571_030:0680c18": "知麼。夜明簾外之主。萬化不渝。琉璃殿上之尊。四臣",
    "X81n1571_030:0680c19": "不昧。端拱而治。不令而行。壽逾百億須彌。化洽大千",
    "X81n1571_030:0680c20": "沙界。且道。正恁麼時。如何行履。野老不知黃屋貴。六",
    "X81n1571_030:0680c21": "街慵聽靜鞭聲。",
    "X81n1571_030:0680c22": "瑞州洞山微禪師[0680c22] 上堂。日暖風和柳眼青。冰消魚躍",
    "X81n1571_030:0680c23": "浪花生。當鋒妙得空王印。半夜崑崙戴雪行。僧問。如",
    "X81n1571_030:0680c24": "何是默默相應底事。師曰。&#x7602;子喫苦瓜。",
    "X81n1571_030:0681a01": "太傅高世則居士[0681a01] 字仲貽。號無功。初參芙蓉楷。求指",
    "X81n1571_030:0681a02": "心要。楷令去其所重。扣己而參。一日忽造微密。呈偈",
    "X81n1571_030:0681a03": "曰。懸崖撒手任縱橫。大地&#x8657;空自坦平。照壑輝巖不",
    "X81n1571_030:0681a04": "借月。庵前別有一簾明。",
    "X81n1571_030:0681a05": "大洪恩禪師法嗣",
    "X81n1571_030:0681a06": "隨州大洪守遂禪師[0681a06] 遂寧章氏子。二十七得度。遂南",
    "X81n1571_030:0681a07": "遊。參玉泉懃。次參大洪。纔展具。忽一小蟲飛墮於地。",
    "X81n1571_030:0681a08": "引手拂之。豁然大悟。後繼席。宋重和戊戌。徽宗賜號",
    "X81n1571_030:0681a09": "淨嚴。俄遷水南。建炎丁未。退止德安[山*廣]山。紹興乙卯。",
    "X81n1571_030:0681a10": "還大洪 上堂。召眾曰。一拳拳倒黃鶴樓。一踏踏翻",
    "X81n1571_030:0681a11": "鸚鵡洲。慣向高樓驟玉馬。曾於急水打金毬。然雖恁",
    "X81n1571_030:0681a12": "麼。爭奈有五色絲絛繫手&#x811A;。三鑐金鎖鎖咽喉。直饒",
    "X81n1571_030:0681a13": "鎚碎金鎖。割斷絲絛。須知更有一重礙汝在。且道。如",
    "X81n1571_030:0681a14": "何是那一重。還會麼。善吉維摩談不到。目蓮鶖子看",
    "X81n1571_030:0681a15": "如盲 上堂。舉李刺史問藥山何姓。山曰正是時。李",
    "X81n1571_030:0681a16": "罔測。乃問院主。某甲適來問長老何姓。答道正是時。",
    "X81n1571_030:0681a17": "的當是姓甚麼。主曰祇是姓韓。山聞曰。若六月對他。",
    "X81n1571_030:0681a18": "便道姓熱也。又巖頭問講僧。見說大德會教。是否。曰",
    "X81n1571_030:0681a19": "不敢。巖頭舉拳曰。是甚麼教。曰是權教。頭曰苦哉。我",
    "X81n1571_030:0681a20": "若展&#x811A;問你。不可道是&#x811A;教也。師曰。奇怪二老宿。有",
    "X81n1571_030:0681a21": "殺人刀。有活人&#x5292;。一轉語似石上栽花。一轉語似空",
    "X81n1571_030:0681a22": "中挂&#x5292;。當時若無後語。達磨一宗。掃土而盡。諸人要",
    "X81n1571_030:0681a23": "見二老宿麼。寧可截舌。不犯國諱 師於紹興丁卯",
    "X81n1571_030:0681a24": "三月。示疾而化。塔於本山。",
    "X81n1571_030:0681b01": "青原下十三世",
    "X81n1571_030:0681b02": "丹霞淳禪師法嗣",
    "X81n1571_030:0681b03": "真州長蘆真歇清了禪師[0681b03] 左綿雍氏子。襁褓入寺見",
    "X81n1571_030:0681b04": "佛。喜動眉睫。咸異之。年十八。試法華得度。往成都大",
    "X81n1571_030:0681b05": "慈。習經論。領大意。出蜀至沔漢。扣丹霞淳之室。淳問。",
    "X81n1571_030:0681b06": "如何是空劫已前自己。師擬對。淳曰。你鬧在。且去。一",
    "X81n1571_030:0681b07": "日登&#x9262;盂峰。豁然契悟。徑歸侍立。淳掌曰。將謂你知",
    "X81n1571_030:0681b08": "有。師欣然拜之。翌日淳上堂曰。日照孤峰翠。月臨溪",
    "X81n1571_030:0681b09": "水寒。祖師元妙訣。莫向寸心安。便下座。師直前曰。今",
    "X81n1571_030:0681b10": "日陞座。更瞞某不得也。淳曰。你試舉我今日陞座看。",
    "X81n1571_030:0681b11": "師良久。淳曰。將謂你瞥地。師便出。後游五臺。之京師。",
    "X81n1571_030:0681b12": "浮汴。直抵長蘆。謁祖照。一語契投。命為侍者。踰年分",
    "X81n1571_030:0681b13": "座。未幾。照稱疾退閒。命師繼席。學者如歸。宋高宗建",
    "X81n1571_030:0681b14": "炎末。遊四明。主補陀。台之天封。閩之雪峰。詔住育王。",
    "X81n1571_030:0681b15": "徙溫州龍翔。杭之徑山。慈寧皇太后。命開山&#x81EF;亭崇",
    "X81n1571_030:0681b16": "先 上堂。我於先師一掌下。伎倆俱盡。覓箇開口處",
    "X81n1571_030:0681b17": "不可得。如今還有恁麼快活不徹底漢麼。若無。銜鐵",
    "X81n1571_030:0681b18": "負鞍。各自著便 上堂。久默斯要。不務速說。釋迦老",
    "X81n1571_030:0681b19": "子。待要款曲賣弄。爭奈未出母胎。已被人&#x89B7;破。且道。",
    "X81n1571_030:0681b20": "&#x89B7;破箇甚麼。瞞雪峰不得 上堂。上孤峰頂。過獨木",
    "X81n1571_030:0681b21": "橋。驀直恁麼行。猶是時人&#x811A;高&#x811A;低處。若見得徹。不",
    "X81n1571_030:0681b22": "出戶身&#x5FA7;十方。未入門常在屋裏。其或未然。&#x8D82;涼般",
    "X81n1571_030:0681b23": "取一轉柴 上堂。道得第一句。不被拄杖子瞞。識得",
    "X81n1571_030:0681b24": "拄杖子。猶是途路中事。作麼生是到地頭一句 上",
    "X81n1571_030:0681c01": "堂。處處覓不得。祇有一處不覓自得。且道。是那一處。",
    "X81n1571_030:0681c02": "良久曰。賊身已露 上堂。口邊白醭去。始得入門。通",
    "X81n1571_030:0681c03": "身紅爛去。方知有門裏事。更須知有不出門底。乃曰。",
    "X81n1571_030:0681c04": "喚甚麼作門 僧問。三世諸佛。向火焰裏。轉大法輪。",
    "X81n1571_030:0681c05": "還端的也無。師大笑曰。我&#x5374;疑著。曰和尚為甚麼&#x5374;",
    "X81n1571_030:0681c06": "疑著。師曰。野花香滿路。幽鳥不知春 問不落風彩。",
    "X81n1571_030:0681c07": "還許轉身也無。師曰。石人行處不同功。曰向上事作",
    "X81n1571_030:0681c08": "麼生。師曰。妙在一漚前。豈容千聖眼。僧禮拜。師曰。祇",
    "X81n1571_030:0681c09": "恐不恁麼 師一日入廚。看&#x7151;麵次。忽桶底脫。眾皆",
    "X81n1571_030:0681c10": "失聲曰。可惜許。師曰。桶底脫自合歡喜。因甚麼&#x5374;煩",
    "X81n1571_030:0681c11": "惱。僧曰。和尚即得。師曰。灼然可惜許一桶搖 問僧。",
    "X81n1571_030:0681c12": "你死後。燒作&#x7070;撒&#x5374;了。向甚麼處去。僧便喝。師曰。好",
    "X81n1571_030:0681c13": "一喝。祇是不得&#x98DC;款。僧又喝。師曰。公案未圓。更喝始",
    "X81n1571_030:0681c14": "得。僧無語。師打曰。這死漢 上堂。苔封古徑。不墮&#x8657;",
    "X81n1571_030:0681c15": "凝。霧鎖寒林。肯彰風要。鉤針穩密。孰云漁父棲巢。祇",
    "X81n1571_030:0681c16": "麼承當。自是平常快活。還有具透關眼底麼。良久曰。",
    "X81n1571_030:0681c17": "直饒聞早便歸去。爭似從來不出門 上堂。乍雨乍",
    "X81n1571_030:0681c18": "晴。乍寒乍熱。山僧底箇山僧自知。諸人底箇諸人自",
    "X81n1571_030:0681c19": "說。且道。雪峰口除喫飯外。要作甚麼 問僧。琉璃殿",
    "X81n1571_030:0681c20": "上玉女攛梭。明甚麼邊事。曰回互不當機。師曰。還有",
    "X81n1571_030:0681c21": "斷續也無。曰古今不曾間。師曰。正當不曾間時如何。",
    "X81n1571_030:0681c22": "僧珍重便出 上堂。撼拄杖曰。看看。三千大千世界。",
    "X81n1571_030:0681c23": "一時搖動。雲門大師即得。雪峰則不然。卓拄杖曰。三",
    "X81n1571_030:0681c24": "千大千世界。向甚麼處去。還會麼。不得重梅雨。秧苗",
    "X81n1571_030:0682a01": "爭見青 上堂。幻化空身即法身。遂作舞曰。見麼見",
    "X81n1571_030:0682a02": "麼。恁麼見得。過橋村酒美。又作舞曰。見麼見麼。恁麼",
    "X81n1571_030:0682a03": "不見隔岸野花香 上堂。還有不被元妙汙染底麼。",
    "X81n1571_030:0682a04": "良久曰。這一點傾四海水。已是洗&#x811A;不下 問如何",
    "X81n1571_030:0682a05": "是空劫已前自己。師曰。白馬入蘆花 上堂。窮微喪",
    "X81n1571_030:0682a06": "本。體妙失宗。一句截流。淵元及盡。是以金針密處。不",
    "X81n1571_030:0682a07": "露光鋩。玉線通時。潛舒異彩。雖然如是。猶是交互雙",
    "X81n1571_030:0682a08": "明。且道。巧拙不到。作麼生相委。良久曰。雲蘿秀處青",
    "X81n1571_030:0682a09": "陰合。巖樹高低翠鎖深 上堂。轉功就位。是向去底",
    "X81n1571_030:0682a10": "人。玉韞荊山。貴轉位就功。是&#x5374;來底人。紅鑪片雪春。",
    "X81n1571_030:0682a11": "功位俱轉。通身不滯。撒手無依。石女夜登機。密室無",
    "X81n1571_030:0682a12": "人掃。正恁麼時。絕氣息一句。作麼生相委。良久曰。歸",
    "X81n1571_030:0682a13": "根風墮葉。照盡月潭空 師於紹興辛未十月朔旦。",
    "X81n1571_030:0682a14": "慈寧太后。遣中使候問。從容而別。須臾呼首座曰。吾",
    "X81n1571_030:0682a15": "行矣。跏趺而逝。塔於崇先華桐&#x5D8B;。諡悟空禪師。壽六",
    "X81n1571_030:0682a16": "十三。臘四十五。塔曰靜照。",
    "X81n1571_030:0682a17": "明州天童宏智正覺禪師[0682a17] 隰州李氏子。母夢五臺一",
    "X81n1571_030:0682a18": "僧。解環與環其右臂。乃孕。遂齋戒。及生。右臂特起若",
    "X81n1571_030:0682a19": "環狀。七歲。日誦數千言。祖寂父宗道。久參佛陀遜。&#x751E;",
    "X81n1571_030:0682a20": "指師謂其父曰。此子。道韻勝甚。非塵埃中人。苟出家",
    "X81n1571_030:0682a21": "必為法器。十一得度於淨明本宗。十四具戒。十八遊",
    "X81n1571_030:0682a22": "方。訣其祖曰。若不發明大事。誓不歸矣。及至汝州香",
    "X81n1571_030:0682a23": "山。成枯木一見深所器重。一日聞僧誦蓮經。至父母",
    "X81n1571_030:0682a24": "所生眼悉見三千界。瞥然有省。即詣丈室陳所悟。山",
    "X81n1571_030:0682b01": "指臺上香合曰。裏面是甚麼物。師曰。是甚麼心行。山",
    "X81n1571_030:0682b02": "曰。汝悟處又作麼生。師以手&#x7575;一圓相呈之。復拋向",
    "X81n1571_030:0682b03": "後。山曰。弄泥團漢。有甚麼限。師曰錯。山曰。別見人始",
    "X81n1571_030:0682b04": "得。師應喏喏。即造丹霞。霞問。如何是空劫已前自己。",
    "X81n1571_030:0682b05": "師曰。井底蝦&#x87C7;吞卻月。三更不借夜明簾。霞曰。未在",
    "X81n1571_030:0682b06": "更道。師擬議。霞打一拂子曰。又道不借。師言下釋然。",
    "X81n1571_030:0682b07": "遂作禮。霞曰。何不道取一句。師曰。某甲今日失錢遭",
    "X81n1571_030:0682b08": "罪。霞曰。未暇打得你。且去。霞領大洪。師掌牋記。後命",
    "X81n1571_030:0682b09": "首眾。宋徽宗宣和壬寅。過圓通時。真歇初住長蘆。遣",
    "X81n1571_030:0682b10": "僧邀至。眾出迎。見其衣舄穿弊且歇之。真歇俾侍者。",
    "X81n1571_030:0682b11": "易以新履。師卻曰。吾為鞋來耶。眾聞心服。懇求說法。",
    "X81n1571_030:0682b12": "居第一座。甲辰出住泗州普照。次補太平圓通能仁。",
    "X81n1571_030:0682b13": "及長蘆天童。所至屋廬湫隘。師皆創闢一新。衲子爭",
    "X81n1571_030:0682b14": "集 上堂。舉參同契曰。回互不回互。僧問雲門。如何",
    "X81n1571_030:0682b15": "是回互。門指板頭曰。不可喚作板頭。僧曰如何是不",
    "X81n1571_030:0682b16": "回互。門曰者箇是板頭。師曰。石頭舌頭無骨。雲門眼",
    "X81n1571_030:0682b17": "裏有&#x7B6F;。千古之下。聲光赫奕。如今要把手共行。直須",
    "X81n1571_030:0682b18": "恁麼。始解不恁麼。然後沒交涉。還相委悉麼。少年曾",
    "X81n1571_030:0682b19": "決龍蛇陣。潦倒還聽稚子歌 上堂。舉僧問曹山。子",
    "X81n1571_030:0682b20": "歸就父。為什麼父全不顧。山曰。理合如斯。僧曰。父子",
    "X81n1571_030:0682b21": "之恩何在。山曰。始成父子之恩。僧曰。如何是父子之",
    "X81n1571_030:0682b22": "恩。山曰。刀斧斫不開。師曰。翡翠簾垂。絲綸未降。紫羅",
    "X81n1571_030:0682b23": "帳合。視聽難通。犯動毫頭。月昇夜戶。密移一步。鶴出",
    "X81n1571_030:0682b24": "銀籠。還知麼。脫身一色無遺影。不坐同風落大功",
    "X81n1571_030:0682c01": " 上堂。舉僧問趙州。學人乍入叢林。乞師指示。州曰。喫",
    "X81n1571_030:0682c02": "粥了也未。僧曰。喫粥了。州曰。洗&#x76CB;去。師曰。粥罷令教",
    "X81n1571_030:0682c03": "洗&#x76CB;盂。豁然心地自相符。而今參飽叢林客。且道其",
    "X81n1571_030:0682c04": "間有悟無 上堂。舉仰山夢往彌勒內院。居第二座。",
    "X81n1571_030:0682c05": "有一尊者白椎曰。今日當第二座說法。仰乃起白椎",
    "X81n1571_030:0682c06": "曰。摩訶衍法。離四句絕百非。諦聽諦聽。次日舉似溈",
    "X81n1571_030:0682c07": "山。溈曰。子已登聖位。師曰。玉女依稀夜動機。錦絲歷",
    "X81n1571_030:0682c08": "歷吐梭臍。水天湛碧全功墮。雪月寒清一色迷。諸禪",
    "X81n1571_030:0682c09": "德。全功負墮。一色猶迷。作麼生體悉得相應去。權挂",
    "X81n1571_030:0682c10": "垢衣云是佛。卻披珍御覆名誰 上堂。舉乾峰示眾",
    "X81n1571_030:0682c11": "曰。舉一不得舉二。放過一著。落在第二。雲門出眾曰。",
    "X81n1571_030:0682c12": "昨日有人從天台來。卻往徑山去。峰曰。來日不得普",
    "X81n1571_030:0682c13": "請。師曰。坐斷十方。千差路絕。放開一線。萬派朝宗。二",
    "X81n1571_030:0682c14": "尊宿開拓家風。方見衲僧去就。還端的麼。太平天子",
    "X81n1571_030:0682c15": "寰中旨。汗血將軍塞外心 上堂。一點環中照極微。",
    "X81n1571_030:0682c16": "智無功處&#x5374;存知。緣思淨盡無餘事。半夜星河斗柄",
    "X81n1571_030:0682c17": "垂 僧問。如何是正中偏。師曰。雲散長空後。&#x8657;堂夜",
    "X81n1571_030:0682c18": "月明。曰如何是偏中正。師曰。白髮老婆羞看鏡。曰如",
    "X81n1571_030:0682c19": "何是正中來。師曰。霜眉雪&#x9B02;火中出。堂堂終不落今",
    "X81n1571_030:0682c20": "時。曰如何是兼中至。師曰。大用現前。不存軌則。曰如",
    "X81n1571_030:0682c21": "何是兼中到。師曰。夜明簾外排班早。空王殿上絕知",
    "X81n1571_030:0682c22": "音 問如何是君。師曰。日月光天德。山河壯帝居。曰",
    "X81n1571_030:0682c23": "如何是臣。師曰。腰懸三尺&#x5292;。策佐一人安。曰如何是",
    "X81n1571_030:0682c24": "臣向君。師曰。葵藿有時終向日。江河無水不朝東。曰",
    "X81n1571_030:0683a01": "如何是君視臣。師曰。鳳輦離天闕。殷勤訪子陵。曰如",
    "X81n1571_030:0683a02": "何是君臣道合。師曰。萬民歌聖德。千載印凌&#x70DF; 師",
    "X81n1571_030:0683a03": "住持以來。受無貪而施無厭。歲艱食。竭己有。及贍眾",
    "X81n1571_030:0683a04": "之餘。賴全活者數萬。日常過午不食。高宗紹興丁丑",
    "X81n1571_030:0683a05": "九月。謁郡僚及檀度次。謁越帥趙公令&#x8A6A;。與之言別。",
    "X81n1571_030:0683a06": "十月七日還山。翌日辰巳間。沐浴更衣。端坐告眾。顧",
    "X81n1571_030:0683a07": "侍僧索筆作書。遺育王杲。請主後事。仍書偈曰。夢幻",
    "X81n1571_030:0683a08": "空花。六十七年。白鳥&#x70DF;沒。秋水連天。擲筆而逝。龕留",
    "X81n1571_030:0683a09": "七日。顏貌如生。奉全軀塔於東谷。諡宏智。塔名妙光。",
    "X81n1571_030:0683a10": "壽六十七。臘五十三。",
    "X81n1571_030:0683a11": "隨州大洪慧照慶預禪師[0683a11] 郢州胡氏子。上堂。進一步。",
    "X81n1571_030:0683a12": "踐他國王水草。退一步。踏他祖父田園。不進不退。正",
    "X81n1571_030:0683a13": "在死水中。還有出身之路也無。蕭騷晚籟松釵短。游",
    "X81n1571_030:0683a14": "漾春風柳線長 上堂。舉船子囑夾山曰。直須藏身",
    "X81n1571_030:0683a15": "處無蹤跡。無蹤跡處莫藏身。吾在藥山三十年。祇明",
    "X81n1571_030:0683a16": "此事。今時人。為甚麼卻造次。丹山無彩鳳。寶殿不留",
    "X81n1571_030:0683a17": "冠。有時憨有時癡。非我途中爭得知 後徙水南興",
    "X81n1571_030:0683a18": "國。隨守。以道行聞。高宗賜號慧照。紹興中。退隱雪峰。",
    "X81n1571_030:0683a19": "臨寂書偈曰。末後一句最難明。轉步回頭千萬程。除",
    "X81n1571_030:0683a20": "卻我家親嫡子。更誰敢向裏頭行。擲筆含笑而化。",
    "X81n1571_030:0683a21": "處州治平湡禪師[0683a21] 上堂優游實際妙明家。轉步移身",
    "X81n1571_030:0683a22": "指落霞。無限白雲猶不見。夜乘明月出蘆花。",
    "X81n1571_030:0683a23": "淨因成禪師法嗣",
    "X81n1571_030:0683a24": "台州天封子歸禪師[0683a24] 上堂。卓拄杖一下。召大眾曰。八",
    "X81n1571_030:0683b01": "萬四千法門。八字打開了也。見得麼。金鳳夜棲無影",
    "X81n1571_030:0683b02": "樹。峰巒纔露海雲遮。",
    "X81n1571_030:0683b03": "太平州吉祥法宣禪師[0683b03] 僧問。如何是祖師西來意。師",
    "X81n1571_030:0683b04": "曰。久旱無甘雨。田中稻穗枯。曰意旨如何。師曰。今年",
    "X81n1571_030:0683b05": "米價貴。容易莫嫌麤。",
    "X81n1571_030:0683b06": "台州護國守昌禪師[0683b06] 上堂。拈拄杖卓曰。三十六旬之",
    "X81n1571_030:0683b07": "開始。七十二候之起元。萬邦迎和氣之時。東帝布生",
    "X81n1571_030:0683b08": "成之令。直得天垂瑞彩。地擁貞祥。微微細雨洗寒空。",
    "X81n1571_030:0683b09": "淡淡春光籠野色。可謂應時納祐。慶無不宜。盡大地",
    "X81n1571_030:0683b10": "人皆添一歲。敢問諸人。且道。那一人年多少。良久曰。",
    "X81n1571_030:0683b11": "千歲老兒顏似玉。萬年童子髻如絲。",
    "X81n1571_030:0683b12": "鄧州丹霞普月禪師[0683b12] 上堂。威音已前。誰當辨的。然燈",
    "X81n1571_030:0683b13": "已後。熟是知音。直饒那畔承當。未免打作兩橛。縱向",
    "X81n1571_030:0683b14": "這邊行履。也應未得十全。良由杜口毗耶。已是天機",
    "X81n1571_030:0683b15": "漏洩。任使掩室摩竭。終須縫罅離披。休云體露真常。",
    "X81n1571_030:0683b16": "直是純清絕點。說甚皮膚脫落。自然獨運孤明。雖然",
    "X81n1571_030:0683b17": "似此新鮮。未稱衲僧意氣。直得五眼齊開。三光洞啟。",
    "X81n1571_030:0683b18": "從此竿頭絲線。自然不犯波瀾。須明轉位回機。方解",
    "X81n1571_030:0683b19": "入&#x913D;垂手。所以道。任使板齒生毛。莫教眼睛顧著。認",
    "X81n1571_030:0683b20": "著則空花繚亂。言之則語路參差。既然如是。敢問諸",
    "X81n1571_030:0683b21": "人。不犯鋒鋩一句。作麼生道。良久曰。半夜烏龜眼豁",
    "X81n1571_030:0683b22": "開。萬象曉來都一色。",
    "X81n1571_030:0683b23": "東京妙慧尼慧光淨智禪師[0683b23] 上堂。舉趙州勘婆話。乃",
    "X81n1571_030:0683b24": "曰。趙州舌頭連天。老婆眉光覆地。分明勘破歸來。無",
    "X81n1571_030:0683c01": "限平人瞌睡。",
    "X81n1571_030:0683c02": "寶峰照禪師法嗣",
    "X81n1571_030:0683c03": "江州圓通青谷真際德止禪師[0683c03] 金紫徐閎中之季子",
    "X81n1571_030:0683c04": "也。世居歷陽。師雙瞳紺碧。神光射人。十歲未知書。多",
    "X81n1571_030:0683c05": "喜睡。其父目為懵然子。暨成童。強記過人。學文有奇",
    "X81n1571_030:0683c06": "語。弱冠。夢異僧授四句偈。已而有以南安巖主像遺",
    "X81n1571_030:0683c07": "之者。即傍所載聰明偈。自是持念不忘。後五年。隨金",
    "X81n1571_030:0683c08": "紫將漕西洛。一夕忽大悟。連作數偈。一曰。不因言句",
    "X81n1571_030:0683c09": "不因人。不因物色不因聲。夜半吹燈方就枕。忽然這",
    "X81n1571_030:0683c10": "裏已天明。每嘯歌自若。眾莫測之。乃力求出家。父弗",
    "X81n1571_030:0683c11": "許。欲以官授之。師曰。某方將脫世網。不著三界。豈復",
    "X81n1571_030:0683c12": "刺頭於利名中耶。請移授從兄&#x73CF;。遂祝髮受具。未數",
    "X81n1571_030:0683c13": "載。名振京師。宣和二年春。徽宗皇帝。賜號真際。俾居",
    "X81n1571_030:0683c14": "圓通 上堂。山僧二十年前。兩目皆盲。了無所&#x89A9;。唯",
    "X81n1571_030:0683c15": "是聞人說道。青天之上。有大日輪。照三千大千世界。",
    "X81n1571_030:0683c16": "無有不&#x5FA7;之處。籌策萬端。終不能見。二十年後。眼光",
    "X81n1571_030:0683c17": "漸開。又值天色連陰。濃雲亂湧。四方觀察。上下推窮。",
    "X81n1571_030:0683c18": "見雲行時。便於行處作計較。見雲住時。便於住處。立",
    "X81n1571_030:0683c19": "箇窠臼。正如是間。忽遇著箇多知漢問道。莫是要見",
    "X81n1571_030:0683c20": "日輪麼。何不向高山頂上去。山僧卻徵他道。那裏是",
    "X81n1571_030:0683c21": "高山頂上。他道。紅塵不到處是。諸仁者。好箇端的消",
    "X81n1571_030:0683c22": "息。還會麼。長連床上佛陀耶 上堂。昨夜黃面瞿曇。",
    "X81n1571_030:0683c23": "將三千大千世界來。一口吞盡。如人飲湯水。蹤跡不",
    "X81n1571_030:0683c24": "留。應時消散。當爾時。諸大菩薩聲聞羅漢。及與一切",
    "X81n1571_030:0684a01": "生眾。盡皆不覺不知。唯有文殊普賢。瞥然&#x89B0;見。雖然",
    "X81n1571_030:0684a02": "得見。渺渺茫茫。恰似向大洋海裏。頭出頭沒。諸人且",
    "X81n1571_030:0684a03": "道。是甚麼消息。若也檢點得破。許他頂門上。具一隻",
    "X81n1571_030:0684a04": "眼 示寂。闍維&#x70DF;氣所及。悉成設利。塔於司空山。分",
    "X81n1571_030:0684a05": "窆疊石原。",
    "X81n1571_030:0684a06": "台州真如道會禪師[0684a06] 上堂。空劫中事。自肯承當。日用",
    "X81n1571_030:0684a07": "全彰。有何滲漏。正好歸家穩坐。任他雪覆青山。不留",
    "X81n1571_030:0684a08": "元字。挂懷誰覆波&#x98DC;水面。且道。正不立元。偏不附物",
    "X81n1571_030:0684a09": "一句。如何舉似。機絲不挂梭頭事。文彩縱橫意自殊。",
    "X81n1571_030:0684a10": "興國軍智通大死翁景深禪師[0684a10] 台州王氏子。自幼不",
    "X81n1571_030:0684a11": "&#x7FA3;。年十八。依廣度芝披剃。始謁淨慈象。一日聞象曰。",
    "X81n1571_030:0684a12": "思而知。慮而解。皆鬼家活計。興不自遏。遂往寶峰。求",
    "X81n1571_030:0684a13": "入室。峰曰。直須斷起滅念。向空劫已前。掃除玄路。不",
    "X81n1571_030:0684a14": "涉正偏。盡&#x5374;今時。全身放下。放盡還放。方有自由分。",
    "X81n1571_030:0684a15": "師聞頓領厥旨。峰擊鼓告眾曰。深得闡提大死之道。",
    "X81n1571_030:0684a16": "後學宜依之。因號大死翁。建炎改元。開法智通 上",
    "X81n1571_030:0684a17": "堂。來不入門。去不出戶。來去無痕。如何提唱。直得古",
    "X81n1571_030:0684a18": "路苔封。羚羊絕&#x8FF9;。蒼梧月鎖。丹鳳不棲。所以道。藏身",
    "X81n1571_030:0684a19": "處沒蹤跡。沒蹤跡處莫藏身。若能如是。去住無依。了",
    "X81n1571_030:0684a20": "無向背。還委悉麼。而今分散如雲鶴。你我相忘觸處",
    "X81n1571_030:0684a21": "元。僧問。如何是正中偏。師曰。黑面老婆&#x39DE;白練。曰如",
    "X81n1571_030:0684a22": "何是偏中正。師曰。白頭翁子著皂衫。曰如何是正中",
    "X81n1571_030:0684a23": "來。師曰。屎裏&#x98DC;筋斗。曰如何是兼中至。師曰。雪刃籠",
    "X81n1571_030:0684a24": "身不自傷。曰如何是兼中到。師曰。崑崙夜裏行。曰向",
    "X81n1571_030:0684b01": "上還有事也無。師曰。捉得烏龜喚作&#x9F08;。曰乞師再垂",
    "X81n1571_030:0684b02": "方便。師曰。入山逢虎臥。出谷鬼來牽。曰何得干戈相",
    "X81n1571_030:0684b03": "待。師曰。三兩&#x7DAB;一斤麻。宋高宗紹興初。歸住寶藏巖。",
    "X81n1571_030:0684b04": "以事民其服。壬申二月示微恙。乃曰。世緣盡矣。三月",
    "X81n1571_030:0684b05": "十三。為眾小參。仍說偈曰。不用剃頭。何須澡浴。一堆",
    "X81n1571_030:0684b06": "紅焰。千足萬足。雖然如是。且道。向上還有事也無。遂",
    "X81n1571_030:0684b07": "斂目而逝。",
    "X81n1571_030:0684b08": "衡州華藥智朋禪師[0684b08] 四明黃氏子。依寶峰有年。無省。",
    "X81n1571_030:0684b09": "因為眾持&#x9262;。峰自題其像曰。雨洗淡紅桃萼嫩。風搖",
    "X81n1571_030:0684b10": "淺碧柳絲輕。白雲影裏怪石露。綠水光中古木清。噫",
    "X81n1571_030:0684b11": "你是何人至焦山。枯木成見之歎曰。今日方知。此老",
    "X81n1571_030:0684b12": "親見先師來。師遂請益其贊。成曰。豈不見法眼拈夾",
    "X81n1571_030:0684b13": "山境話曰。我二十年祇作境會。師即契悟。(蘿湖野籙曰。成指以。",
    "X81n1571_030:0684b14": "問師曰。汝會麼。師曰不會。成曰。汝記得法燈擬寒山否師遂誦。至誰人知此意令我憶南泉。於憶字處。成遽以",
    "X81n1571_030:0684b15": "手掩師口曰。住住。師豁然有省)乃曰。元來恁麼地。成曰。汝作麼生會。",
    "X81n1571_030:0684b16": "師曰。春生夏長。秋收冬藏。成曰。直須保任。師應喏。紹",
    "X81n1571_030:0684b17": "興初。出住華藥婺之天寧。後遷清涼 上堂。海風吹",
    "X81n1571_030:0684b18": "夢。嶺猿啼月。敢問諸人。是何時節。恁麼會得。無影樹",
    "X81n1571_030:0684b19": "下任遨遊。其或未然。三條椽下。直須打徹 後退居",
    "X81n1571_030:0684b20": "明之瑞巖。建康。再以清涼挽之。明守亦勉其行。師不",
    "X81n1571_030:0684b21": "從。作偈送使者曰。相煩專使入&#x70DF;霞。&#x7070;冷無湯不點",
    "X81n1571_030:0684b22": "茶。寄語甬東賢太守。難教枯木再生花。未幾而終。",
    "X81n1571_030:0684b23": "石門易禪師法嗣",
    "X81n1571_030:0684b24": "吉安青原齊禪師[0684b24] 福州陳氏子。二十八辭父兄。從雲",
    "X81n1571_030:0684c01": "&#x8462;智出家。執事首座。座一日秉拂罷。師問曰。某聞首",
    "X81n1571_030:0684c02": "座所說。莫曉其義。伏望慈悲指示。座諄諄誘之。使究",
    "X81n1571_030:0684c03": "無著說這箇法。踰兩日有省。以偈呈曰。說法無如這",
    "X81n1571_030:0684c04": "箇親。十方剎海一微塵。若能於此明真理。大地何曾",
    "X81n1571_030:0684c05": "見一人。座駭然。因語智得度。&#x5FA7;扣諸方。後至石門。深",
    "X81n1571_030:0684c06": "蒙器可 出住青原。僅一紀。示寂日。說偈遺眾曰。昨",
    "X81n1571_030:0684c07": "夜三更過急灘。灘頭雲霧黑漫漫。一條拄杖為知己。",
    "X81n1571_030:0684c08": "擊碎千關與萬關。",
    "X81n1571_030:0684c09": "越州天衣法聰禪師[0684c09] 上堂。幽室寒燈不假挑。&#x8657;空明",
    "X81n1571_030:0684c10": "月徹雲霄。要知日用常無間。烈焰光中發異苗。因裝",
    "X81n1571_030:0684c11": "普賢大士。開光明次。師登梯秉筆。顧大眾曰。道得即",
    "X81n1571_030:0684c12": "為下筆。眾無對。師召侍者。與老僧牢扶梯子。遂點之。",
    "X81n1571_030:0684c13": "遂寧府香山尼佛通禪師[0684c13] 因誦蓮經有省。往見石門。",
    "X81n1571_030:0684c14": "乃曰。成都喫不得也。遂寧喫不得也。門拈拄杖打出。",
    "X81n1571_030:0684c15": "師忽悟曰。榮者自榮。謝者自謝。秋露春風。好不著便。",
    "X81n1571_030:0684c16": "門拂袖歸方丈。師亦不顧而出。由此道俗景從。得法",
    "X81n1571_030:0684c17": "者眾。",
    "X81n1571_030:0684c18": "淨因覺禪師法嗣",
    "X81n1571_030:0684c19": "東京華嚴真懿慧蘭禪師[0684c19] 上堂。達磨大師。九年面壁。",
    "X81n1571_030:0684c20": "未開口已前。不妨令人疑著。&#x5374;被禪光座主一&#x89B0;。&#x811A;",
    "X81n1571_030:0684c21": "手忙亂。便道。吾本來茲土。傳法救迷情。一華開五葉。",
    "X81n1571_030:0684c22": "結果自然成。當時若有箇漢。腦後具照破古今底眼",
    "X81n1571_030:0684c23": "目。手中有截斷&#x8657;空底鉗鎚。纔見恁麼道。便與驀胸",
    "X81n1571_030:0684c24": "搊住問。他道一華五葉。且拈放一邊。作麼生是你傳",
    "X81n1571_030:0685a01": "底法。待伊開口。便與掀倒禪床。直饒達磨全機。也倒",
    "X81n1571_030:0685a02": "退三千里。免見千古之下負累兒孫。華嚴今日豈可",
    "X81n1571_030:0685a03": "徒然。非唯重整&#x983A;綱。且要為諸人雪屈。遂拈拄杖橫",
    "X81n1571_030:0685a04": "按。召大眾曰。達磨大師向甚處去也。擲拄杖下座",
    "X81n1571_030:0685a05": " 上堂。拈拄杖曰。靈山會上。喚作拈花。少室峰前。名為",
    "X81n1571_030:0685a06": "得髓。從上古德。祇可傍觀。末代宗師。盡皆拱手。華嚴",
    "X81n1571_030:0685a07": "今日不可逐浪隨波。擬向萬仞峰前。點出普天春色。",
    "X81n1571_030:0685a08": "會麼。髑髏無喜識。枯木有龍吟。",
    "X81n1571_030:0685a09": "天寧誧禪師法嗣",
    "X81n1571_030:0685a10": "西京熊耳慈禪師[0685a10] 上堂。般若無知。應緣而照。山僧今",
    "X81n1571_030:0685a11": "日撒屎撒尿。這邊放那邊屙。東山西嶺笑呵呵。幸然",
    "X81n1571_030:0685a12": "一片清涼地。剛被熊峰染汙他。染汙他莫啾唧。泥牛",
    "X81n1571_030:0685a13": "木馬盡呵叱。過犯彌天且莫論。再得清明又何日。還",
    "X81n1571_030:0685a14": "會麼。來年更有新條在。惱亂春風卒未休。",
    "X81n1571_030:0685a15": "大洪遂禪師法嗣",
    "X81n1571_030:0685a16": "隨州大洪慶顯禪師[0685a16] 蜀廣安楊氏子。誦寶公十二歌。",
    "X81n1571_030:0685a17": "有省。尋參佛性宏智。皆有啟發。西京帥。列師道行於",
    "X81n1571_030:0685a18": "朝。旨令繼席開法大洪。賜號覺照慧空佛智明悟大",
    "X81n1571_030:0685a19": "師。僧問。須菩提巖中宴坐。帝釋雨華。和尚新據洪峰。",
    "X81n1571_030:0685a20": "有何祥瑞。師曰。鐵牛耕破扶桑國。迸出金烏照海門。",
    "X81n1571_030:0685a21": "曰未審是何宗旨。師曰。熨斗煎茶銚不同。",
    "X81n1571_030:0685a22": "大同智禪師法嗣",
    "X81n1571_030:0685a23": "越州天章樞禪師[0685a23] 上堂。召大眾曰。春將至歲已暮。思",
    "X81n1571_030:0685a24": "量古往今來。祇是箇般調度。凝眸昔日家風。下足舊",
    "X81n1571_030:0685b01": "時岐路。勸君休莫莽鹵。眨上眉毛須薦取。東村王老",
    "X81n1571_030:0685b02": "笑呵呵。此道今人棄如土。",
    "X81n1571_030:0685b03": "青原下十四世",
    "X81n1571_030:0685b04": "長蘆了禪師法嗣",
    "X81n1571_030:0685b05": "明州天童宗&#x73CF;禪師[0685b05] 僧問。如何是道。師曰。十字街頭",
    "X81n1571_030:0685b06": "休斫額 上堂。劫前運步。世外橫身。妙契不可以意",
    "X81n1571_030:0685b07": "到。真證不可以言傳。直得&#x8657;靜斂氛。白雲向寒巖而",
    "X81n1571_030:0685b08": "斷。靈光破暗。明月隨夜船而來。正恁麼時。作麼生履",
    "X81n1571_030:0685b09": "踐。偏正不曾離本位。縱橫那涉語因緣。",
    "X81n1571_030:0685b10": "真州長蘆妙覺慧悟禪師[0685b10] 上堂。盡大地是箇解脫門。",
    "X81n1571_030:0685b11": "把手拽不肯入。雪蜂老漢抑逼人作麼。既到這裏。為",
    "X81n1571_030:0685b12": "甚麼鼻孔在別人手裏。良久曰。貪觀天上月。失&#x5374;手",
    "X81n1571_030:0685b13": "中橈 僧問。鴈過長空。影沈寒水。鴈無遺蹤之意。水",
    "X81n1571_030:0685b14": "無沈影之心。還端的也無。師曰。蘆花兩岸雪。江水一",
    "X81n1571_030:0685b15": "天秋。曰便恁麼去時如何。師曰。鴈過長空&#x807B;。僧擬議。",
    "X81n1571_030:0685b16": "師曰。靈利衲子。",
    "X81n1571_030:0685b17": "福州龜山義初禪師[0685b17] 上堂。久默斯要。不務速說。釋迦",
    "X81n1571_030:0685b18": "老子。寐語作麼。我今為汝保任斯事。終不&#x8657;也。大似",
    "X81n1571_030:0685b19": "壓良為賤。既不恁麼。畢竟如何。白雲籠嶽頂。翠色轉",
    "X81n1571_030:0685b20": "崔嵬。",
    "X81n1571_030:0685b21": "建康保寧興譽禪師[0685b21] 上堂。步入道場。影涵宗鑑。粲粲",
    "X81n1571_030:0685b22": "星羅霽夜。英英花吐春時。木人密運化機。絲毫不爽。",
    "X81n1571_030:0685b23": "石女全捉空印。文彩未彰。且道。不一不異。無去無來。",
    "X81n1571_030:0685b24": "合作麼生體悉。的的縱橫皆妙用。阿儂元不異中來。",
    "X81n1571_030:0685c01": "真州北山法通禪師[0685c01] 上堂。吞盡三世底。為甚麼開口",
    "X81n1571_030:0685c02": "不得。照破四天下底。為甚麼開眼不得。作麼生得十",
    "X81n1571_030:0685c03": "成通暢去。金針雙鎖備。&#x53F6;露隱全該 僧問。斷言語",
    "X81n1571_030:0685c04": "絕思惟處。乞師指示。師曰。滴水不入石。",
    "X81n1571_030:0685c05": "杭州&#x7690;亭崇先竹筒德朋禪師[0685c05] 鹽官顧氏子。為邑名",
    "X81n1571_030:0685c06": "僧守璋弟子。紹興戊辰。參真歇於徑山。夜歇山下。真",
    "X81n1571_030:0685c07": "歇夢雙月入寺。詰朝師至。歇異之。參究凡四載。一日",
    "X81n1571_030:0685c08": "聞通水筧節聲。豁然大悟。歇可之。因號竹筒。及歇被",
    "X81n1571_030:0685c09": "旨住崇先。師隨行。歇化。師奉旨繼其席。當紹興癸酉。",
    "X81n1571_030:0685c10": "兩詔入慈寧殿說法。以璋年老。謝事歸省。越二年。復",
    "X81n1571_030:0685c11": "奉旨再住崇先。孝宗乾道丁亥。無疾而逝。",
    "X81n1571_030:0685c12": "天童覺禪師法嗣",
    "X81n1571_030:0685c13": "明州雪竇聞庵嗣宗禪師[0685c13] 徽州陳氏子。幼業經。圓具。",
    "X81n1571_030:0685c14": "依妙湛慧。詰問次。釋然契悟。慧頷之。後謁宏智。蒙印",
    "X81n1571_030:0685c15": "可。其道愈尊。出住普照善權翠巖雪竇 上堂。人人",
    "X81n1571_030:0685c16": "有箇鼻孔。唯有善權無鼻孔。為甚麼無。二十年前。破",
    "X81n1571_030:0685c17": "人掣洛了也。人人有兩箇眼睛。唯有善權無眼睛。為",
    "X81n1571_030:0685c18": "甚麼無。被人木&#x69F5;子換了也。人人有箇髑髏。唯有善",
    "X81n1571_030:0685c19": "權無髑髏。為甚麼無。借人作屎杓了也。遂召大眾曰。",
    "X81n1571_030:0685c20": "鼻孔又無。眼睛又無。髑髏又無。諸人還識善權麼。若",
    "X81n1571_030:0685c21": "也不識。是諸人埋沒善權。其或未然。更聽一頌。澗底",
    "X81n1571_030:0685c22": "泥牛金貼面。山頭石女著真紅。繫驢橛上生芝草。不",
    "X81n1571_030:0685c23": "是雲靄香爐峰 上堂。翠巖不是不說。祇為無箇時",
    "X81n1571_030:0685c24": "節。今朝快便難逢。一句為君剖決。露柱本是木頭。秤",
    "X81n1571_030:0686a01": "鎚祇是生鐵。諸人若到諸方。莫道山僧饒舌 僧問。",
    "X81n1571_030:0686a02": "蓮花未出水時如何。師曰。沒&#x5374;你鼻孔。曰出水後如",
    "X81n1571_030:0686a03": "何。師曰。穿著你眼睛。曰如何是正法眼。師曰烏豆",
    "X81n1571_030:0686a04": " 問如何是君。師曰。磨礱三尺&#x5292;。待斬不平人。曰如何",
    "X81n1571_030:0686a05": "是臣。師曰。白雲閒不徹。流水太忙生。曰如何是君臣",
    "X81n1571_030:0686a06": "道合。師曰。雲行雨施。月皎星輝 問如何是正中偏。",
    "X81n1571_030:0686a07": "師曰。菱花未照前。曰如何是偏中正。師曰。團圞無少",
    "X81n1571_030:0686a08": "剩。曰如何是正中來。師曰。&#x5FA7;界絕塵埃。曰如何是兼",
    "X81n1571_030:0686a09": "中至。師曰。齧鏃功前戲。曰如何是兼中到。師曰。十道",
    "X81n1571_030:0686a10": "不通耗 問如何是轉功就位。師曰。撒手無依全體",
    "X81n1571_030:0686a11": "現。扁舟漁父宿蘆花。曰如何是轉位就功。師曰。半夜",
    "X81n1571_030:0686a12": "嶺頭風月靜。一聲高樹老猿啼。曰如何是功位齊彰。",
    "X81n1571_030:0686a13": "師曰。出門不踏來時路。滿目飛塵絕點埃。曰如何是",
    "X81n1571_030:0686a14": "功位俱隱。師曰。泥牛飲盡澄潭月。石馬加鞭不轉頭",
    "X81n1571_030:0686a15": "師終於本山。塔全身寺之西南隅。",
    "X81n1571_030:0686a16": "常州善權法智禪師[0686a16] 陝府柏氏子。壯於西京聖果寺",
    "X81n1571_030:0686a17": "祝髮。習華嚴。棄謁南陽謹。次參大洪智。踰十年無所",
    "X81n1571_030:0686a18": "證。後於宏智言下豁然。出居善權。次遷金粟 上堂。",
    "X81n1571_030:0686a19": "明月高懸未照前。雪眉人倚玉欄干。夜深雨過風雷",
    "X81n1571_030:0686a20": "息。客散雲樓酒&#x6900;乾 上堂。三界無法。何處求心。驚",
    "X81n1571_030:0686a21": "蛇入草。飛鳥出林。雨過山堂秋夜靜。市聲終不到孤",
    "X81n1571_030:0686a22": "岑。",
    "X81n1571_030:0686a23": "杭州淨慈自得慧暉禪師[0686a23] 會稽張氏子。幼依澄照道",
    "X81n1571_030:0686a24": "凝。染削進具。甫二十。扣真歇於長蘆。微有所證。旋里",
    "X81n1571_030:0686b01": "謁宏智。智舉當明中有暗。不以暗相遇。當暗中有明。",
    "X81n1571_030:0686b02": "不以明相&#x89A9;問之。語不契。初夜坐起。往聖僧前燒香。",
    "X81n1571_030:0686b03": "而宏智適至。師見之。頓明前話。次日入室。智舉堪嗟",
    "X81n1571_030:0686b04": "去日顏如玉。&#x5374;歎回時&#x9B02;似霜詰之。師曰。其入離其",
    "X81n1571_030:0686b05": "出微。自爾問答無滯。智許為室中真子。宋高宗紹興",
    "X81n1571_030:0686b06": "丁巳。開法補陀。徙萬壽。及吉祥雪竇。孝宗淳&#x7188;丙申。",
    "X81n1571_030:0686b07": "敕補淨慈 上堂。朔風凜凜掃寒林。葉落歸根露赤",
    "X81n1571_030:0686b08": "心。萬派朝宗船到岸。六&#x7ABB;&#x8657;映芥投針。本成現莫他",
    "X81n1571_030:0686b09": "尋。性地閒閒耀古今。戶外凍消春色動。四山渾作木",
    "X81n1571_030:0686b10": "龍吟 上堂。釋迦老子。窮理盡性。金口敷宣一代時",
    "X81n1571_030:0686b11": "教。珠回玉轉。被人喚作拭不淨故紙。達磨祖師。以一",
    "X81n1571_030:0686b12": "乘法。直指單傳。面壁九年。不立文字。被人喚作壁觀",
    "X81n1571_030:0686b13": "婆羅門。且道。作麼生行履。免被傍人指注去。衲帔蒙",
    "X81n1571_030:0686b14": "頭萬事休。此時山僧都不會 上堂。巢知風穴知雨。",
    "X81n1571_030:0686b15": "甜者甜兮苦者苦。不須計較作思量。五五從來二十",
    "X81n1571_030:0686b16": "五。萬般施設到平常。此是叢林飽參句。諸人還委悉",
    "X81n1571_030:0686b17": "麼。野老不知堯舜力。鼕鼕打&#x76B7;祭江神 上堂。谷之",
    "X81n1571_030:0686b18": "神。樞之要。裏許旁參。回途得妙。雲雖動而常閒。月雖",
    "X81n1571_030:0686b19": "晦而彌照。賓主交參。正偏兼到。十洲春盡花凋殘。珊",
    "X81n1571_030:0686b20": "瑚樹林日杲杲 僧問。如何是正中偏。師曰。昨夜三",
    "X81n1571_030:0686b21": "更星滿天。曰如何是偏中正。師曰。白雲籠嶽頂。終不",
    "X81n1571_030:0686b22": "露崔嵬。曰如何是正中來。師曰。莫謂鯤鯨無羽翼。今",
    "X81n1571_030:0686b23": "日親從鳥道來。曰如何是兼中至。師曰。應無跡。用無",
    "X81n1571_030:0686b24": "痕。曰如何是兼中到。師曰。石人衫子破。大地沒人縫",
    "X81n1571_030:0686c01": " 上堂。皮膚脫落絕方隅。明了身心一物無。妙入道",
    "X81n1571_030:0686c02": "寰深靜處。玉人端馭白牛車。妙明田地。達者還稀。識",
    "X81n1571_030:0686c03": "情不到。唯證方知。白雲兒靈靈自照。青山父卓卓常",
    "X81n1571_030:0686c04": "存。機分頂後光。智契劫前眼。所以道。新豐路兮峻仍",
    "X81n1571_030:0686c05": "皾。新豐洞兮湛然沃。登者登兮不動搖。游者游兮莫",
    "X81n1571_030:0686c06": "忽速。亭堂雖有到人稀。林泉不長尋常木。諸禪德。向",
    "X81n1571_030:0686c07": "上一著。尊貴難明。琉璃殿上不稱尊。翡翠簾前還合",
    "X81n1571_030:0686c08": "伴。正與麼時。針線貫通。真宗不墜。合作麼生施設。滿",
    "X81n1571_030:0686c09": "頭白髮離巖谷。半夜穿雲入市廛 上堂。舉傅大士",
    "X81n1571_030:0686c10": "法身頌曰。空手把鋤頭。步行騎水牛。人從橋上過。橋",
    "X81n1571_030:0686c11": "流水不流。雲門大師道。諸人東來西來。南來北來。各",
    "X81n1571_030:0686c12": "各騎一頭水牯牛來。然雖如是。千頭萬頭。祇要識取",
    "X81n1571_030:0686c13": "這一頭。師曰。雲門尋常乾爆爆地。錐劄不入。到這裏。",
    "X81n1571_030:0686c14": "也解拖泥帶水。諸人。祇今要見這一頭麼。天色稍寒。",
    "X81n1571_030:0686c15": "各自歸堂 上堂。舉風幡話。師曰。風幡動處。著得箇",
    "X81n1571_030:0686c16": "眼。&#x5374;是上座。風幡動處。失&#x5374;箇眼。即是風幡。其或未",
    "X81n1571_030:0686c17": "然。不是風幡不是心。衲僧徒自強錐針。巖房雨過昏",
    "X81n1571_030:0686c18": "&#x70DF;靜。臥聽&#x51C9;風生竹林 庚子秋。退歸雪竇。癸卯仲",
    "X81n1571_030:0686c19": "冬二十九日中夜。沐浴而逝。窆全身於明覺塔右。",
    "X81n1571_030:0686c20": "明州瑞巖石&#x7ABB;法恭禪師[0686c20] 郡之奉化林氏子。於棲真",
    "X81n1571_030:0686c21": "薙染受具。後往延慶聽講。一夕誦法華。至父母所生",
    "X81n1571_030:0686c22": "眼悉見三千界。時聞風刺&#x6936;櫚葉聲。忽然有省。&#x5F03;依",
    "X81n1571_030:0686c23": "天童。始明大旨。凡當世弘法者。悉往咨決。出住能仁",
    "X81n1571_030:0686c24": "光孝瑞巖 上堂。春風楊柳眉。春禽弄百舌。一片祖",
    "X81n1571_030:0687a01": "師心。兩處俱漏泄。不動步還家。習漏頓消滅。暗投玉",
    "X81n1571_030:0687a02": "線芒。曉貫金針穴。深固實幽遠。無人孰辨別。&#x6159;愧可",
    "X81n1571_030:0687a03": "憐生。頭頭皆合轍。不念阿彌陀。南無乾屎橛。無智癡",
    "X81n1571_030:0687a04": "人前。第一不得說 上堂。見得徹用時親。相逢盡是",
    "X81n1571_030:0687a05": "箇中人。望空雨寶休誇富。無地容錐未是貧。踏著秤",
    "X81n1571_030:0687a06": "鎚硬似鐵。八兩元來是半斤 上堂。舉世尊生下指",
    "X81n1571_030:0687a07": "天指地公案。頌曰。五天一隻蓬蒿箭。攪動支那百萬",
    "X81n1571_030:0687a08": "兵。不得雲門行正令。幾乎錯認定盤星 宋孝宗淳",
    "X81n1571_030:0687a09": "&#x7188;辛丑八月。示微疾。以書招自得來。相見如平時。付",
    "X81n1571_030:0687a10": "以後事。遲明陞座。說偈而逝。壽八十。臘五十九。",
    "X81n1571_030:0687a11": "襄州石門清涼法真禪師[0687a11] &#x5292;門人。上堂。柳色含&#x70DF;。春",
    "X81n1571_030:0687a12": "光迥秀。一峰孤峻。萬卉爭芳。白雲淡泞已無心。滿目",
    "X81n1571_030:0687a13": "青山元不動。漁翁垂釣。一溪寒雪未曾消。野渡無人。",
    "X81n1571_030:0687a14": "萬古碧潭清似鏡。賓中有主。拄杖橫挑日月輪。主中",
    "X81n1571_030:0687a15": "有賓。踏破草鞋赤&#x811A;走。直得賓主互顯。殺活自由。理",
    "X81n1571_030:0687a16": "事渾融。正偏不滯。入荒田不揀。信手拈來草。且道。如",
    "X81n1571_030:0687a17": "何委悉。塵中雖有隱身術。爭似全身入帝鄉。",
    "X81n1571_030:0687a18": "明州光孝了堂思徹禪師[0687a18] 上堂。羊頭車子推明月。沒",
    "X81n1571_030:0687a19": "底船兒載曉風。一句頓超情量外。道無南北與西東。",
    "X81n1571_030:0687a20": "所以劫前消息。非口耳之所傳。格外真規。豈思量之",
    "X81n1571_030:0687a21": "能解。須知佛佛祖祖。了無一法為人。子子孫孫。直下",
    "X81n1571_030:0687a22": "全身荷負。既已萬機寢削。自然一糝不留。湛湛之波。",
    "X81n1571_030:0687a23": "碧水冷涵於秋色。靈靈之照。霽天淨洗於冰輪。宛轉",
    "X81n1571_030:0687a24": "旁參。&#x53F6;通兼帶。夢手推開玉戶。&#x98DC;身撥動機輪。正令",
    "X81n1571_030:0687b01": "纔行。又見一陽&#x8420;動。化工密運。俄驚三世變遷。雖則",
    "X81n1571_030:0687b02": "默爾無言。爭奈熾然常說。無遷無變。今朝拈置一邊。",
    "X81n1571_030:0687b03": "有故有新。且道。如何話會。諸人還委悉麼。&#x7FA3;陰消剝",
    "X81n1571_030:0687b04": "盡。來日是書雲。",
    "X81n1571_030:0687b05": "隨州大洪法為禪師[0687b05] 天台鮑氏子。上堂。法身無相。不",
    "X81n1571_030:0687b06": "可以音聲求。妙道亡言。豈可以文字會。縱使超佛越",
    "X81n1571_030:0687b07": "祖。猶落階梯。直饒說妙談元。終挂唇齒。須是功勳不",
    "X81n1571_030:0687b08": "犯。形跡不留。枯木寒巖。更無津潤。幻人木馬。情識皆",
    "X81n1571_030:0687b09": "空。方能垂手入廛。轉身異類。不見道。無漏國中留不",
    "X81n1571_030:0687b10": "住。&#x5374;來&#x70DF;塢臥寒沙。",
    "X81n1571_030:0687b11": "真州長蘆道琳禪師[0687b11] 上堂。拈拄杖曰。其宗也。離心意",
    "X81n1571_030:0687b12": "識。其旨也。超去來今。離心意識。故品萬類。不見差殊。",
    "X81n1571_030:0687b13": "超去來今。故盡十方。更無滲漏。當頭不犯。徹底無依。",
    "X81n1571_030:0687b14": "悟向朕兆未生已前。用在功勳不犯之處。平常活計。",
    "X81n1571_030:0687b15": "不用躊躇。擬議之間。即沒交涉。",
    "X81n1571_030:0687b16": "大洪預禪師法嗣",
    "X81n1571_030:0687b17": "臨江軍慧力悟禪師[0687b17] 上堂。一切聲是佛聲。簷前雨滴",
    "X81n1571_030:0687b18": "響冷冷。一切色是佛色。覿面相呈諱不得。便恁麼若",
    "X81n1571_030:0687b19": "為明。碧天雲外月華清。",
    "X81n1571_030:0687b20": "福州雪峰慧深首座[0687b20] 示眾。未得入頭應切切。入頭已",
    "X81n1571_030:0687b21": "得須教徹。雖然得入本無無。莫守無無無間歇。大洪",
    "X81n1571_030:0687b22": "聞之乃曰。深兄說禪若此。惜福緣不勝耳。一日普說",
    "X81n1571_030:0687b23": "罷。揮偈辭眾。以筆一拍而化。",
    "X81n1571_030:0687b24": "天封歸禪師法嗣",
    "X81n1571_030:0687c01": "江州東林通理禪師[0687c01] 上堂。峰頭駕鐵船。三更日輪杲。",
    "X81n1571_030:0687c02": "心閒不自明。落葉知誰掃。等閒摘箇鄭州&#x68C3;。放手元",
    "X81n1571_030:0687c03": "是青州棗。",
    "X81n1571_030:0687c04": "天衣聰禪師法嗣",
    "X81n1571_030:0687c05": "蘇州慧日法安禪師[0687c05] 本郡人。僧問。如何是和尚為人",
    "X81n1571_030:0687c06": "一句。師曰。狗走抖擻口。曰意旨如何。師曰。猴愁摟&#x6457;",
    "X81n1571_030:0687c07": "頭。",
    "X81n1571_030:0687c08": "溫州護國欽禪師[0687c08] 上堂。有句無句。明來暗去。活捉生",
    "X81n1571_030:0687c09": "擒。捷書露布。如藤倚樹。物以類聚。海外人參。蜀中綿",
    "X81n1571_030:0687c10": "附。樹倒藤枯。切忌名模。句歸何處。囌嚧囌嚧。呵呵大",
    "X81n1571_030:0687c11": "笑。破鏡不照。大地茫茫。一任[跳-兆+孛]跳。",
    "X81n1571_030:0687c12": "無為軍吉祥元實禪師[0687c12] 高郵人。自到天衣。蚤夜精勤。",
    "X81n1571_030:0687c13": "脅不至席。一日偶失笑喧眾。衣擯之。中夜宿田里。&#x89A9;",
    "X81n1571_030:0687c14": "星月粲然。有省。曉歸趨方丈。衣見乃問。洞山五位君",
    "X81n1571_030:0687c15": "臣。如何話會。師曰。我這裏一位也無。衣令參堂。謂侍",
    "X81n1571_030:0687c16": "僧曰。這漢&#x5374;有箇見處。奈不識宗旨何。入室次。衣預",
    "X81n1571_030:0687c17": "令行者五人。分序而立。師至。俱召實上座。師於是密",
    "X81n1571_030:0687c18": "契奧旨。述偈曰。一位纔彰五位分。君臣&#x53F6;處紫雲屯。",
    "X81n1571_030:0687c19": "夜明簾卷無私照。金殿重重顯至尊。衣稱善。後住吉",
    "X81n1571_030:0687c20": "祥。",
    "X81n1571_030:0687c21": "舒州投子道宣禪師[0687c21] 久侍天衣。無所契。衣叱之。師忘",
    "X81n1571_030:0687c22": "寢食者月餘。一夕聞巡更鈴聲。忽猛省曰。住住。一聲",
    "X81n1571_030:0687c23": "直透青霄路。寒潭月皎有誰知。泥牛觸折珊瑚樹。衣",
    "X81n1571_030:0687c24": "聞命職藏司。住後。凡有所問。以拂子作搖鈴勢。",
    "X81n1571_030:0688a01": "青原下十五世",
    "X81n1571_030:0688a02": "天童&#x73CF;禪師法嗣",
    "X81n1571_030:0688a03": "明州雪竇智鑒禪師[0688a03] 滁州吳氏子。兒時母與洗手瘍。",
    "X81n1571_030:0688a04": "因曰。是甚麼。對曰。我手似佛手。長失恃怙。依真歇於",
    "X81n1571_030:0688a05": "長蘆。大休首眾。即器之。後遯象山。百怪不能惑。深夜",
    "X81n1571_030:0688a06": "開悟。求證於延壽然曰。日來肚大。無物可餐。庵小無",
    "X81n1571_030:0688a07": "床可臥。若能與食展庵則住。否則去。然曰。這漢。從甚",
    "X81n1571_030:0688a08": "處見神見鬼。來者裏納敗。師便喝。於是反覆徵詰。不",
    "X81n1571_030:0688a09": "能屈。然乃曰。鑒公徹人也。復走見大休於嶽林。機辨",
    "X81n1571_030:0688a10": "逸出。休曰。今後佛祖不奈爾何矣。因令為眾行丐。師",
    "X81n1571_030:0688a11": "荷二囊。隨得即受。備歷艱勤。翠山宗白頭謂師曰。為",
    "X81n1571_030:0688a12": "眾竭力。得無勞耶。師曰。須知有不勞者。曰尊貴位中",
    "X81n1571_030:0688a13": "收不得時如何。師曰。觸處相逢不相識。曰者猶是途",
    "X81n1571_030:0688a14": "中賓主。如何是主中主。師曰。丙丁吹滅火。宗以手掩",
    "X81n1571_030:0688a15": "師口。師拂袖而退。宗遷雪竇。挽師偕行。時法堂新飭。",
    "X81n1571_030:0688a16": "命師普說。宗竊聽之。歎曰。吾生有耳。未&#x751E;聞也。出世",
    "X81n1571_030:0688a17": "繼其席 上堂。世尊有密語。迦葉不覆藏。一夜落花",
    "X81n1571_030:0688a18": "雨。滿城流水香 宋光宗紹&#x7188;辛亥。謝事退居雪竇",
    "X81n1571_030:0688a19": "之東庵。明年七月。示恙。誡眾曰。吾行矣。送終須務簡",
    "X81n1571_030:0688a20": "約。勿素服哀慟。言訖而逝。壽八十有八。臘五十三。塔",
    "X81n1571_030:0688a21": "全身於本山之左。",
    "X81n1571_030:0688a22": "雪竇宗禪師法嗣",
    "X81n1571_030:0688a23": "泰州廣福微庵道勤禪師[0688a23] 本郡俞氏子。上堂。舉僧問",
    "X81n1571_030:0688a24": "同安。如何是和尚家風。同安曰。金雞抱子歸霄漢。玉",
    "X81n1571_030:0688b01": "兔懷胎入紫微。曰忽遇客來。將何祇待。同安曰。金果",
    "X81n1571_030:0688b02": "早朝猿摘去。玉華晚後鳳銜來。師曰。廣福即不然。有",
    "X81n1571_030:0688b03": "問。如何是和尚家風。祇向他道。翠竹叢邊歇[款-士+止]乃。碧",
    "X81n1571_030:0688b04": "巖深處臥&#x70DF;蘿。忽遇客來。將何祇待。沒底籃兒盛皓",
    "X81n1571_030:0688b05": "月。無心盆子貯清風。",
    "X81n1571_030:0688b06": "善權智禪師法嗣",
    "X81n1571_030:0688b07": "越州超化藻禪師[0688b07] 開爐上堂。雪滿寒&#x7ABB;。燒盡丹霞木",
    "X81n1571_030:0688b08": "佛。冰交野渡。凍殺陝府鐵牛。直得寒&#x7070;發燄。片雪不",
    "X81n1571_030:0688b09": "留。任運縱橫。現成受用。諸禪德要會麼。衲帔蒙頭坐。",
    "X81n1571_030:0688b10": "冷煖了無知。",
    "X81n1571_030:0688b11": "淨慈暉禪師法嗣",
    "X81n1571_030:0688b12": "常州華藏寺明極慧祚禪師[0688b12] 頌洞山喫果子話曰。洞",
    "X81n1571_030:0688b13": "山果子誰無分。掇退臺盤妙轉機。今夜為君輕點破。",
    "X81n1571_030:0688b14": "牡丹花下睡&#x732B;兒。",
    "X81n1571_030:0688b15": "青原下十六世",
    "X81n1571_030:0688b16": "雪竇鑒禪師法嗣",
    "X81n1571_030:0688b17": "明州天童長翁如淨禪師[0688b17] 久依雪竇足庵會下。庵令",
    "X81n1571_030:0688b18": "看柏樹子話。有省。頌曰。西來祖意庭前柏。鼻孔寥寥",
    "X81n1571_030:0688b19": "對眼睛。落地枯枝纔[跳-兆+孛]跳。松蘿亮鬲笑掀騰。庵頷之。",
    "X81n1571_030:0688b20": "後出世列主名剎。居杭之淨慈。未幾奉敕黃。復遷明",
    "X81n1571_030:0688b21": "州天童寺 上堂。外不放入。內不放出。痛下一槌。萬",
    "X81n1571_030:0688b22": "事了畢。且道。如何太白峰前令斬新。內外紀綱俱委",
    "X81n1571_030:0688b23": "悉 結夏上堂。結&#x5374;衲僧布袋頭。天童拈來作氣毬。",
    "X81n1571_030:0688b24": "&#x811A;尖趯出佛無數。付與叢林作馬牛 謝監收上堂。",
    "X81n1571_030:0688c01": "金剛王寶&#x5292;在匣。有望風不犯之威。天童喝下飛出。",
    "X81n1571_030:0688c02": "變作無孔鐵槌。輥入荒田亂草。任教日炙風吹。因甚",
    "X81n1571_030:0688c03": "如此。拈匙把箸知多少。不是知音不易知 謝造橋",
    "X81n1571_030:0688c04": "上堂。去那邊去。來者裏來。中間絕壑斷崖。且道。如何",
    "X81n1571_030:0688c05": "相接。以拂子作彎橋勢曰。看。依稀金磴闊。彷彿彩紅",
    "X81n1571_030:0688c06": "彎。人從橋上過。又作麼生。松蘿景裏開天巧。汗墨光",
    "X81n1571_030:0688c07": "中入&#x7575;看 上堂。眼見黃葉落。耳聞孤鴈鳴。且道。是",
    "X81n1571_030:0688c08": "甚麼物。得與麼靈。咦。谿上秋光分外清 淛翁遺書",
    "X81n1571_030:0688c09": "至。上堂。八月十八錢塘潮。淛翁聲價潑天高。盡教四",
    "X81n1571_030:0688c10": "海弄潮手。徹底窮淵輥一遭。重揀擇不辭勞。要透龍",
    "X81n1571_030:0688c11": "門繼鳳毛。忽然收卷還源去。萬古曹谿風怒號 上",
    "X81n1571_030:0688c12": "堂。陸修靜陶淵明。文殊普賢。打圓相曰。咦。一款具呈。",
    "X81n1571_030:0688c13": "且道。憑誰批判。若是孔夫子。吾無隱乎爾 開爐上",
    "X81n1571_030:0688c14": "堂。召眾打圓相曰。箇是天童火爐。近前則燒殺。退後",
    "X81n1571_030:0688c15": "則凍殺。忽有箇漢出來道。合作麼生。[囗@力]。火爐動也",
    "X81n1571_030:0688c16": " 上堂。舉世尊道。一人發真歸源。十方&#x8657;空。悉皆消殞。",
    "X81n1571_030:0688c17": "師拈曰。既是世尊所說。未免盡作奇特商量。天童即",
    "X81n1571_030:0688c18": "不然。一人發真歸源。乞兒打破飯&#x76CC; 上堂。舉五祖",
    "X81n1571_030:0688c19": "演和尚道。有一人向&#x8657;空裏。寫得祖師西來意五箇",
    "X81n1571_030:0688c20": "字。老僧大展坐具拜他。師拈曰。當時天童若有。祇對",
    "X81n1571_030:0688c21": "他道。款出囚口。今則莫有同款者麼。既無。依稀斜去",
    "X81n1571_030:0688c22": "雁。驚破海天秋 上堂。霜風號肅殺。霜葉墮蕭騷。舉",
    "X81n1571_030:0688c23": "拂子曰。看。唯有玲瓏崔嵬望轉高。所謂天童滯貨。今",
    "X81n1571_030:0688c24": "朝短販一遭。莫有酬價底麼。下座巡堂 師凡六坐",
    "X81n1571_030:0689a01": "道場。未云稟授。眾有請。師曰。我待涅槃堂裏拈出。果",
    "X81n1571_030:0689a02": "臨終時。拈香曰。如淨行&#x811A;。四十餘年。首到乳峰。失&#x811A;",
    "X81n1571_030:0689a03": "墮於陷阱。此香今不免鈍置我雪竇足庵大和尚。并",
    "X81n1571_030:0689a04": "書辭世偈曰。六十六年。罪犯彌天。打箇[跳-兆+孛]跳。活陷黃",
    "X81n1571_030:0689a05": "泉。咦。從來生死不相干。竟而趨寂。塔全身於本山。",
    "X81n1571_030:0689a06": "華藏祚禪師法嗣",
    "X81n1571_030:0689a07": "東谷光禪師[0689a07] 上堂。藏身處沒&#x8E2A;跡。無影樹頭靈鳥宅。",
    "X81n1571_030:0689a08": "沒&#x8E2A;跡處莫藏身。不萌枝上春花圻。有來由誰辨的。",
    "X81n1571_030:0689a09": "天曉西風拂拂吹。松釵一徑爭拋擲。",
    "X81n1571_030:0689a10": "青原下十七世",
    "X81n1571_030:0689a11": "天童淨禪師法嗣",
    "X81n1571_030:0689a12": "襄州鹿門覺禪師[0689a12] 參長翁。值翁上堂。一箇烏梅似本",
    "X81n1571_030:0689a13": "形。蜘蛛結網打蜻蜓。蜻蜒落了兩片翼。堪笑烏梅&#x9F69;",
    "X81n1571_030:0689a14": "鐵釘。師不覺失笑曰。早知燈是火。飯熟幾多時。後承",
    "X81n1571_030:0689a15": "印記。出住鹿門 示眾。盡大地。是學人一卷經。盡乾",
    "X81n1571_030:0689a16": "坤。是學人一隻眼。以者箇眼。讀如是經。千萬億劫。常",
    "X81n1571_030:0689a17": "無間斷 師作五位頌曰。正中偏。月黑雲籠午夜天。",
    "X81n1571_030:0689a18": "佛祖無&#x8E2A;凡聖盡。箇中誰辨往來源。偏中正。金井玉",
    "X81n1571_030:0689a19": "盤秋水冷。海天紅日已生東。餘輝不照毗盧頂。正中",
    "X81n1571_030:0689a20": "來。戴角披毛知幾回。應物轉身全得妙。雲收終不露",
    "X81n1571_030:0689a21": "崔嵬。兼中至。覿面誰能容擬議。手提妙印不當風。大",
    "X81n1571_030:0689a22": "用繁興豈凝滯。兼中到。無舌童兒方會道。撥塵何處",
    "X81n1571_030:0689a23": "得逢源。撒手迴途還復妙。",
    "X81n1571_030:0689a24": "雪庵從瑾禪師[0689a24] 僧請益倩女離魂話。師示以頌曰。南",
    "X81n1571_030:0689b01": "枝向煖北枝寒。何事春風有兩般。憑仗高樓莫吹笛。",
    "X81n1571_030:0689b02": "大家留取倚闌看。"
}