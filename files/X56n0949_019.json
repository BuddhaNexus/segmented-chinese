{
    "X56n0949_019:0894a08": "閑居編第十九",
    "X56n0949_019:0894a10": "宋孤山沙門　智圓　著",
    "X56n0949_019:0894a11": "中庸子傳上",
    "X56n0949_019:0894a12": "中庸子智圓名也无外字也既學西聖之教故姓則",
    "X56n0949_019:0894a13": "隨乎師也甞砥礪言行以庶乎中庸慮造次顛沛忽",
    "X56n0949_019:0894a14": "忘之因以中庸自號故人亦從而稱之或曰中庸之",
    "X56n0949_019:0894a15": "義其出於儒家者流子浮圖子也安剽竊而稱之耶",
    "X56n0949_019:0894a16": "對曰夫儒釋者言異而理貫也莫不化民俾遷善遠",
    "X56n0949_019:0894a17": "惡也儒者飾身之教故謂之外典也釋者修心之教",
    "X56n0949_019:0894a18": "故謂之內典也惟身與心則內外別矣蚩蚩生民豈",
    "X56n0949_019:0894a19": "越於身心哉非吾二教何以化之乎嘻儒乎釋乎其",
    "X56n0949_019:0894a20": "共為表裏乎故夷狄之邦周孔之道不行者亦不聞",
    "X56n0949_019:0894a21": "行釋氏之道也世有限於域內者見世籍之不書以",
    "X56n0949_019:0894a22": "人情之不測故厚誣於吾教謂棄之可也世有滯於",
    "X56n0949_019:0894a23": "釋氏者自張大於已學往往以儒為戲豈知夫非仲",
    "X56n0949_019:0894a24": "尼之教則國無以治家無以寧身無以安國不治家",
    "X56n0949_019:0894b01": "不寧身不安釋氏之道何由而行哉故吾修身以儒",
    "X56n0949_019:0894b02": "治心以釋拳拳服膺罔敢懈慢猶恐不至於道也況",
    "X56n0949_019:0894b03": "棄之乎嗚呼好儒以惡釋貴釋以賤儒豈能庶中庸",
    "X56n0949_019:0894b04": "乎或者避席曰儒之明中庸也吾聞之於中庸篇矣",
    "X56n0949_019:0894b05": "釋之明中庸未之聞也子姑為我說之中庸子曰居",
    "X56n0949_019:0894b06": "吾語汝釋之言中庸者龍樹所謂中道義也曰其義",
    "X56n0949_019:0894b07": "何邪曰夫諸法云云一心所變心無狀也法豈有哉",
    "X56n0949_019:0894b08": "亡之彌存性本具也存之彌亡體非有也非亡非存",
    "X56n0949_019:0894b09": "中義著也此三者派之而不可分混之而不可同充",
    "X56n0949_019:0894b10": "十方而非廣亘三世而非深渾渾爾灝灝爾眾生者",
    "X56n0949_019:0894b11": "迷斯者也諸佛者悟斯者也噫能仁千萬言說豈逾",
    "X56n0949_019:0894b12": "此旨乎去聖遠微言絕學之者攀枝捨其根挹流忘",
    "X56n0949_019:0894b13": "其源於是乎或蕩於空或膠於有蕩於空者謂泯然",
    "X56n0949_019:0894b14": "其無得寂然其無眹誰為凡乎誰為聖乎及其失也",
    "X56n0949_019:0894b15": "迷因果混善惡棄戒律背禮義膠於有者硜然執有",
    "X56n0949_019:0894b16": "脩彰然著有法凡豈即聖乎自豈即他乎及其失也",
    "X56n0949_019:0894b17": "固物我而不可移泥怨親而不可解拘縛於近教殺",
    "X56n0949_019:0894b18": "喪於遠理曰蕩空膠有孰良曰蕩空也過膠有也不",
    "X56n0949_019:0894b19": "及然則空愈與曰過猶不及也唯中道為良敢問中",
    "X56n0949_019:0894b20": "道曰適言其有也泯乎無得誰云有乎適言其無也",
    "X56n0949_019:0894b21": "煥乎有象誰云無乎由是有不離無其得也怨親等",
    "X56n0949_019:0894b22": "焉物我齊焉近教通焉遠理至焉無不離有其得也",
    "X56n0949_019:0894b23": "因果明焉善惡分焉戒律用焉禮義脩焉大矣哉中",
    "X56n0949_019:0894b24": "道也妙萬法之名乎稱本性之謂乎苟達之矣空有",
    "X56n0949_019:0894c01": "其無著於中豈有著乎嗚呼世之大病者豈越乎執",
    "X56n0949_019:0894c02": "儒釋以相誣限有無以相非故吾以中庸自號以自",
    "X56n0949_019:0894c03": "正俾無咎也或者曰唯唯庶斯達矣再拜而出。",
    "X56n0949_019:0894c04": "中庸子傳中",
    "X56n0949_019:0894c05": "初中庸子之生也始言則知孝悌父母頗異之而不",
    "X56n0949_019:0894c06": "羣於庸竪戲甞以草木濡水畵石以習文字採花布",
    "X56n0949_019:0894c07": "以為徒自為講訓之狀唯言孝父母睦兄弟而已酷",
    "X56n0949_019:0894c08": "有邁俗志父母不能違因捨為佛徒年八歲遂登具",
    "X56n0949_019:0894c09": "於錢唐龍興寺今大中祥符寺也十五微知騷雅好",
    "X56n0949_019:0894c10": "為唐律詩二十一將從師受周孔書宗其道學為文",
    "X56n0949_019:0894c11": "以訓世會寢疾因自訟曰汝浮圖子髮既祝矣形且",
    "X56n0949_019:0894c12": "毀矣而不習釋氏志慕儒學忘本背義又豈稱周孔",
    "X56n0949_019:0894c13": "之旨乎汝姑習釋後學儒為副汝其圖之時源清法",
    "X56n0949_019:0894c14": "師傳智者三觀之法于奉先予負笈而造焉在青矜",
    "X56n0949_019:0894c15": "之列者凡三年會師亡既而離群索居衣或殫粮或",
    "X56n0949_019:0894c16": "罄因之以疾病而孳孳然研考經論探索義觀得之",
    "X56n0949_019:0894c17": "於心而不尚夸耀人或謂之愚且訥予聞之曰學道",
    "X56n0949_019:0894c18": "貴達本息心也若炫其能矜其解欲他之買者吾不",
    "X56n0949_019:0894c19": "如行商坐賈也甞歎天台宗教自荊溪師沒其微言",
    "X56n0949_019:0894c20": "奧旨墜地而不振者多矣雖行而說者違道背義亦",
    "X56n0949_019:0894c21": "眾矣於是留意於筆削且有扶持之志凡形百餘萬",
    "X56n0949_019:0894c22": "言以廣其道或謂曰荊溪既沒解不在子乎唯名之",
    "X56n0949_019:0894c23": "與行比荊溪猶塗漢之相遠耶予應曰解即未也名",
    "X56n0949_019:0894c24": "之與行然哉然哉予著述人或非之門人以告予予",
    "X56n0949_019:0895a01": "曰文中子有言智者非之吾當飾辭往謝愚者非之",
    "X56n0949_019:0895a02": "吾將奈何且吾將扶聖道以潛潤於人也苟吾言之",
    "X56n0949_019:0895a03": "是後世必有如吾者好之如其非也灰滅不旋踵矣",
    "X56n0949_019:0895a04": "噫吾之道豈止與狺狺者爭勝哉無賴輩或背毀予",
    "X56n0949_019:0895a05": "既而革面而來予待之盡禮人問其故答曰賓象天",
    "X56n0949_019:0895a06": "主象地待不以禮是違天也違天不祥且彼謗我也",
    "X56n0949_019:0895a07": "果實乎果虗乎果實也吾將改之彼廼訓我也是吾",
    "X56n0949_019:0895a08": "師也何怒之有果虗也吾可笑以為樂又何怨之況",
    "X56n0949_019:0895a09": "毀讚之言如谷響邪。",
    "X56n0949_019:0895a10": "中庸子傳下",
    "X56n0949_019:0895a11": "中庸子生十三年夢隨佛入于海夏滿行矣從至曠",
    "X56n0949_019:0895a12": "野有物似世畵鬼神者佛垂訓久之年三十尋涅槃",
    "X56n0949_019:0895a13": "經果有降曠野鬼神之事及撰涅槃記夢二沙門曰",
    "X56n0949_019:0895a14": "龍樹觀音與之語且久予因著記夢一篇或謂予曰",
    "X56n0949_019:0895a15": "夢者游魂偶然豈實乎安用記之其為人妖也子曰",
    "X56n0949_019:0895a16": "嘻萬法一空皆如夢也百年大夢也一夕小夢也苟",
    "X56n0949_019:0895a17": "大夢之可記小夢于何不可記乎苟知小夢之虗也",
    "X56n0949_019:0895a18": "胡不達大夢之虗邪吾之記夢其有意焉罪我者其",
    "X56n0949_019:0895a19": "記夢乎知我者其記夢乎予之訓後學也雖屢見違",
    "X56n0949_019:0895a20": "後又訓之其或去者無一言以留之曰來而不距往",
    "X56n0949_019:0895a21": "而不追古之道也或觸事擊發不能容忍俄而悔之",
    "X56n0949_019:0895a22": "不好相形不好問命不好擇日於是撰福善禍淫論",
    "X56n0949_019:0895a23": "擇日說以矯時俗未甞登有位者之門曰澹臺滅明",
    "X56n0949_019:0895a24": "非公事未甞至於偃之室矧吾方外之人乎求知於",
    "X56n0949_019:0895b01": "有位者士人之事耳吾削染矣敢亂四民之業哉吾",
    "X56n0949_019:0895b02": "非慠也予多抱疾甞自稱病夫著病夫傳雖羸耗癯",
    "X56n0949_019:0895b03": "瘠而不倦講道以誨人三藏典誥洎周孔荀孟楊雄",
    "X56n0949_019:0895b04": "王通之書往往行披坐擁撰自箴七箴勒石於座石",
    "X56n0949_019:0895b05": "以自誡居于孤山之陽草屋竹床怡然自得且曰與",
    "X56n0949_019:0895b06": "其奢也寧儉吾從事於斯矣矛甞謂門人曰吾沒後",
    "X56n0949_019:0895b07": "無厚葬以罪我無擇地建塔以誣我無謁有位求銘",
    "X56n0949_019:0895b08": "記以虗美我汝宜以陶器二合而瘞之立石標前志",
    "X56n0949_019:0895b09": "其年月名字而已予聞人之有善未及稱之若病之",
    "X56n0949_019:0895b10": "未瘳見人之不善未及諫之亦若病之未瘳客有談",
    "X56n0949_019:0895b11": "不合理者則默而不答陽秋四十有一論曰中庸之",
    "X56n0949_019:0895b12": "德人鮮久矣而能以中庸自號履而行之者難矣哉",
    "X56n0949_019:0895b13": "世或之詐吾取詐焉。",
    "X56n0949_019:0895b15": "閑居編第十九"
}