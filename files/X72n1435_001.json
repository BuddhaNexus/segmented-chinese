{
    "X72n1435_001:0236b05": "No. 1435-A",
    "X72n1435_001:0236b06": " 無異禪師語錄序",
    "X72n1435_001:0236b08": "[0236b08] 大光明中。無物不有。無物不空。真俗二諦。於中影現。",
    "X72n1435_001:0236b09": "一點靈明。溷入知見。一念瞥起。認為安身立命之處。",
    "X72n1435_001:0236b10": "或遷轉不停。或堅凝不化。其升其沉。一任造物播弄。",
    "X72n1435_001:0236b11": "大丈夫宇宙在手。造化生心。奈何聽氣命機甘心作",
    "X72n1435_001:0236b12": "役。夫導我者而豈徒哉。不肖於童稚之年。潛思出要。",
    "X72n1435_001:0236b13": "耿耿在心。數上公車。艱於一第。謬徼 恩命。司理信",
    "X72n1435_001:0236b14": "州。聞博山自天台韶國師開闢以來傳燈不絕。今者",
    "X72n1435_001:0236b15": "無異大師嗣祖。而橫出一枝。建立宗風。隨機唱導。閱",
    "X72n1435_001:0236b16": "四載始造而請焉。&#x89A9;其神情超朗。如獨鶴摩空。而又",
    "X72n1435_001:0236b17": "熏然慈和。不自標異。叩其中。淵乎其不可測也。夫既",
    "X72n1435_001:0236b18": "目擊而道存。已傾&#x8462;無他語。蒲團對坐。咨決心疑。弟",
    "X72n1435_001:0236b19": "子出函見示。乃師上堂語。是日大暑。揮汗如雨。披閱",
    "X72n1435_001:0236b20": "間。忽似微風庭樹山嵐俱生。&#x51C9;氣透體。爽然炎蒸如",
    "X72n1435_001:0236b21": "失。師於此際起而問曰。還會也未。余時無言。悵悵而",
    "X72n1435_001:0236b22": "別。嗚乎拈花相授。誰知微笑之風。鼻孔撩天。熟是拏",
    "X72n1435_001:0236b23": "雲之手。是為序。  弟子 趙士禎 和南題",
    "X72n1435_001:0236c05": "No. 1435-B",
    "X72n1435_001:0236c06": " 錫類法檀序",
    "X72n1435_001:0236c08": "[0236c08] 夫世間人。不能行出世間孝。而出世間人。乃能盡世",
    "X72n1435_001:0236c09": "間孝。以余觀于錫類法檀之篇。則博山大師無如矣。",
    "X72n1435_001:0236c10": "生致其養。沒致其思。世間孝也。師則行之。情致其刳。",
    "X72n1435_001:0236c11": "性致其&#x5FA7;。出世間孝也。師則盡之。幼痛悲母。及長宦",
    "X72n1435_001:0236c12": "學。而過聞慈父之喪。有懷二人。代衰以染。古人大事",
    "X72n1435_001:0236c13": "未明。如喪考妣。師當此際。是實非如記所稱。充充如",
    "X72n1435_001:0236c14": "有窮。皇皇如有求。而弗得。將此深心。向船子藏身那",
    "X72n1435_001:0236c15": "畔。穿&#x5374;阿爺法身鼻孔。六年夢破。曠劫冰消。邈得雲",
    "X72n1435_001:0236c16": "巖。高縣寶鏡。靈衣不挂。孝滿曹山。驀地相逢。久遠如",
    "X72n1435_001:0236c17": "昨。敬田悲水。藐矣三公。淨土禪波。勗哉九品。洎乎西",
    "X72n1435_001:0236c18": "往。遂矣東征。日照高山。雨滋小草。數株宰樹。垂玅蔭",
    "X72n1435_001:0236c19": "于桐卿。一瓣心香。罥祥煙于浮渡。脫也長羈子舍。無",
    "X72n1435_001:0236c20": "過列鼎重茵。孤滯空門。詎&#x89A9;新豐舊里。還觀震旦。玉",
    "X72n1435_001:0236c21": "殿簾前。水田衣底。惡有心空及第。就養無方。釀悲海",
    "X72n1435_001:0236c22": "之醍醐。茂慈山之肥膩。世出世孝。一念圓修。如我大",
    "X72n1435_001:0236c23": "師之為錫類主乎。&#x8462;聞空谷傳聲。唱詶雙舉。覺華散",
    "X72n1435_001:0236c24": "彩。因果同時。以心印心。有種似種。是錫類之義而已",
    "X72n1435_001:0237a01": "矣。我儕欲為大師之類。而未拜大師之錫。如盲龜之",
    "X72n1435_001:0237a02": "待浮木。精心瞪目。終託慈航。既拜大師之錫。而不為",
    "X72n1435_001:0237a03": "大師之類。如盲龜之失浮木。一瞬三祇。永沉劫海。得",
    "X72n1435_001:0237a04": "不人人痛心疾首。暱就法檀所付本參。寤寐思服。懸",
    "X72n1435_001:0237a05": "巖撒手。瞥遇親娘。絕後再甦。全身歸父。國中按&#x5292;。殺",
    "X72n1435_001:0237a06": "盡安居。鵠卵宵啼。鶴毛曉墮。正恁麼時。還有博山禮",
    "X72n1435_001:0237a07": "敬回向處也無。還有博山應緣垂化處也無。還有博",
    "X72n1435_001:0237a08": "山著投子布衫。撾浮山法鼓處也無。直得。石火光中。",
    "X72n1435_001:0237a09": "忙追鞭影。空花枝上。閒掇衣珠。一回鸞鳳&#x51B2;霄。當處",
    "X72n1435_001:0237a10": "羚羊挂角。但了白雲常倚。莫問青山不知。生死情刳。",
    "X72n1435_001:0237a11": "心心不觸。涅槃性&#x5FA7;。步步還鄉。無始劬勞。剎那報足。",
    "X72n1435_001:0237a12": "大孝不匱。猶曰海之一滴。何況其餘。如或未然。且從",
    "X72n1435_001:0237a13": "錫類篇中。作箇&#x8827;魚。隨分咬著一字半字。他生後世。",
    "X72n1435_001:0237a14": "返擲有日在。  弟子廣瀹吳應賓和南謹序",
    "X72n1435_001:0237a20": "No. 1435-C",
    "X72n1435_001:0237a21": " 賸錄序",
    "X72n1435_001:0237a23": "[0237a23] 先壽昌。於法門寂寥之際。言中有響。&#x811A;下無私。使洞",
    "X72n1435_001:0237a24": "上一宗復振。厥功偉哉。玉山垂示。推倒博山。水到渠",
    "X72n1435_001:0237b01": "成。通身是口。譬如空中樓閣。面面玲瓏。法音光明。&#x5FA7;",
    "X72n1435_001:0237b02": "照恒河沙世界。天下翕然宗之。余再謁博山於壽昌。",
    "X72n1435_001:0237b03": "特蒙印契。遂以事。先壽昌者事之。客冬道過懷玉。晤",
    "X72n1435_001:0237b04": "六雪誾公於瀛山。出示賸錄一編。重&#x89A9;生面。如析栴",
    "X72n1435_001:0237b05": "檀樹片片皆香。固佛法中標準也。向上玄機。離文字",
    "X72n1435_001:0237b06": "相。且道。博山先師還有賸語也無。自從胡亂後三十",
    "X72n1435_001:0237b07": "年。未曾少鹽醬。  弟子黃端伯稽首和南撰",
    "X72n1435_001:0237b11": "No. 1435-D",
    "X72n1435_001:0237b12": " 禪警語序",
    "X72n1435_001:0237b14": "[0237b14] 警乃醒覺之義。或云驚也。譬有賊瞰巨室。主人張燈",
    "X72n1435_001:0237b15": "夜坐堂皇之上。謦欬作聲。賊&#x6133;不能便。稍爾昏睡。則",
    "X72n1435_001:0237b16": "乘間而入。橐為之傾。故嚴城擊柝。刁斗鳴轅。卒有變",
    "X72n1435_001:0237b17": "而無虞。以其警備於機先也。人有生死大患。乃萬劫",
    "X72n1435_001:0237b18": "不醒之長夢。況亦為賊媒。日劫家寶。不有大覺之雄",
    "X72n1435_001:0237b19": "痛語警醒。則終身醉夢。了無悟日。非但睡時做不得",
    "X72n1435_001:0237b20": "主。即白晝開眼魘語尤甚。故博山大師。乘悲願力。來",
    "X72n1435_001:0237b21": "作大醫王。用一味伽陀。遍療狂狷業病。故有示禪病",
    "X72n1435_001:0237b22": "警語。直捷簡當。把參禪骨髓中病。都說透過。其開示",
    "X72n1435_001:0237b23": "做工夫語。最為喫緊。真是禪門切要新書。亦捄世之",
    "X72n1435_001:0237b24": "金丹九轉也。夫禪也。假名無體。何有病乎。&#x8462;參禪人。",
    "X72n1435_001:0237c01": "多起執情謬解。被心意識謊殺。不向機境上求。便向",
    "X72n1435_001:0237c02": "學解中討。或被古人言句礙膺。或向死水裏浸殺。或",
    "X72n1435_001:0237c03": "坐在無事甲裏。不是靈利心死不得。便是癡著心轉",
    "X72n1435_001:0237c04": "不得。故命根難斷。生滅宛然。通身都是我病。者是禪",
    "X72n1435_001:0237c05": "有病也。甚則成狂著魔。佛亦不可捄。此名業病。非禪",
    "X72n1435_001:0237c06": "病也。假饒死得種種心下肯做工夫。與法身理相應。",
    "X72n1435_001:0237c07": "不曾蹋著向上關&#x68D9;。坐在飯籮裏。輕安自在。只箇輕",
    "X72n1435_001:0237c08": "安。正是禪病。故僧問古德。如何是清淨法身。德云。無",
    "X72n1435_001:0237c09": "量大病源。此語如栗棘蓬。吞吐誠難。古人從真參實",
    "X72n1435_001:0237c10": "悟中。病過一番來。其垂手處。自不亂下鍼錐。要箇絕",
    "X72n1435_001:0237c11": "氣息識痛癢底漢。方肯診視。是以識病。乃能去病。調",
    "X72n1435_001:0237c12": "己然後調人。可謂三折肱為良醫歟。博山大師自來",
    "X72n1435_001:0237c13": "參究此道。極是融通。凡有言句。皆中肯綮。非故為高",
    "X72n1435_001:0237c14": "玅玄箸之談。使人不知。乃平日親證實履境界。見到",
    "X72n1435_001:0237c15": "說到。行到用到。其義理精明。辯才無礙。所以快說禪",
    "X72n1435_001:0237c16": "病。如握秦宮玉鏡。照見&#x7FA3;僚肝膽。一毫隱諱不得。古",
    "X72n1435_001:0237c17": "今踞曲&#x76DD;&#x7240;。稱善知識說禪者。如師之玅罕儷。然禪",
    "X72n1435_001:0237c18": "病最難說。說亦不能盡。何哉。病即法身之病。法身無",
    "X72n1435_001:0237c19": "數。病寧有極。善救法身病者。以病為玅劑。以病為家",
    "X72n1435_001:0237c20": "常茶飯。以病為貼肉汗衫。在善葆之而已。古人於病",
    "X72n1435_001:0237c21": "假中。游戲而為佛事。&#x8462;看破法身無主。病自霍然。故",
    "X72n1435_001:0237c22": "洞山道。老僧看時。不見有病。特繇妄想執著故。禪病",
    "X72n1435_001:0237c23": "競生。昔佛說楞嚴五蘊魔事。及外道偏計。即是今人",
    "X72n1435_001:0237c24": "禪病中事。然著即成魔。計則名外。不著不計。亦云為",
    "X72n1435_001:0238a01": "病。所以云。不作勝心。名善境界。若作聖解。即受&#x7FA3;邪。",
    "X72n1435_001:0238a02": "法華云。有一導師。善知通塞險難道路。故能導彼眾",
    "X72n1435_001:0238a03": "人。前至寶所。然則大師此書。正末世舟航。初心徑路。",
    "X72n1435_001:0238a04": "豈但有益於今日。亦有補於將來。決欲參禪做工夫。",
    "X72n1435_001:0238a05": "求大悟門。肯細觀此書。大有相為作略。能使疑情發",
    "X72n1435_001:0238a06": "不起處發起。病根點不破處點破。如披沙露寶。要渠",
    "X72n1435_001:0238a07": "自取。如開霧見天。使人不迷。截路中有出身之路。死",
    "X72n1435_001:0238a08": "句裏有活人之句。如圓珠走盤。不滯一語。其玅用如",
    "X72n1435_001:0238a09": "此。人人知此用心。可以坐睡見道。不費許多草鞋錢。",
    "X72n1435_001:0238a10": "直到大安樂田地。與佛祖同一鼻孔通風。有能以此",
    "X72n1435_001:0238a11": "自警者而警眾。復以此自愈者而愈人。亦名現在醫",
    "X72n1435_001:0238a12": "王。使祖師命脈流通。國脈與慧脈&#x7ADD;固。庶不負大師",
    "X72n1435_001:0238a13": "垂示之方便願力云爾。是為序。",
    "X72n1435_001:0238a14": "[0238a14] 萬曆辛亥歲孟秋月弟子劉崇慶和南題",
    "X72n1435_001:0238b02": "No. 1435-E",
    "X72n1435_001:0238b03": " 宗教答響序",
    "X72n1435_001:0238b05": "[0238b05] 善問者。如攻堅木。先其易者。後其節目。及其久也。相",
    "X72n1435_001:0238b06": "說以解。善待問者。如撞鐘。扣之以小則小鳴。扣之以",
    "X72n1435_001:0238b07": "大則大鳴。待其從容。然後盡其聲。不善答問者反是。",
    "X72n1435_001:0238b08": "學問之道。無不皆然。而況佛祖法門。生死大事。而可",
    "X72n1435_001:0238b09": "&#x77D2;[目*董]鶻突。若捉影捕風。揣摩測度。若鑽龜卜瓦者哉。",
    "X72n1435_001:0238b10": "夫所謂不善答問者。豈必誠不善也。&#x8462;有自號為知",
    "X72n1435_001:0238b11": "識。而轉墮於不善者何也。有意為善。斯不善已。吾讀",
    "X72n1435_001:0238b12": "宗教答響。擘分肌理。兼總條貫。遂使箭括鋒尖的有",
    "X72n1435_001:0238b13": "正鵠。劍刃上事化為坦途。問者本分。答者當機。善之",
    "X72n1435_001:0238b14": "善者也。過此以往。或居士應更有相說之解。大師應",
    "X72n1435_001:0238b15": "更有從容之聲。思惟路絕。言語道斷者。余雖不敏。尚",
    "X72n1435_001:0238b16": "願與聞之。戊辰秋月弟子張瑞圖書於博山叢林。",
    "X72n1435_001:0238c01": "無異禪師廣錄總目",
    "X72n1435_001:0238c03": "卷首",
    "X72n1435_001:0238c04": "語錄序(趙士禎撰)",
    "X72n1435_001:0238c05": "錫類法檀序(吳應賓撰)",
    "X72n1435_001:0238c06": "賸錄序(黃端伯撰)",
    "X72n1435_001:0238c07": "禪警語序(劉崇慶撰)",
    "X72n1435_001:0238c08": "宗教答響序(張瑞圖撰)",
    "X72n1435_001:0238c09": "卷一之三",
    "X72n1435_001:0238c10": "住信州博山禪寺語錄",
    "X72n1435_001:0238c11": "卷四之五",
    "X72n1435_001:0238c12": "住建州董巖禪寺語錄",
    "X72n1435_001:0238c13": "卷之六",
    "X72n1435_001:0238c14": "住建州仰山禪寺語錄",
    "X72n1435_001:0238c15": "住福州鼓山禪寺語錄",
    "X72n1435_001:0238c16": "卷之七",
    "X72n1435_001:0238c17": "住金陵天界禪寺語錄",
    "X72n1435_001:0238c18": "小參晚參",
    "X72n1435_001:0238c19": "卷之八",
    "X72n1435_001:0238c20": "茶話普說問答",
    "X72n1435_001:0238c21": "卷九之十",
    "X72n1435_001:0238c22": "拈古",
    "X72n1435_001:0238c23": "卷十一",
    "X72n1435_001:0238c24": "頌古",
    "X72n1435_001:0239a01": "卷十二",
    "X72n1435_001:0239a02": "佛事佛祖讚自讚",
    "X72n1435_001:0239a03": "卷十三之十五",
    "X72n1435_001:0239a04": "禪警語開示偈",
    "X72n1435_001:0239a05": "卷十六之十九",
    "X72n1435_001:0239a06": "開示偈",
    "X72n1435_001:0239a07": "卷之二十",
    "X72n1435_001:0239a08": "淨土偈",
    "X72n1435_001:0239a09": "卷二十一之二十五",
    "X72n1435_001:0239a10": "宗教答響",
    "X72n1435_001:0239a11": "卷二十六之二十七",
    "X72n1435_001:0239a12": "宗說等錫",
    "X72n1435_001:0239a13": "卷二十八之三十",
    "X72n1435_001:0239a14": "書",
    "X72n1435_001:0239a15": "卷之三十一",
    "X72n1435_001:0239a16": "啟序",
    "X72n1435_001:0239a17": "卷之三十二",
    "X72n1435_001:0239a18": "序引跋記文",
    "X72n1435_001:0239a19": "卷之三十三",
    "X72n1435_001:0239a20": "文疏壽言",
    "X72n1435_001:0239a21": "卷之三十四",
    "X72n1435_001:0239a22": "輓辭詩(五言古 五言律 七言律 七言絕 六言絕 五言絕)",
    "X72n1435_001:0239a23": "歌",
    "X72n1435_001:0239a24": "卷之三十五",
    "X72n1435_001:0239b01": "博山和尚傳(劉日杲撰)",
    "X72n1435_001:0239b02": "&#x5896;銘(吳應賓撰)緣序(弘瀚撰)",
    "X72n1435_001:0239b04": "[0239b04] 總目(終)",
    "X72n1435_001:0239b09": "No. 1435",
    "X72n1435_001:0239b10": "無異禪師廣錄卷第一",
    "X72n1435_001:0239b12": "住博山法孫 弘瀚 &#x5F5A;編",
    "X72n1435_001:0239b13": "首座法孫 弘裕 同集",
    "X72n1435_001:0239b14": "住信州博山能仁禪寺語錄",
    "X72n1435_001:0239b15": "[0239b15] 師住博山有年。禪衲輳集。未&#x751E;開法。因壽昌五致書。",
    "X72n1435_001:0239b16": "相趣出世。乃陞座拈香云。此一瓣香。金藏雲而嚴枝",
    "X72n1435_001:0239b17": "榦。香水海以潤根株。龍樓迎瑞。而紫氣飛騰。寶殿籠",
    "X72n1435_001:0239b18": "煙。而祥雲遍布。爇向爐中。端為祝延",
    "X72n1435_001:0239b19": "今上皇帝聖壽萬安。",
    "X72n1435_001:0239b20": "皇后齊年。太子千秋。福基同華藏以莊嚴。壽筭共毗",
    "X72n1435_001:0239b21": "盧而等量。更祈檀那衍慶。海眾安和。此一瓣香。淨明",
    "X72n1435_001:0239b22": "日月。曠蕩乾坤。空覺性而無佛無生。熏萬&#x5F5A;而有因",
    "X72n1435_001:0239b23": "有果。爇向爐中。專伸供養。",
    "X72n1435_001:0239b24": "[0239b24] 壽昌堂上本師無明大和尚。用詶法乳之恩。斂衣就",
    "X72n1435_001:0239c01": "座。白椎竟。師乃云。佛不求佛。心不傳心。如水與水。似",
    "X72n1435_001:0239c02": "金博金。會得也目前包裹。山&#x6FF6;猿長嘯。會不得也目",
    "X72n1435_001:0239c03": "前包褁。林&#x758E;鳥不驚。會不會總目前包褁。空宣無相",
    "X72n1435_001:0239c04": "偈。即此包裹。也須包褁。水操沒弦琴。諸昆仲於此徹",
    "X72n1435_001:0239c05": "去。以須彌山作四大海。白浪滔天。以四大海作須彌",
    "X72n1435_001:0239c06": "山。紅塵滿地。烹&#x8657;空之髓。而滋味恒新。挑水底之燈。",
    "X72n1435_001:0239c07": "而光明&#x4E98;大。者裏無加芒索。箇中何用金針。所以道。",
    "X72n1435_001:0239c08": "指南一路。智者知&#x758E;。向上一機。石人撫掌。開彌勒之",
    "X72n1435_001:0239c09": "樓閣。而行願重重。蹋毗盧之頂門。而毫光爍爍。到此",
    "X72n1435_001:0239c10": "則步步通玄。智不能知。識不能識。諸昆仲。此是故鄉",
    "X72n1435_001:0239c11": "景象。若肯就路還家。便得轉身歸父。還肯麼。自是不",
    "X72n1435_001:0239c12": "歸歸便得。五湖煙景有誰爭。",
    "X72n1435_001:0239c13": "[0239c13] 上堂。揣&#x8657;空骨。吞栗棘蓬。剖開塵界。玅運寰中。白雲",
    "X72n1435_001:0239c14": "七片八片。籬菊一叢兩叢。分明漏洩西來意。幾多眼",
    "X72n1435_001:0239c15": "耳尚盲聾。諸昆仲仔細窮。更有泥牛吼月。木馬嘶風。",
    "X72n1435_001:0239c16": "分明向伊說破。赤肉團上。有一焦尾大蟲。咦。莫把黃",
    "X72n1435_001:0239c17": "金當作銅。",
    "X72n1435_001:0239c18": "[0239c18] 上堂。即心即佛。馬大師板齒生毛。非心非佛。馬大師",
    "X72n1435_001:0239c19": "眼光落地。不是心。不是佛。不是物。王老師相隨來也。",
    "X72n1435_001:0239c20": "博山總不恁麼。白蘋及翠羽。野老笑相親。博山總作",
    "X72n1435_001:0239c21": "恁麼。寰中天子&#x52C5;。塞外將軍令。還知博山意麼。若知",
    "X72n1435_001:0239c22": "博山意。便會祖師意。若知祖師意。便會諸佛意。若知",
    "X72n1435_001:0239c23": "諸佛意。便會自己意。諸昆仲。不可&#x8657;延歲月。蹭蹬過",
    "X72n1435_001:0239c24": "時。猛著精神。發明斯道。始不被天下老和尚舌頭礙",
    "X72n1435_001:0240a01": "也。當知天下老和尚。共一雙眼睛看人。共一箇口皮",
    "X72n1435_001:0240a02": "吐氣。諸昆仲還會麼。雲來碧岫山裝面。月到澄潭水",
    "X72n1435_001:0240a03": "&#x7575;眉。",
    "X72n1435_001:0240a04": "[0240a04] 上堂。傾湫倒嶽。大地全收。簸土揚&#x7070;。纖毫不立。全收",
    "X72n1435_001:0240a05": "則該羅廣博。須知白晝雛鳴。不立則澹泊&#x8657;明。誰解",
    "X72n1435_001:0240a06": "紅塵犬吠。是佛亦打。是魔亦打。管甚船來陸來。饑也",
    "X72n1435_001:0240a07": "一餐。飽也一餐。且喜柴乾水便。沒蹤跡莫藏身。一雙",
    "X72n1435_001:0240a08": "赤手。逢人且乞一文。藏身處沒蹤跡。兩朵攢眉。遇佛",
    "X72n1435_001:0240a09": "堪消三拜。吾在藥山二十餘年。方明此事。親言出親",
    "X72n1435_001:0240a10": "口。莫使外人聞。諸人藏身處。博山總知。博山藏身處。",
    "X72n1435_001:0240a11": "諸人不知。諸昆仲。今日在此法筵。不免覿面相呈。若",
    "X72n1435_001:0240a12": "到諸方。逢人不得錯舉。珍重。",
    "X72n1435_001:0240a13": "[0240a13] 上堂。冬不寒&#x81C8;後看。老儂不愛雪。稚子哭衣單。惟有",
    "X72n1435_001:0240a14": "東村一箇沒傝&#x203B7;漢。髼頭垢面。赤手空拳。寒不怕寒。",
    "X72n1435_001:0240a15": "熱不怕熱。最冷唱箇雪詞兒。最饑做箇糶米漢。無一",
    "X72n1435_001:0240a16": "文錢。要與天下人&#x9B2C;富。無一分色。要與大地人爭妍。",
    "X72n1435_001:0240a17": "有時在十字街頭。倒騎鐵馬。有時在西洋大海。逆上",
    "X72n1435_001:0240a18": "須彌。有時在烈火燄中。嚼&#x6C37;嚙雪。有時在紅塵堆裏。",
    "X72n1435_001:0240a19": "搯草挑燈。有時指東話西。有時呼南為北。將三乘法",
    "X72n1435_001:0240a20": "塹。以作門墻。指十地菩薩。而為眷屬。諸昆仲。斯人還",
    "X72n1435_001:0240a21": "合伴不合伴。復笑云。已被博山收下了也。",
    "X72n1435_001:0240a22": "[0240a22] 上堂。&#x9D5E;湖云。瞠&#x5374;眼兮剔起眉。反覆看渠渠是誰。洞",
    "X72n1435_001:0240a23": "山云。渠今正是我。我今不是渠。石霜云。渠無國土。何",
    "X72n1435_001:0240a24": "處逢渠。或有云。渠無生死。或有云。渠儂得自繇。或有",
    "X72n1435_001:0240b01": "云。渠不作箇解會。諸昆仲。渠者何物。為與眼對。不與",
    "X72n1435_001:0240b02": "眼對。若與眼對。則成二物。不與眼對。因甚反覆看渠。",
    "X72n1435_001:0240b03": "若直下看破。便會得渠正是我我不是渠。若會得我",
    "X72n1435_001:0240b04": "不是渠。便能獨蹈大方。孤&#x5CEF;自立。正不立玄。偏不附",
    "X72n1435_001:0240b05": "物。便會得渠無國土何處逢渠。既無國土。無量劫來。",
    "X72n1435_001:0240b06": "求生相了不可得。求死相了不可得。便會得渠無生",
    "X72n1435_001:0240b07": "死。果無生死。千自繇百自在。便會得渠儂得自繇。若",
    "X72n1435_001:0240b08": "到恁麼田地。言語道斷。心行處滅。便會得渠不作箇",
    "X72n1435_001:0240b09": "解會。博山此語。如浪擊銀山。花開碧岫。石女揚眉。玄",
    "X72n1435_001:0240b10": "猿捕影。三歲孩兒頭似雪。&#x78F5;底游魚忙不徹。展似眉",
    "X72n1435_001:0240b11": "毛作麼生。分明底事叮嚀說。諸昆仲。且道叮嚀事作",
    "X72n1435_001:0240b12": "麼生。雙手拍開銀世界。縱橫誰辯往來源。",
    "X72n1435_001:0240b13": "[0240b13] 上堂。至理不渝。至功不宰。至道不形。至了不辦。於此",
    "X72n1435_001:0240b14": "四句相應。便做箇灑落衲僧。眼不染玄黃。&#x811A;不沾泥",
    "X72n1435_001:0240b15": "水。意不緣諸法。舌不親玄旨。到此則圓機普應。玄度",
    "X72n1435_001:0240b16": "該通。淨體無依。靈明絕待。所以玄沙大師云。羅籠不",
    "X72n1435_001:0240b17": "肯住。呼喚不回頭。古聖不安排。至今無處所。諸昆仲。",
    "X72n1435_001:0240b18": "今時禪者。不信自心是佛。向外求佛。不信自心具足",
    "X72n1435_001:0240b19": "諸法。向外求法。既昧自心。縱有弘為。皆生死之業耳。",
    "X72n1435_001:0240b20": "又當知。求佛求法。即有所依。既有所依。於自心不得",
    "X72n1435_001:0240b21": "自在。譬如窮子。&#x7ADB;竮辛苦。乞食自濟。昧&#x5374;衣裏無價",
    "X72n1435_001:0240b22": "寶珠。豈智者乎。夾山大師偈云。勞持生死法。惟向佛",
    "X72n1435_001:0240b23": "邊求。目前迷正理。撥火覓浮漚。無事久立。珍重。",
    "X72n1435_001:0240b24": "[0240b24] 誕日上堂。本無今有。笑看鏡裏狂花。本有今無。攪動",
    "X72n1435_001:0240c01": "巖前湛水。一片白雲瀰漫。幾多花鳥迷蹤。拶碎&#x8657;空。",
    "X72n1435_001:0240c02": "罏&#x97B4;烹煎佛祖。高揮寶&#x5292;。草鞋救取&#x732B;兒。還他一箇",
    "X72n1435_001:0240c03": "皮囊。贏得五湖明月。所以大覺世尊。捨王宮入雪山。",
    "X72n1435_001:0240c04": "&#x89A9;明星開道眼。於三七日中。思惟是事。然後開權顯",
    "X72n1435_001:0240c05": "實。說三乘法。及至末後。拈花示眾。便云。有教外別傳。",
    "X72n1435_001:0240c06": "簡點將來。如夢境相似。博山生居黎庶。無王宮可捨。",
    "X72n1435_001:0240c07": "遊化東土。無雪山可入。大地黑暗。無明星可&#x89A9;。奴郎",
    "X72n1435_001:0240c08": "不辯。無道眼可開。然則貴賤雖殊。要且頭腦相似。自",
    "X72n1435_001:0240c09": "幼便可憐生。二十以前。成家樂業。二十以後。花擘家",
    "X72n1435_001:0240c10": "財。三十以前。向北&#x9B31;單越。解三玄戈冑。三十以後。在",
    "X72n1435_001:0240c11": "南贍部洲。碎五位鎗旗。四十以前。你要去。我有&#x920E;兒",
    "X72n1435_001:0240c12": "&#x920E;你。博山&#x5374;不&#x920E;你。任你千里萬里。四十以後。你要",
    "X72n1435_001:0240c13": "住。我有錐兒錐你。博山&#x5374;不錐你。任你在蟭螟眼裏。",
    "X72n1435_001:0240c14": "今日正當四十歲。&#x920E;錐一齊息。博山不在者裏。博山",
    "X72n1435_001:0240c15": "有一塊古地基。自天台韶國師開創以來。千有餘載。",
    "X72n1435_001:0240c16": "雲&#x5CEF;信道者。克紹相繼。亦數十餘年。今日在此說法。",
    "X72n1435_001:0240c17": "是本有今無耶。諸人面前。不得說夢。是本無今有耶。",
    "X72n1435_001:0240c18": "諸人面前。不得說夢。看破夢境時如何。諸人面前。不",
    "X72n1435_001:0240c19": "得說夢。何以故。箇中求其生無生不可得。滅無滅不",
    "X72n1435_001:0240c20": "可得。有本有不可得。無本無不可得。又將何而為壽",
    "X72n1435_001:0240c21": "也。以諸佛身眾生身為壽。聖凡不可增減。以過去劫",
    "X72n1435_001:0240c22": "未來劫為壽。日月不可遷移。以玅高&#x5CEF;娑竭海為壽。",
    "X72n1435_001:0240c23": "燥濕不可損壞。以盡&#x8657;空遍法界為壽。天地不可覆",
    "X72n1435_001:0240c24": "藏。然雖如是。今日因甚麼喚作四十歲。良久云。棲鳳",
    "X72n1435_001:0241a01": "巖前雲霧捲。伏牛山下古今傳。",
    "X72n1435_001:0241a02": "[0241a02] 除夕上堂。諸昆仲。年月告盡。旬候云週。衲衣下一段",
    "X72n1435_001:0241a03": "大事。還會也未。若論參禪。須要立得心真。便頭正尾",
    "X72n1435_001:0241a04": "正。其間亦不顛倒。更要識得病根始得。其禪有多種",
    "X72n1435_001:0241a05": "病。不可不知。若不識得病根。縱能精進。皆魔業耳。何",
    "X72n1435_001:0241a06": "為病根。試聽博山從頭告報。免使傷鋒犯手。第一不",
    "X72n1435_001:0241a07": "得計時筭日。第二不得敲&#x6C37;洗浴。第三不得圍爐向",
    "X72n1435_001:0241a08": "火。第四不得暗裏偷光。第五不得開眼作夢。第六不",
    "X72n1435_001:0241a09": "得觸樹迷封。第七不得逆風把舵。第八不得易短為",
    "X72n1435_001:0241a10": "長。第九不得傷風露骨。第十不得釘樁搖艣。第十一",
    "X72n1435_001:0241a11": "不得步步登高。第十二不得從空放下。若不蹈此十",
    "X72n1435_001:0241a12": "二種病。便能作箇淨白衲僧。可以撮土為金。呼牛作",
    "X72n1435_001:0241a13": "馬。釋迦老子。尚不奈你何。況其他乎。然雖如是。更有",
    "X72n1435_001:0241a14": "一事。問諸昆仲。假如正月初一日發心。看看。挨到臘",
    "X72n1435_001:0241a15": "月三十日。又作麼生折合。良久云。談玄說玅恒沙數。",
    "X72n1435_001:0241a16": "那箇男兒摸壁行。",
    "X72n1435_001:0241a17": "[0241a17] 上堂。神藏禪師云。知而無知。不是無知而說無知。良",
    "X72n1435_001:0241a18": "遂禪師云。良遂知處。諸人不知。諸人知處。良遂總知。",
    "X72n1435_001:0241a19": "荷澤禪師云。知之一字。眾玅之門。高&#x5CEF;禪師云。知之",
    "X72n1435_001:0241a20": "一字。眾禍之門。諸大老敲唱傍提。各具一隻眼。博山",
    "X72n1435_001:0241a21": "今日不惜唇吻。從頭註解。祗要告報。諸人知而無知。",
    "X72n1435_001:0241a22": "頭腦相似。不是無知。而說無知火燒眉毛。救取一半。",
    "X72n1435_001:0241a23": "良遂知處。諸人不知。大似壓良為賤。諸人知處。良遂",
    "X72n1435_001:0241a24": "總知。多知老翁。莫與相見。知之一字。眾玅之門。把手",
    "X72n1435_001:0241b01": "牽不入。知之一字。眾禍之門。&#x811A;頭&#x811A;底。知字亦不惡。",
    "X72n1435_001:0241b02": "諸昆仲。博山恁麼註解。還會博山意麼。然雖如是。博",
    "X72n1435_001:0241b03": "山決不恁麼道。無知而知。為之知知。知之為知。不知",
    "X72n1435_001:0241b04": "為不知。諸昆仲。還有不向知上作活計。另有超&#x7FA3;&#x39DE;",
    "X72n1435_001:0241b05": "萃者麼。當知。水琴松韻。堪傳赤子之心。赤尾金鱗。不",
    "X72n1435_001:0241b06": "墮漁人之手。且道。與古人同耶異耶。復云。東西南北。",
    "X72n1435_001:0241b07": "十萬八千。",
    "X72n1435_001:0241b08": "[0241b08] 臘八日上堂。維那白槌云。法筵龍象眾。當觀第一義。",
    "X72n1435_001:0241b09": "師云。第一義作麼生觀。&#x89B7;著則眼瞎。嗅著則腦裂。舉",
    "X72n1435_001:0241b10": "步絕行蹤。動念非生滅。眼色耳音聲。心忘思路絕。古",
    "X72n1435_001:0241b11": "今諸聖賢。同途而異轍。中&#x5CEF;水底琴。馬師天上月。投",
    "X72n1435_001:0241b12": "子手中油。趙州庭前&#x6822;。博山無可示。梅花枝上洩。吐",
    "X72n1435_001:0241b13": "翠與含芳。凝寒傲霜雪。清香滿十方。觸著通身血。捶",
    "X72n1435_001:0241b14": "手哭蒼天。浮杯老結舌。諸昆仲。當時釋迦文佛。於臘",
    "X72n1435_001:0241b15": "月八日。抖碎&#x8657;空。七花八裂。盡大地。無一人會得。所",
    "X72n1435_001:0241b16": "以寶坊云。不是凌行婆。怎解同心結。",
    "X72n1435_001:0241b17": "[0241b17] 徐惟明居士請。上堂。大道絕方隅。靈明豈待尋。從來",
    "X72n1435_001:0241b18": "只恁麼。作麼有&#x758E;親。&#x7070;頭土面。何曾&#x8462;覆將來。利齒",
    "X72n1435_001:0241b19": "獰牙。畢竟聲和響順。所以瑞巖每於石上喚作主人",
    "X72n1435_001:0241b20": "公。復應云惺惺著。他朝後日莫受人瞞。瑞巖大似勾",
    "X72n1435_001:0241b21": "賊破家。要且傍觀者醜。博山今日不免和盤托出。倒",
    "X72n1435_001:0241b22": "廩傾倉。說似大眾去也。復以手指云。門外白雲千萬",
    "X72n1435_001:0241b23": "朵。籬邊紅杏兩三枝。",
    "X72n1435_001:0241b24": "[0241b24] 上堂。在迷迷悟。在悟悟迷。從來迷悟似迷。今日悟迷",
    "X72n1435_001:0241c01": "非悟。迷悟兩頭拽斷。聖凡更復何言。剔起眉毛。惜取",
    "X72n1435_001:0241c02": "眼中瞳子。綻開衣線。露出鐵石心肝。燈籠與露柱相",
    "X72n1435_001:0241c03": "交。佛殿共三門&#x9B2C;額。赤手團成泥彈子。紅罏煉就鐵",
    "X72n1435_001:0241c04": "饅頭。一任東擲西拋。畢竟埋光鏟彩。縱教野狐精。巖",
    "X72n1435_001:0241c05": "中脫[穀-禾+卵]。轉轉不錯。笑殺赤鬚老胡。要知水牯牛。山下",
    "X72n1435_001:0241c06": "投胎。卓卓全該。須是溈山大士。諸昆仲。溈山大士作",
    "X72n1435_001:0241c07": "水牯牛。博山頭角生已久矣。還有人證盟也未。良久",
    "X72n1435_001:0241c08": "云。達磨大士來。也放過一著。",
    "X72n1435_001:0241c09": "[0241c09] 元旦上堂。春風纔動春花開。春雨相催春水來。惟有",
    "X72n1435_001:0241c10": "通玄&#x5CEF;頂石。依前白蘚與青苔。大眾。如何是新年頭",
    "X72n1435_001:0241c11": "佛法。復云。東西林下鳥。添得好音聲。",
    "X72n1435_001:0241c12": "[0241c12] 解制上堂。誰云結制仍解制。縱有成規俱不是。當空",
    "X72n1435_001:0241c13": "拋下雲門柴。雪浪銀花匝地開。簡得多年破木杓。鷂",
    "X72n1435_001:0241c14": "子飛過新羅國。你既無心我也休。後代兒孫笑酒樓。",
    "X72n1435_001:0241c15": "香巖粥飯長行者。擊竹有聲聾兩耳。翻思昔日老靈",
    "X72n1435_001:0241c16": "雲。一見桃花瞎眼睛。誰是迷兮誰是悟。春風觸著&#x73CA;",
    "X72n1435_001:0241c17": "瑚樹。誰是悟兮誰是迷。具足從前自家底。心不心兮",
    "X72n1435_001:0241c18": "物不物。連書幾箇向空咄。諸昆仲。因甚麼書幾箇向",
    "X72n1435_001:0241c19": "空咄。復合掌云。我不敢輕於汝等。汝等皆當作佛。",
    "X72n1435_001:0241c20": "[0241c20] 壽日上堂。三世諸佛。與博山同生。無影樹頭懸日月。",
    "X72n1435_001:0241c21": "十二類生。與博山同壽。不萌枝上辯春秋。世界乾城",
    "X72n1435_001:0241c22": "陽燄。佛生夢幻漚華。乾城陽燄而世界色色皆空。夢",
    "X72n1435_001:0241c23": "幻漚華而聖凡心心寂爾。色色皆空。突出娘生面目。",
    "X72n1435_001:0241c24": "心心寂爾。縱橫衲子胸襟。有問春秋多少。祇云花謝",
    "X72n1435_001:0242a01": "花開。更詢劫運短長。誰道空成空壞。于斯領略。則古",
    "X72n1435_001:0242a02": "今非代而延促同時。一念萬年而萬年一念。豈思議",
    "X72n1435_001:0242a03": "筭數年月日時而論耶。縱能觀滄溟之水。幾度清淺。",
    "X72n1435_001:0242a04": "猶是客作漢耳。只饒寶掌住世一千七十二歲。亦何",
    "X72n1435_001:0242a05": "駛哉。諸昆仲。且道。博山即今春秋多少。若會得。好從",
    "X72n1435_001:0242a06": "者裏說來。其或未然。直須逆數到四十年前。博山與",
    "X72n1435_001:0242a07": "大眾。別&#x5CEF;相見。",
    "X72n1435_001:0242a08": "[0242a08] 上堂。諸昆仲。凡心入覺。須善用心。不善用心。魔得其",
    "X72n1435_001:0242a09": "便。所以一箇計字。出九十六種外道。一箇著字。出五",
    "X72n1435_001:0242a10": "十蘊魔。及魔王眷屬等。具在教乘。不可不知。經云。譬",
    "X72n1435_001:0242a11": "如有孔隙處。風則能入。搖動於物。而不自在。菩薩亦",
    "X72n1435_001:0242a12": "爾。若心有間隙。心即搖動。而不自在。乃至成就。皆魔",
    "X72n1435_001:0242a13": "業耳。何謂魔也。歡喜是魔也。煩惱是魔也。昏沉是魔",
    "X72n1435_001:0242a14": "也。掉舉是魔也。懼動是魔也。厭靜是魔也。喜談論是",
    "X72n1435_001:0242a15": "魔也。愛遊行是魔也。乃至斥像毀經。破律犯戒。拈頌",
    "X72n1435_001:0242a16": "機緣。擅開異解。詩賦詞章。文藝雜學。併貪求說法。悉",
    "X72n1435_001:0242a17": "是魔也。所以博山教諸昆仲。提一則無意味公案。蘊",
    "X72n1435_001:0242a18": "在八識田中。當下不知有血肉身心。前境不知有山",
    "X72n1435_001:0242a19": "河大地。非內非外。滾作一箇疑團。行不知行。坐不知",
    "X72n1435_001:0242a20": "坐。如一人與萬人敵。又如心心常似過橋時。直須發",
    "X72n1435_001:0242a21": "明此事。到磕著撞著。打破疑團。通身是眼。縱遇釋迦",
    "X72n1435_001:0242a22": "大師。摩頂授記。佛亦不做。何況魔軍而能入耶。諸昆",
    "X72n1435_001:0242a23": "仲如斯會去。誰不丈夫。雖然如是。事怕有心人。直須",
    "X72n1435_001:0242a24": "當下一念無生。超彼三乘權學等見。若將心令無心",
    "X72n1435_001:0242b01": "&#x5374;成有。直須覓心了。不可得。即證超魔法門。",
    "X72n1435_001:0242b02": "[0242b02] 上堂。水流濕。火緣燥。是水有魚。是林有鳥。喫飯咬著",
    "X72n1435_001:0242b03": "舌頭。解道青天不用掃。諸昆仲須自了。同箇夜兮同",
    "X72n1435_001:0242b04": "箇曉。試將此語播諸方。謾道荒田不揀草。更看雲門",
    "X72n1435_001:0242b05": "拄杖子化為龍。吞&#x5374;山河大地了。諸昆仲且道。博山",
    "X72n1435_001:0242b06": "即今在甚麼處。良久云。深固幽遠。無人能到。下座。",
    "X72n1435_001:0242b07": "[0242b07] 開光解制上堂。九十日期今已解。百千三昧許誰知。",
    "X72n1435_001:0242b08": "&#x7575;龍未必乘雲去。可惜人間十二時。十二時辰彈指",
    "X72n1435_001:0242b09": "過。眨起眉毛還是錯。衲衣撩起伴雲眠。盤陀石上松",
    "X72n1435_001:0242b10": "花墮。聞見清兮清亦非。法身無病不求醫。頂門突出",
    "X72n1435_001:0242b11": "摩醯眼。夜半烏雞帶雪飛。帶雪飛兮貴回互。金鳳不",
    "X72n1435_001:0242b12": "棲無影樹。縱橫十字數將來。佛祖位中留不住。留不",
    "X72n1435_001:0242b13": "住兮劈面來。兔角龜毛眼裏栽。今朝拄杖橫挑出。那",
    "X72n1435_001:0242b14": "箇男兒肯活埋。諸昆仲。今乃解制之辰。遇無量壽如",
    "X72n1435_001:0242b15": "來。為汝諸人。普作佛事。放大光明。照十方國土。無所",
    "X72n1435_001:0242b16": "障礙。更以無礙神力。將極樂娑婆。融成一界。若說是",
    "X72n1435_001:0242b17": "淨土。&#x5374;是娑婆。若說是娑婆。即是淨土。且道無量壽",
    "X72n1435_001:0242b18": "如來。畢竟居何國土。今日博山親指出。分明一點座",
    "X72n1435_001:0242b19": "中圓。",
    "X72n1435_001:0242b20": "[0242b20] 上堂。諸禪德。見聞覺知即是佛法。佛法即是見聞覺",
    "X72n1435_001:0242b21": "知。根本無明即是諸佛不動智。諸佛不動智即是根",
    "X72n1435_001:0242b22": "本無明。婬怒癡即是戒定慧。戒定慧即是婬怒癡。若",
    "X72n1435_001:0242b23": "向者裏&#x89B7;破。始知達磨大師航海而來。祇是指示人",
    "X72n1435_001:0242b24": "現成具足底道理。且如何是現成具足底道理。木人",
    "X72n1435_001:0242c01": "起舞非奇特。石女梳頭越樣新。",
    "X72n1435_001:0242c02": "[0242c02] &#x5CEF;頂上堂。舉十善道竟。復舉圓通機大師。居山二十",
    "X72n1435_001:0242c03": "年。見伐木倒。豁然大悟。後九江太守。請主圓通席。遂",
    "X72n1435_001:0242c04": "&#x3B30;杖草履登臺。說偈云。圓通不開生藥舖。單單賣箇",
    "X72n1435_001:0242c05": "死貓頭。不知那箇無思筭。喫著通身冷汗流。師云。慚",
    "X72n1435_001:0242c06": "愧古人居山二十年。祇悟得箇死貓頭。若是博山則",
    "X72n1435_001:0242c07": "不然。博山欲開生藥舖。隨緣賣箇活貓頭。不知那箇",
    "X72n1435_001:0242c08": "有思筭。喫著通身鮮血流。諸昆仲且道。與古人是同",
    "X72n1435_001:0242c09": "是別。良久云。若將情識解。埋沒祖師心。",
    "X72n1435_001:0242c10": "[0242c10] 上堂。釋迦如來降誕西域。開場四十九載。談經三百",
    "X72n1435_001:0242c11": "餘會。末後拈花示眾。復云有教外別傳。貽累古今諸",
    "X72n1435_001:0242c12": "哲。祇與世人說些世法。何謂世法。明心見性是世法。",
    "X72n1435_001:0242c13": "戒定慧品是世法。三身四智是世法。五眼六通是世",
    "X72n1435_001:0242c14": "法。三乘十地是世法。十八不共是世法。三十七品是",
    "X72n1435_001:0242c15": "世法。六度萬行是世法。乃至成佛極果是世法。博山",
    "X72n1435_001:0242c16": "則不然。今與大眾說些佛法。何謂佛法。山河大地是",
    "X72n1435_001:0242c17": "佛法。日月森羅是佛法。鵲噪鴉鳴是佛法。乃至與諸",
    "X72n1435_001:0242c18": "昆仲。要笑謳歌是佛法。大眾會麼。若會得。是法住法",
    "X72n1435_001:0242c19": "位。世間相常住。其或未然。化城美境從君欲。惜蔽衣",
    "X72n1435_001:0242c20": "珠對月追。下座。",
    "X72n1435_001:0242c21": "[0242c21] 祖印院上堂。人天易集。淨土罕逢。今日迎來。宛然佛",
    "X72n1435_001:0242c22": "國。大眾。佛國則已至。還聞彌陀說法麼。良久云。須知",
    "X72n1435_001:0242c23": "佛遍三千界。淨土渾敷八字間。",
    "X72n1435_001:0242c24": "[0242c24] 鄉親到上堂。瑤天慧月。耀古輝今。性地覺花。香郊馥",
    "X72n1435_001:0243a01": "閫。汝等久離鄉井。一向&#x7ADB;竮。此日同筵。幸逢故戚。諸",
    "X72n1435_001:0243a02": "昆仲。逢親戚遇故友則且置。敢問。還得家中音信也",
    "X72n1435_001:0243a03": "無。若有可呈似。博山與汝親手開拆。其或未然。分付",
    "X72n1435_001:0243a04": "白雲常守戶。側聽賓鴻送信來。",
    "X72n1435_001:0243a05": "[0243a05] 端午上堂。時逢昊仲。節屆端陽。城戶泛雄黃之酒。江",
    "X72n1435_001:0243a06": "鄉聞&#x6B35;乃之歌。人道是塵境紛紜。博山說法輪大轉。",
    "X72n1435_001:0243a07": "艾葉征旗。掃九十六種外道。菖蒲利&#x5292;。碎五十蘊魔",
    "X72n1435_001:0243a08": "軍。古人於此&#x5374;說聞聲悟道見色明心。博山冷眼觀",
    "X72n1435_001:0243a09": "來。猶成鈍置。諸昆仲。終日鐘鼓鏗鏘。此便是聲。作麼",
    "X72n1435_001:0243a10": "生是道。見今榴紅柳綠。此便是色。喚那箇作心。於此",
    "X72n1435_001:0243a11": "明得。正好買草鞋行&#x811A;。於此未明。也須恐懼。汝看塵",
    "X72n1435_001:0243a12": "境游戲之中。舟漂綠水。錦奪磯亭。如穿玉錦之梭。似",
    "X72n1435_001:0243a13": "佈勾芒之令。穿波舞掉。划彩逞能。到恁麼時。豈容擬",
    "X72n1435_001:0243a14": "議。若有毫釐遲怠。則喪身失命了也。何況衲僧門下。",
    "X72n1435_001:0243a15": "胡風一扇。陸地行舟。駕鐵艇於太&#x8657;。翻玉波於&#x5CEF;頂。",
    "X72n1435_001:0243a16": "搏猛虎喉中之雀。解驪龍頷下之珠。直須不顧危亡。",
    "X72n1435_001:0243a17": "到手始得。正恁麼時。還有拋舟罷柁。與博山同遊戲",
    "X72n1435_001:0243a18": "者麼。若有。可請出來。與吾相見。若無。山僧自逞神通",
    "X72n1435_001:0243a19": "去也。拈坐具。作搖艣勢云。會麼。道院迎仙客。書堂隱",
    "X72n1435_001:0243a20": "相儒。衲僧門下異。珍重赤鬚鬍。",
    "X72n1435_001:0243a21": "[0243a21] 元旦上堂。拈香祝聖竟。次拈香云。此一瓣香。&#x8657;空包",
    "X72n1435_001:0243a22": "不住。大地載不起。爇向諸人面前。諸人要且不識。釋",
    "X72n1435_001:0243a23": "迦大師得之。便云。普見一切眾生。具有如來智慧德",
    "X72n1435_001:0243a24": "相。祇因妄想執著。而不能證得。迦葉得之。破顏微笑。",
    "X72n1435_001:0243b01": "便云。覓我者是汝我。阿難得之。結集聞持。副二傳化。",
    "X72n1435_001:0243b02": "商那和修得之。便云。身十七。性非十七。乃至。達磨得",
    "X72n1435_001:0243b03": "之。與二十七祖辯珠云。此是世寶。未足為上。於諸寶",
    "X72n1435_001:0243b04": "中。法寶為上。此是世光。未足為上。於諸光中。智光為",
    "X72n1435_001:0243b05": "上。此是世明。未足為上。於諸明中。心明為上。二祖得",
    "X72n1435_001:0243b06": "之。便云。覓心了不可得。三祖得之。便云。信心不二。不",
    "X72n1435_001:0243b07": "二信心。言語道斷。非去來今。四祖得之。便云。大緣與",
    "X72n1435_001:0243b08": "性合。當生生不生。五祖得之。便云。姓即有。不是常姓。",
    "X72n1435_001:0243b09": "六祖得之。便云。本來無一物。何處惹塵埃。馬祖得之。",
    "X72n1435_001:0243b10": "便云。一口吸盡西江水。一&#x811A;蹋殺天下人。乃至。天童",
    "X72n1435_001:0243b11": "得之。便云。散乾&#x8462;而非心。持坤輿而有力。今日博山",
    "X72n1435_001:0243b12": "在此座上。揚眉鼓舌。拈來撒出。祇要諸人識去。諸人",
    "X72n1435_001:0243b13": "還識得也未。若識得。便證香光莊嚴。若未識。人天眾",
    "X72n1435_001:0243b14": "前。便好識去。豈不見。大緣與性合。當生生不生。",
    "X72n1435_001:0243b15": "[0243b15] 上堂。洞山大師云。地獄中苦未為苦。向衣線下。不明",
    "X72n1435_001:0243b16": "大事。是為最苦。此大事既在衣線下。因甚不明。祇因",
    "X72n1435_001:0243b17": "無始以來。心境交加。幻出一切色相。塞諸人眼根。幻",
    "X72n1435_001:0243b18": "出一切好惡音聲。塞諸人耳根。幻出一切香臭。塞諸",
    "X72n1435_001:0243b19": "人鼻根。幻出一切甜酸苦淡。塞諸人舌根。幻出一切",
    "X72n1435_001:0243b20": "細滑麤澀等相。塞諸人身根。幻出一切緣慮等心。塞",
    "X72n1435_001:0243b21": "諸人意根。諸昆仲。要得一生取辦。須將從前所學所",
    "X72n1435_001:0243b22": "習底。世法中伶俐心機巧心。佛法中語言相文字相",
    "X72n1435_001:0243b23": "知解相。盡情放下。做一箇淨白底衲僧。然雖如是。也",
    "X72n1435_001:0243b24": "要知衲僧溪深杓柄長始得。若會得。酌水獻花。隨宜",
    "X72n1435_001:0243c01": "得用。其或未然。喫飯也須防沙。喫水也須防噎。",
    "X72n1435_001:0243c02": "[0243c02] 上堂。僧問。金鐘纔扣。雲堂已露真風。法鼓重鳴。海眾",
    "X72n1435_001:0243c03": "更申敗缺。正當恁麼時。和尚如何結案。即卓拄杖云。",
    "X72n1435_001:0243c04": "山水之間。得渠儂力。進云。某甲從此信入去也。師云。",
    "X72n1435_001:0243c05": "信後如何。進云。向後與和尚更道。師云。分作兩橛作",
    "X72n1435_001:0243c06": "麼。又僧問。昔九座大師云。我今日向孤&#x5CEF;絕頂。駕一",
    "X72n1435_001:0243c07": "隻鐵船。截斷天下人要津。祇如和尚。今日又作麼生。",
    "X72n1435_001:0243c08": "師云。銕船即且置。闍黎要津。呈似老僧看。進云。爭奈",
    "X72n1435_001:0243c09": "學人不會何。師云。不會倩人裁。進云。恁麼則剛道是",
    "X72n1435_001:0243c10": "龍猶不信。等閒奪得始驚人。師云。閒言語。乃云。諸昆",
    "X72n1435_001:0243c11": "仲。佛法不是容易。博山三十年來。實際理地。洞然無",
    "X72n1435_001:0243c12": "礙。事法中較量。與理矛盾者尚多。即今與諸昆仲。陞",
    "X72n1435_001:0243c13": "堂入室。結箇粥飯因緣。於此座上。問來答去。如鳥云",
    "X72n1435_001:0243c14": "空。如鼠云唧。雖有其聲。究竟將來都無實義。豈但無",
    "X72n1435_001:0243c15": "益。恐成賺誤。若是祖師門下客。要知祖師行徑。方有",
    "X72n1435_001:0243c16": "說話分。單明自己底。不知有古佛家風。此人有眼無",
    "X72n1435_001:0243c17": "身。若明得古佛家風。不知自己用處。此人有身無眼。",
    "X72n1435_001:0243c18": "直饒坐斷兩頭。不通凡聖。轉身氣急。猶在半途。更須",
    "X72n1435_001:0243c19": "知有全提時節始得。大丈夫兒。步入重玄。睜開隻眼。",
    "X72n1435_001:0243c20": "解作家活。用不乖方。斂沙界于毫端。纖塵匪礙。耀珠",
    "X72n1435_001:0243c21": "光于域內。洞鑒無遺。如日月光。遠近斯照。拈拄杖云。",
    "X72n1435_001:0243c22": "還有恁麼衲僧麼。僧問。透網金鱗。因甚猶還滯水。師",
    "X72n1435_001:0243c23": "云。度盡無餘影。還他越涅槃。進云。恁麼則縱橫滄海",
    "X72n1435_001:0243c24": "&#x6FF6;。騰躍萬波隨。師云。作麼生說箇騰躍底道理。進云。",
    "X72n1435_001:0244a01": "分明頭角久。春江雨露微。師云。念文章可惜許。師復",
    "X72n1435_001:0244a02": "拈拄杖云。還有問話者麼。眾無對。自云。今日老僧失",
    "X72n1435_001:0244a03": "利。",
    "X72n1435_001:0244a04": "[0244a04] 上堂。天晴日頭出。雨灑偕前濕。分明舉似人。只恐信",
    "X72n1435_001:0244a05": "不及。諸昆仲。開眼見明。閉眼見暗。一等是見。因甚被",
    "X72n1435_001:0244a06": "明暗遷移。若要頓明此事。除是不造生死業始得。如",
    "X72n1435_001:0244a07": "何是生死業。厭煩惱趨菩提。是生死業。求大涅槃是",
    "X72n1435_001:0244a08": "生死業。分科列目。敷文演義。是生死業。捨垢取淨。是",
    "X72n1435_001:0244a09": "生死業。窮玄究妙。是生死業。有得有證。是生死業。不",
    "X72n1435_001:0244a10": "脫對治門。是生死業。乃至陞堂入室。問來答去。盡是",
    "X72n1435_001:0244a11": "生死業。若要脫此生死業。直須兀兀騰騰。恁麼過時。",
    "X72n1435_001:0244a12": "夏則排&#x7ABB;。冬則附爐。饑則喫飯。寒則添衣。若以世法",
    "X72n1435_001:0244a13": "商量。便成滲漏。更將佛法理會。正是眼中著屑。",
    "X72n1435_001:0244a14": "[0244a14] 誕日上堂。僧問。莊子八千椿。正眼觀來。猶存數量。大",
    "X72n1435_001:0244a15": "通塵點劫。衲僧門下。尚在半途。壽等&#x8657;空。泯絕途量",
    "X72n1435_001:0244a16": "一句。請和尚指示。師云。玄沙元是謝家郎。進云。和尚",
    "X72n1435_001:0244a17": "與玄沙同生去也。師云。年年桃李樹。處處白紅花。進",
    "X72n1435_001:0244a18": "云。者箇且置。祇如當時韓文公。問大顛和尚。尊壽多",
    "X72n1435_001:0244a19": "少。顛提數珠云。晝夜一百八。今日座中。諸大檀越。或",
    "X72n1435_001:0244a20": "問和尚法臘多少。和尚如何應對。師云。漩澓黃河水。",
    "X72n1435_001:0244a21": "一年幾度清。進云。如是則和尚與大顛。人有今昔。壽",
    "X72n1435_001:0244a22": "無兩般去也。師云。乾三長坤六短。進云。&#x6C37;桃雪藕非",
    "X72n1435_001:0244a23": "為敬。直奮空拳上法王時如何。師云。坤在上乾在下。",
    "X72n1435_001:0244a24": "僧禮拜云。謝和尚答話。師乃云。天地旋。山河走。石女",
    "X72n1435_001:0244b01": "生兒。世間希有。白向本爺娘。乾坤兩眉皺。今日無端",
    "X72n1435_001:0244b02": "舉似人。灼然笑破&#x8657;空口。諸昆仲。若道博山有生。是",
    "X72n1435_001:0244b03": "不諳佛法。若道博山無生。是不諳世法。生與無生。拈",
    "X72n1435_001:0244b04": "放一邊。且道。四大色身。從甚麼處得來。良久云。乾闥",
    "X72n1435_001:0244b05": "婆神無限樂。宮商不與世和同。首座問云。石女生兒",
    "X72n1435_001:0244b06": "得幾箇。師云。五男二女。進云。和尚生身父母。在什麼",
    "X72n1435_001:0244b07": "處。師喝一喝。下座。"
}