{
    "X30n0603_002:0376b22": "玅法蓮華經合論卷第二",
    "X30n0603_002:0376b24": "經 姚秦三藏法師 鳩摩羅什 譯",
    "X30n0603_002:0376c01": "論 宋寶覺圓明禪師 慧洪 造",
    "X30n0603_002:0376c02": "(附論) 宋丞相無盡居士 張商英 撰",
    "X30n0603_002:0376c03": "[0376c03] 玅法蓮華經譬喻品第三",
    "X30n0603_002:0376c04": "[0376c04] 爾時舍利弗(至)而說偈言。",
    "X30n0603_002:0376c05": "[0376c05] 我聞是法音(至)令眾至道場。",
    "X30n0603_002:0376c06": "[0376c06] 論曰舍利弗知同入法性而不知何以謂之法性",
    "X30n0603_002:0376c07": "如人知室所藏者為寶聚不知其為黃金珠壁歟",
    "X30n0603_002:0376c08": "水晶象犀歟夫法性者無性之性也以無性故循",
    "X30n0603_002:0376c09": "三乘之性所起而為聲聞為辟支佛為菩薩非實",
    "X30n0603_002:0376c10": "有三乘決定之性惟其無決定性故無取無證圓",
    "X30n0603_002:0376c11": "覺經曰圓覺自性非性性有循諸性起無取無證",
    "X30n0603_002:0376c12": "非性性有則以非三乘故循諸性起則以無性故",
    "X30n0603_002:0376c13": "舍利弗謂佛以小乘見度念之不妄者不知無性",
    "X30n0603_002:0376c14": "之性隨為三乘則遒奉佛所以濟度之法思惟取",
    "X30n0603_002:0376c15": "證而已如窶人之子知華屋玉食非我當亨惟以",
    "X30n0603_002:0376c16": "裨販求脫飢寒今知免矣則其踊躍固其所也知",
    "X30n0603_002:0376c17": "佛種種因緣言辭譬喻者方便也因其方便以開",
    "X30n0603_002:0376c18": "悟故言從佛口生知無性之性所以為三乘故言",
    "X30n0603_002:0376c19": "從法化生知本來成佛故言得佛法分如室所藏",
    "X30n0603_002:0376c20": "之寶今發露矣珍異現前由我受用不復起父想",
    "X30n0603_002:0376c21": "子想亦不起用想也金剛般若經曰譬如人身長",
    "X30n0603_002:0376c22": "大而無著菩薩釋之曰菩薩證道時得二種智慧",
    "X30n0603_002:0376c23": "謂攝種性智及平等智如人身長者以方生如來",
    "X30n0603_002:0376c24": "家決定紹佛種故名攝種性智如人身大者已於",
    "X30n0603_002:0377a01": "一切智智悉成就到平等際有大勢力故名平等",
    "X30n0603_002:0377a02": "智言譬如人身長大者兼此二義舍利弗方生如",
    "X30n0603_002:0377a03": "來家者也但得攝種性智故言真是佛子瑜伽論",
    "X30n0603_002:0377a04": "曰謂是大師子佛腹所生佛口所生佛法所生佛",
    "X30n0603_002:0377a05": "法所化得佛等分則攝種性智也。",
    "X30n0603_002:0377a06": "[0377a06] 我本著邪見(至)非是實滅度。",
    "X30n0603_002:0377a07": "[0377a07] 論曰一切賢聖證四種涅槃而佛祕密藏大涅槃",
    "X30n0603_002:0377a08": "不預也何謂四種曰一者自性清淨涅槃謂雖有",
    "X30n0603_002:0377a09": "染心性常明潔具足一切性功德故一切有情平",
    "X30n0603_002:0377a10": "等共有與一切法不一不異離一切相一切分別",
    "X30n0603_002:0377a11": "尋思路絕名言道斷惟真聖者自內所證故二者",
    "X30n0603_002:0377a12": "有餘依涅槃謂真如出煩惱障雖有微苦所依未",
    "X30n0603_002:0377a13": "滅而障永寂故三者無餘依涅槃謂真如出生死",
    "X30n0603_002:0377a14": "苦煩惱既盡餘依亦滅眾苦永寂故四者無住處",
    "X30n0603_002:0377a15": "涅槃謂真如出所知障大悲般若常所輔翼所以",
    "X30n0603_002:0377a16": "不住生死涅槃利樂有情窮未來際用而常寂故",
    "X30n0603_002:0377a17": "至如佛祕密藏大般涅槃則如伊字三點&#x7ADD;則不",
    "X30n0603_002:0377a18": "成伊縱亦不成伊如摩醯首羅面上三目乃得成",
    "X30n0603_002:0377a19": "伊三點若別亦不得成我亦如是解脫之法亦非",
    "X30n0603_002:0377a20": "涅槃如來之身亦非涅槃摩訶般若亦非涅槃三",
    "X30n0603_002:0377a21": "法各異亦非涅槃我今安住如是三法為眾生故",
    "X30n0603_002:0377a22": "名入涅槃二乘所證之涅槃則異於是五種者矣",
    "X30n0603_002:0377a23": "初則諦觀以求親證以心麤故不見正智及生空",
    "X30n0603_002:0377a24": "真如乃見惑業後苦不生心便變作涅槃想解圓",
    "X30n0603_002:0377b01": "覺經曰但諸聲聞所圓境界身心語言皆悉斷滅",
    "X30n0603_002:0377b02": "終不能至彼之親證所現涅槃又曰有妄業故妄",
    "X30n0603_002:0377b03": "見流轉厭流轉者妄見涅槃涅槃而言所證又言",
    "X30n0603_002:0377b04": "妄現舍利弗言我於空法得證乃至如今自覺非",
    "X30n0603_002:0377b05": "實滅度&#x8462;因而後返者也。",
    "X30n0603_002:0377b06": "[0377b06] 若得作佛時(至)教化諸菩薩。",
    "X30n0603_002:0377b07": "[0377b07] 論曰舍利弗出於小果驟聞大法剎那之間便起",
    "X30n0603_002:0377b08": "見惑至以佛為魔緣差之失有至是者然魔何所",
    "X30n0603_002:0377b09": "從來哉若從外來耶則佛言三界惟心此義不成",
    "X30n0603_002:0377b10": "何以故以心猶有外故若從內出耶則佛言心&#x5FA7;",
    "X30n0603_002:0377b11": "十方此義不成何以故以心有容受魔地故作是",
    "X30n0603_002:0377b12": "觀時魔即是佛如善財童子至伊沙那聚落勝熱",
    "X30n0603_002:0377b13": "婆羅門所見四面火聚猶如大山中有刀山高峻",
    "X30n0603_002:0377b14": "無極登彼山上投身入火時善財念曰將非是魔",
    "X30n0603_002:0377b15": "魔所使耶乃至登刀山投火聚未至中間即得菩",
    "X30n0603_002:0377b16": "薩善住三昧纔觸火燄又得菩薩寂靜樂神通三",
    "X30n0603_002:0377b17": "昧善財白言甚奇聖者如是刀山及大火聚我身",
    "X30n0603_002:0377b18": "觸時安隱快樂時婆羅門告善財曰善男子我唯",
    "X30n0603_002:0377b19": "得此菩薩無盡輪解脫如諸菩薩摩訶薩大功德",
    "X30n0603_002:0377b20": "燄能燒一切眾生見惑令無有餘舍利弗以知見",
    "X30n0603_002:0377b21": "力為功德燄者也。",
    "X30n0603_002:0377b22": "[0377b22] 爾時佛告舍(至)三十二小劫。",
    "X30n0603_002:0377b23": "[0377b23] 論曰眾生本來成佛而不自知由不自知故反從",
    "X30n0603_002:0377b24": "人&#x8994;所以供養承事善知識者以此然善知識者",
    "X30n0603_002:0377c01": "明告之曰汝固本來成佛則不信默不欲告則益",
    "X30n0603_002:0377c02": "疑不得已而言曰汝信根成熟當自開悟耳南越",
    "X30n0603_002:0377c03": "有蜑方病目聞其鄰漁於海&#x6FF5;得明珠問珠狀何",
    "X30n0603_002:0377c04": "若其鄰曰圓如彈光如月目病者疑不決更欲問",
    "X30n0603_002:0377c05": "有蜑叟笑曰汝目病若愈當自見珠也佛授大弟",
    "X30n0603_002:0377c06": "子舍利弗等成佛之記有以類此金剛般若經曰",
    "X30n0603_002:0377c07": "須菩提於意云何如來於然燈佛所有法得阿耨",
    "X30n0603_002:0377c08": "多羅三藐三菩提不不也世尊如我解佛所說義",
    "X30n0603_002:0377c09": "佛於然燈佛所無有法得阿耨多羅三藐三菩提",
    "X30n0603_002:0377c10": "佛言如是如是須菩提實無有法如來得阿耨多",
    "X30n0603_002:0377c11": "羅三藐三菩提若有法如來得阿耨多羅三藐三",
    "X30n0603_002:0377c12": "菩提者然燈佛則不與我授記佛意若曰若然燈",
    "X30n0603_002:0377c13": "佛當時有法可以付與我則便可得之矣以無法",
    "X30n0603_002:0377c14": "相付與故但蒙授記而已又勝天王般若經曰菩",
    "X30n0603_002:0377c15": "薩須真胝白勝天王言如來為大王授記乎勝天",
    "X30n0603_002:0377c16": "王答善思惟菩薩言善男子我授記如夢相又問",
    "X30n0603_002:0377c17": "曰大王如此授記當得何法答曰不得眾生壽者",
    "X30n0603_002:0377c18": "我人養育陰界入悉無所得若善若不善若染若",
    "X30n0603_002:0377c19": "淨若有漏若無漏若世間出世間若有為若無為",
    "X30n0603_002:0377c20": "若生死若涅槃悉無所得又問若無所得用授記",
    "X30n0603_002:0377c21": "為答曰善男子無所得故則得授記勝天王意若",
    "X30n0603_002:0377c22": "曰若有所得則佛即時付與我矣以無法相授故",
    "X30n0603_002:0377c23": "但得授記而已推然燈佛之於釋迦文佛推釋迦",
    "X30n0603_002:0377c24": "文佛之於勝天王授記之意洞然如此則知舍利",
    "X30n0603_002:0378a01": "弗信根成熟則當自證知也經言汝於未來過無",
    "X30n0603_002:0378a02": "量無邊不可思議劫者成佛不可以時期也供養",
    "X30n0603_002:0378a03": "若干千萬億佛受持正法具足菩薩所行之道者",
    "X30n0603_002:0378a04": "成佛不可以功計也以所經之劫所供養之佛皆",
    "X30n0603_002:0378a05": "非思慮所及故也夫思不及之地豈關時數功用",
    "X30n0603_002:0378a06": "哉經言國名離垢其土平正清淨嚴飾者一切智",
    "X30n0603_002:0378a07": "智之境非心識無明之相也安隱豐樂天人熾盛",
    "X30n0603_002:0378a08": "&#x7460;璃為地者神通光明之藏非分別煩惱之區也",
    "X30n0603_002:0378a09": "黃金為繩以界其側八正道之所會也其旁各有",
    "X30n0603_002:0378a10": "七寶行樹常有華果者七覺支之所生也佛號華",
    "X30n0603_002:0378a11": "光劫名大寶莊嚴而其中菩薩皆為大寶者則以",
    "X30n0603_002:0378a12": "不思議功德莊嚴以為主伴不思議無漏三昧以",
    "X30n0603_002:0378a13": "為眷屬故言彼諸菩薩無量無邊不可思議筭數",
    "X30n0603_002:0378a14": "譬喻所不能及也。",
    "X30n0603_002:0378a15": "[0378a15] 爾時世尊(至)宣應自欣慶。",
    "X30n0603_002:0378a16": "[0378a16] 論曰經則先敘時節進修之因而後敘佛號偈則",
    "X30n0603_002:0378a17": "先敘佛號而後敘時節進修之因經必有旨也&#x8462;",
    "X30n0603_002:0378a18": "成佛之義不可以時論圓覺經金剛藏菩薩&#x751E;問",
    "X30n0603_002:0378a19": "佛曰若諸眾生本來成佛何故復有一切無明若",
    "X30n0603_002:0378a20": "諸無明眾生本有何因緣故如來復說本來成佛",
    "X30n0603_002:0378a21": "十方異生本成佛道後起無明一切如來何時復",
    "X30n0603_002:0378a22": "生一切煩惱而佛特不答但呵之曰一切世界始",
    "X30n0603_002:0378a23": "終生滅前後有無聚散起止念念相續循環往復",
    "X30n0603_002:0378a24": "種種取捨皆是輪回未出輪回而辯圓覺彼圓覺",
    "X30n0603_002:0378b01": "性即同流轉若免輪回無有是處以佛所呵之辭",
    "X30n0603_002:0378b02": "以觀此經所敘先後之不倫則成佛不可以時論",
    "X30n0603_002:0378b03": "明矣。",
    "X30n0603_002:0378b04": "[0378b04] 爾時四部眾(至)而說偈言。",
    "X30n0603_002:0378b05": "[0378b05] 昔於波羅奈(至)令離疑悔。",
    "X30n0603_002:0378b06": "[0378b06] 論曰前文敘舍利弗成佛之國名曰離垢其土平",
    "X30n0603_002:0378b07": "正清淨嚴飾乃至黃金界側七寶行樹而其劫名",
    "X30n0603_002:0378b08": "大寶莊嚴以有諸大菩薩威德神變諸妙光明以",
    "X30n0603_002:0378b09": "為伴助是國也可謂殊勝妙淨者矣至於下文有",
    "X30n0603_002:0378b10": "大長者其家廣大唯有一門乃至有五百人止住",
    "X30n0603_002:0378b11": "其中周障屈曲雜穢充&#x5FA7;諸惡蟲輩交橫馳走諸",
    "X30n0603_002:0378b12": "怪禽獸異狀之鬼如是諸難恐畏無量是宅也可",
    "X30n0603_002:0378b13": "謂污穢不祥者矣然殊勝妙淨之國為身土之報",
    "X30n0603_002:0378b14": "污穢不祥之宅為五陰區宇之譬非二法也惟眾",
    "X30n0603_002:0378b15": "生心所趣向而隨順之如何耳華嚴論曰以迷十",
    "X30n0603_002:0378b16": "二有支名一切眾生悟十二有支即是佛故眾生",
    "X30n0603_002:0378b17": "及以有支皆無自性若隨煩惱無明行識名色六",
    "X30n0603_002:0378b18": "相相對生觸受愛取有成五蘊身即有生老病死",
    "X30n0603_002:0378b19": "常流轉故若以戒定慧觀照方便力照自身心境",
    "X30n0603_002:0378b20": "體相皆自性空無內外有即眾生心全佛智海故",
    "X30n0603_002:0378b21": "偈曰欲知諸佛心當觀佛智慧佛智無依處如空",
    "X30n0603_002:0378b22": "無所依眾生種種樂及諸方便智皆依佛智起自",
    "X30n0603_002:0378b23": "是而觀則諸天所脫上妙之衣於&#x8657;空而自回轉",
    "X30n0603_002:0378b24": "者欲示回而隨順殊勝淨妙之國之象也何以知",
    "X30n0603_002:0378c01": "之維摩經曰慚愧上服豈非諸天以其耽著三界",
    "X30n0603_002:0378c02": "火宅之久而聞舍利弗成佛之國嚴淨競生慚愧",
    "X30n0603_002:0378c03": "乎不然何天樂自奏天華自雨而衣獨迴轉耶。",
    "X30n0603_002:0378c04": "[0378c04] 爾時佛告(至)無求出意。",
    "X30n0603_002:0378c05": "[0378c05] 論曰或謂之國謂之邑謂之聚落則欲界色界無",
    "X30n0603_002:0378c06": "色界也大富長者則佛世尊也幻滅都盡慧光渾",
    "X30n0603_002:0378c07": "圓故言其身老邁萬德成就光嚴住持故言財富",
    "X30n0603_002:0378c08": "無量涅槃法界吾所轉也天魔外道吾所役也故",
    "X30n0603_002:0378c09": "言多有田宅及諸童僕區三界以為宅一佛乘以",
    "X30n0603_002:0378c10": "為歸故言其家廣大唯有一門紛然六趣之中幻",
    "X30n0603_002:0378c11": "出五蘊之聚故言多諸人眾一百二百乃至五百",
    "X30n0603_002:0378c12": "其中止住也然不直曰五百而曰一百二百乃至",
    "X30n0603_002:0378c13": "五百何也曰無明緣行行緣識識緣名色次第而",
    "X30n0603_002:0378c14": "具故也三苦之趣既成則生老病死諸苦之火無",
    "X30n0603_002:0378c15": "所可逃其來迅速故言堂閣朽故乃至俱時欻然",
    "X30n0603_002:0378c16": "火起焚燒舍宅也佛視聲聞辟支佛則二乘子也",
    "X30n0603_002:0378c17": "視菩薩則大乘子也然眾生皆佛之子何獨以三",
    "X30n0603_002:0378c18": "乘為子乎曰彼方捨父逃逝未還唯三乘之子行",
    "X30n0603_002:0378c19": "至父舍故變百言十者明眾生入三乘者纔十一",
    "X30n0603_002:0378c20": "也況至佛乘者乎於是佛觀六趣之苦而悲之初",
    "X30n0603_002:0378c21": "見而驚既驚而怖佛豈有是哉以其子病故父母",
    "X30n0603_002:0378c22": "亦病之謂也故言見是大火從四面起即大驚怖",
    "X30n0603_002:0378c23": "也我為度眾生而生三界而諸眾生方深著五欲",
    "X30n0603_002:0378c24": "以貪著故不覺不知不驚不怖故言我雖能於此",
    "X30n0603_002:0379a01": "所燒之門安隱得出而諸子等於火宅內樂著嬉",
    "X30n0603_002:0379a02": "戲乃至無求出意也。",
    "X30n0603_002:0379a03": "[0379a03] 舍利弗是(至)視父而已。",
    "X30n0603_002:0379a04": "[0379a04] 論曰以欲荷擔大法提挈四生故言身手有力承",
    "X30n0603_002:0379a05": "以解脫之服熏以知見之香履以方便之智&#x51ED;以",
    "X30n0603_002:0379a06": "廣大之願故言當以衣&#x88D3;若以几案從舍而出西",
    "X30n0603_002:0379a07": "域以衣&#x88D3;為盛華之器以獻尊貴者而&#x88D3;常有香",
    "X30n0603_002:0379a08": "阿含經曰初七思惟所得法如用衣&#x88D3;二七思惟",
    "X30n0603_002:0379a09": "眾生根緣如用几三七思惟樹地恩如用案然所",
    "X30n0603_002:0379a10": "得法即佛之知見也所欲說即種種方便之智也",
    "X30n0603_002:0379a11": "所念恩即廣大度生之願也唯此一佛乘之法微",
    "X30n0603_002:0379a12": "玅難入故言唯有一門而復狹小也眾生於五濁",
    "X30n0603_002:0379a13": "惡世未能出離為說佛智莫之能度故言諸子幼",
    "X30n0603_002:0379a14": "稚未有所識戀著嬉戲或當墮落為火所燒如下",
    "X30n0603_002:0379a15": "文曰眾生未免生老病死憂悲苦惱而為三界火",
    "X30n0603_002:0379a16": "宅所燒何由能解佛之智慧是也由不知有苦不",
    "X30n0603_002:0379a17": "知有苦集不知忘失慧命之由雖出生入死或值",
    "X30n0603_002:0379a18": "佛世而不知聞法故言亦復不知何者是火何者",
    "X30n0603_002:0379a19": "為舍何者為失東西走戲視父而已如下文曰於",
    "X30n0603_002:0379a20": "此三界東西馳走雖遭大苦不以為患是也背明",
    "X30n0603_002:0379a21": "投暗故言東西生死往還速疾故言馳走而於是",
    "X30n0603_002:0379a22": "中特起見愛故言戲。",
    "X30n0603_002:0379a23": "[0379a23] 爾時長者(至)皆當與汝。",
    "X30n0603_002:0379a24": "[0379a24] 論曰佛為度眾生而生三界若捨方便則一大事",
    "X30n0603_002:0379b01": "因緣亦幾乎息矣則父子俱喪故言我及諸子必",
    "X30n0603_002:0379b02": "為所焚以是先令出苦乃說實道故言當設方便",
    "X30n0603_002:0379b03": "令諸子等得免斯害如下文曰雖有力無所畏而",
    "X30n0603_002:0379b04": "不用之但以智慧方便於火宅拔濟眾生是也知",
    "X30n0603_002:0379b05": "諸眾生心有種種欲隨宜所說故言父知諸子先",
    "X30n0603_002:0379b06": "心各有所好乃至宜速出來隨汝所欲皆當與汝",
    "X30n0603_002:0379b07": "如下文曰為說聲聞辟支佛佛乘稱讚三乘誘令",
    "X30n0603_002:0379b08": "脫苦又言汝等莫得樂住三界勿貪麤弊色聲香",
    "X30n0603_002:0379b09": "味觸速出三界當得三乘此三乘法皆是聖所稱",
    "X30n0603_002:0379b10": "歎等是也。",
    "X30n0603_002:0379b11": "[0379b11] 爾時諸子(至)歡喜踊躍。",
    "X30n0603_002:0379b12": "[0379b12] 論曰於此論修證行相之差別勤墯超升之後先",
    "X30n0603_002:0379b13": "故言心各勇銳互相推排於八正道之共由而有",
    "X30n0603_002:0379b14": "遲疾故言競共馳走爭出火宅車馳謂之馳徒走",
    "X30n0603_002:0379b15": "謂之走以此而得出三界火宅故下文曰自求涅",
    "X30n0603_002:0379b16": "槃求自然慧求一切智而名聲聞辟支佛佛乘出",
    "X30n0603_002:0379b17": "於火宅是也夫出三界險道三乘交會之處以四",
    "X30n0603_002:0379b18": "諦法而自觀照故言四衢道中然見惑雖除思惟",
    "X30n0603_002:0379b19": "猶在不名露地至三界思惟已盡故言露地以住",
    "X30n0603_002:0379b20": "果不進故言而坐不為見思所局故言泰然生滅",
    "X30n0603_002:0379b21": "度安隱想故言歡喜如下文曰如來為一切眾生",
    "X30n0603_002:0379b22": "之父若見無量億千眾生以佛教門出三界苦怖",
    "X30n0603_002:0379b23": "畏險道得涅槃樂是也。",
    "X30n0603_002:0379b24": "[0379b24] 時諸子等(至)而侍衛之。",
    "X30n0603_002:0379c01": "[0379c01] 論曰羊鹿二車小而非大牛與羊鹿大而非一今",
    "X30n0603_002:0379c02": "無羊鹿之二車亦無羊鹿牛之三車故言等與一",
    "X30n0603_002:0379c03": "大車而已舍利弗既疑佛獨以小乘濟度謂一佛",
    "X30n0603_002:0379c04": "乘外有別出之二乘又疑我等同入法性謂一佛",
    "X30n0603_002:0379c05": "乘中有分別之三乘今皆無之唯一佛乘以此乘",
    "X30n0603_002:0379c06": "無上無邊故言其車高廣萬行之所莊嚴故言眾",
    "X30n0603_002:0379c07": "寶莊校總持之所護遮故言周匝欄楯以四辯之",
    "X30n0603_002:0379c08": "下化故言四面懸鈴以慈悲之普覆故言上張幰",
    "X30n0603_002:0379c09": "&#x8462;又以眾善嚴此慈悲也故言亦以珍奇雜寶而",
    "X30n0603_002:0379c10": "嚴飾之又以四誓固此慈悲也故言寶繩交絡用",
    "X30n0603_002:0379c11": "四攝以和悅之如華用神通以驚動之如瓔故言",
    "X30n0603_002:0379c12": "垂諸華瓔以諸定之柔軟故言重敷婉筵綖以安",
    "X30n0603_002:0379c13": "其身故第一義之安隱故言安置丹枕枕以奠其",
    "X30n0603_002:0379c14": "首故西域枕中以綿實之外以赤皮鞔之故名丹",
    "X30n0603_002:0379c15": "枕清淨調伏福慧兩足故言駕以白牛膚色充潔",
    "X30n0603_002:0379c16": "貌悴骨剛堪任大事故言形體姝好有大筋力以",
    "X30n0603_002:0379c17": "定慧等持疾至薩婆若海故言行步平正其疾如",
    "X30n0603_002:0379c18": "風眾魔外道惟所使令故言又多僕從而侍衛之",
    "X30n0603_002:0379c19": "如下文曰悉與諸佛禪定解脫娛樂之具皆是一",
    "X30n0603_002:0379c20": "相一種聖所稱歎能生淨妙第一之樂是也。",
    "X30n0603_002:0379c21": "[0379c21] 所以者何(至)等與大車。",
    "X30n0603_002:0379c22": "[0379c22] 論曰定慧莊嚴法又平等是故說一佛乘令皆作",
    "X30n0603_002:0379c23": "佛故言我有如是七寶大車其數無量應當等心",
    "X30n0603_002:0379c24": "各各與之不宜差別如下文曰我有無量無邊智",
    "X30n0603_002:0380a01": "慧力無所畏諸佛法藏是諸眾生皆是我子等與",
    "X30n0603_002:0380a02": "大乘不令有人獨得滅度是也假令初無方便直",
    "X30n0603_002:0380a03": "全軀命軀命之全重於玩好即是已得玩好之具",
    "X30n0603_002:0380a04": "猶不為&#x8657;況復本設方便拔出火宅寧有&#x8657;也此",
    "X30n0603_002:0380a05": "以方便拔難況直全軀命乎故言得免火難全其",
    "X30n0603_002:0380a06": "軀命非為&#x8657;妄何以故若全身命便為已得玩好",
    "X30n0603_002:0380a07": "之具況復方便於彼火宅而拔濟之假令財足愛",
    "X30n0603_002:0380a08": "均直以方便拔難猶不為&#x8657;況復財富等欲饒益",
    "X30n0603_002:0380a09": "寧有&#x8657;也故言自知財富無量欲饒益諸子等與",
    "X30n0603_002:0380a10": "大車如下文曰如來亦復如是無有&#x8657;妄引導眾",
    "X30n0603_002:0380a11": "生然後但以大乘而度脫之何以故如來有無量",
    "X30n0603_002:0380a12": "智慧力無所畏諸法之藏是也。",
    "X30n0603_002:0380a13": "[0380a13] 佛告舍利弗(至)分別說三。",
    "X30n0603_002:0380a14": "[0380a14] 論曰求自然慧不從人得則優於聲聞然樂獨善",
    "X30n0603_002:0380a15": "寂不能兼善則劣於菩薩深知諸法因緣此其所",
    "X30n0603_002:0380a16": "以為緣覺法不從人得又樂獨善如鹿不依人而",
    "X30n0603_002:0380a17": "力小於牛也佛&#x5FA7;知一切法一切智即是佛智佛",
    "X30n0603_002:0380a18": "名自然人佛智即自然智自然智即無師自然智",
    "X30n0603_002:0380a19": "即是無師智轉相釋也辟支佛亦名自然人但無",
    "X30n0603_002:0380a20": "一切智止名慧而已譬之牛者以其力大於羊鹿",
    "X30n0603_002:0380a21": "也大乘雖從人得而是法住法位世間相常住故",
    "X30n0603_002:0380a22": "不以依人為嫌也然未出火宅之時雖大乘猶與",
    "X30n0603_002:0380a23": "羊鹿為三至其等則唯一佛乘而已此其所以為",
    "X30n0603_002:0380a24": "異然經言若有眾生從佛世尊聞法信受勤修精",
    "X30n0603_002:0380b01": "進求一切智佛智自然智無師智如來知見力無",
    "X30n0603_002:0380b02": "所畏則凡夫可以現證以是知佛乘為不可思議",
    "X30n0603_002:0380b03": "寶篋經曰猶如迦陵頻伽鳥王卵中之子其喙未",
    "X30n0603_002:0380b04": "現便出迦陵頻伽妙聲佛法卵中諸菩薩等未壞",
    "X30n0603_002:0380b05": "我見未出三界然能演出佛法妙音也。",
    "X30n0603_002:0380b06": "[0380b06] 佛欲重宣(至)變狀如是。",
    "X30n0603_002:0380b07": "[0380b07] 論曰經文則&#x69E9;舉其意故略至於偈則備敘其事",
    "X30n0603_002:0380b08": "故詳然三界之相不出無明之三毒利鈍之十使",
    "X30n0603_002:0380b09": "惡見之與雜染倒想之與細惑也於器界則紛五",
    "X30n0603_002:0380b10": "濁於根身則縛八苦總以異類惡見為之喻經言",
    "X30n0603_002:0380b11": "其宅久故而復頓弊則變化密移而不覺無常之",
    "X30n0603_002:0380b12": "壓至也基陛隤毀則無明為基餘緣為陛基即堂",
    "X30n0603_002:0380b13": "之基陛即陛之級自行識以次等級之相緣故以",
    "X30n0603_002:0380b14": "為陛畢竟變滅故名隤毀也墻壁圮坼則四大之",
    "X30n0603_002:0380b15": "將離泥塗阤落則皮膚之瘦瘠覆苫亂墜則毛髮",
    "X30n0603_002:0380b16": "之遺棄椽梠差脫則骨齒之朽缺周障屈曲雜穢",
    "X30n0603_002:0380b17": "充遍則百骸九竅三十六物塵穢交雜無一淨者",
    "X30n0603_002:0380b18": "豈非眾生著身見也深故歷言之使如&#x8657;誑之法",
    "X30n0603_002:0380b19": "一切現前不可恃以為牢且久也有五百人止住",
    "X30n0603_002:0380b20": "其中者五道所攝三乘種性也鴟梟鵰鷲烏鵲鳩",
    "X30n0603_002:0380b21": "鴿則貪毒也甚則孳尾奪攘輕則傳沫目運蚖蛇",
    "X30n0603_002:0380b22": "蝮蠍蜈蚣蚰蜒則瞋毒也守宮百足鼬貍鼷鼠則",
    "X30n0603_002:0380b23": "癡毒也守宮食朱砂七斤搗以傅身宮觸則滅百",
    "X30n0603_002:0380b24": "足即蚿也足多而行不速者也鼬鼠即鼯夷由五",
    "X30n0603_002:0380c01": "技而窮者也諸惡蟲輩交橫馳走者結前義之辭",
    "X30n0603_002:0380c02": "也屎尿臭處不淨流溢蜣蜋諸蟲而集其上者以",
    "X30n0603_002:0380c03": "明前因貪而生瞋癡此明因癡而有貪愛不辨淨",
    "X30n0603_002:0380c04": "穢故為癡樂著不捨故為貪也狐狼野干咀嚼踐",
    "X30n0603_002:0380c05": "蹋者狐貪而疑狼貪而狼野干貪而癡疑則癡之",
    "X30n0603_002:0380c06": "別狼則瞋之別三毒雜相也咀嚼踐蹋則言於不",
    "X30n0603_002:0380c07": "淨之境味著不厭蹈藉不離也嚌齧死屍骨肉狼",
    "X30n0603_002:0380c08": "藉則言於無常之身計校不捨紛亂不攝也由是",
    "X30n0603_002:0380c09": "&#x7FA3;狗競來搏撮飢羸求食則貪之相&#x9B2A;諍&#x6463;掣啀",
    "X30n0603_002:0380c10": "喍&#x5637;吠則瞋之相於不淨之境無常之身而追求",
    "X30n0603_002:0380c11": "爭奪如此則癡之相是為三毒等分相而諸結使",
    "X30n0603_002:0380c12": "乃至八萬四千煩惱皆由三毒別相及等分相所",
    "X30n0603_002:0380c13": "從生也其舍恐怖變狀如是者亦結之之辭也。",
    "X30n0603_002:0380c14": "[0380c14] 處處皆有(至)恐畏無量。",
    "X30n0603_002:0380c15": "[0380c15] 論曰前十偈多敘五鈍使煩惱謂貪瞋癡慢疑也",
    "X30n0603_002:0380c16": "而此十偈多敘五利使煩惱謂身見邊見邪見見",
    "X30n0603_002:0380c17": "取戒取也利使&#x5FA7;緣五陰四大故言處處皆有然",
    "X30n0603_002:0380c18": "以喻鬼神者以其有通有智而以鈍使喻禽獸者",
    "X30n0603_002:0380c19": "以其無通無智故也魑魅魍魎者魑之言離魅之",
    "X30n0603_002:0380c20": "言昧魍之言罔魎之言兩凡諸鬼物同一法性皆",
    "X30n0603_002:0380c21": "由離而不守昧而不明罔而不出兩而不一依止",
    "X30n0603_002:0380c22": "諸見具六十二故夜叉捷疾之鬼食人肉則撥無",
    "X30n0603_002:0380c23": "善因果者食惡蟲類則撥無惡因果者如外道富",
    "X30n0603_002:0380c24": "蘭那迦葉謂一切法斷滅性空即無生死果報者",
    "X30n0603_002:0381a01": "也孚乳產生者世間之法從自類因生自類果各",
    "X30n0603_002:0381a02": "自藏護者以因中有果名藏必得不失名護言此",
    "X30n0603_002:0381a03": "者明善惡因果皎然利生以暴外道邪見之惡也",
    "X30n0603_002:0381a04": "邪見具足為飽邪見蔓莚為熾造為諍論陷人於",
    "X30n0603_002:0381a05": "惡趣如&#x9B2A;之聲可怖畏也鳩槃茶可畏而勝者則",
    "X30n0603_002:0381a06": "有漏善能生勝處六欲諸天欲界之高處有土埵",
    "X30n0603_002:0381a07": "之象而此鬼蹲踞之或時離地一尺二尺者則色",
    "X30n0603_002:0381a08": "界無色界也往返遊行縱逸嬉戲則往來三界或",
    "X30n0603_002:0381a09": "升或墮戀著不出而娛樂無厭也捉狗兩足撲令",
    "X30n0603_002:0381a10": "失聲則謗無苦集以&#x811A;加頸怖狗自樂則謗無滅",
    "X30n0603_002:0381a11": "道如外道毗闍夜毗羅胝子謂道不須求但經生",
    "X30n0603_002:0381a12": "死劫數苦自盡得以狗喻苦則見苦斷集如兩足",
    "X30n0603_002:0381a13": "之相須也今則以道為不須求使苦集之說不行",
    "X30n0603_002:0381a14": "則捉其兩足撲令失聲也修道而後證滅如首之",
    "X30n0603_002:0381a15": "在上足之在下也今則以為苦盡自得道以沮厭",
    "X30n0603_002:0381a16": "苦之意令自放逸則是以&#x811A;加頸怖狗自樂者也",
    "X30n0603_002:0381a17": "復有諸鬼其身長大者&#x7AEA;以計三世為我謂之長",
    "X30n0603_002:0381a18": "橫以計五陰為我謂之大無慚愧之衣故言裸無",
    "X30n0603_002:0381a19": "白淨之法故言黑無功德之質故言瘦堅執其所",
    "X30n0603_002:0381a20": "見未&#x751E;暫捨故言常住其中發聲宣說為惡聲冀",
    "X30n0603_002:0381a21": "望得果為求食其咽如針則氣縷命危而延其壽",
    "X30n0603_002:0381a22": "此非想無常而計以為涅槃者也首如牛頭者斷",
    "X30n0603_002:0381a23": "常二邊牛之兩角也智度論曰邊地人有人而牛",
    "X30n0603_002:0381a24": "首者計斷不修善因如食人之肉計常不求苦滅",
    "X30n0603_002:0381b01": "如復食狗之肉依止諸見紛然不能料理故言頭",
    "X30n0603_002:0381b02": "髮髼亂以斷破常以常破斷故言殘害兇險無智",
    "X30n0603_002:0381b03": "定飲食以自滋養故言飢渴所逼以諍論之往返",
    "X30n0603_002:0381b04": "故言&#x544C;喚馳走然欲界煩惱之相俱是有漏之心",
    "X30n0603_002:0381b05": "以常無道味深著邪見不能自出故言飢急四向",
    "X30n0603_002:0381b06": "闚看&#x7255;牖也如是諸難恐畏無量者結前義之辭",
    "X30n0603_002:0381b07": "也。",
    "X30n0603_002:0381b08": "[0381b08] 是朽故宅(至)揚聲大&#x544C;。",
    "X30n0603_002:0381b09": "[0381b09] 論曰夫三界者佛應化之所其初發心願度脫一",
    "X30n0603_002:0381b10": "切有情故言是朽故宅屬于一人我於大通智勝",
    "X30n0603_002:0381b11": "佛時常教汝等當伏五濁由我應緣他方而汝等",
    "X30n0603_002:0381b12": "機感已盡五濁便起故言其人近出如下文曰數",
    "X30n0603_002:0381b13": "現涅槃即是出宅之意也四面一時其燄俱熾者",
    "X30n0603_002:0381b14": "則身受心法等起四倒起五濁起八苦起相續漸",
    "X30n0603_002:0381b15": "增故言俱熾命已斷則諸根自壞故言棟梁椽柱",
    "X30n0603_002:0381b16": "爆聲震裂氣消體解故言摧折墮落墻壁崩倒於",
    "X30n0603_002:0381b17": "是時諸見紛亂欲靜不可故言揚聲大&#x544C;。",
    "X30n0603_002:0381b18": "[0381b18] 鵰鷲諸鳥(至)眾難非一。",
    "X30n0603_002:0381b19": "[0381b19] 論曰於此示色界火起之相也鳩槃茶等周慞惶",
    "X30n0603_002:0381b20": "怖者鳩槃茶惡見也以愛想輕飛纏於惡見故言",
    "X30n0603_002:0381b21": "不能自出惡獸毒蟲藏竄孔穴者四禪之定如孔",
    "X30n0603_002:0381b22": "穴被燒之類雖不及門外泰然不遭猛燄如禪定",
    "X30n0603_002:0381b23": "之中不見欲界麤弊之惡也毗舍闍鬼亦住其中",
    "X30n0603_002:0381b24": "者孔穴之中雖無猛燄猶有熱惱則四禪無欲界",
    "X30n0603_002:0381c01": "之惡亦有愛味細苦故見愛交凌如相飲噉故言",
    "X30n0603_002:0381c02": "共相殘害飲血噉肉則謂於禪中起諸見不能生",
    "X30n0603_002:0381c03": "無漏定默如飲血又著五支喜如噉肉野干之屬",
    "X30n0603_002:0381c04": "則貪相也謂欲界之貪未來之定已斷故言&#x7ADD;已",
    "X30n0603_002:0381c05": "前死諸大惡獸競來食噉臭&#x70DF;蓬[火*孛]充塞四面者",
    "X30n0603_002:0381c06": "則輕貪先亡重愛未去如惡獸之噉野干惡覺回",
    "X30n0603_002:0381c07": "環如臭&#x70DF;之充塞也於此又示無色界火起之相",
    "X30n0603_002:0381c08": "也厭色界定出而向無色界以厭觀麤境而欲觀",
    "X30n0603_002:0381c09": "無色之法如蜈蚣毒蛇之類遭燒出穴若得無色",
    "X30n0603_002:0381c10": "界定必滅色界之緣故言隨所取食又諸餓鬼頭",
    "X30n0603_002:0381c11": "上火然者無色非想雖居最頂然猶生滅不停未",
    "X30n0603_002:0381c12": "度諸苦何則心異念故名生苦念念不住故名老",
    "X30n0603_002:0381c13": "苦行擾擾妨定故名病苦以是退定故名死苦求",
    "X30n0603_002:0381c14": "定不得即求不得苦必為障礙即冤憎會苦四陰",
    "X30n0603_002:0381c15": "即五陰盛苦愛著此定欲出不忍即愛別離苦以",
    "X30n0603_002:0381c16": "無無漏酒故言飢渴以未出輪回故言悶走也其",
    "X30n0603_002:0381c17": "宅如是甚可怖畏毒害火災眾難非一者結之之",
    "X30n0603_002:0381c18": "辭也。",
    "X30n0603_002:0381c19": "[0381c19] 是時宅主(至)嬉戲不已。",
    "X30n0603_002:0381c20": "[0381c20] 論曰我於此所燒之門安隱得出故言在門外立",
    "X30n0603_002:0381c21": "聞火宅之難思所由濟之意也前文既言我以佛",
    "X30n0603_002:0381c22": "眼觀見六道眾生之苦今乃言聞有人言何也曰",
    "X30n0603_002:0381c23": "此譬喻也譬喻則言聞有人者&#x8462;是起後之語端",
    "X30n0603_002:0381c24": "耳若所言佛眼觀見六道則是稱法所演如實之",
    "X30n0603_002:0382a01": "義也先因遊戲來入此宅者三界之相起於戲論",
    "X30n0603_002:0382a02": "以戲論故則有生死首楞嚴經曰從畢竟無成究",
    "X30n0603_002:0382a03": "竟有而佛歎嗟為起大悲故言驚入施巧方便故",
    "X30n0603_002:0382a04": "言告喻則所敘患難鬼物為可怖畏也宅以火故",
    "X30n0603_002:0382a05": "言災火蔓莚則因惑生苦宅既已壞則當修宅故",
    "X30n0603_002:0382a06": "言眾苦次第也然緣生之中無明緣行行緣識等",
    "X30n0603_002:0382a07": "以成三苦之聚故言相續不絕所謂毒蛇蚖蝮及",
    "X30n0603_002:0382a08": "諸夜叉一切惡見三毒之相紛然復起矣則佛雖",
    "X30n0603_002:0382a09": "以方便誘喻終不信受故言猶故樂著嬉戲不已",
    "X30n0603_002:0382a10": "也。",
    "X30n0603_002:0382a11": "[0382a11] 是時長者(至)令至滅度。",
    "X30n0603_002:0382a12": "[0382a12] 論曰前文學無學人亦各自以離我見及有無見",
    "X30n0603_002:0382a13": "便謂已得涅槃者彼安知祕密藏大涅槃哉佛性",
    "X30n0603_002:0382a14": "論曰如摩犍特經說世尊若涅槃是有我今自有",
    "X30n0603_002:0382a15": "&#x8066;明利智云何不見佛言涅槃實有汝今未得無",
    "X30n0603_002:0382a16": "分別聖智故不得見以微細故非聞慧所得以真",
    "X30n0603_002:0382a17": "實故非思慧所得夫以聞慧思慧之妙且不能以",
    "X30n0603_002:0382a18": "得之則但離&#x8657;妄名為解脫者豈能得之耶問曰",
    "X30n0603_002:0382a19": "說三乘而單言四諦四諦三乘皆具耶曰四諦於",
    "X30n0603_002:0382a20": "華嚴經則名四聖諦&#x8462;三乘之通法也隨其所證",
    "X30n0603_002:0382a21": "淺深如何耳辟支佛觀無明乃至老死是為苦集",
    "X30n0603_002:0382a22": "觀無明盡乃至老死盡是為滅道菩薩觀四諦即",
    "X30n0603_002:0382a23": "是一諦頓漸有異故也。",
    "X30n0603_002:0382a24": "[0382a24] 我為法王(至)非己智分。",
    "X30n0603_002:0382b01": "[0382b01] 論曰信有二種一者智通之信二者依通之信智",
    "X30n0603_002:0382b02": "通之信者所謂一切智無師智自然智悉已成就",
    "X30n0603_002:0382b03": "信如來出世說法度生入般涅槃始終不出一剎",
    "X30n0603_002:0382b04": "那際故經言汝舍利弗尚於此經以信得入者智",
    "X30n0603_002:0382b05": "通之信也依通之信者所謂以情解故疑網不除",
    "X30n0603_002:0382b06": "且信佛語故經言其餘聲聞信佛語故隨順此經",
    "X30n0603_002:0382b07": "非己智分者依通之信也晉王羲之以善書名世",
    "X30n0603_002:0382b08": "其子弟皆師其筆法羲之方落筆時手忘筆筆忘",
    "X30n0603_002:0382b09": "法心融神會點畫所至意態自足師其筆法者手",
    "X30n0603_002:0382b10": "不忘筆心不忘字通則行否則止皆曰書也如羲",
    "X30n0603_002:0382b11": "之者智通之信也師之者依通之信也舊疏曰此",
    "X30n0603_002:0382b12": "以不定性二乘方順生信故謂舍利弗如汝上根",
    "X30n0603_002:0382b13": "尚信我語方漸證入況餘不定性聲聞乎&#x609E;矣。",
    "X30n0603_002:0382b14": "[0382b14] 又舍利弗憍(至)玅法華經。",
    "X30n0603_002:0382b15": "[0382b15] 論曰自又舍利弗至莫說此經凡三十六偈詳言",
    "X30n0603_002:0382b16": "謗經者所獲報所言斯經者非語言品目紙墨文",
    "X30n0603_002:0382b17": "字也一切眾生之自心也受持讀誦書寫演說者",
    "X30n0603_002:0382b18": "經行坐臥折旋俯仰不令餘念敢間斷之故謗之",
    "X30n0603_002:0382b19": "為言不信也至親者心也而不信反信物是謂顛",
    "X30n0603_002:0382b20": "倒夫顛倒者必流轉故佛歷言其故謂生地獄中",
    "X30n0603_002:0382b21": "&#x5FA7;&#x751E;諸苦尚餘苦業生旁生中&#x5FA7;&#x751E;諸苦&#x751E;業盡",
    "X30n0603_002:0382b22": "矣乃生人趣然為順後之業而昏荒鄙暗時世所",
    "X30n0603_002:0382b23": "憎嫉固其所也首楞嚴經曰阿難是諸眾生非破",
    "X30n0603_002:0382b24": "律儀犯菩薩戒毀佛涅槃諸餘罪業歷劫燒然後",
    "X30n0603_002:0382c01": "還罪畢受諸鬼形乃至鬼業既盡則情與想二俱",
    "X30n0603_002:0382c02": "成空方於世間與元負人冤對相值身為畜生&#x9167;",
    "X30n0603_002:0382c03": "其宿債從是畜生酬償先債若彼酬者分越所&#x9167;",
    "X30n0603_002:0382c04": "此等眾生還復為人反徵其剩此言毀佛涅槃者",
    "X30n0603_002:0382c05": "罪報如是則諸佛之涅槃眾生之自心非二法也",
    "X30n0603_002:0382c06": "無盡居士論曰舍利弗既悟三乘方便之義疑悔",
    "X30n0603_002:0382c07": "永盡定知作佛佛以祕護之語於天人婆羅門大",
    "X30n0603_002:0382c08": "眾中示以宿命令憶本願授記於未來世作佛號",
    "X30n0603_002:0382c09": "曰華光劫名大寶莊嚴所謂大寶者其國以菩薩",
    "X30n0603_002:0382c10": "為大寶故也此諸菩薩皆久植德本於無量百千",
    "X30n0603_002:0382c11": "萬億佛所淨修梵行此猶如今者彌勒菩薩在兜",
    "X30n0603_002:0382c12": "率內院教化上生天眾於當來下生龍華授記其",
    "X30n0603_002:0382c13": "事同也&#x7460;璃為地以表淨光有八交道以表八正",
    "X30n0603_002:0382c14": "金繩界道以表戒體七寶行樹以表七覺寶華承",
    "X30n0603_002:0382c15": "足以表履踐雜色華果以表行解淨業如是依報",
    "X30n0603_002:0382c16": "亦然舍利弗既得記已千二百心自在者聞所未",
    "X30n0603_002:0382c17": "聞皆墮疑惑舍利弗請佛為說因緣佛言吾先以",
    "X30n0603_002:0382c18": "譬喻言辭方便說法皆為化菩薩故然當復以譬",
    "X30n0603_002:0382c19": "喻更明其義有大長者其年衰邁則佛之將入涅",
    "X30n0603_002:0382c20": "槃也其家廣大唯有一門則十方佛乘無二無三",
    "X30n0603_002:0382c21": "也有五百人止住其中則五陰眾生也堂閣朽故",
    "X30n0603_002:0382c22": "則無所觀也墻壁隤落則無所聞也柱根腐敗則",
    "X30n0603_002:0382c23": "下無以立梁棟傾危則上無以承欻然火起則病",
    "X30n0603_002:0382c24": "苦將至戀著嬉戲則不知恐怖鴟梟鵰鷲以言其",
    "X30n0603_002:0383a01": "搏擊也烏鵲鳩鴿以言其喧淫也蚖蛇蝮蠍蜈蚣",
    "X30n0603_002:0383a02": "蚰蜒以言其毒守宮百足以言其擾動鼬貍鼷鼠",
    "X30n0603_002:0383a03": "以言其偷伏蜣蜋諸蟲以言其穢狐狼野干以言",
    "X30n0603_002:0383a04": "其貪&#x7FA3;狗&#x5637;吠以言其爭夜叉競來以言其殘鳩",
    "X30n0603_002:0383a05": "槃茶鬼以言其&#x8657;餓鬼周障以言其熱惱毗舍闍",
    "X30n0603_002:0383a06": "鬼以言其本欲害人而亦遭其害也凡此之類起",
    "X30n0603_002:0383a07": "於三毒無明增為八萬四千煩惱以一身之微而",
    "X30n0603_002:0383a08": "具足如此皆由執著樂戀佛愍此故度以三乘而",
    "X30n0603_002:0383a09": "引出火宅賜以一大寶乘駕以白牛則一體純淨",
    "X30n0603_002:0383a10": "寶飾莊嚴則萬行相暉悟於譬喻之理得於言辭",
    "X30n0603_002:0383a11": "之表此聲聞所以次第授記也。",
    "X30n0603_002:0383a12": "[0383a12] 玅法蓮華經信解品第四",
    "X30n0603_002:0383a13": "[0383a13] 爾時慧命(至)不求自得。",
    "X30n0603_002:0383a14": "[0383a14] 論曰維摩經曰若菩薩欲得淨土當淨其心隨其",
    "X30n0603_002:0383a15": "心淨則佛土淨者心空則佛土空也圓覺經曰一",
    "X30n0603_002:0383a16": "世界清淨故多世界清淨者一世界空故多世界",
    "X30n0603_002:0383a17": "空也何以知清淨謂之空耶智度論曰清淨者即",
    "X30n0603_002:0383a18": "空義以眾生畏空故言清淨以遮之耳諸佛菩薩",
    "X30n0603_002:0383a19": "之談空法如聲度墻無所留礙如山出雲無有窮",
    "X30n0603_002:0383a20": "極而諸眾生不知無始世來&#x8657;妄受用也聲香味",
    "X30n0603_002:0383a21": "等諸外境界皆亦實無而誠以執著之深故顛倒",
    "X30n0603_002:0383a22": "不信於是以大悲方便空諸所有使諸眾生自覺",
    "X30n0603_002:0383a23": "成就如經言於菩薩法遊戲神通淨佛國土成就",
    "X30n0603_002:0383a24": "眾生而須菩提自言方念空無相無作之法而聞",
    "X30n0603_002:0383b01": "菩薩境界心不喜樂也問曰菩薩遊戲神通淨佛",
    "X30n0603_002:0383b02": "國土可也乃曰成就眾生何哉曰諸佛菩薩之欲",
    "X30n0603_002:0383b03": "成就眾生如天地之於萬物始則雷霆以震驚之",
    "X30n0603_002:0383b04": "雨晹以發生之終則以風露以長養之雪霜以成",
    "X30n0603_002:0383b05": "熟之也故其威怒之嚴慈祥之和或逆或順或與",
    "X30n0603_002:0383b06": "或奪皆非苟然佛以神力令寶積五百長者子&#x8462;",
    "X30n0603_002:0383b07": "合而成一&#x5FA7;覆三千大千而此世界廣長之相悉",
    "X30n0603_002:0383b08": "於中現又此三千大千世界諸須彌山等乃至大",
    "X30n0603_002:0383b09": "海江河川流泉源及日月星辰諸龍宮殿悉現&#x8462;",
    "X30n0603_002:0383b10": "中又十方諸佛諸菩薩說法亦現&#x8462;中此何意耶",
    "X30n0603_002:0383b11": "曰欲以是三昧方便壞二乘凡夫之見惑也見惑",
    "X30n0603_002:0383b12": "壞滅則慧身現前華嚴經曰知一切法即心自性",
    "X30n0603_002:0383b13": "成就慧身不由他教又示阿難五體之光遠灌十",
    "X30n0603_002:0383b14": "方微塵如來及法王子諸菩薩頂彼諸如來亦於",
    "X30n0603_002:0383b15": "五體同放寶光從微塵方來灌佛頂并灌會中諸",
    "X30n0603_002:0383b16": "大菩薩及阿羅漢林木池沼皆演法音交光相羅",
    "X30n0603_002:0383b17": "如寶絲網此何意耶曰欲以是無分別智光破二",
    "X30n0603_002:0383b18": "乘凡夫之癡暗也癡暗破除則自心發露楞伽經",
    "X30n0603_002:0383b19": "曰由自心執著心似外境轉彼所見非有是故說",
    "X30n0603_002:0383b20": "惟心以維摩首楞嚴二經之旨以證華嚴楞伽二",
    "X30n0603_002:0383b21": "經之義而合此經之意如風中鼓&#x69D6;雖有大智莫",
    "X30n0603_002:0383b22": "能分也又問菩薩遊戲神通以淨佛國土謂之空",
    "X30n0603_002:0383b23": "與二乘之但念空無相無作何以異哉曰二乘觀",
    "X30n0603_002:0383b24": "空取證者也何敢望菩薩遊戲神通顯發色心不",
    "X30n0603_002:0383c01": "二之空乎。",
    "X30n0603_002:0383c02": "[0383c02] 世尊我等(至)以明斯義。",
    "X30n0603_002:0383c03": "[0383c03] 論曰佛之訓弟子以其所易曉喻其所難知也須",
    "X30n0603_002:0383c04": "菩提反欲以譬喻以曉佛無乃不自量乎曰非敢",
    "X30n0603_002:0383c05": "以喻冀佛得解也如人有疾因醫而愈不能自言",
    "X30n0603_002:0383c06": "其病得愈之證為醫者言之曰我方病時其熱如",
    "X30n0603_002:0383c07": "湯其痛如榍今其瘳也如湯之涼如榍之去醫者",
    "X30n0603_002:0383c08": "非不知也而其人必譬喻者欲以自喻其不能言",
    "X30n0603_002:0383c09": "而已今佛弟子以喻自明亦復如是。",
    "X30n0603_002:0383c10": "[0383c10] 譬若有人(至)所止之城。",
    "X30n0603_002:0383c11": "[0383c11] 論曰譬若有人年既幼稚則癡迷而無知者捨父",
    "X30n0603_002:0383c12": "逃逝久住他國則亡失本願飄泊六趣伶俜孤苦",
    "X30n0603_002:0383c13": "而可憐也或十二十至五十歲則以劫濁命濁眾",
    "X30n0603_002:0383c14": "生濁見濁煩惱濁為五而劫以時分為名故言歲",
    "X30n0603_002:0383c15": "也年既長大復加窮困則熏種漸熟知以生老病",
    "X30n0603_002:0383c16": "死之苦為厭馳騁四方以求衣食隨逐外道不隨",
    "X30n0603_002:0383c17": "中正以無慚忍之衣無禪定之食故言求也漸漸",
    "X30n0603_002:0383c18": "遊行則求於漸法而不知頓乘遇向本國則遭遇",
    "X30n0603_002:0383c19": "佛世而不知失趣也其父先來求子不得則生在",
    "X30n0603_002:0383c20": "難處而不聞佛法中止一城則為眾生而生三界",
    "X30n0603_002:0383c21": "也倉以藏粟則法喜禪悅食之所出庫以藏財則",
    "X30n0603_002:0383c22": "諸法珍寶之所聚童僕幼賤而親者則初發心菩",
    "X30n0603_002:0383c23": "薩之未出生死諸見者也臣佐輔已而貴者則得",
    "X30n0603_002:0383c24": "忍菩薩之助佛揚化者也象馬車乘則佛菩薩乘",
    "X30n0603_002:0384a01": "其力甚大牛羊無數則大小二乘其法不一出入",
    "X30n0603_002:0384a02": "息利乃&#x5FA7;他國則教授滋息非道之無所不行商",
    "X30n0603_002:0384a03": "估賈客亦甚眾多則法商求寶險道之無所不歷",
    "X30n0603_002:0384a04": "也時貧窮子遊諸聚落則四生之流轉經歷國邑",
    "X30n0603_002:0384a05": "則三界之往來遂到其父所止之城則幸與佛世",
    "X30n0603_002:0384a06": "際會然前言遇向本國今言所止之城者來歸而",
    "X30n0603_002:0384a07": "彌近也。",
    "X30n0603_002:0384a08": "[0384a08] 父每念子(至)悔來至此。",
    "X30n0603_002:0384a09": "[0384a09] 論曰父每念子則本願之欲度生而不蹔捨與子",
    "X30n0603_002:0384a10": "離別五十餘年則眾生之在五濁而不見佛未曾",
    "X30n0603_002:0384a11": "向人說如此事則不說二乘之作佛但自思惟心",
    "X30n0603_002:0384a12": "懷悔恨則教以佛道而悉亡財物散失無所委付",
    "X30n0603_002:0384a13": "則憂法藏之無傳得子快樂無復憂慮則欣佛種",
    "X30n0603_002:0384a14": "之不斷傭賃展轉則資生艱難非坐享富貴者也",
    "X30n0603_002:0384a15": "則欲以思惟心求證諸果而非本來具足然遇到",
    "X30n0603_002:0384a16": "父舍則邂逅而遇非出告反面者也則偶值佛興",
    "X30n0603_002:0384a17": "而非真知歸依之意住立門側不得而入則不知",
    "X30n0603_002:0384a18": "佛智之正&#x5FA7;遙見其父不得而親則不見法身之",
    "X30n0603_002:0384a19": "微玅也前言父城今言父舍舍之於城又為彌近",
    "X30n0603_002:0384a20": "耳師子床則降眾魔服外道以得無所畏故寶几",
    "X30n0603_002:0384a21": "承足則依真如境而起福慧以福慧為兩足故諸",
    "X30n0603_002:0384a22": "婆羅門剎利居士皆恭敬圍繞則諸大菩薩法位",
    "X30n0603_002:0384a23": "等級一心之環向以真珠瓔珞價直千萬莊嚴其",
    "X30n0603_002:0384a24": "身則萬德珍異光明而煥發吏民童僕手執白拂",
    "X30n0603_002:0384b01": "侍立左右則新學菩薩以白淨法拂除塵氛而入",
    "X30n0603_002:0384b02": "法位者也覆以寶帳垂諸華旛則慈悲大雲&#x5FA7;覆",
    "X30n0603_002:0384b03": "一切而四攝之華足以有悅神通之旛足以有動",
    "X30n0603_002:0384b04": "也香水灑地散眾名華則戒定慧解脫解脫知見",
    "X30n0603_002:0384b05": "之香清涼其心地而布以七淨之華也羅列寶物",
    "X30n0603_002:0384b06": "出內取與則諸法之寶無所不有或出而與以利",
    "X30n0603_002:0384b07": "他或納而取以自利也有如是等種種嚴飾威德",
    "X30n0603_002:0384b08": "特尊窮子見父有大力勢則具足力無所畏即懷",
    "X30n0603_002:0384b09": "恐怖悔來至此則樂小退大雖令志願而悉廢忘",
    "X30n0603_002:0384b10": "也。",
    "X30n0603_002:0384b11": "[0384b11] 竊作是念(至)悶絕&#x8E83;地。",
    "X30n0603_002:0384b12": "[0384b12] 論曰此或是王或是王等非我傭力得物之處則",
    "X30n0603_002:0384b13": "法報之身本來成道非斷滅取證者之所得預不",
    "X30n0603_002:0384b14": "如往至貧里肆力有地衣食易得則二乘空地可",
    "X30n0603_002:0384b15": "以智證而慚忍之衣禪定之食其求易足也若久",
    "X30n0603_002:0384b16": "住此或見逼迫強使我作則小乘之所畏也作是",
    "X30n0603_002:0384b17": "念已疾走而去則退大之亟而趣小之堅也二乘",
    "X30n0603_002:0384b18": "空法無如來藏含容萬德故以貧里為言香積菩",
    "X30n0603_002:0384b19": "薩曰釋迦牟尼佛隱其無量自在之力乃以貧所",
    "X30n0603_002:0384b20": "樂法度脫眾生是也時富長者於師子座見子便",
    "X30n0603_002:0384b21": "識然子雖見父而不知其為父故恐怖而悔來父",
    "X30n0603_002:0384b22": "之見子即識其為子故歡喜而適願則彼雖廢忘",
    "X30n0603_002:0384b23": "而佛所以付囑護念者終不忘也我雖年朽猶故",
    "X30n0603_002:0384b24": "貪惜則煩惱暗蔽雖已永盡而不棄眾生即遣傍",
    "X30n0603_002:0384c01": "人急追將還爾時使者疾走往捉則令諸菩薩化",
    "X30n0603_002:0384c02": "以頓法而捨其方便窮子驚愕則駭於一乘大教",
    "X30n0603_002:0384c03": "之聞稱怨大喚則畏於煩惱生死之入小乘以煩",
    "X30n0603_002:0384c04": "惱為怨聞說煩惱即菩提故稱冤也以生死為苦",
    "X30n0603_002:0384c05": "聞說生死即涅槃故大喚也我不相犯何為見捉",
    "X30n0603_002:0384c06": "則以不求而強伏之故使者執之逾急強牽將還",
    "X30n0603_002:0384c07": "則以不從而強牽之故自念無罪而被囚執則畏",
    "X30n0603_002:0384c08": "入三界以為牢獄也此必定死轉更惶怖則畏失",
    "X30n0603_002:0384c09": "諸果亡其慧命也菩薩大悲與眾生同入生死獄",
    "X30n0603_002:0384c10": "以度脫之小乘無此故以為無罪而不入也悶絕",
    "X30n0603_002:0384c11": "&#x8E83;地則強之不已謗法不信將墜惡趣也。",
    "X30n0603_002:0384c12": "[0384c12] 父遙見之(至)汙穢不淨。",
    "X30n0603_002:0384c13": "[0384c13] 論曰父遙見之而語使言不須此人勿強將來則",
    "X30n0603_002:0384c14": "以知其子志意下劣而自知豪富為子所難故也",
    "X30n0603_002:0384c15": "則知其先心樂小擬之以大而不信則不強也以",
    "X30n0603_002:0384c16": "冷水洒面令得醒悟莫復與語則以審知是子而",
    "X30n0603_002:0384c17": "以方便不語他人云是我子故也則以解脫水解",
    "X30n0603_002:0384c18": "其迷悶雖審知其終為佛子而以方便名之為聲",
    "X30n0603_002:0384c19": "聞也凡言所以者何皆申前義之辭也使者語之",
    "X30n0603_002:0384c20": "我今放汝隨意所趣則為如來使隨佛方便不逼",
    "X30n0603_002:0384c21": "迫之也從地而起往至貧里以求衣食則免謗大",
    "X30n0603_002:0384c22": "乘罪脫三塗苦而用其貧所樂法也爾時長者將",
    "X30n0603_002:0384c23": "欲誘引其子而設方便密遣二人形色憔悴無威",
    "X30n0603_002:0384c24": "德者則以同事而教化之故言二人也徐語窮子",
    "X30n0603_002:0385a01": "此有作處倍與汝直則導以漸教有為之法而許",
    "X30n0603_002:0385a02": "以無為涅槃之意也便可語之雇汝除糞則令其",
    "X30n0603_002:0385a03": "思惟蠲除諸法戲論之糞也我等二人亦共汝作",
    "X30n0603_002:0385a04": "則施其方便與其同事也既已得之具陳上事則",
    "X30n0603_002:0385a05": "順佛而施其化先取其直尋與除糞則慕果而修",
    "X30n0603_002:0385a06": "因也其父見子愍而怪之則愍其失大怪其樂小",
    "X30n0603_002:0385a07": "又以他日於&#x7255;牖中則隱其玅淨殊勝之身不以",
    "X30n0603_002:0385a08": "示之之意也遙見子身羸瘦憔悴則福智薄少而",
    "X30n0603_002:0385a09": "怖畏諸苦糞土塵坌汙穢不淨則戲論未除而樂",
    "X30n0603_002:0385a10": "觀不淨也。",
    "X30n0603_002:0385a11": "[0385a11] 即脫瓔珞(至)名之為兒。",
    "X30n0603_002:0385a12": "[0385a12] 論曰即脫瓔珞細軟上服嚴飾之具則祕其萬德",
    "X30n0603_002:0385a13": "莊嚴具足諸好第一微玅之相更著麤弊垢膩之",
    "X30n0603_002:0385a14": "衣塵土坌身則現有麤弊五欲垢重五濁眾惱所",
    "X30n0603_002:0385a15": "集之身也右手執持除糞之器狀有所畏則以方",
    "X30n0603_002:0385a16": "便力同用是法斷結成佛示有生死之畏語諸作",
    "X30n0603_002:0385a17": "人汝等勤作勿得懈息以方便故得近其子則因",
    "X30n0603_002:0385a18": "教示現之權人而得近退大之實人也咄男子汝",
    "X30n0603_002:0385a19": "常此作勿復餘去當加汝價則以苦言督令於中",
    "X30n0603_002:0385a20": "勤加精進而以煖頂忍法及世第一之法而增益",
    "X30n0603_002:0385a21": "之諸有所須盆器米麵鹽醋之屬莫自疑難則以",
    "X30n0603_002:0385a22": "無漏道品之法四禪之食禪支之味與夫諸定三",
    "X30n0603_002:0385a23": "昧令思惟修無所吝惜亦有老弊使人須者相給",
    "X30n0603_002:0385a24": "則今所使示現二乘知所應與者給其所須咄則",
    "X30n0603_002:0385b01": "警覺責數之聲故以喻苦言道品雖無漏法然助",
    "X30n0603_002:0385b02": "道而已不出乎形器故言盆器初禪有覺有觀二",
    "X30n0603_002:0385b03": "禪無覺有觀為麤故言米三禪無覺無觀至於四",
    "X30n0603_002:0385b04": "禪無出入息為精故言麵然無喜樂諸支則如淡",
    "X30n0603_002:0385b05": "食無足味著須鹽醋以和解之故言鹽醋諸定三",
    "X30n0603_002:0385b06": "昧皆由道品出故為之屬而已蓋其稱名小而取",
    "X30n0603_002:0385b07": "類大也老弊使人則向所謂密遣二人形色憔悴",
    "X30n0603_002:0385b08": "者也好自安意則安其所未安之辭也勿復憂慮",
    "X30n0603_002:0385b09": "則令斷除煩惱之辭也所以者何我年老大而汝",
    "X30n0603_002:0385b10": "少壯則我已斷結而汝當勤除苦集不以向之苦",
    "X30n0603_002:0385b11": "語為嫌也汝常作時無有欺怠瞋恨怨言如餘作",
    "X30n0603_002:0385b12": "人則深信我法勤加精進毋如謗法外道諸邪見",
    "X30n0603_002:0385b13": "者自今以後如所生子更與作字名之為兒則雖",
    "X30n0603_002:0385b14": "未為其子而如來常說我等為佛子也。",
    "X30n0603_002:0385b15": "[0385b15] 爾時窮子(至)當體此意。",
    "X30n0603_002:0385b16": "[0385b16] 論曰雖欣此遇猶故自謂客作賤人則雖佛子而",
    "X30n0603_002:0385b17": "猶以斷除客塵煩惱為事未能說無上道也於二",
    "X30n0603_002:0385b18": "十年中常令除糞則雖在三十子而猶為二乘令",
    "X30n0603_002:0385b19": "盡殘結過是已後則殘結已斷得涅槃之證心相",
    "X30n0603_002:0385b20": "體信則我加訾而無嫌彼見呵而不怨入出無難",
    "X30n0603_002:0385b21": "則可語大而不退小之意也然其所止猶在本處",
    "X30n0603_002:0385b22": "則雖堪聞大而猶居果位也世尊爾時長者有疾",
    "X30n0603_002:0385b23": "自知將死不久則化緣將畢欲示入滅之相金銀",
    "X30n0603_002:0385b24": "珍寶倉庫盈溢則諸法財寶之無量其中多少所",
    "X30n0603_002:0385c01": "應取與汝悉知之則令以其法轉教菩薩我心如",
    "X30n0603_002:0385c02": "是當體此意則示以諸法皆惟自心令其體之也",
    "X30n0603_002:0385c03": "金以言之則佛十力四無所畏四無礙智十八不",
    "X30n0603_002:0385c04": "共法及一切種智以其微玅而相不壞也銀以言",
    "X30n0603_002:0385c05": "之則菩薩之六波羅蜜以其柔軟白淨之法也珍",
    "X30n0603_002:0385c06": "寶以言之則一切萬行之光燄倉以藏粟則禪定",
    "X30n0603_002:0385c07": "食之所自出也庫以藏財則法寶貨之所聚也言",
    "X30n0603_002:0385c08": "盈溢則既以與人已而愈有既以為人已而愈多",
    "X30n0603_002:0385c09": "也多少取與隨宜應量宜多與者無所吝惜宜少",
    "X30n0603_002:0385c10": "與者雖愛法不為多說也佛於般若會中令舍利",
    "X30n0603_002:0385c11": "弗等轉教菩薩一切諸法莫不畢說而會歸於真",
    "X30n0603_002:0385c12": "空即其事也。",
    "X30n0603_002:0385c13": "[0385c13] 所以者何(至)是子所知。",
    "X30n0603_002:0385c14": "[0385c14] 論曰所以者何今我與汝便為不異則告以佛菩",
    "X30n0603_002:0385c15": "薩眾聖賢以至諸法一如無別無異也宜加用心",
    "X30n0603_002:0385c16": "無令漏失則誡以但棄生滅守於真常無失如來",
    "X30n0603_002:0385c17": "知見也爾時窮子即受教&#x52C5;領知眾物金銀珍寶",
    "X30n0603_002:0385c18": "及諸庫藏則以承佛旨以佛諸法為菩薩說而無",
    "X30n0603_002:0385c19": "希取一&#x98E1;之意則雖為菩薩說而以大乘為己智",
    "X30n0603_002:0385c20": "分也然其所止故在本處下劣之心亦未能捨則",
    "X30n0603_002:0385c21": "樂大而未知進取小而未能捨也大迦葉曰一切",
    "X30n0603_002:0385c22": "聲聞菩薩不可思議解脫法門皆應號泣聲震三",
    "X30n0603_002:0385c23": "千大千世界一切菩薩應大欣慶頂受此法&#x8462;樂",
    "X30n0603_002:0385c24": "大&#x803B;小之意也復經少時父知子意漸以通泰成",
    "X30n0603_002:0386a01": "就大志自鄙先心則我見佛子志求佛道而自奮",
    "X30n0603_002:0386a02": "起也臨命終時而命其子并會親族國王大臣剎",
    "X30n0603_002:0386a03": "利居士皆悉已集則涅槃時至人天大集將說法",
    "X30n0603_002:0386a04": "華之時也即自宣言此是我子我之所生於某城",
    "X30n0603_002:0386a05": "中捨吾&#x8FEF;逝&#x7ADB;竮辛苦五十餘年則欲界色界無",
    "X30n0603_002:0386a06": "色界失其本願生死五濁之久也其本字某我名",
    "X30n0603_002:0386a07": "某甲則或字外道或字凡夫我某須陀洹乃至阿",
    "X30n0603_002:0386a08": "羅漢昔在本城懷憂推&#x8994;忽於此間遇會得之則",
    "X30n0603_002:0386a09": "方在五濁而不得度乃於此經聞而信解也此實",
    "X30n0603_002:0386a10": "我子我實其父則既聞法已受記作佛令紹大位",
    "X30n0603_002:0386a11": "也今我所有一切財物皆是子有先所出內是子",
    "X30n0603_002:0386a12": "所知則付以法藏之意也親族則會中諸菩薩并",
    "X30n0603_002:0386a13": "八部國王&#x8462;十方諸佛之來集者大臣剎利居士",
    "X30n0603_002:0386a14": "則十方菩薩之侍佛者皆於此經自然見如是事",
    "X30n0603_002:0386a15": "也。",
    "X30n0603_002:0386a16": "[0386a16] 世尊是時(至)戲論之糞。",
    "X30n0603_002:0386a17": "[0386a17] 論曰我本無心有所希求則是法非思量分別之",
    "X30n0603_002:0386a18": "所能解因不以心求故今此寶藏自然而至則諸",
    "X30n0603_002:0386a19": "佛之道有時自現非從人得也傳曰百工居肆以",
    "X30n0603_002:0386a20": "成其事君子學以致其道莫之求而自至斯以為",
    "X30n0603_002:0386a21": "致也歟須菩提等以喻自明佛無難曉者然不若",
    "X30n0603_002:0386a22": "佛於弟子喻所難知所以喻中雖詳合喻甚略故",
    "X30n0603_002:0386a23": "捨父&#x8FEF;逝求子中止行到父舍思子委付等四種",
    "X30n0603_002:0386a24": "喻但以條而合之可也以三苦者五蘊行成之趣",
    "X30n0603_002:0386b01": "自無明緣行以至六入為行苦觸為苦苦餘為壞",
    "X30n0603_002:0386b02": "苦迷惑無知故言遙見疾走也樂著小法故言急",
    "X30n0603_002:0386b03": "迫驚怖也放令隨意密遣二使方便得近若言勉",
    "X30n0603_002:0386b04": "進也四種喻其文雖多要皆令思惟除糞之意故",
    "X30n0603_002:0386b05": "總以一條合之諸法從本來常清淨常寂滅相一",
    "X30n0603_002:0386b06": "念不生是為真滅即無糞可除而二乘執以為有",
    "X30n0603_002:0386b07": "是名戲論之糞以有思惟欲蠲除之而思惟心竟",
    "X30n0603_002:0386b08": "非己物則如人傭力取直而已所作之功亦非己",
    "X30n0603_002:0386b09": "有也。",
    "X30n0603_002:0386b10": "[0386b10] 我等於中(至)而說偈言。",
    "X30n0603_002:0386b11": "[0386b11] 我等今日(至)隨宜說三。",
    "X30n0603_002:0386b12": "[0386b12] 論曰於此文以下以譬合法故詳略不等如我等",
    "X30n0603_002:0386b13": "於中勤加精進則合汝常作時無有欺怠瞋恨怨",
    "X30n0603_002:0386b14": "言也得至涅槃一日之價則合更與作字名之為",
    "X30n0603_002:0386b15": "兒也既得此已心大歡喜自以為足便自謂言於",
    "X30n0603_002:0386b16": "佛法中勤精進故所得弘多則合窮子雖欣此遇",
    "X30n0603_002:0386b17": "然世尊先知我等心著弊欲樂於小法便見縱捨",
    "X30n0603_002:0386b18": "不為分別汝等當有如來知見寶藏之分則合猶",
    "X30n0603_002:0386b19": "故自謂客作賤人二十年中常令除糞也世尊以",
    "X30n0603_002:0386b20": "方便力說如來智慧謂對三乘說大乘法如大般",
    "X30n0603_002:0386b21": "若維摩等經則合心相體信入出無難也我等從",
    "X30n0603_002:0386b22": "佛得涅槃一日之價以為大得於此大乘無有志",
    "X30n0603_002:0386b23": "求則合然其所止猶在本處也我等又因如來智",
    "X30n0603_002:0386b24": "慧為諸菩薩開示演說則合其中多少所應取與",
    "X30n0603_002:0386c01": "汝悉知之即受教&#x52D1;令知庫藏所以者何佛知我",
    "X30n0603_002:0386c02": "等心樂小法以方便力隨我等說而我等不知真",
    "X30n0603_002:0386c03": "是佛子此再明前義則合下劣之心亦未能捨也",
    "X30n0603_002:0386c04": "今我等方知世尊於佛智慧無所&#x6061;惜而今盡以",
    "X30n0603_002:0386c05": "法藏付囑故則合一切財物皆是子有也所以者",
    "X30n0603_002:0386c06": "何我等昔來真是佛子則合此是我子我實其父",
    "X30n0603_002:0386c07": "而但樂小法若我等有樂大之心佛則為我說大",
    "X30n0603_002:0386c08": "乘法也於此經中唯說一乘而昔於菩薩前毀呰",
    "X30n0603_002:0386c09": "聲聞樂小法者然佛實以大乘教化此再明佛所",
    "X30n0603_002:0386c10": "以無&#x6061;惜之意是故我等說本無心有所希求今",
    "X30n0603_002:0386c11": "法王大寶自然而至如佛子所應得者皆已得之",
    "X30n0603_002:0386c12": "此&#x8462;結成無量珍寶不求自得之義也向言無量",
    "X30n0603_002:0386c13": "珍寶而此言大寶者大寶即法王之位也得其位",
    "X30n0603_002:0386c14": "則無量珍寶不求自得如王行則營從隨之則合",
    "X30n0603_002:0386c15": "今此寶藏自然而至也。",
    "X30n0603_002:0386c16": "[0386c16] 無盡居士論曰須菩提摩訶迦葉等本樂空無相",
    "X30n0603_002:0386c17": "無作之小法忽聞舍利弗受無上正&#x5FA7;正覺之記",
    "X30n0603_002:0386c18": "於難信難解之法心生信解既信解已即能隨宜",
    "X30n0603_002:0386c19": "譬喻說法遂一心合掌於世尊前說貧子幼稚捨",
    "X30n0603_002:0386c20": "父逃逝後於父所獲大珍寶以譬所聞希有之法",
    "X30n0603_002:0386c21": "一心合掌者劉虯以謂一心則身無異念合掌則",
    "X30n0603_002:0386c22": "意靡他緣貧子久住他國或十二十至五十歲此",
    "X30n0603_002:0386c23": "則所見所著未離乎十使二見五陰也密遣二人",
    "X30n0603_002:0386c24": "無威德者雇以除糞二十年中常執此役此則二",
    "X30n0603_002:0387a01": "乘之法可以除治垢穢也脫上玅服衣弊垢衣此",
    "X30n0603_002:0387a02": "則觀根而化也子意通泰自鄙先心會親族國王",
    "X30n0603_002:0387a03": "大臣剎利居士此是我子一切財物皆是子有此",
    "X30n0603_002:0387a04": "則於釋梵沙門婆羅門四眾前授記也。",
    "X30n0603_002:0387a06": "玅法蓮華經合論卷第二",
    "X30n0603_002:0387a08": "音釋"
}