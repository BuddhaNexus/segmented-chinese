{
    "X35n0642_002:0040a10": "觀世音菩薩普門品玄義記會本卷第二",
    "X35n0642_002:0040a12": "觀音玄義記卷第二",
    "X35n0642_002:0040a13": "宋四明沙門知禮述",
    "X35n0642_002:0040a14": "三福慧三初標示異名。",
    "X35n0642_002:0040a15": "三釋福慧者亦名定慧。",
    "X35n0642_002:0040a16": "福中之勝不過於定舉勝攝劣則五度備矣。",
    "X35n0642_002:0040a17": "二定名下依名釋義二初明二法功能四初定慧",
    "X35n0642_002:0040a18": "之功。",
    "X35n0642_002:0040a19": "定名靜愛慧名觀策大論云定愛慧策。",
    "X35n0642_002:0040a20": "靜愛觀策者由寂靜故能愛攝諸行由觀照故能",
    "X35n0642_002:0040a21": "策進諸行愛而不策則生凝滯之心策而不愛則",
    "X35n0642_002:0040a22": "成散越之慧愛策具足方有趣果之功。",
    "X35n0642_002:0040a23": "二寂照下福智之德。",
    "X35n0642_002:0040a24": "寂照之智無幽不朗如明鏡高堂福德禪定純厚資",
    "X35n0642_002:0040b01": "發如明燈淨油。",
    "X35n0642_002:0040b02": "寂照之智者即權實二智也無幽不朗者即無三",
    "X35n0642_002:0040b03": "惑之暗也福德禪定必含諸度及大小諸禪以福",
    "X35n0642_002:0040b04": "資智如油助燈也。",
    "X35n0642_002:0040b05": "三亦稱下目足之稱。",
    "X35n0642_002:0040b06": "亦稱為目足備得人清涼池池即涅槃。",
    "X35n0642_002:0040b07": "清涼池即涅槃者涅槃必須三德具足極在妙覺",
    "X35n0642_002:0040b08": "分通初住。",
    "X35n0642_002:0040b09": "四涅槃下莊嚴之名。",
    "X35n0642_002:0040b10": "涅槃稱為二種莊嚴莊嚴法身。",
    "X35n0642_002:0040b11": "二嚴屬修法身是性性有闕具故使二修有真緣",
    "X35n0642_002:0040b12": "之異如下所辯。",
    "X35n0642_002:0040b13": "二釋此下約四教解釋二初明四教。",
    "X35n0642_002:0040b14": "釋此定慧自有多種三藏以無常觀理為慧以事中",
    "X35n0642_002:0040b15": "諸禪定為福以定資慧發真無漏天然之理名為法",
    "X35n0642_002:0040b16": "身若通教但以體法異於析法爾若別教以緣修智",
    "X35n0642_002:0040b17": "慧與諸禪定助開中道法身也圓教以實相觀為慧",
    "X35n0642_002:0040b18": "實相寂定為福共顯非定非慧之理名實相法身。",
    "X35n0642_002:0040b19": "三藏菩薩雖云觀理伏而未斷且舉諸禪實兼餘",
    "X35n0642_002:0040b20": "度發真必在三十四心若通菩薩體法巧慧理度",
    "X35n0642_002:0040b21": "助之因即發真至佛方竟別人雖信能造之心即",
    "X35n0642_002:0040b22": "是佛性性不具九為惑所覆故須別緣真中二理",
    "X35n0642_002:0040b23": "破通別惑是故名為緣修智慧乃以俗諦諸禪三",
    "X35n0642_002:0040b24": "昧助顯法身圓談性惡了惑實相即為能觀名實",
    "X35n0642_002:0040c01": "相觀定亦如是名實相定復以實相名所顯身即",
    "X35n0642_002:0040c02": "一而三名定慧身即三而一同名實相若昧性惡",
    "X35n0642_002:0040c03": "何預初心。",
    "X35n0642_002:0040c04": "二今圓下示圓六即。",
    "X35n0642_002:0040c05": "今圓教菩薩從初發心修此不二定慧歷於六即。",
    "X35n0642_002:0040c06": "如文。",
    "X35n0642_002:0040c07": "三觀音下結指經題二初指經文。",
    "X35n0642_002:0040c08": "觀音所以用智光照苦者苦是顛倒迷惑所致智慧",
    "X35n0642_002:0040c09": "是破惑之法故智慧能拔苦華嚴云又放光明名智",
    "X35n0642_002:0040c10": "慧又放光明名無惱思益亦然請觀音云普放淨光",
    "X35n0642_002:0040c11": "明滅除癡闇暝故知前問答應機拔苦是從慧莊嚴",
    "X35n0642_002:0040c12": "以得名後問答住首楞嚴普現色身不起滅定現此",
    "X35n0642_002:0040c13": "威儀安禪千偈讚諸法王故知普門示現從福德受",
    "X35n0642_002:0040c14": "名。",
    "X35n0642_002:0040c15": "言智光照苦者經無此文而有其義無量眾生遭",
    "X35n0642_002:0040c16": "苦稱名菩薩即時觀其音聲皆得解脫觀是智照",
    "X35n0642_002:0040c17": "照即光也觀音妙智即是眾生三道之體眾生迷",
    "X35n0642_002:0040c18": "故顛倒乃生觀音照之解脫斯在頻引三經放光",
    "X35n0642_002:0040c19": "文者若非色者安得云放若定是色那名智慧故",
    "X35n0642_002:0040c20": "知色心其體不二色性即智智性即色豈惟光然",
    "X35n0642_002:0040c21": "一切色然普現色身義準可識又豈獨果事實存",
    "X35n0642_002:0040c22": "因理良由理具方有事用。",
    "X35n0642_002:0040c23": "二良以下結歸題目。",
    "X35n0642_002:0040c24": "良以福慧因緣故名觀世音普門也。",
    "X35n0642_002:0041a01": "四真應三初標名示義。",
    "X35n0642_002:0041a02": "四釋真應者真名不偽不動應名稱適根緣集藏名",
    "X35n0642_002:0041a03": "身。",
    "X35n0642_002:0041a04": "二身皆有集藏之義真集一切智慧藏於一心應",
    "X35n0642_002:0041a05": "集一切神通藏於一色色心不二通慧一如唯色",
    "X35n0642_002:0041a06": "唯心斯之謂也。",
    "X35n0642_002:0041a07": "二若契下對揀是非二初約法示三初法。",
    "X35n0642_002:0041a08": "若契實相不偽不動之理即能稱機而應。",
    "X35n0642_002:0041a09": "實相之體即是法身能契之智即自受用報此二",
    "X35n0642_002:0041a10": "於今皆名真身法報既冥則能稱機起勝劣等應",
    "X35n0642_002:0041a11": "二譬如下喻。",
    "X35n0642_002:0041a12": "譬如攬鏡像對即形。",
    "X35n0642_002:0041a13": "攬鏡譬證真即形譬起應。",
    "X35n0642_002:0041a14": "三此之下結。",
    "X35n0642_002:0041a15": "此之真應不得相離。",
    "X35n0642_002:0041a16": "三千俱體為真三千俱用為應此之真應方不相",
    "X35n0642_002:0041a17": "離無謀之說義顯今宗諸家所談難逃作意。",
    "X35n0642_002:0041a18": "二若外下就人簡二初簡小外。",
    "X35n0642_002:0041a19": "若外道作意修通雖能變化譬如瓦石光影不現豈",
    "X35n0642_002:0041a20": "可以此為應尚未破四住顯偏真理那忽有中道真",
    "X35n0642_002:0041a21": "應若二乘變化修通所得此亦非應譬如圖畫作意",
    "X35n0642_002:0041a22": "乃成了不相似。",
    "X35n0642_002:0041a23": "根本有漏禪境不明縱少現通不能益物此簡非",
    "X35n0642_002:0041a24": "應尚未下簡非真也若二乘等者且舉二乘必兼",
    "X35n0642_002:0041b01": "兩教及二菩薩準妙玄意藏通二教皆是作意神",
    "X35n0642_002:0041b02": "通以須灰滅無常住本不能起應若別接通別惑",
    "X35n0642_002:0041b03": "未斷亦不得應縱令赴物皆名麤應若別初心亦",
    "X35n0642_002:0041b04": "不能應初地初得三觀現前證二十五王三昧法",
    "X35n0642_002:0041b05": "身清淨無思無念隨機即對是不思議妙應也。",
    "X35n0642_002:0041b06": "二大乘下示圓人二初明二身。",
    "X35n0642_002:0041b07": "大乘不爾得實相真譬得明鏡不須作意法界色像",
    "X35n0642_002:0041b08": "即對即應如鏡寫像與真不殊是時乃名真寂身應。",
    "X35n0642_002:0041b09": "得實相真者正語圓住義該別地與真不殊者名",
    "X35n0642_002:0041b10": "質為真聖人應像同機體質已證眾生本覺之性",
    "X35n0642_002:0041b11": "用機百界應百界機體本不二安得少殊。",
    "X35n0642_002:0041b12": "二菩薩下示六即。",
    "X35n0642_002:0041b13": "菩薩從初發心歷於六即。",
    "X35n0642_002:0041b14": "三今經下結指經目二初指經文。",
    "X35n0642_002:0041b15": "今經前問答明於真寂而不動法界大益觀音從真",
    "X35n0642_002:0041b16": "身得名後問答明隨機廣利出沒多端普門是從應",
    "X35n0642_002:0041b17": "身得名。",
    "X35n0642_002:0041b18": "二良以下結題目。",
    "X35n0642_002:0041b19": "良以真應因緣故名觀世音普門也。",
    "X35n0642_002:0041b20": "五藥珠三初標名示教。",
    "X35n0642_002:0041b21": "五釋藥樹王身如意珠王身者藥王療治苦患出柰",
    "X35n0642_002:0041b22": "女經珠是如意之寶。",
    "X35n0642_002:0041b23": "柰女經者具云佛說柰女祗域經一卷柰女即維",
    "X35n0642_002:0041b24": "耶離國梵志家柰樹所生顏色端正宣聞遠國因",
    "X35n0642_002:0041c01": "蓱沙王往娉後生一男名曰祇域生時手把針筒",
    "X35n0642_002:0041c02": "藥囊至秊八歲廣通醫術徧行治病後逢小兒擔",
    "X35n0642_002:0041c03": "樵祇域視之悉見此兒五臟腸胃祇域心念本草",
    "X35n0642_002:0041c04": "經說有藥王樹從外照內見人腹臟此兒樵中得",
    "X35n0642_002:0041c05": "無有藥王樹邪即往問兒賣樵幾錢兒曰十錢便",
    "X35n0642_002:0041c06": "雇錢取樵下樵置地闇冥不見腹中祇域思惟不",
    "X35n0642_002:0041c07": "知束中何所為是藥王便解兩束一一取之以著",
    "X35n0642_002:0041c08": "小兒腹上無所照見輒復更取如是盡兩束樵最",
    "X35n0642_002:0041c09": "後有一小枝裁長尺餘試取以照具見腹內祇域",
    "X35n0642_002:0041c10": "大喜知此小枝定是藥王悉還兒樵兒既得錢樵",
    "X35n0642_002:0041c11": "又如故歡喜而去祇域於國徧治病人皆以藥王",
    "X35n0642_002:0041c12": "照視悉見病本然後治之無不愈者今取譬真身",
    "X35n0642_002:0041c13": "拔苦如藥王之治病也珠是如意之寶者如華嚴",
    "X35n0642_002:0041c14": "中得摩尼珠十種瑩治能雨眾寶今取譬應身與",
    "X35n0642_002:0041c15": "樂如摩尼之雨寶也。",
    "X35n0642_002:0041c16": "二廣歷下約教辯能二初略指三。",
    "X35n0642_002:0041c17": "廣歷諸教明治病得寶。",
    "X35n0642_002:0041c18": "隨教淺深益物廣狹以明治病得寶之相。",
    "X35n0642_002:0041c19": "二今約下廣明圓二初釋二身二初藥樹身二初",
    "X35n0642_002:0041c20": "喻。",
    "X35n0642_002:0041c21": "今約圓教明者如華嚴云有上藥樹其根深入枝葉",
    "X35n0642_002:0041c22": "四布根莖枝葉皆能愈病聞香觸身無不得益。",
    "X35n0642_002:0041c23": "根深喻真妙四布喻應廣示理行果教如根等次",
    "X35n0642_002:0041c24": "第信行修四如聞獲益法行修四如觸獲益。",
    "X35n0642_002:0042a01": "二菩薩下法。",
    "X35n0642_002:0042a02": "菩薩亦如是大悲熏身形聲利物名大藥王身。",
    "X35n0642_002:0042a03": "今品初段專明拔苦即是大悲熏於真身與治病",
    "X35n0642_002:0042a04": "義齊也形聲利物且就通說若據經文須在冥益",
    "X35n0642_002:0042a05": "不以形聲合前聞觸意亦在茲。",
    "X35n0642_002:0042a06": "二又如下珠王身二初喻。",
    "X35n0642_002:0042a07": "又如如意珠能雨大千珍寶隨意而不窮不盡。",
    "X35n0642_002:0042a08": "如文。",
    "X35n0642_002:0042a09": "二菩薩下法。",
    "X35n0642_002:0042a10": "菩薩大慈熏身與眾生樂名如意珠王身。",
    "X35n0642_002:0042a11": "即以大慈熏於應身普令得樂與寶義同也問大",
    "X35n0642_002:0042a12": "悲熏真其相如何答真是妙智能破妄惑悲名愍",
    "X35n0642_002:0042a13": "傷能拔他苦同是法身一清淨用耳欲彰照理有",
    "X35n0642_002:0042a14": "利他益故立拔苦之悲熏於破惑之智即顯有悲",
    "X35n0642_002:0042a15": "之智普除眾生妄惑之苦例於大慈熏應與樂同",
    "X35n0642_002:0042a16": "是法身一自在用一用二能故有能熏所熏之義",
    "X35n0642_002:0042a17": "良由應身本是自行證得之法以慈熏故方徧益",
    "X35n0642_002:0042a18": "他然則慈心非不熏真悲心非不熏應真身非不",
    "X35n0642_002:0042a19": "與樂應身非不拔苦欲令易解是故經文寄兩問",
    "X35n0642_002:0042a20": "答分別說也。",
    "X35n0642_002:0042a21": "二此亦下辯六即。",
    "X35n0642_002:0042a22": "此亦約六即判位。",
    "X35n0642_002:0042a23": "博地已具治病雨寶二種之理與佛不殊名字已",
    "X35n0642_002:0042a24": "上隨淺隨深能治能雨。",
    "X35n0642_002:0042b01": "三就前下結指經目二初指經文。",
    "X35n0642_002:0042b02": "就前問答徧救幽戹苦難此從藥王身以得名從後",
    "X35n0642_002:0042b03": "問答稱適所求雨實相雨得涅槃樂此從如意珠王",
    "X35n0642_002:0042b04": "身以得名。",
    "X35n0642_002:0042b05": "二故知下結題目。",
    "X35n0642_002:0042b06": "故知二身因緣名觀世音普門也。",
    "X35n0642_002:0042b07": "六冥顯三初釋名。",
    "X35n0642_002:0042b08": "六釋冥顯兩益者冥是冥密顯是彰露。",
    "X35n0642_002:0042b09": "二大聖下辯相二初明二益三初示相。",
    "X35n0642_002:0042b10": "大聖恒以二益利安一切而眾生及以下地日用不",
    "X35n0642_002:0042b11": "知。",
    "X35n0642_002:0042b12": "大聖常以真智冥熏妙色顯被無明隔故益而不",
    "X35n0642_002:0042b13": "知。",
    "X35n0642_002:0042b14": "二譬如下舉譬。",
    "X35n0642_002:0042b15": "譬如日月照世盲雖不見實荷深恩。",
    "X35n0642_002:0042b16": "兩曜喻二益盲者喻無明凡小全在下地分隔眼",
    "X35n0642_002:0042b17": "瞙既有厚薄之殊故不見之相不可一揆。",
    "X35n0642_002:0042b18": "三故藥下引證。",
    "X35n0642_002:0042b19": "故藥草喻云而諸草木不覺不知只同是一地下品",
    "X35n0642_002:0042b20": "不知上品冥顯兩益如文殊不知妙音神力所作以",
    "X35n0642_002:0042b21": "不知故名為冥益。",
    "X35n0642_002:0042b22": "三草二木而皆不知一地一雨下不測上亦通圓",
    "X35n0642_002:0042b23": "人故引妙德不知妙音言以不知故名為冥益者",
    "X35n0642_002:0042b24": "此明二身於不知者皆稱冥益即彰真應於其知",
    "X35n0642_002:0042c01": "者皆稱顯益發智見理於真顯益見身不識但荷",
    "X35n0642_002:0042c02": "冥利真冥應顯可以意思。",
    "X35n0642_002:0042c03": "二此亦下明六即。",
    "X35n0642_002:0042c04": "此亦約六即判位。",
    "X35n0642_002:0042c05": "理同極聖此則不論名字即人所有智行兼他之",
    "X35n0642_002:0042c06": "益彼七方便受而不知況內外凡二益非薄皆知",
    "X35n0642_002:0042c07": "即性故離我能。",
    "X35n0642_002:0042c08": "三若就下結指二初指經文。",
    "X35n0642_002:0042c09": "若就前問答不見形聲密荷深祐名為冥益聖人之",
    "X35n0642_002:0042c10": "益雖不可知聖欲使知蜫蟲能知如後問答親覩色",
    "X35n0642_002:0042c11": "身得聞說法視聽彰灼法利顯然。",
    "X35n0642_002:0042c12": "前論真應各有冥顯斯為盡理今以人法別對二",
    "X35n0642_002:0042c13": "益且隨文爾。",
    "X35n0642_002:0042c14": "二故知下結題目。",
    "X35n0642_002:0042c15": "故知觀音從冥益得名普門從顯益得名以冥顯因",
    "X35n0642_002:0042c16": "緣故名觀世音普門也。",
    "X35n0642_002:0042c17": "七權實三初釋名。",
    "X35n0642_002:0042c18": "七釋權實者權是暫用實非暫用。",
    "X35n0642_002:0042c19": "暫用則權宜非暫則究竟。",
    "X35n0642_002:0042c20": "二略言下辯相二初泛明三種二初總示三種。",
    "X35n0642_002:0042c21": "略言權實則有三種一自行論權實自觀中道為實",
    "X35n0642_002:0042c22": "二觀為權二就化他論權實他根性不同或說權為",
    "X35n0642_002:0042c23": "實說實為權不可定判但約他意以明權實也三自",
    "X35n0642_002:0042c24": "行化他合明權實者若自觀三諦有權有實皆名為",
    "X35n0642_002:0043a01": "實化他隨緣亦有權有實皆名為權。",
    "X35n0642_002:0043a02": "即唯自唯他及自他共以諸經論所談權實其相",
    "X35n0642_002:0043a03": "不同或言自行有權有實或許化他有權有實或",
    "X35n0642_002:0043a04": "經論說自行之法皆名為實化他之法皆名為權",
    "X35n0642_002:0043a05": "是故今家凡論權實須明此三若不然者稟學之",
    "X35n0642_002:0043a06": "徒則不盡知權實之相於諸經論不免生疑復應",
    "X35n0642_002:0043a07": "了知權實法相或約理事或約理教教行縛脫因",
    "X35n0642_002:0043a08": "果體用漸頓開合通別悉檀皆通自他及自他共",
    "X35n0642_002:0043a09": "今以中觀對於二觀為權實者似用因果而辯三",
    "X35n0642_002:0043a10": "番自修三觀為自行權實若約化他但隨他意四",
    "X35n0642_002:0043a11": "悉適時不可定判若第三番自行三觀有權有實",
    "X35n0642_002:0043a12": "以順智故只稱為實化他之法雖有權實以順情",
    "X35n0642_002:0043a13": "故唯稱為權。",
    "X35n0642_002:0043a14": "二用此下徧歷諸教二初略指四教。",
    "X35n0642_002:0043a15": "用此三義歷四教。",
    "X35n0642_002:0043a16": "隨教淺深明理事等約自約他及自他共義皆不",
    "X35n0642_002:0043a17": "闕。",
    "X35n0642_002:0043a18": "二復就下明圓六即。",
    "X35n0642_002:0043a19": "復就自行權實明六即判位。",
    "X35n0642_002:0043a20": "六通三教即唯在圓復就自行明六權實從因至",
    "X35n0642_002:0043a21": "果義便故也。",
    "X35n0642_002:0043a22": "二尋此下別用第三。",
    "X35n0642_002:0043a23": "尋此品意是明自行化他論權實。",
    "X35n0642_002:0043a24": "前番問答有權實七難二求在權永離三毒是實",
    "X35n0642_002:0043b01": "以由大士用於自行一心三觀觀其音聲今皆解",
    "X35n0642_002:0043b02": "脫故都判為實後番問答十界身說顯有權實以",
    "X35n0642_002:0043b03": "是大士隨差別機示種種應故都判為權此乃判",
    "X35n0642_002:0043b04": "於自行化他以為權實無第三番如何分經兩段",
    "X35n0642_002:0043b05": "而對權實。",
    "X35n0642_002:0043b06": "三前問下結歸二初結指經文。",
    "X35n0642_002:0043b07": "前問答從自行化他之實智益物後問答從自行化",
    "X35n0642_002:0043b08": "他之權以益物。",
    "X35n0642_002:0043b09": "前後皆云自行化他者簡異單自行單化他權實",
    "X35n0642_002:0043b10": "意云前番是自他相對之實後番是自他相對之",
    "X35n0642_002:0043b11": "權。",
    "X35n0642_002:0043b12": "二故知下結歸題目。",
    "X35n0642_002:0043b13": "故知權實因緣故名觀世音普門也。",
    "X35n0642_002:0043b14": "八本迹三初名義。",
    "X35n0642_002:0043b15": "八釋本迹者本名實得迹名應現。",
    "X35n0642_002:0043b16": "淨名玄義云所言本迹者本即所依之理迹是能",
    "X35n0642_002:0043b17": "依之事事理合明故稱本迹譬如人依住處即有",
    "X35n0642_002:0043b18": "行往蹤跡也住處是所依能依之人有行往之迹",
    "X35n0642_002:0043b19": "由處有迹尋迹得處當知若高若下實得皆本若",
    "X35n0642_002:0043b20": "高若下應現皆迹。",
    "X35n0642_002:0043b21": "二若通下解釋二初通凡漸。",
    "X35n0642_002:0043b22": "若通途作本迹者世智高凡夫本意難測乃至別教",
    "X35n0642_002:0043b23": "本迹。",
    "X35n0642_002:0043b24": "世智高者諸有施作但見蹤跡莫知本意二教賢",
    "X35n0642_002:0043c01": "聖至別似位本所證得下位焉知節節皆可通論",
    "X35n0642_002:0043c02": "本迹。",
    "X35n0642_002:0043c03": "二局圓聖二初局分滿二初略示。",
    "X35n0642_002:0043c04": "若圓教無始發心初破無明所得法身者名之為本",
    "X35n0642_002:0043c05": "垂形百億高下不定稱之為迹。",
    "X35n0642_002:0043c06": "的論其本須破無明證法身體所垂之迹或九界",
    "X35n0642_002:0043c07": "身或現八相。",
    "X35n0642_002:0043c08": "二若一下簡判二初簡一往。",
    "X35n0642_002:0043c09": "若一往判真應多用上地為真為本下地為應為迹",
    "X35n0642_002:0043c10": "地地傳作此判真本唯據於高應迹唯指於下此義",
    "X35n0642_002:0043c11": "不可。",
    "X35n0642_002:0043c12": "二今細下取細明二初約義明二初明本迹通高",
    "X35n0642_002:0043c13": "下。",
    "X35n0642_002:0043c14": "今細明本迹則與真應異本是實得始坐道場及初",
    "X35n0642_002:0043c15": "住所得法身即是其本迹為上地之佛及作上地菩",
    "X35n0642_002:0043c16": "薩悉名為迹不可以上地高故稱之為本始得初住",
    "X35n0642_002:0043c17": "目之為迹。",
    "X35n0642_002:0043c18": "若知四句釋之方盡一本下迹高初住法身迹為",
    "X35n0642_002:0043c19": "八相上位菩薩八相元是妙覺威儀故云迹高二",
    "X35n0642_002:0043c20": "本高迹下妙覺法身迹為下地及九界相三俱高",
    "X35n0642_002:0043c21": "妙覺法身迹為八相四俱下初住法身迹為九界",
    "X35n0642_002:0043c22": "中四十位本迹高下可以意知。",
    "X35n0642_002:0043c23": "二何以下明實得辯是非。",
    "X35n0642_002:0043c24": "何以故實不得上地上地非本實得下地下地非迹。",
    "X35n0642_002:0044a01": "二故壽下引文證。",
    "X35n0642_002:0044a02": "故壽量云隨自意隨他意是本迹意也。",
    "X35n0642_002:0044a03": "自意是本他意是述。",
    "X35n0642_002:0044a04": "二就本下通六即。",
    "X35n0642_002:0044a05": "就本迹明六即。",
    "X35n0642_002:0044a06": "五位本迹理皆具足。",
    "X35n0642_002:0044a07": "三就前下結歸二初指經文。",
    "X35n0642_002:0044a08": "就前問答不可說示但冥祐前人從本地得名後問",
    "X35n0642_002:0044a09": "答殊形異狀應現度脫從迹地得名。",
    "X35n0642_002:0044a10": "前以實本益他後以垂迹益他。",
    "X35n0642_002:0044a11": "二故知下結題目。",
    "X35n0642_002:0044a12": "故知本迹因緣故名觀世音普門也。",
    "X35n0642_002:0044a13": "九緣了三初標示名義三初示名義。",
    "X35n0642_002:0044a14": "九釋了因緣因者了是顯發緣是資助資助於了顯",
    "X35n0642_002:0044a15": "發法身。",
    "X35n0642_002:0044a16": "此之名義修性皆然。",
    "X35n0642_002:0044a17": "二了者下辯流類。",
    "X35n0642_002:0044a18": "了者即是般若觀智亦名慧行正道智慧莊嚴緣者",
    "X35n0642_002:0044a19": "即是解脫行行助道福德莊嚴。",
    "X35n0642_002:0044a20": "類至極果節節名異其體不殊。",
    "X35n0642_002:0044a21": "三大論下引論釋。",
    "X35n0642_002:0044a22": "大論云一人能耘一人能種種喻於緣耘喻於了。",
    "X35n0642_002:0044a23": "緣了之相實同耘種非此二力性田不豐。",
    "X35n0642_002:0044a24": "二通論下依教解釋二初諸教皆具。",
    "X35n0642_002:0044b01": "通論教教皆具緣了義。",
    "X35n0642_002:0044b02": "藏通義立全乖性種別教雖有初心別修唯有圓",
    "X35n0642_002:0044b03": "教修性不二雖云皆具須辯此殊。",
    "X35n0642_002:0044b04": "二今正下尅就圓論二初尅辯二因二初明二種",
    "X35n0642_002:0044b05": "因果。",
    "X35n0642_002:0044b06": "今正明圓教二種莊嚴之因佛具二種莊嚴之果。",
    "X35n0642_002:0044b07": "此中二因且在修類。",
    "X35n0642_002:0044b08": "二原此下討二種根本三初總明性德。",
    "X35n0642_002:0044b09": "原此因果根本即是性德緣了也此之性德本即有",
    "X35n0642_002:0044b10": "之非適今也。",
    "X35n0642_002:0044b11": "前之因果猶在修中今窮其源性具緣了淨名云",
    "X35n0642_002:0044b12": "一切眾生本涅槃相不可復滅本菩提相不可復",
    "X35n0642_002:0044b13": "得起信論明真如二德謂如實空如實不空當宗",
    "X35n0642_002:0044b14": "明三千即空三千即假皆是性德緣了文也。",
    "X35n0642_002:0044b15": "二大經下別引文釋二初證釋了因。",
    "X35n0642_002:0044b16": "大經云一切諸法本性自空亦用菩薩修習空故見",
    "X35n0642_002:0044b17": "諸法空即了因種子本自有之。",
    "X35n0642_002:0044b18": "不明三千徒消一切非空假中莫辯自空如實空",
    "X35n0642_002:0044b19": "性與一切染本不相應一切染者不出三惑自非",
    "X35n0642_002:0044b20": "本性即空假中豈能不應一切染邪乃畢竟空為",
    "X35n0642_002:0044b21": "了因性亦用等者全性起修方見本空。",
    "X35n0642_002:0044b22": "二又云下證釋緣因。",
    "X35n0642_002:0044b23": "又云一切眾生皆有初地味禪思益云一切眾生即",
    "X35n0642_002:0044b24": "滅盡定此即緣因種子本自有之。",
    "X35n0642_002:0044c01": "經云眾生即菩提相及涅槃相或謂理中獨具佛",
    "X35n0642_002:0044c02": "德今文眾生有初地味禪及滅盡定豈非性具天",
    "X35n0642_002:0044c03": "法聲聞法邪既具此二餘諸法界那不具邪又具",
    "X35n0642_002:0044c04": "二定者從二習果及報果說豈不各具性相等邪",
    "X35n0642_002:0044c05": "不以理具而消此文如何欲散便是滅定性德緣",
    "X35n0642_002:0044c06": "因於茲驗矣。",
    "X35n0642_002:0044c07": "三以此下依性立修。",
    "X35n0642_002:0044c08": "以此二種方便修習漸漸增長起於毫末得成修得",
    "X35n0642_002:0044c09": "合抱大樹摩訶般若首楞嚴定。",
    "X35n0642_002:0044c10": "以此二種者性種也方便等者智行也毫末者類",
    "X35n0642_002:0044c11": "種也由斯性類修成智行乃至二嚴。",
    "X35n0642_002:0044c12": "二此一下不論六即。",
    "X35n0642_002:0044c13": "此一科不論六即但就根本性德義爾。",
    "X35n0642_002:0044c14": "此科正意但明理即非論五位。",
    "X35n0642_002:0044c15": "三前問下結指經題二初指經文。",
    "X35n0642_002:0044c16": "前問答從了種受名後問答從緣種受名。",
    "X35n0642_002:0044c17": "明今二嚴必有其本故從二種受名。",
    "X35n0642_002:0044c18": "二故知下結題目。",
    "X35n0642_002:0044c19": "故知了因緣因故名觀世音普門也。",
    "X35n0642_002:0044c20": "十智斷三初略標。",
    "X35n0642_002:0044c21": "十釋智斷者。",
    "X35n0642_002:0044c22": "二通途下廣釋二初不二而二明智斷二初約通",
    "X35n0642_002:0044c23": "途明二德言通途者此解兼別以有為無為對智",
    "X35n0642_002:0044c24": "斷故若唯圓說苦集尚無作智斷豈有為然名雖",
    "X35n0642_002:0045a01": "借別其意唯在圓以修妙三觀得成圓斷功因時",
    "X35n0642_002:0045a02": "立此能至果須休息故將無作行暫立有為名斷",
    "X35n0642_002:0045a03": "德稱無為別從道後立此猶教道設是故曰通途",
    "X35n0642_002:0045a04": "此文自二初智德二初列異名。",
    "X35n0642_002:0045a05": "通途意智即有為功德滿亦名圓淨涅槃。",
    "X35n0642_002:0045a06": "圓淨等者智極故圓惑盡故淨不生不滅名為涅",
    "X35n0642_002:0045a07": "槃。",
    "X35n0642_002:0045a08": "二言有下釋有為。",
    "X35n0642_002:0045a09": "言有為功德者即是因時智慧有照用修成之義故",
    "X35n0642_002:0045a10": "稱有為因雖無常而果是常將因來名果故言有為",
    "X35n0642_002:0045a11": "功德滿也。",
    "X35n0642_002:0045a12": "智雖無作有斷證功故借別教立有為稱因雖無",
    "X35n0642_002:0045a13": "常者涅槃經中因外道輩執因是常成無常果佛",
    "X35n0642_002:0045a14": "用別教以無常因感常住果而對破之故因無常",
    "X35n0642_002:0045a15": "猶在別教將因等者由惑未斷故起智照一分惑",
    "X35n0642_002:0045a16": "滅一分智忘故智無常既有照用故名有為果既",
    "X35n0642_002:0045a17": "惑盡稱理常住更無為作將因名果故令智滿受",
    "X35n0642_002:0045a18": "有為名。",
    "X35n0642_002:0045a19": "二斷即下斷德二初列異名。",
    "X35n0642_002:0045a20": "斷即無為功德滿亦名解脫亦名方便淨涅槃。",
    "X35n0642_002:0045a21": "解脫者不繫名解自在為脫在染不染名之解脫",
    "X35n0642_002:0045a22": "方便等者機生則生是生不生機滅則滅是滅不",
    "X35n0642_002:0045a23": "滅權示生滅不被染礙故此涅槃名方便淨。",
    "X35n0642_002:0045a24": "二言無下釋斷義二初簡小。",
    "X35n0642_002:0045b01": "言無為者若小乘但取煩惱滅無為斷但離虗妄名",
    "X35n0642_002:0045b02": "為解脫其實未得一切解脫此乃無體之斷德也。",
    "X35n0642_002:0045b03": "不知三種世間常住謂煩惱滅便無身心安能自",
    "X35n0642_002:0045b04": "在名無體斷但於虗妄見思解脫未得三千三諦",
    "X35n0642_002:0045b05": "自在。",
    "X35n0642_002:0045b06": "二大乘下明大二初正示。",
    "X35n0642_002:0045b07": "大乘是有體之斷不取滅無為斷但取隨所調伏眾",
    "X35n0642_002:0045b08": "生之處惡不能染縱任自在無有累縛名為斷德指",
    "X35n0642_002:0045b09": "此名無為功德。",
    "X35n0642_002:0045b10": "妙覺三脫名有體斷所言斷者任運斷也已有智",
    "X35n0642_002:0045b11": "德了三惑空故處九道惡自相離眾生之心如塗",
    "X35n0642_002:0045b12": "膠手捉物皆粘諸佛之心如淨洗手捉物不粘已",
    "X35n0642_002:0045b13": "有智水洗其膠故致令淨用自然不著此智斷德",
    "X35n0642_002:0045b14": "說有次第用無前後以三千法究竟即空名今智",
    "X35n0642_002:0045b15": "德三千之法究竟即假為今斷德三千之法究竟",
    "X35n0642_002:0045b16": "即中是法身德道前道後悉是一心通教尚是雙",
    "X35n0642_002:0045b17": "流圓果豈當分隔。",
    "X35n0642_002:0045b18": "二故淨下引證。",
    "X35n0642_002:0045b19": "故淨名云不斷癡愛起諸明說又云於諸見不動而",
    "X35n0642_002:0045b20": "修三十七品愛見為侍亦名如來種乃至五無間皆",
    "X35n0642_002:0045b21": "生解脫無所染礙名為一切解脫即是斷德無為也。",
    "X35n0642_002:0045b22": "證有體斷見愛業報全體即是性惡法門如富豪",
    "X35n0642_002:0045b23": "人七寶家業凡夫生盲轉動罣礙為寶所傷二乘",
    "X35n0642_002:0045b24": "熱病見是鬼虎避走遠去圓人之眼不盲不病明",
    "X35n0642_002:0045c01": "見是寶自在用與非獨不被損傷恐怖而能以此",
    "X35n0642_002:0045c02": "自給惠他於此證理名為自給以此利物即是惠",
    "X35n0642_002:0045c03": "他今之斷德正在惠他此等皆由體達修惡即是",
    "X35n0642_002:0045c04": "性惡今明究竟體達位也。",
    "X35n0642_002:0045c05": "二寂而下約寂照簡非德。",
    "X35n0642_002:0045c06": "寂而常照即智德也小乘灰身滅智既其無身將何",
    "X35n0642_002:0045c07": "入生死而論調伏無礙無染滅智何所照寂。",
    "X35n0642_002:0045c08": "常住寂照妙色妙心方名智斷莊嚴之相小乘灰",
    "X35n0642_002:0045c09": "斷身智俱忘將何永度眾生將何常照寂理。",
    "X35n0642_002:0045c10": "二如此下二而不二明三德二初約即三明理極",
    "X35n0642_002:0045c11": "二初明二三不殊。",
    "X35n0642_002:0045c12": "如此智斷圓極故法身顯著即是三種佛性義圓也。",
    "X35n0642_002:0045c13": "而寂而照即是智斷非寂非照即是法身二德既",
    "X35n0642_002:0045c14": "窮法身乃極亦名究竟三種佛性。",
    "X35n0642_002:0045c15": "二法身下明因果無別二初別示三法因果二初",
    "X35n0642_002:0045c16": "法身隱顯。",
    "X35n0642_002:0045c17": "法身滿足即是非因非果正因滿故云隱名如來藏",
    "X35n0642_002:0045c18": "顯名法身雖非是因而名為正因雖非是果而名為",
    "X35n0642_002:0045c19": "法身大經云非因非果名佛性者即是此正因佛性",
    "X35n0642_002:0045c20": "也。",
    "X35n0642_002:0045c21": "法身一德體非因果而有隱顯者斯由緣了逆順",
    "X35n0642_002:0045c22": "故也緣了逆性而成惑業故使正因非隱而隱名",
    "X35n0642_002:0045c23": "如來藏緣了順性而成智斷故使正因非顯而顯",
    "X35n0642_002:0045c24": "名為法身雖有隱顯體無增減故大經云非因非",
    "X35n0642_002:0046a01": "果。",
    "X35n0642_002:0046a02": "二又云下二德修性。",
    "X35n0642_002:0046a03": "又云是因非果名為佛性者此據性德緣了皆名為",
    "X35n0642_002:0046a04": "因也又云是果非因名佛性者此據修得緣了皆滿",
    "X35n0642_002:0046a05": "了轉名般若緣轉名解脫亦名菩提果亦名大涅槃",
    "X35n0642_002:0046a06": "果果皆稱為果也。",
    "X35n0642_002:0046a07": "是因非果復名佛性佛是果稱豈非果法而為因",
    "X35n0642_002:0046a08": "種是果非因復名佛性性是因稱豈非因法而為",
    "X35n0642_002:0046a09": "果德不以修性緣了銷之此文安解。",
    "X35n0642_002:0046a10": "二佛性下總示三法因果二初約義示。",
    "X35n0642_002:0046a11": "佛性通於因果不縱不橫性德時名三因不縱不橫",
    "X35n0642_002:0046a12": "果滿時名三德。",
    "X35n0642_002:0046a13": "前雖因果互是互非而皆稱佛性驗知緣了通因",
    "X35n0642_002:0046a14": "通果又言佛性非因非果良以正因不即我陰故",
    "X35n0642_002:0046a15": "曰非因緣了不離我陰故曰是因不即故一點在",
    "X35n0642_002:0046a16": "上不離故二點在下是故性三不縱不橫又正因",
    "X35n0642_002:0046a17": "不即智斷故曰非果緣了不離智斷故曰是果不",
    "X35n0642_002:0046a18": "即故一點在上不離故二點在下是故果三不縱",
    "X35n0642_002:0046a19": "不橫故知妙三貫通因果方得名修性不二。",
    "X35n0642_002:0046a20": "二故普下引文證。",
    "X35n0642_002:0046a21": "故普賢觀云大乘因者諸法實相大乘果者亦諸法",
    "X35n0642_002:0046a22": "實相。",
    "X35n0642_002:0046a23": "不達妙三始終該互普賢觀文如何可解。",
    "X35n0642_002:0046a24": "二智德下復就二符經文。",
    "X35n0642_002:0046b01": "智德既滿湛然常照隨機即應一時解脫斷德既滿",
    "X35n0642_002:0046b02": "處處調伏皆令得度。",
    "X35n0642_002:0046b03": "若匪智德常照何能即稱即脫若非斷德徧調安",
    "X35n0642_002:0046b04": "得身說普應。",
    "X35n0642_002:0046b05": "三前問下結歸二初指經文。",
    "X35n0642_002:0046b06": "前問答從智德分滿受名後問答從斷德分滿受名。",
    "X35n0642_002:0046b07": "二故知下結題目。",
    "X35n0642_002:0046b08": "故知以智斷因緣名觀世音普門也。",
    "X35n0642_002:0046b09": "三問此下貼文為證二初約無文立難。",
    "X35n0642_002:0046b10": "問此十義名字出餘經那得用釋此品。",
    "X35n0642_002:0046b11": "攬乎別文立其總目釋題十義名出餘經今經全",
    "X35n0642_002:0046b12": "無此文何名攬別為總邪。",
    "X35n0642_002:0046b13": "二答大下約有義答通三初明衍義眾經共用二",
    "X35n0642_002:0046b14": "初約法義明。",
    "X35n0642_002:0046b15": "答大乘義通眾經共用。",
    "X35n0642_002:0046b16": "大乘諸部皆談中道故使義門可以共用。",
    "X35n0642_002:0046b17": "二若不下以人師驗。",
    "X35n0642_002:0046b18": "若不許此者佛性出涅槃五住二死出勝鬘諸師那",
    "X35n0642_002:0046b19": "得浪用通眾經耶。",
    "X35n0642_002:0046b20": "諸師說釋諸大乘經顯理則須論佛性指惑則莫",
    "X35n0642_002:0046b21": "非五住豈以當經無文為責。",
    "X35n0642_002:0046b22": "二此品下以二問答貼義無虧。",
    "X35n0642_002:0046b23": "此品在文雖無十名總將二問答帖十義意宛然可",
    "X35n0642_002:0046b24": "解。",
    "X35n0642_002:0046c01": "十種別名文雖不列以二問答總貼十義明如目",
    "X35n0642_002:0046c02": "擊故曰宛然。",
    "X35n0642_002:0046c03": "三今已下別點句句證十義二初結前有義開後",
    "X35n0642_002:0046c04": "有文。",
    "X35n0642_002:0046c05": "今已如前今更別點句句來證十義者。",
    "X35n0642_002:0046c06": "前云在文無十名者但無次第明示十名若於品",
    "X35n0642_002:0046c07": "中散取諸句則有文有義也。",
    "X35n0642_002:0046c08": "二如文下約句對義。",
    "X35n0642_002:0046c09": "如文云以何因緣名觀世音又云以是因緣名觀世",
    "X35n0642_002:0046c10": "音即是據人名也後文云普門示現即是明法也有",
    "X35n0642_002:0046c11": "如是等大威神力多所饒益即慈也愍諸四眾即悲",
    "X35n0642_002:0046c12": "也欲知智在說十九說法即智慧也一時禮拜得無",
    "X35n0642_002:0046c13": "量無邊福德之利即福德也自在之業即法身也何",
    "X35n0642_002:0046c14": "故爾法身於一切得自在智慧契此故名為業壽量",
    "X35n0642_002:0046c15": "云慧光照無量久修業所得威神之力巍巍如是如",
    "X35n0642_002:0046c16": "是滿足之名即是真身也普門示現神通力即應身",
    "X35n0642_002:0046c17": "也遊諸國土度脫眾生即藥樹王身也於怖畏急難",
    "X35n0642_002:0046c18": "之中能施無畏即如意珠王身也福不唐捐即冥益",
    "X35n0642_002:0046c19": "也三十三身即顯益也現佛身即實智也現餘身即",
    "X35n0642_002:0046c20": "權智也觀音身即本餘身即迹也又大威神力是本",
    "X35n0642_002:0046c21": "方便力是迹聞是觀世音菩薩名者若有聞是品者",
    "X35n0642_002:0046c22": "即證了因功德不少即緣因不肯受常捨行故及即",
    "X35n0642_002:0046c23": "時觀其音聲觀即智皆得解脫種種調伏眾生八萬",
    "X35n0642_002:0046c24": "四千發心等是利益即斷也。",
    "X35n0642_002:0047a01": "自在之業即法身者真應二身亦稱色法應則現",
    "X35n0642_002:0047a02": "色真則冥法名從所契故曰法身理具一切一一",
    "X35n0642_002:0047a03": "融通最自在也業是德業即智德也真身契法名",
    "X35n0642_002:0047a04": "自在業巍巍是重明高累之貌高明如是即滿足",
    "X35n0642_002:0047a05": "也此等理智相合皆真身名義也若運三業無顯",
    "X35n0642_002:0047a06": "應者其福不失須知密有與拔之功即冥益也常",
    "X35n0642_002:0047a07": "捨行者畢竟空智無所受著故屬智德又以即觀",
    "X35n0642_002:0047a08": "音聲屬智皆得解脫為斷此彰二德同時而用應",
    "X35n0642_002:0047a09": "知句句證義不獨示其十義有文亦顯十重二二",
    "X35n0642_002:0047a10": "互具。",
    "X35n0642_002:0047a11": "四料簡二初別料簡十初簡人法二初問。",
    "X35n0642_002:0047a12": "第四料簡者問人對觀音法對普門者方等有普門",
    "X35n0642_002:0047a13": "法王子標於人名此義云何同。",
    "X35n0642_002:0047a14": "彼經具明十法王子觀世音法王子外自有普門",
    "X35n0642_002:0047a15": "法王子既以普門而名於人今釋普門那定屬法",
    "X35n0642_002:0047a16": "二答二初立句二初泛立四句。",
    "X35n0642_002:0047a17": "答此應作四句分別人非法法非人人即法法即人。",
    "X35n0642_002:0047a18": "句雖有四義實唯二不出相非及相即故如此二",
    "X35n0642_002:0047a19": "義皆通大小今意在大而論小乘即離句者欲示",
    "X35n0642_002:0047a20": "名言須將理定所辯人法若其不以二諦中道甄",
    "X35n0642_002:0047a21": "其權實但言即離何能的顯今之相即。",
    "X35n0642_002:0047a22": "二若約下以部對句二初明諸部人法即離四初",
    "X35n0642_002:0047a23": "華嚴。",
    "X35n0642_002:0047a24": "若約華嚴次第意地前生死行人未是實相之法此",
    "X35n0642_002:0047b01": "法亦非彼人若作不次第意者人即實相實相即人",
    "X35n0642_002:0047b02": "人法不二也。",
    "X35n0642_002:0047b03": "彼經別教緣實相法修次第行未能即以實相之",
    "X35n0642_002:0047b04": "法為觀行人是故人法互不相即圓觀不次即以",
    "X35n0642_002:0047b05": "實相為觀行人是故人法更互相即別則證道方",
    "X35n0642_002:0047b06": "即圓則始終不二。",
    "X35n0642_002:0047b07": "二三藏。",
    "X35n0642_002:0047b08": "若三藏有門明無假人但實法此法非人若空門攬",
    "X35n0642_002:0047b09": "實法成假人人法兩異若其不離人論法不離法論",
    "X35n0642_002:0047b10": "人此乃是二諦意非中道之人法也。",
    "X35n0642_002:0047b11": "此教有門人如兔角故無陰有生滅故實此唯非",
    "X35n0642_002:0047b12": "句空門兩向攬實為假假實不同名互非句既不",
    "X35n0642_002:0047b13": "相離復名互即此教兩門雖談即離人之與法俱",
    "X35n0642_002:0047b14": "非中道。",
    "X35n0642_002:0047b15": "三方等。",
    "X35n0642_002:0047b16": "若方等對小明大論人法者明小同三藏明大同華",
    "X35n0642_002:0047b17": "嚴。",
    "X35n0642_002:0047b18": "四教竝談藏通唯二諦別圓同華嚴。",
    "X35n0642_002:0047b19": "四般若下例餘。",
    "X35n0642_002:0047b20": "般若涅槃等例爾。",
    "X35n0642_002:0047b21": "般若蕩相鈍謂但空同前二諦利分二種同前別",
    "X35n0642_002:0047b22": "圓涅槃四教雖俱知常初心用觀不無差別藏通",
    "X35n0642_002:0047b23": "且須順於二諦別初心人未即圓法。",
    "X35n0642_002:0047b24": "二今方下明難屬方等即句。",
    "X35n0642_002:0047c01": "今方等中明普門者即大乘意。",
    "X35n0642_002:0047c02": "二今明下通難三初正約即句通難。",
    "X35n0642_002:0047c03": "今明普門是法何得有法無人彼明普門是人何得",
    "X35n0642_002:0047c04": "但人無法此則人法互舉彼經標人此處標法爾。",
    "X35n0642_002:0047c05": "今品前問答觀音屬人能觀所觀豈非法邪若後",
    "X35n0642_002:0047c06": "問答既以普門為所證法此法豈無能證人邪方",
    "X35n0642_002:0047c07": "等既以普門目人能目普門豈可非法論其大意",
    "X35n0642_002:0047c08": "觀音普門皆中道法隨悉檀益將何目人唯圓始",
    "X35n0642_002:0047c09": "終即攬實相而為假人。",
    "X35n0642_002:0047c10": "二例如下傍取人物例顯二初以人顯。",
    "X35n0642_002:0047c11": "例如小乘明身子智慧第一餘弟子各就餘法門論",
    "X35n0642_002:0047c12": "第一本以智慧斷惑發真無漏餘人無慧那得入道",
    "X35n0642_002:0047c13": "既得道果果知有慧但各舉其初門別稱第一。",
    "X35n0642_002:0047c14": "二譬如下舉物喻。",
    "X35n0642_002:0047c15": "譬如刀刃斷物必藉於背方有利用諸數如刀背慧",
    "X35n0642_002:0047c16": "數如刀刃。",
    "X35n0642_002:0047c17": "三今普下以人法互具結示三初明法具人。",
    "X35n0642_002:0047c18": "今普門義亦爾但以緣因之法當普門之名何得無",
    "X35n0642_002:0047c19": "了因之人耶。",
    "X35n0642_002:0047c20": "二若拼下明人具法。",
    "X35n0642_002:0047c21": "若併從觀音標名者此則通漫欲使世諦不亂互舉",
    "X35n0642_002:0047c22": "別名。",
    "X35n0642_002:0047c23": "三如身下以身為例。",
    "X35n0642_002:0047c24": "如身具六根但稱為淨眼淨意豈得無餘根邪。",
    "X35n0642_002:0048a01": "皆可見矣。",
    "X35n0642_002:0048a02": "二簡慈悲二初簡慈悲名相三初明與拔同異二",
    "X35n0642_002:0048a03": "初與拔相兼問。",
    "X35n0642_002:0048a04": "料簡慈悲者問若大悲拔苦苦除即是得樂大慈與",
    "X35n0642_002:0048a05": "樂樂至即是拔苦何意兩分。",
    "X35n0642_002:0048a06": "苦除即樂如夕盡即曉樂至苦除如燈來闇滅趣",
    "X35n0642_002:0048a07": "舉一種即有二能何以慈悲而分兩法。",
    "X35n0642_002:0048a08": "二答通下與拔不俱答。",
    "X35n0642_002:0048a09": "答通論如此別則不然譬如拔罪於獄未施五塵身",
    "X35n0642_002:0048a10": "雖免痛根情未娛此但拔苦未名與樂又如施五塵",
    "X35n0642_002:0048a11": "於獄耳眼雖悅不名拔苦為從別義各顯一邊故別",
    "X35n0642_002:0048a12": "說爾。",
    "X35n0642_002:0048a13": "一能兼二此就通論對境發心實須別說故舉二",
    "X35n0642_002:0048a14": "喻以彰別相。",
    "X35n0642_002:0048a15": "二明喜捨闕具二初問。",
    "X35n0642_002:0048a16": "問此中何意不論喜捨。",
    "X35n0642_002:0048a17": "二答二初不二是捨。",
    "X35n0642_002:0048a18": "答四無量心名雖有四但是三義大經云憂畢叉畢",
    "X35n0642_002:0048a19": "叉名捨捨者兩捨也即是非慈非悲不二之意不二",
    "X35n0642_002:0048a20": "而二即是慈悲。",
    "X35n0642_002:0048a21": "四無量心捨無別體奢摩他觀體既是定定能與",
    "X35n0642_002:0048a22": "樂毗婆舍那觀體既是慧慧能拔苦二觀不二即",
    "X35n0642_002:0048a23": "憂畢叉亦名平等捨故不二而二則立慈悲二而",
    "X35n0642_002:0048a24": "不二即是於捨今既明於不二慈悲則已含捨故",
    "X35n0642_002:0048b01": "不別立。",
    "X35n0642_002:0048b02": "二喜者下苦在闕喜二初約法釋。",
    "X35n0642_002:0048b03": "喜者從樂生喜初欲與樂眾生苦重不能得樂則無",
    "X35n0642_002:0048b04": "所可喜若拔苦竟即能得樂還遂本懷故樂後加喜",
    "X35n0642_002:0048b05": "苦後無此故不開喜。",
    "X35n0642_002:0048b06": "今明慈悲是立誓願運慈與樂生既苦重即須運",
    "X35n0642_002:0048b07": "悲二俱未遂何喜之有福慧滿時藥珠功畢方與",
    "X35n0642_002:0048b08": "眾生生乎慶喜。",
    "X35n0642_002:0048b09": "二如阿下引事例。",
    "X35n0642_002:0048b10": "如阿輸加王七日應死雖有五欲之樂憂苦切心又",
    "X35n0642_002:0048b11": "如一身少許痛惱能奪一身之樂故知苦重不得樂也。",
    "X35n0642_002:0048b12": "阿輸加王即育王弟不歸三寶見兄飯僧乃生嫌",
    "X35n0642_002:0048b13": "謗育王見愍設計勸之王入溫室詐言已崩策之",
    "X35n0642_002:0048b14": "紹位方登御座育王出怒其罪當死乃令七日受",
    "X35n0642_002:0048b15": "王五欲使旃陀羅逐日唱死過已王問受樂否邪",
    "X35n0642_002:0048b16": "答言我聞幾日當死唯苦無樂王言沙門觀念念",
    "X35n0642_002:0048b17": "滅雖受供養寧有著心阿輸知已出家修道得阿",
    "X35n0642_002:0048b18": "羅漢少痛奪樂近事可驗眾生若此故菩薩心未",
    "X35n0642_002:0048b19": "生喜也。",
    "X35n0642_002:0048b20": "三問禪下明支等前後二初約前後問。",
    "X35n0642_002:0048b21": "問禪支明喜在前樂支在後復云何。",
    "X35n0642_002:0048b22": "今論四等慈悲喜捨慈能與樂則樂前喜後何故",
    "X35n0642_002:0048b23": "禪支喜前樂後初禪五支謂覺觀喜樂一心二禪",
    "X35n0642_002:0048b24": "四支謂內淨喜樂一心三禪無喜四禪無樂今約",
    "X35n0642_002:0048c01": "初二皆喜在前樂支在後其意何邪。",
    "X35n0642_002:0048c02": "二答禪下約自他答。",
    "X35n0642_002:0048c03": "答禪支就從麤入細此中慶彼得樂故喜心在後也。",
    "X35n0642_002:0048c04": "自證禪支從麤至細前喜後樂利他四等先與其",
    "X35n0642_002:0048c05": "樂後方慶喜故其次異。",
    "X35n0642_002:0048c06": "二復次下簡與拔有無三初外道虗想。",
    "X35n0642_002:0048c07": "復次外道修四無量自證禪定作想虗運彼無實益",
    "X35n0642_002:0048c08": "不能令他拔苦得樂雖自獲定虗妄世法報盡還墮",
    "X35n0642_002:0048c09": "不免於苦自他俱無利益。",
    "X35n0642_002:0048c10": "四禪四空及四無量十二門禪根本定也通於內",
    "X35n0642_002:0048c11": "外小大聖賢而修證之若諸外道及正信凡夫修",
    "X35n0642_002:0048c12": "慈悲喜捨自證此定虗想眾生離苦得樂於他無",
    "X35n0642_002:0048c13": "益自雖暫益不免退失。",
    "X35n0642_002:0048c14": "二若二下明二乘自利。",
    "X35n0642_002:0048c15": "若二乘修四無量但自拔苦於他無益自拔分段未",
    "X35n0642_002:0048c16": "免變易灰身滅智非究竟樂。",
    "X35n0642_002:0048c17": "二乘修此雖不益他自拔分段得小涅槃。",
    "X35n0642_002:0048c18": "三今菩下明菩薩徧益二初明行超凡聖。",
    "X35n0642_002:0048c19": "今菩薩不爾非凡夫行非賢聖行非凡夫者不同自",
    "X35n0642_002:0048c20": "受禪樂非賢聖者不同自拔於苦不同自受樂故即",
    "X35n0642_002:0048c21": "與他樂不同自拔苦故即拔他苦。",
    "X35n0642_002:0048c22": "不同凡外隨禪受生異小賢聖但自拔苦葢非生",
    "X35n0642_002:0048c23": "法二種緣慈乃以無緣法界與拔令諸眾生離一",
    "X35n0642_002:0048c24": "切苦得究竟樂。",
    "X35n0642_002:0049a01": "二明同時與拔。",
    "X35n0642_002:0049a02": "亦是即拔苦是即與樂即與樂亦是即拔苦但分別",
    "X35n0642_002:0049a03": "說之誓願相對前明拔苦後明與樂爾。",
    "X35n0642_002:0049a04": "無緣慈悲不二而二用不異時分別令解故各說",
    "X35n0642_002:0049a05": "耳言前明拔苦等者從本懷故先標於慈若從用",
    "X35n0642_002:0049a06": "次先拔後與是故四誓從用為次。",
    "X35n0642_002:0049a07": "三簡福慧二初定福智與拔所以二初問。",
    "X35n0642_002:0049a08": "料簡福慧者問觀音對智稱之而拔苦普門對福見",
    "X35n0642_002:0049a09": "之而得樂何也。",
    "X35n0642_002:0049a10": "二答。",
    "X35n0642_002:0049a11": "答智是光明正治闇惑惑是生死苦惱若治闇惑之",
    "X35n0642_002:0049a12": "苦豈不用智解之光故稱智慧人名即拔苦也法是",
    "X35n0642_002:0049a13": "法門門名能通通至涅槃安樂之處初習此法是得",
    "X35n0642_002:0049a14": "樂因後證此法是得樂果故對此普門明其與樂也。",
    "X35n0642_002:0049a15": "因修福慧至果則成智斷二德此德與生體性無",
    "X35n0642_002:0049a16": "二故稱觀音智德人名即能顯召本性了種是故",
    "X35n0642_002:0049a17": "能除闇惑苦也若對普門斷德應身即能引起本",
    "X35n0642_002:0049a18": "性緣種是故獲於因果之樂若不爾者何名感應",
    "X35n0642_002:0049a19": "道交。",
    "X35n0642_002:0049a20": "二問福下辯福慧一異是非二初約隔異難。",
    "X35n0642_002:0049a21": "問福慧相須本不相離若定而無慧者此定名癡定",
    "X35n0642_002:0049a22": "譬如盲兒騎瞎馬必墮坑落塹而無疑也若慧而無",
    "X35n0642_002:0049a23": "定者此慧名狂慧譬如風中然燈搖颺搖颺照物不",
    "X35n0642_002:0049a24": "了故知福慧相資二輪平等堪能運載也若爾何意",
    "X35n0642_002:0049b01": "以智慧拔苦福德與樂邪。",
    "X35n0642_002:0049b02": "備舉相資難今隔異。",
    "X35n0642_002:0049b03": "二自有下約偏圓答二初立即離四句。",
    "X35n0642_002:0049b04": "自有福德是智慧智慧是福德自有福德非智慧智",
    "X35n0642_002:0049b05": "慧非福德大小乘皆備四句。",
    "X35n0642_002:0049b06": "大小皆四故知即離名同義異。",
    "X35n0642_002:0049b07": "二如六下通偏圓諸教二初明三教即離俱非二",
    "X35n0642_002:0049b08": "初明小衍二初三藏。",
    "X35n0642_002:0049b09": "如六度菩薩修般若分閻浮提為七分此是世智不",
    "X35n0642_002:0049b10": "能斷惑此猶屬福德攝即名此福是智故此智是福",
    "X35n0642_002:0049b11": "不斷惑故若聲聞人智慧能斷苦者智慧非福德如",
    "X35n0642_002:0049b12": "餓羅漢也若福德非世智亦非出世智者如白象也。",
    "X35n0642_002:0049b13": "菩薩一位得兩即句羅漢白象得二離句雖有即",
    "X35n0642_002:0049b14": "離同在三藏。",
    "X35n0642_002:0049b15": "二若大下大乘。",
    "X35n0642_002:0049b16": "若大乘四句者別教地前三十心行行名福德慧行",
    "X35n0642_002:0049b17": "名智慧此慧不能破無明此慧還屬福德攝不破無",
    "X35n0642_002:0049b18": "明故此福是智慧方便治取相故若地前皆名福德",
    "X35n0642_002:0049b19": "地上皆名智慧此智慧非福德福德非智慧。",
    "X35n0642_002:0049b20": "約別地前論於四句初以行行對於慧行而為福",
    "X35n0642_002:0049b21": "慧不破無明故俱名福即此二福能破取相復受",
    "X35n0642_002:0049b22": "智名故此福智當兩即句又地前福智無明全在",
    "X35n0642_002:0049b23": "故皆名福地上福智分破無明故皆名智此之福",
    "X35n0642_002:0049b24": "智當兩非句故兩四句非今福智。",
    "X35n0642_002:0049c01": "二方等下例二部。",
    "X35n0642_002:0049c02": "方等般若帶小明大若帶小福慧如前四句明大福",
    "X35n0642_002:0049c03": "慧如向四句。",
    "X35n0642_002:0049c04": "二今此下明圓教開合俱是二初釋二初二而不",
    "X35n0642_002:0049c05": "二三初明相即。",
    "X35n0642_002:0049c06": "今此普門名福慧者福即是慧慧即是福福慧不二。",
    "X35n0642_002:0049c07": "一心三止為福一心三觀為慧始從理性終乎極",
    "X35n0642_002:0049c08": "果定慧不二是今兩即也。",
    "X35n0642_002:0049c09": "二故大下明互具。",
    "X35n0642_002:0049c10": "故大論云如是尊妙人則能見般若此慧那得無定",
    "X35n0642_002:0049c11": "得首楞嚴定何曾無慧論云健相三昧能破強敵。",
    "X35n0642_002:0049c12": "般若既是尊妙人見驗慧具福尊妙即是上定故",
    "X35n0642_002:0049c13": "也論即大論彼翻首楞嚴為健相也三昧既能破",
    "X35n0642_002:0049c14": "彼強敵驗福具慧強敵即是無明故也。",
    "X35n0642_002:0049c15": "三大經下明異名。",
    "X35n0642_002:0049c16": "大經云佛性者有五種名亦名般若亦名師子吼亦",
    "X35n0642_002:0049c17": "名首楞嚴亦名金剛佛性等即是定慧具足之名也",
    "X35n0642_002:0049c18": "非禪不慧非慧不禪禪慧不二。",
    "X35n0642_002:0049c19": "五名之中般若師子吼是慧楞嚴金剛是定佛性",
    "X35n0642_002:0049c20": "是通名也既是異名彌彰體一是故此五皆雙具",
    "X35n0642_002:0049c21": "之稱復以無妨禪慧以結不二。",
    "X35n0642_002:0049c22": "二不二下不二而二。",
    "X35n0642_002:0049c23": "不二而二分門別說作定慧二解故釋論解般若明",
    "X35n0642_002:0049c24": "十八空解禪定明百八三昧。",
    "X35n0642_002:0050a01": "法雖不二不妨分門各作名數而為解釋。",
    "X35n0642_002:0050a02": "二此是下結。",
    "X35n0642_002:0050a03": "此是二說二即不二。",
    "X35n0642_002:0050a04": "論雖分門別相而說須知禪慧畢竟不二。",
    "X35n0642_002:0050a05": "四簡真應二初正簡真應二初立句。",
    "X35n0642_002:0050a06": "料簡真應者亦有四句之殊非真非應應而非真真",
    "X35n0642_002:0050a07": "而非應亦真亦應。",
    "X35n0642_002:0050a08": "二若非下簡示二初簡前三句非。",
    "X35n0642_002:0050a09": "若非真非應此就理可解又就凡夫不見理故非真",
    "X35n0642_002:0050a10": "無用故非應此亦可解應而非真者外道亦得五通",
    "X35n0642_002:0050a11": "同他施化通論亦得是應而不得名真真而非應者",
    "X35n0642_002:0050a12": "二乘人入真斷結灰身滅智不能起應此亦是通論",
    "X35n0642_002:0050a13": "其真爾。",
    "X35n0642_002:0050a14": "且簡凡小實兼通別通教灰斷同藏二乘地前作",
    "X35n0642_002:0050a15": "意非不謀應圓六根淨雖全性發別惑在故未名",
    "X35n0642_002:0050a16": "真應。",
    "X35n0642_002:0050a17": "二亦真下示後一句是。",
    "X35n0642_002:0050a18": "亦真亦應者此則別顯中道為真即真而論用為應",
    "X35n0642_002:0050a19": "真應不二不二而二者故言真應爾。",
    "X35n0642_002:0050a20": "即真而應世之常談自捨今宗莫窮其妙都為他",
    "X35n0642_002:0050a21": "師不知性惡致令起應不得無謀徒說無緣之慈",
    "X35n0642_002:0050a22": "不究無緣之旨。",
    "X35n0642_002:0050a23": "二今依下兼定常間三初一往且分。",
    "X35n0642_002:0050a24": "今依文互舉一往言其真應前番問答明真身常益",
    "X35n0642_002:0050b01": "後番問答明應身間益。",
    "X35n0642_002:0050b02": "以經二段別對常間。",
    "X35n0642_002:0050b03": "二常問下二往互具二初立。",
    "X35n0642_002:0050b04": "常間不得相離二鳥俱遊二往為論真身亦恒亦不",
    "X35n0642_002:0050b05": "恒應身亦間亦不間。",
    "X35n0642_002:0050b06": "二鳥者大經第八鳥喻品云善男子鳥有二種一",
    "X35n0642_002:0050b07": "名迦鄰提二名鴛鴦遊止共俱不相捨離此品答",
    "X35n0642_002:0050b08": "前云何共聖行娑羅迦鄰提舊解或云娑羅一雙",
    "X35n0642_002:0050b09": "鄰提一雙或云娑羅一隻鄰提一隻或云娑羅翻",
    "X35n0642_002:0050b10": "為鴛鴦章安云然漢不善梵音只增諍競意在況",
    "X35n0642_002:0050b11": "喻取其雌雄共遊止息以喻生死涅槃中俱有常",
    "X35n0642_002:0050b12": "無常在下在高雙飛雙息即事而理即理而事廣",
    "X35n0642_002:0050b13": "如彼疏今喻二身常間兩益不得相離者乃是觀",
    "X35n0642_002:0050b14": "音分證涅槃中常無常二用也。",
    "X35n0642_002:0050b15": "二若小下釋二初小。",
    "X35n0642_002:0050b16": "若小乘明義例如善吉石窟觀空見佛法身蓮華尼",
    "X35n0642_002:0050b17": "則不見此豈非小乘中真身恒益不恒益義丈六之",
    "X35n0642_002:0050b18": "應亦有見不見此豈非應身有間有不間義。",
    "X35n0642_002:0050b19": "真理天然是佛法體善吉觀見常無間然於蓮華",
    "X35n0642_002:0050b20": "尼似如有間故於二聖明常無常斯乃真身自有",
    "X35n0642_002:0050b21": "二益丈六之相於有緣者常得覩之若其無緣同",
    "X35n0642_002:0050b22": "處不見豈非應身亦有二益。",
    "X35n0642_002:0050b23": "二大乘下大。",
    "X35n0642_002:0050b24": "大乘法身亦爾於理為恒益於情為不恒益應身亦",
    "X35n0642_002:0050c01": "爾此緣滅彼緣興無有斷絕是不間義同質異見是",
    "X35n0642_002:0050c02": "其間義。",
    "X35n0642_002:0050c03": "佛法界身未嘗不益於情執者而成間滅真具二",
    "X35n0642_002:0050c04": "也佛應化身隨機生熟出沒無間應身常益也見",
    "X35n0642_002:0050c05": "不見異令應不常又成間益也故知二身各具二",
    "X35n0642_002:0050c06": "益。",
    "X35n0642_002:0050c07": "三而今下順文別對。",
    "X35n0642_002:0050c08": "而今分別一往前問答屬恒益後問答屬不但益也。",
    "X35n0642_002:0050c09": "前文即稱即感別對真身常益之義後文現相生",
    "X35n0642_002:0050c10": "滅別對應身間益之義。",
    "X35n0642_002:0050c11": "五簡藥珠二初依義互具。",
    "X35n0642_002:0050c12": "料簡藥珠二身者藥有差病拔苦之功亦有全身增",
    "X35n0642_002:0050c13": "命致寶之用故經云若全身命便為已得玩好之具",
    "X35n0642_002:0050c14": "也如意珠王非但雨寶亦能治病大施太子入海得",
    "X35n0642_002:0050c15": "珠還治父母眼大品云若人眼痛珠著身上病即除",
    "X35n0642_002:0050c16": "愈故知通具二義。",
    "X35n0642_002:0050c17": "但就譬說即顯真應各能與拔斯為盡理矣。",
    "X35n0642_002:0050c18": "二若別下就文別對。",
    "X35n0642_002:0050c19": "若別據一邊約除患以譬藥證樂以況珠爾。",
    "X35n0642_002:0050c20": "前文除苦名為藥身後文與樂名為珠身且順經",
    "X35n0642_002:0050c21": "文作斯別對。",
    "X35n0642_002:0050c22": "六簡冥顯。",
    "X35n0642_002:0050c23": "料簡冥顯兩益凡有三十六句。",
    "X35n0642_002:0050c24": "三十六句者冥顯機應各論四句冥機者過去善",
    "X35n0642_002:0051a01": "能感也顯機者現在善能感也亦冥亦顯機者過",
    "X35n0642_002:0051a02": "現善業共能感也非冥非顯機者過現無善當能",
    "X35n0642_002:0051a03": "生善而能感也冥應者法身也顯應者應身也亦",
    "X35n0642_002:0051a04": "冥亦顯應者二身俱應也非冥非顯應者亦法身",
    "X35n0642_002:0051a05": "但以不見不聞而知而覺為冥應不見不聞不知",
    "X35n0642_002:0051a06": "不覺即雙非應故此二應皆果中法身也識此八",
    "X35n0642_002:0051a07": "已相對互對具足而言成十六句約機感應約應",
    "X35n0642_002:0051a08": "赴機各成十六加根本四即三十六若解此意則",
    "X35n0642_002:0051a09": "無生不感無時不應除諸邪見深荷聖恩亦知一",
    "X35n0642_002:0051a10": "切眾生無一不成佛也。",
    "X35n0642_002:0051a11": "七簡權實二初定文立難。",
    "X35n0642_002:0051a12": "料簡權實二智者前問答實智照真而眾生得脫權",
    "X35n0642_002:0051a13": "智照假而眾生得度度為度權亦度於實脫為脫真",
    "X35n0642_002:0051a14": "亦脫於假。",
    "X35n0642_002:0051a15": "真即是實假即是權答文備見四種相也。",
    "X35n0642_002:0051a16": "二立句答通二初詳論互具。",
    "X35n0642_002:0051a17": "答此亦具四句或因真智解脫於權七難消除二求",
    "X35n0642_002:0051a18": "願滿是也或因真智解脫於實三毒皆離是也或因",
    "X35n0642_002:0051a19": "權智得度於實三十三身得度是也或因權智得度",
    "X35n0642_002:0051a20": "於權於怖畏急難之中得無畏是也或二俱度脫或",
    "X35n0642_002:0051a21": "二俱不度不脫。",
    "X35n0642_002:0051a22": "真智冥應脫有淺深七難二求免事中之苦脫權",
    "X35n0642_002:0051a23": "也離三毒根成佛無疑脫障實惑也權智顯應得",
    "X35n0642_002:0051a24": "度不同見身聞法破惑顯理度實也事中怖難得",
    "X35n0642_002:0051b01": "無畏者度權處也機熟之者對此二智得權實理",
    "X35n0642_002:0051b02": "名俱度離淺深障名俱脫機生返此是故俱名不",
    "X35n0642_002:0051b03": "度不脫。",
    "X35n0642_002:0051b04": "二據說且分。",
    "X35n0642_002:0051b05": "今依文判互出一邊前文脫權後文度實。",
    "X35n0642_002:0051b06": "八簡本迹二初本迹俱與拔二初各具二用。",
    "X35n0642_002:0051b07": "料簡本迹者通論本迹俱能拔苦與樂故壽量云聞",
    "X35n0642_002:0051b08": "佛壽無量得清淨無漏無量之果報即是從本得樂",
    "X35n0642_002:0051b09": "請觀音云或遊戲地獄大悲代受苦此是從迹拔苦",
    "X35n0642_002:0051b10": "眾生不達本源故流轉苦惱若識本理即於苦而得",
    "X35n0642_002:0051b11": "解脫也眾生若不見迹中施化不能三業種福則無",
    "X35n0642_002:0051b12": "功德之因焉致樂果。",
    "X35n0642_002:0051b13": "二非本下相由貼文。",
    "X35n0642_002:0051b14": "非本無以垂迹非迹無以顯本前問答是明迹本後",
    "X35n0642_002:0051b15": "問答是明本迹。",
    "X35n0642_002:0051b16": "非脫眾苦之迹不顯一真之本故前問答是明迹",
    "X35n0642_002:0051b17": "本非證千如之本莫垂十界之迹故後問答是明",
    "X35n0642_002:0051b18": "本迹。",
    "X35n0642_002:0051b19": "二問本下本迹異真應二初問。",
    "X35n0642_002:0051b20": "問本迹與真應云何異。",
    "X35n0642_002:0051b21": "二答。",
    "X35n0642_002:0051b22": "答真應就一世橫辯如諸經所明本迹就三世豎論",
    "X35n0642_002:0051b23": "如壽量所說。",
    "X35n0642_002:0051b24": "諸經所說始從地住終至等妙一分真明一分應",
    "X35n0642_002:0051c01": "起豈唯一世實居當念是名橫辯別明本迹如壽",
    "X35n0642_002:0051c02": "量品即今說久遠為本諸經及迹門名已說近成",
    "X35n0642_002:0051c03": "為迹既約久近是故名就三世豎論前明觀音多",
    "X35n0642_002:0051c04": "就體用而論本迹今彰部故約久近而明本迹。",
    "X35n0642_002:0051c05": "九簡緣了二初約當宗問答四初明善惡法門性",
    "X35n0642_002:0051c06": "德皆具二初問。",
    "X35n0642_002:0051c07": "料簡緣了者問緣了既有性德善亦有性德惡否。",
    "X35n0642_002:0051c08": "緣能資了了顯正因正因究顯則成果佛今明性",
    "X35n0642_002:0051c09": "具緣了二因乃是性德具於成佛之善若造九界",
    "X35n0642_002:0051c10": "亦須因緣九界望佛皆名為惡此等諸惡性本具",
    "X35n0642_002:0051c11": "不。",
    "X35n0642_002:0051c12": "二答。",
    "X35n0642_002:0051c13": "答具。",
    "X35n0642_002:0051c14": "只一具字彌顯今宗以性具善諸師亦知具惡緣",
    "X35n0642_002:0051c15": "了他皆莫測故摩訶止觀明性三千妙玄文句皆",
    "X35n0642_002:0051c16": "示千法徹乎修性其文既廣其義難彰是故此中",
    "X35n0642_002:0051c17": "略談善惡明性本具不可改易名言既略學者易",
    "X35n0642_002:0051c18": "尋若知善惡皆是性具性無不融則十界百界一",
    "X35n0642_002:0051c19": "千三千故得意者以此所談望止觀文不多不少",
    "X35n0642_002:0051c20": "二明提佛但斷修中善惡二初問。",
    "X35n0642_002:0051c21": "問闡提與佛斷何等善惡。",
    "X35n0642_002:0051c22": "一闡提者此翻無欲以於涅槃無樂欲故又翻信",
    "X35n0642_002:0051c23": "不具以其不信善惡因果故既無欲無信名斷善",
    "X35n0642_002:0051c24": "盡佛已永離五住二死名斷惡盡善惡既是理性",
    "X35n0642_002:0052a01": "本具則不可斷是何善惡提佛斷盡。",
    "X35n0642_002:0052a02": "二答。",
    "X35n0642_002:0052a03": "答闡提斷修善盡但性善在佛斷修惡盡但性惡在。",
    "X35n0642_002:0052a04": "夫一切法不出善惡皆性本具非適今有故云法",
    "X35n0642_002:0052a05": "住法位世間相常若因修有安得常住大經云十",
    "X35n0642_002:0052a06": "二因緣非佛修羅人天等造不是性具何得非造",
    "X35n0642_002:0052a07": "起信云一切法真不可遣故若非性具那得皆真",
    "X35n0642_002:0052a08": "以皆本具故得名為性善性惡復以性具染淨因",
    "X35n0642_002:0052a09": "緣起作修中染淨因緣乃有所生世出世法若具",
    "X35n0642_002:0052a10": "言者本具三千為性善惡緣起三千為修善惡修",
    "X35n0642_002:0052a11": "既善惡乃論染淨逆順之事闡提是染逆之極故",
    "X35n0642_002:0052a12": "云斷修善盡佛是淨順之極故云斷修惡盡若其",
    "X35n0642_002:0052a13": "性具三千善惡闡提與佛莫斷纖毫。",
    "X35n0642_002:0052a14": "三明性中善惡不斷所以二初問。",
    "X35n0642_002:0052a15": "問性德善惡何不可斷。",
    "X35n0642_002:0052a16": "二答二初約理答。",
    "X35n0642_002:0052a17": "答性之善惡但是善惡之法門性不可改歷三世無",
    "X35n0642_002:0052a18": "誰能毀復不可斷壞。",
    "X35n0642_002:0052a19": "善惡是性性不可改安可斷邪既不可改但是善",
    "X35n0642_002:0052a20": "惡之法門也法名可軌軌持自體不失不壞復能",
    "X35n0642_002:0052a21": "軌物而生於解門者能通可出可入諸佛向門而",
    "X35n0642_002:0052a22": "入則修善滿足修惡斷盡闡提背門而出則修惡",
    "X35n0642_002:0052a23": "滿足修善斷盡人有向背門終不改。",
    "X35n0642_002:0052a24": "二譬如下舉譬類。",
    "X35n0642_002:0052b01": "譬如魔雖燒經何能令性善法門盡縱令佛燒惡譜",
    "X35n0642_002:0052b02": "亦不能令惡法門盡如秦焚典坑儒豈能令善惡斷",
    "X35n0642_002:0052b03": "盡邪。",
    "X35n0642_002:0052b04": "魔燒佛經如提斷修善性善不盡以法合也佛燒",
    "X35n0642_002:0052b05": "惡譜如斷修惡惡法門存即是合也焚典坑儒雙",
    "X35n0642_002:0052b06": "喻二人斷修善惡豈能等合也。",
    "X35n0642_002:0052b07": "四明提佛迷達起不起異二初問。",
    "X35n0642_002:0052b08": "問闡提不斷性善還能令修善起佛不斷性惡還令",
    "X35n0642_002:0052b09": "修惡起耶。",
    "X35n0642_002:0052b10": "二人善惡既皆斷修而存於性何故闡提後起修",
    "X35n0642_002:0052b11": "善如來何故不起修惡。",
    "X35n0642_002:0052b12": "二答二初以了達故不起實惡。",
    "X35n0642_002:0052b13": "答闡提既不達性善以不達故還為善所染修善得",
    "X35n0642_002:0052b14": "起廣治諸惡佛雖不斷性惡而能達於惡以達惡故",
    "X35n0642_002:0052b15": "於惡自在故不為惡所染修惡不得起故佛永無復",
    "X35n0642_002:0052b16": "惡。",
    "X35n0642_002:0052b17": "提以邪癡斷於修善既不能達性善本空故為善",
    "X35n0642_002:0052b18": "染修善得起佛以空慧斷於修惡了達性惡本來",
    "X35n0642_002:0052b19": "清淨惡不能染故泯修惡。",
    "X35n0642_002:0052b20": "二以自下以自在故能起權惡。",
    "X35n0642_002:0052b21": "以自在故廣用諸惡法門化度眾生終日用之終日",
    "X35n0642_002:0052b22": "不染不染故不起那得以闡提為例耶若闡提能達",
    "X35n0642_002:0052b23": "此善惡則不復名為一闡提也。",
    "X35n0642_002:0052b24": "佛能達惡於惡自在現惡攝生不染不起闡提若",
    "X35n0642_002:0052c01": "爾則名佛矣。",
    "X35n0642_002:0052c02": "二若依下破他義顯正二初敘他非義二初明他",
    "X35n0642_002:0052c03": "得修失性。",
    "X35n0642_002:0052c04": "若依他人明闡提斷善盡為阿棃耶識所熏更能起",
    "X35n0642_002:0052c05": "善棃耶即是無記無明善惡依持為一切種子闡提",
    "X35n0642_002:0052c06": "不斷無明無記故還生善佛斷無記無明盡無所可",
    "X35n0642_002:0052c07": "熏故惡不復還生若欲以惡化物但作神通變現度",
    "X35n0642_002:0052c08": "眾生爾。",
    "X35n0642_002:0052c09": "他即陳梁已前相州北道弘地論師也又有攝大",
    "X35n0642_002:0052c10": "乘師亦同地人之解他明棃耶是無記無明善惡",
    "X35n0642_002:0052c11": "所依能持一切善惡種子闡提但斷現行之善後",
    "X35n0642_002:0052c12": "為種子熏起於善佛斷此識無惡種熏永不起惡",
    "X35n0642_002:0052c13": "仍釋伏難佛斷惡種如何現惡化諸眾生故釋云",
    "X35n0642_002:0052c14": "但以神變現惡化眾生耳。",
    "X35n0642_002:0052c15": "二問若下難他作意同外。",
    "X35n0642_002:0052c16": "問若佛地斷惡盡作神通以惡化物者此作意方能",
    "X35n0642_002:0052c17": "起惡如人畫諸色像非是任運如明鏡不動色像自",
    "X35n0642_002:0052c18": "形可是不可思議理能應惡若作意者與外道何異。",
    "X35n0642_002:0052c19": "斷惡既盡神變現惡全是作意非同明鑑無念而",
    "X35n0642_002:0052c20": "形雖相州南道弘地論者以法性為依持然不明",
    "X35n0642_002:0052c21": "性具諸惡法門現惡度生亦未能逃作意之咎。",
    "X35n0642_002:0052c22": "二今明下明今妙旨二初正明由性具善惡起權",
    "X35n0642_002:0052c23": "實善惡二初正示今義。",
    "X35n0642_002:0052c24": "今明闡提不斷性德之善遇緣善發佛亦不斷性惡",
    "X35n0642_002:0053a01": "機緣所激慈力所熏入阿鼻同一切惡事化眾生。",
    "X35n0642_002:0053a02": "闡提成佛諸佛現惡若非不斷性善性惡則義不",
    "X35n0642_002:0053a03": "成。",
    "X35n0642_002:0053a04": "二以有下結成妙旨。",
    "X35n0642_002:0053a05": "以有性惡故名不斷無復修惡名不常若修性俱盡",
    "X35n0642_002:0053a06": "則是斷不得為不斷不常闡提亦爾性善不斷還生",
    "X35n0642_002:0053a07": "善根。",
    "X35n0642_002:0053a08": "斷常名通別人緣理斷九以定斷九故昧性惡名",
    "X35n0642_002:0053a09": "為斷見不能忘緣是存修惡名為常見涅槃已前",
    "X35n0642_002:0053a10": "皆名邪見斯之謂歟斷修存性既離斷常乃絕一",
    "X35n0642_002:0053a11": "切邊邪之義及種種思斯是妙旨庶去滯情。",
    "X35n0642_002:0053a12": "二如來下重明由達不達故自在不自在。",
    "X35n0642_002:0053a13": "如來性惡不斷還能起惡雖起於惡而是解心無染",
    "X35n0642_002:0053a14": "通達惡際即是實際能以五逆相而得解脫亦不縛",
    "X35n0642_002:0053a15": "不脫行於非道通達佛道闡提染而不達與此為異",
    "X35n0642_002:0053a16": "也。",
    "X35n0642_002:0053a17": "現惡達惡豈能染惡惡際實際縛相脫相非道佛",
    "X35n0642_002:0053a18": "道以了達故無有罣礙闡提不爾故永異也。",
    "X35n0642_002:0053a19": "十簡智斷二初明二德同時二初舉一法難與拔",
    "X35n0642_002:0053a20": "二用。",
    "X35n0642_002:0053a21": "料簡智斷者此是一法異名不得相離如人一體何",
    "X35n0642_002:0053a22": "故從智拔苦從斷與樂。",
    "X35n0642_002:0053a23": "既是一法而立異名必無所局何故拔與定屬智",
    "X35n0642_002:0053a24": "斷。",
    "X35n0642_002:0053b01": "二然而下約身心從二嚴立稱。",
    "X35n0642_002:0053b02": "然而慧解之心稱智無縛礙身稱斷譬如人被縛運",
    "X35n0642_002:0053b03": "力屬智蕭然附外屬斷運力屬心故名智慧莊嚴附",
    "X35n0642_002:0053b04": "斷體散屬色身名福慧莊嚴。",
    "X35n0642_002:0053b05": "名從義立不無親疎心解通融屬智身力自在屬",
    "X35n0642_002:0053b06": "斷心則智慧莊嚴身則福德莊嚴此之二嚴宜對",
    "X35n0642_002:0053b07": "拔與。",
    "X35n0642_002:0053b08": "二今經下示兩文互舉。",
    "X35n0642_002:0053b09": "今經文言說不得一時故互舉智斷。",
    "X35n0642_002:0053b10": "智斷二德何曾相離今且各說互相映顯前段明",
    "X35n0642_002:0053b11": "智後段明斷。",
    "X35n0642_002:0053b12": "二若深下總結益。",
    "X35n0642_002:0053b13": "若深得此十義意者解一千從廣釋觀世音普門義",
    "X35n0642_002:0053b14": "則不可盡也。",
    "X35n0642_002:0053b15": "舉此十雙以為義例庶乎行者徧通一切若其然",
    "X35n0642_002:0053b16": "者釋今題目無邊際也。",
    "X35n0642_002:0053b17": "第二別釋二初標列。",
    "X35n0642_002:0053b18": "第二別釋名者為二先明觀世音次明普門。",
    "X35n0642_002:0053b19": "謂分文人法各自解釋也。",
    "X35n0642_002:0053b20": "二以何下解釋二初釋觀世音二初結前生後二",
    "X35n0642_002:0053b21": "段。",
    "X35n0642_002:0053b22": "以何因緣名觀世音通釋如前別者則以境智因緣",
    "X35n0642_002:0053b23": "故名觀世音。",
    "X35n0642_002:0053b24": "二云何下依別委釋二初簡示境智二初標科。",
    "X35n0642_002:0053c01": "云何境智境智有二一思議境智二不思議境智思",
    "X35n0642_002:0053c02": "議境智又二一約理外二約理內理外為四。",
    "X35n0642_002:0053c03": "思議中理外理內者此與餘文所說有異若四教",
    "X35n0642_002:0053c04": "義以藏通二諦為理外別圓二諦為理內蓋約真",
    "X35n0642_002:0053c05": "諦非是佛性故云理外若淨名玄義以衍門三教",
    "X35n0642_002:0053c06": "皆為理內二諦蓋由通教真諦含中故也今文通",
    "X35n0642_002:0053c07": "以外道及四教起見之徒皆名思議理外境智故",
    "X35n0642_002:0053c08": "引中論以為能破若思議理內境智者既破四性",
    "X35n0642_002:0053c09": "觀理證真正在通教義兼三藏若不思議境智者",
    "X35n0642_002:0053c10": "正唯圓教亦兼別教圓該六即別在後心。",
    "X35n0642_002:0053c11": "二一天下釋相二初明思議二初約理外二初立",
    "X35n0642_002:0053c12": "四謂天然相待因緣絕待此四即是四性異名用",
    "X35n0642_002:0053c13": "此名者略有二意一示名言通於邪正須以理惑",
    "X35n0642_002:0053c14": "定其是非且如然天及以絕待本圓極名今在理",
    "X35n0642_002:0053c15": "外故知不可以名定理二名理外不全外外意令",
    "X35n0642_002:0053c16": "內人勿於正法生於性計故立此名定其見過又",
    "X35n0642_002:0053c17": "四句中皆雙撿者蓋以境智俱有自生等過故也",
    "X35n0642_002:0053c18": "初天然中。",
    "X35n0642_002:0053c19": "一天然境智只問此境為當由境故境由智故境此",
    "X35n0642_002:0053c20": "智為當由智故智由境故智若由境故境此境是境",
    "X35n0642_002:0053c21": "境即自生境若智由智故智亦是自生智自生名性",
    "X35n0642_002:0053c22": "自爾非佛天人所作照與不照恒是境智故名天然",
    "X35n0642_002:0053c23": "境智。",
    "X35n0642_002:0053c24": "言由故智境由境故智者借彼相待顯此天然。",
    "X35n0642_002:0054a01": "二相待者。",
    "X35n0642_002:0054a02": "二明相待者若境不自境因智故境智不自智因境",
    "X35n0642_002:0054a03": "故智此即他生義何故爾境自生境既稱為自以境",
    "X35n0642_002:0054a04": "望智智即是他今境從智生豈非他境智亦如是故",
    "X35n0642_002:0054a05": "名相待。",
    "X35n0642_002:0054a06": "境待智成智待境立也。",
    "X35n0642_002:0054a07": "三因緣者。",
    "X35n0642_002:0054a08": "次明因緣境智者若境不由智故境亦不由境故境",
    "X35n0642_002:0054a09": "智境因緣故境智亦如是此即境智因緣共生義共",
    "X35n0642_002:0054a10": "生有二過墮自他性中。",
    "X35n0642_002:0054a11": "非是單自單他而成於境乃自他和合方成於境",
    "X35n0642_002:0054a12": "因緣即是自他故也智亦如是此即共性。",
    "X35n0642_002:0054a13": "四絕待者。",
    "X35n0642_002:0054a14": "次絕待明境智者非境非智而說境智此即離境離",
    "X35n0642_002:0054a15": "智無因緣而辯境智者此是無因緣絕待從因緣尚",
    "X35n0642_002:0054a16": "不可得何況無因緣一往謂絕理而窮之不成絕待。",
    "X35n0642_002:0054a17": "單自單他及自他共此待皆絕約無三句情謂一",
    "X35n0642_002:0054a18": "往立絕待名全非絕理。",
    "X35n0642_002:0054a19": "二竝是下破二初總約性執斥三初約理外斥。",
    "X35n0642_002:0054a20": "竝是理外行心妄想推計。",
    "X35n0642_002:0054a21": "上之境智既屬四性不入三諦故云理外。",
    "X35n0642_002:0054a22": "二故中下引中論斥。",
    "X35n0642_002:0054a23": "故中論云諸法不自生亦不從他生不共不無因是",
    "X35n0642_002:0054a24": "故說無生那得如前四種。",
    "X35n0642_002:0054b01": "法離四性那計四邪。",
    "X35n0642_002:0054b02": "三計執下約起過斥。",
    "X35n0642_002:0054b03": "計執是實餘妄語性實之執見愛生著九十八使苦",
    "X35n0642_002:0054b04": "集浩然流轉不息。",
    "X35n0642_002:0054b05": "理外妄想於四計中自執者是實他語者皆妄見",
    "X35n0642_002:0054b06": "惑既盛愛使亦增見愛相添即九十八因茲造業",
    "X35n0642_002:0054b07": "受苦無窮。",
    "X35n0642_002:0054b08": "二云何下別示四性過二初自生二初舉過二初",
    "X35n0642_002:0054b09": "約能迷所迷二初能迷諸惑。",
    "X35n0642_002:0054b10": "云何執此而生苦集隨執一種境智謂以為是隨順",
    "X35n0642_002:0054b11": "讚歎心則愛著而生歡喜即是貪使若人違逆責毀",
    "X35n0642_002:0054b12": "心則忿怒而生瞋恚即是瞋使貪恚既起豈非癡使",
    "X35n0642_002:0054b13": "我解此境智他所不解以其所執矜傲於人豈非慢",
    "X35n0642_002:0054b14": "使既執此為是今雖無疑後當大疑豈非疑使我知",
    "X35n0642_002:0054b15": "解此法法中計我豈非身見六十二見隨墮一邊豈",
    "X35n0642_002:0054b16": "非邊見如此妄執不當道理豈非邪見執此是實計",
    "X35n0642_002:0054b17": "為涅槃豈非見取果盜謂此為道依之進行豈非戒",
    "X35n0642_002:0054b18": "取因盜十使宛然皆從所執境智上起將此歷三界",
    "X35n0642_002:0054b19": "四諦則有八十八使就思惟歷三界則有九十八使。",
    "X35n0642_002:0054b20": "隨執一種即生十使利中有鈍即背上使歷三界",
    "X35n0642_002:0054b21": "四諦成八十八雖徧三界及以四諦隨生一見即",
    "X35n0642_002:0054b22": "能具起一處理顯頓能除滅是名通名利使煩惱",
    "X35n0642_002:0054b23": "若思惟惑界繫不同既非迷理不對四諦但歷三",
    "X35n0642_002:0054b24": "界而成十使足前乃成九十八使。",
    "X35n0642_002:0054c01": "二此則下所迷諸法。",
    "X35n0642_002:0054c02": "此則集諦結業顛倒浩然方招苦果生死不絕於其",
    "X35n0642_002:0054c03": "境智不識苦集何處有道滅既不識四諦則破世間",
    "X35n0642_002:0054c04": "出世間因果無世出世法故無法寶不識出世果無",
    "X35n0642_002:0054c05": "佛法不識出世因無僧寶賢聖之義一切俱失。",
    "X35n0642_002:0054c06": "即四四諦四三寶也。",
    "X35n0642_002:0054c07": "二若作下約能執所執二初能執性計二初正判",
    "X35n0642_002:0054c08": "屬計。",
    "X35n0642_002:0054c09": "若作如此執自生境智者只是結構生死增長結業",
    "X35n0642_002:0054c10": "過患甚多若非理外境智更將何等為理外耶。",
    "X35n0642_002:0054c11": "縱學佛法若執境智自天而然若照不照常是境",
    "X35n0642_002:0054c12": "智我見不忘者唯增生死惑業既盛與彼外外輪",
    "X35n0642_002:0054c13": "回一等也。",
    "X35n0642_002:0054c14": "二故大下引大論證。",
    "X35n0642_002:0054c15": "故大論云凡夫三種語見慢名字聖人但一種語名",
    "X35n0642_002:0054c16": "字。",
    "X35n0642_002:0054c17": "彼論明三種我義云凡夫三種我謂見慢名字學",
    "X35n0642_002:0054c18": "人二種無學一種見即利使初果頓斷故云學人",
    "X35n0642_002:0054c19": "二種慢即鈍使四果方盡故云無學一種但隨世",
    "X35n0642_002:0054c20": "俗分別彼此有名字我言三種語者即三種語我",
    "X35n0642_002:0054c21": "不同也。",
    "X35n0642_002:0054c22": "二今凡下所執正教。",
    "X35n0642_002:0054c23": "今凡夫見慢取著謬用佛語介爾取著乖理成諍雖",
    "X35n0642_002:0054c24": "傍經論引證文字如蟲蝕木偶得成字尋其內心實",
    "X35n0642_002:0055a01": "不能解是字非字口言境智不解境智以不解故如",
    "X35n0642_002:0055a02": "服甘露則以境智起見傷命早夭故為龍樹所破。",
    "X35n0642_002:0055a03": "以見慢心用經論語如蟲蝕字不知是非唯增見",
    "X35n0642_002:0055a04": "慢即不知非以此障理名不知是昧是非故服不",
    "X35n0642_002:0055a05": "死藥而致早夭。",
    "X35n0642_002:0055a06": "二今不下結非。",
    "X35n0642_002:0055a07": "今不取此為境智以釋觀世音。",
    "X35n0642_002:0055a08": "二自生下例三。",
    "X35n0642_002:0055a09": "自生境智既爾餘三句亦然。",
    "X35n0642_002:0055a10": "若增見慢於百千句起過皆然。",
    "X35n0642_002:0055a11": "二二明下約理內二初示相二初明理內。",
    "X35n0642_002:0055a12": "二明思議理內境智者亦作上四門名字雖同觀智",
    "X35n0642_002:0055a13": "淳熟不生執見畢故不造新成方便道發生煖頂乃",
    "X35n0642_002:0055a14": "至十六心眼智明覺豁然得悟破諸見惑與理相應",
    "X35n0642_002:0055a15": "譬如盲人金錍抉膜灼然不謬此之真觀名之為智",
    "X35n0642_002:0055a16": "所照之理名之為境以發無漏故稱理內境智。",
    "X35n0642_002:0055a17": "於上四種境智之中隨用一種而知本為除於見",
    "X35n0642_002:0055a18": "慢遂加精進研境成智於惑能破名為畢故於智",
    "X35n0642_002:0055a19": "不著名不造新乃成似解而發真證譬如盲人等",
    "X35n0642_002:0055a20": "者大經如來性品云譬如百盲人為治目故造詣",
    "X35n0642_002:0055a21": "良醫是時良醫即以金錍抉其眼膜以一指示之",
    "X35n0642_002:0055a22": "問言見否盲人答言我猶未見復以二指三指示",
    "X35n0642_002:0055a23": "之乃言少見彼經所譬具示三諦方云少見今文",
    "X35n0642_002:0055a24": "但喻抉見思之膜示真諦之指雖非佛性且約見",
    "X35n0642_002:0055b01": "空得稱理內。",
    "X35n0642_002:0055b02": "二雖見下斥作意。",
    "X35n0642_002:0055b03": "雖見此理終是作意入真故名思議境智也。",
    "X35n0642_002:0055b04": "斯境智者雖滅惑證真非唯境唯智思議不絕非",
    "X35n0642_002:0055b05": "今所論。",
    "X35n0642_002:0055b06": "二今明下結非。",
    "X35n0642_002:0055b07": "今明觀世音亦不從此境智因緣得名也。",
    "X35n0642_002:0055b08": "二次明下不思議二初據前破性難。",
    "X35n0642_002:0055b09": "次明不思議境智者若自他共無因等四句俱非境",
    "X35n0642_002:0055b10": "智者今諸經論所明或從自生他生共生無因等若",
    "X35n0642_002:0055b11": "不爾者云何辯境智耶。",
    "X35n0642_002:0055b12": "四句境智若非云何立於境智況諸經論所明境",
    "X35n0642_002:0055b13": "智不過此四。",
    "X35n0642_002:0055b14": "二答經下離性四悉答二初辯相二初四悉檀相",
    "X35n0642_002:0055b15": "二初明赴機四悉二初明四相。",
    "X35n0642_002:0055b16": "答經中所明皆是四悉檀赴緣假名字說無四性執",
    "X35n0642_002:0055b17": "若人樂聞自生境智即說境是自境智是自智以赴",
    "X35n0642_002:0055b18": "其欣欲之心或時宜聞自境自智聞必生善或時對",
    "X35n0642_002:0055b19": "治說自生境智說必破惑有時說此令即悟道若無",
    "X35n0642_002:0055b20": "四悉檀益諸佛如來不空說法。",
    "X35n0642_002:0055b21": "聖人境智永祛四執若其眾生於自然境智有歡",
    "X35n0642_002:0055b22": "喜生善破惡入理機者聖乃隨機說言境智自天",
    "X35n0642_002:0055b23": "而然眾生若於相待境智因緣境智絕待境智有",
    "X35n0642_002:0055b24": "四悉檀機聖人一一隨彼機緣為作相待等三種",
    "X35n0642_002:0055c01": "說也各令獲益是故經中作此四種說境智也。",
    "X35n0642_002:0055c02": "二雖作下辯離情。",
    "X35n0642_002:0055c03": "雖作四說無四種執無執故無見愛眾生聞者如快",
    "X35n0642_002:0055c04": "馬見鞭影即破惑入道故名為智此智所照名之為",
    "X35n0642_002:0055c05": "境。",
    "X35n0642_002:0055c06": "聖說境智天然等相永無四執愛見不生故令聞",
    "X35n0642_002:0055c07": "者破惑入道得真境智三悉境智亦復如是。",
    "X35n0642_002:0055c08": "二如是下明能顯正法。",
    "X35n0642_002:0055c09": "如是通達則識苦集道滅三寶四諦宛然具足。",
    "X35n0642_002:0055c10": "若知四種執著過患名識苦集若知四悉被機獲",
    "X35n0642_002:0055c11": "益名識道滅四諦既明三寶則立諸佛之法無不",
    "X35n0642_002:0055c12": "現前。",
    "X35n0642_002:0055c13": "二若以下不思議相二再明思議。",
    "X35n0642_002:0055c14": "若以智照境入空取證成真諦理內思議境智如前",
    "X35n0642_002:0055c15": "說。",
    "X35n0642_002:0055c16": "於四境智離計而修四性既空入空取證雖成理",
    "X35n0642_002:0055c17": "內未泯言思。",
    "X35n0642_002:0055c18": "二若不下正明不思議三初約義示。",
    "X35n0642_002:0055c19": "若不以果為證知此境智但有名字名為境智是字",
    "X35n0642_002:0055c20": "不在內外中間是字不住亦不不住是字無所有故",
    "X35n0642_002:0055c21": "雖作四句明境智實不分別四句境智雖作四句聞",
    "X35n0642_002:0055c22": "境智實不得四句境智雖體達四句境智實不作四",
    "X35n0642_002:0055c23": "句思量境智言語道斷心行處滅不可四句思惟圖",
    "X35n0642_002:0055c24": "度故名不思議境智。",
    "X35n0642_002:0056a01": "問摩訶止觀破見思假節節皆明性相二空不思",
    "X35n0642_002:0056a02": "議境中約法性無明檢四性過荊溪云本自二空",
    "X35n0642_002:0056a03": "為性德境推檢二空為修德境是則思議及不思",
    "X35n0642_002:0056a04": "議各須性相二空之觀今文何故頓乖諸說乃以",
    "X35n0642_002:0056a05": "二空分對兩處答通別二惑同障中道委論觀法",
    "X35n0642_002:0056a06": "皆須二空今既略談名有存沒通惑破處雖具二",
    "X35n0642_002:0056a07": "空小人得之住涅槃相是故且沒相空之名若破",
    "X35n0642_002:0056a08": "別惑從勝而說但存空相而於其中含二空義何",
    "X35n0642_002:0056a09": "者以觀四種境智名字不住四句亦不不住四句",
    "X35n0642_002:0056a10": "屬性不住屬相既了四種境智之名無說無聞不",
    "X35n0642_002:0056a11": "起分別不作思量豈於別理猶計性實今分二空",
    "X35n0642_002:0056a12": "破通別惑且順諸論教道之說小但人空大得二",
    "X35n0642_002:0056a13": "空先人後法良由今文未論觀法且寄次第示妙",
    "X35n0642_002:0056a14": "境智也。",
    "X35n0642_002:0056a15": "二金光下引經證。",
    "X35n0642_002:0056a16": "金光明云不思議智照不思議智境。",
    "X35n0642_002:0056a17": "三此具下指大本。",
    "X35n0642_002:0056a18": "此具如大本玄義境智妙中廣說。",
    "X35n0642_002:0056a19": "二龍樹下引類。",
    "X35n0642_002:0056a20": "龍樹先破一異時方然後釋如是我聞等義今類此",
    "X35n0642_002:0056a21": "先破理外境智後明不思議四悉檀悉檀義如大本",
    "X35n0642_002:0056a22": "玄義。",
    "X35n0642_002:0056a23": "大論釋經皆先破計後方示義今明境智亦類彼",
    "X35n0642_002:0056a24": "文先破理外見慢惑心次斥小乘思議之證後方",
    "X35n0642_002:0056b01": "顯示不可思議四悉境智。",
    "X35n0642_002:0056b02": "二夫依下正釋境智二初定前後。",
    "X35n0642_002:0056b03": "夫依名字為便應先明觀智次辯世境之音若解義",
    "X35n0642_002:0056b04": "為便前明世境次辯觀智如先有境可得論觀若未",
    "X35n0642_002:0056b05": "有境何所可觀譬如鏡鼓後方映擊今從義便先明",
    "X35n0642_002:0056b06": "世音後論觀智也。",
    "X35n0642_002:0056b07": "二世者下依義釋二初釋境二初釋世二初釋名",
    "X35n0642_002:0056b08": "義二初示世分三種二初直列三種。",
    "X35n0642_002:0056b09": "世者為三一五陰世間二眾生世間三國土世間。",
    "X35n0642_002:0056b10": "大論釋百八三昧中至釋能照一切世間三昧云",
    "X35n0642_002:0056b11": "得是三昧故能照三種世間謂眾生世間住處世",
    "X35n0642_002:0056b12": "間五陰世間故一家用義準彼論之三世演法華",
    "X35n0642_002:0056b13": "之十如妙談三千固非常情之所企及。",
    "X35n0642_002:0056b14": "二既有下義須至三。",
    "X35n0642_002:0056b15": "既有實法即有假人假實正成即有依報故名三種",
    "X35n0642_002:0056b16": "世間也。",
    "X35n0642_002:0056b17": "二世是下辯三通十界二初約依正明世間。",
    "X35n0642_002:0056b18": "世是隔別即十法界之世亦是十種五陰十種假名",
    "X35n0642_002:0056b19": "十種依報隔別不同故名為世也間是間差三十種",
    "X35n0642_002:0056b20": "世間差別不相謬亂故名為間。",
    "X35n0642_002:0056b21": "二各各下約因果明法界。",
    "X35n0642_002:0056b22": "各各有因各各有果故名為法各各有界畔分齊故",
    "X35n0642_002:0056b23": "名為界。",
    "X35n0642_002:0056b24": "二今就下示妙境二初示妙義二初明三千緣起。",
    "X35n0642_002:0056c01": "今就一法界復有十法所謂如是相性究竟等十界",
    "X35n0642_002:0056c02": "即有百法十界相互則有千法如是等法皆是因緣",
    "X35n0642_002:0056c03": "生法六道是惑因緣法四聖是解因緣法大經云無",
    "X35n0642_002:0056c04": "漏亦有因緣因滅無明即得三菩提燈。",
    "X35n0642_002:0056c05": "界有相性至究竟等因果方備十界皆爾則成百",
    "X35n0642_002:0056c06": "法十界互具既成百界則使因果成於千法如是",
    "X35n0642_002:0056c07": "千法不出解惑因緣及以所生世出世法小說無",
    "X35n0642_002:0056c08": "漏因緣但能滅法故令四聖終歸灰斷大說無漏",
    "X35n0642_002:0056c09": "因緣則能顯法故使四聖終歸常住故引大經證",
    "X35n0642_002:0056c10": "大乘義須了緣起修性皆然皆由理具方有事用",
    "X35n0642_002:0056c11": "故也然復應知今明千法即是三千以約三種釋",
    "X35n0642_002:0056c12": "世間故且一界報須論依正正復假實又如初相",
    "X35n0642_002:0056c13": "如世日者記於此世夭壽賢愚實法也僧俗仕庶",
    "X35n0642_002:0056c14": "假名也衣食田宅依報也豈非初相能表三邪初",
    "X35n0642_002:0056c15": "後既爾中可例知故千法三千但廣略爾今文前",
    "X35n0642_002:0056c16": "明三種世間今說一千因果之法前後相顯其義",
    "X35n0642_002:0056c17": "圓足。",
    "X35n0642_002:0056c18": "二是諸下示三諦妙境。",
    "X35n0642_002:0056c19": "是諸因緣法即是三諦因緣所生法我說即是空亦",
    "X35n0642_002:0056c20": "名為假名亦名中道義故明十種法界三十種世間",
    "X35n0642_002:0056c21": "即是所觀之境也。",
    "X35n0642_002:0056c22": "以三千法皆因緣生是故一一即空假中三諦互",
    "X35n0642_002:0056c23": "具非縱非橫故荊溪云三德三諦三千皆絕言思",
    "X35n0642_002:0056c24": "是為妙境。",
    "X35n0642_002:0057a01": "二此境下該三法二初約三人分二境。",
    "X35n0642_002:0057a02": "此境復為二所謂自他他者謂眾生佛自者即心而",
    "X35n0642_002:0057a03": "具如華嚴云心如工畫師造種種五陰一切世間中",
    "X35n0642_002:0057a04": "莫不由心造。",
    "X35n0642_002:0057a05": "一家明觀不出二境四念處心對陰色而分內外",
    "X35n0642_002:0057a06": "此文心對生佛而分自他十不二門以心對彼依",
    "X35n0642_002:0057a07": "正色心而分內外則依報生佛及己色陰皆名為",
    "X35n0642_002:0057a08": "外荊溪特會兩處之文立外境也應知生佛依正",
    "X35n0642_002:0057a09": "及己色心皆是法界無不具足三千三諦故內外",
    "X35n0642_002:0057a10": "自他皆是妙境但為觀境近而復要莫若內心故",
    "X35n0642_002:0057a11": "諸經論多明心法徧攝一切須知徧攝由乎不二",
    "X35n0642_002:0057a12": "故四念處云唯是一識唯是一色萬象之色既許",
    "X35n0642_002:0057a13": "心具千差之心何妨色具眾生成佛是依報成國",
    "X35n0642_002:0057a14": "土廢興豈是他事有不達者但執唯心不許色具",
    "X35n0642_002:0057a15": "而立難云色具三千應自成佛何處曾見草木受",
    "X35n0642_002:0057a16": "記是何言歟是何言歟以說心具義則易明於色",
    "X35n0642_002:0057a17": "示具相則難顯故使教文多明心具欲稟教者因",
    "X35n0642_002:0057a18": "易解難以心例色乃顯諸法一一圓具故云唯色",
    "X35n0642_002:0057a19": "唯聲唯香唯味唯觸況唯心之說有實有權唯色",
    "X35n0642_002:0057a20": "之言非權唯實是故大師為立圓宗特宣唯色乃",
    "X35n0642_002:0057a21": "是吾祖獨拔之談固隱圓宗唯同他說其意何邪",
    "X35n0642_002:0057a22": "唯心之義今非不談以明自心及依正色此之三",
    "X35n0642_002:0057a23": "處各具諸法則令唯心不與他共何者忽若不明",
    "X35n0642_002:0057a24": "萬法互具如何可立心具三千金光明云於一切",
    "X35n0642_002:0057b01": "法含受一切斯之密義深可依憑問大意云色由",
    "X35n0642_002:0057b02": "心造全體是心何教文云心由色造全體是色又",
    "X35n0642_002:0057b03": "義例說心具三千是於無情立佛乘義亦是心攝",
    "X35n0642_002:0057b04": "何關色邪答約能造心攝法易解故順經論以心",
    "X35n0642_002:0057b05": "攝法而為觀境故云色由等也大師既云唯是一",
    "X35n0642_002:0057b06": "色而分二種謂有分別色無分別色意指識心為",
    "X35n0642_002:0057b07": "分別色此色造心有何數量那云一向色不造心",
    "X35n0642_002:0057b08": "既云唯是一色那云不云全體是色又至果時依",
    "X35n0642_002:0057b09": "中現正正中現依剎說塵說因果理同依正何別",
    "X35n0642_002:0057b10": "理性名字已有依正不二之相何緣堅執一邊具",
    "X35n0642_002:0057b11": "邪無情佛乘約心具說元是一體從易而觀勿引",
    "X35n0642_002:0057b12": "此文證色不具大師此說令知皆具而今據此唯",
    "X35n0642_002:0057b13": "局在心是得意邪為失意邪欲人生解邪為符我",
    "X35n0642_002:0057b14": "見邪。",
    "X35n0642_002:0057b15": "二問自下引二經明各具二初問。",
    "X35n0642_002:0057b16": "問自他那得各具十法界。",
    "X35n0642_002:0057b17": "前以十界而為世境次明世境有自有他他即生",
    "X35n0642_002:0057b18": "佛自即己心乃引華嚴心如畫師造種種陰種種",
    "X35n0642_002:0057b19": "之言豈非生佛故據此文而設今問能造之心可",
    "X35n0642_002:0057b20": "具十界所造生佛云何各能具十界邪以知世人",
    "X35n0642_002:0057b21": "不解三法無差之義謂心為理生佛是事理能造",
    "X35n0642_002:0057b22": "事心隨解緣造佛心隨迷緣造生三不相離名無",
    "X35n0642_002:0057b23": "差別此解違經隱覆圓義故興此問以生後答。",
    "X35n0642_002:0057b24": "二答。",
    "X35n0642_002:0057c01": "答觀身實相觀佛亦然華嚴云心然佛亦然心佛及",
    "X35n0642_002:0057c02": "眾生是三無差別豈不各各具三諦境邪。",
    "X35n0642_002:0057c03": "先引淨名實相者即諸法實相也約今經意十界",
    "X35n0642_002:0057c04": "諸法皆實相也觀身觀佛實相既然豈不各具十",
    "X35n0642_002:0057c05": "法界邪復引華嚴三無差文以證各具彼經如來",
    "X35n0642_002:0057c06": "林菩薩云心如工畫師造種種五陰一切世間中",
    "X35n0642_002:0057c07": "莫不從心造如心佛亦爾如佛眾生然心佛及眾",
    "X35n0642_002:0057c08": "生是三無差別經文先示心造一切便以此心而",
    "X35n0642_002:0057c09": "例於佛示佛權造同心實造次復以佛而例眾生",
    "X35n0642_002:0057c10": "示生實造同佛權造權實雖異因果暫殊三皆能",
    "X35n0642_002:0057c11": "造一切世間故得結云三無差別云何却謂一是",
    "X35n0642_002:0057c12": "能造二為所造何得此三無差別邪此是今家消",
    "X35n0642_002:0057c13": "彼經文若明其義更匪他知以今經說因緣果報",
    "X35n0642_002:0057c14": "即是實相因緣是能造果報是所造此之造義既",
    "X35n0642_002:0057c15": "在實相是故造義理本具足以此理造方有事造",
    "X35n0642_002:0057c16": "三法皆爾是故得云理事不二本末相映理既互",
    "X35n0642_002:0057c17": "融事寧隔異三法互具互變互攝深有所以圓頓",
    "X35n0642_002:0057c18": "之旨終極於斯荊溪歎云不解今文如何消偈心",
    "X35n0642_002:0057c19": "造一切三無差別前問那得自他各具十界今答",
    "X35n0642_002:0057c20": "豈不各具三諦故知十界若通若別皆是三諦。",
    "X35n0642_002:0057c21": "二釋音二初約口業正釋。",
    "X35n0642_002:0057c22": "音者即十法界口業之機也界既不同音亦有異。",
    "X35n0642_002:0057c23": "十法界中佛者今既明機須除極果自分證還但",
    "X35n0642_002:0057c24": "是圓機皆名佛界悉可稱名。",
    "X35n0642_002:0058a01": "二問下明三業俱機二初問起。",
    "X35n0642_002:0058a02": "問眾生各有三業何意但觀音。",
    "X35n0642_002:0058a03": "二然通下答釋二初正明俱通。",
    "X35n0642_002:0058a04": "然通論皆得常念恭敬得離三毒即是觀世意禮拜",
    "X35n0642_002:0058a05": "供養所求願滿即是觀世身。",
    "X35n0642_002:0058a06": "真寂常照豈簡身意唯赴口機。",
    "X35n0642_002:0058a07": "二而今下對偏顯圓二初明古偏局六初趣舉。",
    "X35n0642_002:0058a08": "而今但言觀世音者舊釋此義為六一趣立者諸名",
    "X35n0642_002:0058a09": "不可累出舉一趣以標名若稱為觀世身者已復還",
    "X35n0642_002:0058a10": "問此言何意不名觀世音此則非問。",
    "X35n0642_002:0058a11": "二隨俗。",
    "X35n0642_002:0058a12": "二隨俗者釋迦所說以音聲為佛事故言觀世音若",
    "X35n0642_002:0058a13": "遊諸國土隨彼所宜。",
    "X35n0642_002:0058a14": "三互舉二初正釋。",
    "X35n0642_002:0058a15": "三互舉者能觀所觀所觀即眾生色心也今從能觀",
    "X35n0642_002:0058a16": "故但言觀能聞所聞能聞是聖人耳識所聞是眾生",
    "X35n0642_002:0058a17": "音聲今取所聞之音聲舉所聞得能聞舉能觀得所",
    "X35n0642_002:0058a18": "觀從此為名故言觀世音。",
    "X35n0642_002:0058a19": "聖標於觀必照生之色心即身意也生標於音必",
    "X35n0642_002:0058a20": "對聖之耳識既聞音聲復觀色心則是聖應三業",
    "X35n0642_002:0058a21": "機也。",
    "X35n0642_002:0058a22": "二舊問下通難二初他難。",
    "X35n0642_002:0058a23": "舊問能所既爾何不取所觀之色心能聞之耳識以",
    "X35n0642_002:0058a24": "標名稱為聞色心菩薩耶。",
    "X35n0642_002:0058b01": "一等互舉何不名為聞色心耶。",
    "X35n0642_002:0058b02": "二舊答下古通三初敘古通。",
    "X35n0642_002:0058b03": "舊答云菩薩一觀於色心此是應廣眾生之一音此",
    "X35n0642_002:0058b04": "是機狹若從難者則機有兩字應但一字便是應狹",
    "X35n0642_002:0058b05": "機廣故不如所難。",
    "X35n0642_002:0058b06": "舉觀為應既色心兩字則彰應廣舉音為機音但",
    "X35n0642_002:0058b07": "一字則是機狹機狹應廣深顯聖德也。",
    "X35n0642_002:0058b08": "二今更下今載難。",
    "X35n0642_002:0058b09": "今更作難此語應從義理那得逐字菩薩以能觀色",
    "X35n0642_002:0058b10": "心何意不能觀音聲眾生何意但以聲感色心不能",
    "X35n0642_002:0058b11": "感耶若其俱感俱應此逐字為觀則感應齊等若為",
    "X35n0642_002:0058b12": "判其廣狹。",
    "X35n0642_002:0058b13": "若逐字者則彰感應有可有不若俱應俱感則不",
    "X35n0642_002:0058b14": "應云應二感一也。",
    "X35n0642_002:0058b15": "三今不下今為通。",
    "X35n0642_002:0058b16": "今不作此明互舉凡聖感應皆通三業而聖人與意",
    "X35n0642_002:0058b17": "凡夫與聲故言觀世音爾。",
    "X35n0642_002:0058b18": "聖三俱應凡三俱感但約與奪互舉口意。",
    "X35n0642_002:0058b19": "四義攝。",
    "X35n0642_002:0058b20": "四義攝者如發聲必先假意氣觸唇口其音能出口",
    "X35n0642_002:0058b21": "業若成則攝得身意若觀於口業亦攝得身意觀餘",
    "X35n0642_002:0058b22": "不爾故言義攝。",
    "X35n0642_002:0058b23": "獨有言音具於三業故云義攝。",
    "X35n0642_002:0058b24": "五隱顯。",
    "X35n0642_002:0058c01": "五隱顯者身雖禮拜意雖存想未知歸趣何等故名",
    "X35n0642_002:0058c02": "隱若口音宣暢事義則彰故名顯舉顯沒隱故言觀",
    "X35n0642_002:0058c03": "世音。",
    "X35n0642_002:0058c04": "六難易二初難急口機易。",
    "X35n0642_002:0058c05": "六難易者臨危在戹意則十念難成身則拜跪遲鈍",
    "X35n0642_002:0058c06": "口唱為急故成機從易受名也。",
    "X35n0642_002:0058c07": "二又第下誓深宜急稱。",
    "X35n0642_002:0058c08": "又第六為有緣觀音昔為凡夫居茲忍界見苦發誓",
    "X35n0642_002:0058c09": "今生西方多還此土既有誓緣急須稱名。",
    "X35n0642_002:0058c10": "二今明下引論圓釋二初以覺觀況音聲。",
    "X35n0642_002:0058c11": "今明若如前六義皆偏有所舉若依釋論其義即圓",
    "X35n0642_002:0058c12": "何以故出入息是身行覺觀是口行受為心行心覺",
    "X35n0642_002:0058c13": "觀故尚具三業何況發音成聲而不備三業耶。",
    "X35n0642_002:0058c14": "且引釋論三業之事無不圓具覺觀纔動與息共",
    "X35n0642_002:0058c15": "俱已成身行既是語本又成口行意業隱細尚能",
    "X35n0642_002:0058c16": "具三身口麤顯各具可知。",
    "X35n0642_002:0058c17": "二但舉下明觀音圓感應。",
    "X35n0642_002:0058c18": "但舉一觀即備三應但舉一音即備三機而凡情謂",
    "X35n0642_002:0058c19": "聲強智利逐物標名圓義往推悉皆具足。",
    "X35n0642_002:0058c20": "大聖一觀非獨具於一種三業須知具足百界三",
    "X35n0642_002:0058c21": "業以全法界而為應故眾生一音圓具亦爾以全",
    "X35n0642_002:0058c22": "法界而為機故斯由大聖照窮正性察其本末難",
    "X35n0642_002:0058c23": "思感應豈以人師凡見測邪。",
    "X35n0642_002:0058c24": "觀音玄義卷上",
    "X35n0642_002:0059a01": "觀音玄義記卷第二",
    "X35n0642_002:0059a03": "觀世音菩薩普門品玄義記會本卷第二"
}