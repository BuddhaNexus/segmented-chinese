{
    "X64n1260_022:0175b21": "列祖提綱錄卷第二十二",
    "X64n1260_022:0175b23": "武林十八澗理安禪寺住持婁東行悅集",
    "X64n1260_022:0175b24": "名德受請借座陞座提綱",
    "X64n1260_022:0175c01": "[0175c01] 楊岐會禪師在筠州九&#x5CEF;受楊岐請陞座。問答罷。乃",
    "X64n1260_022:0175c02": "云更有問話者麼試出眾相見。楊岐今日性命在你",
    "X64n1260_022:0175c03": "諸人手裏。一任橫拖倒拽。為什麼如此。大丈夫兒須",
    "X64n1260_022:0175c04": "是當眾決擇。莫背地裏似水底捺葫蘆相似。當眾引",
    "X64n1260_022:0175c05": "驗莫便面赤。有麼有麼。出來決擇看。如無。楊岐失利。",
    "X64n1260_022:0175c06": "師纔下座。九&#x5CEF;勤和尚把住云。今日喜遇同參。師云",
    "X64n1260_022:0175c07": "同參底事作麼生。&#x5CEF;云。九&#x5CEF;牽犁。楊歧拽耙。師云。正",
    "X64n1260_022:0175c08": "當與麼時。楊岐在前九&#x5CEF;在前。&#x5CEF;擬議。師拓開云。將",
    "X64n1260_022:0175c09": "謂是同參。元來不是。",
    "X64n1260_022:0175c10": "[0175c10] 雲&#x5CEF;悅禪師在同安受翠巖請。陞座云。山僧今日平",
    "X64n1260_022:0175c11": "地喫交了也。你等諸人還知敗闕麼。然官不容鍼。私",
    "X64n1260_022:0175c12": "通車馬。拍禪床下座。",
    "X64n1260_022:0175c13": "[0175c13] 雪竇顯禪師在靈隱受翠&#x5CEF;請。眾請陞座。天下絕勝",
    "X64n1260_022:0175c14": "之覺場。靈隱導師之廣座。暫借卑僧陞陟。實愧非材。",
    "X64n1260_022:0175c15": "豈敢於五百員衲子前提唱佛祖抑揚古今。衒耀見",
    "X64n1260_022:0175c16": "知恥他先作。假饒說得天雨四華地分六震。於曹溪",
    "X64n1260_022:0175c17": "路上一點使用不著。何以。行&#x811A;高士有把定世界&#x5705;",
    "X64n1260_022:0175c18": "&#x8462;乾坤底眼。誰敢錯&#x609E;絲毫。其知有者。必共相悉。",
    "X64n1260_022:0175c19": "[0175c19] 玉泉皓禪師在鹿門受大陽請。陞座。某在鹿門十年。",
    "X64n1260_022:0175c20": "不曾飲鹿門一滴水。嚼鹿門一粒米。汝若不會。來大",
    "X64n1260_022:0175c21": "陽為汝說破。&#x64D5;拄杖下座。",
    "X64n1260_022:0175c22": "[0175c22] 報本存禪師在天衣受請。上堂。吳江聖壽見召住持。",
    "X64n1260_022:0175c23": "進退不遑。且隨緣分。此皆堂頭和尚提耳訓育始終",
    "X64n1260_022:0175c24": "獎諭。若據今日。正令當行。便好一棒打殺。那堪更容",
    "X64n1260_022:0176a01": "立在座前。雖然如是。養子方知父慈。",
    "X64n1260_022:0176a02": "名德受請借座當晚小參提綱",
    "X64n1260_022:0176a03": "[0176a03] 雲&#x5CEF;悅禪師在同安受翠巖請。當晚小參。問答畢。乃",
    "X64n1260_022:0176a04": "云。莫更有作家禪客本分衲僧。何妨出來共相證據。",
    "X64n1260_022:0176a05": "有麼。布袋裏盛錐子。不出頭來也大好。大凡扶&#x7AEA;宗",
    "X64n1260_022:0176a06": "乘。亦須是箇人始得。若未有奔流度刃石火電光底",
    "X64n1260_022:0176a07": "眼睛。不勞拈出。臨濟大師與德山坐次。德山云今日",
    "X64n1260_022:0176a08": "困。濟云老漢寐語作麼。山擬拈棒。濟便掀倒禪床。師",
    "X64n1260_022:0176a09": "云。奇怪。諸禪德。看此二員作家。一拶一捺略露風規。",
    "X64n1260_022:0176a10": "大似把手上高山。然雖如是。未免旁觀者哂。且道誰",
    "X64n1260_022:0176a11": "是旁觀者。喝一喝擊禪床下座。",
    "X64n1260_022:0176a12": "名德借座辭眾提綱",
    "X64n1260_022:0176a13": "[0176a13] 雲&#x5CEF;悅禪師離同安。辭眾上堂。山僧道慚荒薄。德揣",
    "X64n1260_022:0176a14": "無堪。豈謂使命遐飛僧徒雲請。此&#x8462;堂頭和尚友於",
    "X64n1260_022:0176a15": "情深發揮道廣。但勵履&#x6C37;之志。敢忘報德之誠。而又",
    "X64n1260_022:0176a16": "翠巖一行專使限近。四十餘人數日之間頗多喧聒。",
    "X64n1260_022:0176a17": "其於感愧併集山懷。兼此者一行參隨高德。既蘊成",
    "X64n1260_022:0176a18": "人之美。更敦&#x5C05;志之心。其如跋涉長途各希愛護。然",
    "X64n1260_022:0176a19": "出家達士以利人為己任。動若行雲止猶谷神。豈有",
    "X64n1260_022:0176a20": "心於彼此。情繫於動靜者哉。既無心於彼此。亦無繫",
    "X64n1260_022:0176a21": "於去來。所以紜紜自彼於我何為。如是則冀諸上人",
    "X64n1260_022:0176a22": "高橫金錫。輕捲雲袍。明日遂行。胡往弗利。",
    "X64n1260_022:0176a23": "三門炷香法語(入院炷香佛事)",
    "X64n1260_022:0176a24": "[0176a24] 密庵傑禪師蔣山指三門。無礙解脫門。重重寶樓閣。",
    "X64n1260_022:0176b01": "不勞斂念。八字打開。信&#x811A;便行。自然聲和響順。若也",
    "X64n1260_022:0176b02": "躊躇。便見撞牆撞壁。",
    "X64n1260_022:0176b03": "[0176b03] 雪巖欽禪師龍興指三門。盡大地是箇院子。且道門",
    "X64n1260_022:0176b04": "從何入。八字打開。青天白日。",
    "X64n1260_022:0176b05": "[0176b05] 護聖三門。跨通方閫域。示竭世樞機。以手加額云。是",
    "X64n1260_022:0176b06": "阿誰。",
    "X64n1260_022:0176b07": "[0176b07] 仰山三門。我此潑天門戶。大地一網俱收。若是祥麟",
    "X64n1260_022:0176b08": "瑞鳳。從教戴角擎頭。然雖如是。總過者邊著。",
    "X64n1260_022:0176b09": "[0176b09] 唯庵然禪師伏龍聖壽三門。未跨龍門。&#x811A;踏實地。已",
    "X64n1260_022:0176b10": "跨龍門。&#x811A;踏實地。驟步云。一聲霹靂風雲起。",
    "X64n1260_022:0176b11": "[0176b11] 元叟端禪師鳳山指三門。無盡藏神通門。無盡藏解",
    "X64n1260_022:0176b12": "脫門。今日向者裏八字打開。蝦蟆跳上梵天。蚯蚓驀",
    "X64n1260_022:0176b13": "過東海。",
    "X64n1260_022:0176b14": "[0176b14] 笑隱訢禪師中天竺三門。一彈指頃。開樓閣門。黃河",
    "X64n1260_022:0176b15": "九曲。水出崑崙。",
    "X64n1260_022:0176b16": "[0176b16] 無文燦禪師薦福指三門。紅藕當門。綠楊繞路。新薦",
    "X64n1260_022:0176b17": "福八字打開了也。者裏入得。天下橫行。",
    "X64n1260_022:0176b18": "[0176b18] 華藏指三門。無箇入處。奔走殺人。有箇入處。礙塞殺",
    "X64n1260_022:0176b19": "人。彈指一下云。重關擊碎了也。入之一字甚處得來。",
    "X64n1260_022:0176b20": "[0176b20] 恕中慍禪師廣福三門。入門一句。有甚難見。動著機",
    "X64n1260_022:0176b21": "關。東扇西扇。喝一喝。",
    "X64n1260_022:0176b22": "[0176b22] 瑞巖三門。盡大地是解脫門。把手拽不入。雪&#x5CEF;與麼",
    "X64n1260_022:0176b23": "道。瑞巖不與麼道。喝一喝。",
    "X64n1260_022:0176b24": "[0176b24] 愚庵及禪師徑山指三門。天下徑山。天下龍門。吐吞",
    "X64n1260_022:0176c01": "日月。&#x5705;&#x8462;乾坤。",
    "X64n1260_022:0176c02": "[0176c02] 南石琇禪師光孝三門。法門廣大。到者方知。紅霞穿",
    "X64n1260_022:0176c03": "碧落。白日繞須彌。",
    "X64n1260_022:0176c04": "[0176c04] 萬壽山門。無門法門。一超直入。逐電驊騮追莫及。",
    "X64n1260_022:0176c05": "[0176c05] 鐵關樞禪師普載三門。大解脫門。如地普載。信步便",
    "X64n1260_022:0176c06": "入。了無內外。",
    "X64n1260_022:0176c07": "[0176c07] 石屋珙禪師指三門。豁開戶牖。當軒者誰。喝一喝。",
    "X64n1260_022:0176c08": "[0176c08] 楚石琦禪師天寧三門。&#x9599;市門頭來千去萬。入寺看",
    "X64n1260_022:0176c09": "額能有幾人。復云。是什麼。便入。",
    "X64n1260_022:0176c10": "[0176c10] 鳳山三門。東門西門南門北門。門門有路。路頭在什",
    "X64n1260_022:0176c11": "麼處。五鳳樓前。",
    "X64n1260_022:0176c12": "[0176c12] 本覺三門。蟄戶未開。龍無龍句。打破&#x8657;空。全體顯露。",
    "X64n1260_022:0176c13": "復云。步。",
    "X64n1260_022:0176c14": "[0176c14] 光孝三門。無門之門。不入而入。雲垂四野。水滿雙湖。",
    "X64n1260_022:0176c15": "若要天下橫行。親到一回始得。",
    "X64n1260_022:0176c16": "[0176c16] 了庵欲禪師開福指三門。我此法門。直出直入。中下",
    "X64n1260_022:0176c17": "之流。自望不及。喝一喝。",
    "X64n1260_022:0176c18": "[0176c18] 本覺指三門。門門有路。達者猶迷。捩轉天關。是誰知",
    "X64n1260_022:0176c19": "有。喝一喝。",
    "X64n1260_022:0176c20": "[0176c20] 靈巖指三門。撥開向上關。掃蕩聖凡轍。萬古乾坤。一",
    "X64n1260_022:0176c21": "朝風月。",
    "X64n1260_022:0176c22": "[0176c22] 呆庵莊禪師雲居指三門。大啟重關。全提正令。水赴",
    "X64n1260_022:0176c23": "雲趨。金舂玉應。",
    "X64n1260_022:0176c24": "[0176c24] 徑山指三門。我此法門。天寬地&#x6FF6;。汝等諸人。於中出",
    "X64n1260_022:0177a01": "入。須知有向上關&#x68D9;子始得。喝一喝。",
    "X64n1260_022:0177a02": "[0177a02] 月江印禪師育王指三門。大解脫門。八字打開了也。",
    "X64n1260_022:0177a03": "彈指下喝。總不消得。",
    "X64n1260_022:0177a04": "[0177a04] 用彰俊禪師普慈三門。百千神通門。百千妙用門。總",
    "X64n1260_022:0177a05": "落第二義。如何是第一義。彈指一下。",
    "X64n1260_022:0177a06": "[0177a06] 箬庵問禪師金山三門。玉殿瓊樓。瓊樓玉殿。百億化",
    "X64n1260_022:0177a07": "門。門門有眼。直得八字打開。波濤潑面。到者裏更須",
    "X64n1260_022:0177a08": "進步。大眾看。便入。",
    "X64n1260_022:0177a09": "[0177a09] 漏澤三門。惟此一門而復狹小。但能得入地&#x6FF6;天寬。",
    "X64n1260_022:0177a10": "且作麼生入。喝一喝。",
    "X64n1260_022:0177a11": "[0177a11] 牧雲門禪師棲真三門。佛語心為宗。無門為法門。還",
    "X64n1260_022:0177a12": "有人入得此門者麼。顧眾云。蛇無頭而不行。",
    "X64n1260_022:0177a13": "[0177a13] 興福指三門。石橋東&#x93BB;。古澗西來。佛祖門戶。今古洞",
    "X64n1260_022:0177a14": "開。還見麼。祥麟及瑞鳳。盡入此山來。",
    "X64n1260_022:0177a15": "佛殿炷香法語",
    "X64n1260_022:0177a16": "[0177a16] 密庵傑禪師蔣山佛殿燒香。因我得禮你。窮源親到",
    "X64n1260_022:0177a17": "底。禮拜了燒香。自倒還自起。",
    "X64n1260_022:0177a18": "[0177a18] 雪巖欽禪師龍興佛殿。碧玉盤中珠宛轉。琉璃殿上",
    "X64n1260_022:0177a19": "月徘徊。是什麼人境界。其或未辨端由。且看新長老",
    "X64n1260_022:0177a20": "拈起坐具大展三拜。",
    "X64n1260_022:0177a21": "[0177a21] 光孝佛殿。釋迦已滅。彌勒未生。於此二千年內。有法",
    "X64n1260_022:0177a22": "誰說。有令誰行。雲門鼻直。德山眼橫。",
    "X64n1260_022:0177a23": "[0177a23] 仰山佛殿。東土小釋迦。指佛云。看來即是你。敢問夢",
    "X64n1260_022:0177a24": "升兜率天宮。說離四句絕百非。明什麼道理。齊之以",
    "X64n1260_022:0177b01": "禮。",
    "X64n1260_022:0177b02": "[0177b02] 元叟端禪師資福佛殿。玉毫&#x5FA7;照十方。金色普輝千",
    "X64n1260_022:0177b03": "界。便禮拜。",
    "X64n1260_022:0177b04": "[0177b04] 恕中慍禪師瑞巖佛殿佛。是家裏人。直下會得。玄沙",
    "X64n1260_022:0177b05": "道底。",
    "X64n1260_022:0177b06": "[0177b06] 了庵欲禪師開福佛殿。世尊拈花。迦葉微笑。賴有文",
    "X64n1260_022:0177b07": "殊與普賢。熨斗煎茶不同銚。",
    "X64n1260_022:0177b08": "[0177b08] 本覺佛殿。性覺妙明。本覺明妙。脫&#x5374;鶻臭衫。卸下膱",
    "X64n1260_022:0177b09": "脂帽。",
    "X64n1260_022:0177b10": "[0177b10] 靈巖佛殿。世尊三昧。迦葉不知。一會靈山。儼然猶在。",
    "X64n1260_022:0177b11": "[0177b11] 呆庵莊禪師徑山佛殿燒香。三世諸佛即今向香煙",
    "X64n1260_022:0177b12": "起處放光現瑞轉大法輪。狸奴白牯呵呵大笑。露柱",
    "X64n1260_022:0177b13": "燈籠呵呵大笑。",
    "X64n1260_022:0177b14": "[0177b14] 唯庵然禪師聖壽佛殿。法報化身總是者箇。畢竟以",
    "X64n1260_022:0177b15": "何為驗。泥多佛大。便禮拜。",
    "X64n1260_022:0177b16": "[0177b16] 用彰俊禪師普慈佛殿。不著佛求。不著法求。是什麼",
    "X64n1260_022:0177b17": "語話。惟有佛菩提。是真歸仗處。便禮拜。",
    "X64n1260_022:0177b18": "[0177b18] 瑞巖佛殿。即心即佛。非心非佛。心在者裏。佛在什麼",
    "X64n1260_022:0177b19": "處。提起坐具。幾乎當面蹉過。",
    "X64n1260_022:0177b20": "[0177b20] 楚石琦禪師福臻佛殿。城東老母不願見。調達比丘",
    "X64n1260_022:0177b21": "常怒嗔。信手拈一炷香。也是冬行春令。",
    "X64n1260_022:0177b22": "[0177b22] 天寧佛殿。是你是我。撒土撒沙。同門出入。生死冤家。",
    "X64n1260_022:0177b23": "[0177b23] 鳳山佛殿。黃金殿上釋迦老子。不合向者裏屙。展坐",
    "X64n1260_022:0177b24": "具云。且禮拜&#x8462;覆&#x5374;。",
    "X64n1260_022:0177c01": "[0177c01] 本覺佛殿。佛者覺義。覺的是誰。西天移來此土。藕絲",
    "X64n1260_022:0177c02": "牽著須彌。",
    "X64n1260_022:0177c03": "[0177c03] 光孝佛殿。還識佛麼。面如滿月目如蓮。天上人間咸",
    "X64n1260_022:0177c04": "恭敬。",
    "X64n1260_022:0177c05": "[0177c05] 鐵關樞禪師普載佛殿。說著佛字。&#x6F44;口三年。何故。清",
    "X64n1260_022:0177c06": "平世界。切忌訛言。",
    "X64n1260_022:0177c07": "[0177c07] 愚庵及禪師徑山佛殿。顧左右云。插一莖草。建瓊樓",
    "X64n1260_022:0177c08": "玉殿。拈一莖草。作丈六金身。山上有鯉魚。井底有&#x5873;",
    "X64n1260_022:0177c09": "塵。",
    "X64n1260_022:0177c10": "[0177c10] 笑隱訢禪師中天竺佛殿。二千年前你有伎倆我無",
    "X64n1260_022:0177c11": "伎倆。二千年後我有伎倆你無伎倆。何故。入水見長",
    "X64n1260_022:0177c12": "人。",
    "X64n1260_022:0177c13": "[0177c13] 南石琇禪師普門佛殿。佛身無為。不墮諸數。烏龜稽",
    "X64n1260_022:0177c14": "首須彌柱。",
    "X64n1260_022:0177c15": "[0177c15] 徑山佛殿。佛者覺義。覺者何義。頭上是天。&#x811A;下是地。",
    "X64n1260_022:0177c16": "[0177c16] 靈巖佛殿。佛無去來。應緣即現。展坐具。大眾莫言不",
    "X64n1260_022:0177c17": "見。",
    "X64n1260_022:0177c18": "[0177c18] 佛朗性禪師&#x758E;山佛殿。盡空界是箇寶殿。畢竟那箇",
    "X64n1260_022:0177c19": "是佛。喝云。出頭天外看。誰是我般人。",
    "X64n1260_022:0177c20": "[0177c20] 天童佛殿。法報化身。之乎者也。齊之以禮。天上天下。",
    "X64n1260_022:0177c21": "[0177c21] 石屋珙禪師佛殿。因我得禮你。自倒還自起。鵓鳩樹",
    "X64n1260_022:0177c22": "上啼。意在麻畬裏。",
    "X64n1260_022:0177c23": "[0177c23] 密雲悟禪師天童入院。至古佛殿基云。&#x8657;空作殿。日",
    "X64n1260_022:0177c24": "月為燈。且道是甚麼人境界。還會麼。設或未會。且看",
    "X64n1260_022:0178a01": "新長老撒開坐具大展三拜。",
    "X64n1260_022:0178a02": "[0178a02] 箬庵問禪師金山佛殿。因我得禮你。惡口小家。成群",
    "X64n1260_022:0178a03": "作隊。文殊自文殊。普賢自普賢。兩兩不成。三三非是。",
    "X64n1260_022:0178a04": "今日新長老要現大人之相。展具九拜。",
    "X64n1260_022:0178a05": "[0178a05] 漏澤佛殿。德山折&#x5374;。者裏扶起。泥[犮/土]土塊放光明。山",
    "X64n1260_022:0178a06": "僧大展具作禮。",
    "X64n1260_022:0178a07": "[0178a07] 晦曇承禪師佛殿拈香云。不是法身報身化身。亦非",
    "X64n1260_022:0178a08": "金像木像土像。當陽突出難知。萬古人天榜樣。遂展",
    "X64n1260_022:0178a09": "具三拜。",
    "X64n1260_022:0178a10": "[0178a10] 林&#x81EF;豫禪師佛殿。古釋迦。新長老。面面相看。甚為恰",
    "X64n1260_022:0178a11": "好。雖然。禮從外來也。缺者三拜不得。遂展具作禮。",
    "X64n1260_022:0178a12": "[0178a12] 弘覺忞禪師佛殿。佛者覺義。杖林山下竹筋鞭。三&#x811A;",
    "X64n1260_022:0178a13": "驢子弄蹄行。麻三斤。殿裏底。大者如兄小者如弟。且",
    "X64n1260_022:0178a14": "道是甚麼義。一劈華山成兩路。萬年流水不知春。",
    "X64n1260_022:0178a15": "[0178a15] 牧雲門禪師佛殿。文殊騎獅子。普賢騎象王。釋迦老",
    "X64n1260_022:0178a16": "子坐寶華臺。各自稱尊。山僧既入者保社。未免也露",
    "X64n1260_022:0178a17": "些子神通。展坐具云。是甚麼。",
    "X64n1260_022:0178a18": "[0178a18] 佛殿。三面好山中。一所空王殿。喝退麻三斤。打開乾",
    "X64n1260_022:0178a19": "屎橛。甚處與古佛相見。以坐具打圓相云。交。",
    "X64n1260_022:0178a20": "[0178a20] 朝宗忍禪師佛殿。拈坐具云。拜即是不拜即是。既是",
    "X64n1260_022:0178a21": "故人。何須特地。遂拜。",
    "X64n1260_022:0178a22": "伽藍堂炷香法語",
    "X64n1260_022:0178a23": "[0178a23] 能仁元禪師初住福嚴。入伽藍堂見土偶甚夥。不覺",
    "X64n1260_022:0178a24": "失笑。遂炷香。小庵小舍小叢林。土地何須八九人。若",
    "X64n1260_022:0178b01": "解輪番來打供。免教碎作一堆塵。(是夕神致夢于山前檀越願如所戒)",
    "X64n1260_022:0178b02": "[0178b02] 唯庵然禪師聖壽伽藍。正直聰明。聰明正直。顯正摧",
    "X64n1260_022:0178b03": "邪。憑誰之力。喝一喝。",
    "X64n1260_022:0178b04": "[0178b04] 佛朗性禪師&#x758E;山伽藍。我有六通。你有五通。且道如",
    "X64n1260_022:0178b05": "何是那一通。汗馬無人識。重論&#x8462;代功。",
    "X64n1260_022:0178b06": "[0178b06] 南石琇禪師靈巖指土地云。妙通乾坤。回幹造化。總",
    "X64n1260_022:0178b07": "不出者些子。何故。滴酒落地。千神皆醉。",
    "X64n1260_022:0178b08": "[0178b08] 報恩伽藍。&#x8657;而靈。寂而妙。天無私&#x8462;。日無私照。",
    "X64n1260_022:0178b09": "[0178b09] 楚石琦禪師土地堂龍王殿。赫赫厥聲。濯濯厥靈。前",
    "X64n1260_022:0178b10": "朝鳳闕。萬古龍庭。雨過吳山插漢青。",
    "X64n1260_022:0178b11": "[0178b11] 密雲悟禪師土地堂拈香云。伽藍神。叢林主。一瓣香。",
    "X64n1260_022:0178b12": "兩手舉。便燒。",
    "X64n1260_022:0178b13": "[0178b13] 箬庵問禪師金山伽藍殿。真不掩偽。曲不藏直。我出",
    "X64n1260_022:0178b14": "你圈繢不得。你出我圈繢不得。",
    "X64n1260_022:0178b15": "[0178b15] 弘覺忞禪師伽藍。通身&#x5FA7;界不曾藏。出入先知有甚",
    "X64n1260_022:0178b16": "妨。須待後來添一分。不如當面為燒香。",
    "X64n1260_022:0178b17": "[0178b17] 土地堂。禍不單行。福無雙至。叢林殃害。惟我與你。相",
    "X64n1260_022:0178b18": "逢拍手上高臺。一任波旬冷眼視。",
    "X64n1260_022:0178b19": "[0178b19] 牧雲門禪師伽藍。古寺高林仰惟垂護。潭影山光左",
    "X64n1260_022:0178b20": "鑒右顧。且顧箇甚麼。千年常住一朝僧。剔起靈峰照",
    "X64n1260_022:0178b21": "夜燈。",
    "X64n1260_022:0178b22": "祖堂炷香法語",
    "X64n1260_022:0178b23": "[0178b23] 唯庵然禪師聖壽祖堂。你者一隊。全無巴鼻。六耳同",
    "X64n1260_022:0178b24": "謀。有甚良計。",
    "X64n1260_022:0178c01": "[0178c01] 用彰俊禪師瑞巖祖堂。以心印心。以法傳法。一犬吠",
    "X64n1260_022:0178c02": "&#x8657;。千猱啀實。達磨不會禪。六祖不會道。所傳心法。甚",
    "X64n1260_022:0178c03": "處得來。",
    "X64n1260_022:0178c04": "[0178c04] 鐵關樞禪師普載祖堂。馬頷驢腮。釘觜鐵舌。四七二",
    "X64n1260_022:0178c05": "三。證龜成&#x9F08;。",
    "X64n1260_022:0178c06": "[0178c06] 楚石琦禪師云。總是者一隊漢。佛法不到今日。不是",
    "X64n1260_022:0178c07": "者一隊漢。佛法不到今日。且道是肯他不肯他。",
    "X64n1260_022:0178c08": "[0178c08] 本覺祖堂。達磨師。不是祖。半夜下闍浮。日輪正卓午。",
    "X64n1260_022:0178c09": "[0178c09] 光孝祖堂。一花五葉。起必有因。且道從什麼處起。岸",
    "X64n1260_022:0178c10": "上&#x8E4F;踏&#x8E4F;。水中嘴對嘴。",
    "X64n1260_022:0178c11": "[0178c11] 愚庵及禪師普慈祖堂。昆明池裏失&#x5374;劍。曲江江頭",
    "X64n1260_022:0178c12": "撈得鋸。須彌&#x5CEF;頂浪滔天。大洋海底蓬塵起。大小祖",
    "X64n1260_022:0178c13": "師。口門無齒。",
    "X64n1260_022:0178c14": "[0178c14] 恕中慍禪師廣福祖堂。栗棘蓬。金剛圈。拋來擲去。此",
    "X64n1260_022:0178c15": "土西天。",
    "X64n1260_022:0178c16": "[0178c16] 瑞巖祖堂。心心相同。眼眼相矚。一等陳年爛葛藤。六",
    "X64n1260_022:0178c17": "六依然三十六。",
    "X64n1260_022:0178c18": "[0178c18] 南石琇禪師報國祖堂。建立叢林。傳佛心要。赤&#x811A;穿",
    "X64n1260_022:0178c19": "皂靴。露頂戴蓆帽。",
    "X64n1260_022:0178c20": "[0178c20] 報國祖堂。四七二三。單傳直指。南山起雲。北山下雨。",
    "X64n1260_022:0178c21": "[0178c21] 徑山祖堂。拜起收坐具云。祖祖傳持。只者一著。耀古",
    "X64n1260_022:0178c22": "騰今。填溝塞壑。",
    "X64n1260_022:0178c23": "[0178c23] 佛朗性禪師&#x758E;山祖堂。此土西天千七百。烏豆換&#x5374;",
    "X64n1260_022:0178c24": "人眼睛。而今大地咸屏跡。&#x76B7;腹高歌自太平。",
    "X64n1260_022:0179a01": "[0179a01] 天童祖堂。從上宗師建法社。東家作驢西家馬。鼻孔",
    "X64n1260_022:0179a02": "穿來只等閒。太白一欄都收下。",
    "X64n1260_022:0179a03": "[0179a03] 密雲悟禪師祖堂云。西天四七。東土二三。盡在者裏。",
    "X64n1260_022:0179a04": "默默商量箇事。今日一時捉敗。且道以何為驗。插香",
    "X64n1260_022:0179a05": "云。以此為驗。",
    "X64n1260_022:0179a06": "[0179a06] 箬庵問禪師金山祖師殿。西天東土。者一隊老凍儂。",
    "X64n1260_022:0179a07": "討甚巴鼻。問上座要為祖師出氣。拈香云。一二三四",
    "X64n1260_022:0179a08": "五。",
    "X64n1260_022:0179a09": "[0179a09] 晦曇承禪師祖師堂。迦毗香至及梁邦。累及平人不",
    "X64n1260_022:0179a10": "可量。今日令行壽量寺。鼻孔齊穿一炷香。",
    "X64n1260_022:0179a11": "[0179a11] 弘覺忞禪師祖堂。靈山密付囑。分布在西東。流燄一",
    "X64n1260_022:0179a12": "何長。千燈續莫窮。炷香云。一爐香散白雲中。",
    "X64n1260_022:0179a13": "[0179a13] 祖堂。西東四七二三。箇箇白拈無賴。山僧不用操戈。",
    "X64n1260_022:0179a14": "入室便與捉敗。且道驗在於何。拈香云。不見贓物現",
    "X64n1260_022:0179a15": "在。",
    "X64n1260_022:0179a16": "[0179a16] 牧雲門禪師祖堂。少林風月。百丈典型。千百年來。原",
    "X64n1260_022:0179a17": "來有人知在。是那箇。插香云。六耳不同謀。",
    "X64n1260_022:0179a18": "據室炷香法語",
    "X64n1260_022:0179a19": "[0179a19] 圓悟勤禪師崇寧據室。指方丈云。衲僧家魔宮虎穴",
    "X64n1260_022:0179a20": "尚乃安居。何況利生接物處所。還知此室麼。諸天擁",
    "X64n1260_022:0179a21": "護。諸聖證明。其善知識端居此中。與人解粘去縛。既",
    "X64n1260_022:0179a22": "有如是勝相。山僧於中如何施設。不入驚人浪。難尋",
    "X64n1260_022:0179a23": "稱意魚。作麼生是入門句。水歸巨海波濤靜。雲到蒼",
    "X64n1260_022:0179a24": "梧氣象閒。便入。",
    "X64n1260_022:0179b01": "[0179b01] 大慧杲禪師育王指方丈召大眾云。者裏是烹佛烹",
    "X64n1260_022:0179b02": "祖大鑪&#x97B4;。鍛生鍛死惡鉗鎚。莫怪主人無面目。法如",
    "X64n1260_022:0179b03": "是故非彊為。法既如是。又非彊為。且道最初一句又",
    "X64n1260_022:0179b04": "作麼生。還委悉麼。釣竿斫盡重栽竹。不計功程得便",
    "X64n1260_022:0179b05": "休。",
    "X64n1260_022:0179b06": "[0179b06] 應庵華禪師光孝據坐云。現成公案。坐斷&#x8AB5;訛。錯下",
    "X64n1260_022:0179b07": "註&#x811A;。&#x629D;折你腰。撩起便行。必死之疾。要須英俊。別有",
    "X64n1260_022:0179b08": "生涯。忽遇衝雲俊鶻來時如何。縵天網子百千重。",
    "X64n1260_022:0179b09": "[0179b09] 歸宗據坐云。凡為善知識。居此室者須行五無間業。",
    "X64n1260_022:0179b10": "然後示以鑊湯爐炭刀山劍樹碓搗磨磨。謂之抽釘",
    "X64n1260_022:0179b11": "&#x39DE;楔解粘去縛。若是下劣種草必定望崖而退。唯是",
    "X64n1260_022:0179b12": "法王真子始可親近。正恁麼時如何。喝一喝便起。",
    "X64n1260_022:0179b13": "[0179b13] 東林據坐云。西天四七。唐土二三。盡向者裏釘樁搖",
    "X64n1260_022:0179b14": "櫓。新東林為你諸人解&#x432B;放船。未說超宗異目。若得",
    "X64n1260_022:0179b15": "齊眉共矚。亦可明&#x7ABB;下安排。苟或如之若何。未免攔",
    "X64n1260_022:0179b16": "腮摑出。",
    "X64n1260_022:0179b17": "[0179b17] 報恩據坐云。大眾。此室深廣。晝夜常放金色光明。是",
    "X64n1260_022:0179b18": "文殊大人境界。又謂之縵天網子。透得過底腦後也",
    "X64n1260_022:0179b19": "與一槌。透不過底便好丹霄獨步。何故。殺人須見血。",
    "X64n1260_022:0179b20": "為人須為徹。",
    "X64n1260_022:0179b21": "[0179b21] 密庵傑禪師華藏據坐云。獅子教兒迷子訣。擬前跳",
    "X64n1260_022:0179b22": "擲早翻身。羅文結角交鋒處。鶻眼臨時失&#x5374;蹤。古人",
    "X64n1260_022:0179b23": "與麼道。也是徐六擔片板。",
    "X64n1260_022:0179b24": "[0179b24] 雪巖欽禪師龍興據室。此是老圓悟斷佛祖命根去",
    "X64n1260_022:0179c01": "處。今日不肖兒孫合作麼生。乃袖手云。有甚閒工夫。",
    "X64n1260_022:0179c02": "[0179c02] 護聖據室。斷臂立雪。負石踏碓。取人心肝。克由&#x5C00;耐。",
    "X64n1260_022:0179c03": "護聖者裏使不得你露面作竊。以手約云。且退且退。",
    "X64n1260_022:0179c04": "[0179c04] 光孝據室。你有一丈還你一丈。你有一尺還你一尺。",
    "X64n1260_022:0179c05": "若只咬定不肯回頭。白日青天霹靂。",
    "X64n1260_022:0179c06": "[0179c06] 唯庵然禪師聖壽據室。拈拄杖云。縱也在我。奪也在",
    "X64n1260_022:0179c07": "我。鐵額銅頭。也須按過卓拄杖。",
    "X64n1260_022:0179c08": "[0179c08] 徑山藏叟珍禪師據室。者裏是問訊燒香了。來老僧",
    "X64n1260_022:0179c09": "身邊立地底所在麼。呆子。你自鈍置猶可。莫來鈍置",
    "X64n1260_022:0179c10": "老僧。",
    "X64n1260_022:0179c11": "[0179c11] 元叟端禪師鳳山據室。拈拄杖。掣開金殿&#x93BB;。撞動玉",
    "X64n1260_022:0179c12": "樓鐘。不是吾家種草。高高峰頂立。深深海底行。即非",
    "X64n1260_022:0179c13": "本分衲僧。獅子兒吒沙地吼一聲。壁立千仞。腦後猶",
    "X64n1260_022:0179c14": "欠一椎。靠拄杖便起。",
    "X64n1260_022:0179c15": "[0179c15] 楚石琦禪師福臻據室。繩床角頭三尺地。是諸人乞",
    "X64n1260_022:0179c16": "命處。放過一著轉見不堪。你也沒量罪過。我也沒量",
    "X64n1260_022:0179c17": "罪過。",
    "X64n1260_022:0179c18": "[0179c18] 天寧據室。者裏無密室傳授底法。痛棒熱喝白日青",
    "X64n1260_022:0179c19": "天。儻或躊躇。君往西秦。我之東魯。",
    "X64n1260_022:0179c20": "[0179c20] 鳳山據室。臨濟在黃檗喫六十拄杖。如蒿枝拂相似。",
    "X64n1260_022:0179c21": "如今莫有恁麼衲僧麼。設有。更須勘過始得。",
    "X64n1260_022:0179c22": "[0179c22] 本覺據室。踞虎頭。收虎尾。第一句下明宗旨。直饒明",
    "X64n1260_022:0179c23": "得。已是第二句。若明不得。更參三十年。",
    "X64n1260_022:0179c24": "[0179c24] 光孝據室。&#x6FF6;一丈。高十尺。是你諸人為什麼入作不",
    "X64n1260_022:0180a01": "得。鐵壁鐵壁。",
    "X64n1260_022:0180a02": "[0180a02] 愚庵及禪師淨慈據室。刮龜毛於鐵牛背上。朝打三",
    "X64n1260_022:0180a03": "千。截兔角於石女腰邊。暮打八百。指東畫西。&#x76B7;唇搖",
    "X64n1260_022:0180a04": "舌。且居門外。擊石火。閃電光。&#x6C37;稜上度過九[阿-可+尻]。劍刃",
    "X64n1260_022:0180a05": "上拾得全身。苕帚柄聊與三十。總不與麼來時如何。",
    "X64n1260_022:0180a06": "拈拄杖云。吽吽。",
    "X64n1260_022:0180a07": "[0180a07] 天目禮禪師廣壽據室。釋迦掩室。弄假像真。維摩默",
    "X64n1260_022:0180a08": "然。弄真像假。廣壽據一條白棒。佛來也打。祖來也打。",
    "X64n1260_022:0180a09": "因甚如此。一二三四五。",
    "X64n1260_022:0180a10": "[0180a10] 淨慈據室。從上諸祖師天下老和尚。盡向馬頭上截",
    "X64n1260_022:0180a11": "角。龜背上&#x39DE;毛。新報恩又作麼生。摘楊花。摘楊花。",
    "X64n1260_022:0180a12": "[0180a12] 天童據室。震忽雷。飛閃電。夜叉頭。菩薩面。是汝諸人",
    "X64n1260_022:0180a13": "向甚麼處與他相見。喝一喝。",
    "X64n1260_022:0180a14": "[0180a14] 恕中慍禪師廣福據室。一椎便就。把髻投衙。不假一",
    "X64n1260_022:0180a15": "椎。抱贓&#x544C;屈。直饒百發百中雙放雙收。向我靈巖門",
    "X64n1260_022:0180a16": "下總用不著。拈拄杖畫一畫云。乾三連。坤六斷。",
    "X64n1260_022:0180a17": "[0180a17] 瑞巖據室。我者裏一切只是尋常。你若來弄機關誇",
    "X64n1260_022:0180a18": "敏手。向毒蛇頭上揩癢。猛虎頷下解鈴。拄杖子未打",
    "X64n1260_022:0180a19": "你在。何故。有盤根錯節方可施利器。有銀山鐵壁方",
    "X64n1260_022:0180a20": "可展鉗鎚。",
    "X64n1260_022:0180a21": "[0180a21] 呆庵莊禪師徑山據室。拈拄杖云。明頭來明頭合。暗",
    "X64n1260_022:0180a22": "照來暗頭合。道得也二十拄杖。道不得也二十拄杖。",
    "X64n1260_022:0180a23": "何故。重賞之下必有勇夫。卓拄杖。",
    "X64n1260_022:0180a24": "[0180a24] 用彰俊禪師普慈據室。拈柱杖。室中若無棒頭取證",
    "X64n1260_022:0180b01": "底。我拄杖子誓不喚作拄杖子。有麼。敕點飛龍馬。跛",
    "X64n1260_022:0180b02": "&#x9F08;出頭來。",
    "X64n1260_022:0180b03": "[0180b03] 佛朗性禪師&#x758E;山據室。殺活自由。縱橫十尺上下四",
    "X64n1260_022:0180b04": "維。銀山鐵壁。橫按拄杖云。聊通一線。烏藤劈脊。喝一",
    "X64n1260_022:0180b05": "喝。",
    "X64n1260_022:0180b06": "[0180b06] 石屋珙禪師據室。拈拄杖云。從上諸佛祖師天下老",
    "X64n1260_022:0180b07": "和尚。總是揚蓬塵於水底。摘楊花於火中。新福源又",
    "X64n1260_022:0180b08": "作麼生。卓拄杖喝一喝。",
    "X64n1260_022:0180b09": "[0180b09] 無文璨禪師據室。山僧今日開地獄門。普請盡大地",
    "X64n1260_022:0180b10": "人造地獄業。證地獄果。若有一人成佛作祖。我誓不",
    "X64n1260_022:0180b11": "成正覺。",
    "X64n1260_022:0180b12": "[0180b12] 笑隱訢禪師據室。橫按拄杖顧視左右云。有麼有麼。",
    "X64n1260_022:0180b13": "卓一下云。無人過價。打與三百。",
    "X64n1260_022:0180b14": "[0180b14] 南石琇禪師報國據室。顢顢頇頇底豈堪雕琢。縱有",
    "X64n1260_022:0180b15": "超然之作。且還我本道公驗來。",
    "X64n1260_022:0180b16": "[0180b16] 徑山據室。以拄杖橫按云。只恁麼早已鈍置汝輩了",
    "X64n1260_022:0180b17": "也。更待搖唇&#x76B7;舌堪作甚麼。以拄杖畫一畫便起。",
    "X64n1260_022:0180b18": "[0180b18] 了庵欲禪師開福據室。真不掩偽。曲不藏直。石裂嵐",
    "X64n1260_022:0180b19": "崩。雷轟電激。轉得身來未有棒喫。喝一喝。",
    "X64n1260_022:0180b20": "[0180b20] 本覺據室。橫按拄杖云。有正偏不犯底手。具啐啄同",
    "X64n1260_022:0180b21": "時底用。總須列在下風。卓拄杖喝一喝。",
    "X64n1260_022:0180b22": "[0180b22] 靈巖據室。此是從上老宿烹佛煉祖&#x7145;聖鎔凡之地。",
    "X64n1260_022:0180b23": "新長老平高就下舍窄從寬。且放你諸人吐氣。",
    "X64n1260_022:0180b24": "[0180b24] 密雲悟禪師據室。據此室。行此令。從教天下衲僧來",
    "X64n1260_022:0180c01": "乞命。一一為伊當頭按定。卓拄杖遂起。",
    "X64n1260_022:0180c02": "[0180c02] 箬庵問禪師漏澤據室。天台來也從者裏過。南嶽來",
    "X64n1260_022:0180c03": "也從者裏過。四大部洲盈衢塞路無不從者裏驗行。",
    "X64n1260_022:0180c04": "放開也由我。&#x63D1;聚也由我。卓拄杖云。今日不可戲論。",
    "X64n1260_022:0180c05": "[0180c05] 牧雲門禪師據室。本分草料不順人情。你若向背地",
    "X64n1260_022:0180c06": "裏點胸點肋。山僧也則眼如不見耳如不聞。若是箇",
    "X64n1260_022:0180c07": "漢擬跳龍門。向者裏張牙露爪。未免青天轟霹靂。何",
    "X64n1260_022:0180c08": "故。不入驚人浪。難逢稱意魚。",
    "X64n1260_022:0180c09": "[0180c09] 據室。金剛圈拋來任你跳得。栗棘蓬刺來儘你吞得。",
    "X64n1260_022:0180c10": "山僧尚有三十棒在。何故。臨濟門下令不&#x8657;行。卓拄",
    "X64n1260_022:0180c11": "杖一下。",
    "X64n1260_022:0180c12": "[0180c12] 弘覺忞禪師據室。閉門打睡接上上機。中下之流入",
    "X64n1260_022:0180c13": "園钁地。若待&#x7AEA;拂敲床。總是睦州道底。喝一喝。八棒",
    "X64n1260_022:0180c14": "對十三。數來未到你。",
    "X64n1260_022:0180c15": "[0180c15] 據室。白雲生按下。碓嘴使開花。客至無禮儀。蒿湯便",
    "X64n1260_022:0180c16": "當茶。然雖如是。賣金終不和與沙。",
    "X64n1260_022:0180c17": "入院提綱(先德開堂。必待朝命下或俟當道請方舉行。故到院據室後但如尋",
    "X64n1260_022:0180c18": "常上堂而已)",
    "X64n1260_022:0180c19": "[0180c19] 楊岐會禪師入院上堂。霧&#x93BB;長空。風生大野。百草樹",
    "X64n1260_022:0180c20": "木作大獅子吼。演說摩訶大般若。三世諸佛在你諸",
    "X64n1260_022:0180c21": "人&#x811A;跟下轉大法輪。若也會得。功不浪施。若也不會。",
    "X64n1260_022:0180c22": "莫道楊岐山勢嶮。前頭更有最高&#x5CEF;。",
    "X64n1260_022:0180c23": "[0180c23] 保寧勇禪師入院上堂。欲陞此座。應須作禮須彌燈",
    "X64n1260_022:0180c24": "王。且道須彌燈王在甚處。又向什處作禮。為復心存",
    "X64n1260_022:0181a01": "意想。為復緣慮俱忘。為復心境一如。為復萬法空寂。",
    "X64n1260_022:0181a02": "若與麼見解。未出常流。既不與麼。又作麼生。棒打石",
    "X64n1260_022:0181a03": "人頭。嚗嚗論實事。直饒博聞強識世智辯聰。得大總",
    "X64n1260_022:0181a04": "持具無礙辯。於祖師門下轉沒交涉。所以此事不可",
    "X64n1260_022:0181a05": "以有心求。不可以無心得。不可以語言造。不可以寂",
    "X64n1260_022:0181a06": "默通。非得失是非緇素貴賤凡聖差降情量智解之",
    "X64n1260_022:0181a07": "所能及。諸人到者裏如何即是。若是大丈夫兒。直下",
    "X64n1260_022:0181a08": "真不揜偽。最親切處自肯方親。山僧與麼道。已是相",
    "X64n1260_022:0181a09": "埋沒了也。如今莫有不受人瞞者麼。良久云。平生肝",
    "X64n1260_022:0181a10": "膽向人傾。相識猶如不相識。遂拈柱杖云。無限雲山",
    "X64n1260_022:0181a11": "藏不得。&#x5374;&#x64D5;藜杖入廛來。千門萬戶俱敲&#x5FA7;。今日分",
    "X64n1260_022:0181a12": "明卓鳳臺。卓一下下座。",
    "X64n1260_022:0181a13": "[0181a13] 雪竇顯禪師翠&#x5CEF;入院上堂。未來翠峰多人疑著。及",
    "X64n1260_022:0181a14": "乎親到一境蕭然。非同善財入樓閣之門暫時斂念。",
    "X64n1260_022:0181a15": "莫比維摩掌中世界別有清規。冀諸人飽足觀光以",
    "X64n1260_022:0181a16": "資欣慰。",
    "X64n1260_022:0181a17": "[0181a17] 五祖演禪師入院上堂。舉祖師道。吾本來茲土。傳法",
    "X64n1260_022:0181a18": "救迷情。一花開五葉。結果自然成。達磨大師信&#x811A;來",
    "X64n1260_022:0181a19": "信口道。後代兒孫多成計校。要會開花結果處麼。鄭",
    "X64n1260_022:0181a20": "州梨。青州棗。萬物無過出處好。",
    "X64n1260_022:0181a21": "[0181a21] 真淨文禪師聖壽入院上堂。青山綠水不能住。白日",
    "X64n1260_022:0181a22": "紅塵&#x5374;自歸。而今避不得也。且混俗和光&#x7070;頭土面。",
    "X64n1260_022:0181a23": "笑他林下。人也要笑。若解笑。甚奇妙。十字街頭拈得",
    "X64n1260_022:0181a24": "箇破布衲襖。抖擻塵埃示眾人。好不好。曉不曉。從他",
    "X64n1260_022:0181b01": "肉案頭歌叫。喝一喝云。回頭轉腦。",
    "X64n1260_022:0181b02": "[0181b02] 歸宗入院上堂。佛法要妙但歸其宗。苟歸宗也自然",
    "X64n1260_022:0181b03": "無可不可。一切成現。海印發光。今與大眾同已歸宗",
    "X64n1260_022:0181b04": "住平等本際。敢問何者是宗。何者是要妙。良久云。祇",
    "X64n1260_022:0181b05": "為分明極。翻令所得遲。",
    "X64n1260_022:0181b06": "[0181b06] 雲雲悅禪師翠巖入院上堂。山僧昔年曾到。今日重",
    "X64n1260_022:0181b07": "來。非唯人事增歡。抑亦林泉加秀。且道不傷物義一",
    "X64n1260_022:0181b08": "句作麼生道。良久云。天高東南。地傾西北。下座。",
    "X64n1260_022:0181b09": "[0181b09] 法輪入院。法不孤起。仗境方生。道不&#x8657;行。遇緣即應。",
    "X64n1260_022:0181b10": "然通方之士舉必知歸。游涉之徒何妨進步。有麼。良",
    "X64n1260_022:0181b11": "久云。釣竿斫盡重栽竹。不計功程得便休。",
    "X64n1260_022:0181b12": "[0181b12] 圓悟勤禪師夾山入院。門下青山潑黛。途中細雨如",
    "X64n1260_022:0181b13": "膏。靈雲陌上桃花。處處芳菲溢目。香嚴巖畔翠竹。時",
    "X64n1260_022:0181b14": "時撼影搖風。直得一擊忘所知。一見絕疑惑。不免尚",
    "X64n1260_022:0181b15": "留觀聽。未透色聲。若能見無見之色。聞無聞之聲。撥",
    "X64n1260_022:0181b16": "轉路頭。踏翻關&#x68D9;。句句超佛越祖。塵塵耀古騰今。處",
    "X64n1260_022:0181b17": "處離色絕名。箇箇斬釘截鐵。心外無法法外無心。用",
    "X64n1260_022:0181b18": "王庫刀。發千鈞弩。壁立萬仞。坐斷十方。可以入大解",
    "X64n1260_022:0181b19": "脫門。傳正法眼藏。向堯時舜日共樂昇平。鼓腹謳&#x8B0C;",
    "X64n1260_022:0181b20": "歸家穩坐。且到家一句作麼生道。但願春風齊著力。",
    "X64n1260_022:0181b21": "一時吹入我門來。復云。昔傳明有通天作略跨海神",
    "X64n1260_022:0181b22": "機。使無舌人說無義語。收洛浦。接青峰。辨石霜。賞佛",
    "X64n1260_022:0181b23": "日。險崖句峻。陷虎機深。電激星飛。珠回玉轉。建茲寶",
    "X64n1260_022:0181b24": "剎風範具存。而山僧庶事不才。何以繼其高躅。既辭",
    "X64n1260_022:0181c01": "讓不及。轉透無門。不免借一條路。向無言處演言。無",
    "X64n1260_022:0181c02": "事處生事。無佛處現佛。無祖處示祖。且貴始末相符",
    "X64n1260_022:0181c03": "頭正尾正。敢問諸人。還見夾山老子麼。莫從百草巔",
    "X64n1260_022:0181c04": "頭薦。覿面無私&#x4E98;古今。",
    "X64n1260_022:0181c05": "[0181c05] 蔣山入院上堂。道不&#x8657;行。如風偃草。緣不&#x8657;應。似鏡",
    "X64n1260_022:0181c06": "臨形。若能於心無心。於己無己。於彼無彼。於我無我。",
    "X64n1260_022:0181c07": "蕩蕩廓周沙界。皆非外物。縱歷盡乾坤際。悉在目前。",
    "X64n1260_022:0181c08": "法隨法行。法幢隨處建立。理亦如是。事亦如是。況寶",
    "X64n1260_022:0181c09": "公道場梁時示化。舒王福地聖世重興。宏開選佛場。",
    "X64n1260_022:0181c10": "宣唱大般若。於其中間且作麼生是於心無心於己",
    "X64n1260_022:0181c11": "無己坐斷要津不通凡聖底一句。三山半落青天外。",
    "X64n1260_022:0181c12": "二水中分白鷺洲。",
    "X64n1260_022:0181c13": "[0181c13] 奉&#x52C5;住天寧入院上堂。入門便見。更不容擬議尋思。",
    "X64n1260_022:0181c14": "開口便說。亦不復周由者也。假使善財入彌勒樓閣",
    "X64n1260_022:0181c15": "尚資斂念。普眼入普賢妙境亦借威神。只如今直得",
    "X64n1260_022:0181c16": "八穴七穿四通五達。一處透千處萬處通明。一光明",
    "X64n1260_022:0181c17": "千光萬光普照。且到家一句作麼生道。風前有路超",
    "X64n1260_022:0181c18": "調御。&#x76B7;腹謳&#x8B0C;樂太平。復有頌云。本是山中人。無能",
    "X64n1260_022:0181c19": "惟守拙。豈謂有&#x8657;名。遠達丹鳳闕。降&#x52C5;住天寧。竹輿",
    "X64n1260_022:0181c20": "星夜發。今朝親到來。一句無言說。別別。金色頭陀曾",
    "X64n1260_022:0181c21": "漏泄。",
    "X64n1260_022:0181c22": "[0181c22] 雲居入院上堂。耳聞不如眼見。眼辨不如手親。四百",
    "X64n1260_022:0181c23": "州天上雲居。今之日竹輿親到。巖巒回合。林嶺崔嵬。",
    "X64n1260_022:0181c24": "白雲深處見樓臺。恍如別造一世界。到箇裏亦不必",
    "X64n1260_022:0182a01": "窮玄說妙立境立機論性論心究理究事。只如今人",
    "X64n1260_022:0182a02": "人分上一切坐斷。正當恁麼時。親到一句作麼生道。",
    "X64n1260_022:0182a03": "佛祖妙玄窮徹底。白雲深處好安居。復云。賜得雲居",
    "X64n1260_022:0182a04": "養病身。半千衲子倍相親。攀龍直上青天上。投老依",
    "X64n1260_022:0182a05": "棲安樂神。",
    "X64n1260_022:0182a06": "[0182a06] 奉&#x52C5;住金山龍遊寺入院上堂。三十年前曾到此。如",
    "X64n1260_022:0182a07": "今樓閣碧參差。善財參處真消息。誰識德雲閒古錐。",
    "X64n1260_022:0182a08": "還有識得底麼。未度瓜州時有一句子已與諸人道",
    "X64n1260_022:0182a09": "了也。若以心思。若以意識。若以眼見。若以耳聞。則沒",
    "X64n1260_022:0182a10": "交涉。直得七佛已前威音那畔薦得。猶是話會在。若",
    "X64n1260_022:0182a11": "委悉得。更不用如之若何。便請丹霄獨步。苟或未然。",
    "X64n1260_022:0182a12": "不免落第二義門去也。江心一&#x5CEF;樓臺相映。水面雙",
    "X64n1260_022:0182a13": "塔金碧交輝。誠聖帝福田。乃禪林上剎。為琳宮為佛",
    "X64n1260_022:0182a14": "宇。為淨土為穢邦。建立法幢弘荷祖道。若非今上皇",
    "X64n1260_022:0182a15": "帝睿聖文明深信此道。安能首降韶書。復此寶坊以",
    "X64n1260_022:0182a16": "為福地。如今所以與諸人向此古道場中各得相見。",
    "X64n1260_022:0182a17": "既到者裏。直須念德修德知恩報恩。若也如此。則佛",
    "X64n1260_022:0182a18": "法付囑有在。正當恁麼時。一句作麼生道。銀山鐵壁",
    "X64n1260_022:0182a19": "無回互。草偃風行得自由。",
    "X64n1260_022:0182a20": "[0182a20] 大慧杲禪師入院上堂。山僧未離泉州時已與諸人",
    "X64n1260_022:0182a21": "相見了也。臨安府亦與諸人相見了也。及乎來到。山",
    "X64n1260_022:0182a22": "中擊動法&#x76B7;。坐立儼然。眼眼相&#x89B7;。為甚麼&#x5374;不相識。",
    "X64n1260_022:0182a23": "只為分明極。翻令所得遲。",
    "X64n1260_022:0182a24": "[0182a24] 奉旨住育王入院上堂。舉南泉和尚新入院。知事頭",
    "X64n1260_022:0182b01": "首請入方丈。有僧問。師歸方丈。有何指示於人。泉云。",
    "X64n1260_022:0182b02": "昨夜三更失&#x5374;牛。天明起來失&#x5374;火。師云。妙喜初住",
    "X64n1260_022:0182b03": "育王。亦不曾失&#x5374;牛。亦不曾失&#x5374;火。或有人問。師歸",
    "X64n1260_022:0182b04": "方丈將何指示於人。只向他道。饑餐渴飲。閒坐困眠。",
    "X64n1260_022:0182b05": "且道與南泉是同是別。若也道得。許你是箇衲僧。若",
    "X64n1260_022:0182b06": "道不得。三十年後&#x5374;來方丈裏向你道。便下座。",
    "X64n1260_022:0182b07": "[0182b07] 應庵華禪師處州妙嚴禪寺入院。孤&#x5CEF;萬仞。鳥道&#x8657;",
    "X64n1260_022:0182b08": "玄。名利杳忘。是非頓絕。直得猿吟古木。虎嘯幽巖。碧",
    "X64n1260_022:0182b09": "落青霄。道人活計。雖然恁麼。更須知有人境俱奪向",
    "X64n1260_022:0182b10": "上一竅。乃&#x7AEA;拂云。天上有星皆拱北。人間無水不朝",
    "X64n1260_022:0182b11": "東。",
    "X64n1260_022:0182b12": "[0182b12] 明果入院。善言言者。言所不能言。善&#x8FF9;&#x8FF9;者。&#x8FF9;所不",
    "X64n1260_022:0182b13": "能&#x8FF9;。言&#x8FF9;既盡。猶是就理變通。向衲僧門下未足觀",
    "X64n1260_022:0182b14": "光。是故從上佛祖提持正印密付要旨。若不具緇素",
    "X64n1260_022:0182b15": "大眼目如何跂及。豈不見世尊在菩提樹下明星現",
    "X64n1260_022:0182b16": "時成等正覺。爾時大地眾生同得同證。於四十九年",
    "X64n1260_022:0182b17": "曲盡老婆心。末後向百萬大眾前拈華。獨有迦葉微",
    "X64n1260_022:0182b18": "笑。便云。吾有正法眼藏涅槃妙心。分付摩訶大迦葉。",
    "X64n1260_022:0182b19": "敢問諸人。且道有分付無分付。若道有分付。則埋沒",
    "X64n1260_022:0182b20": "迦葉師兄。若道無分付。則辜負釋迦老子。者裏若涇",
    "X64n1260_022:0182b21": "渭不分。則靈山付囑遂為&#x8657;設。正當恁麼時。還有人",
    "X64n1260_022:0182b22": "道得麼。若也道得。明果價增十倍。苟或未然。雪後始",
    "X64n1260_022:0182b23": "知松&#x6822;操。事難方見丈夫心。復舉保壽開堂公案。師",
    "X64n1260_022:0182b24": "拈云。叢林中商量。盡道保壽三聖是作家爐&#x97B4;本分",
    "X64n1260_022:0182c01": "鉗錘。有甚麼交涉。殊不知二老被者僧一拶。直至而",
    "X64n1260_022:0182c02": "今扶不起。今日莫有為二老雪屈底麼。出來與明果",
    "X64n1260_022:0182c03": "相見。有麼。驀拈拄杖擲下云。龍蛇易辨。衲子難瞞。",
    "X64n1260_022:0182c04": "[0182c04] 上堂云。天清地寧。時康道泰。摩醯正眼。洞明肘後靈",
    "X64n1260_022:0182c05": "符光彩。譬如善舞太阿終不自傷其手。又如壯士展",
    "X64n1260_022:0182c06": "臂不借他力。既爾水到渠成。自然風行草偃。豈不見",
    "X64n1260_022:0182c07": "古德道。緣不&#x8657;應。似鏡臨形。若能於心無心。於己無",
    "X64n1260_022:0182c08": "己。於彼無彼。於我無我。塵塵壁立萬仞。蕩蕩通徹十",
    "X64n1260_022:0182c09": "&#x8657;。如是則法隨法行。法幢隨處建立。況饒城勝境伏",
    "X64n1260_022:0182c10": "虎道場。因緣時節到來。大家&#x629D;折拄杖。且到家據令",
    "X64n1260_022:0182c11": "一句作麼生道。鍛烹佛祖大鉗錘。要與楊岐作頭底。",
    "X64n1260_022:0182c12": "[0182c12] 歸宗入院上堂。一句子銅頭鐵額。一句子半合半開。",
    "X64n1260_022:0182c13": "一句子和泥合水。揭示拈花要旨。洞明少室家風。掀",
    "X64n1260_022:0182c14": "翻今古葛藤。坐斷明暗途轍。苟能直下承當。頓見本",
    "X64n1260_022:0182c15": "來面目。不必覺城東際始見文殊。樓閣門開方參慈",
    "X64n1260_022:0182c16": "氏。一見一切見。一聞一切聞。一明一切明。一用一切",
    "X64n1260_022:0182c17": "用。豈不見昔日有僧辭歸宗。宗問云向什麼處去。僧",
    "X64n1260_022:0182c18": "云諸方學五味禪去。宗云我者裏只有一味禪。僧問",
    "X64n1260_022:0182c19": "如何是一味禪。宗便打。僧云莫打某甲會也。宗云你",
    "X64n1260_022:0182c20": "作麼生會。僧擬開口。宗又打。黃檗聞云。馬祖出八十",
    "X64n1260_022:0182c21": "四員善知識。箇箇屙轆轆地。惟有歸宗較些子。圓悟",
    "X64n1260_022:0182c22": "師翁道。若非黃檗深辨端倪。洎乎勞而無功。師云。二",
    "X64n1260_022:0182c23": "尊宿只解扶強不能扶弱。若作一味禪。入地獄如箭。",
    "X64n1260_022:0182c24": "其或別有生涯。何異鏤&#x6C37;作玉。且道節角在什麼處。",
    "X64n1260_022:0183a01": "驀拈拄杖卓一卓喝一喝下座。",
    "X64n1260_022:0183a02": "[0183a02] 光孝入院上堂。古佛家風遇古佛然後拈出。大人境",
    "X64n1260_022:0183a03": "界見大人乃可顯揚。今日朝&#x65BE;臨筵人天普集。古佛",
    "X64n1260_022:0183a04": "家風既展。大人境界全彰。揭示摩醯正眼。洞明少室",
    "X64n1260_022:0183a05": "真機。頓契佛祖不傳妙心。開悟父母未生面目。直下",
    "X64n1260_022:0183a06": "斬釘截鐵。猶是把纜放船。苟若說心說性。未免和泥",
    "X64n1260_022:0183a07": "合水。者條通天活路。千聖共行萬靈同轍。淨&#x8EB6;&#x8EB6;沒",
    "X64n1260_022:0183a08": "&#x8657;空。赤灑灑無空缺。雖居有為界。示無為法而不滅",
    "X64n1260_022:0183a09": "壞有為之相。雖居無為界。示有為法而不分別無為",
    "X64n1260_022:0183a10": "之相。如是則如鐘在&#x7C34;。扣之則鳴。似鏡臨臺。物來斯",
    "X64n1260_022:0183a11": "照。於其中間應變萬差出沒卷舒得大自在。祇如應",
    "X64n1260_022:0183a12": "真不借一句又作麼生。雙溪源&#x8109;深無底。濟物曾無",
    "X64n1260_022:0183a13": "有倦時。復舉王常侍與臨濟至僧堂公案。師云。風行",
    "X64n1260_022:0183a14": "草偃。葉落知秋。臨濟雖本分鉗鎚。常侍乃頂門具眼。",
    "X64n1260_022:0183a15": "祇如今日判府殿撰正言入山與老僧相見。雖無僧",
    "X64n1260_022:0183a16": "堂可至。亦無佛法商量。祇者便是出他一頭地處。且",
    "X64n1260_022:0183a17": "道以何為驗。以此為驗。",
    "X64n1260_022:0183a18": "[0183a18] 報恩光孝入院上堂。當頭坐斷。千眼頓開。一句投機。",
    "X64n1260_022:0183a19": "十方通暢。以無邊&#x8657;空為正體。以微塵剎海為妙用。",
    "X64n1260_022:0183a20": "以清淨莊嚴攝懈怠。以精進行願警昏迷。雖然如是。",
    "X64n1260_022:0183a21": "若也以為究竟。向衲僧門下天地懸殊。若也把斷要",
    "X64n1260_022:0183a22": "津。於勞生界中未為好手。祇如二途不涉如何通信。",
    "X64n1260_022:0183a23": "諸人還會麼。禪月尊者用盡神通。毗耶老人願海尤",
    "X64n1260_022:0183a24": "大。因緣時節既非偶然。竹杖芒鞋今日親到。殿堂修",
    "X64n1260_022:0183b01": "廣樓閣洞開。百萬家和氣靄然。恒河沙諸佛圍繞。光",
    "X64n1260_022:0183b02": "孝堂前坐見鹽梅霖雨。姑蘇臺上行看玉樹花開。無",
    "X64n1260_022:0183b03": "量殊勝併集。解脫知見普熏。且道恁麼時畢竟功歸",
    "X64n1260_022:0183b04": "何所。良久云。頂門正眼分緇素。天上人間不可陪。復",
    "X64n1260_022:0183b05": "舉裴相國因入大安寺見壁間高僧畫像。乃問主僧。",
    "X64n1260_022:0183b06": "真容可觀。高僧何在。主僧無語。相國云。此間莫有禪",
    "X64n1260_022:0183b07": "僧麼。主僧云。近有僧至。疑是禪僧。相國召至。乃理前",
    "X64n1260_022:0183b08": "話。禪僧云請相公垂問。相國云真容可觀高僧何在。",
    "X64n1260_022:0183b09": "禪僧召相公。相國應諾。僧云高僧何在。相國言下大",
    "X64n1260_022:0183b10": "悟。禪者乃黃檗斷際禪師是也。大眾。黃檗布縵天網。",
    "X64n1260_022:0183b11": "要打衝浪錦鱗。裴相國坐籌帷幄。不妨決勝千里。諸",
    "X64n1260_022:0183b12": "人若也於此見得倜儻分明。可謂今之古之。苟或未",
    "X64n1260_022:0183b13": "然。三尺龍泉光照膽。萬人叢裏奪高標。",
    "X64n1260_022:0183b14": "[0183b14] 天童入院上堂。風行草偃。水到渠成。正令既行。十方",
    "X64n1260_022:0183b15": "坐斷。若也向上論去。語默不及處。棒喝未施前。總是",
    "X64n1260_022:0183b16": "依草附木漢。事不獲已。且作死馬醫。所以道。隨處作",
    "X64n1260_022:0183b17": "主。遇緣即宗。法幢隨處建立。展臨濟三玄戈甲。會曹",
    "X64n1260_022:0183b18": "洞五位君臣。敲唱雙行。殺活自在。拈一莖草穿天下",
    "X64n1260_022:0183b19": "衲僧鼻孔。布縵天網要打衝浪錦鱗。是則是。便與麼",
    "X64n1260_022:0183b20": "去。達磨一宗掃土而盡。驀拈拄杖畫一畫云。劍為不",
    "X64n1260_022:0183b21": "平離寶匣。藥因救病出金瓶。以拄杖卓一卓。復舉僧",
    "X64n1260_022:0183b22": "問當山第一代啟禪師云。學人卓卓上來。請師的的。",
    "X64n1260_022:0183b23": "啟云。我者裏一屙便了。有甚麼卓卓的的。僧云。和尚",
    "X64n1260_022:0183b24": "恁麼答話。更買草鞋行&#x811A;始得。啟喚僧近前。僧乃近",
    "X64n1260_022:0183c01": "前。啟云老僧恁麼道過在什麼處。其僧擬議。啟便打。",
    "X64n1260_022:0183c02": "師云。啟禪師故是本分鉗鎚。塞新天童口未得在。者",
    "X64n1260_022:0183c03": "僧雖深入閫奧。要且未具透關眼。下座。",
    "X64n1260_022:0183c04": "[0183c04] 密庵傑禪師華藏入院上堂。昔日文殊大士三處度",
    "X64n1260_022:0183c05": "夏。一月長者家。一月魔宮。一月婬坊。末後&#x5374;歸世尊",
    "X64n1260_022:0183c06": "會中解制。迦葉欲白槌擯出。纔舉念。見無量世尊無",
    "X64n1260_022:0183c07": "量迦葉無量文殊。世尊云汝欲擯那箇文殊。迦葉盡",
    "X64n1260_022:0183c08": "其神力槌不能舉。後來尊宿拈云。好一槌。又&#x5374;放過。",
    "X64n1260_022:0183c09": "甘作小乘人。師云。尊宿與麼。也是盲人摸象。傑上座",
    "X64n1260_022:0183c10": "今夏蔣山結夏。褒禪破夏。華藏終夏。且道與文殊是",
    "X64n1260_022:0183c11": "同是別。若道是同。許他具一隻眼。若道是別。也許他",
    "X64n1260_022:0183c12": "具一隻眼。忽有箇不受人瞞底出來道。長者也好淈",
    "X64n1260_022:0183c13": "[泳-永+盾]。只向他道。淈[泳-永+盾]中有箇分曉處。急須聽取。三處移",
    "X64n1260_022:0183c14": "場定是非。頑心全不改毫氂。胡言漢語憑誰會。鐵額",
    "X64n1260_022:0183c15": "銅頭也皺眉。",
    "X64n1260_022:0183c16": "[0183c16] 靈隱入院上堂。孤峰頂上目視雲霄。未為究竟。十字",
    "X64n1260_022:0183c17": "街頭和泥合水。轉見周遮。二途不涉別有生機一路。",
    "X64n1260_022:0183c18": "如龍得水似虎靠山。把斷要津不通凡聖。猶落時人",
    "X64n1260_022:0183c19": "升降處。而今坐立儼然。見聞不昧。箇箇負&#x51B2;天氣&#x69E9;。",
    "X64n1260_022:0183c20": "人人懷赤水之珠。到箇裏如何通信。如何受用。所以",
    "X64n1260_022:0183c21": "道。是法住法位。世間相常住。如是則山河大地不礙",
    "X64n1260_022:0183c22": "眼光。四聖六凡互為主伴。坐見聲和響順。萬法無差。",
    "X64n1260_022:0183c23": "舉一明三。目機銖兩。橫該&#x7AEA;括。縱奪臨時。且到家一",
    "X64n1260_022:0183c24": "句作麼生道。蒲團時倚無餘事。永日寥寥賀太平。"
}