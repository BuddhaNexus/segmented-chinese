{
    "T12n0323_001:0023a11": "No. 323 [Nos. 310(19), 322]",
    "T12n0323_001:0023a12": "郁迦羅越問菩薩行經",
    "T12n0323_001:0023a14": "西晉月支國三藏竺法護譯",
    "T12n0323_001:0023a15": "上士品第一",
    "T12n0323_001:0023a16": "[0023a16] 聞如是：[0023a16] 一時佛遊舍衛國祇樹之園給孤獨",
    "T12n0323_001:0023a17": "精舍，與大比丘眾千二百五十人，慈氏菩薩、",
    "T12n0323_001:0023a18": "軟首菩薩、除惡菩薩、光世音菩薩等五千人",
    "T12n0323_001:0023a19": "俱。[0023a19] 爾時，世尊與無央數百千之眾圍遶說法。",
    "T12n0323_001:0023a20": "[0023a20] 於是舍衛大城中有豪長者名曰郁迦，與",
    "T12n0323_001:0023a21": "好&#x6199;長者、好歎長者、善施長者、有量長者、",
    "T12n0323_001:0023a22": "所樂長者、常名聞長者、施名聞長者、有名",
    "T12n0323_001:0023a23": "聞長者、善財長者、遵行長者、給孤獨長者、賓",
    "T12n0323_001:0023a24": "祁長者、寵具足長者、審量長者俱，一一長者",
    "T12n0323_001:0023a25": "與五百眷屬共出舍衛大城，往詣佛所，稽首",
    "T12n0323_001:0023a26": "佛足，遶佛三匝，&#x5374;坐一面——皆志大乘，殖眾",
    "T12n0323_001:0023a27": "德本，悉有決於無上正真之道。[0023a27] 於時郁迦見",
    "T12n0323_001:0023a28": "諸長者正士之會，承佛威神，從坐起，整衣服，",
    "T12n0323_001:0023a29": "叉手長跪，白佛言：「願欲有所問，唯天中天",
    "T12n0323_001:0023b01": "以善權方便哀為解說。」[0023b01] 佛告長者：「所欲便問，",
    "T12n0323_001:0023b02": "吾當發遣，令汝歡喜。」[0023b02] 郁迦白佛言：「若有善",
    "T12n0323_001:0023b03": "男子、善女人發無上正真道意，問佛無數之",
    "T12n0323_001:0023b04": "慧，學於大乘、願住大乘、勸助大乘、乘於",
    "T12n0323_001:0023b05": "大乘、解了大乘，請一切人等安一切、救護一",
    "T12n0323_001:0023b06": "切，為大乘鎧，其未度者我當度之、未脫者",
    "T12n0323_001:0023b07": "我當脫之、未安者我當安之、未般泥洹者我",
    "T12n0323_001:0023b08": "當令般泥洹，我當除一切人之重擔。志願無",
    "T12n0323_001:0023b09": "上之僧那，見無量生死、諸惡瑕隙，心不穢厭，",
    "T12n0323_001:0023b10": "無央數劫周旋塵勞，其心不捨。若求菩薩道，",
    "T12n0323_001:0023b11": "在家、出家欲具足佛法，善加哀於諸天人",
    "T12n0323_001:0023b12": "民，以此大乘將養一切，不斷三寶之教，久",
    "T12n0323_001:0023b13": "住於一切之智，欲具足此慧。唯願世尊",
    "T12n0323_001:0023b14": "說居家菩薩戒德之法，諦行如來教至不退",
    "T12n0323_001:0023b15": "轉成無上正真道，今世後世所至之處與眾",
    "T12n0323_001:0023b16": "卓異；及出家菩薩棄捐愛慾，篤信守道，",
    "T12n0323_001:0023b17": "剃除鬚髮，去為比丘，樂受禁戒，行法、行善、行",
    "T12n0323_001:0023b18": "正。唯，天中天！居家菩薩所住云何？其出",
    "T12n0323_001:0023b19": "家者所住云何？」[0023b19] 佛告郁迦：「善哉善哉。長者！",
    "T12n0323_001:0023b20": "乃能發意廣問如來如此之義。長者！諦聽，善",
    "T12n0323_001:0023b21": "思念之，吾當為汝解說居家、出家菩薩戒德",
    "T12n0323_001:0023b22": "精進所積之行。」於是郁迦受教而聽。[0023b22] 佛言：",
    "T12n0323_001:0023b23": "「長者！若有菩薩居家修道，當歸命佛、歸命",
    "T12n0323_001:0023b24": "法、歸命僧，以自歸之德求於無上正真之",
    "T12n0323_001:0023b25": "道。",
    "T12n0323_001:0023b26": "[0023b26] 「長者！居家菩薩云何歸命佛？我當具足佛三",
    "T12n0323_001:0023b27": "十二大人之相，諸所作為、善本功德積無央",
    "T12n0323_001:0023b28": "數，願常行精進為三十二大人之相。如是，名",
    "T12n0323_001:0023b29": "為歸命於佛。云何為歸命法？奉事法教、敬",
    "T12n0323_001:0023c01": "受於法、解法妙義、好法、樂法、歸法、志法、導御",
    "T12n0323_001:0023c02": "法、護持法、住於寂法、鼓法僧、住法行、在所行",
    "T12n0323_001:0023c03": "法、為法務、說法界法力、為法住、行法施、",
    "T12n0323_001:0023c04": "求法寶，我得無上正真之道最正覺時，當為",
    "T12n0323_001:0023c05": "諸天世間人民開度說法。是為歸命法。云何",
    "T12n0323_001:0023c06": "歸命於僧？居家菩薩若見須陀洹、斯陀含、",
    "T12n0323_001:0023c07": "阿那含、阿羅漢、辟支佛，若弟子、若凡人，皆",
    "T12n0323_001:0023c08": "當敬侍，瞻待如禮，卑順遜言，不為狐疑。宗奉",
    "T12n0323_001:0023c09": "供養承正行之眾，每心念言：『我得無上",
    "T12n0323_001:0023c10": "正真之道最正覺時，當為諸天、人民、一切成",
    "T12n0323_001:0023c11": "弟子眾當為說法，有恭敬意，不為輕慢。』是為",
    "T12n0323_001:0023c12": "歸命於僧。",
    "T12n0323_001:0023c13": "[0023c13] 「復次，長者！居家菩薩有四事法行歸命佛。何",
    "T12n0323_001:0023c14": "等為四？一者、志習佛道，二者、以等心施，意無",
    "T12n0323_001:0023c15": "偏邪，三者、不斷大悲，四者、心不樂餘乘；是為",
    "T12n0323_001:0023c16": "四居家菩薩為歸命佛。",
    "T12n0323_001:0023c17": "[0023c17] 「復次，長者！居家菩薩有四法行歸命法。何等",
    "T12n0323_001:0023c18": "為四？一者、與正士法人相隨相習，稽首敬從，",
    "T12n0323_001:0023c19": "受其教&#x52C5;；二者、一心聽法；三者、如所聞法為",
    "T12n0323_001:0023c20": "人講說；四者、以是所施功德願求無上正真",
    "T12n0323_001:0023c21": "之道；是為四居家菩薩為歸命法。",
    "T12n0323_001:0023c22": "[0023c22] 「復次，長者！居家菩薩有四法行歸命僧。何等",
    "T12n0323_001:0023c23": "為四？一者、已過聲聞、緣覺之乘，意樂一切智；",
    "T12n0323_001:0023c24": "二者、其有以飯食布施者以法教喻；三者、以",
    "T12n0323_001:0023c25": "賢聖解脫導不退轉眾；四者、不以弟子之業",
    "T12n0323_001:0023c26": "功德解脫為解脫也；是為四居家菩薩為歸",
    "T12n0323_001:0023c27": "命僧。",
    "T12n0323_001:0023c28": "[0023c28] 「復次，長者！居家菩薩見如來，心念求佛，為歸",
    "T12n0323_001:0023c29": "命佛；聞說法，心念法，為歸命法；見如來賢聖",
    "T12n0323_001:0024a01": "之眾，意念佛道，為歸命僧。",
    "T12n0323_001:0024a02": "[0024a02] 「復次，長者！居家菩薩欲具足願布施為歸命",
    "T12n0323_001:0024a03": "佛、用護法布施為歸命法、施已願求一切智",
    "T12n0323_001:0024a04": "為歸命僧。",
    "T12n0323_001:0024a05": "[0024a05] 「復次，長者！居家菩薩為上士行，不為下士",
    "T12n0323_001:0024a06": "行。何謂上士？如法於財不以非法，以正法",
    "T12n0323_001:0024a07": "不邪，不務於邪、奉行直業、不嬈他人。布施說",
    "T12n0323_001:0024a08": "法，念於財物為非常想，多為善事，孝養父母。",
    "T12n0323_001:0024a09": "常好布施，以等稟與門室親屬、知識交友、人",
    "T12n0323_001:0024a10": "客下使，教以上法。所為如法，棄捐諸擔，及",
    "T12n0323_001:0024a11": "為一切&#x5374;五陰擔，常志精進，令諸擔不起，",
    "T12n0323_001:0024a12": "令不學弟子緣覺之乘，開導誨授無厭足人。",
    "T12n0323_001:0024a13": "於身所安為念非常想，欲寧一切，若有利、無",
    "T12n0323_001:0024a14": "利，若譽、若謗，若有名、若無名，若苦、若樂。",
    "T12n0323_001:0024a15": "已過世間之所有法，心無憍慢，不著貧富、不",
    "T12n0323_001:0024a16": "著財利、名譽、苦樂。如世法行行於正法，審住",
    "T12n0323_001:0024a17": "正諦，護於道家，救助淨行，正住佛道，&#x5374;諸瑕",
    "T12n0323_001:0024a18": "穢。常有等心，具足所願、亦令他人具足其願，",
    "T12n0323_001:0024a19": "不捨所行、令人亦爾，所作究竟，無有猶豫、常",
    "T12n0323_001:0024a20": "有反復。所建輒善，見貧窮者矜濟以財、恐",
    "T12n0323_001:0024a21": "懼者為無畏救、愁憂者慰除所患、羸劣者喻",
    "T12n0323_001:0024a22": "使忍辱、豪強者令無憍慢、貢高者令不自",
    "T12n0323_001:0024a23": "大。奉敬尊長，諮啟舊德，親近博智，請問方術",
    "T12n0323_001:0024a24": "以悟其疑，常為直見，心無諂偽。等哀一切，行",
    "T12n0323_001:0024a25": "無適莫，無有害心，不別種性，無所悕求，堅",
    "T12n0323_001:0024a26": "住一心，好尚精進。與賢聖會，思自修立；見非",
    "T12n0323_001:0024a27": "賢者，為設大哀。住於慈悲，復慈於法，等心",
    "T12n0323_001:0024a28": "見，無師、法自放恣者，如所聞法為解開導。聞",
    "T12n0323_001:0024a29": "已思義，於諸愛欲伎樂之樂為非常想、不",
    "T12n0323_001:0024b01": "惜身命念如朝露想、計財如幻泡想、眷屬",
    "T12n0323_001:0024b02": "為仇怨想、婦子男女為無黠地獄想、一切",
    "T12n0323_001:0024b03": "所受為苦想、舍宅產業常為遠離想、所求索",
    "T12n0323_001:0024b04": "為善本想、家室為種想、親屬知識為地獄",
    "T12n0323_001:0024b05": "傍想、晝夜無異為等想。身無要當行要、命",
    "T12n0323_001:0024b06": "無要當住要、財無要當令要。何謂身要？能勞",
    "T12n0323_001:0024b07": "來，於人恭敬承順，是為身要。若令善本不",
    "T12n0323_001:0024b08": "減、使功德常增，是為命要。於諸法無所受，",
    "T12n0323_001:0024b09": "不著財、能布施，是為財要。[0024b09] 「長者！居家菩薩以",
    "T12n0323_001:0024b10": "是比像而立家地，是為上士居家行也。不失",
    "T12n0323_001:0024b11": "如是無所著等正覺之戒則為至誠，所為如",
    "T12n0323_001:0024b12": "法，不轉不退於無上正真道。",
    "T12n0323_001:0024b13": "戒品第二",
    "T12n0323_001:0024b14": "[0024b14] 「復次，長者！居家菩薩當受五戒：一者、不樂殺",
    "T12n0323_001:0024b15": "生。手不得持刀仗、瓦石有所擊害，不嬈他",
    "T12n0323_001:0024b16": "人，等心於一切，常有慈心行。二者、不樂犯不",
    "T12n0323_001:0024b17": "與取。自於財物知足，不貪他人財，遠離諛",
    "T12n0323_001:0024b18": "諂、無黠之事，自知止足，不著他有，草、葉、毛、米，",
    "T12n0323_001:0024b19": "不犯不與取。三者、不樂邪婬。自於妻室覺",
    "T12n0323_001:0024b20": "知止足，不犯外色、不當念婬，計習婬&#x59B7;致為",
    "T12n0323_001:0024b21": "甚苦，當護於自。當作是觀：自於妻起想便察",
    "T12n0323_001:0024b22": "惡露，常懼欲塵，不當私心習著於欲，用是",
    "T12n0323_001:0024b23": "令人近地獄道。於身起想不為奇雅、意不",
    "T12n0323_001:0024b24": "為安，當令立願：『令我後不習婬欲，何況",
    "T12n0323_001:0024b25": "念欲與共合會？』四者、不樂妄語。所言至誠、",
    "T12n0323_001:0024b26": "所說審諦、所行如語，不兩舌、不增減、無失",
    "T12n0323_001:0024b27": "說，當行覺意，如所聞見說護於法，寧失身命",
    "T12n0323_001:0024b28": "終不妄語。五者、不飲酒、不樂酒、不&#x751E;酒。當",
    "T12n0323_001:0024b29": "安諦性，無卒暴、無愚、不定，心意當強、當安",
    "T12n0323_001:0024c01": "詳念，施諸所有調御無義者。若施與人酒，當",
    "T12n0323_001:0024c02": "作是念：『是為布施度無極時也，隨人所欲，不",
    "T12n0323_001:0024c03": "斷其僥。願令我所作所施酒，受者令智慧",
    "T12n0323_001:0024c04": "意志住施不亂。所以者何？菩薩為具足一切",
    "T12n0323_001:0024c05": "布施度無極。』」",
    "T12n0323_001:0024c06": "[0024c06] 佛言：「長者！居家菩薩如是施與人酒，於法無",
    "T12n0323_001:0024c07": "有罪也。居家菩薩持是所戒功德願為無",
    "T12n0323_001:0024c08": "上正真之道，當善護是五戒，為上精進。若有",
    "T12n0323_001:0024c09": "&#x9B2A;變，解令和合。不當剛強，語當吉祥，所言具",
    "T12n0323_001:0024c10": "足而不兩舌、所說如義不為非法、所語輒善",
    "T12n0323_001:0024c11": "不失慈心、所言如語而不可動。斷諸勤苦，無",
    "T12n0323_001:0024c12": "傷害意，以忍辱之力乘僧那涅之鎧，當為",
    "T12n0323_001:0024c13": "正見、遠離邪見，其所施與無所適莫。",
    "T12n0323_001:0024c14": "醫品第三",
    "T12n0323_001:0024c15": "[0024c15] 「復次，長者！居家菩薩所在郡國縣邑居止，",
    "T12n0323_001:0024c16": "當以法護於郡國縣邑。其無信者，教令有信；",
    "T12n0323_001:0024c17": "無恭敬者，教令恭敬；其無智者，教令有智；其",
    "T12n0323_001:0024c18": "不孝父母、不顧義理者，當教以法，忠孝尊老，",
    "T12n0323_001:0024c19": "奉行精進，志在修謹；其少智者，教令博聞；貧",
    "T12n0323_001:0024c20": "窮者，教以大施；無戒者，教令持戒；恚怒者，教",
    "T12n0323_001:0024c21": "令忍辱；懈怠者，教令精進；放恣者，令護一心；",
    "T12n0323_001:0024c22": "邪智者，令住正智；病瘦者，給與醫藥；無護者，",
    "T12n0323_001:0024c23": "為作護；無所歸者，為受其歸；無救者，為作救",
    "T12n0323_001:0024c24": "樂。解導人一切如事為作法護，假令一人",
    "T12n0323_001:0024c25": "墮惡道者，居家菩薩當為一反，若二、若三、",
    "T12n0323_001:0024c26": "至于百反，教住善法及復住異種種善德。",
    "T12n0323_001:0024c27": "居家菩薩當為一切建立大哀，堅住於一切",
    "T12n0323_001:0024c28": "智、被僧那之大鎧，當作念言：『我當度脫難",
    "T12n0323_001:0024c29": "解弊惡、難開寤人，然後乃取無上正真之",
    "T12n0323_001:0025a01": "道。我心如是，不為直信、無諛諂人、又無偽",
    "T12n0323_001:0025a02": "慢、戒法完具、有德之人被大僧那之鎧。我用",
    "T12n0323_001:0025a03": "是聞法不受行人故被僧那之鎧。願令我常",
    "T12n0323_001:0025a04": "精進，使諸癡冥見我歡喜。』菩薩所止處當審",
    "T12n0323_001:0025a05": "諦，無令妄橫。假令一人有橫墮惡道者，彼菩",
    "T12n0323_001:0025a06": "薩於如來、無所著、等正覺有大過矣。用是故，",
    "T12n0323_001:0025a07": "居家菩薩在家修道，常當被是僧那之鎧，願",
    "T12n0323_001:0025a08": "言：『我當令所在郡國人民無有墮惡道者。』譬",
    "T12n0323_001:0025a09": "如郡國縣邑有良醫，假使一人橫死，其醫於",
    "T12n0323_001:0025a10": "諸人有咎。菩薩亦如是，所在郡國縣邑居止，",
    "T12n0323_001:0025a11": "不念救護諸人，若令一人有墮惡道者，其菩",
    "T12n0323_001:0025a12": "薩於如來、無所著、等正覺為有咎也。",
    "T12n0323_001:0025a13": "穢居品第四",
    "T12n0323_001:0025a14": "[0025a14] 「復次，長者！居家菩薩當別知在家污穢之事。",
    "T12n0323_001:0025a15": "當作是念：『何以故名為居家？斷諸善根本，是",
    "T12n0323_001:0025a16": "名居家；不護尊品、諸功德，是名居家；居諸不",
    "T12n0323_001:0025a17": "善塵垢、居諸不善之想、居諸不善之行，常與",
    "T12n0323_001:0025a18": "不調良，無寂、無法，令無一心，剛強惡人共",
    "T12n0323_001:0025a19": "會，是名居家；從是當為弊魔所得便，是名居",
    "T12n0323_001:0025a20": "家；居婬、怒、癡，居諸塵勞、勤苦之法、世俗雜事，",
    "T12n0323_001:0025a21": "常不得令善本具足，是名居家；住止此中，所",
    "T12n0323_001:0025a22": "不當為而輕作之，慢不恭敬父母、尊長、眾祐、",
    "T12n0323_001:0025a23": "沙門、梵志、道士，是名居家；樂於愛欲，不懷憂",
    "T12n0323_001:0025a24": "苦、愁泣、諸不可意，名居家；懷來牢獄、瞋諍、無",
    "T12n0323_001:0025a25": "和、變訟、罵詈，是名居家；不能積善、壞諸德本，",
    "T12n0323_001:0025a26": "所不當作者而妄為之，諸佛正士弟子所不歎",
    "T12n0323_001:0025a27": "也，是名居家；用住此中令人墮惡道，用住此",
    "T12n0323_001:0025a28": "中令人歸婬、怒、癡之恐懼，是名居家；不得護",
    "T12n0323_001:0025a29": "戒品、為捨定品、不得行慧品、不懷來解品、不",
    "T12n0323_001:0025b01": "起度知見品，是名居家；住此中者，著父母、兄",
    "T12n0323_001:0025b02": "弟、妻子、親里、知識、交友、眷屬、朋黨恩愛之憂，",
    "T12n0323_001:0025b03": "不知厭足，如眾流歸海，是故名居家。從是污",
    "T12n0323_001:0025b04": "染貪餮起思想無志，居家多有貪想、諸惡",
    "T12n0323_001:0025b05": "愁憂無有絕極、居家恩愛會如美食雜毒、居",
    "T12n0323_001:0025b06": "家從本苦怨像如知識、居家多妨廢賢聖之",
    "T12n0323_001:0025b07": "正教、居家常有&#x9B2A;訟。用眾事因緣故，居家多",
    "T12n0323_001:0025b08": "貪求豪慕貴、常為善惡事。居家為無常、不可",
    "T12n0323_001:0025b09": "久，為敗壞法；居家為勤苦，常有所求、貪諸所",
    "T12n0323_001:0025b10": "有；居家為常有惡心，現刀仗如怨家；居家",
    "T12n0323_001:0025b11": "為無我所受，故令展轉；居家為不淨潔，自現",
    "T12n0323_001:0025b12": "清白；居家如畫綵色，為但現好，疾就磨滅；",
    "T12n0323_001:0025b13": "居家如幻所化，無有我而好往來聚會；居家",
    "T12n0323_001:0025b14": "譬如須曼華，適起隨壞，多所求故；居家為如",
    "T12n0323_001:0025b15": "朝露，日出則墮，但有死憂；居家為如父母，",
    "T12n0323_001:0025b16": "樂少憂多；居家為如羅網，常憂色、聲、香、味、細",
    "T12n0323_001:0025b17": "滑法；居家如鐵觜鳥，但憂不善之想；居家為",
    "T12n0323_001:0025b18": "如毒蛇，憂說諸事；居家如火燒身，用意亂故；",
    "T12n0323_001:0025b19": "居家常畏怨敵，謂五賊、冤家、惡子故；居家為",
    "T12n0323_001:0025b20": "少安隱、不得度脫，用無等故。』如是，長者！居家",
    "T12n0323_001:0025b21": "菩薩當別知在家為穢。",
    "T12n0323_001:0025b22": "施品第五",
    "T12n0323_001:0025b23": "[0025b23] 「復次，長者！居家菩薩當布施、持戒、忍辱、精進，",
    "T12n0323_001:0025b24": "多為諸善。當作是念言：『所施者為是我所，",
    "T12n0323_001:0025b25": "在家者為非我所；施與者為要，在家者為無",
    "T12n0323_001:0025b26": "要；施與者為後世安，在家者為後世苦；施與",
    "T12n0323_001:0025b27": "者為無畏備，在家者為憂守備；施與者無復",
    "T12n0323_001:0025b28": "護，在家者為警護；施與者為愛欲盡，在家者",
    "T12n0323_001:0025b29": "為愛欲增；施與者為無所受，在家者為有所",
    "T12n0323_001:0025c01": "受；施與者無復恐懼，在家者為有恐懼；施",
    "T12n0323_001:0025c02": "與者為成佛道，在家者為益魔官屬；施與者",
    "T12n0323_001:0025c03": "為無盡，在家者為非常；施與者為守樂，在",
    "T12n0323_001:0025c04": "家者為守苦；施與者為斷欲塵，在家者為增",
    "T12n0323_001:0025c05": "欲塵；施與者為大富，在家者為大貧；施與",
    "T12n0323_001:0025c06": "者為上士行，在家者為下士行；意無所念、無",
    "T12n0323_001:0025c07": "所受，施與者諸佛所稱譽，在家者為強項人",
    "T12n0323_001:0025c08": "所嗟歎。』如是，長者！居家菩薩所施與如此為",
    "T12n0323_001:0025c09": "要行。[0025c09] 「若見乞者當起三念。何等為三？一者、以",
    "T12n0323_001:0025c10": "善知識想待，二者、令得佛道想，三者、令後世",
    "T12n0323_001:0025c11": "大富想，是為三。復有三念。何等為三？一者、除",
    "T12n0323_001:0025c12": "慳貪、嫉&#x59AC;想，二者、所有念布施想，三者、不捨",
    "T12n0323_001:0025c13": "一切智想，是為三。復有三念。何等為三？一者、",
    "T12n0323_001:0025c14": "所作安詳為如來想，二者、降伏魔想，三者、不",
    "T12n0323_001:0025c15": "望報想，是為三。復有三念：一者、見貧乞窮匱",
    "T12n0323_001:0025c16": "者為開道化授想；二者、行四恩，不捨恩想；",
    "T12n0323_001:0025c17": "三者、終始無有邊幅，受生死想；是為三。復有",
    "T12n0323_001:0025c18": "三念：一者、離婬&#x59B7;想，二者、離瞋恚想，三者、無",
    "T12n0323_001:0025c19": "愚癡想，是為三念。所以者何？長者！居家菩薩",
    "T12n0323_001:0025c20": "見乞&#x5302;者，婬、怒、癡即為薄。云何為薄？慈心",
    "T12n0323_001:0025c21": "布施，無所愛惜，婬即為薄；若於乞人無恚恨",
    "T12n0323_001:0025c22": "意，瞋怒即為薄；若布施願為一切智，愚癡即",
    "T12n0323_001:0025c23": "為薄。[0025c23] 「復次，長者！居家菩薩見乞&#x5302;者六度無",
    "T12n0323_001:0025c24": "極即為具足。云何具足？若布施與人，不念",
    "T12n0323_001:0025c25": "受者、有所取，是為布施度無極；心不憂佛道，",
    "T12n0323_001:0025c26": "是為持戒度無極；見乞&#x5302;者不恚怒、無害",
    "T12n0323_001:0025c27": "意，是為忍辱度無極；心不念：『若施人食，然自",
    "T12n0323_001:0025c28": "飢乏。』強割情與不違施心，是為精進度無",
    "T12n0323_001:0026a01": "極；若施乞者每無厭足，歡喜不悔，心意喜悅，",
    "T12n0323_001:0026a02": "是為一心度無極；施於一切法，無所著、亦不",
    "T12n0323_001:0026a03": "想報，是為智慧度無極。",
    "T12n0323_001:0026a04": "[0026a04] 「復次，長者！居家菩薩當遠離世八法，不慕世",
    "T12n0323_001:0026a05": "之財利及妻子、舍宅、奴婢、珍寶、諸利，意無所",
    "T12n0323_001:0026a06": "著，亦無歡喜、亦無愁憂，一切所有無所貪慕。",
    "T12n0323_001:0026a07": "當行法念，當作是觀：『父母、妻子、舍宅、奴婢、下",
    "T12n0323_001:0026a08": "使，從是欲者令我起苦樂因緣想，此非我類",
    "T12n0323_001:0026a09": "不為用，願常精進。用是等故，令益諸惡",
    "T12n0323_001:0026a10": "事，今現在世共會快樂之等，後世則為苦黨。",
    "T12n0323_001:0026a11": "我當疾求其輩類——謂布施、持戒、智慧、精進——無",
    "T12n0323_001:0026a12": "有放逸，懷來佛道，具足善本。此為是我之等",
    "T12n0323_001:0026a13": "類也，我所求索但求是願耳，寧失身命，不",
    "T12n0323_001:0026a14": "為妻子男女犯眾惡也。』[0026a14] 「長者！居家菩薩在家",
    "T12n0323_001:0026a15": "修道，見婦當有三念。何等為三？一者、非常",
    "T12n0323_001:0026a16": "想，二者、無所有想，三者、無所受想，是為三。復",
    "T12n0323_001:0026a17": "有三念。何等為三？一者、今諸歡樂之友非後",
    "T12n0323_001:0026a18": "世友；二者、常精進，奉行出入守意，是為等",
    "T12n0323_001:0026a19": "友；三者、此為安隱等，不為苦輩；是為三。復有",
    "T12n0323_001:0026a20": "三念。何等為三？一者、不淨潔想，二者、瑕穢",
    "T12n0323_001:0026a21": "想，三者、臭惡想，是為三。復有三。何等為三？",
    "T12n0323_001:0026a22": "一者、羅剎想，二者、反足&#x5374;行安鬼神想，三者、",
    "T12n0323_001:0026a23": "但有色想，是為三。復有三。何等為三？一者、",
    "T12n0323_001:0026a24": "難飽足想，二者、墮落想，三者、無反復、無止足",
    "T12n0323_001:0026a25": "想，是為三。復有三。何等為三？一者、惡知識",
    "T12n0323_001:0026a26": "想，二者、貪著想，三者、妨廢梵行、清淨想，是為",
    "T12n0323_001:0026a27": "三。復有三。何等為三？一者、墮人於地獄想，二",
    "T12n0323_001:0026a28": "者、墮人畜生想，三者、令生餓鬼想，是為三。",
    "T12n0323_001:0026a29": "復有三。何等為三？一者、恐懼想，二者、有有想，",
    "T12n0323_001:0026b01": "三者、受取想，是為三。復有三。何等為三？",
    "T12n0323_001:0026b02": "一者、無我想，二者、無受想，三者、遠離亂想，是",
    "T12n0323_001:0026b03": "為三。",
    "T12n0323_001:0026b04": "[0026b04] 「復次，長者！居家菩薩所念當作是想，觀其妻",
    "T12n0323_001:0026b05": "婦不當貪愛，於子若有重愛之心不重餘人。",
    "T12n0323_001:0026b06": "當以三事自呵諫其意。何等為三？一者、佛道",
    "T12n0323_001:0026b07": "為等意，無偏邪意；二者、佛道等行，無偏邪行；",
    "T12n0323_001:0026b08": "三者、佛道以一法行，無若干行。當以是三事",
    "T12n0323_001:0026b09": "自諫意。若見於子，計如仇怨，不為善知識。所",
    "T12n0323_001:0026b10": "以者何？用是故，令我離於佛種善知識益。當",
    "T12n0323_001:0026b11": "以好心念於如來，持諸所有愛子事用，起慈",
    "T12n0323_001:0026b12": "哀於一切人，以自愛身之德用哀愛一切。",
    "T12n0323_001:0026b13": "當作是念言：『一切是我子，我亦為一切作子。",
    "T12n0323_001:0026b14": "於是無有家室親里，往來周旋所生處反更",
    "T12n0323_001:0026b15": "為怨家。願令我所行所作無有善知識、亦無",
    "T12n0323_001:0026b16": "惡知識。所以者何？若有善知識，增益愛欲",
    "T12n0323_001:0026b17": "之想；若有惡知識，一切無復愛欲。我常欲自",
    "T12n0323_001:0026b18": "調其心令無所著，常行一切法，入一切行。作",
    "T12n0323_001:0026b19": "邪行者墮邪事、為正行者得正事。以是故，願",
    "T12n0323_001:0026b20": "我莫有邪行，於一切作等心行，我所學願願",
    "T12n0323_001:0026b21": "入一切智。』[0026b21] 「如是，長者！居家菩薩不著諸所有，",
    "T12n0323_001:0026b22": "亦無所受、亦無所貪，亦不染愛欲、亦不起、亦",
    "T12n0323_001:0026b23": "不令無所起。居家菩薩若見乞&#x5302;者來，所施",
    "T12n0323_001:0026b24": "乞者當云何？心當作是念言：『我持是物布",
    "T12n0323_001:0026b25": "施，會當得律行、除婬&#x59B7;、生死憂、入正；我所持",
    "T12n0323_001:0026b26": "物布施，死時為善死；我用諸所布施故，臨壽",
    "T12n0323_001:0026b27": "終時歡喜，無悔恨心。』若復心念不能作惠施，",
    "T12n0323_001:0026b28": "見乞者當起四念。何等四？一者、意為羸劣其",
    "T12n0323_001:0026b29": "功德少；二者、是我之罪，於是大乘心不得自",
    "T12n0323_001:0026c01": "在興立布施；三者、適發意行所見用任我故，",
    "T12n0323_001:0026c02": "當忍辱施與於人；四者、願令我所作具足是",
    "T12n0323_001:0026c03": "願及一切人當曉喻乞者。[0026c03] 「長者！居家菩薩",
    "T12n0323_001:0026c04": "若離世尊教——無有佛起、亦無有說法者、亦不",
    "T12n0323_001:0026c05": "見賢聖僧——便當遍念十方一切佛。是諸佛",
    "T12n0323_001:0026c06": "本行菩薩道時皆行精進，然後得佛，具足一",
    "T12n0323_001:0026c07": "切佛法。念是一切佛已，當勸助如是，晝夜",
    "T12n0323_001:0026c08": "各三。淨其身、口、意已，行等慈，念諸善本，遠諸",
    "T12n0323_001:0026c09": "所有，當有慚愧，以諸功德本自莊飾。其心",
    "T12n0323_001:0026c10": "清淨令人歡喜，信意樂於佛道無有亂，所作",
    "T12n0323_001:0026c11": "安諦恭敬，斷諸貢高、憍慢。當諷誦三品法經，",
    "T12n0323_001:0026c12": "棄一切諸惡行、悔過，以八十事一心勸助諸",
    "T12n0323_001:0026c13": "福，具足相好。當轉諸佛法輪、勸助諸佛轉",
    "T12n0323_001:0026c14": "法輪，以無量行自受其國，壽不可計。[0026c14] 「長者！",
    "T12n0323_001:0026c15": "居家菩薩當行八關齋。持是齋戒功德，梵",
    "T12n0323_001:0026c16": "行清淨沙門，行菩薩善本。與諸戒具道沙",
    "T12n0323_001:0026c17": "門、梵志相隨，恭敬奉事，不得見惡，索其長短。",
    "T12n0323_001:0026c18": "若見犯戒比丘，當敬事袈裟：『此為是世尊、如",
    "T12n0323_001:0026c19": "來、無所著、等正覺袈裟，戒、三昧、智慧、解脫、見",
    "T12n0323_001:0026c20": "慧當為袈裟。』作禮其袈裟已，離一切淫塵，",
    "T12n0323_001:0026c21": "是為諸賢聖神通之法。念是以後，益恭敬",
    "T12n0323_001:0026c22": "此比丘，當於是比丘起大哀：『是惡行，犯是戒",
    "T12n0323_001:0026c23": "行非善戒。是佛法寂定、調柔，有智入如來法",
    "T12n0323_001:0026c24": "門作沙門，不寂定、無調柔非賢者行，為常勤",
    "T12n0323_001:0026c25": "苦。』如來言：『無戒、不學者，不當輕易。』所以者",
    "T12n0323_001:0026c26": "何？非是其人過也，是淫塵之咎，用愛欲見",
    "T12n0323_001:0026c27": "不善本態。佛法有哀護，若能覺了是淫塵",
    "T12n0323_001:0026c28": "念空，便可得第一道意，可得作平等忍。所以",
    "T12n0323_001:0026c29": "者何？智慧能壞愛欲。[0026c29] 「世尊言：『人不可輕妄，",
    "T12n0323_001:0027a01": "平相不可限。』所以者何？欲平相人則為平相",
    "T12n0323_001:0027a02": "如來，如來所知非我所究，如是，於彼不當作",
    "T12n0323_001:0027a03": "惡心，取其長短也。",
    "T12n0323_001:0027a04": "禮塔品第六",
    "T12n0323_001:0027a05": "[0027a05] 「復次，長者！居家菩薩入佛寺精舍，當住門外",
    "T12n0323_001:0027a06": "至心作禮，然後當入精舍。當作是念言：『是為",
    "T12n0323_001:0027a07": "空寺，無境界、無有想、有願，為慈悲喜護居",
    "T12n0323_001:0027a08": "寺、為得平等所居。』自念言：『我何時當得如",
    "T12n0323_001:0027a09": "是居寺出塵垢之居？』在是居得十五日會說",
    "T12n0323_001:0027a10": "戒，當新當念起沙門意。無有菩薩在居家得",
    "T12n0323_001:0027a11": "最正覺者，皆出家入山、閑居巖處得佛道。",
    "T12n0323_001:0027a12": "所以者何？居家為垢居，出家者智者所稱譽",
    "T12n0323_001:0027a13": "及恒邊沙等諸佛。我當一日為祠祀、布施一",
    "T12n0323_001:0027a14": "切所有，起意出家學道爾已，乃令我意歡",
    "T12n0323_001:0027a15": "喜耳。所以者何？無信人、無反復人，盜賊、屠",
    "T12n0323_001:0027a16": "魁、羅邪、吏民亦布施，薄不足言。我以戒、智",
    "T12n0323_001:0027a17": "慧為上，慈心見、恭敬、不惜身命，用一切故，我",
    "T12n0323_001:0027a18": "亦當奉行如來戒，令究竟得無上正真道最",
    "T12n0323_001:0027a19": "正覺。為一切作佛事、作如來，未般泥洹者",
    "T12n0323_001:0027a20": "令般泥洹。便當入精舍觀諸比丘僧行：何所",
    "T12n0323_001:0027a21": "比丘為多智者？誰為解法者？誰為持律者？誰",
    "T12n0323_001:0027a22": "為住法者？誰為持菩薩品者？誰為閑居行",
    "T12n0323_001:0027a23": "者？誰為分衛者？誰為服五衲衣者？誰為知",
    "T12n0323_001:0027a24": "止足者？誰為獨行者？誰為坐禪者？誰為大",
    "T12n0323_001:0027a25": "乘者？誰為精進者？誰為典寺者？觀一切比",
    "T12n0323_001:0027a26": "丘僧行已，皆當以等給足施與，不當有異心",
    "T12n0323_001:0027a27": "行，何況近聚落行者——近聚落者亦當問訊，",
    "T12n0323_001:0027a28": "當往至於聚落？[0027a28] 「若有比丘無衣&#x9262;者，若病瘦",
    "T12n0323_001:0027a29": "無醫藥者，當給足當等心與，莫使有怨望意。",
    "T12n0323_001:0027b01": "所以者何？於世間皆有求安隱事，益當護凡",
    "T12n0323_001:0027b02": "夫之意甚於阿羅漢。所以者何？凡夫事有",
    "T12n0323_001:0027b03": "怨望，阿羅漢無怨望故也。與多智比丘共相",
    "T12n0323_001:0027b04": "隨，聞其所說當受學之；與解經者相隨，聞其",
    "T12n0323_001:0027b05": "所解當受學之；與持律家相隨者，解知罪垢",
    "T12n0323_001:0027b06": "當受學之；與持菩薩品家相隨者，當受學",
    "T12n0323_001:0027b07": "六度無極、善權方便行；與閑居行相隨者，當",
    "T12n0323_001:0027b08": "受學知一心之行。[0027b08] 「若比丘有短乏者，當給與",
    "T12n0323_001:0027b09": "衣服、&#x9262;器、床臥具、病瘦醫藥，於佛道中當遍",
    "T12n0323_001:0027b10": "等心用濟。所以者何？便可以布施所惠故，",
    "T12n0323_001:0027b11": "勸助令起大道意，為沙門行善當如是。若沙",
    "T12n0323_001:0027b12": "門&#x9B2A;諍即當和解，若以法諍，便當不惜身命",
    "T12n0323_001:0027b13": "為作法護。若比丘病困，便當以身肉施與令",
    "T12n0323_001:0027b14": "差，其心不恨，一切德本以佛心為本。」[0027b14] 佛語",
    "T12n0323_001:0027b15": "長者：「居家菩薩以是比、以是行、以是瑞應，當",
    "T12n0323_001:0027b16": "在家修道。」",
    "T12n0323_001:0027b17": "[0027b17] 爾時，郁迦長者及諸迦羅越皆同時舉聲",
    "T12n0323_001:0027b18": "言：「甚難及，天中天！如來善說居家之穢為諸",
    "T12n0323_001:0027b19": "魔行，出家之德名譽闡聞。唯，世尊！我等",
    "T12n0323_001:0027b20": "亦眼見居家多有瑕垢，出家功德其行難量。",
    "T12n0323_001:0027b21": "我等願從世尊受法，欲除鬚髮得為比丘，敬",
    "T12n0323_001:0027b22": "受大戒。」[0027b22] 佛告諸長者：「出家甚難，常當專一守",
    "T12n0323_001:0027b23": "護禁法，令無點缺。」[0027b23] 此諸長者白佛言：「世尊！",
    "T12n0323_001:0027b24": "出家有何為難？願如來加哀，聽我等下鬚髮、",
    "T12n0323_001:0027b25": "受其戒&#x52C5;，我等能受奉慎教令。」[0027b25] 佛即聽受，令",
    "T12n0323_001:0027b26": "下鬚髮。於是，佛告彌勒菩薩、諸行清淨菩薩：",
    "T12n0323_001:0027b27": "「持諸長者用付汝等下其鬚髮，是長者等則為",
    "T12n0323_001:0027b28": "上士。」[0027b28] 彌勒菩薩應時為千二百長者剃除去",
    "T12n0323_001:0027b29": "鬚髮，諸行清淨菩薩為千二百長者除去鬚",
    "T12n0323_001:0027c01": "髮。[0027c01] 佛說是居家菩薩戒德寂法品時，千二百",
    "T12n0323_001:0027c02": "人具足發無上正真道意，二千五百菩薩得",
    "T12n0323_001:0027c03": "音響忍，四千天及人得柔順法忍。",
    "T12n0323_001:0027c04": "止足品第七",
    "T12n0323_001:0027c05": "[0027c05] 是時，郁迦長者白佛言：「如來、無所著、等正覺",
    "T12n0323_001:0027c06": "以說居家地之善惡，於大乘所當行布施、持",
    "T12n0323_001:0027c07": "戒、忍辱、精進、一心、智慧。願世尊復說出家下",
    "T12n0323_001:0027c08": "鬚髮菩薩之行，持戒、精進、智慧、止足之德。天",
    "T12n0323_001:0027c09": "中天！出家菩薩云何下鬚髮奉行法律？何謂",
    "T12n0323_001:0027c10": "為出家——其心無有異、其行不移易、亦不求",
    "T12n0323_001:0027c11": "迎逆禮叉手？」[0027c11] 佛言：「善哉善哉。長者！乃問如來",
    "T12n0323_001:0027c12": "出家菩薩下鬚髮具足之行。」[0027c12] 佛言：「長者！諦聽，",
    "T12n0323_001:0027c13": "善思念之。」[0027c13] 「唯然，世尊！」郁迦長者受教而聽。",
    "T12n0323_001:0027c14": "[0027c14] 佛言：「出家菩薩當作是念：『我何以故出家下",
    "T12n0323_001:0027c15": "鬚髮？』當更念言：『我用欲具足佛法故出家",
    "T12n0323_001:0027c16": "下鬚髮，常念精進，於智慧無所著。』如火在",
    "T12n0323_001:0027c17": "頭，憂救然熾，出家已，便當行入住於賢聖。",
    "T12n0323_001:0027c18": "如是，知止足，知止足為名聞；於是，分衛知",
    "T12n0323_001:0027c19": "止足，分衛知止足為名聞；於是，於床臥知止",
    "T12n0323_001:0027c20": "足，於床臥知止足為名聞；於是，於病瘦、醫藥、",
    "T12n0323_001:0027c21": "衣服知止足，於病瘦、醫藥、衣服知止足為名",
    "T12n0323_001:0027c22": "聞。長者！是謂賢聖之行，立是中致諸佛法，所",
    "T12n0323_001:0027c23": "謂為賢聖行也。」[0027c23] 佛告長者：「出家菩薩有十事",
    "T12n0323_001:0027c24": "行，著身衣被為知止足。何等為十？一者、身著",
    "T12n0323_001:0027c25": "衣被常慚愧；二者、身著袈裟，護諸愛欲，無所",
    "T12n0323_001:0027c26": "著故；三者、為沙門之服，令無所見、令無所念；",
    "T12n0323_001:0027c27": "四者、具袈裟之福為祐諸天世人；五者、所以",
    "T12n0323_001:0027c28": "著袈裟，心不以好樂欲、不習欲故；六者、以善",
    "T12n0323_001:0027c29": "權意滅諸婬塵；七者、知止足為善本，故受",
    "T12n0323_001:0028a01": "是衣；八者、棄捐諸惡，為善因緣；九者、於賢聖",
    "T12n0323_001:0028a02": "道不轉、於一心精進；十者、願令我一心著",
    "T12n0323_001:0028a03": "袈裟究竟。長者！是為十事出家菩薩著袈裟",
    "T12n0323_001:0028a04": "為止足之行。",
    "T12n0323_001:0028a05": "[0028a05] 「復有十事，當盡形壽行分衛。何等為十事？一",
    "T12n0323_001:0028a06": "者、自有智德，不待須人；二者、若有人與我分",
    "T12n0323_001:0028a07": "衛，先當立於三乘，然後受其分衛；三者、若人",
    "T12n0323_001:0028a08": "不與我分衛，吾於彼當起大哀；四者、若人布",
    "T12n0323_001:0028a09": "施與於我，當精進食、當有所成；五者、不失",
    "T12n0323_001:0028a10": "如來教；六者、發意頃使一心知止足；七者、習",
    "T12n0323_001:0028a11": "行令無憍慢；八者、從是功德致得無見頂上",
    "T12n0323_001:0028a12": "者；九者、人見我亦當效我所學；十者、一切男",
    "T12n0323_001:0028a13": "女、小大布施與我，我當等心於一切，專志致",
    "T12n0323_001:0028a14": "得一切智。長者！是為十事行，出家菩薩不捨",
    "T12n0323_001:0028a15": "分衛。若有知識，當令歡喜無有悔恨，所至到",
    "T12n0323_001:0028a16": "處適無所慕，何況著吾我？亦無諛諂，在所飲",
    "T12n0323_001:0028a17": "處於身有所益，亦能人所願具足。」",
    "T12n0323_001:0028a18": "[0028a18] 佛言：「長者！我聽使分衛菩薩在草褥樹下、若",
    "T12n0323_001:0028a19": "在塚間，護戒有十事念。何等為十？一者、已斷",
    "T12n0323_001:0028a20": "諸我所有行；二者、無我、無所受；三者、在閑居",
    "T12n0323_001:0028a21": "開戶置床坐；四者、遠離愛欲、諸著；五者、少求，",
    "T12n0323_001:0028a22": "無所著，念諸德本；六者、不惜身命，但樂空閑；",
    "T12n0323_001:0028a23": "七者、棄遠諸會；八者、所作罪皆消滅；九者、",
    "T12n0323_001:0028a24": "一心三昧，無瑕穢；十者、念空，出入守意。長",
    "T12n0323_001:0028a25": "者！是為十事出家菩薩在樹下草褥坐。假使",
    "T12n0323_001:0028a26": "詣法會，若師和上及問訊病者到精舍，適自",
    "T12n0323_001:0028a27": "身行，身心當俱往。若行受學諷誦經者，當",
    "T12n0323_001:0028a28": "解諸慧，於精舍房處於閑居思惟。所以者",
    "T12n0323_001:0028a29": "何？在閑居者當精進求法，一切所有非我",
    "T12n0323_001:0028b01": "想、一切法為他人想。」",
    "T12n0323_001:0028b02": "[0028b02] 佛言：「出家菩薩習行醫藥有十事。何等為十？",
    "T12n0323_001:0028b03": "一者、我當得如來、世尊之智；二者、不從他人",
    "T12n0323_001:0028b04": "取足；三者、不復習瑕穢不淨想；四者、我當",
    "T12n0323_001:0028b05": "住清淨；五者、不復念諸欲味，棄諸著；六者、我",
    "T12n0323_001:0028b06": "當於凡夫有差特；七者、諸善味當自然現我",
    "T12n0323_001:0028b07": "前；八者、以醫藥斷諸塵勞；九者、斷自諸見著；",
    "T12n0323_001:0028b08": "十者、疾斷諸病瘦得安隱。長者！是為十事行，",
    "T12n0323_001:0028b09": "出家菩薩盡形壽當習醫藥。",
    "T12n0323_001:0028b10": "閑居品第八",
    "T12n0323_001:0028b11": "[0028b11] 「復次，長者！出家菩薩在閑居行，當作是念言：",
    "T12n0323_001:0028b12": "『我何故來在閑居？』當復更念言：『不但在閑居",
    "T12n0323_001:0028b13": "為沙門也。所以者何？彼閑居大有不調定、不",
    "T12n0323_001:0028b14": "成就、無法則、無義理者，謂&#x9E9E;、鹿、飛鳥之眾，",
    "T12n0323_001:0028b15": "蠱狐、獼猴、野人、摩&#x777A;勒、射獵賊，此不名為沙",
    "T12n0323_001:0028b16": "門。我所用來在閑居，當具足此願，謂沙門之",
    "T12n0323_001:0028b17": "義。』長者！何等為出家菩薩沙門義乎？謂意不",
    "T12n0323_001:0028b18": "亂，得諸總持、諸解、諸慧、具足所聞。於是得高",
    "T12n0323_001:0028b19": "明，習於大慈、不捨大哀，得五神通、六度無",
    "T12n0323_001:0028b20": "極。其心自在，不捨一切智，所說輒以善權之",
    "T12n0323_001:0028b21": "智。以法施一切，開道人民，不違四恩之",
    "T12n0323_001:0028b22": "行，念於六念。聞已即習，精進一心，奉法正",
    "T12n0323_001:0028b23": "解，一心得道慧，不離寂定之處，護於正法",
    "T12n0323_001:0028b24": "及因緣罪福。以直見斷一切念、無念；以直念",
    "T12n0323_001:0028b25": "而願說法；常行直言，斷諸罪、具足福行；以",
    "T12n0323_001:0028b26": "直治斷諸所有著止；以直業至於佛道；行直",
    "T12n0323_001:0028b27": "方便，於諸法無意著止；以直意得一切智、",
    "T12n0323_001:0028b28": "行直定。於空無恐怖，行無想，於我無願、無所",
    "T12n0323_001:0028b29": "起為。至誠擁護於經義，不離法義、亦無有",
    "T12n0323_001:0028c01": "人。長者！是為菩薩出家沙門義也。彼出家菩",
    "T12n0323_001:0028c02": "薩不習眾事，當作是念言：『我當為一切人習",
    "T12n0323_001:0028c03": "德本，不獨一人習善本。』」[0028c03] 佛言：「長者！出家菩",
    "T12n0323_001:0028c04": "薩當習四事如來所知。何等為四？一者、習",
    "T12n0323_001:0028c05": "法會，二者、習為他人說，三者、習供養奉事如",
    "T12n0323_001:0028c06": "來，四者、習不斷佛乘意，是為四習常解脫諸",
    "T12n0323_001:0028c07": "多習。",
    "T12n0323_001:0028c08": "[0028c08] 「若在閑居，當作念言：『我何以故來在閑居？』",
    "T12n0323_001:0028c09": "當復更念言：『我用恐懼故來至於此。何等恐",
    "T12n0323_001:0028c10": "懼？畏聚會習婬、怒、癡；畏貢高、怒慢、害意於",
    "T12n0323_001:0028c11": "人；畏於貪嫉；畏於色、聲、香、味、細滑之念；畏於",
    "T12n0323_001:0028c12": "身魔、欲魔、罪魔、天魔；畏於非常為常想、畏",
    "T12n0323_001:0028c13": "於苦為樂想、畏無實為實想、畏無我有我",
    "T12n0323_001:0028c14": "想；畏有吾我；畏於狐疑、不正思想、猶豫、婬",
    "T12n0323_001:0028c15": "&#x59B7;；畏惡知識；畏於愛欲、無黠；畏心意識",
    "T12n0323_001:0028c16": "不調良；畏諸蓋覆蔽諸求；畏自見身；畏財",
    "T12n0323_001:0028c17": "利、諸色；畏求處見；畏念、無念、他念；畏不見",
    "T12n0323_001:0028c18": "言見、不聞言聞、無意無識所言；畏沙門垢；畏",
    "T12n0323_001:0028c19": "種種行；畏於欲界、色界、無色界；畏於地獄、畜",
    "T12n0323_001:0028c20": "生、餓鬼；畏所生八難；畏所生五道；畏於卒念",
    "T12n0323_001:0028c21": "諸不善法。我所以來至此、不可以在家，於諸",
    "T12n0323_001:0028c22": "會憒鬧中一心為念空，以是恐懼解脫怖畏。",
    "T12n0323_001:0028c23": "諸過去菩薩皆因恐畏解脫，蒙閑居力得脫",
    "T12n0323_001:0028c24": "於恐懼、得佛道無畏；當來、現在十方諸菩薩",
    "T12n0323_001:0028c25": "皆以恐懼脫於怖畏，蒙閑居力得佛道無畏；",
    "T12n0323_001:0028c26": "我以恐懼越一切畏，住閑居。一切諸恐用受",
    "T12n0323_001:0028c27": "我故，住於吾、著於我，污染於身愛，著我起於",
    "T12n0323_001:0028c28": "我，有我想、有吾見，謂有身、念於我，用護我身",
    "T12n0323_001:0028c29": "來至閑居。欲斷我受用、護吾無因緣，當令",
    "T12n0323_001:0029a01": "我在閑居得等義無畏。』[0029a01] 「在閑居者無我想、",
    "T12n0323_001:0029a02": "在閑居者無他人想、在閑居者無得想、在閑",
    "T12n0323_001:0029a03": "居者無自見身跡也。在閑居者無有求住想、",
    "T12n0323_001:0029a04": "在閑居者無有泥洹想，何況當有婬塵想？所",
    "T12n0323_001:0029a05": "以名為閑居。於一切法無所住，哀護居三界",
    "T12n0323_001:0029a06": "者一切畏想，無有習居想，於色聲香味細",
    "T12n0323_001:0029a07": "滑無所居想。一切三昧無有諍亂居，調定其",
    "T12n0323_001:0029a08": "意寂定居，棄諸重擔，所居無懼，超越諸界。已",
    "T12n0323_001:0029a09": "度使水，於諸有無所居、於賢聖行無念居、",
    "T12n0323_001:0029a10": "一心知止足居、在草褥居，深入慧居，精進、一",
    "T12n0323_001:0029a11": "心居、戒居。斷諸縛著牢獄，為解脫居、空無想",
    "T12n0323_001:0029a12": "無願居；得三脫門，調柔無所去居；意觀十二",
    "T12n0323_001:0029a13": "因緣所作已辦居，入於寂定。[0029a13] 「譬如，長者！山澤",
    "T12n0323_001:0029a14": "有樹、草木，野牛、象、馬不恐不怖。如是，長者！出",
    "T12n0323_001:0029a15": "家菩薩在閑居行，視其身如草木，無毛髮之",
    "T12n0323_001:0029a16": "想。見身如是，當精進行、不當起我想，便無恐",
    "T12n0323_001:0029a17": "懼。觀其身空：『是身無我、無人、無壽、無命。從心",
    "T12n0323_001:0029a18": "有恐，諸眾庶人用愛欲故當有畏懼，我以離",
    "T12n0323_001:0029a19": "念當為善想。』[0029a19] 「譬如山澤中草木，野牛不恐不",
    "T12n0323_001:0029a20": "怖；見一切法皆他人許，在空閑居當如是。",
    "T12n0323_001:0029a21": "所以者何？在閑居者斷諸想，離婬、嫉、諸染",
    "T12n0323_001:0029a22": "污；在閑居者為如他，無我、無所受，出家菩薩",
    "T12n0323_001:0029a23": "在閑居行當作是學。在閑居者當柔軟守護",
    "T12n0323_001:0029a24": "戒品；在閑居者和順定品；在閑居者懷來",
    "T12n0323_001:0029a25": "智慧品；在閑居者懷來解脫品；在閑居者住",
    "T12n0323_001:0029a26": "於度知見品；在閑居者愛護佛法品；在閑居",
    "T12n0323_001:0029a27": "者斷十二使；在閑居者念正願；在閑居者於",
    "T12n0323_001:0029a28": "諸法品為等；在閑居者不作疆界；在閑居者",
    "T12n0323_001:0029a29": "已脫諸入；在閑居者心不畏佛道；在閑居者",
    "T12n0323_001:0029b01": "於空無所觀取；在閑居者於法無所懷；在",
    "T12n0323_001:0029b02": "閑居者本有善德、名聞；在閑居者佛所稱譽，",
    "T12n0323_001:0029b03": "諸賢聖亦習閑居；在閑居者脫於愛欲，為有",
    "T12n0323_001:0029b04": "差特，入於一切智。",
    "T12n0323_001:0029b05": "[0029b05] 「復次，長者！在閑居菩薩以少少事故具足六",
    "T12n0323_001:0029b06": "度無極。所以者何？在閑居行不惜身命，是為",
    "T12n0323_001:0029b07": "布施度無極；知止足，寂定住，起於三專，是為",
    "T12n0323_001:0029b08": "戒度無極；無害心，慈遍於一切，忍於一切智，",
    "T12n0323_001:0029b09": "不墮餘道，是為忍辱度無極；念言：『終不捨此",
    "T12n0323_001:0029b10": "空閑，得忍已乃捨。』是為精進度無極；得於",
    "T12n0323_001:0029b11": "禪，不著我，起諸德本，是為一心度無極；如",
    "T12n0323_001:0029b12": "心所念，身行如是，於道亦然，無所念，是為",
    "T12n0323_001:0029b13": "智慧度無極。",
    "T12n0323_001:0029b14": "[0029b14] 「長者！在閑居菩薩有四事法。何等為四？一者、",
    "T12n0323_001:0029b15": "菩薩於是得多智，二者、巧能分別決諸法律，",
    "T12n0323_001:0029b16": "三者、了諸德本，四者、以是博智知，一心精",
    "T12n0323_001:0029b17": "進，住於空閑，是為四。[0029b17] 「復次，長者！菩薩若多婬",
    "T12n0323_001:0029b18": "塵、不習於塵，爾乃住閑居，不著於塵、不受於",
    "T12n0323_001:0029b19": "欲，如所聞法則能奉行。",
    "T12n0323_001:0029b20": "[0029b20] 「復次，長者！菩薩得五神通，為諸天、龍、鬼、神、揵",
    "T12n0323_001:0029b21": "沓&#x60D2;說法，在閑居當如是。",
    "T12n0323_001:0029b22": "[0029b22] 「復次，長者！菩薩當學佛法智，然後乃在空閑；",
    "T12n0323_001:0029b23": "用是故，得具足一切諸善本；然後持是德本",
    "T12n0323_001:0029b24": "入諸郡國、縣邑，以義度人民。[0029b24] 「菩薩若欲諷誦",
    "T12n0323_001:0029b25": "經道，故來下審恭敬奉事師和上——長、幼、",
    "T12n0323_001:0029b26": "中年——稽首為禮，不當懈怠，於事當精進、不當",
    "T12n0323_001:0029b27": "不恭敬奉事。當作是念言：『如來、無所著、等正",
    "T12n0323_001:0029b28": "覺為諸天、龍、鬼、神、揵沓&#x60D2;所奉事，阿須倫、",
    "T12n0323_001:0029b29": "迦留羅、真陀羅、摩&#x777A;勒所奉事，為諸釋梵四",
    "T12n0323_001:0029c01": "王、人非人所恭敬，於世為最尊，令一切安",
    "T12n0323_001:0029c02": "隱。佛不自為身求供養，人自來供養。何況",
    "T12n0323_001:0029c03": "我等未有所知方欲學耳，反欲從他人求",
    "T12n0323_001:0029c04": "供養？我當奉事一切人。所以者何？比丘貪",
    "T12n0323_001:0029c05": "求供養減其法德。所以者何？為他人以法",
    "T12n0323_001:0029c06": "施，心當念言：「以供養故來奉事我，不以法",
    "T12n0323_001:0029c07": "故。」以自有信心來供養想施，其福不大。』往至",
    "T12n0323_001:0029c08": "師和上所，身意當俱行、身意當解了住。",
    "T12n0323_001:0029c09": "若念我師和上行至他處，心不樂悔。於諷",
    "T12n0323_001:0029c10": "誦學經智者當為師和上，不惜身命。當樂",
    "T12n0323_001:0029c11": "法故，便當隨師和上行；用法故利，當捨",
    "T12n0323_001:0029c12": "一切財利之色。[0029c12] 「於師和上歡喜聞一四句",
    "T12n0323_001:0029c13": "偈——若諷誦、若布施行事、持戒、忍辱、精進、一心、",
    "T12n0323_001:0029c14": "事、若智慧事、若慈悲喜護事——一心起習佛",
    "T12n0323_001:0029c15": "道事。聞四句偈若諷誦，當供養師和上，在",
    "T12n0323_001:0029c16": "所從受字句義，所受諷誦當以直心，無有諛",
    "T12n0323_001:0029c17": "諂。用一切萬物供養尚未報師恩，何況以",
    "T12n0323_001:0029c18": "法供養？長者！若意聞所傳說——若善音、佛法",
    "T12n0323_001:0029c19": "音、寂滅音、如教音、聞說如來音——當供事師一",
    "T12n0323_001:0029c20": "劫，尚未具足報師恩。」[0029c20] 佛言：「長者！以是故，說",
    "T12n0323_001:0029c21": "法之福無有量，其智慧不可限、住於尊法亦",
    "T12n0323_001:0029c22": "無數。其有菩薩欲供養無量法，當供養出家",
    "T12n0323_001:0029c23": "菩薩。何等為出家之學？如其所聞法便行，當",
    "T12n0323_001:0029c24": "審諦清淨其戒品。」",
    "T12n0323_001:0029c25": "[0029c25] 佛言：「長者！出家菩薩有四事法，戒品清淨。何",
    "T12n0323_001:0029c26": "等為四？一者、住於賢聖之教；二者、分衛以德，",
    "T12n0323_001:0029c27": "樂知止足；三者、出家菩薩不樂於家；四者、",
    "T12n0323_001:0029c28": "不習戒、亦無諂偽，在閑居，是為四。復有四。",
    "T12n0323_001:0029c29": "何等為四？一者、身所行至誠、身亦無所得；",
    "T12n0323_001:0030a01": "二者、口所言至誠、口亦無所得；三者、意所念",
    "T12n0323_001:0030a02": "柔軟、意亦無所得；四者、遠離諸所見，住於",
    "T12n0323_001:0030a03": "一切智，是為四事。復有四。何等為四？一者、棄",
    "T12n0323_001:0030a04": "我事，二者、遠吾事，三者、斷自在，四者、捨因緣",
    "T12n0323_001:0030a05": "法，是為四。復有四。何等為四？一者、我身與法",
    "T12n0323_001:0030a06": "一也；二者、諸種與法種等；三者、諸入為與",
    "T12n0323_001:0030a07": "空聚等；四者、得智慧行，適無所居；是為四。復",
    "T12n0323_001:0030a08": "有四。何等為四？一者、身所知身自作；二者、不",
    "T12n0323_001:0030a09": "為人所動；三者、不入人罪法，滅於諸念；四者、",
    "T12n0323_001:0030a10": "奉一切法，審諦無有異；是為四。復有四。何",
    "T12n0323_001:0030a11": "等為四？一者、以脫於空，二者、無想、無恐懼，三",
    "T12n0323_001:0030a12": "者、為一切大哀，四者、得無我忍，是為四。[0030a12] 「彼",
    "T12n0323_001:0030a13": "若聞清淨三昧，當作是念言：『何等為清淨三",
    "T12n0323_001:0030a14": "昧？』奉一切法，意捨欲及我所，其心為一。其",
    "T12n0323_001:0030a15": "心無所流、心無所輕戲，以縛縛意，心無所",
    "T12n0323_001:0030a16": "著。心不可見，心於內現意之境界無有習會。",
    "T12n0323_001:0030a17": "意於我法為何等念？等於法界——無有生、無有",
    "T12n0323_001:0030a18": "行——內外無所著正受，是謂為三昧、是謂住",
    "T12n0323_001:0030a19": "法三昧。[0030a19] 「彼若聞審諦智慧清淨，便當作是念",
    "T12n0323_001:0030a20": "言：『何等為智慧？』謂解於法句，分別智慧為",
    "T12n0323_001:0030a21": "慧；入於解黠為慧，知他人心之所念；解法為",
    "T12n0323_001:0030a22": "慧，於法正受。彼於智無智、於相無身，為空相",
    "T12n0323_001:0030a23": "無有持、亦無有捨，相無有處，無央數相所念",
    "T12n0323_001:0030a24": "為空。」",
    "T12n0323_001:0030a25": "[0030a25] 佛言：「長者！觀法當如是，是為出家菩薩行。」",
    "T12n0323_001:0030a26": "[0030a26] 佛說是經時，八千人發大道意，此諸長者出",
    "T12n0323_001:0030a27": "家下鬚髮者皆得不起法忍，三萬二千天及",
    "T12n0323_001:0030a28": "人遠塵離垢於諸法中得法眼淨，二百比丘",
    "T12n0323_001:0030a29": "得無起餘漏盡意解。[0030a29] 郁迦長者歡喜踊躍，",
    "T12n0323_001:0030b01": "以殊異衣——其價百千——用上如來，說是言：「我持",
    "T12n0323_001:0030b02": "是善本功德施於一切菩薩，令是功德歸流",
    "T12n0323_001:0030b03": "諸居家菩薩，皆令具足此法如如來；令出家",
    "T12n0323_001:0030b04": "菩薩得戒智慧具足此法，願令出家菩薩得",
    "T12n0323_001:0030b05": "戒智慧猶如如來。唯然，世尊！云何居家菩薩",
    "T12n0323_001:0030b06": "在所居住學具足出家戒法？」[0030b06] 佛告長者：「居家",
    "T12n0323_001:0030b07": "菩薩布施一切，無所愛惜；其心常志大乘，不",
    "T12n0323_001:0030b08": "望其報。",
    "T12n0323_001:0030b09": "[0030b09] 「復次，長者！居家菩薩當淨修梵行，心不念習",
    "T12n0323_001:0030b10": "婬欲，何況受？",
    "T12n0323_001:0030b11": "[0030b11] 「復次，長者！居家菩薩解空事、入四禪，以善權",
    "T12n0323_001:0030b12": "行求無恃者，令志寂滅。",
    "T12n0323_001:0030b13": "[0030b13] 「復次，長者！居家菩薩當大精進、解智慧、度無",
    "T12n0323_001:0030b14": "極，於一切仗大慈，受一切法，當擁護以法教",
    "T12n0323_001:0030b15": "化人。[0030b15] 「是為四事行，居家菩薩在家立出家",
    "T12n0323_001:0030b16": "戒法。」[0030b16] 爾時，郁迦長者白佛言：「世尊！我獨立",
    "T12n0323_001:0030b17": "居家地，當住於如來教戒，我當為如來廣達",
    "T12n0323_001:0030b18": "佛道，亦當學是出家之法，當復奉行是法",
    "T12n0323_001:0030b19": "禁。」[0030b19] 時佛便笑。諸佛、世尊之法，笑時有無數",
    "T12n0323_001:0030b20": "色、種種色、不可思議色從口中照無量佛國，",
    "T12n0323_001:0030b21": "上至梵天還繞佛身，於頂上[火*霍]然不現。賢",
    "T12n0323_001:0030b22": "者阿難從坐起，白佛言：「佛不妄笑，願聞其意。」",
    "T12n0323_001:0030b23": "[0030b23] 佛告阿難：「汝見郁迦長者用法故供養於如",
    "T12n0323_001:0030b24": "來，復作師子吼不？」[0030b24] 阿難：「唯然，世尊！我今已",
    "T12n0323_001:0030b25": "見。」[0030b25] 佛言：「阿難！是郁迦長者住於居家地，",
    "T12n0323_001:0030b26": "於是賢劫諸有如來皆當供養，受其法教。居",
    "T12n0323_001:0030b27": "在家居，具足出家戒法，是時為諸如來普宣",
    "T12n0323_001:0030b28": "佛道。」[0030b28] 於是，阿難問郁迦長者：「用是居家為",
    "T12n0323_001:0030b29": "樂？居家為垢？居家不如出家受聖賢教法。」",
    "T12n0323_001:0030c01": "[0030c01] 郁迦答曰：「阿難！且止，勿作是語云諸聖賢亦",
    "T12n0323_001:0030c02": "無垢染、有大哀解脫、不念自安。諸菩薩忍",
    "T12n0323_001:0030c03": "諸苦，不捨一切人。」[0030c03] 佛言：「阿難！是郁迦長者雖",
    "T12n0323_001:0030c04": "住居家地，常有等心，於是賢劫所度人民甚",
    "T12n0323_001:0030c05": "多，勝餘出家菩薩百千人教授。所以者何？",
    "T12n0323_001:0030c06": "阿難！雖有出家菩薩百千人，其德之智不及",
    "T12n0323_001:0030c07": "郁迦長者。」[0030c07] 阿難白佛言：「是名為何等經？云",
    "T12n0323_001:0030c08": "何持名？」[0030c08] 佛言：「阿難！是經，一名『郁迦長者所問』，",
    "T12n0323_001:0030c09": "汝當受持，二名『居家出家品』，三名『持一心宴",
    "T12n0323_001:0030c10": "坐其德名聞』。」[0030c10] 佛言：「阿難！若有菩薩聞是經",
    "T12n0323_001:0030c11": "為具足諸法，勝於百劫修梵清淨懈廢之行。",
    "T12n0323_001:0030c12": "是故，阿難！欲作大精進者、及欲教他人精",
    "T12n0323_001:0030c13": "進者，自欲住於一切法德者、及欲立一切於",
    "T12n0323_001:0030c14": "法德者，當聞是經、當受持、諷誦。所以者何？",
    "T12n0323_001:0030c15": "欲具足一切法，當視是經法與如來等。阿難！",
    "T12n0323_001:0030c16": "其有菩薩遠離是經者，則為遠離一切諸佛，",
    "T12n0323_001:0030c17": "不得復見一切諸佛。所以者何？其有說是經",
    "T12n0323_001:0030c18": "者，則為面見一切諸佛。阿難！政使是三千",
    "T12n0323_001:0030c19": "大千世界滿其中火，菩薩便當入過其中求",
    "T12n0323_001:0030c20": "聞是法，受持諷誦，當以諸寶滿三千大千世",
    "T12n0323_001:0030c21": "界用供養師，受是經法持諷誦讀。[0030c21] 「阿難！若有",
    "T12n0323_001:0030c22": "菩薩供養過去、當來、今現在諸佛、世尊，盡其",
    "T12n0323_001:0030c23": "形壽供養爾所佛已，不受是經法、不能諷誦、",
    "T12n0323_001:0030c24": "亦不於中作諸功德，為不供養去來今佛。阿",
    "T12n0323_001:0030c25": "難！若復有人聞是經典，受持諷誦、廣為人",
    "T12n0323_001:0030c26": "說，於中作諸功德，為已供養去來今佛。所",
    "T12n0323_001:0030c27": "以者何？諸如來、無所著、等正覺以法為上，",
    "T12n0323_001:0030c28": "為從法生。」[0030c28] 佛說如是，賢者阿難及郁迦長者，",
    "T12n0323_001:0030c29": "諸天、阿須倫、世間人民，聞經歡喜，皆前為佛",
    "T12n0323_001:0031a01": "作禮而去。"
}