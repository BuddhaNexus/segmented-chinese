{
    "T12n0374_009:0416a14": "大般涅槃經卷第九",
    "T12n0374_009:0416a16": "北涼天竺三藏曇無讖譯",
    "T12n0374_009:0416a17": "◎如來性品第四之六",
    "T12n0374_009:0416a18": "「復次善男子！譬如有人，見月不現，皆言月",
    "T12n0374_009:0416a19": "沒，而作沒想，而此月性，實無沒也；轉現他",
    "T12n0374_009:0416a20": "方，彼處眾生，復謂月出，而此月性，實無出也。",
    "T12n0374_009:0416a21": "何以故？以須彌山障故不現，其月常生，性無",
    "T12n0374_009:0416a22": "出沒。如來、應、正遍知亦復如是，出於三千大",
    "T12n0374_009:0416a23": "千世界，或閻浮提示有父母，眾生皆謂如來",
    "T12n0374_009:0416a24": "生於閻浮提內。或閻浮提示現涅槃，而如來",
    "T12n0374_009:0416a25": "性實無涅槃，而諸眾生皆謂如來實般涅槃，",
    "T12n0374_009:0416a26": "喻如月沒。善男子！如來之性實無生滅，為化",
    "T12n0374_009:0416a27": "眾生故示生滅。善男子！如此滿月，餘方見半；",
    "T12n0374_009:0416a28": "此方半月，餘方見滿。閻浮提人若見月初，皆",
    "T12n0374_009:0416a29": "謂一日，起初月想。見月盛滿，謂十五日，生盛",
    "T12n0374_009:0416b01": "滿想。而此月性，實無虧盈，因須彌山而有增",
    "T12n0374_009:0416b02": "減。善男子！如來亦爾，於閻浮提或現初生，或",
    "T12n0374_009:0416b03": "現涅槃。現始生時，猶如初月，一切皆謂童子",
    "T12n0374_009:0416b04": "初生，行於七步如二日月，或復示現入於書",
    "T12n0374_009:0416b05": "堂，如三日月，示現出家，如八日月，放大智慧",
    "T12n0374_009:0416b06": "微妙光明，能破無量眾生魔眾，如十五日盛",
    "T12n0374_009:0416b07": "滿之月。或復示現三十二相、八十種好，以自",
    "T12n0374_009:0416b08": "莊嚴而現涅槃，喻如月蝕。如是眾生所見不",
    "T12n0374_009:0416b09": "同，或見半月，或見滿月，或見月蝕，而此月性",
    "T12n0374_009:0416b10": "實無增減、蝕噉之者，常是滿月。如來之身亦",
    "T12n0374_009:0416b11": "復如是，是故名為常住不變。「復次善男子！",
    "T12n0374_009:0416b12": "喻如滿月一切悉現，在在處處、城邑聚落、山",
    "T12n0374_009:0416b13": "澤水中、若井若池、若瓫若鍑、一切皆現，有諸",
    "T12n0374_009:0416b14": "眾生，行百由旬，百千由旬見月常隨，凡夫愚",
    "T12n0374_009:0416b15": "人妄生憶想，言：『我本於城邑屋宅，見如是月，",
    "T12n0374_009:0416b16": "今復於此空澤而見，為是本月？為異於本？』各",
    "T12n0374_009:0416b17": "作是念，月形大小或如鍑口，或復有言大如",
    "T12n0374_009:0416b18": "車輪，或言猶如四十九由旬。一切皆見月之",
    "T12n0374_009:0416b19": "光明，或見團圓喻如金盤。是月性一，種種",
    "T12n0374_009:0416b20": "眾生，各見異相。善男子！如來亦爾，出現於世，",
    "T12n0374_009:0416b21": "或有人天而作是念：『如來今者在我前住。』復",
    "T12n0374_009:0416b22": "有眾生亦生是念：『如來今者在我前住。』或有",
    "T12n0374_009:0416b23": "聾瘂，亦見如來有聾瘂相。眾生雜類，言音各",
    "T12n0374_009:0416b24": "異，皆謂如來悉同己語，亦各生念：『在我舍宅",
    "T12n0374_009:0416b25": "受我供養。』或有眾生，見如來身廣大無量。有",
    "T12n0374_009:0416b26": "見微小，或有見佛是聲聞像，或復有見為緣",
    "T12n0374_009:0416b27": "覺像。有諸外道復各念言：『如來今者，在我法",
    "T12n0374_009:0416b28": "中出家學道。』或有眾生復作是念：『如來今者",
    "T12n0374_009:0416b29": "獨為我故出現於世。』如來實性喻如彼月，即",
    "T12n0374_009:0416c01": "是法身，是無生身。方便之身隨順於世，示現",
    "T12n0374_009:0416c02": "無量本業因緣，在在處處示現有生，猶如彼",
    "T12n0374_009:0416c03": "月。以是義故，如來常住無有變易。「復次善",
    "T12n0374_009:0416c04": "男子！如羅睺羅阿修羅王以手遮月，世間諸",
    "T12n0374_009:0416c05": "人咸謂月蝕，阿修羅王實不能蝕。以阿修羅",
    "T12n0374_009:0416c06": "障其明故，是月團圓無有虧損，但以手障，故",
    "T12n0374_009:0416c07": "使不現。若攝手時，世間咸謂月已還生，皆言",
    "T12n0374_009:0416c08": "是月多受苦惱。假使百千阿修羅王，不能惱",
    "T12n0374_009:0416c09": "之。如來亦爾，示有眾生於如來所，生麁惡心，",
    "T12n0374_009:0416c10": "出佛身血，起五逆罪，至一闡提，為未來世諸",
    "T12n0374_009:0416c11": "眾生故，如是示現壞僧斷法而作留難。假使",
    "T12n0374_009:0416c12": "百千無量諸魔，不能侵出如來身血。所以者",
    "T12n0374_009:0416c13": "何？如來之身無有肉血、筋脈、骨髓。如來真實",
    "T12n0374_009:0416c14": "實無惱壞，眾生皆謂法、僧毀壞，如來滅盡。而",
    "T12n0374_009:0416c15": "如來性真實無變，無有破壞，隨順世間，如是示",
    "T12n0374_009:0416c16": "現。復次善男子！如二人鬪，若以刀杖傷身",
    "T12n0374_009:0416c17": "出血，雖至於死，不起殺想。如是業相，輕而不",
    "T12n0374_009:0416c18": "重。於如來所，本無殺心，雖出身血，是業亦爾，",
    "T12n0374_009:0416c19": "輕而不重。如來如是，於未來世為化眾生示",
    "T12n0374_009:0416c20": "現業報。「復次善男子！猶如良醫，勤教其子，醫",
    "T12n0374_009:0416c21": "方根本，此是根藥、此是莖藥、此是色藥，種種",
    "T12n0374_009:0416c22": "相貌汝當善知。其子敬奉父之所勅，精勤習",
    "T12n0374_009:0416c23": "學，善解諸藥。是醫後時壽盡命終，其子號咷",
    "T12n0374_009:0416c24": "而作是言：『父本教我，根藥如是，莖藥如是，花",
    "T12n0374_009:0416c25": "藥如是，色相如是。』如來亦爾，為化眾生示現",
    "T12n0374_009:0416c26": "制戒，應當如是，受持莫犯作五逆罪、誹謗正",
    "T12n0374_009:0416c27": "法及一闡提。為未來世起是事者，是故示現，",
    "T12n0374_009:0416c28": "欲令比丘，於佛滅後作如是知，此是契經甚",
    "T12n0374_009:0416c29": "深之義，此是戒律輕重之相，此是阿毘曇分",
    "T12n0374_009:0417a01": "別法句，如彼醫子。",
    "T12n0374_009:0417a02": "「復次善男子！如人知月，六月一蝕，而上諸",
    "T12n0374_009:0417a03": "天，須臾之間已見月蝕。何以故？彼天日長，",
    "T12n0374_009:0417a04": "人間短故。善男子！如來亦爾，天人咸謂如來",
    "T12n0374_009:0417a05": "壽短，如彼天人，須臾之間頻見月蝕。如來又",
    "T12n0374_009:0417a06": "於須臾之間，示現百千萬億涅槃，斷煩惱魔、",
    "T12n0374_009:0417a07": "陰魔、死魔，是故百千萬億天魔，悉知如來入",
    "T12n0374_009:0417a08": "般涅槃。又復示現無量百千先業因緣，隨順",
    "T12n0374_009:0417a09": "世間種種性故，示現如是無量無邊不可思",
    "T12n0374_009:0417a10": "議，是故如來常住無變。復次善男子！譬如",
    "T12n0374_009:0417a11": "明月，眾生樂見，是故稱月號為樂見。眾生若",
    "T12n0374_009:0417a12": "有貪恚愚癡，則不得稱為樂見也。如來如是，",
    "T12n0374_009:0417a13": "其性純善，清淨無垢，是最可稱為樂見也。樂",
    "T12n0374_009:0417a14": "法眾生，視之無厭，惡心之人，不憙瞻覩，以是",
    "T12n0374_009:0417a15": "義故，故言如來喻如明月。「復次善男子，譬如",
    "T12n0374_009:0417a16": "日出有三時異，謂春夏冬，冬日則短，春日處",
    "T12n0374_009:0417a17": "中，夏日極長。如來亦爾，於此三千大千世界",
    "T12n0374_009:0417a18": "為短壽者，及諸聲聞示現壽短，斯等見已，咸",
    "T12n0374_009:0417a19": "謂如來壽命短促，喻如冬日。為諸菩薩示現",
    "T12n0374_009:0417a20": "中壽，若至一劫若減一劫，喻如春日。唯佛覩佛，",
    "T12n0374_009:0417a21": "其壽無量，喻如夏日。善男子！如來所說方等",
    "T12n0374_009:0417a22": "大乘微密之教，示現世間，雨大法雨，於未來",
    "T12n0374_009:0417a23": "世，若有人能護持是典，開示分別利益眾生，",
    "T12n0374_009:0417a24": "當知是輩真是菩薩，喻如盛夏，天降甘雨。若",
    "T12n0374_009:0417a25": "有聲聞緣覺之人，聞佛如來微密之教，喻如",
    "T12n0374_009:0417a26": "冬日多遇冷患。菩薩之人，若聞如是微密教",
    "T12n0374_009:0417a27": "誨，如來常住性無變易，喻如春日，萌牙開敷。",
    "T12n0374_009:0417a28": "而如來性，實無長短，為世間故，示現如是，即",
    "T12n0374_009:0417a29": "是諸佛真實法性。「復次善男子！譬如眾星，晝",
    "T12n0374_009:0417b01": "則不現，而人皆謂晝星滅沒，其實不沒，所以",
    "T12n0374_009:0417b02": "不現，日光映故。如來亦爾，聲聞緣覺不能得",
    "T12n0374_009:0417b03": "見，喻如世人不見晝星。復次善男子！譬如",
    "T12n0374_009:0417b04": "陰闇，日月不現，愚夫謂言日月失沒，而是日",
    "T12n0374_009:0417b05": "月實不失沒。如來正法滅盡之時，三寶現沒",
    "T12n0374_009:0417b06": "亦復如是，非為永滅，是故當知如來常住無",
    "T12n0374_009:0417b07": "有變易。何以故？三寶真性，不為諸垢之所染",
    "T12n0374_009:0417b08": "故。",
    "T12n0374_009:0417b09": "「復次善男子！譬如黑月，彗星夜現，其明炎熾",
    "T12n0374_009:0417b10": "暫出還沒，眾生見已，生不祥想。諸辟支佛亦",
    "T12n0374_009:0417b11": "復如是，出無佛世，眾生見已，皆謂如來真實",
    "T12n0374_009:0417b12": "滅度，生憂悲想；而如來身實不滅度，如彼",
    "T12n0374_009:0417b13": "日月無有滅沒。",
    "T12n0374_009:0417b14": "「復次善男子！譬如日出，眾霧悉除。此大涅槃",
    "T12n0374_009:0417b15": "微妙經典亦復如是，出興於世，若有眾生一",
    "T12n0374_009:0417b16": "經耳者，悉能滅除一切諸惡、無間罪業。是大",
    "T12n0374_009:0417b17": "涅槃甚深境界不可思議，善說如來微密之",
    "T12n0374_009:0417b18": "性，以是義故，諸善男子、善女人等，應於如來",
    "T12n0374_009:0417b19": "生常住心，無有變易，正法不斷，僧寶不滅，是",
    "T12n0374_009:0417b20": "故應當多修方便，勤學是典，是人不久當得",
    "T12n0374_009:0417b21": "成於阿耨多羅三藐三菩提。是故此經名為",
    "T12n0374_009:0417b22": "無量功德所成，亦名菩提不可窮盡，以不盡",
    "T12n0374_009:0417b23": "故，故得稱為大般涅槃；有善光故，猶如夏日，",
    "T12n0374_009:0417b24": "身無邊故，名大涅槃。",
    "T12n0374_009:0417b25": "「復次善男子！如日月光，諸明中最，一切諸明，",
    "T12n0374_009:0417b26": "所不能及。大涅槃光，亦復如是，於諸契經，三",
    "T12n0374_009:0417b27": "昧光明最為殊勝，諸經三昧所有光明，所不",
    "T12n0374_009:0417b28": "能及。何以故？大涅槃光，能入眾生諸毛孔故。",
    "T12n0374_009:0417b29": "眾生雖無菩提之心，而能為作菩提因緣，是",
    "T12n0374_009:0417c01": "故復名大般涅槃。」迦葉菩薩白佛言：「世尊！",
    "T12n0374_009:0417c02": "如佛所說，大涅槃光入於一切眾生毛孔，眾",
    "T12n0374_009:0417c03": "生雖無菩提之心，而能為作菩提因者，是義",
    "T12n0374_009:0417c04": "不然。何以故？世尊！犯四重禁、作五逆人及",
    "T12n0374_009:0417c05": "一闡提，光明入身作菩提因者，如是等輩，與",
    "T12n0374_009:0417c06": "淨持戒、修習諸善，有何差別？若無差別，如來",
    "T12n0374_009:0417c07": "何故說四依義？世尊！又如佛言，若有眾生聞",
    "T12n0374_009:0417c08": "大涅槃一經於耳，則得斷除諸煩惱者；如來",
    "T12n0374_009:0417c09": "云何先說，有人於恒河沙等佛所發心，聞大",
    "T12n0374_009:0417c10": "涅槃不解其義。若不解義，云何能斷一切煩",
    "T12n0374_009:0417c11": "惱？」佛言：「善男子！除一闡提，其餘眾生聞是",
    "T12n0374_009:0417c12": "經已，悉皆能作菩提因緣。法聲光明入毛孔",
    "T12n0374_009:0417c13": "者，必定當得阿耨多羅三藐三菩提。何以故？",
    "T12n0374_009:0417c14": "若有人能供養恭敬無量諸佛，方乃得聞大",
    "T12n0374_009:0417c15": "涅槃經，薄福之人則不得聞。所以者何？大",
    "T12n0374_009:0417c16": "德之人乃能得聞如是大事，廝下小人則不",
    "T12n0374_009:0417c17": "得聞。何等為大？所謂諸佛甚深祕藏，謂佛性",
    "T12n0374_009:0417c18": "是，以是義故，名為大事。」迦葉菩薩白佛言：",
    "T12n0374_009:0417c19": "「世尊！云何未發菩提心者，得菩提因？」佛告迦",
    "T12n0374_009:0417c20": "葉：「若有聞是大涅槃經，言我不用發菩提心，",
    "T12n0374_009:0417c21": "誹謗正法，是人即於夢中見羅剎像，心中",
    "T12n0374_009:0417c22": "怖懅，羅剎語言：『咄，善男子！汝今若不發菩提",
    "T12n0374_009:0417c23": "心，當斷汝命。』是人惶怖，覺已即發菩提之心。",
    "T12n0374_009:0417c24": "是人命終，若在三惡及在人天，續復憶念菩",
    "T12n0374_009:0417c25": "提之心，當知是人是大菩薩摩訶薩也。以是",
    "T12n0374_009:0417c26": "義故，是大涅槃威神力故，能令未發菩提",
    "T12n0374_009:0417c27": "心者作菩提因。善男子！是名菩薩發心因緣，",
    "T12n0374_009:0417c28": "非無因緣，以是義故，大乘妙典真佛所說。",
    "T12n0374_009:0417c29": "「復次善男子！如虛空中興大雲雨，注於大地，",
    "T12n0374_009:0418a01": "枯木、石山、高原、堆阜，水所不住，流注下田，陂",
    "T12n0374_009:0418a02": "池悉滿，利益無量一切眾生。是大涅槃微妙",
    "T12n0374_009:0418a03": "經典亦復如是，雨大法雨，普潤眾生，唯一闡",
    "T12n0374_009:0418a04": "提發菩提心無有是處。復次善男子！譬如焦",
    "T12n0374_009:0418a05": "種，雖遇甘雨，百千萬劫，終不生芽，芽若生者",
    "T12n0374_009:0418a06": "亦無是處。一闡提輩亦復如是，雖聞如是大",
    "T12n0374_009:0418a07": "般涅槃微妙經典，終不能發菩提心牙，若能",
    "T12n0374_009:0418a08": "發者無有是處。何以故？是人斷滅一切善根，",
    "T12n0374_009:0418a09": "如彼焦種，不能復生菩提根牙。復次善男子！",
    "T12n0374_009:0418a10": "譬如明珠置濁水中，以珠威德水即為清，投",
    "T12n0374_009:0418a11": "之淤泥不能令清。是大涅槃微妙經典亦復",
    "T12n0374_009:0418a12": "如是，置餘眾生五無間罪、四重禁法濁水之",
    "T12n0374_009:0418a13": "中，猶可澄清，發菩提心；投一闡提淤泥之中，",
    "T12n0374_009:0418a14": "百千萬歲，不能令清，起菩提心。何以故？是一",
    "T12n0374_009:0418a15": "闡提，滅諸善根，非其器故。假使是人，百千萬",
    "T12n0374_009:0418a16": "歲，聽受如是大涅槃經，終不能發菩提之心。",
    "T12n0374_009:0418a17": "所以者何？無善心故。",
    "T12n0374_009:0418a18": "「復次善男子！譬如藥樹，名曰藥王，於諸藥中",
    "T12n0374_009:0418a19": "最為殊勝。若和酪漿、若蜜、若蘇、若水、若乳，若",
    "T12n0374_009:0418a20": "末、若丸，若以塗瘡、薰身、塗目，若見、若嗅，能",
    "T12n0374_009:0418a21": "滅眾生一切諸病。如是藥樹不作是念：『一切",
    "T12n0374_009:0418a22": "眾生，若取我根不應取葉，若取葉者不應取",
    "T12n0374_009:0418a23": "根，若取身者不應取皮，若取皮者不應取身。』",
    "T12n0374_009:0418a24": "是樹雖復不生是念，而能除滅一切病苦。善",
    "T12n0374_009:0418a25": "男子！是大涅槃微妙經典亦復如是，能除一",
    "T12n0374_009:0418a26": "切眾生惡業、四波羅夷、五無間罪，若內、若外",
    "T12n0374_009:0418a27": "所有諸惡，諸有未發菩提心者，因是則得發",
    "T12n0374_009:0418a28": "菩提心。何以故？是妙經典，諸經中王，如彼藥",
    "T12n0374_009:0418a29": "樹，諸藥中王。若有修習是大涅槃及不修者，",
    "T12n0374_009:0418b01": "若聞有是經典名字，聞已敬信，所有一切煩",
    "T12n0374_009:0418b02": "惱重病皆悉除滅，唯不能令一闡提輩安止",
    "T12n0374_009:0418b03": "住於阿耨多羅三藐三菩提。如彼妙藥，雖能",
    "T12n0374_009:0418b04": "療愈種種重病，而不能治必死之人。「復次",
    "T12n0374_009:0418b05": "善男子！如人手瘡，捉持毒藥，毒則隨入；若無",
    "T12n0374_009:0418b06": "瘡者，毒則不入。一闡提輩亦復如是，無菩提",
    "T12n0374_009:0418b07": "因，如無瘡者，毒不得入。所謂瘡者，即是無上",
    "T12n0374_009:0418b08": "菩提因緣，毒者即是第一妙藥，完無瘡者謂",
    "T12n0374_009:0418b09": "一闡提。復次善男子！譬如金剛，無能壞者，",
    "T12n0374_009:0418b10": "而能破壞一切之物，唯除龜甲及白羊角。是",
    "T12n0374_009:0418b11": "大涅槃微妙經典，亦復如是，悉能安止無量",
    "T12n0374_009:0418b12": "眾生於菩提道，唯不能令一闡提輩立菩提",
    "T12n0374_009:0418b13": "因。「復次善男子！如馬齒草、娑羅翅樹、尼迦羅",
    "T12n0374_009:0418b14": "樹，雖斷枝莖，續生如故；不如多羅，斷已不生。",
    "T12n0374_009:0418b15": "是諸眾生亦復如是，若得聞是大涅槃經，雖",
    "T12n0374_009:0418b16": "犯四禁及五無間，猶故能生菩提因緣；一闡",
    "T12n0374_009:0418b17": "提輩則不如是，雖得聽受是妙經典，而不能",
    "T12n0374_009:0418b18": "生菩提道因。復次善男子！如佉陀羅樹、鎮頭",
    "T12n0374_009:0418b19": "迦樹，斷已不生，及諸焦種。一闡提輩，亦復如",
    "T12n0374_009:0418b20": "是，雖得聞是大涅槃經，而不能發菩提因緣，",
    "T12n0374_009:0418b21": "猶如焦種。復次善男子！譬如大雨，終不住空。",
    "T12n0374_009:0418b22": "是大涅槃微妙經典亦復如是，普雨法雨，於",
    "T12n0374_009:0418b23": "一闡提則不能住，是一闡提周體密緻，猶如",
    "T12n0374_009:0418b24": "金剛，不容外物。」迦葉菩薩白佛言：「世尊！如",
    "T12n0374_009:0418b25": "佛說偈：",
    "T12n0374_009:0418b26": "「『不見善不作，　　唯見惡可作。",
    "T12n0374_009:0418b27": "　　是處可怖畏，　　猶如險惡道。』",
    "T12n0374_009:0418b28": "「世尊！如是所說，有何等義？」佛言：「善男子！不",
    "T12n0374_009:0418b29": "見者，謂不見佛性。善者，即是阿耨多羅三藐",
    "T12n0374_009:0418c01": "三菩提。不作者，所謂不能親近善友。唯見者，",
    "T12n0374_009:0418c02": "見無因果。惡者，謂謗方等大乘經典。可作者，",
    "T12n0374_009:0418c03": "謂一闡提說無方等。以是義故，一闡提輩，無",
    "T12n0374_009:0418c04": "心趣向清淨善法。何等善法？謂涅槃也。趣涅",
    "T12n0374_009:0418c05": "槃者，謂能修習賢善之行；而一闡提無賢善",
    "T12n0374_009:0418c06": "行，是故不能趣向涅槃。是處可畏，謂謗正法。",
    "T12n0374_009:0418c07": "誰應怖畏？所謂智者。何以故？以謗法者，無有",
    "T12n0374_009:0418c08": "善心及方便故，險惡道者謂諸行也。」迦葉復",
    "T12n0374_009:0418c09": "言：「如佛所說：",
    "T12n0374_009:0418c10": "「『云何見所作？　　云何得善法？",
    "T12n0374_009:0418c11": "　　何處不怖畏，　　如王夷坦道？』",
    "T12n0374_009:0418c12": "「是義何謂？」佛言：「善男子！見所作者，發露諸",
    "T12n0374_009:0418c13": "惡，從生死際所作諸惡悉皆發露，至無至處，",
    "T12n0374_009:0418c14": "以是義故，是處無畏。喻如人王，所遊正路，其",
    "T12n0374_009:0418c15": "中盜賊，悉皆逃走。如是發露一切諸惡，悉滅",
    "T12n0374_009:0418c16": "無餘。復次不見所作者，謂一闡提，所作眾惡",
    "T12n0374_009:0418c17": "而不自見，是一闡提憍慢心故，雖多作惡，於",
    "T12n0374_009:0418c18": "是事中初無怖畏，以是義故不得涅槃，喻如",
    "T12n0374_009:0418c19": "獼猴捉水中月。善男子！假使一切無量眾生，",
    "T12n0374_009:0418c20": "一時成於阿耨多羅三藐三菩提已，此諸如",
    "T12n0374_009:0418c21": "來亦復不見彼一闡提成於菩提，以是義故",
    "T12n0374_009:0418c22": "名不見所作。又復不見誰之所作，所謂不見",
    "T12n0374_009:0418c23": "如來所作。佛為眾生說有佛性，一闡提輩流",
    "T12n0374_009:0418c24": "轉生死，不能知見，以是義故，名為不見如來",
    "T12n0374_009:0418c25": "所作。又一闡提見於如來畢竟涅槃，謂真無",
    "T12n0374_009:0418c26": "常，猶如燈滅，膏油俱盡。何以故？是人惡業不",
    "T12n0374_009:0418c27": "虧損故。若有菩薩所作善業，迴向阿耨多羅",
    "T12n0374_009:0418c28": "三藐三菩提時，一闡提輩雖復毀呰，破壞不",
    "T12n0374_009:0418c29": "信，然諸菩薩猶故施與，欲共成於無上之道。",
    "T12n0374_009:0419a01": "何以故？諸佛法爾。",
    "T12n0374_009:0419a02": "「作惡不即受，　　如乳即成酪。",
    "T12n0374_009:0419a03": "　猶灰覆火上，　　愚者輕蹈之。",
    "T12n0374_009:0419a04": "「一闡提者名為無目，是故不見阿羅漢道。如",
    "T12n0374_009:0419a05": "阿羅漢不行生死險惡之道，以無目故誹謗",
    "T12n0374_009:0419a06": "方等，不欲修習。如阿羅漢勤修慈心，一闡提",
    "T12n0374_009:0419a07": "輩不修方等，亦復如是。若人說言：『我今不信",
    "T12n0374_009:0419a08": "聲聞經典，信受大乘，讀誦解說，是故我今即",
    "T12n0374_009:0419a09": "是菩薩。一切眾生悉有佛性，以佛性故，眾生",
    "T12n0374_009:0419a10": "身中即有十力、三十二相、八十種好。我之所",
    "T12n0374_009:0419a11": "說，不異佛說。汝今與我俱破無量諸惡煩惱，",
    "T12n0374_009:0419a12": "如破水瓶，以破結故，即得見於阿耨多羅三",
    "T12n0374_009:0419a13": "藐三菩提。』是人雖作如是演說，其心實不信",
    "T12n0374_009:0419a14": "有佛性，為利養故隨文而說，如是說者名為",
    "T12n0374_009:0419a15": "惡人。如是惡人，不速受果，如乳成酪。譬如王",
    "T12n0374_009:0419a16": "使，善能談論，巧於方便，奉命他國，寧喪身命，",
    "T12n0374_009:0419a17": "終不匿王所說言教。智者亦爾，於凡夫中不",
    "T12n0374_009:0419a18": "惜身命，要必宣說大乘方等如來祕藏，一切",
    "T12n0374_009:0419a19": "眾生皆有佛性。善男子！有一闡提作羅漢像，",
    "T12n0374_009:0419a20": "住於空處，誹謗方等大乘經典。諸凡夫人見",
    "T12n0374_009:0419a21": "已皆謂，真阿羅漢是大菩薩摩訶薩。是一闡",
    "T12n0374_009:0419a22": "提、惡比丘輩，住阿蘭若處，壞阿蘭若法，見他",
    "T12n0374_009:0419a23": "得利，心生嫉妬，作如是言：『所有方等大乘經",
    "T12n0374_009:0419a24": "典悉是天魔波旬所說。』亦說如來是無常法，",
    "T12n0374_009:0419a25": "毀滅正法，破壞眾僧。復作是言：『波旬所說，非",
    "T12n0374_009:0419a26": "善順說。』作是宣說邪惡之法，是人作惡不即",
    "T12n0374_009:0419a27": "受報如乳成酪。灰覆火上，愚輕蹈之。如是人",
    "T12n0374_009:0419a28": "者謂一闡提。是故當知大乘方等微妙經典，",
    "T12n0374_009:0419a29": "必定清淨，如摩尼珠投之濁水，水即為清，大",
    "T12n0374_009:0419b01": "乘經典亦復如是。「復次善男子！譬如蓮花為",
    "T12n0374_009:0419b02": "日所照，無不開敷。一切眾生亦復如是，若得",
    "T12n0374_009:0419b03": "見聞大涅槃日，未發心者皆悉發心為菩提",
    "T12n0374_009:0419b04": "因，是故我說大涅槃光所入毛孔，必為妙因。",
    "T12n0374_009:0419b05": "彼一闡提雖有佛性，而為無量罪垢所纏，不",
    "T12n0374_009:0419b06": "能得出，如蠶處繭，以是業緣，不能生於菩提",
    "T12n0374_009:0419b07": "妙因，流轉生死無有窮已。",
    "T12n0374_009:0419b08": "「復次善男子！如優鉢羅花、鉢頭摩花、拘牟頭",
    "T12n0374_009:0419b09": "華、分陀利華，生於淤泥，而終不為彼泥所污。",
    "T12n0374_009:0419b10": "若有眾生修大涅槃微妙經典，亦復如是，雖",
    "T12n0374_009:0419b11": "有煩惱，終不為此煩惱所污。何以故？以知",
    "T12n0374_009:0419b12": "如來性相力故。善男子！譬如有國，多清冷風，",
    "T12n0374_009:0419b13": "若觸眾生身諸毛孔，能除一切欝蒸之惱。此",
    "T12n0374_009:0419b14": "大乘典大涅槃經亦復如是，遍入一切眾生",
    "T12n0374_009:0419b15": "毛孔，為作菩提微妙因緣，除一闡提。何以故？",
    "T12n0374_009:0419b16": "非法器故。",
    "T12n0374_009:0419b17": "「復次善男子！譬如良醫，解八種藥，滅一切病，",
    "T12n0374_009:0419b18": "唯除必死。一切契經禪定三昧，亦復如是，能",
    "T12n0374_009:0419b19": "治一切貪恚愚癡、諸煩惱病，能拔煩惱毒刺",
    "T12n0374_009:0419b20": "等箭，而不能治犯四重禁、五無間罪。善男子！",
    "T12n0374_009:0419b21": "復有良醫，過八種術，能除眾生所有病苦，唯",
    "T12n0374_009:0419b22": "不能治必死之病。是大涅槃大乘經典，亦復",
    "T12n0374_009:0419b23": "如是，能除眾生一切煩惱，安住如來清淨妙",
    "T12n0374_009:0419b24": "因，未發心者令得發心，唯除必死一闡提",
    "T12n0374_009:0419b25": "輩。",
    "T12n0374_009:0419b26": "「復次善男子！譬如良醫，能以妙藥治諸盲人，",
    "T12n0374_009:0419b27": "令見日月、星宿、諸明一切色像，唯不能治生",
    "T12n0374_009:0419b28": "盲之人。是大乘典大涅槃經亦復如是，能為",
    "T12n0374_009:0419b29": "聲聞緣覺之人開發慧眼，令其安住無量無",
    "T12n0374_009:0419c01": "邊大乘經典，未發心者，謂犯四禁、五無間罪，",
    "T12n0374_009:0419c02": "悉能令發菩提之心；唯除生盲一闡提輩。復",
    "T12n0374_009:0419c03": "次善男子！譬如良醫，善解八術，為治眾生一",
    "T12n0374_009:0419c04": "切病苦，與種種方，吐下諸藥、及以塗身、熏",
    "T12n0374_009:0419c05": "藥、灌鼻、散藥、丸藥，若貧愚人不欲服之，良醫",
    "T12n0374_009:0419c06": "愍念，即將是人還其舍宅，強與令服，以藥力",
    "T12n0374_009:0419c07": "故，所患得除；女人產時，兒衣不出，與之令服，",
    "T12n0374_009:0419c08": "服已即出，并令嬰兒安樂無患。是大乘典大",
    "T12n0374_009:0419c09": "涅槃經亦復如是，所至之處若至舍宅，能除",
    "T12n0374_009:0419c10": "眾生無量煩惱，犯四重禁、五無間罪、未發心",
    "T12n0374_009:0419c11": "者，悉令發心，除一闡提。」迦葉菩薩白佛言：「世",
    "T12n0374_009:0419c12": "尊！犯四重禁及五無間，名極重惡，譬如斷截",
    "T12n0374_009:0419c13": "多羅樹頭，更不復生，是等未發菩提之心，云",
    "T12n0374_009:0419c14": "何能與作菩提因？」佛言：「善男子！是諸眾生，若",
    "T12n0374_009:0419c15": "於夢中夢墮地獄，受諸苦惱，即生悔心：『哀哉，",
    "T12n0374_009:0419c16": "我等自招此罪，若我今得脫是罪者，必定當",
    "T12n0374_009:0419c17": "發菩提之心，我今所見最是極惡。』從是覺已，",
    "T12n0374_009:0419c18": "即知正法有大果報，如彼嬰兒漸漸長大，常",
    "T12n0374_009:0419c19": "作是念：『是醫最良，善解方藥。我本處胎，與我",
    "T12n0374_009:0419c20": "母藥，母以藥故，身得安隱。以是因緣，我命得",
    "T12n0374_009:0419c21": "全。奇哉，我母受大苦惱，滿足十月懷抱我胎，",
    "T12n0374_009:0419c22": "既生之後，推乾去濕，除去不淨大小便利，乳",
    "T12n0374_009:0419c23": "餔長養，將護我身。以是義故，我當報恩，色",
    "T12n0374_009:0419c24": "養侍衛，隨順供養。』犯四重禁及無間罪，臨命",
    "T12n0374_009:0419c25": "終時，念是大乘大涅槃經，雖墮地獄、畜生、餓",
    "T12n0374_009:0419c26": "鬼、天上、人中，如是經典，亦為是人作菩提因，",
    "T12n0374_009:0419c27": "除一闡提。「復次善男子！譬如良醫及良醫子，",
    "T12n0374_009:0419c28": "所知深奧出過諸醫，善知除毒無上呪術，若",
    "T12n0374_009:0419c29": "惡毒蛇、若龍、若蝮，以諸呪術、呪藥令良，復以",
    "T12n0374_009:0420a01": "此藥用塗革屣，以此革屣觸諸毒虫，毒為之",
    "T12n0374_009:0420a02": "消，唯除一毒名曰大龍。是大乘典大涅槃",
    "T12n0374_009:0420a03": "經亦復如是，若有眾生犯四重禁、五無間罪，",
    "T12n0374_009:0420a04": "悉能消滅，令住菩提，如藥革屣能消眾毒，",
    "T12n0374_009:0420a05": "未發心者能令發心，安止住於菩提之道。",
    "T12n0374_009:0420a06": "是彼大乘大涅槃經威神藥故，令諸眾生，生",
    "T12n0374_009:0420a07": "於安樂，唯除大龍一闡提輩。",
    "T12n0374_009:0420a08": "「復次善男子！譬如有人，以雜毒藥，用塗大鼓，",
    "T12n0374_009:0420a09": "於大眾中擊之發聲，雖無心欲聞，聞之皆死，",
    "T12n0374_009:0420a10": "唯除一人不橫死者。是大乘典大涅槃經亦",
    "T12n0374_009:0420a11": "復如是，在在處處諸行眾中有聞聲者，所有",
    "T12n0374_009:0420a12": "貪欲、瞋恚愚癡，悉皆滅盡；其中雖有無心思",
    "T12n0374_009:0420a13": "念，是大涅槃因緣力故，能滅煩惱，而結自滅，",
    "T12n0374_009:0420a14": "犯四重禁及五無間，聞是經已，亦作無上菩",
    "T12n0374_009:0420a15": "提因緣，漸斷煩惱，除不橫死一闡提也。「復次",
    "T12n0374_009:0420a16": "善男子！譬如闇夜，諸所營作一切皆息，若未",
    "T12n0374_009:0420a17": "訖者要待日明。學大乘者，雖修契經一切諸",
    "T12n0374_009:0420a18": "定，要待大乘大涅槃日，聞於如來微密之教，",
    "T12n0374_009:0420a19": "然後乃當造菩提業，安住正法。猶如天雨，潤",
    "T12n0374_009:0420a20": "益增長一切諸種，成就果實，悉除飢饉，多",
    "T12n0374_009:0420a21": "受豐樂。如來祕藏無量法雨亦復如是，悉能",
    "T12n0374_009:0420a22": "除滅八種熱病，是經出世，如彼果實，多所利",
    "T12n0374_009:0420a23": "益，安樂一切，能令眾生見於佛性。如《法花》中，",
    "T12n0374_009:0420a24": "八千聲聞，得受記莂成大果實，如秋收冬藏，",
    "T12n0374_009:0420a25": "更無所作。一闡提輩，亦復如是，於諸善法，無",
    "T12n0374_009:0420a26": "所營作。「復次善男子！譬如良醫，聞他人子非",
    "T12n0374_009:0420a27": "人所持，尋以妙藥，并遣一使，勅語使言：『卿",
    "T12n0374_009:0420a28": "持此藥，速與彼人。彼人若遇諸惡鬼神，以藥",
    "T12n0374_009:0420a29": "力故，悉當遠去。卿若遲晚，吾自當往，終不令",
    "T12n0374_009:0420b01": "彼抂橫死也。若彼病人得見使者及吾威德，",
    "T12n0374_009:0420b02": "諸苦當除，得安隱樂。』是大乘典大涅槃經亦",
    "T12n0374_009:0420b03": "復如是，若比丘、比丘尼、優婆塞、優婆夷及諸",
    "T12n0374_009:0420b04": "外道，有能受持如是經典，讀誦通利，復為他",
    "T12n0374_009:0420b05": "人分別廣說，若自書寫，令他書寫，斯等皆為",
    "T12n0374_009:0420b06": "菩提因緣。若犯四禁及五逆罪，若為邪鬼毒",
    "T12n0374_009:0420b07": "惡所持，聞是經典，所有諸惡悉皆消滅，如",
    "T12n0374_009:0420b08": "見良醫惡鬼遠去，當知是人是真菩薩摩訶",
    "T12n0374_009:0420b09": "薩也。何以故？暫得聞是大涅槃故，亦以生念，",
    "T12n0374_009:0420b10": "如來常故。暫得聞者尚得如是，何況書寫、受",
    "T12n0374_009:0420b11": "持讀誦，除一闡提，其餘皆是菩薩摩訶薩。「復",
    "T12n0374_009:0420b12": "次善男子！譬如聾人，不聞音聲。一闡提輩亦",
    "T12n0374_009:0420b13": "復如是，雖復欲聽是妙經典，而不得聞。所以",
    "T12n0374_009:0420b14": "者何？無因緣故。復次善男子！譬如良醫，一",
    "T12n0374_009:0420b15": "切醫方，無不通達，兼復廣知無量呪術，是醫",
    "T12n0374_009:0420b16": "見王作如是言：『大王今者有必死病。』其王",
    "T12n0374_009:0420b17": "答言：『卿不見我腹內之事，云何而言有必死",
    "T12n0374_009:0420b18": "病？』醫即答言：『若不見信，應服下藥，既下之",
    "T12n0374_009:0420b19": "後，王自驗之。』王不肯服，爾時良醫以呪術力，",
    "T12n0374_009:0420b20": "令王糞門遍生瘡疱，兼復[病丙+帶]下，虫血雜出。王",
    "T12n0374_009:0420b21": "見是已，生大怖懅，讚彼良醫：『善哉，善哉！卿",
    "T12n0374_009:0420b22": "先所白，吾不用之。今乃知卿，於吾此身作大",
    "T12n0374_009:0420b23": "利益。』恭敬是醫猶如父母。是大乘典大涅槃",
    "T12n0374_009:0420b24": "經亦復如是，於諸眾生，有欲無欲，悉能令彼",
    "T12n0374_009:0420b25": "煩惱崩落。是諸眾生，乃至夢中夢見是經，恭",
    "T12n0374_009:0420b26": "敬供養，喻如大王，恭敬良醫。是大良醫，知必",
    "T12n0374_009:0420b27": "死者，終不治之。是大乘典大涅槃經亦復如",
    "T12n0374_009:0420b28": "是，終不能治一闡提輩。「復次善男子！譬如",
    "T12n0374_009:0420b29": "良醫，善知八種，悉能療治一切諸病，唯不能",
    "T12n0374_009:0420c01": "治必死之人。諸佛菩薩亦復如是，悉能救療",
    "T12n0374_009:0420c02": "一切有罪，唯不能治必死之人一闡提輩。復",
    "T12n0374_009:0420c03": "次善男子！譬如良醫，善知八種微妙經術，復",
    "T12n0374_009:0420c04": "能博達，過於八種，以己所知，先教其子，若水、",
    "T12n0374_009:0420c05": "若陸、山澗藥草，悉令識知，如是漸漸教八事",
    "T12n0374_009:0420c06": "已，次復教餘最上妙術。如來、應、正遍知亦復",
    "T12n0374_009:0420c07": "如是，先教其子諸比丘等，方便除滅一切煩",
    "T12n0374_009:0420c08": "惱，修學淨身不堅固想，謂水、陸、山澗。水者",
    "T12n0374_009:0420c09": "喻身受苦，如水上泡。陸者喻身不堅，如芭蕉",
    "T12n0374_009:0420c10": "樹。其山澗者喻煩惱中，修無我想。以是義",
    "T12n0374_009:0420c11": "故，身名無我。如來如是於諸弟子，漸漸教學",
    "T12n0374_009:0420c12": "九部經法，令善通利，然後教學如來祕藏，為",
    "T12n0374_009:0420c13": "其子故，說如來常。如來如是說大乘典大涅",
    "T12n0374_009:0420c14": "槃經，為諸眾生已發心者及未發心，作菩提",
    "T12n0374_009:0420c15": "因，除一闡提。如是，善男子！是大乘典大涅",
    "T12n0374_009:0420c16": "槃經，無量無數不可思議未曾有也，當知即",
    "T12n0374_009:0420c17": "是無上良醫，最尊最勝，眾經中王。",
    "T12n0374_009:0420c18": "「復次善男子！譬如大船，從海此岸至於彼岸，",
    "T12n0374_009:0420c19": "復從彼岸還至此岸。如來、應、正遍知亦復如",
    "T12n0374_009:0420c20": "是，乘大涅槃大乘寶船，周旋往返，濟渡眾",
    "T12n0374_009:0420c21": "生，在在處處有應度者，悉令得見如來之身，",
    "T12n0374_009:0420c22": "以是義故，如來名曰無上船師。譬如有船則",
    "T12n0374_009:0420c23": "有船師，以有船師，則有眾生渡於大海；如",
    "T12n0374_009:0420c24": "來常住化度眾生，亦復如是。復次善男子，",
    "T12n0374_009:0420c25": "譬如有人在大海中乘船欲渡，若得順風，須",
    "T12n0374_009:0420c26": "臾之間則能得過無量由延；若不得者，雖",
    "T12n0374_009:0420c27": "復久住，經無量歲，不離本處，有時船壞，沒水",
    "T12n0374_009:0420c28": "而死。眾生如是，在於愚癡生死大海，乘諸行",
    "T12n0374_009:0420c29": "船，若得值遇大般涅槃猛利之風，則能疾到",
    "T12n0374_009:0421a01": "無上道岸，若不值遇，當久流轉無量生死，或",
    "T12n0374_009:0421a02": "時破壞，墮於地獄、畜生、餓鬼。「復次善男子！譬",
    "T12n0374_009:0421a03": "如有人，不遇風王，久住大海，作是思惟：『我等今",
    "T12n0374_009:0421a04": "者必在此死。』如是念時，忽遇利風，隨順渡海，",
    "T12n0374_009:0421a05": "復作是言：『快哉，是風，未曾有也。令我等輩，安",
    "T12n0374_009:0421a06": "隱得過大海之難。』眾生如是，久處愚癡生死",
    "T12n0374_009:0421a07": "大海，困苦窮悴，未遇如是大涅槃風，則應生",
    "T12n0374_009:0421a08": "念：『我等必定墮於地獄、畜生、餓鬼。』是諸眾生",
    "T12n0374_009:0421a09": "思惟是時，忽遇大乘大涅槃風，隨順吹向，入",
    "T12n0374_009:0421a10": "於阿耨多羅三藐三菩提，方知真實，生奇特",
    "T12n0374_009:0421a11": "想，歎言：『快哉，我從昔來，未曾見聞，如是如來",
    "T12n0374_009:0421a12": "微密之藏。』爾乃於是大涅槃經，生清淨信。",
    "T12n0374_009:0421a13": "「復次善男子！如蛇脫皮，為死滅耶？」「不也。世",
    "T12n0374_009:0421a14": "尊！」「善男子，如來亦爾，方便示現，棄捨毒身，",
    "T12n0374_009:0421a15": "可言如來無常滅耶？」「不也。世尊！如來於此閻",
    "T12n0374_009:0421a16": "浮提中方便捨身，如彼毒蛇，捨於故皮，是故",
    "T12n0374_009:0421a17": "如來名為常住。」「復次善男子！譬如金師，得好",
    "T12n0374_009:0421a18": "真金，隨意造作種種諸器。如來亦爾，於二十",
    "T12n0374_009:0421a19": "五有，悉能示現種種色身，為化眾生拔生死",
    "T12n0374_009:0421a20": "故。是故如來名無邊身，雖復示現種種諸身，",
    "T12n0374_009:0421a21": "亦名常住無有變易。",
    "T12n0374_009:0421a22": "「復次善男子！如菴羅樹及閻浮樹一年三變，",
    "T12n0374_009:0421a23": "有時生花，光色敷榮，有時生葉，滋茂蓊欝，有",
    "T12n0374_009:0421a24": "時彫落，狀似枯死。善男子！於意云何？是樹",
    "T12n0374_009:0421a25": "實為枯滅不耶？」「不也。世尊！」「善男子！如來亦",
    "T12n0374_009:0421a26": "爾，於三界中示三種身，有時初生，有時長大，",
    "T12n0374_009:0421a27": "有時涅槃，而如來身實非無常。」迦葉菩薩讚",
    "T12n0374_009:0421a28": "言：「善哉，誠如聖教，如來常住無有變易。」◎",
    "T12n0374_009:0421a29": "「◎善男子！如來密語甚深難解，譬如大王告",
    "T12n0374_009:0421b01": "諸群臣：『先陀婆來。』先陀婆者，一名四實：一者",
    "T12n0374_009:0421b02": "鹽，二者器，三者水，四者馬。如是四法，皆同",
    "T12n0374_009:0421b03": "此名。有智之臣善知此名，若王洗時索先陀",
    "T12n0374_009:0421b04": "婆，即便奉水。若王食時索先陀婆，即便奉鹽。",
    "T12n0374_009:0421b05": "若王食已將欲飲漿索先陀婆，即便奉器。若",
    "T12n0374_009:0421b06": "王欲遊索先陀婆，即便奉馬。如是智臣善解",
    "T12n0374_009:0421b07": "大王四種密語。是大乘經亦復如是，有四無",
    "T12n0374_009:0421b08": "常，大乘智臣，應當善知。若佛出世為眾生說",
    "T12n0374_009:0421b09": "如來涅槃，智臣當知此是如來為計常者說",
    "T12n0374_009:0421b10": "無常相，欲令比丘修無常想。或復說言正法",
    "T12n0374_009:0421b11": "當滅，智臣應知此是如來為計樂者說於苦",
    "T12n0374_009:0421b12": "相，欲令比丘多修苦想。或復說言我今病",
    "T12n0374_009:0421b13": "苦，眾僧破壞，智臣當知此是如來為計我者",
    "T12n0374_009:0421b14": "說無我相，欲令比丘修無我想。或復說言所",
    "T12n0374_009:0421b15": "謂空者是正解脫，智臣當知此是如來說正",
    "T12n0374_009:0421b16": "解脫無二十五有，欲令比丘修學空想。以是",
    "T12n0374_009:0421b17": "義故，是正解脫則名為空，亦名不動。謂不動",
    "T12n0374_009:0421b18": "者，是解脫中無有苦故，是故不動。是正解脫",
    "T12n0374_009:0421b19": "為無有相，謂無相者，無有色、聲、香、味、觸等，故",
    "T12n0374_009:0421b20": "名無相。是正解脫常不變易，是解脫中無有",
    "T12n0374_009:0421b21": "無常、熱惱變易，是故解脫名曰常住、不變、清",
    "T12n0374_009:0421b22": "涼。或復說言一切眾生有如來性，智臣當知",
    "T12n0374_009:0421b23": "此是如來說於常法，欲令比丘修正常法。是",
    "T12n0374_009:0421b24": "諸比丘若能如是隨順學者，當知是人真我",
    "T12n0374_009:0421b25": "弟子，善知如來微密之藏，如彼大王智慧之",
    "T12n0374_009:0421b26": "臣，善知王意。善男子！如是大王亦有如是密",
    "T12n0374_009:0421b27": "語之法，何況如來而當無耶？善男子！是",
    "T12n0374_009:0421b28": "故如來微密之教，難可得知，唯有智者乃能",
    "T12n0374_009:0421b29": "解我甚深佛法，非是世間凡夫品類，所能信",
    "T12n0374_009:0421c01": "也。",
    "T12n0374_009:0421c02": "「復次善男子！如波羅奢樹、迦尼迦樹、阿叔迦",
    "T12n0374_009:0421c03": "樹，值天亢旱，不生花實，及餘水陸所生之物，",
    "T12n0374_009:0421c04": "皆悉枯悴，無有潤澤，不能增長，一切諸藥無",
    "T12n0374_009:0421c05": "復勢力。善男子！是大乘典大涅槃經亦復如",
    "T12n0374_009:0421c06": "是，於我滅後，有諸眾生不能恭敬，無有威德。",
    "T12n0374_009:0421c07": "何以故？是諸眾生不知如來微密藏故。所以",
    "T12n0374_009:0421c08": "者何？以是眾生薄福德故。復次善男子！如",
    "T12n0374_009:0421c09": "來正法將欲滅盡，爾時多有行惡比丘，不知",
    "T12n0374_009:0421c10": "如來微密之藏，嬾墮懈怠，不能讀誦、宣揚、分",
    "T12n0374_009:0421c11": "別如來正法，譬如癡賊棄捨真寶擔負草[麥*弋]，",
    "T12n0374_009:0421c12": "不解如來微密藏故，於是經中懈怠不勤，哀",
    "T12n0374_009:0421c13": "哉大險，當來之世，甚可怖畏。苦哉眾生，不勤",
    "T12n0374_009:0421c14": "聽受是大乘典大涅槃經，唯諸菩薩摩訶薩",
    "T12n0374_009:0421c15": "等，能於是經取真實義，不著文字隨順不逆，",
    "T12n0374_009:0421c16": "為眾生說。「復次善男子！如牧牛女為欲賣乳，",
    "T12n0374_009:0421c17": "貪多利故，加二分水，轉賣與餘牧牛女人。彼",
    "T12n0374_009:0421c18": "女得已復加二分，轉復賣與近城女人。女",
    "T12n0374_009:0421c19": "人得已復加二分，轉復賣與城中女人。彼女",
    "T12n0374_009:0421c20": "得已復加二分，詣市賣之。時有一人，為子納",
    "T12n0374_009:0421c21": "婦，當須好乳，以瞻賓客，至市欲買。是賣乳",
    "T12n0374_009:0421c22": "者，多索價數，是人答言：『汝乳多水，不直爾許。",
    "T12n0374_009:0421c23": "正值我今瞻待賓客，是故當取。』取已還家，煮",
    "T12n0374_009:0421c24": "用作糜，都無乳味，雖復無味，於苦味中千倍",
    "T12n0374_009:0421c25": "為勝。何以故？乳之為味，諸味中最。善男子！",
    "T12n0374_009:0421c26": "我涅槃後，正法未滅餘八十年，爾時是經於",
    "T12n0374_009:0421c27": "閻浮提當廣流布，是時當有諸惡比丘，抄略",
    "T12n0374_009:0421c28": "是經分作多分，能滅正法色香美味。是諸惡",
    "T12n0374_009:0421c29": "人，雖復誦讀如是經典，滅除如來深密要義，",
    "T12n0374_009:0422a01": "安置世間莊嚴文飾、無義之語，抄前著後，抄",
    "T12n0374_009:0422a02": "後著前，前後著中，中著前後。當知如是諸惡",
    "T12n0374_009:0422a03": "比丘，是魔伴侶，受畜一切不淨之物，而言",
    "T12n0374_009:0422a04": "如來悉聽我畜。如牧牛女多加水乳，諸惡比",
    "T12n0374_009:0422a05": "丘亦復如是，雜以世語，錯定是經，令多眾生",
    "T12n0374_009:0422a06": "不得正說、正寫、正取、尊重、讚歎、供養恭敬。是",
    "T12n0374_009:0422a07": "惡比丘為利養故，不能廣宣流布是經，所可",
    "T12n0374_009:0422a08": "分流少不足言，如彼牧牛貧窮女人，展轉賣",
    "T12n0374_009:0422a09": "乳，乃至成糜而無乳味。是大乘典大涅槃",
    "T12n0374_009:0422a10": "經亦復如是，展轉薄淡，無有氣味，雖無氣味",
    "T12n0374_009:0422a11": "猶勝餘經足一千倍，如彼乳味於諸苦味為",
    "T12n0374_009:0422a12": "千倍勝。何以故？是大乘典大涅槃經，於聲聞",
    "T12n0374_009:0422a13": "經最為上首，喻如牛乳，味中最勝，以是義故，",
    "T12n0374_009:0422a14": "名大涅槃。",
    "T12n0374_009:0422a15": "「復次善男子！若善男子、善女人等，無有不求",
    "T12n0374_009:0422a16": "男子身者。何以故？一切女人皆是眾惡之所",
    "T12n0374_009:0422a17": "住處。復次善男子！如蚊子尿不能令此大地",
    "T12n0374_009:0422a18": "潤洽，其女人者婬欲難滿亦復如是。譬如大",
    "T12n0374_009:0422a19": "地一切作丸如葶藶子，如是等男與一女人",
    "T12n0374_009:0422a20": "共為欲事猶不能足。假使男子數如恒沙，與",
    "T12n0374_009:0422a21": "一女人共為欲事猶不能足。善男子！譬如大",
    "T12n0374_009:0422a22": "海，一切天雨、百川、眾流皆悉投注，而彼大海",
    "T12n0374_009:0422a23": "未曾滿足。女人之法亦復如是，假使一切悉",
    "T12n0374_009:0422a24": "為男者，與一女人共為欲事而亦不足。復次",
    "T12n0374_009:0422a25": "善男子！如阿叔迦樹、波吒羅樹、迦尼迦樹，春",
    "T12n0374_009:0422a26": "花開敷，有蜂唼取色香細味，不知厭足。女人",
    "T12n0374_009:0422a27": "欲男亦復如是，不知厭足。善男子！以是義故，",
    "T12n0374_009:0422a28": "諸善男子、善女人等，聽是大乘大涅槃經，常",
    "T12n0374_009:0422a29": "應呵責女人之相求於男子。何以故？是大",
    "T12n0374_009:0422b01": "經典有丈夫相，所謂佛性，若人不知是佛性",
    "T12n0374_009:0422b02": "者，則無男相。所以者何？不能自知有佛性故。",
    "T12n0374_009:0422b03": "若有不能知佛性者，我說是等名為女人。若",
    "T12n0374_009:0422b04": "能自知有佛性者，我說是人為丈夫相。若有",
    "T12n0374_009:0422b05": "女人能知自身定有佛性，當知是等即為男",
    "T12n0374_009:0422b06": "子。善男子！是大乘典大涅槃經，無量無邊",
    "T12n0374_009:0422b07": "不可思議功德之聚。何以故？以說如來祕",
    "T12n0374_009:0422b08": "密藏故。是故善男子、善女人，若欲速知如來",
    "T12n0374_009:0422b09": "密藏，應當方便勤修此經。」迦葉菩薩白佛",
    "T12n0374_009:0422b10": "言：「世尊！如是，如是。如佛所說，我今已有丈",
    "T12n0374_009:0422b11": "夫之相，得入如來微密藏故，如來今日始覺",
    "T12n0374_009:0422b12": "悟我，因是即得決定通達。」佛言：「善哉，善哉！善",
    "T12n0374_009:0422b13": "男子！汝今隨順世間之法而作是說。」迦葉復",
    "T12n0374_009:0422b14": "言：「我不隨順世間法也。」佛讚迦葉：「善哉，善哉！",
    "T12n0374_009:0422b15": "汝今所知無上法味，甚深難知而能得知，如",
    "T12n0374_009:0422b16": "蜂採味，汝亦如是。復次善男子！如蚊子澤，",
    "T12n0374_009:0422b17": "不能令此大地沾洽，當來之世，是經流布亦",
    "T12n0374_009:0422b18": "復如是，如彼蚊澤。正法欲滅，是經先當沒於",
    "T12n0374_009:0422b19": "此地，當知即是正法衰相。復次善男子！譬",
    "T12n0374_009:0422b20": "如過夏，初月名秋，秋雨連注。此大乘典大涅",
    "T12n0374_009:0422b21": "槃經亦復如是，為於南方諸菩薩故，當廣流",
    "T12n0374_009:0422b22": "布，降注法雨，彌滿其處。正法欲滅當至罽賓，",
    "T12n0374_009:0422b23": "具足無缺潛沒地中。或有信者或不信者，如",
    "T12n0374_009:0422b24": "是大乘方等經典甘露法味，悉沒於地。是經",
    "T12n0374_009:0422b25": "沒已，一切諸餘大乘經典皆悉滅沒。若得是",
    "T12n0374_009:0422b26": "經具足無缺，人中象王諸菩薩等，當知如來",
    "T12n0374_009:0422b27": "無上正法將滅不久。」◎",
    "T12n0374_009:0422b28": "大般涅槃經卷第九"
}