{
    "T46n1911_002:0011a17": "摩訶止觀卷第二(上)",
    "T46n1911_002:0011a19": "隋天台智者大師說",
    "T46n1911_002:0011a20": "門人灌頂記",
    "T46n1911_002:0011a21": "[0011a21] ◎二勸進四種三昧入菩薩位。說是止觀",
    "T46n1911_002:0011a22": "者。夫欲登妙位非行不階。善解鑽搖醍",
    "T46n1911_002:0011a23": "醐可獲。法華云。又見佛子修種種行以求",
    "T46n1911_002:0011a24": "佛道。行法眾多略言其四。一常坐。二常行。",
    "T46n1911_002:0011a25": "三半行半坐。四非行非坐。通稱三昧者。調",
    "T46n1911_002:0011a26": "直定也。大論云。善心一處住不動。是名三",
    "T46n1911_002:0011a27": "昧。法界是一處。正觀能住不動。四行為緣。",
    "T46n1911_002:0011a28": "觀心藉緣調直。故稱三昧也。一常坐者。",
    "T46n1911_002:0011a29": "出文殊說文殊問兩般若。名為一行三昧。今",
    "T46n1911_002:0011b01": "初明方法。次明勸修。方法者。身論開遮。口",
    "T46n1911_002:0011b02": "論說默。意論止觀。身開常坐遮行住臥。或",
    "T46n1911_002:0011b03": "可處眾獨則彌善。居一靜室或空閑地。離",
    "T46n1911_002:0011b04": "諸喧鬧。安一繩床傍無餘座。九十日為一",
    "T46n1911_002:0011b05": "期。結跏正坐項脊端直。不動不搖不萎不",
    "T46n1911_002:0011b06": "倚。以坐自誓。肋不拄床。況復屍臥遊戲住",
    "T46n1911_002:0011b07": "立。除經行食便利。隨一佛方面端坐正向。",
    "T46n1911_002:0011b08": "時刻相續無須臾廢。所開者專坐。所遮者",
    "T46n1911_002:0011b09": "勿犯。不欺佛不負心不誑眾生。口說默",
    "T46n1911_002:0011b10": "者。若坐疲極。或疾病所困。或睡蓋所覆。內",
    "T46n1911_002:0011b11": "外障侵奪正念心不能遣&#x5374;。當專稱一佛",
    "T46n1911_002:0011b12": "名字慚愧懺悔以命自歸。與稱十方佛名",
    "T46n1911_002:0011b13": "功德正等。所以者何。如人憂喜&#x6B1D;怫舉聲歌",
    "T46n1911_002:0011b14": "哭悲笑則暢。行人亦爾。風觸七處成身業。",
    "T46n1911_002:0011b15": "聲響出脣成口業。二能助意成機感佛俯",
    "T46n1911_002:0011b16": "降。如人引重自力不前。假傍救助則蒙輕",
    "T46n1911_002:0011b17": "舉。行人亦爾。心弱不能排障。稱名請護惡",
    "T46n1911_002:0011b18": "緣不能壞。若於法門未了。當親近解般",
    "T46n1911_002:0011b19": "若者。如聞修學。能入一行三昧面見諸佛",
    "T46n1911_002:0011b20": "上菩薩位。誦經誦&#x546A;尚喧於靜。況世俗言",
    "T46n1911_002:0011b21": "語耶。意止觀者。端坐正念。蠲除惡覺捨諸",
    "T46n1911_002:0011b22": "亂想。莫雜思惟不取相貌。但專繫緣法界",
    "T46n1911_002:0011b23": "一念法界。繫緣是止。一念是觀。信一切法",
    "T46n1911_002:0011b24": "皆是佛法。無前無後無復際畔。無知者無",
    "T46n1911_002:0011b25": "說者。若無知無說則非有非無。非知者",
    "T46n1911_002:0011b26": "非不知者。離此二邊住無所住。如諸佛",
    "T46n1911_002:0011b27": "住安處寂滅法界。聞此深法勿生驚怖。此",
    "T46n1911_002:0011b28": "法界亦名菩提。亦名不可思議境界。亦名",
    "T46n1911_002:0011b29": "般若。亦名不生不滅。如是等一切法與法",
    "T46n1911_002:0011c01": "界無二無別。聞無二無別勿生疑惑。能",
    "T46n1911_002:0011c02": "如是觀者。是觀如來十號。觀如來時不謂",
    "T46n1911_002:0011c03": "如來為如來。無有如來為如來。亦無如來",
    "T46n1911_002:0011c04": "智能知如來者。如來及如來智。無二相。無",
    "T46n1911_002:0011c05": "動相。不作相。不在方不離方。非三世非",
    "T46n1911_002:0011c06": "不三世。非二相非不二相。非垢相非淨",
    "T46n1911_002:0011c07": "相。此觀如來甚為希有。猶如虛空無有",
    "T46n1911_002:0011c08": "過失增長正念。見佛相好如照水鏡自",
    "T46n1911_002:0011c09": "見其形。初見一佛。次見十方佛。不用神",
    "T46n1911_002:0011c10": "通往見佛。唯住此處見諸佛聞佛說法。",
    "T46n1911_002:0011c11": "得如實義為一切眾生見如來。而不取如",
    "T46n1911_002:0011c12": "來相。化一切眾生向涅槃而不取涅槃相。",
    "T46n1911_002:0011c13": "為一切眾生發大莊嚴而不見莊嚴相。無",
    "T46n1911_002:0011c14": "形無相無見聞知。佛不證得是為希有。何",
    "T46n1911_002:0011c15": "以故。佛即法界。若以法界證法界即是諍",
    "T46n1911_002:0011c16": "論。無證無得。觀眾生相如諸佛相。眾生界",
    "T46n1911_002:0011c17": "量如諸佛界量。諸佛界量不可思議。眾生界",
    "T46n1911_002:0011c18": "量亦不可思議。眾生界住如虛空住。以不住",
    "T46n1911_002:0011c19": "法以無相法住般若中。不見凡法云何",
    "T46n1911_002:0011c20": "捨。不見聖法云何取。生死涅槃垢淨亦如",
    "T46n1911_002:0011c21": "是。不捨不取但住實際。如此觀眾生真",
    "T46n1911_002:0011c22": "佛法界。觀貪欲瞋癡諸煩惱。恒是寂滅行。是",
    "T46n1911_002:0011c23": "無動行。非生死法非涅槃法。不捨諸見不",
    "T46n1911_002:0011c24": "捨無為。而修佛道。非修道非不修道。是",
    "T46n1911_002:0011c25": "名正住煩惱法界也。觀業重者。無出五",
    "T46n1911_002:0011c26": "逆。五逆即是菩提。菩提五逆無二相。無覺",
    "T46n1911_002:0011c27": "者。無知者。無分別者。逆罪相實相相。皆不",
    "T46n1911_002:0011c28": "可思議不可壞。本無本性。一切業緣皆住",
    "T46n1911_002:0011c29": "實際。不來不去非因非果。是為觀業即是",
    "T46n1911_002:0012a01": "法界印。法界印四魔所不能壞魔不得便。",
    "T46n1911_002:0012a02": "何以故。魔即法界印。法界印云何毀法界印。",
    "T46n1911_002:0012a03": "以此意歷一切法亦應可解。上所說者",
    "T46n1911_002:0012a04": "皆是經文。勸修者。稱實功德獎於行者。法",
    "T46n1911_002:0012a05": "界法是佛真法。是菩薩印。聞此法不驚不",
    "T46n1911_002:0012a06": "畏。乃從百千萬億佛所久植德本。譬如長",
    "T46n1911_002:0012a07": "者失摩尼珠後還得之。心甚歡喜。四眾不",
    "T46n1911_002:0012a08": "聞此法。心則苦惱。若聞信解歡喜亦然。當",
    "T46n1911_002:0012a09": "知此人即是見佛。已曾從文殊聞是法。身",
    "T46n1911_002:0012a10": "子曰。諦了此義是名菩薩摩訶薩。彌勒云。",
    "T46n1911_002:0012a11": "是人近佛座佛覺此法故。故文殊云。聞此",
    "T46n1911_002:0012a12": "法不驚即是見佛。佛言。即住不退地具六",
    "T46n1911_002:0012a13": "波羅蜜。具一切佛法矣。若人欲得一切佛",
    "T46n1911_002:0012a14": "法相好威儀說法音聲十力無畏者。當行此",
    "T46n1911_002:0012a15": "一行三昧。勤行不懈則能得入。如治摩尼",
    "T46n1911_002:0012a16": "珠隨磨隨光。證不可思議功德。菩薩能知",
    "T46n1911_002:0012a17": "速得菩提。比丘比丘尼聞不驚。即隨佛出",
    "T46n1911_002:0012a18": "家。信士信女聞不驚。即真歸依。此之稱譽",
    "T46n1911_002:0012a19": "出彼兩經(云云)。[0012a19] ○二常行三昧者。先方法。次",
    "T46n1911_002:0012a20": "勸修。方法者。身開遮。口說默。意止觀。此法",
    "T46n1911_002:0012a21": "出般舟三昧經翻為佛立。佛立三義。一佛",
    "T46n1911_002:0012a22": "威力。二三昧力。三行者本功德力。能於定",
    "T46n1911_002:0012a23": "中見十方現在佛在其前立。如明眼人清",
    "T46n1911_002:0012a24": "夜觀星。見十方佛亦如是多。故名佛立三",
    "T46n1911_002:0012a25": "昧。十住婆沙偈云。是三昧住處。少中多差別。",
    "T46n1911_002:0012a26": "如是種種相。亦應須論議。住處者。或於初",
    "T46n1911_002:0012a27": "禪二三四中間。發是勢力能生三昧故名",
    "T46n1911_002:0012a28": "住處。初禪少二禪中三四多。或少時住名少。",
    "T46n1911_002:0012a29": "或見世界少。或見佛少故名少。中多亦如",
    "T46n1911_002:0012b01": "是。身開常行。行此法時避惡知識及癡人",
    "T46n1911_002:0012b02": "親屬鄉里。常獨處止不得希望他人有所",
    "T46n1911_002:0012b03": "求索。常乞食不受別請。嚴飾道場備諸供",
    "T46n1911_002:0012b04": "具香餚甘果。盥沐其身。左右出入改換衣",
    "T46n1911_002:0012b05": "服。唯專行旋。九十日為一期。須明師善內",
    "T46n1911_002:0012b06": "外律能開除妨障。於所聞三昧處如視",
    "T46n1911_002:0012b07": "世尊。不嫌不恚不見短長。當割肌肉供",
    "T46n1911_002:0012b08": "養師。況復餘耶。承事師如僕奉大家。若於",
    "T46n1911_002:0012b09": "師生惡。求是三昧終難得。須外護如母",
    "T46n1911_002:0012b10": "養子。須同行如共涉險。須要期誓願使",
    "T46n1911_002:0012b11": "我筋骨枯朽。學是三昧不得終不休息。起",
    "T46n1911_002:0012b12": "大信無能壞者。起大精進無能及者。所入",
    "T46n1911_002:0012b13": "智無能逮者。常與善師從事。終竟三月不",
    "T46n1911_002:0012b14": "得念世間想欲如彈指頃。三月終竟不得",
    "T46n1911_002:0012b15": "臥出如彈指頃。終竟三月行不得休息。除",
    "T46n1911_002:0012b16": "坐食左右。為人說經不得希望衣食。婆沙",
    "T46n1911_002:0012b17": "偈云。親近善知識。精進無懈怠。智慧甚堅",
    "T46n1911_002:0012b18": "牢。信力無妄動。口說默者。九十日身常行",
    "T46n1911_002:0012b19": "無休息。九十日口常唱阿彌陀佛名無休",
    "T46n1911_002:0012b20": "息。九十日心常念阿彌陀佛無休息或唱",
    "T46n1911_002:0012b21": "念俱運。或先念後唱。或先唱後念。唱念相繼",
    "T46n1911_002:0012b22": "無休息時。若唱彌陀即是唱十方佛功德",
    "T46n1911_002:0012b23": "等。但專以彌陀為法門主。舉要言之。步步",
    "T46n1911_002:0012b24": "聲聲念念唯在阿彌陀佛。意論止觀者。念",
    "T46n1911_002:0012b25": "西方阿彌陀佛。去此十萬億佛剎。在寶地寶",
    "T46n1911_002:0012b26": "池寶樹寶堂。眾菩薩中央坐說經。三月常念",
    "T46n1911_002:0012b27": "佛。云何念。念三十二相。從足下千輻輪相。",
    "T46n1911_002:0012b28": "一一逆緣念諸相乃至無見頂。亦應從頂",
    "T46n1911_002:0012b29": "相順緣。乃至千輻輪。令我亦逮是相。又念",
    "T46n1911_002:0012c01": "我當從心得佛從身得佛。佛不用心得",
    "T46n1911_002:0012c02": "不用身得。不用心得佛色。不用色得佛",
    "T46n1911_002:0012c03": "心。何以故。心者佛無心。色者佛無色。故不",
    "T46n1911_002:0012c04": "用色心得三菩提。佛色已盡乃至識已盡。",
    "T46n1911_002:0012c05": "佛所說盡者癡人不知智者曉了。不用身",
    "T46n1911_002:0012c06": "口得佛。不用智慧得佛。何以故。智慧索",
    "T46n1911_002:0012c07": "不可得。自索我了不可得。亦無所見。一切",
    "T46n1911_002:0012c08": "法本無所有壞本絕本(其一)如夢見七寶親",
    "T46n1911_002:0012c09": "屬歡樂。覺已追念不知在何處。如是念",
    "T46n1911_002:0012c10": "佛。又如舍衛有女名須門。聞之心喜。夜夢",
    "T46n1911_002:0012c11": "從事。覺已念之。彼不來我不往。而樂事宛",
    "T46n1911_002:0012c12": "然。當如是念佛。如人行大澤飢渴夢得",
    "T46n1911_002:0012c13": "美食覺已腹空。自念一切所有法皆如夢。",
    "T46n1911_002:0012c14": "當如是念佛。數數念莫得休息。用是念",
    "T46n1911_002:0012c15": "當生阿彌陀佛國。是名如相念。如人以寶",
    "T46n1911_002:0012c16": "倚&#x7460;璃上影現其中。亦如比丘觀骨骨起",
    "T46n1911_002:0012c17": "種種光。此無持來者。亦無有是骨。是意作",
    "T46n1911_002:0012c18": "耳。如鏡中像不外來不中生。以鏡淨故自",
    "T46n1911_002:0012c19": "見其形。行人色清淨所有者清淨。欲見佛即",
    "T46n1911_002:0012c20": "見佛。見即問問即報。聞經大歡喜(其二)自念",
    "T46n1911_002:0012c21": "佛從何所來。我亦無所至。我所念即見。心",
    "T46n1911_002:0012c22": "作佛心自見心見佛心。是佛心是我心見佛。",
    "T46n1911_002:0012c23": "心不自知心心不自見心。心有想為癡心",
    "T46n1911_002:0012c24": "無想是泥洹。是法無可示者皆念所為。設",
    "T46n1911_002:0012c25": "有念亦了無所有空耳(其三)偈云。心者不知",
    "T46n1911_002:0012c26": "心。有心不見心。心起想即癡無想即泥",
    "T46n1911_002:0012c27": "洹。諸佛從心得解脫。心者無垢名清淨。五",
    "T46n1911_002:0012c28": "道鮮潔不受色。有解此者成大道。是名佛",
    "T46n1911_002:0012c29": "印。無所貪無所著。無所求無所想。所有",
    "T46n1911_002:0013a01": "盡所欲盡。無所從生無所可滅。無所壞",
    "T46n1911_002:0013a02": "敗。道要道本。是印二乘不能壞。何況魔邪",
    "T46n1911_002:0013a03": "(云云)。婆沙明新發意菩薩。先念佛色相相體",
    "T46n1911_002:0013a04": "相業相果相用得下勢力。次念佛四十不共",
    "T46n1911_002:0013a05": "法心得中勢力。次念實佛得佛上勢力。",
    "T46n1911_002:0013a06": "而不著色法二身。偈云。不貪著色身。法身",
    "T46n1911_002:0013a07": "亦不著。善知一切法永寂如虛空。勸修者。",
    "T46n1911_002:0013a08": "若人欲得智慧如大海。令無能為我作師",
    "T46n1911_002:0013a09": "者。於此坐不運神通。悉見諸佛。悉聞所",
    "T46n1911_002:0013a10": "說。悉能受持者。常行三昧。於諸功德最為",
    "T46n1911_002:0013a11": "第一。此三昧是諸佛母。佛眼佛父無生大悲",
    "T46n1911_002:0013a12": "母。一切諸如來從是二法生。碎大千地及",
    "T46n1911_002:0013a13": "草木為塵。一塵為一佛剎。滿爾世界中寶",
    "T46n1911_002:0013a14": "用布施其福甚多。不如聞此三昧不驚不",
    "T46n1911_002:0013a15": "畏。況信受持讀誦為人說。況定心修習如",
    "T46n1911_002:0013a16": "[(殼-一)/牛]牛乳頃。況能成是三昧。故無量無量。婆",
    "T46n1911_002:0013a17": "沙云。劫火官賊怨毒龍獸眾病侵是人者無",
    "T46n1911_002:0013a18": "有是處。此人常為天龍八部諸佛皆共護",
    "T46n1911_002:0013a19": "念稱讚。皆共欲見共來其所。若聞此三昧",
    "T46n1911_002:0013a20": "如上四番功德皆隨喜。三世諸佛菩薩皆隨",
    "T46n1911_002:0013a21": "喜。復勝上四番功德。若不修如是法失無",
    "T46n1911_002:0013a22": "量重寶。人天為之憂悲。如齆人把栴檀而",
    "T46n1911_002:0013a23": "不嗅。如田家子以摩尼珠博一頭牛(云云)。",
    "T46n1911_002:0013a24": "[0013a24] ○三明半行半坐。亦先方法次勸修。方法者。",
    "T46n1911_002:0013a25": "身開遮。口說默。意止觀。此出二經。方等云。",
    "T46n1911_002:0013a26": "旋百二十匝&#x5374;坐思惟。法華云。其人若行若",
    "T46n1911_002:0013a27": "立讀誦是經。若坐思惟是經。我乘六牙白",
    "T46n1911_002:0013a28": "象現其人前。故知俱用半行半坐為方法",
    "T46n1911_002:0013a29": "也。方等至尊不可聊爾。若欲修習神明為",
    "T46n1911_002:0013b01": "證。先求夢王。若得見一是許懺悔。於閑",
    "T46n1911_002:0013b02": "靜處莊嚴道場。香泥塗地及室內外。作圓",
    "T46n1911_002:0013b03": "壇彩畫懸五色幡。燒海岸香然燈敷高座。",
    "T46n1911_002:0013b04": "請二十四尊像多亦無妨。設餚饌盡心力。",
    "T46n1911_002:0013b05": "須新淨衣&#x97B5;屩。無新浣故。出入著脫無令",
    "T46n1911_002:0013b06": "參雜。七日長齋。日三時洗浴。初日供養僧",
    "T46n1911_002:0013b07": "隨意多少。別請一明了內外律者為師。",
    "T46n1911_002:0013b08": "受二十四戒及陀羅尼&#x546A;。對師說罪。要用",
    "T46n1911_002:0013b09": "月八日十五日。當以七日為一期。決不可",
    "T46n1911_002:0013b10": "減。若能更進隨意堪任。十人已還不得出",
    "T46n1911_002:0013b11": "此。俗人亦許。須辦單縫三衣備佛法式",
    "T46n1911_002:0013b12": "也。口說默者。預誦陀羅尼&#x546A;一篇使利。",
    "T46n1911_002:0013b13": "於初日分異口同音。三遍召請三寶十佛。",
    "T46n1911_002:0013b14": "方等父母。十法王子。召請法在國清百錄中。",
    "T46n1911_002:0013b15": "請竟燒香運念三業供養。供養訖禮前所請",
    "T46n1911_002:0013b16": "三寶。禮竟以志誠心悲泣雨淚。陳悔罪咎",
    "T46n1911_002:0013b17": "竟。起旋百二十匝。一旋一&#x546A;不遲不疾不",
    "T46n1911_002:0013b18": "高不下。旋&#x546A;竟禮十佛方等十法王子。如",
    "T46n1911_002:0013b19": "是作已。&#x5374;坐思惟。思惟訖。更起旋&#x546A;。旋&#x546A;",
    "T46n1911_002:0013b20": "竟。更&#x5374;坐思惟。周而復始。終竟七日。其法如",
    "T46n1911_002:0013b21": "是。從第二時略召請。餘悉如常。意止觀",
    "T46n1911_002:0013b22": "者。經令思惟。思惟摩訶袒持陀羅尼。翻為",
    "T46n1911_002:0013b23": "大祕要遮惡持善。祕要秖是實相中道正空。",
    "T46n1911_002:0013b24": "經言。吾從真實中來。真實者寂滅相。寂滅",
    "T46n1911_002:0013b25": "相者無有所求。求者亦空。得者著者。實者",
    "T46n1911_002:0013b26": "來者。語者問者悉空。寂滅涅槃亦復皆空。一",
    "T46n1911_002:0013b27": "切虛空分界亦復皆空(其一)無所求中吾故求",
    "T46n1911_002:0013b28": "之。如是空空真實之法。當於何求。六波羅",
    "T46n1911_002:0013b29": "蜜中求(其二)此與大品十八空同。大經迦毘",
    "T46n1911_002:0013c01": "羅城空。如來空大涅槃空。更無有異。以此",
    "T46n1911_002:0013c02": "空慧歷一切事無不成觀。方等者。或言",
    "T46n1911_002:0013c03": "廣平。今言。方者法也。般若有四種方法。謂",
    "T46n1911_002:0013c04": "四門入清涼池即方也。所契之理平等大慧",
    "T46n1911_002:0013c05": "即等也。令求夢王。即二觀前方便也。道場",
    "T46n1911_002:0013c06": "即清淨境界也。治五住糠顯實相米。亦是",
    "T46n1911_002:0013c07": "定慧用莊嚴法身也。香塗者。即無上尸羅",
    "T46n1911_002:0013c08": "也。五色蓋者。觀五陰免子縛起大慈悲",
    "T46n1911_002:0013c09": "覆法界也。圓壇者。即實相不動地也。繒旛",
    "T46n1911_002:0013c10": "即翻法界上迷生動出之解。旛壇不相離。",
    "T46n1911_002:0013c11": "即動出不動出不相離也。香燈即戒慧也。高",
    "T46n1911_002:0013c12": "座者諸法空也。一切佛皆栖此空。二十四像",
    "T46n1911_002:0013c13": "者。即是逆順觀十二因緣覺了智也。餚饌",
    "T46n1911_002:0013c14": "者。即是無常苦酢助道觀也。新淨衣者。即寂",
    "T46n1911_002:0013c15": "滅忍也。瞋惑重積稱故。翻瞋起忍名為新。",
    "T46n1911_002:0013c16": "七日即七覺也。一日即一實諦也。三洗即觀",
    "T46n1911_002:0013c17": "一實修三觀蕩三障淨三智也。一師者。",
    "T46n1911_002:0013c18": "即一實諦也。二十四戒者。逆順十二因緣發",
    "T46n1911_002:0013c19": "道共戒也。&#x546A;者囑對也。瓔珞明十二因緣",
    "T46n1911_002:0013c20": "有十種。即有一百二十支。一&#x546A;一支。束而",
    "T46n1911_002:0013c21": "言之秖是三道。謂苦業煩惱也。今&#x546A;此因",
    "T46n1911_002:0013c22": "緣即是&#x546A;於三道而論懺悔。事懺懺苦道",
    "T46n1911_002:0013c23": "業道。理懺懺煩惱道。文云。犯沙彌戒乃至大",
    "T46n1911_002:0013c24": "比丘戒。若不還生無有是處。即懺業道文",
    "T46n1911_002:0013c25": "也。眼耳諸根清淨即懺苦道文也。第七日見",
    "T46n1911_002:0013c26": "十方佛聞法得不退轉。即懺煩惱道文也。",
    "T46n1911_002:0013c27": "三障去即十二因緣樹壞。亦是五陰舍空。思",
    "T46n1911_002:0013c28": "惟實相正破於此。故名諸佛實法懺悔也。",
    "T46n1911_002:0013c29": "勸修者。諸佛得道皆由此法。是佛父母世間",
    "T46n1911_002:0014a01": "無上大寶。若能修行得全分寶。但能讀誦得",
    "T46n1911_002:0014a02": "中分寶。華香供養得下分寶。佛與文殊說",
    "T46n1911_002:0014a03": "下分寶所不能盡。況中上耶。若從地積寶",
    "T46n1911_002:0014a04": "至梵天以奉於佛。不如施持經者一食充",
    "T46n1911_002:0014a05": "軀。如經廣說(云云)。約法華亦明方法勸修。",
    "T46n1911_002:0014a06": "方法者。身開遮。口說默。意止觀。身開為十。",
    "T46n1911_002:0014a07": "一嚴淨道場。二淨身。三三業供養。四請佛。",
    "T46n1911_002:0014a08": "五禮佛。六六根懺悔。七遶旋。八誦經。九坐",
    "T46n1911_002:0014a09": "禪。十證相。別有一卷名法華三昧。是天台",
    "T46n1911_002:0014a10": "師所著流傳於世。行者宗之。此則兼於說",
    "T46n1911_002:0014a11": "默。不復別論也。意止觀者。普賢觀云專誦",
    "T46n1911_002:0014a12": "大乘不入三昧。日夜六時懺六根罪。安樂",
    "T46n1911_002:0014a13": "行品云。於諸法無所行。亦不行不分別。二",
    "T46n1911_002:0014a14": "經本為相成。豈可執文拒競。蓋乃為緣前",
    "T46n1911_002:0014a15": "後互出。非碩異也。安樂行品護持讀誦解說",
    "T46n1911_002:0014a16": "深心禮拜等。豈非事耶。觀經明無相懺悔。",
    "T46n1911_002:0014a17": "我心自空罪福無主。慧日能消除。豈非理耶。",
    "T46n1911_002:0014a18": "南岳師云。有相安樂行無相安樂行。豈非就",
    "T46n1911_002:0014a19": "事理得如是名。持是行人涉事修六根懺。",
    "T46n1911_002:0014a20": "為悟入弄引。故名有相。若直觀一切法空",
    "T46n1911_002:0014a21": "為方便者。故言無相。妙證之時悉皆兩捨。",
    "T46n1911_002:0014a22": "若得此意。於二經無疑。今歷文修觀。言",
    "T46n1911_002:0014a23": "六牙白象者。是菩薩無漏六神通。牙有利用",
    "T46n1911_002:0014a24": "如通之捷疾。象有大力表法身荷負。無漏",
    "T46n1911_002:0014a25": "無染稱之為白。頭上三人一持金剛杵。一",
    "T46n1911_002:0014a26": "持金剛輪。一持如意珠。表三智居無漏頂",
    "T46n1911_002:0014a27": "(云云)。杵擬象能行表慧導行。輪轉表出假。",
    "T46n1911_002:0014a28": "如意表中。牙上有池表八解是禪體。通是",
    "T46n1911_002:0014a29": "定用。體用不相離故。牙端有池池中有華",
    "T46n1911_002:0014b01": "華表妙因。以神通力淨佛國土利益眾生。",
    "T46n1911_002:0014b02": "即是因。因從通生如華由池發。華中有女",
    "T46n1911_002:0014b03": "女表慈。若無無緣慈。豈能以神通力促身",
    "T46n1911_002:0014b04": "令小入此娑婆。通由慈運如華擎女。女執",
    "T46n1911_002:0014b05": "樂器表四攝也。慈修身口現種種同事利",
    "T46n1911_002:0014b06": "行。財法二施引物多端。如五百樂器音聲無",
    "T46n1911_002:0014b07": "量也。示喜見身者。是普現色身三昧也。隨",
    "T46n1911_002:0014b08": "所宜樂而為現之。未必純作白玉之像。語",
    "T46n1911_002:0014b09": "言陀羅尼者。即是慈熏口說種種法也。皆",
    "T46n1911_002:0014b10": "法華三昧之異名。得此意。於象身上自在",
    "T46n1911_002:0014b11": "作法門也。勸修者。普賢觀曰。若七眾犯戒。",
    "T46n1911_002:0014b12": "欲一彈指頃除滅百千萬億阿僧祇劫生死",
    "T46n1911_002:0014b13": "之罪者。欲發菩提心不斷煩惱而入涅",
    "T46n1911_002:0014b14": "槃。不離五欲而淨諸根。見障外事。欲見",
    "T46n1911_002:0014b15": "分身多寶釋迦佛者。欲得法華三昧一切語",
    "T46n1911_002:0014b16": "言陀羅尼。入如來室著如來衣坐如來座。",
    "T46n1911_002:0014b17": "於天龍八部眾中說法者。欲得文殊藥王",
    "T46n1911_002:0014b18": "諸大菩薩持華香住立空中侍奉者。應當",
    "T46n1911_002:0014b19": "修習此法華經。讀誦大乘念大乘事。令此",
    "T46n1911_002:0014b20": "空慧與心相應。念諸菩薩母。無上勝方便從",
    "T46n1911_002:0014b21": "思實相生。眾罪如霜露慧日能消除。成",
    "T46n1911_002:0014b22": "辦如此諸事無不具足。能持此經者。則",
    "T46n1911_002:0014b23": "為得見我亦見於汝。亦供養多寶及分身。",
    "T46n1911_002:0014b24": "令諸佛歡喜。如經廣說。誰聞如是法不發",
    "T46n1911_002:0014b25": "菩提心。除彼不肖人癡瞑無智者耳。◎",
    "T46n1911_002:0014b26": "[0014b26] ◎四非行非坐三昧者。上一向用行坐。此既",
    "T46n1911_002:0014b27": "異上。為成四句故名非行非坐。實通行坐",
    "T46n1911_002:0014b28": "及一切事。而南岳師呼為隨自意。意起即修",
    "T46n1911_002:0014b29": "三昧。大品稱覺意三昧。意之趣向皆覺識明",
    "T46n1911_002:0014c01": "了。雖復三名實是一法。今依經釋名。覺者",
    "T46n1911_002:0014c02": "照了也。意者心數也。三昧如前釋。行者心數",
    "T46n1911_002:0014c03": "起時反照觀察。不見動轉根原終末。來處去",
    "T46n1911_002:0014c04": "處。故名覺意。諸數無量。何故對意論覺。",
    "T46n1911_002:0014c05": "窮諸法源皆由意造。故以意為言端。對境",
    "T46n1911_002:0014c06": "覺知異乎木石名為心。次心籌量名為意。",
    "T46n1911_002:0014c07": "了了別知名為識。如是分別墮心想見倒",
    "T46n1911_002:0014c08": "中。豈名為覺。覺者。了知心中非有意亦",
    "T46n1911_002:0014c09": "非不有意。心中非有識亦非不有識。意",
    "T46n1911_002:0014c10": "中非有心亦非不有心。意中非有識。亦",
    "T46n1911_002:0014c11": "非不有識。識中非有意亦非不有意。識",
    "T46n1911_002:0014c12": "中非有心亦非不有心。心意識非一故立",
    "T46n1911_002:0014c13": "三名。非三故說一性。若知名非名則性亦",
    "T46n1911_002:0014c14": "非性。非名故不三非性故不一。非三故不",
    "T46n1911_002:0014c15": "散非一故不合。不合故不空不散故不",
    "T46n1911_002:0014c16": "有。非有故不常非空故不斷。若不見常",
    "T46n1911_002:0014c17": "斷終不見一異。若觀意者則攝心識。一切",
    "T46n1911_002:0014c18": "法亦爾。若破意無明則壞餘使皆去。故諸法",
    "T46n1911_002:0014c19": "雖多但舉意以明三昧。觀則調直故言覺",
    "T46n1911_002:0014c20": "意三昧也。隨自意非行非坐準此可解。就",
    "T46n1911_002:0014c21": "此為四。一約諸經。二約諸善。三約諸惡。",
    "T46n1911_002:0014c22": "四約諸無記。諸經行法上三不攝者。即屬",
    "T46n1911_002:0014c23": "隨自意也。且約請觀音示其相。於靜處",
    "T46n1911_002:0014c24": "嚴道場。旛蓋香燈請彌陀像觀音勢至二菩",
    "T46n1911_002:0014c25": "薩像安於西方。設楊枝淨水。若便利左右",
    "T46n1911_002:0014c26": "以香塗身澡浴清淨。著新淨衣。齋日建首。",
    "T46n1911_002:0014c27": "當正向西方五體投地禮三寶七佛釋尊",
    "T46n1911_002:0014c28": "彌陀。三陀羅尼二菩薩聖眾。禮已胡跪燒香",
    "T46n1911_002:0014c29": "散華。至心運想如常法。供養已端身正心",
    "T46n1911_002:0015a01": "結跏趺坐。繫念數息十息為一念十念",
    "T46n1911_002:0015a02": "成就已起燒香。為眾生故。三遍請上三寶。",
    "T46n1911_002:0015a03": "請竟三稱三寶名。加稱觀世音。合十指掌",
    "T46n1911_002:0015a04": "誦四行偈竟。又誦三篇&#x546A;。或一遍。或七遍。",
    "T46n1911_002:0015a05": "看時早晚。誦&#x546A;竟披陳懺悔。自憶所犯。發",
    "T46n1911_002:0015a06": "露洗浣已禮上所請。禮已一人登高座。若唱",
    "T46n1911_002:0015a07": "若誦此經文。餘人諦聽。午前初夜其方法如",
    "T46n1911_002:0015a08": "此。餘時如常儀。若嫌闕略可尋經補益",
    "T46n1911_002:0015a09": "(云云)。經云。眼與色相應云何攝住。乃至意與",
    "T46n1911_002:0015a10": "攀緣相應。云何攝住者。大集云。如心住。如",
    "T46n1911_002:0015a11": "即空也。此文一一皆入如實之際。即是如空",
    "T46n1911_002:0015a12": "之異名耳。地無堅者。若謂地是有。有即實。",
    "T46n1911_002:0015a13": "實是堅義。若謂地是無。是亦有亦無非有非",
    "T46n1911_002:0015a14": "無。是事實。皆是堅義。今明畢竟不可得亡",
    "T46n1911_002:0015a15": "其堅性也。水性不住者。謂水為有。有即是",
    "T46n1911_002:0015a16": "住。乃至謂水是非有非無。亦即是住。今不",
    "T46n1911_002:0015a17": "住有四句。亦不住無四句中。亦不住不可",
    "T46n1911_002:0015a18": "說中。故言水性不住。風性無礙者。觀風為",
    "T46n1911_002:0015a19": "有有即是礙。乃至謂風非有非無。亦無無四",
    "T46n1911_002:0015a20": "句。故言風性無礙。火大不實者。火不從自",
    "T46n1911_002:0015a21": "生。乃至不從無因生。本無自性賴緣而",
    "T46n1911_002:0015a22": "有。故言不實。觀色既爾。受想行識一一皆",
    "T46n1911_002:0015a23": "入如實之際。觀陰既爾。十二因緣如谷響。",
    "T46n1911_002:0015a24": "如芭蕉堅露電等。一時運念令空觀成。勤",
    "T46n1911_002:0015a25": "須修習使得相應。觀慧之本不可闕也。銷",
    "T46n1911_002:0015a26": "伏毒害陀羅尼能破報障。毘舍離人平復如",
    "T46n1911_002:0015a27": "本。破惡業陀羅尼能破業障。破梵行人蕩",
    "T46n1911_002:0015a28": "除糞穢令得清淨。六字章句陀羅尼能破",
    "T46n1911_002:0015a29": "煩惱障。淨於三毒根成佛道無疑。六字即",
    "T46n1911_002:0015b01": "是六觀世音。能破六道三障。所謂大悲觀世",
    "T46n1911_002:0015b02": "音破地獄道三障。此道苦重宜用大悲。大",
    "T46n1911_002:0015b03": "慈觀世音破餓鬼道三障。此道飢渴宜用大",
    "T46n1911_002:0015b04": "慈。師子無畏觀世音破畜生道三障。獸王威",
    "T46n1911_002:0015b05": "猛宜用無畏也。大光普照觀世音破阿脩",
    "T46n1911_002:0015b06": "羅道三障。其道猜忌嫉疑偏宜用普照也。",
    "T46n1911_002:0015b07": "天人丈夫觀世音破人道三障。人道有事理。",
    "T46n1911_002:0015b08": "事伏憍慢稱天人。理則見佛性故稱丈夫。",
    "T46n1911_002:0015b09": "大梵深遠觀世音破天道三障。梵是天主標",
    "T46n1911_002:0015b10": "主得臣也。廣六觀世音即是二十五三昧。",
    "T46n1911_002:0015b11": "大悲即是無垢三昧。大慈即是心樂三昧。師",
    "T46n1911_002:0015b12": "子即是不退三昧。大光即是歡喜三昧。丈夫",
    "T46n1911_002:0015b13": "即是如幻等四三昧。大梵即是不動等十七",
    "T46n1911_002:0015b14": "三昧。自思之可見(云云)。此經通三乘人懺悔。",
    "T46n1911_002:0015b15": "若自調自度殺諸結賊成阿羅漢。若福厚根",
    "T46n1911_002:0015b16": "利觀無明行等成緣覺道。若起大悲身如",
    "T46n1911_002:0015b17": "&#x7460;璃毛孔見佛。得首楞嚴住不退轉。諸大",
    "T46n1911_002:0015b18": "乘經有此流類。或七佛八菩薩懺。或虛空藏",
    "T46n1911_002:0015b19": "八百日塗廁。如此等皆是隨自意攝(云云)。[0015b19] ○",
    "T46n1911_002:0015b20": "二歷諸善即為二。先分別四運次歷眾善。",
    "T46n1911_002:0015b21": "初明四運者。夫心識無形不可見。約四",
    "T46n1911_002:0015b22": "相分別。謂未念欲念念念已。未念名心未",
    "T46n1911_002:0015b23": "起。欲念名心欲起。念名正緣境住。念已",
    "T46n1911_002:0015b24": "名緣境謝。若能了達此四。即入一相無相。",
    "T46n1911_002:0015b25": "問。未念未起。已念已謝。此二皆無心。無心",
    "T46n1911_002:0015b26": "則無相。云何可觀。答。未念雖未起非畢竟",
    "T46n1911_002:0015b27": "無。如人未作作後便作作。不可以未作",
    "T46n1911_002:0015b28": "作故便言無人。若定無人後誰作作。以",
    "T46n1911_002:0015b29": "有未作作人。則將有作作。心亦如是。因",
    "T46n1911_002:0015c01": "未念故得有欲念。若無未念何得有欲",
    "T46n1911_002:0015c02": "念。是故未念雖未有不得畢竟無念也。念",
    "T46n1911_002:0015c03": "已雖滅亦可觀察。如人作竟不得言無。",
    "T46n1911_002:0015c04": "若定無人前誰作作。念已心滅亦復如是。不",
    "T46n1911_002:0015c05": "得言永滅。若永滅者則是斷見無因無果。",
    "T46n1911_002:0015c06": "是故念已雖滅亦可得觀。問。過去已去。未",
    "T46n1911_002:0015c07": "來未至。現在不住。若離三世則無別心。",
    "T46n1911_002:0015c08": "觀何等心。答汝問非也。若過去永滅畢竟不",
    "T46n1911_002:0015c09": "可知。未來未起不可知。現在無住不可",
    "T46n1911_002:0015c10": "知。云何諸聖人知三世心。鬼神尚知自他",
    "T46n1911_002:0015c11": "三世。云何佛法行人起斷滅龜毛兔角見。當",
    "T46n1911_002:0015c12": "知三世心雖無定實亦可得知。故偈云諸",
    "T46n1911_002:0015c13": "佛之所說。雖空亦不斷。相續亦不常。罪福",
    "T46n1911_002:0015c14": "亦不失。若起斷滅如盲對色。於佛法中",
    "T46n1911_002:0015c15": "無正觀眼空無所獲。行者既知心有四相。",
    "T46n1911_002:0015c16": "隨心所起善惡諸念。以無住著智反照觀",
    "T46n1911_002:0015c17": "察也。次歷善事。善事眾多。且約六度。若有",
    "T46n1911_002:0015c18": "諸塵須捨六受。若無財物須運六作。捨",
    "T46n1911_002:0015c19": "運共論有十二事。初論眼受色時。未見欲",
    "T46n1911_002:0015c20": "見見見已。四運心皆不可見。亦不得不",
    "T46n1911_002:0015c21": "見。又反觀覺色之心。不從外來。外來於",
    "T46n1911_002:0015c22": "我無預。不從內出。內出不待因緣。既無",
    "T46n1911_002:0015c23": "內外亦無中間。不常自有。當知覺色者畢",
    "T46n1911_002:0015c24": "竟空寂。所觀色與空等能觀色者與盲等。乃",
    "T46n1911_002:0015c25": "至意緣法。未緣欲緣緣緣已。四心皆不可得。",
    "T46n1911_002:0015c26": "反觀覺法之心。不外來不內出。無法塵",
    "T46n1911_002:0015c27": "無法者悉與空等。是為覺六受觀(云云)。眼",
    "T46n1911_002:0015c28": "根色塵空明。各各無見亦無分別。因緣和合",
    "T46n1911_002:0015c29": "生眼識。眼識因緣生意識。意識生時即能分",
    "T46n1911_002:0016a01": "別。依意識則有眼識。眼識能見。見已生貪。",
    "T46n1911_002:0016a02": "貪染於色毀所受戒。此是地獄四運。意實",
    "T46n1911_002:0016a03": "愛色覆諱言不。此鬼道四運。於色生著而",
    "T46n1911_002:0016a04": "計我我所。畜生四運。我色他色我勝他劣阿",
    "T46n1911_002:0016a05": "脩羅四運。他惠我色不與不取。於此色上",
    "T46n1911_002:0016a06": "起仁讓貞信明等五戒十善。人天四運。觀",
    "T46n1911_002:0016a07": "四運心。心相生滅。心心不住。心心三受。心",
    "T46n1911_002:0016a08": "心不自在。心心屬因緣。二乘四運。觀己四",
    "T46n1911_002:0016a09": "運過患如此。觀他四運亦復如是。即起慈",
    "T46n1911_002:0016a10": "悲而行六度。所以者何。六受之塵性相如此。",
    "T46n1911_002:0016a11": "無量劫來頑愚保著而不能捨。捨不能亡。",
    "T46n1911_002:0016a12": "今觀塵非塵於塵無受。觀根非根於己無",
    "T46n1911_002:0016a13": "著。觀人叵得亦無受者。三事皆空名檀波",
    "T46n1911_002:0016a14": "羅蜜。金剛般若云。若住色聲香味觸法布",
    "T46n1911_002:0016a15": "施。是名住相布施。如人入闇則無所見。不",
    "T46n1911_002:0016a16": "住聲味布施。是無相施。如人有目日光",
    "T46n1911_002:0016a17": "明照見種種色。直言不見相略猶難解。今",
    "T46n1911_002:0016a18": "不見色有相無相。亦有無相非有無相。若",
    "T46n1911_002:0016a19": "處處著相。引之令得出。不起六十二見。乃",
    "T46n1911_002:0016a20": "名無相檀到於彼岸。一切法趣檀成摩訶",
    "T46n1911_002:0016a21": "衍。是菩薩四運。又觀四運與虛空等即常。",
    "T46n1911_002:0016a22": "不受四運即樂。不為四運起業即我。四",
    "T46n1911_002:0016a23": "運不能染即淨。是佛法四運。如是四運雖",
    "T46n1911_002:0016a24": "空。空中具見種種四運。乃至遍見恒沙佛",
    "T46n1911_002:0016a25": "法成摩訶衍。是為假名四運。若空不應具",
    "T46n1911_002:0016a26": "十法界。法界從因緣生。體復非有。非有故",
    "T46n1911_002:0016a27": "空。非空故有。不得空有雙照空有。三諦宛",
    "T46n1911_002:0016a28": "然。備佛知見。於四運心具足明了。觀聲香",
    "T46n1911_002:0016a29": "味觸法五受四運心。圓覺三諦不可思議亦",
    "T46n1911_002:0016b01": "復如是。準前可知。不復煩記。◎",
    "T46n1911_002:0016b02": "摩訶止觀卷第二(上)",
    "T46n1911_002:0016b05": "摩訶止觀卷第二(下)",
    "T46n1911_002:0016b07": "隋天台智者大師說",
    "T46n1911_002:0016b08": "門人灌頂記",
    "T46n1911_002:0016b09": "[0016b09] ◎次觀六作行檀者。觀未念行欲行行行",
    "T46n1911_002:0016b10": "已。四運遲速皆不可得。亦不見不可得。反",
    "T46n1911_002:0016b11": "觀覺心不外來。不內出不中間。不常自",
    "T46n1911_002:0016b12": "有。無行無行者畢竟空寂。而由心運役故",
    "T46n1911_002:0016b13": "有去來。或為毀戒或為誑他。或為眷屬或",
    "T46n1911_002:0016b14": "為勝彼。或為義讓或為善禪。或為涅槃或",
    "T46n1911_002:0016b15": "為慈悲。捨六塵運六作。方便去來舉足下",
    "T46n1911_002:0016b16": "足皆如幻化。怳[怡-台+兩]虛忽亡能亡所。千里之",
    "T46n1911_002:0016b17": "路不謂為遙。數步之地不謂為近。凡有所",
    "T46n1911_002:0016b18": "作不唐其功。不望其報。如此住檀攝成",
    "T46n1911_002:0016b19": "一切恒沙佛法。具摩訶衍能到彼岸。又觀",
    "T46n1911_002:0016b20": "一運心十法具足。一不定一故得為十。十",
    "T46n1911_002:0016b21": "不定十故得為一。非一非十雙照一十。",
    "T46n1911_002:0016b22": "一念心中具足三諦。住坐臥語默作作。亦",
    "T46n1911_002:0016b23": "復如是。準前可知。故法華云。又見佛子名",
    "T46n1911_002:0016b24": "衣上服。以用布施以求佛道。即此義也。前",
    "T46n1911_002:0016b25": "約十二事共論檀。今約一一事各各論六。",
    "T46n1911_002:0016b26": "行者行時以大悲眼觀眾生。不得眾生相。",
    "T46n1911_002:0016b27": "眾生於菩薩得無怖畏。是為行中檀。於眾",
    "T46n1911_002:0016b28": "生無所傷損不得罪福相。是名尸。行時",
    "T46n1911_002:0016b29": "心想不起。亦無動搖無有住處。陰入界等",
    "T46n1911_002:0016c01": "亦悉不動。是名忍。行時不得舉足下足。心",
    "T46n1911_002:0016c02": "無前思後覺。一切法中無生住滅。是名精",
    "T46n1911_002:0016c03": "進。不得身心生死涅槃。一切法中無受念",
    "T46n1911_002:0016c04": "著不味不亂。是名禪。行時頭等六分如雲",
    "T46n1911_002:0016c05": "如影夢幻響化。無生滅斷常。陰界入空寂",
    "T46n1911_002:0016c06": "無縛無脫。是名般若。具如首楞嚴中廣說。",
    "T46n1911_002:0016c07": "又行中寂然有定相。若不察之於定生染",
    "T46n1911_002:0016c08": "貪著禪味。今觀定心。心尚無心定在何處。",
    "T46n1911_002:0016c09": "當知此定從顛倒生。如是觀時不見於空",
    "T46n1911_002:0016c10": "及與不空。即破定相不生貪著。以方便生",
    "T46n1911_002:0016c11": "是菩薩解。行者未悟或計我能觀心。謂是",
    "T46n1911_002:0016c12": "妙慧。著慧自高是名智障。同彼外道不得",
    "T46n1911_002:0016c13": "解脫。即反照能觀之心不見住處亦無起",
    "T46n1911_002:0016c14": "滅。畢竟無有觀者及非觀者。觀者既無。誰",
    "T46n1911_002:0016c15": "觀諸法。不得觀心者即離觀想。大論云。念",
    "T46n1911_002:0016c16": "想觀已除戲論心皆滅。無量眾罪除清淨心常",
    "T46n1911_002:0016c17": "一。如是尊妙人則能見般若。大集云。觀於",
    "T46n1911_002:0016c18": "心心。即此意也。如是行中具三三昧。初觀",
    "T46n1911_002:0016c19": "破一切種種有相。不見內外即空三昧。次",
    "T46n1911_002:0016c20": "觀能壞空相。名無相三昧。後觀不見作者",
    "T46n1911_002:0016c21": "即無作三昧。又破三倒三毒越三有流。伏",
    "T46n1911_002:0016c22": "四魔怨成波羅蜜。攝受法界增長具足一",
    "T46n1911_002:0016c23": "切法門。豈止六度三三昧而已矣。若於行中",
    "T46n1911_002:0016c24": "具足一切法者。餘十一事亦復如是。次更",
    "T46n1911_002:0016c25": "歷六塵中競持謹潔。如擎油&#x9262;一渧不傾。",
    "T46n1911_002:0016c26": "又於六作中。威儀肅肅進退有序。但名持",
    "T46n1911_002:0016c27": "戒。持戒果報升出受樂。非是三昧不名波",
    "T46n1911_002:0016c28": "羅蜜。若得觀慧於十二事尸羅自成。謂觀",
    "T46n1911_002:0016c29": "未見色欲見見見已四運心。種種推求不得",
    "T46n1911_002:0017a01": "所起之心。亦不得能觀之心。不內外無去",
    "T46n1911_002:0017a02": "來寂無生滅(其一)能如是觀身口七支淨若",
    "T46n1911_002:0017a03": "虛空。是持不缺不破不穿三種律儀戒。破四",
    "T46n1911_002:0017a04": "運諸惡覺觀。即持不雜戒也。不為四運所",
    "T46n1911_002:0017a05": "亂。即持定共戒也。四運心不起。即持道共",
    "T46n1911_002:0017a06": "戒也。分別種種四運無滯。即持無著戒",
    "T46n1911_002:0017a07": "也。分別四運不謬。即持智所讚戒也。知",
    "T46n1911_002:0017a08": "四運攝一切法。即持大乘自在戒也。識四",
    "T46n1911_002:0017a09": "運四德。即持究竟戒(其二)心既明淨雙遮二",
    "T46n1911_002:0017a10": "邊。正入中道雙照二諦。不思議佛之境界",
    "T46n1911_002:0017a11": "具足無減(其三)色者色法受者不可得。三事",
    "T46n1911_002:0017a12": "皆亡即檀。於色色者安心不動名忍。色色",
    "T46n1911_002:0017a13": "者無染無間名毘梨耶。不為色色者所",
    "T46n1911_002:0017a14": "亂名禪。色色者如幻如化名般若。色色者",
    "T46n1911_002:0017a15": "如虛空名空三昧。不得此空名無相三",
    "T46n1911_002:0017a16": "昧。無能無所名無作三昧。何但三諦六度",
    "T46n1911_002:0017a17": "三空。一切恒沙佛法皆例可解。觀色塵既",
    "T46n1911_002:0017a18": "爾。餘五塵亦然。六受六作亦如是。法華云。",
    "T46n1911_002:0017a19": "又見佛子威儀具足以求佛道。即此義也。次",
    "T46n1911_002:0017a20": "歷忍善者。還約作受皆有違順。順是可意。",
    "T46n1911_002:0017a21": "違不可意。於違不瞋於順不愛。無見無見",
    "T46n1911_002:0017a22": "者。無作無作者。皆如上說。次歷精進善。舊",
    "T46n1911_002:0017a23": "云。精進無別體但篤眾行。義而推之應",
    "T46n1911_002:0017a24": "有別體。例無明通入眾使更別有無明。今",
    "T46n1911_002:0017a25": "且寄誦經勤策其心。以擬精進。晝夜不虧",
    "T46n1911_002:0017a26": "乃得滑利。而非三昧慧。今觀氣息觸七處",
    "T46n1911_002:0017a27": "和合出聲如響。不內不外無能誦所誦。悉",
    "T46n1911_002:0017a28": "以四運推檢。於塵不起受者。於緣不生",
    "T46n1911_002:0017a29": "作者。煩惱不間誦說。念念流入大涅槃海。",
    "T46n1911_002:0017b01": "是名精進(云云)。次歷諸禪。根本九想背捨等。",
    "T46n1911_002:0017b02": "但是禪非波羅蜜。觀入定四運尚不見心。",
    "T46n1911_002:0017b03": "何處有定。即達禪實相。以禪攝一切法。故",
    "T46n1911_002:0017b04": "論第五解八想竟。明十力四無所畏一切",
    "T46n1911_002:0017b05": "法。諸論師不達玄旨。咸謂論誤未應說此。",
    "T46n1911_002:0017b06": "此是論主明八想作摩訶衍相。故廣釋諸",
    "T46n1911_002:0017b07": "法耳(云云)。次歷智慧者。釋論八種解般若。",
    "T46n1911_002:0017b08": "今且約世智用觀六受六作。四運推世智",
    "T46n1911_002:0017b09": "叵得。皆如上說。約餘一切善法亦如是。",
    "T46n1911_002:0017b10": "問。若一法攝一切法者。但用觀即足。何須",
    "T46n1911_002:0017b11": "用止。一度即足。何用五度耶。答。六度宛轉",
    "T46n1911_002:0017b12": "相成。如被甲入陣不可不密(云云)。觀如燈",
    "T46n1911_002:0017b13": "止如密室。浣衣刈草等(云云)。又般若為法",
    "T46n1911_002:0017b14": "界遍攝一切。亦不須餘法。餘法為法界亦",
    "T46n1911_002:0017b15": "攝一切。亦不須般若。又般若即諸法。諸法",
    "T46n1911_002:0017b16": "即般若無二無別(云云)。[0017b16] ○三以隨自意歷諸惡",
    "T46n1911_002:0017b17": "事者。夫善惡無定。如諸蔽為惡事度為善。",
    "T46n1911_002:0017b18": "人天報盡還墮三塗已復是惡。何以故。蔽度",
    "T46n1911_002:0017b19": "俱非動出體皆是惡。二乘出苦名之為善。",
    "T46n1911_002:0017b20": "二乘雖善但能自度。非善人相。大論云。寧",
    "T46n1911_002:0017b21": "起惡癩野干心。不生聲聞辟支佛意。當知",
    "T46n1911_002:0017b22": "生死涅槃俱復是惡。六度菩薩慈悲兼濟。此",
    "T46n1911_002:0017b23": "乃稱善。雖能兼濟如毒器貯食食則殺人。",
    "T46n1911_002:0017b24": "已復是惡。三乘同斷。此乃稱好。而不見",
    "T46n1911_002:0017b25": "別理還屬二邊。無明未吐已復是惡。別教",
    "T46n1911_002:0017b26": "為善。雖見別理猶帶方便不能稱理。大",
    "T46n1911_002:0017b27": "經云。自此之前我等皆名邪見人也。邪豈",
    "T46n1911_002:0017b28": "非惡。唯圓法名為善。善順實相名為道。",
    "T46n1911_002:0017b29": "背實相名非道。若達諸惡非惡皆是實相。",
    "T46n1911_002:0017c01": "即行於非道通達佛道。若於佛道生著",
    "T46n1911_002:0017c02": "不消甘露。道成非道。如此論善惡其義",
    "T46n1911_002:0017c03": "則通。今就別明善惡。事度是善。諸蔽為惡。",
    "T46n1911_002:0017c04": "善法用觀已如上說就惡明觀今當說。前",
    "T46n1911_002:0017c05": "雖觀善其蔽不息。煩惱浩然無時不起。若",
    "T46n1911_002:0017c06": "觀於他惡亦無量。故修一切世間不可樂想",
    "T46n1911_002:0017c07": "時。則不見好人無好國土純諸蔽惡而自",
    "T46n1911_002:0017c08": "纏裹。縱不全有蔽而偏起不善。或多慳貪",
    "T46n1911_002:0017c09": "或多犯戒。多瞋多怠多嗜酒味。根性易奪",
    "T46n1911_002:0017c10": "必有過患。其誰無失。出家離世行猶不備。",
    "T46n1911_002:0017c11": "白衣受欲非行道人。惡是其分。羅漢殘習。",
    "T46n1911_002:0017c12": "何況凡夫。凡夫若縱惡蔽。摧折俯墜永無出",
    "T46n1911_002:0017c13": "期。當於惡中而修觀慧。如佛世時在家之",
    "T46n1911_002:0017c14": "人。帶妻挾子。官方俗務皆能得道。央掘摩",
    "T46n1911_002:0017c15": "羅彌殺彌慈。祇陀末利唯酒唯戒。和須蜜多",
    "T46n1911_002:0017c16": "婬而梵行。提婆達多邪見即正。若諸惡中一",
    "T46n1911_002:0017c17": "向是惡。不得修道者。如此諸人永作凡夫。",
    "T46n1911_002:0017c18": "以惡中有道故。雖行眾蔽而得成聖。故",
    "T46n1911_002:0017c19": "知惡不妨道。又道不妨惡。須陀洹人婬欲",
    "T46n1911_002:0017c20": "轉盛。畢陵尚慢。身子生瞋。於其無漏有何",
    "T46n1911_002:0017c21": "損益。譬如虛空中明暗不相除顯出佛菩",
    "T46n1911_002:0017c22": "提。即此意也。若人性多貪欲穢濁熾盛。雖",
    "T46n1911_002:0017c23": "對治折伏彌更增劇。但恣趣向。何以故。蔽若",
    "T46n1911_002:0017c24": "不起不得修觀。譬如綸釣魚強繩弱不可",
    "T46n1911_002:0017c25": "爭牽。但令鉤餌入口。隨其遠近任縱沈浮",
    "T46n1911_002:0017c26": "不久收獲。於蔽修觀亦復如是。蔽即惡魚。",
    "T46n1911_002:0017c27": "觀即鉤餌。若無魚者鉤餌無用。但使有魚",
    "T46n1911_002:0017c28": "多大唯佳。皆以鉤餌隨之不捨。此蔽不久",
    "T46n1911_002:0017c29": "堪任乘御。云何為觀。若貪欲起。諦觀貪",
    "T46n1911_002:0018a01": "欲有四種相。未貪欲。欲貪欲。正貪欲。貪欲",
    "T46n1911_002:0018a02": "已。為當未貪欲滅欲貪欲生。為當未貪",
    "T46n1911_002:0018a03": "欲不滅欲貪欲生。亦滅亦不滅欲貪欲生。",
    "T46n1911_002:0018a04": "非滅非不滅欲貪欲生。若未滅欲生。為即",
    "T46n1911_002:0018a05": "為離。即滅而生。生滅相違。若離而生。生則",
    "T46n1911_002:0018a06": "無因。未貪不滅而欲生者。為即為離。若即",
    "T46n1911_002:0018a07": "即二生相並生則無窮。若離生亦無因。若亦",
    "T46n1911_002:0018a08": "滅亦不滅而欲生者。若從滅生不須亦不滅。",
    "T46n1911_002:0018a09": "若從不滅生不須亦滅。不定之因那生定",
    "T46n1911_002:0018a10": "果。若其體一其性相違。若其體異本不相關。",
    "T46n1911_002:0018a11": "若非滅非不滅而欲貪生。雙非之處為有",
    "T46n1911_002:0018a12": "為無若雙非是有何謂雙非。若雙非是無無",
    "T46n1911_002:0018a13": "那能生。如是四句不見欲貪欲生。還轉四",
    "T46n1911_002:0018a14": "句不見未貪欲滅。欲貪欲生。不生。亦生亦",
    "T46n1911_002:0018a15": "不生非生非不生。亦如上說。觀貪欲蔽畢",
    "T46n1911_002:0018a16": "竟空寂。雙照分明。皆如上說。是名鉤餌。若",
    "T46n1911_002:0018a17": "蔽恒起此觀恒照。亦不見起亦不見照而起",
    "T46n1911_002:0018a18": "而照(其一)又觀此蔽因何塵起。色耶餘耶。",
    "T46n1911_002:0018a19": "因何作起。行耶餘耶。若因於色。為未見欲",
    "T46n1911_002:0018a20": "見見見已。若因於行。未行欲行行行已。為",
    "T46n1911_002:0018a21": "何事起。為毀戒耶。為眷屬耶。為虛誑耶。",
    "T46n1911_002:0018a22": "為嫉&#x59AC;耶。為仁讓耶。為善禪耶。為涅槃",
    "T46n1911_002:0018a23": "耶。為四德耶。為六度為三三昧耶。為恒",
    "T46n1911_002:0018a24": "沙佛法耶(其二)如是觀時於塵無受者。於緣",
    "T46n1911_002:0018a25": "無作者。而於塵受根緣雙照分明。幻化",
    "T46n1911_002:0018a26": "與空及以法性不相妨礙。所以者何。若蔽",
    "T46n1911_002:0018a27": "礙法性。法性應破壞。若法性礙蔽。蔽應不",
    "T46n1911_002:0018a28": "得起。當知蔽即法性。蔽起即法性起。蔽息",
    "T46n1911_002:0018a29": "即法性息。無行經云。貪欲即是道。恚癡亦如",
    "T46n1911_002:0018b01": "是。如是三法中具一切佛法。若人離貪欲",
    "T46n1911_002:0018b02": "而更求菩提。譬如天與地。貪欲即菩提。淨",
    "T46n1911_002:0018b03": "名云。行於非道通達佛道。一切眾生即菩",
    "T46n1911_002:0018b04": "提相不可復得。即涅槃相不可復滅。為增",
    "T46n1911_002:0018b05": "上慢說離婬怒癡名為解脫。無增上慢者",
    "T46n1911_002:0018b06": "說婬怒癡性即是解脫。一切塵勞是如來種。",
    "T46n1911_002:0018b07": "山海色味無二無別。即觀諸惡不可思議理",
    "T46n1911_002:0018b08": "也(其三)常修觀慧與蔽理相應。譬如形影。",
    "T46n1911_002:0018b09": "是名觀行位。能於一切惡法世間產業。皆",
    "T46n1911_002:0018b10": "與實觀不相違背。是相似位。進入銅輪",
    "T46n1911_002:0018b11": "破蔽根本。本謂無明。本傾枝折顯出佛性。",
    "T46n1911_002:0018b12": "是分證真實位。乃至諸佛盡蔽源底名究竟",
    "T46n1911_002:0018b13": "位。於貪蔽中&#x7AEA;具六即橫具諸度。一切法",
    "T46n1911_002:0018b14": "例如上(云云)。次觀瞋蔽。若人多瞋&#x6B1D;&#x6B1D;勃勃",
    "T46n1911_002:0018b15": "相續恒起。斷不得斷伏亦不伏。當恣任其",
    "T46n1911_002:0018b16": "起照以止觀。觀四種相瞋從何生。若不",
    "T46n1911_002:0018b17": "得其生亦不得其滅。歷十二事瞋從誰",
    "T46n1911_002:0018b18": "生。誰是瞋者。所瞋者誰。如是觀時不得",
    "T46n1911_002:0018b19": "瞋。來去足&#x8FF9;。相貌空寂。觀瞋十法界觀瞋",
    "T46n1911_002:0018b20": "四德。如上說(云云)。是為於瞋非道通達佛",
    "T46n1911_002:0018b21": "道。觀犯戒懈亂邪癡等蔽。及餘一切惡事亦",
    "T46n1911_002:0018b22": "如是。[0018b22] ○四觀非善非惡。即是無記[夢-夕+登]瞢之",
    "T46n1911_002:0018b23": "法。所以須觀此者。有人根性性不作善復",
    "T46n1911_002:0018b24": "不作惡。則無隨自意。出世因緣奈此人何。",
    "T46n1911_002:0018b25": "大論云。無記中有般若波羅蜜者。即得修",
    "T46n1911_002:0018b26": "觀也。觀此無記。與善惡異耶同耶。同則非",
    "T46n1911_002:0018b27": "無記。異者為記滅無記生。記不滅無記生。",
    "T46n1911_002:0018b28": "記亦滅亦不滅無記生。記非滅非不滅無",
    "T46n1911_002:0018b29": "記生。求記不可得。何況無記與記同異耶。",
    "T46n1911_002:0018c01": "非同故不合。非異故不散。非合故不生。",
    "T46n1911_002:0018c02": "非散故不滅。又歷十二事中為何處生無",
    "T46n1911_002:0018c03": "記。為誰故生無記。誰是無記者。如此觀時",
    "T46n1911_002:0018c04": "同虛空相。又無記一法生十法界及一切法。",
    "T46n1911_002:0018c05": "又無記即法性。法性常寂即止義。寂而常照",
    "T46n1911_002:0018c06": "即觀義。於無記非道通達佛道。無記為法",
    "T46n1911_002:0018c07": "界。橫攝諸法&#x7AEA;攝六位。高廣具足。例如上",
    "T46n1911_002:0018c08": "說。復次但約最後善明隨自意。此是次第",
    "T46n1911_002:0018c09": "意。若善惡俱明隨自意。即是頓意。若約&#x8975;",
    "T46n1911_002:0018c10": "牒之善明隨自意。此則不定意(云云)。[0018c10] ○復次",
    "T46n1911_002:0018c11": "四種三昧方法各異。理觀則同。但三行方法",
    "T46n1911_002:0018c12": "多發助道法門。又動障道。隨自意既少方",
    "T46n1911_002:0018c13": "法。少發此事。若但解方法所發助道。事相",
    "T46n1911_002:0018c14": "不能通達。若解理觀事無不通。又不得",
    "T46n1911_002:0018c15": "理觀意。事相助道亦不成。得理觀意事相",
    "T46n1911_002:0018c16": "三昧任運自成。若事相行道入道場得用",
    "T46n1911_002:0018c17": "心。出則不能。隨自意則無間也。方法局三。",
    "T46n1911_002:0018c18": "理觀通四(云云)。問。上三三昧皆有勸修。此何",
    "T46n1911_002:0018c19": "獨無。答。六蔽非道即解脫道。鈍根障重者聞",
    "T46n1911_002:0018c20": "已沈沒。若更勸修失旨逾甚。淮河之北有",
    "T46n1911_002:0018c21": "行大乘空人。無禁捉蛇者。今當說之其",
    "T46n1911_002:0018c22": "先師於善法作觀經久不徹。放心向惡",
    "T46n1911_002:0018c23": "法作觀。獲少定心薄生空解。不識根緣",
    "T46n1911_002:0018c24": "不達佛意。純將此法一向教他。教他既久",
    "T46n1911_002:0018c25": "或逢一兩得益者。如蟲食木偶得成字。便",
    "T46n1911_002:0018c26": "以為證謂是事實餘為妄語。笑持戒修",
    "T46n1911_002:0018c27": "善者謂言非道。純教諸人遍造眾惡。盲無",
    "T46n1911_002:0018c28": "眼者不別是非。神根又鈍煩惱復重。聞其",
    "T46n1911_002:0018c29": "所說順其欲情。皆信伏隨從。放捨禁戒無",
    "T46n1911_002:0019a01": "非不造罪積山岳。遂令百姓忽之如草。國",
    "T46n1911_002:0019a02": "王大臣因滅佛法。毒氣深入于今未改。史",
    "T46n1911_002:0019a03": "記云。周末有被髮袒身不依禮度者。遂犬",
    "T46n1911_002:0019a04": "戎侵國不絕如綖。周姬漸盡。又阮籍逸才",
    "T46n1911_002:0019a05": "蓬頭散帶。後公卿子孫皆&#x6586;之。奴狗相辱者",
    "T46n1911_002:0019a06": "方達自然。撙節兢持者呼為田舍。是為司",
    "T46n1911_002:0019a07": "馬氏滅相。宇文邕毀廢亦由元嵩魔業。此乃",
    "T46n1911_002:0019a08": "佛法滅之妖怪。亦是時代妖怪。何關隨自意",
    "T46n1911_002:0019a09": "意。何以故。如此愚人心無慧解信其本師。",
    "T46n1911_002:0019a10": "又慕前達決謂是道。又順情為易。恣心取",
    "T46n1911_002:0019a11": "樂而不改迷。譬如西施本有心病多喜嚬",
    "T46n1911_002:0019a12": "呻。百媚皆轉更益美麗。&#x96A3;女本醜。而&#x6586;其",
    "T46n1911_002:0019a13": "嚬呻可憎彌劇。貧者遠徙富者杜門。穴者",
    "T46n1911_002:0019a14": "深潛飛者高逝。彼諸人等亦復似是。狂狗逐",
    "T46n1911_002:0019a15": "雷造地獄業。悲哉可傷。既嗜欲樂不能自",
    "T46n1911_002:0019a16": "止。猶如蒼蠅為唾所粘。浪行之過其事略",
    "T46n1911_002:0019a17": "爾。其師過者不達根性不解佛意。佛說貪",
    "T46n1911_002:0019a18": "欲即是道者。佛見機宜知一種眾生底下",
    "T46n1911_002:0019a19": "薄福。決不能於善中修道。若任其罪流",
    "T46n1911_002:0019a20": "轉無已。令於貪欲修習止觀。極不得止",
    "T46n1911_002:0019a21": "故作此說。譬如父母見子得病不宜餘藥。",
    "T46n1911_002:0019a22": "須黃龍湯鑿齒瀉之。服已病愈。佛亦如是",
    "T46n1911_002:0019a23": "說當其機。快馬見鞭影即到正路。貪欲即",
    "T46n1911_002:0019a24": "是道。佛意如此。若有眾生不宜於惡修",
    "T46n1911_002:0019a25": "止觀者。佛說諸善名之為道。佛具二說",
    "T46n1911_002:0019a26": "汝今云何呵善就惡。若其然者汝則勝佛。",
    "T46n1911_002:0019a27": "公於佛前灼然違反。復次時節難起。王事",
    "T46n1911_002:0019a28": "所拘不得修善。令於惡中而習止觀。汝",
    "T46n1911_002:0019a29": "今無難無拘。何意純用乳藥毒他慧命。故",
    "T46n1911_002:0019b01": "阿含中放牛人善知好濟。令牛群安隱。若好",
    "T46n1911_002:0019b02": "濟有難急不獲已當從惡濟。惡濟多難百",
    "T46n1911_002:0019b03": "不全一。汝今無事幸於好濟善道驅牛。何",
    "T46n1911_002:0019b04": "為惡道自他沈沒。破壞佛法損失威光誤",
    "T46n1911_002:0019b05": "累眾生。大惡知識。不得佛意其過如是。復",
    "T46n1911_002:0019b06": "次夷險兩路皆有能通為難從險。善惡俱",
    "T46n1911_002:0019b07": "通審機入蔽。汝棄善專惡。能通達非道。何",
    "T46n1911_002:0019b08": "不蹈躡水火穿逾山壁。世間險路尚不能",
    "T46n1911_002:0019b09": "通。何況行惡而會正道豈可得乎。又不能",
    "T46n1911_002:0019b10": "知根緣。直是一人。即時樂善即時樂惡。好",
    "T46n1911_002:0019b11": "樂不定。何況無量人邪。而純以貪欲化他。",
    "T46n1911_002:0019b12": "淨名云。我念聲聞不觀人根不應說法。二",
    "T46n1911_002:0019b13": "乘不觀尚自差機。況汝盲瞑無目師心者",
    "T46n1911_002:0019b14": "乎。自是違經不當機理。何其愚惑頓至於",
    "T46n1911_002:0019b15": "此。若見有人不識機宜。行說此者則戒海",
    "T46n1911_002:0019b16": "死屍。宜依律擯治。無令毒樹生長者宅",
    "T46n1911_002:0019b17": "(云云)。復次檢其惡行事即偏邪。汝謂貪欲即",
    "T46n1911_002:0019b18": "是道陵一切女。而不能瞋恚即是道害一",
    "T46n1911_002:0019b19": "切男。唯愛細滑觸是道。畏於打拍苦&#x6F81;觸",
    "T46n1911_002:0019b20": "則無有道。行一不行一。一有道一無道。",
    "T46n1911_002:0019b21": "癡闇如漆偏行污損。譬如死屍穢好花園",
    "T46n1911_002:0019b22": "(云云)。難其偏行如前。或將水火刀杖向之",
    "T46n1911_002:0019b23": "其即默然。或答云。而汝不見我常能入。此乃",
    "T46n1911_002:0019b24": "違心無慚愧語。亦不得六即之意。所以",
    "T46n1911_002:0019b25": "須說此者。上三行法勤策事難宜須勸修。",
    "T46n1911_002:0019b26": "隨自意和光入惡。一往則易。宜須誡忌。如",
    "T46n1911_002:0019b27": "服大黃湯。應備白飲而補止之(云云)。問。中",
    "T46n1911_002:0019b28": "道正觀以一其心行用即足。何須紛紜四種",
    "T46n1911_002:0019b29": "三昧。歷諸善惡經十二事。水濁珠昏風多浪",
    "T46n1911_002:0019c01": "鼓。何益於澄靜耶。答。譬如貧窮人得少便",
    "T46n1911_002:0019c02": "為足。更不願好者。若一種觀心心若種種",
    "T46n1911_002:0019c03": "當奈之何。此則自行為失。若用化他。他之",
    "T46n1911_002:0019c04": "根性舛互不同。一人煩惱已自無量。何況多",
    "T46n1911_002:0019c05": "人。譬如藥師集一切藥擬一切病。一種病",
    "T46n1911_002:0019c06": "人須一種藥治一種病。而怪藥師多藥。汝",
    "T46n1911_002:0019c07": "問似是。煩惱心病無量無邊。如為一人",
    "T46n1911_002:0019c08": "眾多亦然。云何一人。若人欲聞四種三昧",
    "T46n1911_002:0019c09": "聞之歡喜。須遍為說。是為世界。以聞四",
    "T46n1911_002:0019c10": "種次第修行。能生善法。即具說四。是各各",
    "T46n1911_002:0019c11": "為人。或宜常坐中治其諸惡。乃至隨自意中",
    "T46n1911_002:0019c12": "治其諸惡。是名對治。是人具須四法。豁然",
    "T46n1911_002:0019c13": "得悟。是第一義。秖為一人尚須四說。云何",
    "T46n1911_002:0019c14": "不用耶。若為多人者。一人樂常坐。三非所",
    "T46n1911_002:0019c15": "欲。一人欲常行三非所樂。遍赴眾人之欲。",
    "T46n1911_002:0019c16": "即世界悉檀也。餘三悉檀亦如是。又約一種",
    "T46n1911_002:0019c17": "三昧。亦具四悉檀意。若樂行即行樂坐即",
    "T46n1911_002:0019c18": "坐。行時若善根開發入諸法門。是時應行。",
    "T46n1911_002:0019c19": "若坐時心地清涼喜悅安快。是時應坐。若坐",
    "T46n1911_002:0019c20": "時沈昏則抖擻應行。行時散動疲困是則應",
    "T46n1911_002:0019c21": "坐。若行時怳焉虛寂。是則應行。若坐時湛",
    "T46n1911_002:0019c22": "然明利是時應坐。餘三例爾(云云)。問。善扶理",
    "T46n1911_002:0019c23": "可修止觀。惡乖理云何修止觀。答。大論明",
    "T46n1911_002:0019c24": "根遮有四。一根利無遮。二根利有遮。三根",
    "T46n1911_002:0019c25": "鈍無遮。四根鈍有遮。初句上品。佛世之時",
    "T46n1911_002:0019c26": "身子等是其人也。行人於善法中修止觀",
    "T46n1911_002:0019c27": "者。以勤修善法未來無遮。常習止觀令",
    "T46n1911_002:0019c28": "其根利。若過去具此二義。今生薄修即得相",
    "T46n1911_002:0019c29": "應從觀行位入相似真實。今生不得入者。",
    "T46n1911_002:0020a01": "昔無二義。今約善修令未來疾入。次句得",
    "T46n1911_002:0020a02": "道根利而罪積障重。佛世之時闍王央掘。示",
    "T46n1911_002:0020a03": "其人也。逆罪遮重應入地獄。見佛聞法豁",
    "T46n1911_002:0020a04": "爾成聖。以根利故遮不能障。今時行人於",
    "T46n1911_002:0020a05": "惡法中修止觀者。即此意也。以起惡故未",
    "T46n1911_002:0020a06": "來有遮。修止觀故後世根利。若遇知識鞭",
    "T46n1911_002:0020a07": "入正道。云何而言惡法乖理。不肯修止觀",
    "T46n1911_002:0020a08": "耶。次根鈍無遮者。佛世之時周利槃特。示是",
    "T46n1911_002:0020a09": "其人。雖三業無過根性極鈍。九十日誦鳩",
    "T46n1911_002:0020a10": "摩羅偈。智者身口意不造於諸惡。繫念常",
    "T46n1911_002:0020a11": "現前不樂著諸欲。亦不受世間無益之苦",
    "T46n1911_002:0020a12": "行。今時雖持戒行善不學止觀。未來無遮",
    "T46n1911_002:0020a13": "而悟道甚難。後句者。即一切行惡之人。又",
    "T46n1911_002:0020a14": "不修止觀者是也。不修止觀故不得道。",
    "T46n1911_002:0020a15": "根鈍千遍為說兀然不解。多造罪惡遮障",
    "T46n1911_002:0020a16": "萬端。如癩人身痺針刺徹骨不知不覺。但",
    "T46n1911_002:0020a17": "以諸惡而自纏裹。以是義故。善雖扶理道",
    "T46n1911_002:0020a18": "由止觀。惡雖乖理根利破遮。唯道是尊。豈",
    "T46n1911_002:0020a19": "可為惡而廢止觀。大經云。於戒緩者不名",
    "T46n1911_002:0020a20": "為緩。於乘緩者乃名為緩。應具明緩急四",
    "T46n1911_002:0020a21": "句合上根遮義也(云云)。又經云。寧作提婆達",
    "T46n1911_002:0020a22": "多不作&#x6B1D;頭藍弗。即其義也。應勤聽思修",
    "T46n1911_002:0020a23": "初無休息。如醉婆羅門剃頭戲女披袈裟(云",
    "T46n1911_002:0020a24": "云)。[0020a24] ○第三為明菩薩清淨大果報故。說是止",
    "T46n1911_002:0020a25": "觀者若行違中道即有二邊果報。若行順",
    "T46n1911_002:0020a26": "中道即有勝妙果報。設未出分段。所獲華",
    "T46n1911_002:0020a27": "報亦異七種方便。況真果報邪。香城七重橋",
    "T46n1911_002:0020a28": "津如畫。即其相也此義在後第八重中。當",
    "T46n1911_002:0020a29": "廣分別。問。次第禪門明修證。與此果報云",
    "T46n1911_002:0020b01": "何同異。答。修名習行證名發得。又修名習",
    "T46n1911_002:0020b02": "因證名習果。皆即生可獲。今論界報隔在",
    "T46n1911_002:0020b03": "來世。以此為異。二乘但有習果無有果",
    "T46n1911_002:0020b04": "報。大乘具有(云云)。[0020b04] ○第四為通裂大網諸經",
    "T46n1911_002:0020b05": "論故。說是止觀者。若人善用止觀觀心。",
    "T46n1911_002:0020b06": "則內慧明了。通達漸頓諸教。如破微塵出",
    "T46n1911_002:0020b07": "大千經卷。恒沙佛法一心中曉。若欲外益眾",
    "T46n1911_002:0020b08": "生逗機設教者。隨人堪任稱彼而說。乃至",
    "T46n1911_002:0020b09": "成佛化物之時。或為法王說頓漸法。或為",
    "T46n1911_002:0020b10": "菩薩。或為聲聞天魔人鬼十法界像對揚發",
    "T46n1911_002:0020b11": "起。或為佛所問而廣答頓漸。或扣機問佛。",
    "T46n1911_002:0020b12": "佛答頓漸法輪。此義至第九重當廣說。攝",
    "T46n1911_002:0020b13": "法中亦略示。[0020b13] ○第五歸大處諸法畢竟空",
    "T46n1911_002:0020b14": "故。說是止觀者。夫膠手易著寱夢難惺。",
    "T46n1911_002:0020b15": "封文齊意自謂為是。競執瓦礫謂&#x7460;璃",
    "T46n1911_002:0020b16": "珠。近事顯語猶尚不識。況遠理密教寧",
    "T46n1911_002:0020b17": "當不惑。為此意故須論旨歸。旨歸者文旨",
    "T46n1911_002:0020b18": "所趣也。如水流趣海火炎向空。識密達遠",
    "T46n1911_002:0020b19": "無所稽滯。譬如智臣解王密語。聞有所",
    "T46n1911_002:0020b20": "說皆悉了知到一切智地。得此意者即解",
    "T46n1911_002:0020b21": "旨歸。旨者自向三德。歸者引他同入三德。",
    "T46n1911_002:0020b22": "故名旨歸。又自入三德名歸。令他入三",
    "T46n1911_002:0020b23": "德名旨。故名旨歸。今更總別明旨歸。諸佛",
    "T46n1911_002:0020b24": "為一大事因緣出現於世。示種種像。咸令",
    "T46n1911_002:0020b25": "眾生同見法身。見法身已。佛及眾生俱歸",
    "T46n1911_002:0020b26": "法身。又佛說種種法。咸令眾生究竟如來",
    "T46n1911_002:0020b27": "一切種智。種智具已。佛及眾生俱歸般若。又",
    "T46n1911_002:0020b28": "佛現種種方便神通變化解脫諸縛。不令",
    "T46n1911_002:0020b29": "一人獨得滅度。皆以如來滅度而滅度之。",
    "T46n1911_002:0020c01": "既滅度已。佛及眾生俱歸解脫。大經云。安",
    "T46n1911_002:0020c02": "置諸子祕密藏中。我亦不久自住其中。是",
    "T46n1911_002:0020c03": "名總相旨歸。別相者身有三種。一者色身。",
    "T46n1911_002:0020c04": "二者法門身。三者實相身。若息化論歸者。色",
    "T46n1911_002:0020c05": "身歸解脫。法門身歸般若。實相身歸法身。",
    "T46n1911_002:0020c06": "般若說有三種。一說道種智。二說一切智。",
    "T46n1911_002:0020c07": "三說一切種智。若息化論歸。道種智歸解",
    "T46n1911_002:0020c08": "脫。一切智歸般若。一切種智歸法身。解脫",
    "T46n1911_002:0020c09": "有三種。一解無知縛。二解取相縛。三解無",
    "T46n1911_002:0020c10": "明縛。若息化歸真。解無知縛歸解脫。解取",
    "T46n1911_002:0020c11": "相縛歸般若。解無明縛歸法身。以是義",
    "T46n1911_002:0020c12": "故。別相旨歸亦歸三德祕密藏中。復次三德",
    "T46n1911_002:0020c13": "非三非一不可思議。所以者何。若謂法身",
    "T46n1911_002:0020c14": "直法身者。非法身也。當知法身亦身非身",
    "T46n1911_002:0020c15": "非身非非身。住首楞嚴。種種示現作眾色",
    "T46n1911_002:0020c16": "像。故名為身。所作辦已歸於解脫。智慧照",
    "T46n1911_002:0020c17": "了諸色非色。故名非身。所作辦已歸於般",
    "T46n1911_002:0020c18": "若。實相之身非色像身非法門身。是故非",
    "T46n1911_002:0020c19": "身非非身。所作辦已歸於法身。達此三身",
    "T46n1911_002:0020c20": "無一異相是名為歸。說此三身無一異相。",
    "T46n1911_002:0020c21": "是名為旨。俱入祕藏故名旨歸。若謂般若",
    "T46n1911_002:0020c22": "直般若者非般若也。當知般若亦知非知",
    "T46n1911_002:0020c23": "非知非非知。道種智般若遍知於俗故名",
    "T46n1911_002:0020c24": "為知。所作辦已歸於解脫。一切智般若遍",
    "T46n1911_002:0020c25": "知於真故名非知。所作辦已歸於般若。一",
    "T46n1911_002:0020c26": "切種智般若遍知於中。故名非知非非知。所",
    "T46n1911_002:0020c27": "作辦已歸於法身。達三般若無一異相。是",
    "T46n1911_002:0020c28": "名為歸。說三般若無一異相。是名為旨。俱",
    "T46n1911_002:0020c29": "入祕藏故名旨歸。若謂解脫直解脫者。非",
    "T46n1911_002:0021a01": "解脫也。當知解脫亦脫非脫非脫非非脫。",
    "T46n1911_002:0021a02": "方便淨解脫調伏眾生不為所染。故名為",
    "T46n1911_002:0021a03": "脫。所作辦已歸於解脫。圓淨解脫不見",
    "T46n1911_002:0021a04": "眾生及解脫相故名非脫。所作辦已歸於般",
    "T46n1911_002:0021a05": "若。性淨解脫則非脫非非脫。所作辦已歸",
    "T46n1911_002:0021a06": "於法身。若達若說。如此三脫非一異相。俱",
    "T46n1911_002:0021a07": "入祕藏故名旨歸。復次三德非新非故而",
    "T46n1911_002:0021a08": "新而故。所以者何。三障障三德。無明障法",
    "T46n1911_002:0021a09": "身。取相障般若。無知障解脫。三障先有名",
    "T46n1911_002:0021a10": "之為故。三德破三障。今始得顯故名為新。",
    "T46n1911_002:0021a11": "三障即三德三德即三障。三障即三德三障",
    "T46n1911_002:0021a12": "非故。三德即三障三德非新。非新而新則",
    "T46n1911_002:0021a13": "有發心所得之三德。乃至究竟所得之三德。",
    "T46n1911_002:0021a14": "非故而故則有發心所治之三障。乃至究竟",
    "T46n1911_002:0021a15": "所治之三障。新非新故非故。則有理性之",
    "T46n1911_002:0021a16": "三德若總達三德非新非故而新而故。無",
    "T46n1911_002:0021a17": "一異相。為他亦然。即是旨歸祕密藏中。又說",
    "T46n1911_002:0021a18": "者。無明先有名為故。法身是明破於無明",
    "T46n1911_002:0021a19": "名為新。無明即明明即無明。無明即明無明",
    "T46n1911_002:0021a20": "非故。明即無明明則非新。取相先有名之",
    "T46n1911_002:0021a21": "為故。無相破相無相名新。相即無相無相",
    "T46n1911_002:0021a22": "即相。何新何故。無知先有名之為故。知破",
    "T46n1911_002:0021a23": "無知知名為新。無知即知知即無知。何新何",
    "T46n1911_002:0021a24": "故。若達總別新故無一異相。若為他說亦",
    "T46n1911_002:0021a25": "復如是。是名旨歸入祕密藏。縱橫開合始",
    "T46n1911_002:0021a26": "終等例皆如是。復次旨歸亦復如是。謂旨非",
    "T46n1911_002:0021a27": "旨非旨非非旨。歸非歸非歸非非歸。一一",
    "T46n1911_002:0021a28": "悉須入祕密藏中。例上可解。旨自行故。非",
    "T46n1911_002:0021a29": "旨化他故。非旨非非旨無自他故。旨歸三",
    "T46n1911_002:0021b01": "德寂靜若此。有何名字而可說示。不知何",
    "T46n1911_002:0021b02": "以名之。強名中道實相法身非止非觀等。亦",
    "T46n1911_002:0021b03": "復強名一切種智平等大慧般若波羅蜜觀",
    "T46n1911_002:0021b04": "等。亦復強名首楞嚴定大涅槃不可思議解",
    "T46n1911_002:0021b05": "脫止等。當知種種相種種說種種神力。一一",
    "T46n1911_002:0021b06": "皆入祕密藏中。何等是旨歸。旨歸何處。誰是",
    "T46n1911_002:0021b07": "旨歸。言語道斷心行處滅。永寂如空。是名",
    "T46n1911_002:0021b08": "旨歸。至第十重中當廣說也。◎"
}