{
    "T39n1791_008:0487c14": "注大乘入楞伽經卷第八",
    "T39n1791_008:0487c16": "無常品第八",
    "T39n1791_008:0487c17": "爾時大慧菩薩摩訶薩(至)所言無常復有幾種",
    "T39n1791_008:0487c18": "　因上凡夫虛妄起生滅見。非諸聖人。謂外",
    "T39n1791_008:0487c19": "道凡夫不得如實。而起無常生滅妄見。故說",
    "T39n1791_008:0487c20": "無常。聖人得如實理。應不起無常生滅妄見。",
    "T39n1791_008:0487c21": "世尊何故。亦言諸行無常。是生滅法。未知此",
    "T39n1791_008:0487c22": "說孰為邪正。所言無常復有幾種耳。",
    "T39n1791_008:0487c23": "佛言大慧外道說有(至)生已不生無常性故",
    "T39n1791_008:0487c24": "　有外道說四大種性。無始造作色等諸法。作",
    "T39n1791_008:0487c25": "已而捨。即計所作法是其無常。",
    "T39n1791_008:0487c26": "有說形處變壞是名無常(至)大種自性本來無",
    "T39n1791_008:0487c27": "起　自下牒釋廣破妄計七種無常也。此初",
    "T39n1791_008:0487c28": "牒釋破第六無常。言其中物無物無常者牒",
    "T39n1791_008:0487c29": "計也。謂能造下諸句即釋破也。言能造大種。",
    "T39n1791_008:0488a01": "所造諸法。虛妄不實其相滅壞。大種自性不",
    "T39n1791_008:0488a02": "可得故。本來無起。無起故無滅。何有能造所",
    "T39n1791_008:0488a03": "造實法言無常耶。",
    "T39n1791_008:0488a04": "不生無常者謂常與無常(至)則墮外道生無常",
    "T39n1791_008:0488a05": "義　次牒釋破第七無常。言一切法本來寂",
    "T39n1791_008:0488a06": "靜。非是滅生名無常。不覺此者。則計不生以",
    "T39n1791_008:0488a07": "為有生法滅。名無常也。",
    "T39n1791_008:0488a08": "有物無常者謂於非常(至)而自不壞此亦如是",
    "T39n1791_008:0488a09": "　三牒釋破第五無常。言於非常非無常處。",
    "T39n1791_008:0488a10": "外道不了。計謂無常。是自生妄想也。其義云",
    "T39n1791_008:0488a11": "何下。徵釋譬喻彼妄計義。如經自明。",
    "T39n1791_008:0488a12": "大慧現見無常與一切法(至)能令諸法成於無",
    "T39n1791_008:0488a13": "故　此下如來正破彼計也。謂現見物無常。",
    "T39n1791_008:0488a14": "與所作諸法無有異體。故云無有能作所作",
    "T39n1791_008:0488a15": "差別。既云此是物無常。此是所作法。無差別",
    "T39n1791_008:0488a16": "故。能作所作應俱是常。何以故。不見有物無",
    "T39n1791_008:0488a17": "常為因。而能破壞所作諸法。成於無故。",
    "T39n1791_008:0488a18": "大慧諸法滅壞實亦有因但非凡愚之所能了",
    "T39n1791_008:0488a19": "　以外道計除物無常。無有能令人天變化",
    "T39n1791_008:0488a20": "有無者。是故佛言人天依正一切諸法。生起",
    "T39n1791_008:0488a21": "滅壞實亦有因。但非凡愚之所能了。謂一念",
    "T39n1791_008:0488a22": "妄想是生起滅壞因。外道不知。故以物無常",
    "T39n1791_008:0488a23": "為因也。",
    "T39n1791_008:0488a24": "大慧異因不應生於異果(至)云何異因生於異",
    "T39n1791_008:0488a25": "果　自下如來破轉計也。上言無差別。破計",
    "T39n1791_008:0488a26": "物無常自不滅壞。能壞諸法。此謂有別。復破",
    "T39n1791_008:0488a27": "轉計能生諸法。故言異因不應生於異果。若",
    "T39n1791_008:0488a28": "實能生者。一切異法應皆相生。如粟種生麻。",
    "T39n1791_008:0488a29": "荳種生麥。情生無情。無情生情。彼法此法。能",
    "T39n1791_008:0488b01": "生所生。應無有別。而世現見諸法有別。云何",
    "T39n1791_008:0488b02": "妄計異因生於異果。",
    "T39n1791_008:0488b03": "大慧若無常性是有法者(至)所無常法皆應是",
    "T39n1791_008:0488b04": "常　若計物無常性為能生因是有法者。應",
    "T39n1791_008:0488b05": "同所作性不究竟。自是無常也。自無常故。何",
    "T39n1791_008:0488b06": "能滅壞生起諸法。所無常法皆應是常。何以",
    "T39n1791_008:0488b07": "故。既同所作。而計常住自不滅壞。故所作法",
    "T39n1791_008:0488b08": "皆是常也。",
    "T39n1791_008:0488b09": "大慧若無常性住諸法中(至)故其自性亦不壞",
    "T39n1791_008:0488b10": "滅　若計物無常性。常住一切諸法之中。而",
    "T39n1791_008:0488b11": "能有無生。滅諸法者。既住諸法中。應同諸法",
    "T39n1791_008:0488b12": "墮於三世俱滅壞也。自體不有。豈能令物無",
    "T39n1791_008:0488b13": "常乎。一切外道。妄計大種體性不壞。言造色",
    "T39n1791_008:0488b14": "壞。色者即是大種差別和合而有。離異不異。",
    "T39n1791_008:0488b15": "故其色自性。亦不壞滅耳。",
    "T39n1791_008:0488b16": "大慧三有之中能造所造(至)能生於物而不滅",
    "T39n1791_008:0488b17": "耶　此總結破物無常見。如文可知。以上破",
    "T39n1791_008:0488b18": "物無常竟。",
    "T39n1791_008:0488b19": "始造即捨無常者非大種(至)當知是非始造無",
    "T39n1791_008:0488b20": "常　四牒釋破第一始造即捨無常。謂諸外",
    "T39n1791_008:0488b21": "道所計。不出互自共三為能造也。言非大種",
    "T39n1791_008:0488b22": "互過大種以各別故者。謂堅濕等本無自性。",
    "T39n1791_008:0488b23": "其用互有相違。不能更互以造於色。故破云",
    "T39n1791_008:0488b24": "以各別故。如下偈曰。大種無自性。又云大種",
    "T39n1791_008:0488b25": "互相違。安能造於色也。言非自相造。以無異",
    "T39n1791_008:0488b26": "故者。自獨也。謂大種性本自無生。不能獨起",
    "T39n1791_008:0488b27": "以造於色。故破云以無異故。如下偈曰。大種",
    "T39n1791_008:0488b28": "本無生。故無所造色也。言非復共造。以乖離",
    "T39n1791_008:0488b29": "故者。共者同和之義。謂四大種性自乖離。遞",
    "T39n1791_008:0488c01": "相凌滅。如水不容火等。豈能共同而造於色。",
    "T39n1791_008:0488c02": "故破云以乖離故。如下偈曰。火乃燒於色。水",
    "T39n1791_008:0488c03": "復為壞爛。風能令散滅。云何色得生也。當知",
    "T39n1791_008:0488c04": "非是始造無常者。結破也。",
    "T39n1791_008:0488c05": "形狀壞無常者此非能造(至)比見墮在數論之",
    "T39n1791_008:0488c06": "中　五牒釋破第二無常。計但滅形狀長短",
    "T39n1791_008:0488c07": "等見。不滅能所造體。此見墮在僧佉中也。",
    "T39n1791_008:0488c08": "色即是無常者謂此即是形狀無常(至)唯有言",
    "T39n1791_008:0488c09": "說故　六牒釋破第三無常。計大種性常住",
    "T39n1791_008:0488c10": "不滅。為能作者若亦無常。則無世事。如是所",
    "T39n1791_008:0488c11": "計墮於外道盧迦耶見。以彼妄見諸法自相",
    "T39n1791_008:0488c12": "生。唯有言說。無自性相故。",
    "T39n1791_008:0488c13": "轉變無常者謂色體變(至)而金無改此亦如是",
    "T39n1791_008:0488c14": "　七牒釋破第四無常。計色質變異名無常。",
    "T39n1791_008:0488c15": "非大種體名無常也。故舉金作嚴具喻之。嚴",
    "T39n1791_008:0488c16": "具有變異名無常。而金無改非無常也。此色",
    "T39n1791_008:0488c17": "法體變異無常亦如是。",
    "T39n1791_008:0488c18": "大慧如是等種種外道(至)能造所造則皆斷滅",
    "T39n1791_008:0488c19": "　總結上七種無常。及等餘外道妄想分別",
    "T39n1791_008:0488c20": "見無常性。如彼計謂火燒四大時。而不能燒",
    "T39n1791_008:0488c21": "諸大自相。言若能燒者。能造所造後應斷滅。",
    "T39n1791_008:0488c22": "以見不斷故。計大種性常。",
    "T39n1791_008:0488c23": "大慧我說諸法非常無常(至)則不分別能所造",
    "T39n1791_008:0488c24": "故　此明如來自覺聖智所證實法。凡有說",
    "T39n1791_008:0488c25": "示如證而說。不同外道常無常見。何以故爾。",
    "T39n1791_008:0488c26": "謂了外法虛妄不實離執取故。乃至離有無",
    "T39n1791_008:0488c27": "見。不妄分別能所造故。通有十義釋成正理。",
    "T39n1791_008:0488c28": "如文可知。",
    "T39n1791_008:0488c29": "大慧世間出世間(至)非諸凡愚之所能知　言",
    "T39n1791_008:0489a01": "世出世間。及出世間最勝上上諸法。皆唯是",
    "T39n1791_008:0489a02": "心無有外法。非常無常。若不能了則墮惡見。",
    "T39n1791_008:0489a03": "依自妄想而計言說。計常無常。此三種法所",
    "T39n1791_008:0489a04": "有方便語言分別。亦非凡愚所能覺知。",
    "T39n1791_008:0489a05": "爾時世尊重說頌言始造即便捨形狀有轉變",
    "T39n1791_008:0489a06": "色物等無常外道妄分別　言七種無常。是",
    "T39n1791_008:0489a07": "諸外道妄分別見。",
    "T39n1791_008:0489a08": "諸法無滅壞諸大自性住外道種種見如是說",
    "T39n1791_008:0489a09": "無常　是法住法位。世間相常住。故言諸法",
    "T39n1791_008:0489a10": "無滅壞。諸大自性住。外道不了。計大種常。造",
    "T39n1791_008:0489a11": "色無常。故言外道種種見。如是說無常。",
    "T39n1791_008:0489a12": "彼諸外道眾皆說不生滅諸大性自常誰是無",
    "T39n1791_008:0489a13": "常法　離能無所。離所無能。既能造大種說",
    "T39n1791_008:0489a14": "不生滅。其性自常。誰是無常所造色法。",
    "T39n1791_008:0489a15": "能取及所取一切唯是心(至)一切不可得　能",
    "T39n1791_008:0489a16": "取妄見。所取妄塵。梵天等法虛妄不實。離於",
    "T39n1791_008:0489a17": "心量皆不可得耳。",
    "T39n1791_008:0489a18": "現證品第九",
    "T39n1791_008:0489a19": "爾時大慧菩薩摩訶薩(至)及諸外道錯亂之中",
    "T39n1791_008:0489a20": "　因上言世間出世間。及出世間上上諸法。即",
    "T39n1791_008:0489a21": "有菩薩聲聞緣覺。斷世間生死。入出世間",
    "T39n1791_008:0489a22": "滅盡三昧樂。及得諸地次第相續相。故大慧",
    "T39n1791_008:0489a23": "舉滅盡三昧。及地次第相續相請問如來。欲",
    "T39n1791_008:0489a24": "顯三乘聖凡優劣。令修勝行證佛果海。不墮",
    "T39n1791_008:0489a25": "權乘及諸邪見迷惑中耳。",
    "T39n1791_008:0489a26": "佛言諦聽當為汝說(至)心意意識分別想滅",
    "T39n1791_008:0489a27": "　言菩薩至六地。及聲聞緣覺。同斷三界煩惱",
    "T39n1791_008:0489a28": "生死。能入滅盡三昧。七地菩薩逈異二乘。念",
    "T39n1791_008:0489a29": "念恒入無有間斷。二乘有煩惱生死可斷。故",
    "T39n1791_008:0489b01": "不能念念恒入。八地菩薩無功用道。恒在三",
    "T39n1791_008:0489b02": "昧無出入相。而同聲聞緣覺涅槃。滅妄想心",
    "T39n1791_008:0489b03": "識也。",
    "T39n1791_008:0489b04": "始從初地乃至六地(至)能取所取之相而生執",
    "T39n1791_008:0489b05": "著　明初地至六地菩薩。雖未盡滅心意意",
    "T39n1791_008:0489b06": "識。已能修行觀察諸法由分別有。麁分別想",
    "T39n1791_008:0489b07": "更不現行。凡愚不覺無始以來過惡虛偽習",
    "T39n1791_008:0489b08": "氣所熏。於自心變能所取相。故起計著。如鐵",
    "T39n1791_008:0489b09": "孕垢而自毀傷。",
    "T39n1791_008:0489b10": "大慧八地菩薩所得三昧(至)是故於中生涅槃",
    "T39n1791_008:0489b11": "想　言此八地菩薩。初得無生法忍。覺一切",
    "T39n1791_008:0489b12": "法如幻如夢。心量妄想息滅。諸佛以七種加",
    "T39n1791_008:0489b13": "勸。於三昧門不入涅槃。若不蒙加勸發。即不",
    "T39n1791_008:0489b14": "修行廣大行願悲化有情。亦如聲聞緣覺斷",
    "T39n1791_008:0489b15": "佛種姓。是故如來為示無量難思功德。令其",
    "T39n1791_008:0489b16": "滿足成佛果海。無墮二乘於無生三昧生涅",
    "T39n1791_008:0489b17": "槃想也。然此品言聲聞緣覺。是昔菩薩退菩",
    "T39n1791_008:0489b18": "提願者。彼定性趣寂二乘。尚不能知初地之",
    "T39n1791_008:0489b19": "法。況能分同八地菩薩得無生忍耶。",
    "T39n1791_008:0489b20": "大慧七地菩薩善能觀察(至)漸入諸地具菩提",
    "T39n1791_008:0489b21": "分法　言七地菩薩。善觀心識妄想斷。我我",
    "T39n1791_008:0489b22": "所生滅自共相。無礙辨才善巧決定。雖未能",
    "T39n1791_008:0489b23": "滅心識流注。已於三昧而得自在。漸入諸地",
    "T39n1791_008:0489b24": "具足菩薩菩提分法。言四無礙辨者。謂法義",
    "T39n1791_008:0489b25": "詞及以樂說。義如別釋。",
    "T39n1791_008:0489b26": "大慧我恐諸菩薩(至)我及諸佛為如是說　欲",
    "T39n1791_008:0489b27": "令菩薩。覺陰界入自共相等虛假不實。善於",
    "T39n1791_008:0489b28": "諸地相續次第。對治妄想不墮外道惡見邪",
    "T39n1791_008:0489b29": "徑。故如此說。然彼諸法有無生滅。實不可",
    "T39n1791_008:0489c01": "得。愚夫不知。是故諸佛皆以方便作是說耳。",
    "T39n1791_008:0489c02": "大慧聲聞緣覺至於菩薩(至)生涅槃覺非寂滅",
    "T39n1791_008:0489c03": "慧　退菩提願聲聞緣覺。於第八地中。味著",
    "T39n1791_008:0489c04": "無生三昧。為彼所醉。不達三界自共相虛妄。",
    "T39n1791_008:0489c05": "妄緣人法二無我空處。作涅槃想。不見諸法",
    "T39n1791_008:0489c06": "自性寂滅。為真涅槃。",
    "T39n1791_008:0489c07": "大慧諸菩薩摩訶薩(至)得於如來自證地故",
    "T39n1791_008:0489c08": "　言八地菩薩。雖見無生三昧樂。為本願哀愍",
    "T39n1791_008:0489c09": "大悲成就。滿十大願度脫眾生。不證無生以",
    "T39n1791_008:0489c10": "為涅槃。然非不起菩提分佛法正因。隨於智",
    "T39n1791_008:0489c11": "慧如實修行。如是故得入如來地也。",
    "T39n1791_008:0489c12": "大慧如人夢中方便度河(至)意識夢中之所現",
    "T39n1791_008:0489c13": "耳　覺竟無水。船栰非真。夢時見河。船栰非",
    "T39n1791_008:0489c14": "妄。以譬得八地覺已。本無生死。故菩提分功",
    "T39n1791_008:0489c15": "德非真。七地未覺。心量未滅。故菩提分功德",
    "T39n1791_008:0489c16": "非妄。但是無始見覺聞知。曾所更事熏習不",
    "T39n1791_008:0489c17": "斷。故心意識妄想夢現。言離有無念者。考餘",
    "T39n1791_008:0489c18": "二本。當作墮有無念也。",
    "T39n1791_008:0489c19": "大慧菩薩摩訶薩(至)所得涅槃非滅壞也　言",
    "T39n1791_008:0489c20": "菩薩從初地至七地。增進修行。合上如人夢",
    "T39n1791_008:0489c21": "中方便度河。入於第八。得無分別智。合上未",
    "T39n1791_008:0489c22": "度便覺。見一切法已下。合上覺已思唯等。文",
    "T39n1791_008:0489c23": "互影略更相映顯。可以意得。",
    "T39n1791_008:0489c24": "大慧第一義中無有次第(至)此則名為寂滅之",
    "T39n1791_008:0489c25": "法　第一義中言思路絕。唯自覺智所證相",
    "T39n1791_008:0489c26": "應。不得說有十地對治。次第相續相。此則強",
    "T39n1791_008:0489c27": "名寂滅法也。",
    "T39n1791_008:0489c28": "爾時世尊重說頌言諸住及佛地唯心無影像",
    "T39n1791_008:0489c29": "(至)餘則我所得　住亦地也。無影像即無所有",
    "T39n1791_008:0490a01": "也。七地已還總名心量未滅。八地已上名無",
    "T39n1791_008:0490a02": "所有。十地已去方言佛也。故云此二地名住。",
    "T39n1791_008:0490a03": "餘則我所得也。",
    "T39n1791_008:0490a04": "自證及清淨此則是我地(至)或有先時化　初",
    "T39n1791_008:0490a05": "半偈頌法身。次一偈頌報身。第三一偈頌化",
    "T39n1791_008:0490a06": "身。報化皆由法身有也。",
    "T39n1791_008:0490a07": "於彼說三乘皆是如來地(至)無相有何次　如",
    "T39n1791_008:0490a08": "來方便隨情說法。即有諸乘。第一義中何有",
    "T39n1791_008:0490a09": "次第。故思益經云。得諸法正性者。不從一地",
    "T39n1791_008:0490a10": "至於一地。是知以實映權。方便相盡。皆無所",
    "T39n1791_008:0490a11": "有。",
    "T39n1791_008:0490a12": "如來常無常品第十",
    "T39n1791_008:0490a13": "爾時大慧菩薩摩訶薩(至)為常為無常　因上",
    "T39n1791_008:0490a14": "此是去來今諸佛之所說。若如來墮三世者。",
    "T39n1791_008:0490a15": "則是無常。故問如來應正等覺。為常為無常",
    "T39n1791_008:0490a16": "也。",
    "T39n1791_008:0490a17": "佛言大慧如來應正等覺(至)然佛如來實非斷",
    "T39n1791_008:0490a18": "滅　言佛是常是無常。俱有過咎。云何有過",
    "T39n1791_008:0490a19": "咎。若如來常者。則同外道計神我等為能作",
    "T39n1791_008:0490a20": "者。為能作常。若無常者。則同世間有為作",
    "T39n1791_008:0490a21": "法。為相所相。畢竟敗壞成於無有。法身應斷",
    "T39n1791_008:0490a22": "滅。然佛如來實非斷常。",
    "T39n1791_008:0490a23": "大慧一切所作如瓶衣等(至)是故如來非常非",
    "T39n1791_008:0490a24": "無常　若言如來是無常。即同瓶衣一切作",
    "T39n1791_008:0490a25": "法無常過也。所修正因福慧莊嚴。皆空無益。",
    "T39n1791_008:0490a26": "然佛如來。功流萬世常存。道通億劫彌固。又",
    "T39n1791_008:0490a27": "一切世間有所作法。皆應是如來。以同是作",
    "T39n1791_008:0490a28": "因生故。而言如來是常無常者。有如上過故。",
    "T39n1791_008:0490a29": "不可言說也。",
    "T39n1791_008:0490b01": "復次大慧如來非常(至)同於兔馬魚蛇等角",
    "T39n1791_008:0490b02": "　此復破轉計也。若言如來如虛空常者。則不",
    "T39n1791_008:0490b03": "待自覺智所修因成。以虛空離四句邊。分得",
    "T39n1791_008:0490b04": "譬如來也。又若言如來是不生常者。則如兔",
    "T39n1791_008:0490b05": "馬等角本來無生也。若同虛空兔馬言常。則",
    "T39n1791_008:0490b06": "無方便廣大益物義。是故不同也。",
    "T39n1791_008:0490b07": "復次大慧以別義故(至)然非凡愚之所能知",
    "T39n1791_008:0490b08": "　以別義故亦得言常。謂以現前離念明智。證",
    "T39n1791_008:0490b09": "真常法故。亦得言常。此真常理。有佛無佛。常",
    "T39n1791_008:0490b10": "住不變。遍一切法。非斷滅無。凡夫外道豈能",
    "T39n1791_008:0490b11": "覺知。故法華云。同共一法中。而不得此事。",
    "T39n1791_008:0490b12": "大慧夫如來者以清淨慧(至)如來不從妄分別",
    "T39n1791_008:0490b13": "生　言如來者。以自覺聖智所證得名。不以",
    "T39n1791_008:0490b14": "心意識自共相法妄習得名。一切世間皆從",
    "T39n1791_008:0490b15": "不實妄想所生。如來非彼生也。",
    "T39n1791_008:0490b16": "大慧若有於二有常無常(至)二分別覺勿令少",
    "T39n1791_008:0490b17": "在　有妄取捨生死涅槃。故有常無常也。如",
    "T39n1791_008:0490b18": "來所證無二法故。離常無常不寂靜見。學者",
    "T39n1791_008:0490b19": "應滅二妄分別。令盡無餘。",
    "T39n1791_008:0490b20": "爾時世尊重說頌言遠離常無常而現常無常",
    "T39n1791_008:0490b21": "(至)是則無違諍　此三偈頌上長行。經文自明",
    "T39n1791_008:0490b22": "可知。",
    "T39n1791_008:0490b23": "如來藏性品第十一",
    "T39n1791_008:0490b24": "爾時大慧菩薩摩訶薩(至)不求盡苦不證涅槃",
    "T39n1791_008:0490b25": "　因上如來非以心意意識蘊界處法妄習得",
    "T39n1791_008:0490b26": "名。又佛常說諸法無我。故問唯願為我說蘊",
    "T39n1791_008:0490b27": "界處生滅之相。彼陰界入中既無有我。誰生",
    "T39n1791_008:0490b28": "誰滅。而諸凡愚依於生滅不覺苦盡。不證涅",
    "T39n1791_008:0490b29": "槃無生滅法。若無有我。誰知苦盡。誰證涅槃",
    "T39n1791_008:0490c01": "耶。",
    "T39n1791_008:0490c02": "佛言大慧諦聽諦聽(至)變現諸趣離我我所",
    "T39n1791_008:0490c03": "　如來藏者。自性清淨心在纏之名也。佛言陰",
    "T39n1791_008:0490c04": "界入中雖無我。而有如來藏。能受善不善因。",
    "T39n1791_008:0490c05": "故能遍興造六道生死法。譬如伎兒依呪術",
    "T39n1791_008:0490c06": "故。變起六道形色法。無我我所。凡夫依如來",
    "T39n1791_008:0490c07": "藏起六道生死。無我我所亦如是。",
    "T39n1791_008:0490c08": "以不覺故三緣和合(至)生於七識無明住地",
    "T39n1791_008:0490c09": "　言二乘不覺如來藏無我故。計根塵識。三緣",
    "T39n1791_008:0490c10": "和合以為生因。外道不覺如來藏無我故。計",
    "T39n1791_008:0490c11": "神我等以為作者。為無始惡習所熏。名如來",
    "T39n1791_008:0490c12": "藏為藏識。生於七識無明住地也。下二句一",
    "T39n1791_008:0490c13": "作生無明住地。與七識俱。",
    "T39n1791_008:0490c14": "譬如大海而有波浪(至)復生於貪若因及所緣",
    "T39n1791_008:0490c15": "　如彼大海因風起浪。水相波相相續不斷。",
    "T39n1791_008:0490c16": "以況如來藏海。因無明風起七識浪。生死相",
    "T39n1791_008:0490c17": "續不斷亦爾。然如來藏本來自性。清淨無垢。",
    "T39n1791_008:0490c18": "離常無常。及諸外道我論過失。其餘諸識念",
    "T39n1791_008:0490c19": "念生滅。以妄因緣和合。而生三界生死。不了",
    "T39n1791_008:0490c20": "色等一切諸法自心所現。計著名相起諸煩",
    "T39n1791_008:0490c21": "惱。造善惡業感苦樂報。既從貪生。復生於貪。",
    "T39n1791_008:0490c22": "若因及緣流轉生死。無解脫期。故法華云。諸",
    "T39n1791_008:0490c23": "苦所因。貪欲為本也。自此已上。明如來藏與",
    "T39n1791_008:0490c24": "三界有漏善惡為因。",
    "T39n1791_008:0490c25": "諸取根滅不相續生(至)便妄生於得解脫想",
    "T39n1791_008:0490c26": "　此明若愛取諸根滅不相續生自惡覺觀分別",
    "T39n1791_008:0490c27": "苦樂受者。修如是行。或得滅定四禪。入四諦",
    "T39n1791_008:0490c28": "解脫。便妄生得真解脫想。故法華云。但盡生",
    "T39n1791_008:0490c29": "死名為解脫。其實未得一切解脫也。自此已",
    "T39n1791_008:0491a01": "上。明如來藏與出世間聲聞緣覺劣無漏善",
    "T39n1791_008:0491a02": "法為因。",
    "T39n1791_008:0491a03": "而實未捨未轉(至)取於自相及共相故　言聲",
    "T39n1791_008:0491a04": "聞緣覺。其實未捨虛偽習氣。即未能轉藏識",
    "T39n1791_008:0491a05": "之名。非真解脫。若無藏識。七識無依。習氣亦",
    "T39n1791_008:0491a06": "滅。乃真解脫。何以故爾。因彼藏識為所依止。",
    "T39n1791_008:0491a07": "及彼相分為所緣。餘識生故。然非外道二乘",
    "T39n1791_008:0491a08": "境界。以彼無明法執未滅故。",
    "T39n1791_008:0491a09": "若見如來藏五法自性(至)應淨如來藏藏識之",
    "T39n1791_008:0491a10": "名　此明能轉滅藏識見如來藏心。五法三",
    "T39n1791_008:0491a11": "自性二無我等。對治法門則滅。功用惡覺不",
    "T39n1791_008:0491a12": "能傾動。住不動地無功用道。了十種如幻三",
    "T39n1791_008:0491a13": "昧。如夢度河未度而覺。為彼三昧覺力所持。",
    "T39n1791_008:0491a14": "任運修行難思佛法。願力廣大不住無為。及",
    "T39n1791_008:0491a15": "無生忍。獲自覺智不共餘乘。而證十地聖人",
    "T39n1791_008:0491a16": "之道意生法身。離於功用諸三昧行。是故菩",
    "T39n1791_008:0491a17": "薩欲得勝淨微妙佛法者。應淨妄習藏識之",
    "T39n1791_008:0491a18": "名。無如二乘俱斷分段生死。便謂真解脫也。",
    "T39n1791_008:0491a19": "大慧若無如來藏(至)而不捨於勇猛精進　若",
    "T39n1791_008:0491a20": "無藏識之名。則無凡聖分段變易二種生滅。",
    "T39n1791_008:0491a21": "真修行者。雖見自實際。住現法樂住三昧。不",
    "T39n1791_008:0491a22": "捨方便進趣佛地。名聖人生滅也。",
    "T39n1791_008:0491a23": "大慧此如來藏藏識(至)如觀掌中菴摩勒果",
    "T39n1791_008:0491a24": "　外道妄覺。二乘偏覺。非現前見。菩薩分覺雖",
    "T39n1791_008:0491a25": "勝。亦未究竟。如來現見如來藏。如視掌中菴",
    "T39n1791_008:0491a26": "摩勒果。皎然非謬。",
    "T39n1791_008:0491a27": "大慧我為勝鬘夫人(至)莫但聞已便生足想",
    "T39n1791_008:0491a28": "　言如來藏識藏是佛境界。非諸二乘外道所",
    "T39n1791_008:0491a29": "行之處。當勤觀察三慧備修。勿得守聞而生",
    "T39n1791_008:0491b01": "知足。",
    "T39n1791_008:0491b02": "爾時世尊重說頌言甚深如來藏而與七識俱",
    "T39n1791_008:0491b03": "執著二種生了知則遠離　言二種生者。即",
    "T39n1791_008:0491b04": "上凡夫及以聖人悉有生滅也。",
    "T39n1791_008:0491b05": "無始習所熏如像現於心若能如實觀境相悉",
    "T39n1791_008:0491b06": "無有　如鏡因前境故。有虛偽色像現。亦如",
    "T39n1791_008:0491b07": "如來藏因七輒識無始惡習熏故。有三界依",
    "T39n1791_008:0491b08": "正妄法現。如實觀者一切悉無耳。",
    "T39n1791_008:0491b09": "如愚見指月觀指不觀月計著文字者不見我",
    "T39n1791_008:0491b10": "真實　智者見指必知有月。愚夫反是。故但",
    "T39n1791_008:0491b11": "觀文字之指。不得真實法也。",
    "T39n1791_008:0491b12": "心如工伎兒意如和伎者五識為伴侶妄想觀",
    "T39n1791_008:0491b13": "伎眾　言如來藏識藏受熏持種。變起根身",
    "T39n1791_008:0491b14": "器界。如工伎兒。染污末那。執我法故。如和伎",
    "T39n1791_008:0491b15": "者。前五轉識取塵相資。譬之伴侶。第六意識",
    "T39n1791_008:0491b16": "虛妄了別。類彼觀人。",
    "T39n1791_008:0491b17": "五法門品第十二",
    "T39n1791_008:0491b18": "爾時大慧菩薩摩訶薩(至)至於如來自證之位",
    "T39n1791_008:0491b19": "　因上見如來藏。五法自性。諸識無我。對治",
    "T39n1791_008:0491b20": "法門則滅。故□復舉五法自性。諸識無我差",
    "T39n1791_008:0491b21": "別相。以請問也。",
    "T39n1791_008:0491b22": "佛言諦聽當為汝說(至)而起分別非諸聖人",
    "T39n1791_008:0491b23": "　此五法等度眾生對治法門。若不修行治所",
    "T39n1791_008:0491b24": "治障。入真實證。即是凡夫妄分別也。",
    "T39n1791_008:0491b25": "大慧白言云何不了(至)勝性而生隨名相流",
    "T39n1791_008:0491b26": "　明愚不了名是假立。心隨流動見有諸法。計",
    "T39n1791_008:0491b27": "我我所生死輪轉。不覺諸法如幻等性。唯是",
    "T39n1791_008:0491b28": "自心妄分別起。離能所取及生住滅。謂從自",
    "T39n1791_008:0491b29": "在勝性等生。妄心外緣隨塵流逸。",
    "T39n1791_008:0491c01": "大慧此中相者謂眼識所見(至)如是等我說為",
    "T39n1791_008:0491c02": "相　五根六境通名為相。亦云眼識所見名",
    "T39n1791_008:0491c03": "有見有對色。耳鼻舌身識所得者名無見有",
    "T39n1791_008:0491c04": "對色。意識所得者。名無見無對色。此三種色",
    "T39n1791_008:0491c05": "相總名相也。",
    "T39n1791_008:0491c06": "分別者施設眾名(至)決定不異是名分別　施",
    "T39n1791_008:0491c07": "設眾多名字。顯示差別種種諸相。謂有象馬",
    "T39n1791_008:0491c08": "等名生。即有象馬等相起也。此事如是者。顯",
    "T39n1791_008:0491c09": "示自相也。決定不異者。顯示共相也。計有此",
    "T39n1791_008:0491c10": "等名相。是故名為妄想分別。",
    "T39n1791_008:0491c11": "正智者謂觀名相互為其客(至)是名正智　以",
    "T39n1791_008:0491c12": "正智觀察。物無當名之實。名無得物之功。自",
    "T39n1791_008:0491c13": "性本無。俱互為客。則無分別名相識生。豈涉",
    "T39n1791_008:0491c14": "斷常墮凡夫地。",
    "T39n1791_008:0491c15": "大慧菩薩摩訶薩(至)我說此法名為如如　言",
    "T39n1791_008:0491c16": "此正智不取名相法為有。不捨名相法為無。",
    "T39n1791_008:0491c17": "遠離損減增益二見。名相妄識本自不生。是",
    "T39n1791_008:0491c18": "故強名為如如也。",
    "T39n1791_008:0491c19": "大慧菩薩摩訶薩(至)入於如如之所獲得　言",
    "T39n1791_008:0491c20": "住如如者。得入無相寂靜境界。超勝解行。昇",
    "T39n1791_008:0491c21": "歡喜地乃至功德滿足。於色究竟處證如來",
    "T39n1791_008:0491c22": "地。成熟眾生。如水中月圓照示現。無量應身",
    "T39n1791_008:0491c23": "隨宜說法。體性清淨離心意識。成滿昔願十",
    "T39n1791_008:0491c24": "無盡句。是名菩薩如實修行五法等法者。得",
    "T39n1791_008:0491c25": "如如法身。若不修者。則生顛倒凡夫。流轉諸",
    "T39n1791_008:0491c26": "趣曠野。",
    "T39n1791_008:0491c27": "爾時大慧菩薩摩訶薩(至)不可壞故是圓成性",
    "T39n1791_008:0491c28": "　大慧前舉四門而問。如來但約五法一門",
    "T39n1791_008:0491c29": "而答。故此再問為三自性入於五法中。為三",
    "T39n1791_008:0492a01": "自性別有自相耶。佛答言餘三法門。悉入五",
    "T39n1791_008:0492a02": "法中者。以但修一門。則諸門備攝。餘三亦爾。",
    "T39n1791_008:0492a03": "謂其中名相生妄計自性。此妄計自性即入",
    "T39n1791_008:0492a04": "五法中名相也。若依彼分別心心所法。必帶",
    "T39n1791_008:0492a05": "名相俱時而起。譬如日與光俱。是名緣起自",
    "T39n1791_008:0492a06": "性入五法中分別也。正智如如非是作法。故",
    "T39n1791_008:0492a07": "不可壞。是圓成性入五法中正智如如也。已",
    "T39n1791_008:0492a08": "上明三自性入五法竟。",
    "T39n1791_008:0492a09": "大慧於自心所現(至)悉皆攝入此五法中　言",
    "T39n1791_008:0492a10": "於自心妄所現法生執著時。有心意識八種",
    "T39n1791_008:0492a11": "分別。起此差別相。此八名相。即入五法中名",
    "T39n1791_008:0492a12": "相妄想。了此名相皆是不實。唯妄計性。即入",
    "T39n1791_008:0492a13": "五法中正智如如此明八識入五法也。施皆",
    "T39n1791_008:0492a14": "不實唯妄計性。若計實有二種我名。及二我",
    "T39n1791_008:0492a15": "相。即入五法中名相分別。若能覺彼二我不",
    "T39n1791_008:0492a16": "實。即得生法二無我智。即入五法中正智如",
    "T39n1791_008:0492a17": "如。此明二種無我入五法也。非但五法攝餘",
    "T39n1791_008:0492a18": "三門。聲聞緣覺菩薩如來若因若果一切諸",
    "T39n1791_008:0492a19": "法。悉入其中也。",
    "T39n1791_008:0492a20": "復次大慧五法者(至)心心所法是名分別　此",
    "T39n1791_008:0492a21": "佛復明五法義也。相名二法可知。起心心所。",
    "T39n1791_008:0492a22": "緣念瓶等名相。則名分別。心法即八識心王。",
    "T39n1791_008:0492a23": "心所法即六位心所。亦曰心數法。義如別說。",
    "T39n1791_008:0492a24": "彼名彼相畢竟無有(至)乃至覺滅是名如如",
    "T39n1791_008:0492a25": "　了彼名相不實。故無妄想覺知。則名如如也。",
    "T39n1791_008:0492a26": "大慧真實決定究竟根本自性可得(至)是名正",
    "T39n1791_008:0492a27": "智　唯此一事實。餘二則非真。故謂決定",
    "T39n1791_008:0492a28": "究竟根本自性可得。餘皆魔事也。是故諸佛",
    "T39n1791_008:0492a29": "隨順證入。如其實相。為彼眾生開示演說五",
    "T39n1791_008:0492b01": "法門等。令入如實處。二乘外道所不能得。則",
    "T39n1791_008:0492b02": "名正智。",
    "T39n1791_008:0492b03": "大慧此五種法三性八識(至)心則決定不隨他",
    "T39n1791_008:0492b04": "轉　言當覺正智如如。勿隨名相分別所轉",
    "T39n1791_008:0492b05": "也。",
    "T39n1791_008:0492b06": "爾時世尊重說頌言五法三自性及與八種識",
    "T39n1791_008:0492b07": "二種無我法普攝於大乘　頌上四門。普攝",
    "T39n1791_008:0492b08": "大乘一切法義也。",
    "T39n1791_008:0492b09": "名相及分別二種自性攝正智與如如是則圓",
    "T39n1791_008:0492b10": "成實　此頌三自性入五法中。",
    "T39n1791_008:0492b11": "恒河沙品第十三",
    "T39n1791_008:0492b12": "爾時大慧菩薩摩訶薩(至)為如言而受為別有",
    "T39n1791_008:0492b13": "義　大慧因上現證品偈言。此是去來今。諸",
    "T39n1791_008:0492b14": "佛之所說。又因上言其身清淨。離心意識。既",
    "T39n1791_008:0492b15": "離心識。即不可為譬。故舉餘經言三世諸佛",
    "T39n1791_008:0492b16": "如恒河沙。故問為如說而受。為別有餘義。",
    "T39n1791_008:0492b17": "佛告大慧勿如言受(至)唯以少分為其喻耳",
    "T39n1791_008:0492b18": "　言三世如來過世間望。非譬所譬。不可比恒",
    "T39n1791_008:0492b19": "河。故華嚴云。三界有無一切法。不能與佛為",
    "T39n1791_008:0492b20": "譬喻。",
    "T39n1791_008:0492b21": "我以凡愚諸外道等(至)是故我說如恒河沙",
    "T39n1791_008:0492b22": "　為誘通凡愚外道。令厭生死故。說化佛易見。",
    "T39n1791_008:0492b23": "如恒河沙。皆已得道。汝今不應受此生死。若",
    "T39n1791_008:0492b24": "說諸佛如優曇鉢花。難得見故。此諸人等便",
    "T39n1791_008:0492b25": "生退怯。更不進求。",
    "T39n1791_008:0492b26": "我復有時觀受化者說佛難值如優曇花　言",
    "T39n1791_008:0492b27": "又見受化弟子。不勤精進說佛難值遇。如優",
    "T39n1791_008:0492b28": "曇鉢花。汝今得值何不精勤勝進遠離生死。",
    "T39n1791_008:0492b29": "大慧優曇鉢花無有曾見(至)一切凡愚不能信",
    "T39n1791_008:0492c01": "受　言優曇花。三世之中無有見者。如來則",
    "T39n1791_008:0492c02": "世間悉見。何得說佛如優曇花。明為眾生如",
    "T39n1791_008:0492c03": "是譬喻。故說化佛難見易見。非說自真實法",
    "T39n1791_008:0492c04": "故。自法者。乃是如來所證境界。世無與等。不",
    "T39n1791_008:0492c05": "可為譬。非凡夫心識所見之相。是皆不能信",
    "T39n1791_008:0492c06": "受耳。",
    "T39n1791_008:0492c07": "大慧真實如來超心意(至)言恒沙等無有相違",
    "T39n1791_008:0492c08": "　真實法身離心緣相。非譬所及。然亦有時",
    "T39n1791_008:0492c09": "而以少分為其建立。言恒沙等無相違咎。",
    "T39n1791_008:0492c10": "大慧譬如恒沙(至)無有愛憎無分別故　諸有",
    "T39n1791_008:0492c11": "智者以譬喻得解。如來方便。以此等道理比",
    "T39n1791_008:0492c12": "恒河沙故。無有相違。",
    "T39n1791_008:0492c13": "大慧譬如恒沙是地自性(至)如恒河沙終不壞",
    "T39n1791_008:0492c14": "滅　恒沙不可壞邊得比法身。",
    "T39n1791_008:0492c15": "大慧譬如恒沙無有限量(至)普照一切諸佛大",
    "T39n1791_008:0492c16": "會　言照一切諸佛眾會。如恒河沙無限量",
    "T39n1791_008:0492c17": "邊得比如來。",
    "T39n1791_008:0492c18": "大慧譬如恒沙住沙自性(至)諸有生因悉已斷",
    "T39n1791_008:0492c19": "故　純是金沙無有瓦石。以比如來法身。無",
    "T39n1791_008:0492c20": "有生死生滅等沙。謂如來三有生因悉斷。",
    "T39n1791_008:0492c21": "大慧譬如恒沙取不知減(至)法身故無滅壞",
    "T39n1791_008:0492c22": "　非色身法故無增減。",
    "T39n1791_008:0492c23": "大慧譬如恒沙雖苦壓治(至)具足成就大悲心",
    "T39n1791_008:0492c24": "故　本願大悲三昧樂故不捨眾生。",
    "T39n1791_008:0492c25": "大慧譬如恒沙隨水而流(至)趣義是斷凡愚莫",
    "T39n1791_008:0492c26": "知　趣字。宋魏二譯俱作去字。言如來說法",
    "T39n1791_008:0492c27": "不隨諸去流轉。愚夫不知諸法隨涅槃流。無",
    "T39n1791_008:0492c28": "有去來。",
    "T39n1791_008:0492c29": "大慧菩薩復白佛言(至)在生死中而得解脫",
    "T39n1791_008:0493a01": "　若眾生生死本際始時不可知者。云何後時",
    "T39n1791_008:0493a02": "得解脫終時可知耶。",
    "T39n1791_008:0493a03": "佛言大慧無始虛偽(至)是故不得言無邊際",
    "T39n1791_008:0493a04": "　言無始妄習因滅。妄分別想轉。所依故。即名",
    "T39n1791_008:0493a05": "解脫。非斷滅邊。是故不得言無邊也。",
    "T39n1791_008:0493a06": "大慧無邊際者(至)分別心起了心則滅　言有",
    "T39n1791_008:0493a07": "無邊際者。不異妄分別也。若離妄分別外。別",
    "T39n1791_008:0493a08": "有眾生。即有眾生斷生死得解脫。今觀知與",
    "T39n1791_008:0493a09": "所知一切諸法。本來寂滅。唯在眾生了不了",
    "T39n1791_008:0493a10": "耳。",
    "T39n1791_008:0493a11": "爾時世尊重說頌言觀察諸導師譬如恒河沙",
    "T39n1791_008:0493a12": "(至)佛體亦如是　是二偈頌上恒河沙七種譬",
    "T39n1791_008:0493a13": "喻。如文可知。",
    "T39n1791_008:0493a14": "剎那品第十四",
    "T39n1791_008:0493a15": "爾時大慧菩薩摩訶薩何等諸法名有剎那",
    "T39n1791_008:0493a16": "　因上以有身故。而有滅壞。即是說陰界入無",
    "T39n1791_008:0493a17": "常。故舉一切諸法剎那壞相以請問也。",
    "T39n1791_008:0493a18": "佛言諦聽當為汝說(至)有受法無受法　如來",
    "T39n1791_008:0493a19": "將示是非剎那。故先牒釋一切諸法。謂順正",
    "T39n1791_008:0493a20": "理益自他故。即名善法。違於正理損自他故。",
    "T39n1791_008:0493a21": "名不善法。以有生滅繫屬因緣有所得故。名",
    "T39n1791_008:0493a22": "有為法。無生住滅繫屬因緣無所得故。名無",
    "T39n1791_008:0493a23": "為法。世即隱覆義隱覆勝義故。又可破壞義。",
    "T39n1791_008:0493a24": "三世所遷故。間者墮虛偽中故。隱覆之法即",
    "T39n1791_008:0493a25": "墮虛偽中。世即是間。名世間法。出虛偽故。名",
    "T39n1791_008:0493a26": "出世間。有即三有。漏即染污。謂三有法性是",
    "T39n1791_008:0493a27": "染污。名有漏法。無染污故。名無漏法。受即執",
    "T39n1791_008:0493a28": "受。有執受故。名為生死。無執受故即名涅槃。",
    "T39n1791_008:0493a29": "斯之五對。一一普該一切法也。按劉宋譯本。",
    "T39n1791_008:0493b01": "不善法字下。更當有無記法三字。",
    "T39n1791_008:0493b02": "大慧舉要言之五取蘊法(至)而生分別謂善不",
    "T39n1791_008:0493b03": "善　以心意識妄習為因。陰界入等色心諸",
    "T39n1791_008:0493b04": "法得增長者。愚夫分別謂善不善。是剎那也。",
    "T39n1791_008:0493b05": "聖人現證三昧樂住是則名為善無漏法　修",
    "T39n1791_008:0493b06": "三昧為因。證現法樂住名為聖人善無漏法。",
    "T39n1791_008:0493b07": "非剎那也。",
    "T39n1791_008:0493b08": "復次大慧善不善者(至)意及意識并五識身",
    "T39n1791_008:0493b09": "　再欲釋前善不善法。是非剎那。故標云復次。",
    "T39n1791_008:0493b10": "故舉八識如來藏是剎那非剎那因。然此第",
    "T39n1791_008:0493b11": "八阿賴耶識。唯是無覆無記性攝。第七末那。",
    "T39n1791_008:0493b12": "唯是有覆無記性攝。前六轉識通善不善無",
    "T39n1791_008:0493b13": "記三性。未轉依位。此八種識俱名剎那。故如",
    "T39n1791_008:0493b14": "來藏名剎那因。若得轉依。八識皆是善無漏",
    "T39n1791_008:0493b15": "法。如來藏名非剎因。善不善性依無記有。故",
    "T39n1791_008:0493b16": "無記性經文影略。非不言也。",
    "T39n1791_008:0493b17": "大慧彼五識身與意識俱(至)無異體生生已即",
    "T39n1791_008:0493b18": "滅　言五識取塵。與六七識共俱。六識造善",
    "T39n1791_008:0493b19": "惡業相。展轉差別。善惡業習相續不斷故。五",
    "T39n1791_008:0493b20": "識身生。此五識身。亦念念生滅。",
    "T39n1791_008:0493b21": "不了於境自心所現(至)我說此等名剎那法",
    "T39n1791_008:0493b22": "　此明五識不覺諸法自心現故。取種種塵。隨",
    "T39n1791_008:0493b23": "取即滅。故言次第滅。隨次第滅時。即六識生。",
    "T39n1791_008:0493b24": "故言別識生起。意識與彼五識共俱。取於五",
    "T39n1791_008:0493b25": "識所取種種差別形相。一念時不住。是名剎",
    "T39n1791_008:0493b26": "那也。",
    "T39n1791_008:0493b27": "無漏習氣非剎那法此非凡愚剎那論者之所",
    "T39n1791_008:0493b28": "能知　言無漏習氣。熏如來藏藏識。離念相",
    "T39n1791_008:0493b29": "應。證得聖果。即非剎那。故起信論云。得無念",
    "T39n1791_008:0493c01": "者。則知心相生住異滅。以無念等故。此豈凡",
    "T39n1791_008:0493c02": "愚未曾離念。生滅戲論能知耶。",
    "T39n1791_008:0493c03": "彼不能知一切諸法(至)無為同諸法壞墮於斷",
    "T39n1791_008:0493c04": "見　凡愚不覺是非剎那。則計無漏真如無",
    "T39n1791_008:0493c05": "為同諸作法生滅敗壞。墮於外道所執斷見。",
    "T39n1791_008:0493c06": "起信論云。人我見者。聞修多羅說。世間諸法",
    "T39n1791_008:0493c07": "畢竟體空。乃至涅槃真如之法。亦畢竟空。離",
    "T39n1791_008:0493c08": "一切相。以彼不知為破著故。即謂真如涅槃",
    "T39n1791_008:0493c09": "之性。唯是其空。豈非墮於斷滅見耶。",
    "T39n1791_008:0493c10": "大慧五識身非流轉不受苦樂非涅槃因　五",
    "T39n1791_008:0493c11": "識身。非流轉。一作七識不流轉。言彼七識念",
    "T39n1791_008:0493c12": "念生滅。無自性故。不能流轉六道亦不知苦",
    "T39n1791_008:0493c13": "樂。亦非涅槃因。",
    "T39n1791_008:0493c14": "如來藏受苦樂與因俱有生滅　言如來藏常",
    "T39n1791_008:0493c15": "故。隨其染淨熏習轉變。為作依持。能令諸識",
    "T39n1791_008:0493c16": "知苦樂。與因俱。若生若滅。",
    "T39n1791_008:0493c17": "四種習氣之所迷覆(至)不能了知起剎那見",
    "T39n1791_008:0493c18": "　凡愚為五住熏心所迷覆故。不知如來藏常。",
    "T39n1791_008:0493c19": "起剎那見言四種習氣者。即四住煩惱。及根",
    "T39n1791_008:0493c20": "本無明也。",
    "T39n1791_008:0493c21": "大慧如金金剛佛之舍利是奇特性終不損壞",
    "T39n1791_008:0493c22": "　言如來藏不生滅。猶如金剛與佛骨也。",
    "T39n1791_008:0493c23": "若得證法有剎那者(至)於一切法作剎那想",
    "T39n1791_008:0493c24": "　凡愚不達諸法虛妄。故我方便隨順為說。一",
    "T39n1791_008:0493c25": "切諸法剎那不住。無漏習氣非剎那也。",
    "T39n1791_008:0493c26": "大慧菩薩復白佛言(至)何者為六云何滿足",
    "T39n1791_008:0493c27": "　因上修證三昧樂住。名為聖人善無漏法。故",
    "T39n1791_008:0493c28": "舉餘經世尊常說六波羅蜜。若得滿足便成",
    "T39n1791_008:0493c29": "正覺。故問何者為六。云何滿足。",
    "T39n1791_008:0494a01": "佛言大慧波羅蜜者(至)成就神通生於梵世",
    "T39n1791_008:0494a02": "　言世間波羅蜜者。計我我所執取有無二邊",
    "T39n1791_008:0494a03": "惡見。求三有身。貪著色聲香味觸境。行於有",
    "T39n1791_008:0494a04": "漏諸波羅蜜。得生富樂六欲梵世。乃至無色",
    "T39n1791_008:0494a05": "非非想處。悉不能免流轉生死。",
    "T39n1791_008:0494a06": "大慧出世間波羅蜜者(至)如是修習諸波羅蜜",
    "T39n1791_008:0494a07": "　言出世間波羅蜜者。是二乘人厭捨生死。",
    "T39n1791_008:0494a08": "欣趣涅槃。求於自度。修習六種劣無漏行。故",
    "T39n1791_008:0494a09": "不得作佛　如下出世上上波羅蜜者。是如",
    "T39n1791_008:0494a10": "來常說。若得滿足便成正覺。須粗識其相。今",
    "T39n1791_008:0494a11": "依先德略啟十門。一釋名。二出體。三辨相。",
    "T39n1791_008:0494a12": "四建立。五次第。六相攝。七修證。八約教。九",
    "T39n1791_008:0494a13": "觀心。十釋文　初釋名中。先通名。後別稱。通",
    "T39n1791_008:0494a14": "名波羅蜜者。唯識論云。要七最勝之所攝受。",
    "T39n1791_008:0494a15": "方可建立波羅蜜多。一安住最勝。謂要安住",
    "T39n1791_008:0494a16": "菩薩種性。二依止最勝。謂要依止大菩提心。",
    "T39n1791_008:0494a17": "三意樂最勝。謂要慈愍一切有情四事業最",
    "T39n1791_008:0494a18": "勝。謂要具行一切事業。五巧便最勝。謂要",
    "T39n1791_008:0494a19": "無相智之所攝受。六迴向最勝。謂要迴向無上",
    "T39n1791_008:0494a20": "菩提。七清淨最勝。謂要不為二障間雜。即三",
    "T39n1791_008:0494a21": "時無悔。若七隨闕非到彼岸。故此六度各四",
    "T39n1791_008:0494a22": "句分別。其別名者。輟已惠人曰施。防非止惡",
    "T39n1791_008:0494a23": "曰戒。堪受諸法未能忘懷名忍。此約生忍。又",
    "T39n1791_008:0494a24": "忍即忍可。忍即是慧。雙忍事理故。練心於法",
    "T39n1791_008:0494a25": "名精。精心務達為進。梵音禪那此云靜慮。梵",
    "T39n1791_008:0494a26": "音般若。此云智慧　二出體者。施以無貪及",
    "T39n1791_008:0494a27": "彼所起三業為性。戒以受學菩薩戒時三業",
    "T39n1791_008:0494a28": "為性。忍以無瞋精進審慧。及彼所起三業為",
    "T39n1791_008:0494a29": "性。精進以懃。及彼所起三業為性。靜慮但以",
    "T39n1791_008:0494b01": "等持為性。智以擇法為性。開為十度者。對四",
    "T39n1791_008:0494b02": "亦以擇法為性。說是根本後得智故　三辨",
    "T39n1791_008:0494b03": "相者。施有三種。謂財施。無畏施。法施。戒有",
    "T39n1791_008:0494b04": "三種。謂攝律儀戒攝善法戒。饒益有情戒。忍",
    "T39n1791_008:0494b05": "有三種。耐怨害忍。安受苦忍。諦察法忍。精",
    "T39n1791_008:0494b06": "進有三種。謂被甲精進。攝善精進。利樂精進。",
    "T39n1791_008:0494b07": "靜慮有三種。謂安住靜慮。引發靜慮。辨事靜",
    "T39n1791_008:0494b08": "慮。智慧有三種。謂加行無分別智。正體無分",
    "T39n1791_008:0494b09": "別智。後得無分別智。下餘四度別名辨相。此",
    "T39n1791_008:0494b10": "既無文。如別章說　四建立者。為十地中。對",
    "T39n1791_008:0494b11": "治十障。證十真如。故開有十。為對六蔽。漸修",
    "T39n1791_008:0494b12": "佛法。漸熟有情。故但說六。六中前三增上生",
    "T39n1791_008:0494b13": "道。感大財體。及眷屬故。後三決定勝道。能伏",
    "T39n1791_008:0494b14": "煩惱。成熟有情。及佛法故。又前三饒益有情。",
    "T39n1791_008:0494b15": "施財不惱。忍彼惱故。後三對治煩惱。勤修加",
    "T39n1791_008:0494b16": "行。永伏永滅故。又由前三故不住涅槃。由後",
    "T39n1791_008:0494b17": "三故不住生死。能為無住涅槃資糧。開說十",
    "T39n1791_008:0494b18": "度後唯四者。助六令滿故。方便助前三。願助",
    "T39n1791_008:0494b19": "精進。力助靜慮。智助般若。如深密說　五次",
    "T39n1791_008:0494b20": "第者。謂由前前引發後後。及由後後持淨前",
    "T39n1791_008:0494b21": "前。又前前麁。後後細。易難修習次第如是",
    "T39n1791_008:0494b22": "　六相攝者。此六一一皆攝一切波羅蜜多互",
    "T39n1791_008:0494b23": "相順故。般若論云。檀義攝於六資生無畏法",
    "T39n1791_008:0494b24": "等智度論云。有未莊嚴波羅蜜。即不攝者。有",
    "T39n1791_008:0494b25": "已莊嚴波羅蜜。即相攝者。今此經文必具攝",
    "T39n1791_008:0494b26": "故。若但說六。六攝後四。若開為十。第六唯攝",
    "T39n1791_008:0494b27": "無分別智。後四皆是後得智攝　七修證者。",
    "T39n1791_008:0494b28": "五位通修。佛方究竟。六約因位總有三名。謂",
    "T39n1791_008:0494b29": "初無數劫。施等勢力尚微。被煩惱伏。但名波",
    "T39n1791_008:0494c01": "羅蜜多第二劫去勢力漸增。能伏煩惱。名",
    "T39n1791_008:0494c02": "近波羅蜜多。第三僧祇勢力轉勝。能畢竟伏",
    "T39n1791_008:0494c03": "一切煩惱。名大波羅蜜多。故經云出世上上",
    "T39n1791_008:0494c04": "波羅蜜多　八約教者。諸教可思。此教要須",
    "T39n1791_008:0494c05": "一一融攝。徹果該因　九觀心者。可以意得。",
    "T39n1791_008:0494c06": "若不觀心。非已智分。不能開發自家寶藏。縱",
    "T39n1791_008:0494c07": "福智齊修。盡隨物轉。功歸生滅。無漏勝因皆",
    "T39n1791_008:0494c08": "不成就。故淨名云諸佛解脫。當於眾生心行",
    "T39n1791_008:0494c09": "中求也　次經文下即第十釋文。",
    "T39n1791_008:0494c10": "大慧出世間上上波羅蜜者(至)而恒修行檀波",
    "T39n1791_008:0494c11": "羅蜜　言出世間上上波羅蜜者。謂大菩薩。",
    "T39n1791_008:0494c12": "而於自心內外二法覺知唯是妄分別現。不",
    "T39n1791_008:0494c13": "起施者妄想。不生受者執著。不取中間施物",
    "T39n1791_008:0494c14": "色相。為令眾生得無畏安樂。而恒行施故論",
    "T39n1791_008:0494c15": "云。以知法性體無慳貪故。隨順修行檀波羅",
    "T39n1791_008:0494c16": "蜜。",
    "T39n1791_008:0494c17": "於諸境界不起分別(至)是則名為禪波羅蜜",
    "T39n1791_008:0494c18": "　論云以知法性無染。離五欲過故。隨順修行",
    "T39n1791_008:0494c19": "尸羅波羅蜜。以知法性無苦。離瞋惱故。隨順",
    "T39n1791_008:0494c20": "修行羼提波羅蜜。以知法性無身心相。離懈",
    "T39n1791_008:0494c21": "怠故。隨順修行毘梨耶波羅蜜。以知法性常",
    "T39n1791_008:0494c22": "定。體無亂故。隨順修行禪波羅蜜。",
    "T39n1791_008:0494c23": "以智觀察心無分別(至)是則名為般若波羅蜜",
    "T39n1791_008:0494c24": "　論云以知法性體明。離無明故。隨順修行",
    "T39n1791_008:0494c25": "般若波羅蜜。故華嚴六地偈云。不取眾相而",
    "T39n1791_008:0494c26": "行施。本絕諸惡堅持戒。解法無害常堪忍知",
    "T39n1791_008:0494c27": "法性離具精進。已盡煩惱入諸禪。善達性空",
    "T39n1791_008:0494c28": "分別法。此偈明地上所修。故直云已盡煩惱",
    "T39n1791_008:0494c29": "等。論通勝解行中發心修行。但云隨順　又",
    "T39n1791_008:0495a01": "先德云。六度萬行互相融攝。成菩提分。皆由",
    "T39n1791_008:0495a02": "般若成立故。五度如盲。般若如導。若布施無",
    "T39n1791_008:0495a03": "般若。唯得一世榮。後受餘殃債。若持戒無般",
    "T39n1791_008:0495a04": "若。暫生上欲界。還墮泥犁中。若忍辱無般若",
    "T39n1791_008:0495a05": "報得端正形。不證寂滅忍。若精進無般若。徒",
    "T39n1791_008:0495a06": "興生滅功。不趣真常海。若禪定無般若。但行",
    "T39n1791_008:0495a07": "色界禪。不入金剛定。若萬善無般若。空成有",
    "T39n1791_008:0495a08": "漏因。不契無為果。若般若不明萬行虛設。故",
    "T39n1791_008:0495a09": "般若經中欲得世出世間一切善法悉成就",
    "T39n1791_008:0495a10": "者。一一當學般若。是故非真流之行。無以契",
    "T39n1791_008:0495a11": "真。未有證真之行。不從真起。故云如是六度。",
    "T39n1791_008:0495a12": "如實修行。若得滿足。即得阿耨多羅三藐三",
    "T39n1791_008:0495a13": "菩提。若不具足。則無能入菩提之道。",
    "T39n1791_008:0495a14": "注大乘入楞伽經卷第八"
}