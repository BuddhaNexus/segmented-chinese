{
    "T12n0380_004:0962c20": "大悲經卷第四",
    "T12n0380_004:0962c22": "高齊天竺三藏那連提耶舍譯",
    "T12n0380_004:0962c23": "以諸譬喻付囑正法品第十二",
    "T12n0380_004:0962c24": "爾時，世尊復告慧命阿難言：「且置我今得菩",
    "T12n0380_004:0962c25": "提時功德利益，若我本行菩薩道時功德利",
    "T12n0380_004:0962c26": "益，緣覺尚無，何況聲聞及餘眾生？阿難！我菩",
    "T12n0380_004:0962c27": "薩時久修苦行，棄捨王位、婦兒、妻子及諸婇",
    "T12n0380_004:0962c28": "女、身命、手、足、頭、目、耳、鼻、血肉、骨髓及受種種",
    "T12n0380_004:0962c29": "無量苦痛，彼等一切悉為汝等悕求阿耨多",
    "T12n0380_004:0963a01": "羅三藐三菩提故。阿難！一切難捨我悉已捨，",
    "T12n0380_004:0963a02": "所受眾苦悉為眾生。阿難！此等功德，若我廣",
    "T12n0380_004:0963a03": "說則不可盡。如有聞者心則迷悶，況有說者？",
    "T12n0380_004:0963a04": "「阿難！若有眾生起一念心，悲愍釋迦牟尼如",
    "T12n0380_004:0963a05": "來、應供、正遍知本昔修行菩薩苦行，作如是",
    "T12n0380_004:0963a06": "言：『為我等故具受無量種種苦痛、難為之事。』",
    "T12n0380_004:0963a07": "阿難！我說彼等一發心者，必定當得最後涅",
    "T12n0380_004:0963a08": "槃，何況我所種善根者？阿難！或有愚人漫",
    "T12n0380_004:0963a09": "捍無信，聞我本修菩薩苦行乃至不生一念",
    "T12n0380_004:0963a10": "悲心、不言如來有大利益、亦不敬信是故",
    "T12n0380_004:0963a11": "所有殊勝行者能得涅槃。阿難！如是功德利",
    "T12n0380_004:0963a12": "益勝法，緣覺所無，何況一切聲聞、凡夫所能",
    "T12n0380_004:0963a13": "有也？「阿難！諸有修行菩薩行者所得大悲，亦",
    "T12n0380_004:0963a14": "非緣覺所能有也。阿難！若有如我修菩薩行",
    "T12n0380_004:0963a15": "者得於大悲，得大悲已悉皆當得阿耨多羅",
    "T12n0380_004:0963a16": "三藐三菩提，是故此法大慈、大悲之所攝也。",
    "T12n0380_004:0963a17": "以是因緣，緣覺所無；以是義故，彼不得作如",
    "T12n0380_004:0963a18": "來、應供、正遍知，不具十力、四無所畏、大慈、大",
    "T12n0380_004:0963a19": "悲。「阿難！我知本昔修菩薩行推求善法，於彼",
    "T12n0380_004:0963a20": "生死心常驚怖，於諸眾生修大悲心，而於夢",
    "T12n0380_004:0963a21": "中見大鐵圍有崩倒處，世界中間有諸眾生",
    "T12n0380_004:0963a22": "在大地獄，為彼獄卒之所逼切，身體碎壞，周",
    "T12n0380_004:0963a23": "遍熾然猶如火聚，受大苦切如奪命苦。我詣",
    "T12n0380_004:0963a24": "其所，彼諸眾生合掌禮拜而作是言：『仁者！汝",
    "T12n0380_004:0963a25": "今受樂；我等今受地獄之苦，楚毒難忍，如奪命",
    "T12n0380_004:0963a26": "苦，無救、無護、無歸、無趣。大丈夫！若欲救我如",
    "T12n0380_004:0963a27": "是苦者，必定堪能。』阿難！我時於彼地獄眾生",
    "T12n0380_004:0963a28": "起大悲心，即於夢中悲泣流淚如恒河水。我",
    "T12n0380_004:0963a29": "時安慰彼眾生言：『諸仁者！莫生怖畏，我令汝",
    "T12n0380_004:0963b01": "等脫是苦聚。』阿難！我時令彼地獄眾生集在",
    "T12n0380_004:0963b02": "一處，以其右手普摩其頂而告之曰：『諸仁者！",
    "T12n0380_004:0963b03": "莫生怖畏，我當必定救度汝等。』作是語已，",
    "T12n0380_004:0963b04": "地獄火聚即時得滅，其諸眾生於剎那頃得",
    "T12n0380_004:0963b05": "受安樂。阿難！我於爾時從夢悟已，振衣取",
    "T12n0380_004:0963b06": "淚以器盛置。阿難！我本如是具大悲法修菩",
    "T12n0380_004:0963b07": "薩行，何況今得阿耨多羅三藐三菩提？阿難！",
    "T12n0380_004:0963b08": "汝應當知如是之法亦非緣覺所能有也，何",
    "T12n0380_004:0963b09": "況聲聞、凡夫人等？阿難！若有此法者是修菩",
    "T12n0380_004:0963b10": "薩行。「阿難！當觀如來本昔所修菩薩行時於",
    "T12n0380_004:0963b11": "諸眾生具足如是憐愍利益大悲之心。如是",
    "T12n0380_004:0963b12": "功德，若我具以口業宣說不得邊際。「阿難！過",
    "T12n0380_004:0963b13": "去之世有大商主為採寶故，將諸商人入於",
    "T12n0380_004:0963b14": "大海。彼所乘船眾寶悉滿，至海中間其船卒",
    "T12n0380_004:0963b15": "壞。時彼商人心懷怖畏，極生憂惱，其中或有",
    "T12n0380_004:0963b16": "得船板者、或有浮者、有命終者。阿難！我於",
    "T12n0380_004:0963b17": "爾時作彼商主，在大海中用以浮囊安隱而",
    "T12n0380_004:0963b18": "渡。時有五人呼商主言：『大士商主！唯願惠",
    "T12n0380_004:0963b19": "施我等無畏。』說是語已，爾時商主即告之言：",
    "T12n0380_004:0963b20": "『諸丈夫！勿生怖畏，我令汝等從此大海安隱",
    "T12n0380_004:0963b21": "得渡。』阿難！彼時商主身帶利劍而作是念：",
    "T12n0380_004:0963b22": "『大海之法不居死屍，如其我今自捨身命，此",
    "T12n0380_004:0963b23": "諸商人必能得渡大海之難。』作是念已，即喚",
    "T12n0380_004:0963b24": "商人置己身上令善捉持，彼諸商人有騎背",
    "T12n0380_004:0963b25": "者、有抱肩者、有捉髀者。爾時，商主為欲施彼",
    "T12n0380_004:0963b26": "無怖畏故，大悲修心、起大勇猛、勵身心力，",
    "T12n0380_004:0963b27": "即以利劍斷己命根速取命終。于時大海漂",
    "T12n0380_004:0963b28": "其死屍置之岸上，時五商人便得渡海安隱",
    "T12n0380_004:0963b29": "受樂，平吉無難還閻浮提。阿難！彼時商主豈",
    "T12n0380_004:0963c01": "異人乎？我身是也。五商人者，今五比丘是",
    "T12n0380_004:0963c02": "也。是五比丘昔於大海而得渡脫，今復於",
    "T12n0380_004:0963c03": "此生死大海而得渡脫，安置無畏涅槃彼岸。",
    "T12n0380_004:0963c04": "「阿難！汝今當觀修何苦行具足？云何無量功",
    "T12n0380_004:0963c05": "德得為菩薩摩訶薩也？阿難！如是功德，次第",
    "T12n0380_004:0963c06": "應知，亦非緣覺所能有也。阿難！如諸菩薩功",
    "T12n0380_004:0963c07": "德如是，諸辟支佛無此法故，不作如來、應供、",
    "T12n0380_004:0963c08": "正遍知，不成阿耨多羅三藐三菩提。阿難！",
    "T12n0380_004:0963c09": "以能如是修諸苦行得為菩薩大悲憐愍一",
    "T12n0380_004:0963c10": "切眾生。「阿難！復有愚人於我佛所不生敬信，",
    "T12n0380_004:0963c11": "以是因緣不得作阿耨多羅三藐三菩提根本",
    "T12n0380_004:0963c12": "種子，亦不得證無上涅槃；彼若於我心生敬",
    "T12n0380_004:0963c13": "信即便得作菩提種子，能證涅槃。阿難！修少",
    "T12n0380_004:0963c14": "分行得少分功德，修滿足行得滿分功德。「阿",
    "T12n0380_004:0963c15": "難！我當更說餘行決定。若有眾生乃至能發",
    "T12n0380_004:0963c16": "一念敬信，以此善根得為種子，何況復種勝",
    "T12n0380_004:0963c17": "上善根？阿難！若於佛所種善根者，乃至一念",
    "T12n0380_004:0963c18": "發心念佛，我說彼等猶如甘露、最後甘露。「阿",
    "T12n0380_004:0963c19": "難！行者應當以一切種而念如來，所謂念於",
    "T12n0380_004:0963c20": "如來所念、念如來善根、念如來姓日。姓不相",
    "T12n0380_004:0963c21": "似以苷蔗種上姓生故；姓日者，為離諸闇而",
    "T12n0380_004:0963c22": "作光明。阿難！我生釋種故種姓清淨。「阿難！當",
    "T12n0380_004:0963c23": "念如來生、念如來種族、念如來姓、念如來積",
    "T12n0380_004:0963c24": "財具足、念如來端正、念如來所生國土、念如",
    "T12n0380_004:0963c25": "來相、念如來隨形好、念如來十力、念如來四",
    "T12n0380_004:0963c26": "無所畏、念如來十八不共法、念如來所生具",
    "T12n0380_004:0963c27": "足、念如來可美、念如來無愚癡、念如來本行",
    "T12n0380_004:0963c28": "具足、念如來願具足、念如來戒定慧解脫解",
    "T12n0380_004:0963c29": "脫知見具足、念如來慈悲喜捨具足、念如來",
    "T12n0380_004:0964a01": "威儀具足。阿難！若有人隨所念佛，彼彼功德",
    "T12n0380_004:0964a02": "得大神通、大利益、廣大功德，猶如甘露、第一",
    "T12n0380_004:0964a03": "甘露、最後甘露。「阿難！我於往昔為菩薩時行",
    "T12n0380_004:0964a04": "檀波羅蜜，我以佛智觀彼功德不得邊際，何",
    "T12n0380_004:0964a05": "況所修尸波羅蜜、羼提波羅蜜、毘梨耶波羅",
    "T12n0380_004:0964a06": "蜜、禪波羅蜜、般若波羅蜜如是等諸餘功德？",
    "T12n0380_004:0964a07": "若彼菩薩未得授記所有功德，佛智觀察不",
    "T12n0380_004:0964a08": "得邊際，何況授記所有功德？乃至何況得成",
    "T12n0380_004:0964a09": "佛時一切功德？於百千億那由他劫觀察宣",
    "T12n0380_004:0964a10": "說不得邊際。何以故？如來、應供、正遍知功德",
    "T12n0380_004:0964a11": "無量。阿難！我以實智觀此利益，如是說也。",
    "T12n0380_004:0964a12": "若有憶念我菩薩時功德利益，心生敬信，以",
    "T12n0380_004:0964a13": "此善根悉皆當得後際涅槃。是故，阿難！汝莫",
    "T12n0380_004:0964a14": "憂悲。我為令汝與諸天人作大利益、作大攝",
    "T12n0380_004:0964a15": "受，已說道法，令彼得向無上安隱後際涅槃。",
    "T12n0380_004:0964a16": "汝等於此勤修方便，慎莫放逸。」",
    "T12n0380_004:0964a17": "爾時，世尊告諸比丘言：「吾今後夜當般涅槃，",
    "T12n0380_004:0964a18": "汝等今者最後見我、最後受化、最後合會；汝",
    "T12n0380_004:0964a19": "等從今更不見我，我亦不復見於汝等。汝諸",
    "T12n0380_004:0964a20": "比丘！止，莫憂悲。一切所愛、稱意之物皆當離",
    "T12n0380_004:0964a21": "散。諸比丘！生法、有法、有為法、差別法、覺知法、",
    "T12n0380_004:0964a22": "因緣所生敗壞之法，若不滅者，無有是處。諸",
    "T12n0380_004:0964a23": "比丘！假使久住，會當去矣。諸比丘！凡有生者",
    "T12n0380_004:0964a24": "無不有死，一切諸行無有常定、究竟不變。諸",
    "T12n0380_004:0964a25": "比丘！生死是苦，涅槃是樂。汝若欲令未得者",
    "T12n0380_004:0964a26": "得、未達者達、未證者證，當勤求之。諸比丘！",
    "T12n0380_004:0964a27": "勤修方便，慎莫放逸。諸佛世尊以不放逸故，",
    "T12n0380_004:0964a28": "得阿耨多羅三藐三菩提及餘一切助道善",
    "T12n0380_004:0964a29": "法。是故，汝等當受我化。」",
    "T12n0380_004:0964b01": "爾時大眾，比丘、比丘尼、優婆塞、優婆夷、天、龍、",
    "T12n0380_004:0964b02": "夜叉、乾闥婆、阿修羅、迦樓羅、緊那羅、摩睺羅伽、",
    "T12n0380_004:0964b03": "釋天、梵天、四天王等，得聞如是最後教已，愁",
    "T12n0380_004:0964b04": "苦不樂，為憂箭所射，啼哭流淚，極大號叫，作",
    "T12n0380_004:0964b05": "如是言：「婆伽婆！入般涅槃一何駛哉？修伽陀！",
    "T12n0380_004:0964b06": "入般涅槃一何駛哉？世間眼滅，世間盲冥，一",
    "T12n0380_004:0964b07": "何疾哉？我今云何與眾生寶別離太速？」",
    "T12n0380_004:0964b08": "爾時，阿難聞是語已，瞻仰如來目不暫瞬，即",
    "T12n0380_004:0964b09": "便思惟，悲號啼哭，放身投地，猶如斫倒臨峻",
    "T12n0380_004:0964b10": "大樹。",
    "T12n0380_004:0964b11": "爾時，世尊告阿難言：「止，莫憂悲。我向豈不如",
    "T12n0380_004:0964b12": "是語汝：『一切稱意、所愛之事皆當別離。生法、",
    "T12n0380_004:0964b13": "有法、有為法、差別法、覺知法、因緣所生敗壞",
    "T12n0380_004:0964b14": "之法，若不滅者無有是處。』」慧命阿難聞是",
    "T12n0380_004:0964b15": "語已即白佛言：「婆伽婆！我何得不愁？修伽",
    "T12n0380_004:0964b16": "陀！我何得不悲？我與如是眾生之寶、眾生共",
    "T12n0380_004:0964b17": "乘、眾生導師、世間所求、世間歸趣、天人大",
    "T12n0380_004:0964b18": "師當有別離。是故，婆伽婆！我何得不愁？修伽",
    "T12n0380_004:0964b19": "陀！我何得不悲？世尊！我與如是大悲憐愍",
    "T12n0380_004:0964b20": "一切眾生世間親友、一切世間眼目之寶、作",
    "T12n0380_004:0964b21": "光明者當有別離，而我自怪心不破裂以為",
    "T12n0380_004:0964b22": "百分。世尊！我復自怪而得住此不取命終。世",
    "T12n0380_004:0964b23": "尊！又我自怪身不破壞猶如麥[麥*戈]。世尊！我",
    "T12n0380_004:0964b24": "復思惟：『今得如是不命終者，皆由如來神力",
    "T12n0380_004:0964b25": "加故。』婆伽婆！我那得不愁？修伽陀！我那得",
    "T12n0380_004:0964b26": "不悲？今者如是眾生共乘、世間導師、憐愍世",
    "T12n0380_004:0964b27": "者，明當不住，更不可見。」",
    "T12n0380_004:0964b28": "爾時，佛告慧命阿難言：「汝愛我耶？」阿難言：「甚",
    "T12n0380_004:0964b29": "愛，婆伽婆！甚愛，修伽陀！」佛言：「阿難！云何愛",
    "T12n0380_004:0964c01": "我？」阿難言：「我愛世尊，非以口業言說可盡，亦",
    "T12n0380_004:0964c02": "不可以喻況能盡。婆伽婆！我愛如是。修伽陀！",
    "T12n0380_004:0964c03": "我愛如是。世尊！我為如來棄捨身命亦無悋",
    "T12n0380_004:0964c04": "惜。婆伽婆！我愛如是。修伽陀！我愛如是。世",
    "T12n0380_004:0964c05": "尊！我愛如來唯佛證知。婆伽婆！我愛如是。修",
    "T12n0380_004:0964c06": "伽陀！我愛如是。」",
    "T12n0380_004:0964c07": "爾時，世尊復告阿難：「汝若愛我，申汝右手來。」",
    "T12n0380_004:0964c08": "爾時阿難即舒右手。于時世尊以金色右手",
    "T12n0380_004:0964c09": "——其掌柔軟，色如紫礦——執阿難手而作是言：「阿",
    "T12n0380_004:0964c10": "難！汝若愛我，應當為我而作愛事。何者為我所",
    "T12n0380_004:0964c11": "作愛事？我於無量百千億那由他阿僧祇劫",
    "T12n0380_004:0964c12": "所習阿耨多羅三藐三菩提大法寶藏，付囑於",
    "T12n0380_004:0964c13": "汝，汝當隨順，如我所轉當如是轉，令得廣行",
    "T12n0380_004:0964c14": "而不斷絕，莫作中間滅法人也。阿難！我今為",
    "T12n0380_004:0964c15": "汝當作護持，令佛所說正法毘尼而得增長，",
    "T12n0380_004:0964c16": "不退減故、不失壞故。「我今說喻，諸有智者從",
    "T12n0380_004:0964c17": "喻得解。譬如貴族巨富長者，豪富饒財，多諸",
    "T12n0380_004:0964c18": "庫藏，所須之物無不具足，如是財寶不共他",
    "T12n0380_004:0964c19": "有；種姓具足籍胄淵遠，所生因緣悉亦具足。",
    "T12n0380_004:0964c20": "如是長者生育一子。子既長大，勤教令學歷",
    "T12n0380_004:0964c21": "算、書印及餘種種深密工巧、深密智慧。子既",
    "T12n0380_004:0964c22": "學已，後時長者語其子言：『我今於汝所作已",
    "T12n0380_004:0964c23": "竟，汝既學得歷算、書印、深密工巧、深密智慧，",
    "T12n0380_004:0964c24": "今日是我最後教勅。一切財寶是我所有，我",
    "T12n0380_004:0964c25": "今悉當付囑於汝，汝從今日當學三事可得",
    "T12n0380_004:0964c26": "存我門族舊業。何等為三？一者、欲，二者、精進，",
    "T12n0380_004:0964c27": "三、不放逸。』如是，豪貴巨富長者如是善巧教",
    "T12n0380_004:0964c28": "其一子，而彼一子狂惑放逸，父母財產費用",
    "T12n0380_004:0964c29": "皆盡。阿難！於意云何？彼長者子受父教不？」",
    "T12n0380_004:0965a01": "阿難言：「不也，婆伽婆！不也，修伽陀！」佛言：「阿",
    "T12n0380_004:0965a02": "難！如是長者為與其子作父事不？」阿難言：「作",
    "T12n0380_004:0965a03": "也，婆伽婆！作也，修伽陀！」佛言：「阿難！如來則為",
    "T12n0380_004:0965a04": "世間之父，汝如一子。今日是我最後教誡，付",
    "T12n0380_004:0965a05": "囑於汝我此百千億那由他阿僧祇劫所習",
    "T12n0380_004:0965a06": "無上法寶庫藏。汝等亦應學於三事。何等為",
    "T12n0380_004:0965a07": "三？一者、欲，二者、精進，三、不放逸。如是，汝等",
    "T12n0380_004:0965a08": "若住三事，我此阿僧祇劫所習無上法寶庫",
    "T12n0380_004:0965a09": "藏則得久住，未達善法者令得通達、已通達",
    "T12n0380_004:0965a10": "者令不退失。是故，汝等應當堅持我此阿僧",
    "T12n0380_004:0965a11": "祇劫所習阿耨多羅三藐三菩提法寶庫藏，",
    "T12n0380_004:0965a12": "未住三事者令住三事、未達善法令得通達、",
    "T12n0380_004:0965a13": "已通達者令不退失。何以故？我為慈悲憐愍",
    "T12n0380_004:0965a14": "利益諸世間故、為令彼等得安樂故。阿難！我",
    "T12n0380_004:0965a15": "與世間已作父事、親友事竟，我於汝等應作",
    "T12n0380_004:0965a16": "已作。「復次，阿難！我於阿僧祇劫所習阿耨多",
    "T12n0380_004:0965a17": "羅三藐三菩提法，三事因緣當有隱沒。何等",
    "T12n0380_004:0965a18": "為三？一者、無信，二者、不住決定之行，三者、不",
    "T12n0380_004:0965a19": "懺悔。是故，阿難！今當護持正法寶藏，為住",
    "T12n0380_004:0965a20": "深信，決定懺悔，應作欲、進、不放逸等三事方",
    "T12n0380_004:0965a21": "便。如是，汝等於我法尊世間之父，如其子事",
    "T12n0380_004:0965a22": "應作已作。阿難！以是義故，我復說喻，令此無",
    "T12n0380_004:0965a23": "上正法寶藏而得成就增上付囑。以此喻故，",
    "T12n0380_004:0965a24": "諸有智者聞說得解，復得增上深愛敬信，便",
    "T12n0380_004:0965a25": "生念言：『彼釋迦牟尼如來、應供、正遍知為我",
    "T12n0380_004:0965a26": "等故，臨涅槃時以其右手執阿難手，付囑於",
    "T12n0380_004:0965a27": "此阿僧祇劫所習阿耨多羅三藐三菩提法。』",
    "T12n0380_004:0965a28": "「譬如商主遠遊道路，所應作者皆已作訖。阿",
    "T12n0380_004:0965a29": "難！於意云何？而彼商主為當還家？為在道",
    "T12n0380_004:0965b01": "住？」阿難言：「世尊！彼來還家，不在道住。」「阿難！",
    "T12n0380_004:0965b02": "如是，如來——世間之父、世間親友、世間導師——",
    "T12n0380_004:0965b03": "是大商主，以阿耨多羅三藐三菩提智，所應作",
    "T12n0380_004:0965b04": "者皆已作訖，更無佛事而可作也，一切眾生",
    "T12n0380_004:0965b05": "所應度者皆已度竟、所應度者無不善調。「阿",
    "T12n0380_004:0965b06": "難！有於三事不滿、不得，如來、應供、正遍知不",
    "T12n0380_004:0965b07": "般涅槃。何等為三？所謂菩薩摩訶薩未得住",
    "T12n0380_004:0965b08": "於不退轉法。若於如來無上正法隱沒之時——",
    "T12n0380_004:0965b09": "或經一劫、百劫、千劫、或百千劫、百千億那由",
    "T12n0380_004:0965b10": "他劫——未能得成阿耨多羅三藐三菩提，諸佛",
    "T12n0380_004:0965b11": "世尊雖涅槃時至，見此菩薩善根未熟，為令",
    "T12n0380_004:0965b12": "成熟住不退故，以神通力加其自身住世不",
    "T12n0380_004:0965b13": "滅。待此菩薩得不退已，即時授其次第補處",
    "T12n0380_004:0965b14": "阿耨多羅三藐三菩提記，是佛如來然後入",
    "T12n0380_004:0965b15": "於無餘涅槃。是故，我今與彌勒等無量百千",
    "T12n0380_004:0965b16": "億那由他菩薩摩訶薩授阿耨多羅三藐三",
    "T12n0380_004:0965b17": "菩提記，令其住於阿毘跋致，此是諸佛憐愍",
    "T12n0380_004:0965b18": "眾生應作已作。「復次，阿難！若諸眾生應於",
    "T12n0380_004:0965b19": "如來當得解脫而未度者，如來終不入於涅",
    "T12n0380_004:0965b20": "槃。若佛世尊知彼無量百千億劫餘佛世尊",
    "T12n0380_004:0965b21": "未出於世——若自世界、若餘世界——於五道中所",
    "T12n0380_004:0965b22": "有眾生，或經一歲、或百歲、千歲、或百千歲、或",
    "T12n0380_004:0965b23": "百千億那由他歲，乃至一劫若過一劫，是等",
    "T12n0380_004:0965b24": "於我應得度脫，不於一切聲聞、緣覺而得度",
    "T12n0380_004:0965b25": "脫。以佛智慧如是知已，彼佛世尊雖涅槃",
    "T12n0380_004:0965b26": "時至，憐愍彼故，以神通力加其自身住世不",
    "T12n0380_004:0965b27": "滅，乃至令彼得成熟已然後度脫。阿難！此",
    "T12n0380_004:0965b28": "是第二，諸佛世尊應作已作，然後入於無餘",
    "T12n0380_004:0965b29": "涅槃。",
    "T12n0380_004:0965c01": "「復次，阿難！如來所說——若修多羅、若毘尼、若摩",
    "T12n0380_004:0965c02": "得勒伽——所有深義，非學、無學聲聞大眾共議",
    "T12n0380_004:0965c03": "能知。於其眾中設有比丘生疑欲問，敬重",
    "T12n0380_004:0965c04": "佛故恐畏惱亂，不敢輒問。於是如來、應供、正",
    "T12n0380_004:0965c05": "遍知佛智知已，化作一比丘至如來所問言：",
    "T12n0380_004:0965c06": "『世尊！此所作事云何而作？』佛即告彼化比丘",
    "T12n0380_004:0965c07": "言：『比丘！此所作事應如是作。』阿難！此是三事，",
    "T12n0380_004:0965c08": "諸佛世尊必定須作，其事不滿不入涅槃。「彼",
    "T12n0380_004:0965c09": "等一切，我於今者已作、已滿，更無所作、更無",
    "T12n0380_004:0965c10": "所說。阿難！我今已為諸聲聞說修學毘尼波",
    "T12n0380_004:0965c11": "羅提木叉，為盡苦故示於正道，說行決定正",
    "T12n0380_004:0965c12": "作其事。是故，阿難！汝等從今，我不說者慎莫",
    "T12n0380_004:0965c13": "說之，我所說者勿令斷絕。阿難！如我所說應",
    "T12n0380_004:0965c14": "如是學、應如是作，慎莫放逸樂；不放逸故則",
    "T12n0380_004:0965c15": "得道果。以是義故，教勅汝等莫憂莫悲。「阿難！",
    "T12n0380_004:0965c16": "吾今後夜當般涅槃，我今當捨己之國土、己",
    "T12n0380_004:0965c17": "之境界，更不復來至此世界，亦復不到他世",
    "T12n0380_004:0965c18": "界也(他世界者後世生處)。汝等從今更不見我，我亦不復",
    "T12n0380_004:0965c19": "見於汝等。阿難！我當入於無餘涅槃——如是涅",
    "T12n0380_004:0965c20": "槃寂靜清涼、無塵離垢，一切苦息、捨於窟宅，",
    "T12n0380_004:0965c21": "無生、無老、無病、無死、無憂、無悲、無苦、無惱、無",
    "T12n0380_004:0965c22": "不稱意、無諸悔恨、無怨憎會、無愛別離——如恒",
    "T12n0380_004:0965c23": "河沙等諸佛世尊，及與一切聲聞、緣覺，皆悉",
    "T12n0380_004:0965c24": "已去、今去、當去。「阿難！汝今當觀我猶愛彼無",
    "T12n0380_004:0965c25": "餘涅槃。有諸愚癡凡夫之人，而不愛彼勝妙",
    "T12n0380_004:0965c26": "寂靜安樂涅槃，亦復不能一念發心隨順解",
    "T12n0380_004:0965c27": "脫。是人若能一念發心，以是因緣即為種子",
    "T12n0380_004:0965c28": "當得涅槃。阿難！一切凡夫何有是力？一切凡",
    "T12n0380_004:0965c29": "夫羸劣無力。阿難！我觀一切愚癡凡夫猶如",
    "T12n0380_004:0966a01": "麥[麥*戈]。是故，阿難！愚癡凡夫何得有力？何得",
    "T12n0380_004:0966a02": "有安？所有不能一念發心順解脫者，若能發",
    "T12n0380_004:0966a03": "心，決定得為涅槃種子。阿難！一切愚癡凡夫",
    "T12n0380_004:0966a04": "之人，無有戒力、定力、慧力。阿難！我已具足無",
    "T12n0380_004:0966a05": "量佛力，具足阿僧祇不可思議無量無等戒",
    "T12n0380_004:0966a06": "定慧解脫解脫知見力、慚力、愧力、久積集力、",
    "T12n0380_004:0966a07": "智力、捨力、福力、慧力、根力、加力、具足十力，猶",
    "T12n0380_004:0966a08": "故愛彼無餘涅槃。「阿難！有諸凡夫闇鈍無智、",
    "T12n0380_004:0966a09": "少於知法，樂著生死牢獄纏縛，乃至不能一",
    "T12n0380_004:0966a10": "念發心隨順解脫，當令彼等得為涅槃根本",
    "T12n0380_004:0966a11": "種子。阿難！如是，如來所讚、所說諸修多羅留",
    "T12n0380_004:0966a12": "在未來。若佛滅後未來世中有人得聞，聞已",
    "T12n0380_004:0966a13": "發心，即便得入正法寶藏無餘涅槃界。「阿難！",
    "T12n0380_004:0966a14": "我當說喻令得增上深解其義。阿難！譬如商",
    "T12n0380_004:0966a15": "主將諸商人涉於廣大曠野嶮路，免諸賊難",
    "T12n0380_004:0966a16": "到無畏城。其中有人失伴在後，極甚怖畏，尋",
    "T12n0380_004:0966a17": "跡而去，逐諸商人，甚大苦惱，得過嶮路，見諸",
    "T12n0380_004:0966a18": "商伴。阿難！如是，如來成阿耨多羅三藐三菩",
    "T12n0380_004:0966a19": "提已，演說如是諸修多羅留在未來。於佛滅",
    "T12n0380_004:0966a20": "後，有諸善男子、善女人等若得聽聞；聞已發",
    "T12n0380_004:0966a21": "心，到我所留正法寶城——無餘涅槃界；到正法",
    "T12n0380_004:0966a22": "城已思惟憶念、護持顯說我法寶藏。阿難！",
    "T12n0380_004:0966a23": "我為一人尚當付此無上正法令汝堅持，何",
    "T12n0380_004:0966a24": "況無量百千眾生？是故，我今以此億那由他",
    "T12n0380_004:0966a25": "阿僧祇劫所習阿耨多羅三藐三菩提正法",
    "T12n0380_004:0966a26": "寶藏付囑於汝，汝等應當善誦堅持，為諸淨",
    "T12n0380_004:0966a27": "信四部大眾開示分別，莫作中間滅法人也。",
    "T12n0380_004:0966a28": "「阿難！當來之世有諸眾生，不聞如是修多羅",
    "T12n0380_004:0966a29": "義而生退沒。是故，阿難！我當說喻。譬如豪貴",
    "T12n0380_004:0966b01": "巨富長者多饒財寶，庫藏盈滿，資生所須皆",
    "T12n0380_004:0966b02": "悉具足，然彼長者唯有一子遠行他方。時",
    "T12n0380_004:0966b03": "彼長者身遇重病，痛苦極甚。臨命終時，以多",
    "T12n0380_004:0966b04": "寶物、摩尼、真珠、琉璃、珂貝、金銀錢財寄餘長",
    "T12n0380_004:0966b05": "者，作如是言：『汝應當知，我子既已遠行他方，",
    "T12n0380_004:0966b06": "然我今者身遇重病，不久命終。為我子故，以",
    "T12n0380_004:0966b07": "是無量庫藏財寶寄付於汝。如其我子他方",
    "T12n0380_004:0966b08": "來還，為我教之，令莫放逸，當令堅住不放逸",
    "T12n0380_004:0966b09": "法，然後付此庫藏寶物。當付寶時應作是言：",
    "T12n0380_004:0966b10": "「童子！汝父往日臨命終時為於汝故，以此",
    "T12n0380_004:0966b11": "寶物寄付於我。今我還汝，是汝己物，應當",
    "T12n0380_004:0966b12": "領受，慎莫放逸，堅持守護，勿令損失。」』爾時，豪",
    "T12n0380_004:0966b13": "貴巨富長者作是語已，即以所有眾多寶物",
    "T12n0380_004:0966b14": "而寄付之，彼餘長者即便領受。受已不久，其",
    "T12n0380_004:0966b15": "長者子他方而還，彼餘長者所受寄物悉不",
    "T12n0380_004:0966b16": "還之。阿難！於意云何？是誰過也？」慧命阿難",
    "T12n0380_004:0966b17": "白佛言：「世尊！受寄者過，非餘人也。何以故？",
    "T12n0380_004:0966b18": "其受寄者親自受彼豪貴長者眾多寶物，不",
    "T12n0380_004:0966b19": "還彼子故。」佛言：「阿難！豪貴長者，喻如來也；臨",
    "T12n0380_004:0966b20": "命終者，喻於如來欲入涅槃；言一子者，喻",
    "T12n0380_004:0966b21": "未來世有諸淨信善男子、善女人等；遠行他",
    "T12n0380_004:0966b22": "方者，喻流轉五道；大寶藏者，喻於如來億那",
    "T12n0380_004:0966b23": "由他阿僧祇劫所習無上大法寶藏；受寄長",
    "T12n0380_004:0966b24": "者，喻於汝等諸大聲聞、菩薩摩訶薩、護正法",
    "T12n0380_004:0966b25": "者。阿難！如是億那由他阿僧祇劫所習無上",
    "T12n0380_004:0966b26": "大法寶藏，為未來世諸善男子、善女人等寄",
    "T12n0380_004:0966b27": "付於汝及大迦葉、彌勒等諸大菩薩。汝等若",
    "T12n0380_004:0966b28": "能順我付囑，彼未來世所有受化淨信佛子，",
    "T12n0380_004:0966b29": "應以法寶而授與之。何以故？阿難！有諸眾生",
    "T12n0380_004:0966c01": "是我往昔為菩薩時所成熟者，以惡業故墮",
    "T12n0380_004:0966c02": "於地獄、畜生、餓鬼。如是眾生如來滅後得出",
    "T12n0380_004:0966c03": "惡道，生於人中，所有諸根增長成熟，故於我",
    "T12n0380_004:0966c04": "法中以少因緣能生敬信，其中或有得出家",
    "T12n0380_004:0966c05": "者，聞我所說諸修多羅當發勝行，或於聲聞",
    "T12n0380_004:0966c06": "乘、或於緣覺乘、或於大乘而般涅槃。「阿難！我",
    "T12n0380_004:0966c07": "為未來諸善男子、善女人等，付囑於汝我此",
    "T12n0380_004:0966c08": "百千億那由他阿僧祇劫所習無上大法寶",
    "T12n0380_004:0966c09": "藏，令彼得聞。何以故？彼等眾生若不聞此",
    "T12n0380_004:0966c10": "真道正法，當有退沒。是故，我今為彼未來善",
    "T12n0380_004:0966c11": "男子等，付囑於汝大法寶藏，若彼得聞則無",
    "T12n0380_004:0966c12": "有退。「以是因緣我復說喻。阿難！譬如轉輪王",
    "T12n0380_004:0966c13": "廣開庫藏，勅諸典臣：『諸丈夫！汝當布施一",
    "T12n0380_004:0966c14": "切沙門、婆羅門、貧窮乞人及行路者，隨其所",
    "T12n0380_004:0966c15": "須，求食與食、須飲與飲、須乘與乘，及以華鬘、",
    "T12n0380_004:0966c16": "塗香、末香、衣服、臥具、清淨房舍、活命之具。』諸",
    "T12n0380_004:0966c17": "庫藏臣得王勅已而不行施。阿難！於意云何？",
    "T12n0380_004:0966c18": "是誰過也？」阿難言：「大德婆伽婆！諸藏臣過，非",
    "T12n0380_004:0966c19": "輪王也。」佛言：「阿難！如是如是。我為法王，於",
    "T12n0380_004:0966c20": "億那由他阿僧祇劫廣集如是大法庫藏。自",
    "T12n0380_004:0966c21": "覺悟已欲令增廣，於天人中開示顯說，乃",
    "T12n0380_004:0966c22": "至為汝所開示者、為諸敬信沙門、婆羅門、一",
    "T12n0380_004:0966c23": "切凡夫求法義者，悉令得聞。是故，阿難！我今",
    "T12n0380_004:0966c24": "以此大法寶藏——已廣開顯——付囑於汝，汝若不",
    "T12n0380_004:0966c25": "為淨信沙門、婆羅門、長者、居士及諸凡夫樂",
    "T12n0380_004:0966c26": "法義者廣宣分別，則於如來當有過失。何以",
    "T12n0380_004:0966c27": "故？阿難！我為無上法轉輪王，多有法寶功德",
    "T12n0380_004:0966c28": "庫藏、多諸助道七覺法財、十力無畏皆悉具",
    "T12n0380_004:0966c29": "足，於諸法中而得自在，故名法王。汝持我此",
    "T12n0380_004:0967a01": "八萬四千正法寶藏，為諸淨信沙門、婆羅門、",
    "T12n0380_004:0967a02": "長者、居士、淨信凡夫、諸法師等求法義者，具",
    "T12n0380_004:0967a03": "足演說，勿生分別，莫作中間滅法人也。是故，",
    "T12n0380_004:0967a04": "阿難！汝若以我億那由他阿僧祇劫所習阿",
    "T12n0380_004:0967a05": "耨多羅三藐三菩提無上法寶，能為四眾而",
    "T12n0380_004:0967a06": "顯說者，則於如來無諸過失；若不說者有大",
    "T12n0380_004:0967a07": "過也。",
    "T12n0380_004:0967a08": "「復次，阿難！若漏盡阿羅漢比丘證無為故，不",
    "T12n0380_004:0967a09": "能為他分別顯說，是人不益如來導師，亦不",
    "T12n0380_004:0967a10": "護持我之正法。是故，我今付囑汝法。何以故？",
    "T12n0380_004:0967a11": "阿難！譬如有人於大黑闇執持草炬還歸舍",
    "T12n0380_004:0967a12": "宅，復有多人欲度黑闇。其執炬者依此草炬",
    "T12n0380_004:0967a13": "得度黑闇到己舍宅，到已除滅而不與他。",
    "T12n0380_004:0967a14": "阿難！於意云何？是人既知草炬未盡，及知大",
    "T12n0380_004:0967a15": "眾皆欲度闇，自用此炬而不與他，可名正作",
    "T12n0380_004:0967a16": "為好不也？」阿難言：「不也，婆伽婆！不也，修伽",
    "T12n0380_004:0967a17": "陀！」佛言：「如是如是。阿難！若有比丘得阿羅",
    "T12n0380_004:0967a18": "漢果、證無為法已，亦知大眾度生死闇，而不",
    "T12n0380_004:0967a19": "為他分別顯說我阿僧祇劫所習法寶令得",
    "T12n0380_004:0967a20": "增廣，是人不名利益導師、不名攝受我之正",
    "T12n0380_004:0967a21": "法。是故，阿難！我今以此億那由他阿僧祇劫",
    "T12n0380_004:0967a22": "所習法寶付囑於汝，乃至堅持為他廣說，勿",
    "T12n0380_004:0967a23": "令斷絕如是真道，莫作末後滅法人也。「阿",
    "T12n0380_004:0967a24": "難！若有比丘、比丘尼、優婆塞、優婆夷於此法",
    "T12n0380_004:0967a25": "寶自安住已，必能為他分別顯說我此億那",
    "T12n0380_004:0967a26": "由他阿僧祇劫所習法寶，應付彼等當與其",
    "T12n0380_004:0967a27": "分。是故，阿難！我此億那由他阿僧祇劫所習",
    "T12n0380_004:0967a28": "善法第二付囑，為於未來諸眾生故，勿令如",
    "T12n0380_004:0967a29": "是諸眾生等不得聽聞而有退失。",
    "T12n0380_004:0967b01": "「復次，阿難！譬如豪貴巨富長者多諸庫藏，摩",
    "T12n0380_004:0967b02": "尼、真珠、珊瑚、珂貝、資生所須皆悉具足。時有",
    "T12n0380_004:0967b03": "怨家燒其庫藏。如是長者復有諸怨及怨親",
    "T12n0380_004:0967b04": "友，於長者所心常樂作不利益者、有不樂彼",
    "T12n0380_004:0967b05": "得喜樂者、有不樂彼得安隱者。如是諸怨見",
    "T12n0380_004:0967b06": "其大火燒庫藏時，捨之默住，不滅此火。而彼",
    "T12n0380_004:0967b07": "長者復有親善，常欲憐愍利益心者、欲令安",
    "T12n0380_004:0967b08": "隱者，見其火已捨而默住，不欲滅之。阿難！於",
    "T12n0380_004:0967b09": "意云何？如是親友可名正發隨順理不？」阿",
    "T12n0380_004:0967b10": "難言：「不也，婆伽婆！不也，修伽陀！」佛言：「阿難！",
    "T12n0380_004:0967b11": "彼等親友見其大火焚燒庫藏捨而不救，故",
    "T12n0380_004:0967b12": "復加增熾，盡燒一切庫藏不耶？」阿難言：「如",
    "T12n0380_004:0967b13": "是，婆伽婆！如是，修伽陀！」佛言：「如是如是。阿",
    "T12n0380_004:0967b14": "難！我於億那由他阿僧祇劫所習無上善根",
    "T12n0380_004:0967b15": "法寶壞滅之時，有諸比丘心無敬信、毀破淨",
    "T12n0380_004:0967b16": "戒、習行惡法，於歌舞處能為上首，不樂離欲、",
    "T12n0380_004:0967b17": "修行禪定，心多散亂、懈怠懶惰，少於聞法、",
    "T12n0380_004:0967b18": "不樂讀誦。何能為他分別顯說，令人得聞住",
    "T12n0380_004:0967b19": "持法寶？",
    "T12n0380_004:0967b20": "「復次，阿難！譬如灌頂剎利大王唯有一子遠",
    "T12n0380_004:0967b21": "行不在。其剎利王身遇重病，既得病已，以諸",
    "T12n0380_004:0967b22": "寶藏種種雜物持往寄付大臣、長者，作如是",
    "T12n0380_004:0967b23": "言：『若我子還，汝當置立令紹王位，以諸庫",
    "T12n0380_004:0967b24": "藏悉皆付之。』諸臣長者各各別受彼王所寄，",
    "T12n0380_004:0967b25": "既受寄已王便命終。王命終已，其子行還，即",
    "T12n0380_004:0967b26": "紹王位。既登位已，具得自在，諸臣、長者而不",
    "T12n0380_004:0967b27": "還彼寶藏財物，作如是言：『善哉，大王！正法治",
    "T12n0380_004:0967b28": "化，以此寶物賜與我等。』阿難！於意云何？其所",
    "T12n0380_004:0967b29": "受寄大臣、長者，於彼王所有過不耶？」阿難言：",
    "T12n0380_004:0967c01": "「如是，婆伽婆！如是，修伽陀！彼有過也。」佛言：「阿",
    "T12n0380_004:0967c02": "難！其遠行者，喻五道眾生；病者，喻佛欲入",
    "T12n0380_004:0967c03": "涅槃；多寶藏者，喻三十七助道善法；大臣、長",
    "T12n0380_004:0967c04": "者，喻諸阿羅漢；付寶物者，喻我以此億那",
    "T12n0380_004:0967c05": "由他阿僧祇劫所習法寶付囑於汝，乃至如",
    "T12n0380_004:0967c06": "是為彼未來諸弟子故。「阿難！當來之世有諸",
    "T12n0380_004:0967c07": "眾生——我於往昔所成熟者，以惡業故生於地",
    "T12n0380_004:0967c08": "獄、畜生、餓鬼——我滅度後於彼命終得生人中，",
    "T12n0380_004:0967c09": "所有諸根增長成熟，於我法中心生敬信，有",
    "T12n0380_004:0967c10": "得出家者、有在家者、有得須陀洹者，乃至有",
    "T12n0380_004:0967c11": "得阿羅漢者、有於學地而命終者、有於佛地",
    "T12n0380_004:0967c12": "發深信者、有種人天諸善根者，如是當得",
    "T12n0380_004:0967c13": "具足利益。有得如是敬信心者作如是言：",
    "T12n0380_004:0967c14": "『彼世間父善付我等，復得生於增上敬信。』阿",
    "T12n0380_004:0967c15": "難！我為彼故，以此法寶付囑於汝，乃至令",
    "T12n0380_004:0967c16": "彼得聞如是法寶藏故。是故，阿難！汝當以我",
    "T12n0380_004:0967c17": "大法寶藏，令彼淨信諸善男子、善女人等而",
    "T12n0380_004:0967c18": "得聞也。阿難！若不令彼而得聞者，汝於如來",
    "T12n0380_004:0967c19": "則為有過。何以故？阿難！彼善男子、善女人等，",
    "T12n0380_004:0967c20": "若聞如是大法寶藏，或有得成殊勝之行、或",
    "T12n0380_004:0967c21": "有得生大愛樂心、或有聞時流淚毛竪。阿難！",
    "T12n0380_004:0967c22": "若復有人聞是法門，念佛功德流淚毛竪者，",
    "T12n0380_004:0967c23": "我記彼等以此善根皆得涅槃。",
    "T12n0380_004:0967c24": "大悲經卷第四"
}