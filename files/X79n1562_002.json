{
    "X79n1562_002:0591b08": "南宋元明禪林僧寶傳卷二",
    "X79n1562_002:0591b10": "祖奇二首座",
    "X79n1562_002:0591b11": "[0591b11] 黃龍曰。道如山。愈升而愈高。如地。愈行而愈遠。學者",
    "X79n1562_002:0591b12": "卑淺。盡其力而止耳。惟有志於道者。乃能窮其高遠。",
    "X79n1562_002:0591b13": "其他孰與焉。悲夫眾生之見。以形影為高。以肝膽為",
    "X79n1562_002:0591b14": "遠。遠則生疑。高則生慢。慢疑之疾。痼於胸次。所以與",
    "X79n1562_002:0591b15": "道日劫相違。故大慈示現。始假之以名。終昭之以跡。",
    "X79n1562_002:0591b16": "然名忘則形影之山非高。實跡則肝膽之地非遠。俾",
    "X79n1562_002:0591b17": "血氣之屬。莫不一貫而歸之。且名跡又安可少哉。達",
    "X79n1562_002:0591b18": "士則不然。若華亭白丁。日擾戛於&#x70DF;波渚月之間。投",
    "X79n1562_002:0591b19": "之者有夾山。至於城隅破院。一語之下識老僧。而終",
    "X79n1562_002:0591b20": "嗣之者清涼也。又若貫首座單丁三十載。至今聞其",
    "X79n1562_002:0591b21": "風。莫不高山在仰。嗚呼豈盡必萬指圍遶。始稱有志",
    "X79n1562_002:0591b22": "於道。而後定向往哉。余輯傳。見有宗振首座者。出昭",
    "X79n1562_002:0591b23": "覺之門。嘗書壁云。住在千&#x5CEF;最上層。年將耳順任騰",
    "X79n1562_002:0591b24": "騰。免教名字落人齒。甘作今朝百拙僧。味其語句。&#x8462;",
    "X79n1562_002:0591c01": "龍山大梅之儔也。惜後事莫考。不可得而傳。惟祖奇",
    "X79n1562_002:0591c02": "二首座能窮山地之高遠耳。倘所謂有得於道者非",
    "X79n1562_002:0591c03": "耶。傳曰。道祖首座者。成都人也。緇裘敝履。&#x5FA4;於遊操。",
    "X79n1562_002:0591c04": "鄉音見圓悟。眾笑之。然悟愛其品堪任大法。乃以即",
    "X79n1562_002:0591c05": "心是佛話。上下鞭策之。祖忽開悟。於是出語驚人。人",
    "X79n1562_002:0591c06": "莫測也。一日圓悟白眾。以祖為堂中第一座。眾竊議",
    "X79n1562_002:0591c07": "曰。老漢大有鄉情在。祖輒為眾入室。騁其石光電閃",
    "X79n1562_002:0591c08": "之機。素稱強項魁杰者。皆為失色。尚餘二十許人。祖",
    "X79n1562_002:0591c09": "驀擊案問曰。生死到來如何回避。左右無對。祖擲下",
    "X79n1562_002:0591c10": "拂子。奄然脫去。眾大驚。亟聞圓悟。悟至召曰。祖首座。",
    "X79n1562_002:0591c11": "祖張目視之。悟曰。抖擻精神。祖點首竟長往矣。",
    "X79n1562_002:0591c12": "[0591c12] 世奇首座。亦成都人。常隨佛眼和尚。其慈祥博厚。為",
    "X79n1562_002:0591c13": "眾所仰。真參實請。不間寅昏。佛眼每嘆曰。若奇闍黎。",
    "X79n1562_002:0591c14": "可謂晚季之精進幢子也。奇既得旨於佛眼。佛眼命",
    "X79n1562_002:0591c15": "奇首眾於龍門。奇固辭曰。此非細事也。如金鍼刺眼。",
    "X79n1562_002:0591c16": "毫髮有差。睛則破矣。願盡未來際生居學地。而自&#x7145;",
    "X79n1562_002:0591c17": "煉佛眼。因以偈美之曰。有道只因頻退步。謙和原自",
    "X79n1562_002:0591c18": "慣回光。不知已在青雲上。猶更將身入眾藏。暮年學",
    "X79n1562_002:0591c19": "者力請。不容辭。每與宿衲盤桓紏結處。一語釋之。佛",
    "X79n1562_002:0591c20": "眼益為嘉嘆。一日集眾說偈曰。諸法空故我心空。我",
    "X79n1562_002:0591c21": "心空故諸法同。諸法我心無別體。祗在而今一念中。",
    "X79n1562_002:0591c22": "且道是那一念。良久震威一喝而終。自是之後。宇內",
    "X79n1562_002:0591c23": "禪社。常追繹二首座之風。以率眾焉。",
    "X79n1562_002:0591c24": "[0591c24] 贊曰。建叢林立宗旨。獨掌委不浪鳴。自我本師能仁。",
    "X79n1562_002:0592a01": "分座於多寶世尊之後。其激揚法化。為人天眼者。斑",
    "X79n1562_002:0592a02": "斑較著焉。今觀祖奇二公。以去來自在三昧。克壯一",
    "X79n1562_002:0592a03": "代宗猷。豈偶然哉。或以九峰侍者之機。而&#x5190;按之。所",
    "X79n1562_002:0592a04": "謂夜郎王初具君臣不知漢大也。",
    "X79n1562_002:0592a05": "護國此菴元禪師",
    "X79n1562_002:0592a06": "[0592a06] 此菴禪師者。東甌人也。出張氏。名景元。元以妙年謁",
    "X79n1562_002:0592a07": "圓悟勤公於鍾阜。公即許元入侍。時悟公左右皆顯",
    "X79n1562_002:0592a08": "名宿德。元與之抗。或議其少叢林。公不顧。然元不離",
    "X79n1562_002:0592a09": "公榻下。洞徹玄旨。機發觸眾。有訴於公。公笑曰。我家",
    "X79n1562_002:0592a10": "聱頭侍者。汝姑避之耳。自是眾憚其鋒。靖康改元。圓",
    "X79n1562_002:0592a11": "悟歸蜀。元辭還淅。悟公曰。向去有人問。你作麼生。元",
    "X79n1562_002:0592a12": "拊傍僧背。曰和尚問你。何不抵對。公大笑曰。我有些",
    "X79n1562_002:0592a13": "子禪。被元聱頭一布袋盛將去也。叢林又共稱為元",
    "X79n1562_002:0592a14": "布袋云。圓悟乃題小像而付元曰。平生只說聱頭禪。",
    "X79n1562_002:0592a15": "撞著聱頭如鐵壁。脫卻羅籠截&#x811A;跟。大地撮來墨漆",
    "X79n1562_002:0592a16": "黑。晚年轉復沒刁刀。奮金剛鎚碎窠窟。他時要識圓",
    "X79n1562_002:0592a17": "悟面。一為渠儂併拈出。元既受囑。鏟彩埋光。不求聞",
    "X79n1562_002:0592a18": "達。耿龍學守括蒼。因閱圓悟錄。得元之為人。時南明",
    "X79n1562_002:0592a19": "&#x8657;席。遂遣使物色之。至台之報恩。獲於眾中。迫授南",
    "X79n1562_002:0592a20": "明之命。眾尚咿唔。無信可意。有僧問曰。逢人則出。出",
    "X79n1562_002:0592a21": "則不為人。意旨如何。元曰。八十翁翁嚼生鐵。進云。逢",
    "X79n1562_002:0592a22": "人則不出。出則便為人。又作麼生。曰須彌頂上浪翻",
    "X79n1562_002:0592a23": "空。報恩方丈古禪師。乃靈源高弟。深駭異之。即推崇",
    "X79n1562_002:0592a24": "元。勉應其命。元受請日。古公先引座。舉白雲見楊歧。",
    "X79n1562_002:0592b01": "歧舉茶陵悟道公案。請元批判。元乃陞座曰。諸禪德。",
    "X79n1562_002:0592b02": "楊岐大笑。眼觀東南。意在西北。白雲悟去。聽事不真。",
    "X79n1562_002:0592b03": "喚鐘作甕。檢點將來。和楊岐老漢。都在架子上。將錯",
    "X79n1562_002:0592b04": "就錯。若是新南明則不然。我有明珠一顆。切忌當頭",
    "X79n1562_002:0592b05": "錯過。雖然覿面相呈。也須一槌打破。舉拂子云。還會",
    "X79n1562_002:0592b06": "麼。&#x68CA;逢敵手難藏拙。詩到重吟始見工。於是海眾聞",
    "X79n1562_002:0592b07": "風。奔集南明。南明開堂日。僧問。昔年三平道場。重興",
    "X79n1562_002:0592b08": "是日。圓悟高提祖印。始自師傳。如何是臨濟宗。元曰。",
    "X79n1562_002:0592b09": "殺人活人不眨眼。目前抽顧鑑。領略者還稀。如何是",
    "X79n1562_002:0592b10": "雲門宗。元曰。頂門三眼耀乾坤。未舉先知。未言先見。",
    "X79n1562_002:0592b11": "如何是溈仰宗。元曰。推不向前。約不退後。三界惟心。",
    "X79n1562_002:0592b12": "萬法惟識。如何是法眼宗。元曰。箭鋒相值不相饒。建",
    "X79n1562_002:0592b13": "化何妨行鳥道。回途復妙顯家風。如何是曹洞宗。元",
    "X79n1562_002:0592b14": "曰。手執夜明符。幾箇知天曉。僧曰。向上還有路也無。",
    "X79n1562_002:0592b15": "曰有。曰如何是向上路。元曰。黑漫漫地。僧便喝。元曰。",
    "X79n1562_002:0592b16": "貪他一粒米。失卻半年糧。又問。天不能&#x8462;。地不能載。",
    "X79n1562_002:0592b17": "是甚麼物。元曰。無孔鐵鎚。曰天人&#x7FA3;生髏。皆承此恩",
    "X79n1562_002:0592b18": "力也。元曰。莫妄想。又問。三世諸佛說不盡底。請師速",
    "X79n1562_002:0592b19": "道。元曰。眨上眉毛。乃曰。威音王已前。者隊漢錯七錯",
    "X79n1562_002:0592b20": "八。威音王已後。者隊漢落二落三。而今者隊漢坐立",
    "X79n1562_002:0592b21": "儼然。且道是錯七錯八落二落三。還定當得出麼。舉",
    "X79n1562_002:0592b22": "拂子云吽吽。又曰。埜干鳴。師子吼。張得眼。開得口。動",
    "X79n1562_002:0592b23": "南星。蹉北斗。大家還知落處麼。金剛&#x5826;下蹲。神龜火",
    "X79n1562_002:0592b24": "裡走。又歷應仰山連雲諸剎。晚遷天台護國寺。寺久",
    "X79n1562_002:0592c01": "廢。元樂而新之。紹興丁丑。輒請西堂應菴禪師首眾。",
    "X79n1562_002:0592c02": "以後事囑之。俄頃握右拳蛻去。年五十有三。坐三十",
    "X79n1562_002:0592c03": "五夏。茶毗得五色舍利。齒舌右拳無少損。塔於寺東",
    "X79n1562_002:0592c04": "劉阮洞前。松&#x7A93;居士錢端禮聞訃。乃喟然曰。吾師何",
    "X79n1562_002:0592c05": "獨行也。適平田簡堂禪師。并瑞巖國清二主人至。禮",
    "X79n1562_002:0592c06": "與詳敘達旦。遂書語別之。置筆顧曰。先師握拳而去。",
    "X79n1562_002:0592c07": "禮坐去好臥去好。簡堂哂曰。一去便了。理甚坐臥。禮",
    "X79n1562_002:0592c08": "合爪曰。法兄當為祖道自愛。正坐斂目而逝。簡堂。名",
    "X79n1562_002:0592c09": "行機。後住國清。或菴住焦山。而元公之道大弘焉。",
    "X79n1562_002:0592c10": "或菴體禪師",
    "X79n1562_002:0592c11": "[0592c11] 或菴禪師。名師體。台州羅氏子也。師事此菴。兄事簡",
    "X79n1562_002:0592c12": "堂。簡堂既得契證。因密言於此菴曰。體公他日十倍",
    "X79n1562_002:0592c13": "於某。願和尚憐之。此菴默然。自是護國諸役。皆遣體",
    "X79n1562_002:0592c14": "任之。體勇於謀道。雖百冗終歲。未見喜慍之色。忽徹",
    "X79n1562_002:0592c15": "旨於此菴一喝之下。乃投頌曰。商量極處見題目。途",
    "X79n1562_002:0592c16": "路窮邊入試場。拈起毫端風雨快。者回不作探花郎。",
    "X79n1562_002:0592c17": "此菴密書片紙而付體曰。老壽開花。隹火結子。體乃",
    "X79n1562_002:0592c18": "匿跡天台。居無定所。崖穴之士。率得法利。丞相錢公",
    "X79n1562_002:0592c19": "象先。遂以天封招提。勉令應世。體宵遯去。錢公深為",
    "X79n1562_002:0592c20": "太息。乾道初。遠公瞎堂住國清。因見體題圓通像贊",
    "X79n1562_002:0592c21": "曰。不依本分。惱亂眾生。瞻之仰之。有眼如盲。長安風",
    "X79n1562_002:0592c22": "月貫今昔。那箇男兒模壁行。驚喜曰。不謂此菴有此",
    "X79n1562_002:0592c23": "兒耶。&#x5FA7;索之。得於江心寺。固於稠人中。請充第一座。",
    "X79n1562_002:0592c24": "僧問體曰。一種沒絃琴。久居在曠野。不是不會彈。未",
    "X79n1562_002:0593a01": "遇知音者。知音既遇。未審如何品弄。體曰。鐘作鐘鳴。",
    "X79n1562_002:0593a02": "鼓作鼓響。叢林雜然稱善。瞎堂遷虎丘。體就省。道俗",
    "X79n1562_002:0593a03": "聞體高風。力以覺報蘭若延之。覺報舊名老壽菴。體",
    "X79n1562_002:0593a04": "忻然來就。以為此地符先師所讖。體初住老壽。衲子",
    "X79n1562_002:0593a05": "難搆。瞎堂&#x751E;謂體曰。人之才器。自有大小。誠不可強。",
    "X79n1562_002:0593a06": "故楮小者不可懷大。綆短者不可汲深。鴟鵂夜撮蝨。",
    "X79n1562_002:0593a07": "察秋毫。晝出瞋目。不見丘山。&#x8462;分定也。於是體別展",
    "X79n1562_002:0593a08": "機宜。以歸來學。室中常摩捋苕帚柄。問學者曰。依稀",
    "X79n1562_002:0593a09": "苕帚柄。彷彿赤斑蛇。學者擬議。輒舞苕帚柄&#x99C8;之。有",
    "X79n1562_002:0593a10": "老衲請其旨。體曰。棒下無生忍。臨機不見爺。僧傳至",
    "X79n1562_002:0593a11": "虎丘瞎堂曰。者箇山蠻杜&#x629D;子。放拍盲禪。治你那一",
    "X79n1562_002:0593a12": "隊埜狐精。體聞說偈曰。山蠻杜&#x629D;得能憎。領眾匡徒",
    "X79n1562_002:0593a13": "似不曾。越格倒拈苕帚柄。拍盲禪治埜狐僧。瞎堂知",
    "X79n1562_002:0593a14": "之大笑而已。晚移焦山。上堂舉臨濟四喝話。乃召眾",
    "X79n1562_002:0593a15": "曰。者箇公案。天下老宿。拈掇甚多。第恐皆未盡善。焦",
    "X79n1562_002:0593a16": "山不免四稜著地。與諸人分明註解。如何是金剛王",
    "X79n1562_002:0593a17": "寶劍咄。如何是踞地獅子咄。如何是探竿影草咄。如",
    "X79n1562_002:0593a18": "何是一喝不作一喝用咄。若也未會。拄杖子與焦山",
    "X79n1562_002:0593a19": "吐露看。卓一下曰。笑裏有刀。又卓一下曰。毒蛇無眼。",
    "X79n1562_002:0593a20": "又卓一下曰。忍俊不禁。又卓一下曰。出門是路。更有",
    "X79n1562_002:0593a21": "一機舉話。長老也理會不得。又曰。道生一。無角鐵牛",
    "X79n1562_002:0593a22": "眠少室。一生二。祖父開田說大義。二生三。梁間紫燕",
    "X79n1562_002:0593a23": "語呢喃。三生萬物。男兒活計離窠窟。多處添少處減。",
    "X79n1562_002:0593a24": "大虫怕喫生人膽。有若無。實若&#x8657;。爭掩驪龍明月珠。",
    "X79n1562_002:0593b01": "是則是。祇如焦山坐斷諸方舌頭一句。作麼生道。肚",
    "X79n1562_002:0593b02": "無偏癖病。不怕冷油虀。拍禪床下座。又雲水率以十",
    "X79n1562_002:0593b03": "智同真。浩浩商量。體曰。朝暮三四。豈良狙哉。乃大書",
    "X79n1562_002:0593b04": "於僧堂曰。陽春白雪非難和。藻鑑水壺豈足觀。一把",
    "X79n1562_002:0593b05": "柳絲收不得。和&#x70DF;搭在玉闌干。有居士。愛問諸禪曰。",
    "X79n1562_002:0593b06": "夫婦相打。通兒子作證。且道證父即是證母即是。江",
    "X79n1562_002:0593b07": "湖對者。不滿其意。體寄以語曰。小出大遇。居士從此",
    "X79n1562_002:0593b08": "不問話。淳&#x7188;己亥八月示疾。召眾言別曰。先師結子",
    "X79n1562_002:0593b09": "之讖。今其時矣。眾涕哀不已。體揮其手。復彈指曰。鐵",
    "X79n1562_002:0593b10": "樹開花。雄&#x9DC4;生卵。七十二年。搖籃繩斷。遂趨寂。先一",
    "X79n1562_002:0593b11": "日。手書并硯寄別侍郎曾公。逮曾公奔至。以偈慟曰。",
    "X79n1562_002:0593b12": "翩翩隻履逐西風。一物渾無布袋中。留下陶泓將底",
    "X79n1562_002:0593b13": "用。老夫無筆判&#x8657;空。",
    "X79n1562_002:0593b14": "[0593b14] 贊曰。千&#x5CEF;合嶽。嶽影自崇。萬籟靈秋。秋光自&#x9008;。&#x8462;理",
    "X79n1562_002:0593b15": "之必然也。顧瞎堂索或菴於寂寞窮海之心。豈閒相",
    "X79n1562_002:0593b16": "識哉。然或菴一出。天下英靈霍然左袒。揆厥所繇。聱",
    "X79n1562_002:0593b17": "頭之禪峻矣。乃其後葉與瞎堂遠公齊鳴。豈非漢家",
    "X79n1562_002:0593b18": "子弟盡隆準乎。",
    "X79n1562_002:0593b19": "文殊道禪師",
    "X79n1562_002:0593b20": "[0593b20] 禪師名心道。眉州人也。生徐氏。性剛毅。矜氣節。施德",
    "X79n1562_002:0593b21": "於人。使人不知。赴人之厄。如救己溺。然厭世法。布衲",
    "X79n1562_002:0593b22": "芒鞋。出入古招提。意趣純一。苦行頭陀也。以三十歲",
    "X79n1562_002:0593b23": "出家。自恨其晚。習教參禪。寒暑衣不解帶。遂為佛鑑",
    "X79n1562_002:0593b24": "懃禪師之長子。襄守慕其節操。請主天寧。解包之日。",
    "X79n1562_002:0593c01": "一拂臨軒。龍象不啻子來。後遷常德之文殊寺。宋道",
    "X79n1562_002:0593c02": "君皇帝。宣和初。尚方術。敕改僧為德士。天下禪林剎",
    "X79n1562_002:0593c03": "竿易號。一時我諸老宿皆結舌而遯。惟道公與祖鏡",
    "X79n1562_002:0593c04": "英禪師受詔。英仍住太梅。道仍住文殊。人譏之。道束",
    "X79n1562_002:0593c05": "髮加冠。陞座曰。祖意西來事。今朝特地新。昔為比丘",
    "X79n1562_002:0593c06": "相。今作老君形。鶴氅披銀褐。頭包蕉葉巾。林泉無事",
    "X79n1562_002:0593c07": "客。兩度受君恩。所以道。欲識佛性義。當觀時節因緣。",
    "X79n1562_002:0593c08": "且道即今是甚麼時節。毗盧遮那頂戴寶冠。為顯真",
    "X79n1562_002:0593c09": "中有俗。文殊老叟身披鶴氅。且要俯順時宜。一人既",
    "X79n1562_002:0593c10": "爾。眾人亦然。大家成立叢林。喜得&#x7FA3;仙聚會。共酌迷",
    "X79n1562_002:0593c11": "仙酎。同唱步&#x8657;詞。或看靈寶度人經。或說長生不死",
    "X79n1562_002:0593c12": "藥。琴彈月下。指端發太古之音。&#x68CA;布軒前。妙著出神",
    "X79n1562_002:0593c13": "仙之外。進一步便到大羅天上。退一步卻入九幽城",
    "X79n1562_002:0593c14": "中。祇如不進不退一句。又作麼生道。直饒羽化三清",
    "X79n1562_002:0593c15": "路。終是輪迴一幻身。英公則恣筆注老子。以進道君。",
    "X79n1562_002:0593c16": "道君嘉悅。命頒道藏流行。乃賜英冠珮壇誥。人復譏",
    "X79n1562_002:0593c17": "二公為佞。次年復僧。道公陞座曰。不挂田衣著羽衣。",
    "X79n1562_002:0593c18": "老君形貌頗相宜。一年半內閒思想。大抵興衰各有",
    "X79n1562_002:0593c19": "時。我佛如來預讖法之有難。教中明載。無不委知。較",
    "X79n1562_002:0593c20": "量年代。正在於茲。體得其便。惑亂正宗。僧改俗形。佛",
    "X79n1562_002:0593c21": "更名字。妄生邪解。刪削經文。鐃鈸停音。&#x9262;盂添足。多",
    "X79n1562_002:0593c22": "般矯詐。欺罔聖君。賴我皇帝陛下聖德聖明。不忘付",
    "X79n1562_002:0593c23": "囑。不廢其教。特賜宸章。頒行天下。仍許僧尼重新披",
    "X79n1562_002:0593c24": "剃。實謂寒&#x7070;再燄。枯木重榮。不離俗形而作僧形。不",
    "X79n1562_002:0594a01": "出魔界而入佛界。重鳴法鼓。再整頹綱。迷仙&#x9167;變為",
    "X79n1562_002:0594a02": "甘露瓊漿。步&#x8657;詞番作還鄉曲子。放下銀木簡。拈起",
    "X79n1562_002:0594a03": "尼師壇。昨朝稽手擎拳。今日和南不審。秖改舊時相。",
    "X79n1562_002:0594a04": "不改舊時人。敢問大眾。舊時人是一箇兩箇。良久曰。",
    "X79n1562_002:0594a05": "秋風也解嫌狼藉。吹盡當年道教&#x7070;。英公獨不改服。",
    "X79n1562_002:0594a06": "仍冠珮逍遙。山居大梅。人益譏之。道聞而嘆曰。大梅",
    "X79n1562_002:0594a07": "老真不忝雲門之裔也。後果於南宋紹興間。擊鼓集",
    "X79n1562_002:0594a08": "眾。捐冠珮象簡於地。乃露頂披伽黎。拈拄杖說妙法",
    "X79n1562_002:0594a09": "竟。擲下拄杖。斂目而逝(英嗣九&#x5CEF;韶。為雲門六世)道居文殊既久。",
    "X79n1562_002:0594a10": "時南北烽燹競發。宇內叢社率苟簡安眾而已。道獨",
    "X79n1562_002:0594a11": "不然。有以翰墨隨身。常嗔訶之。或問其故。道嘆曰。嗟",
    "X79n1562_002:0594a12": "乎取捨情存。是非&#x9B2C;亂。行未一尺。說便一丈。不足取",
    "X79n1562_002:0594a13": "信於天下。使血氣之屬。偷心不息者。皆此輩也。而握",
    "X79n1562_002:0594a14": "造化之柄。能辭其責乎。言訖潸然。建炎三年春。示眾",
    "X79n1562_002:0594a15": "曰。正法眼藏瞎驢滅。臨濟何曾有是說。今古時人皆",
    "X79n1562_002:0594a16": "妄傳。不信但看後三月。至閏三月。賊鍾相叛。其徒請",
    "X79n1562_002:0594a17": "南避之。道叱曰。學道所以了生死。何避哉。賊至。道端",
    "X79n1562_002:0594a18": "坐木榻。若不知。賊疑舉槊殘之。血皆白乳。賊眾大駭。",
    "X79n1562_002:0594a19": "引蓆覆之。及靖火化。顏不少異。香&#x70DF;如雲。門人慧方。",
    "X79n1562_002:0594a20": "聞道嬰難。則隱於潭州。不肯應世。其繼文殊席者。乃",
    "X79n1562_002:0594a21": "思業也。業世為屠宰。因戮&#x732A;忽徹心源。棄刀走文殊",
    "X79n1562_002:0594a22": "呈偈曰。昨日夜叉心。今朝菩薩面。菩薩與夜叉。不隔",
    "X79n1562_002:0594a23": "一條線。道公笑曰。你正殺&#x732A;時。見箇甚麼。業作鼓刀",
    "X79n1562_002:0594a24": "勢。公頷之。",
    "X79n1562_002:0594b01": "[0594b01] 贊曰。戈矢播廣長之音。梟獍說殊勝之法。處違常順。",
    "X79n1562_002:0594b02": "履險常安。道公得之矣。公詞華閎放。望&#x8462;天下。不許",
    "X79n1562_002:0594b03": "參徒馳騁翰墨。&#x8462;亦三折股。而知醫者。乃云。學道所",
    "X79n1562_002:0594b04": "以了生死。豈&#x8657;言哉。又與大梅脫印同文。所謂其利",
    "X79n1562_002:0594b05": "斷金也。",
    "X79n1562_002:0594b06": "宏智覺禪師",
    "X79n1562_002:0594b07": "[0594b07] 禪師名正覺。姓李氏。李氏為隰州善族。覺公生則肉",
    "X79n1562_002:0594b08": "環特起於臂。&#x8462;其母孕時。夢感之徵也。七歲日誦數",
    "X79n1562_002:0594b09": "千言。佛陀遜禪師見而大異。以法室祥麟記之。又四",
    "X79n1562_002:0594b10": "載公果得度。年十八遊方。決誓而行。親友俱賢之。遂",
    "X79n1562_002:0594b11": "依枯木成禪師於香山。香山多佳士。成獨器公。公受",
    "X79n1562_002:0594b12": "嚴折不發。聞誦法華經有省。即陳所悟於成。成指臺",
    "X79n1562_002:0594b13": "上香盒曰。裏面是甚麼物。對曰。是何心行。曰你悟處",
    "X79n1562_002:0594b14": "又作麼生。公&#x7575;圓相呈之。又拋向後。成曰。弄泥團漢",
    "X79n1562_002:0594b15": "有甚麼限。曰錯。成曰。別見人始得。公諾諾而去。造丹",
    "X79n1562_002:0594b16": "霞。時丹霞淳禪師居焉。淳為芙蓉楷之子。揩嗣投子",
    "X79n1562_002:0594b17": "青。青嗣太陽玄。玄公神觀奇偉。慎其付授。年至八十。",
    "X79n1562_002:0594b18": "嘆無可繼者。乃以皮履直裰。寄浮山遠錄公。使為求",
    "X79n1562_002:0594b19": "法器。兼讖以偈。偈曰。楊廣山頭草。憑君待價焞。異苗",
    "X79n1562_002:0594b20": "翻茂處。深密固靈根。遠既任荷兩宗。居聖巖。出洞下",
    "X79n1562_002:0594b21": "宗旨示青。青悉玅契。遠以大陽頂相皮履直裰。令青",
    "X79n1562_002:0594b22": "續其宗系。故青為淳之祖。而淳為青原思下十二世",
    "X79n1562_002:0594b23": "也。淳受公展訖。即問曰。如何是空劫以前自己。對曰。",
    "X79n1562_002:0594b24": "井底蝦蟆吞卻月。三更不借夜明簾。曰未在更道。公",
    "X79n1562_002:0594c01": "擬議。淳以拂打曰。又道不借。公大悟其旨。便作禮。淳",
    "X79n1562_002:0594c02": "曰。何不道取一句。對曰。某今日失錢遭罪。淳輾然曰。",
    "X79n1562_002:0594c03": "未暇打得你。自此丹霞白椎日。非公莫敢發響。淳移",
    "X79n1562_002:0594c04": "大洪。命公居七眾之首。四年又分同門真歇了之座",
    "X79n1562_002:0594c05": "於圓通。六年出住泗州普照。歷舒州太平江州圓通",
    "X79n1562_002:0594c06": "能仁真州長蘆。俱為禪衲區藪。而洞上之風大廓。有",
    "X79n1562_002:0594c07": "問五位宗旨。公以頌示曰。正中偏。霽碧星河冷浸天。",
    "X79n1562_002:0594c08": "夜半木童敲月戶。暗中驚破玉人眠。[0594c08] 偏中正。海雲依",
    "X79n1562_002:0594c09": "約神仙頂。婦人&#x9B02;髮白垂絲。羞對秦臺寒照影。[0594c09] 正中",
    "X79n1562_002:0594c10": "來。午夜長鯨蛻甲開。大背摩天振雲翼。翔遊鳥道髏",
    "X79n1562_002:0594c11": "難該。[0594c11] 兼中至。覿面不須相忌諱。風化無傷的意玄。光",
    "X79n1562_002:0594c12": "中有路天然異。[0594c12] 兼中到。斗柄橫斜天未曉。鶴夢初醒",
    "X79n1562_002:0594c13": "露葉寒。舊巢飛出雲松倒。[0594c13] 建炎初。又住天童。屋廬湫",
    "X79n1562_002:0594c14": "隘。衲子結草樹居。常數千指。未幾所廢俱成。而宏勝",
    "X79n1562_002:0594c15": "冠南國焉。有羽客。私進乾汞之術。公曰。我輩非不能",
    "X79n1562_002:0594c16": "也。顧欲檀家有所植福耳。為汝&#x9A10;之。以汞納口坐。踰",
    "X79n1562_002:0594c17": "時吐白金於地。客駭謝而去。公之再住天童。適金人",
    "X79n1562_002:0594c18": "陷明州。諸剎皆燬。及窺小白嶺。見谷積陰雲。疑有伏",
    "X79n1562_002:0594c19": "甲。懼而退。時江聲絕渡。千二百眾俱安&#x7240;藉。知事憂",
    "X79n1562_002:0594c20": "之。頃之嘉禾錢氏致穀千斛。歲雖艱。遠施無厭。贍眾",
    "X79n1562_002:0594c21": "之餘。存活白衣老少數萬人。有詔移靈隱。未越月解",
    "X79n1562_002:0594c22": "歸。公於天童計三十載。而名號所彰。萬方革面。上堂",
    "X79n1562_002:0594c23": "曰。黃閣簾垂。誰傳家信。紫羅帳合。暗撒真珠。正恁麼",
    "X79n1562_002:0594c24": "時。視聽有所不到。言詮有所不及。如何通得箇消息",
    "X79n1562_002:0595a01": "去。夢回夜色依稀曉。笑指家風爛熳春。又曰。諸禪德。",
    "X79n1562_002:0595a02": "吞盡三世佛底人。為甚麼開口不得。照破四天下底",
    "X79n1562_002:0595a03": "人。為甚麼合眼不得。許多病痛。與你一時拈卻了也。",
    "X79n1562_002:0595a04": "且作麼生得十成通暢去。還會麼。擘開華岳連天色。",
    "X79n1562_002:0595a05": "放出黃河到海聲。僧問。清&#x8657;之理畢竟無身時如何。",
    "X79n1562_002:0595a06": "曰文彩未痕初。消息難傳際。僧曰。一步密移玄路轉。",
    "X79n1562_002:0595a07": "通身放下劫壺空。曰誕生就父時。合體無遺照。僧曰。",
    "X79n1562_002:0595a08": "理既如是。事作麼生。曰歷歷纔回分化事。十方機應",
    "X79n1562_002:0595a09": "又何妨。僧曰。恁麼則塵塵皆現本來身也。曰透一切",
    "X79n1562_002:0595a10": "色。超一切聲。僧曰。如理如事又作麼生。曰路逢死蛇",
    "X79n1562_002:0595a11": "莫打殺。無底籃子盛將歸。僧曰。入市能長嘯。歸家著",
    "X79n1562_002:0595a12": "短衫。公曰。木人嶺上歌。石女溪邊舞。又僧問。如何是",
    "X79n1562_002:0595a13": "向去底人。公曰。白雲投壑盡。青嶂倚空高。如何是向",
    "X79n1562_002:0595a14": "來底人。公曰。滿頭白髮離巖谷。半夜穿雲入市廛。如",
    "X79n1562_002:0595a15": "何是不來不去底人。公曰。石女喚回三界夢。木人坐",
    "X79n1562_002:0595a16": "斷六門機。公提唱語句。湖海爭馨炙之。均以為因公",
    "X79n1562_002:0595a17": "得見青楷二尊宿也。公雖年老。日常過午不食。縷絲",
    "X79n1562_002:0595a18": "不衣。有巨賈獻奇製新錦。公堅卻之曰。為老僧一人。",
    "X79n1562_002:0595a19": "勞千里信施。老僧不忍居也。必不已。估直以供眾。是",
    "X79n1562_002:0595a20": "以廉約成風。天下效之。紹興丁丑九月。出隊言別於",
    "X79n1562_002:0595a21": "越帥趙公令&#x8A6A;。及諸檀信。次月七日還山。遂作書請",
    "X79n1562_002:0595a22": "玅喜主我法門後事已。而沐浴更衣。告眾曰。夢幻空",
    "X79n1562_002:0595a23": "花。六十七年。白鳥&#x70DF;沒。秋水連天。俄報玅喜至。公泊",
    "X79n1562_002:0595a24": "然蛻去。玅喜為公剃髮。舍利隨指而下。龕留七日。顏",
    "X79n1562_002:0595b01": "不少異。塔於東谷。諡曰宏智。塔曰玅光。",
    "X79n1562_002:0595b02": "[0595b02] 贊曰。觀覺公唱教。當乾坤鼎沸之秋。闢啟東南。縝言",
    "X79n1562_002:0595b03": "密行。為湖海傾歸。玅喜尚左遜之。其餘欲並駕爭驅。",
    "X79n1562_002:0595b04": "知其孰可也。嗟乎洞上宗風。微公孰慰浮山之望。而",
    "X79n1562_002:0595b05": "足太陽之心哉。",
    "X79n1562_002:0595b06": "真歇了禪師",
    "X79n1562_002:0595b07": "[0595b07] 真歇禪師。諱清了。蜀之左綿安昌雍氏子也。生有慧",
    "X79n1562_002:0595b08": "根。眉目&#x758E;秀。神宇靜深。見佛則欣戀不捨。年十一。依",
    "X79n1562_002:0595b09": "聖果寺俊僧受業。又七歲試法華經得度。具戒聽講。",
    "X79n1562_002:0595b10": "玄解經論。以為言說終非究竟。出峽直抵沔漢。扣丹",
    "X79n1562_002:0595b11": "霞子淳禪師。淳問。如何是空劫時自己。師擬對。淳掌",
    "X79n1562_002:0595b12": "之。師契旨。翌日淳上堂曰。日照孤峰翠。月臨溪水寒。",
    "X79n1562_002:0595b13": "祖師玄妙訣。莫向寸心安。師趨進曰。今日瞞某甲不",
    "X79n1562_002:0595b14": "得也。曰。試舉看。師良久。淳曰。將謂你瞥地。師便出。輒",
    "X79n1562_002:0595b15": "北遊五臺京汴。南抵儀真。謁長蘆祖照。一語契合。命",
    "X79n1562_002:0595b16": "為侍者。踰載分座。照常以老疾擬閑退。夢人告曰。蜀",
    "X79n1562_002:0595b17": "僧可代。照未決。蜀僧為誰。至宣和壬寅。照病篤。恍省",
    "X79n1562_002:0595b18": "前讖。蜀僧即了首座也。&#x5EFC;囑經使陳公。請了繼席。長",
    "X79n1562_002:0595b19": "蘆開法。以香&#x9167;丹霞淳。語曰。我於丹霞先師一掌下。",
    "X79n1562_002:0595b20": "伎倆俱盡。覓箇開口處不可得。如今有恁麼快活不",
    "X79n1562_002:0595b21": "徹底漢麼。若無。銜鐵負鞍。各自著便。於是洞宗大振。",
    "X79n1562_002:0595b22": "禪流如歸。亦多照公遜席之力也。及照歿。師以父禮",
    "X79n1562_002:0595b23": "行喪事。亦宜矣。師居七載。建炎二年戊申。南遊普陀。",
    "X79n1562_002:0595b24": "以漚和機。引導海山。七百餘家皆棄網業。庚戌應天",
    "X79n1562_002:0595c01": "台國清寺。尋受閩之雪&#x5CEF;。紹興五年丙寅。奉旨補明",
    "X79n1562_002:0595c02": "州育王寺。育王院務曠販。不易承理。因遞代逋負幾",
    "X79n1562_002:0595c03": "二十萬貫。咸為師憂。而師居未幾間。償舊逋負十有",
    "X79n1562_002:0595c04": "八九矣。戊午詔遷蔣山。疾辭不赴。明年朝旨以溫之",
    "X79n1562_002:0595c05": "龍翔興慶二院。合一禪林。詔師主之。僧集如雲。齋粥",
    "X79n1562_002:0595c06": "不繼。朝以法田千畝賜之。又詔主雙徑。慈寧太后建",
    "X79n1562_002:0595c07": "崇先寺居師。賜金襴銀絹法物。隆渥殊甚。師以為可",
    "X79n1562_002:0595c08": "作歸休計。上堂。轉功就位。是向去底人。玉韞荊山貴。",
    "X79n1562_002:0595c09": "轉位就功。是卻來底人。紅爐片雪春。功位俱轉。通身",
    "X79n1562_002:0595c10": "不滯。撒手無依。石女夜登機。密室無人掃。正恁麼時。",
    "X79n1562_002:0595c11": "絕氣息一句。作麼生相委。良久云。歸根風墮葉。照盡",
    "X79n1562_002:0595c12": "月潭空。尋示疾。中使問候。師從容敘謝。乃呼首座曰。",
    "X79n1562_002:0595c13": "吾行矣。跏趺瞑目而逝。時紹興二十二年壬申十月",
    "X79n1562_002:0595c14": "朔日也。越世六十有二。坐四十五夏。凡七處說法。五",
    "X79n1562_002:0595c15": "承紫泥之詔。得度弟子四百。嗣法者宗玨等三十餘",
    "X79n1562_002:0595c16": "人。所編語錄二集若干卷。行世。其語曰。窮微喪本。體",
    "X79n1562_002:0595c17": "妙失宗。一句截流。玄淵及盡。是以金針密處。不露光",
    "X79n1562_002:0595c18": "芒。玉線通時。潛舒異彩。雖然如是。猶是交互雙明。且",
    "X79n1562_002:0595c19": "道巧拙不到。作麼生相委。良久云。雲蘿秀處青陰合。",
    "X79n1562_002:0595c20": "巖樹高低翠鎖深。師之語句精妙。約類如此。僧問。不",
    "X79n1562_002:0595c21": "落風彩還許轉身也無。師曰。石女行處不同功。曰向",
    "X79n1562_002:0595c22": "上事作麼生。師曰。妙在一漚前。豈容千聖眼。僧禮拜。",
    "X79n1562_002:0595c23": "師曰。秖恐不恁麼。師一日入&#x53A8;看&#x7151;&#x9EAB;次。忽桶&#x75B7;脫。",
    "X79n1562_002:0595c24": "眾皆失聲曰。可惜許。師曰。桶底脫自合歡喜。因甚煩",
    "X79n1562_002:0596a01": "惱。曰和尚即得。師曰。灼然可惜許一桶&#x9EAB;。臨機勘辨。",
    "X79n1562_002:0596a02": "約類如此。",
    "X79n1562_002:0596a03": "[0596a03] 贊曰。師初於丹霞掌下。洞徹根源。便乃遨遊南北衡",
    "X79n1562_002:0596a04": "抗。時機不無離師太早之譏。殊未知真龍不借涓滴。",
    "X79n1562_002:0596a05": "而能霖霈九天。豈與點額鈍鱗同日量論哉。況師夙",
    "X79n1562_002:0596a06": "承弘願。以英偉之操。深明的旨。宜請假觀方。非分外",
    "X79n1562_002:0596a07": "也。不期際長蘆推代之風雲。卒爾廣澤。宜矣。故曰。得",
    "X79n1562_002:0596a08": "時而動。則功成百世。其師之謂乎。"
}