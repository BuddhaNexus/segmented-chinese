{
    "T38n1767_016:0133a02": "大般涅槃經疏卷第十六",
    "T38n1767_016:0133a04": "隋章安頂法師撰",
    "T38n1767_016:0133a05": "唐天台沙門湛然再治",
    "T38n1767_016:0133a06": "聖行品下",
    "T38n1767_016:0133a07": "起卷是如來次廣答所問。破前四執文為三。",
    "T38n1767_016:0133a08": "一廣破計常。二略破樂淨。三廣破計我常。我",
    "T38n1767_016:0133a09": "是執之端首故廣破之。初破常文為三。一明",
    "T38n1767_016:0133a10": "外道理非。二明其言謬。三正答所問。初又三。",
    "T38n1767_016:0133a11": "一明非。二舉過。三結非。初文者。何故名非橫",
    "T38n1767_016:0133a12": "計有常。常非緣生緣生無常。然諸外道有計",
    "T38n1767_016:0133a13": "自然應不從緣。若自然者法塵對意而起此",
    "T38n1767_016:0133a14": "計。豈非緣生。是故外道悉是無常。善男子佛",
    "T38n1767_016:0133a15": "性無生下。二舉過即舉是對非。舊云。當果佛",
    "T38n1767_016:0133a16": "性故不生滅。若是緣生即是生滅。此不應然。",
    "T38n1767_016:0133a17": "今是舉正以對邪計。三結非者。正是一道清",
    "T38n1767_016:0133a18": "淨之理佛性之性不生不滅。豈得唯作當果",
    "T38n1767_016:0133a19": "釋耶。以是義故故須結非。善男子是諸外道",
    "T38n1767_016:0133a20": "下。第二明外道言謬又為三。一論其言謬。二",
    "T38n1767_016:0133a21": "破其所執。三舉是顯非。初言謬者以不見佛",
    "T38n1767_016:0133a22": "性三寶真理故有所說謬而非真。若見此理",
    "T38n1767_016:0133a23": "言即真實。諸凡夫人下。第二破執。前文殊舉",
    "T38n1767_016:0133a24": "邪計中。第八復次執於大地形相衣服及車",
    "T38n1767_016:0133a25": "乘等皆計有常今破此執。一切有為不。第三",
    "T38n1767_016:0133a26": "顯非。善男子有為之法下。第三正答所問又",
    "T38n1767_016:0133a27": "為三。一雙辨色心兩章門。二偏明心無常。三",
    "T38n1767_016:0133a28": "偏明色無常。舊云。總有三聚。引梵行云。色法",
    "T38n1767_016:0133a29": "非色法。非色非非色法。以非色非非色為無",
    "T38n1767_016:0133b01": "作聚。又引聖行云。白四羯磨然後得者得於",
    "T38n1767_016:0133b02": "無作。是義不然。非色非無色乃是中道雙忘",
    "T38n1767_016:0133b03": "兩捨豈是無作。無作有為此過非小。白四羯",
    "T38n1767_016:0133b04": "磨然後乃得。此受得戒不足證於中道無作。",
    "T38n1767_016:0133b05": "何者作與無作皆有漏善。闡提信作不信無",
    "T38n1767_016:0133b06": "作。若依小乘無作有漏。若依今意無作無漏。",
    "T38n1767_016:0133b07": "如向引戒聖行受戒無作為證。何等無作耶。",
    "T38n1767_016:0133b08": "彼救云。若不許有無作義者。不文那云言無",
    "T38n1767_016:0133b09": "作是爭論耶。答數人云。無作是色。論人云。無",
    "T38n1767_016:0133b10": "作無色。各執不同致成爭論。我今設云有無",
    "T38n1767_016:0133b11": "作者終不計於色與無色況各計耶。又我設",
    "T38n1767_016:0133b12": "云有無作者終不定執小有大無則無爭論。",
    "T38n1767_016:0133b13": "又準文只云色之與心何以強說作與無作。",
    "T38n1767_016:0133b14": "若數人心是心王數隨王起。又識是心王數",
    "T38n1767_016:0133b15": "是想等。色有十一。謂五根五塵并無教色。",
    "T38n1767_016:0133b16": "論人明五根五塵四大為十四色。然此但明",
    "T38n1767_016:0133b17": "四大五色。下文明十一色。所以然者。互現一",
    "T38n1767_016:0133b18": "邊不專一處。善男子心名無常下。第二偏明",
    "T38n1767_016:0133b19": "心是無常。又為四。一無常。二破常執。三重明",
    "T38n1767_016:0133b20": "無常。四重破常執。初明無常為四復次。一攀",
    "T38n1767_016:0133b21": "緣異。二六識異。三六塵異。四相應異。善男子",
    "T38n1767_016:0133b22": "心若常者下。第二破執常四復次。一明識不",
    "T38n1767_016:0133b23": "應獨緣。第二六識不應異。第三所因不應異。",
    "T38n1767_016:0133b24": "第四謂名不應異。復次善男子下。第三重明",
    "T38n1767_016:0133b25": "無常五復次。一明三聖心異。二三凡夫心異。",
    "T38n1767_016:0133b26": "三三受心異。四三毒心異。五三外道心異。初",
    "T38n1767_016:0133b27": "如文。次三凡心中云在家遠離者。身在家而",
    "T38n1767_016:0133b28": "心離遠。善男子心若常者下。第四重破常正",
    "T38n1767_016:0133b29": "是破於前八復次文還有八。雖不相對或破",
    "T38n1767_016:0133c01": "前或生後不破。私謂前七破前。後一生後。又",
    "T38n1767_016:0133c02": "出沒不同。沒四謂不破因果殺生算數形相。",
    "T38n1767_016:0133c03": "而賸生後已作今作非冤非親及我物他物。",
    "T38n1767_016:0133c04": "最後第八復次總結無常。私謂是則但有第",
    "T38n1767_016:0133c05": "一破第三專念。第二破第四憶想。第三破第",
    "T38n1767_016:0133c06": "七讀誦賸有四五六。第七破第五修習。第八",
    "T38n1767_016:0133c07": "生後亦是賸文名有出沒者。皆是隨宜非凡",
    "T38n1767_016:0133c08": "所測。我今於此非色法中下。第三偏明色是",
    "T38n1767_016:0133c09": "無常。又二。先結前生後。次是色無常下。正辨",
    "T38n1767_016:0133c10": "無常自有十句。一初生異。二時異。三味異。四",
    "T38n1767_016:0133c11": "力異。五形狀異。六果報異。七名字異。八壞合",
    "T38n1767_016:0133c12": "異。九次第生異。十次第滅異。皆舉外對辨。中",
    "T38n1767_016:0133c13": "間或略。前後皆對。若無常即是苦下。第二總",
    "T38n1767_016:0133c14": "破前五復次計樂。三復次計淨又二。先正破。",
    "T38n1767_016:0133c15": "後指上已答。若無常即是苦破其計樂。若苦",
    "T38n1767_016:0133c16": "即是不淨破其計淨。因迦葉上問已答者有",
    "T38n1767_016:0133c17": "三解。一開善云。前四諦慧聖行初說苦諦明",
    "T38n1767_016:0133c18": "五陰皆苦。迦葉以設諸難明有樂緣樂因理",
    "T38n1767_016:0133c19": "應有樂不應皆苦。佛答於下苦中橫生樂想",
    "T38n1767_016:0133c20": "是已答竟。二冶城云。前性品中。佛有真我之",
    "T38n1767_016:0133c21": "性。迦葉即十二難責覓現用。佛舉力士額珠",
    "T38n1767_016:0133c22": "等譬答竟。三諸師多用長壽品末迦葉問世",
    "T38n1767_016:0133c23": "間亦說梵天是常與佛說何殊。佛答外道。皆",
    "T38n1767_016:0133c24": "是竊得此言如偷牛之喻故言已答。河西記",
    "T38n1767_016:0133c25": "中云。即是第七卷中已答。觀師云。是四倒品",
    "T38n1767_016:0133c26": "中具說淨樂等倒。此中不復委悉但略破樂",
    "T38n1767_016:0133c27": "淨故指上也。復次善男子下。第三明無我以",
    "T38n1767_016:0133c28": "答前八復次計我。文為二。初總明無我。二正",
    "T38n1767_016:0133c29": "破彼執。初總唱色無色二章。次釋二章。前破",
    "T38n1767_016:0134a01": "常中亦先標次釋。釋之則廣此中釋章門即",
    "T38n1767_016:0134a02": "略。前亦就色心破常。今破我亦就色心。色非",
    "T38n1767_016:0134a03": "我下。釋初章門中。先明色非我。色何故非我。",
    "T38n1767_016:0134a04": "可壞可破故也。非色之法下。釋非色章。非色",
    "T38n1767_016:0134a05": "是心。心則無定從境生故。樂緣觸心心即便",
    "T38n1767_016:0134a06": "樂。苦及不苦不樂亦爾。既其從緣故無常無",
    "T38n1767_016:0134a07": "我。若諸外道下。二正破所執上有八復次。今",
    "T38n1767_016:0134a08": "有九復次。亦不正相對。今是隨機不同不破",
    "T38n1767_016:0134a09": "第一造作第四作業賸。第一專念第二憶想",
    "T38n1767_016:0134a10": "第七三法。是則第三破第七第四破第八。第",
    "T38n1767_016:0134a11": "五破第六。第六破第五。第八破第二。第九破",
    "T38n1767_016:0134a12": "第三。不次第者但隨舉而破應無別意。善男",
    "T38n1767_016:0134a13": "子是諸外道下。三結過訶責。凡舉兩譬。初小",
    "T38n1767_016:0134a14": "兒。後生盲。初小兒譬行非。生盲譬教非。如嬰",
    "T38n1767_016:0134a15": "孩唐戲終日不營家業。外道亦爾。無益苦身",
    "T38n1767_016:0134a16": "不成淨行故。文云。無慧方便。次如生盲人徒",
    "T38n1767_016:0134a17": "聞四譬不識真乳。外道亦爾。闇信韋陀寧知",
    "T38n1767_016:0134a18": "常樂。故文云。而問他言(云云)。文殊白佛下。第",
    "T38n1767_016:0134a19": "二明圓慧行。舊云。破迷四諦二諦一諦之著。",
    "T38n1767_016:0134a20": "又云。破前分別心。明畢竟盡淨無所住著。是",
    "T38n1767_016:0134a21": "義不然。前標章。說次第五行。戒定兩行尚無",
    "T38n1767_016:0134a22": "破著何獨慧耶。慧行被破。戒定自破。三行破",
    "T38n1767_016:0134a23": "者即破聖行。聖行破五行亦破。五行若破即",
    "T38n1767_016:0134a24": "無所修。無修即無證。無證則破十功德。此義",
    "T38n1767_016:0134a25": "不然當知。此文明圓慧行。文為四。一發起。二",
    "T38n1767_016:0134a26": "正說。三領解。四結章。初發起中。不稱四二但",
    "T38n1767_016:0134a27": "稱一實。何以知之。昔初教中析法四諦。摩訶",
    "T38n1767_016:0134a28": "衍中相即二諦。先已曾說非為希有。又非無",
    "T38n1767_016:0134a29": "上。今臨涅槃方復更轉一實真諦是為希有",
    "T38n1767_016:0134b01": "名為無上。故次第後發起圓慧。正說為二。一",
    "T38n1767_016:0134b02": "明不般示圓慧。二約不更示圓慧。不般又為",
    "T38n1767_016:0134b03": "三。一直示。二約不轉橫歷事示。三約如來虛",
    "T38n1767_016:0134b04": "空豎示。就直示又二。初止其云何。二示其真",
    "T38n1767_016:0134b05": "理。云何有二意。一寄文殊嗟於未達故言云",
    "T38n1767_016:0134b06": "何。二難文殊為是未達。為發起故故言云何。",
    "T38n1767_016:0134b07": "次示真理如文。二從善男子若計有我去。明",
    "T38n1767_016:0134b08": "不轉橫歷諸事以示圓慧。明不轉者凡歷七",
    "T38n1767_016:0134b09": "事。謂非果非因非轉非生非出非作非造。皆",
    "T38n1767_016:0134b10": "即事而理悉是常住。三從善男子轉法輪佛",
    "T38n1767_016:0134b11": "境界去。是豎結圓慧無非常住。或云。如來約",
    "T38n1767_016:0134b12": "果理。佛性約因理。虛空通因果(云云)。從善男子",
    "T38n1767_016:0134b13": "語有二種下。是第二明不更為二。先明異故",
    "T38n1767_016:0134b14": "不更。次明同故不更。初異故不更者。既其兩",
    "T38n1767_016:0134b15": "異何得言更。異有八。一語異。二眾異。三根",
    "T38n1767_016:0134b16": "異。四德異。五利益異。六請主異。七所說異。",
    "T38n1767_016:0134b17": "八聲遍異。初轉法輪為五比丘。一陳如。二十",
    "T38n1767_016:0134b18": "力迦葉。三跋提。四頞鞞。五摩男拘利。今總言",
    "T38n1767_016:0134b19": "之。復次凡有所說下。二明同故不更。又三法",
    "T38n1767_016:0134b20": "譬結。初法中明同故無更。譬如下譬釋無更。",
    "T38n1767_016:0134b21": "凡三譬。初譬生善滅惡。二偏滅惡。三偏生善。",
    "T38n1767_016:0134b22": "此等義同是故無更。是故汝今下。是第三結",
    "T38n1767_016:0134b23": "無更。爾時文殊下。第三領解發迹。爾時世尊",
    "T38n1767_016:0134b24": "下。第四結初。先對迦葉。中間對文殊。今慧行",
    "T38n1767_016:0134b25": "竟還對迦葉善始令終。迦葉白佛下。是第二",
    "T38n1767_016:0134b26": "釋行名。問何故戒慧之後俱釋行名定行無",
    "T38n1767_016:0134b27": "耶。答初後既釋中間略無。今文為四。前佛復",
    "T38n1767_016:0134b28": "宗通結竟。今初迦葉問。次則如來別結。三迦",
    "T38n1767_016:0134b29": "葉更問。四如來開結。次第五行。此之五行本",
    "T38n1767_016:0134c01": "為五人有病行處說此法門。二乘之人得有",
    "T38n1767_016:0134c02": "修義。即聲聞緣覺如是聞已則能奉行故名",
    "T38n1767_016:0134c03": "聖行。又有別根性拙度菩薩。約次第修亦名",
    "T38n1767_016:0134c04": "聖行。若是諸佛世尊之所行者名為聖行。此",
    "T38n1767_016:0134c05": "結圓行。如來行之故作不治。遇與不遇悉皆",
    "T38n1767_016:0134c06": "得差。正結此人及此法門。古來不見此結束",
    "T38n1767_016:0134c07": "意。是故不作別圓兩釋。若二乘人及別根性",
    "T38n1767_016:0134c08": "有病行處。聞佛說者修之則差。不修不差此",
    "T38n1767_016:0134c09": "結次第。善男子是菩薩下。二明慧行果文為",
    "T38n1767_016:0134c10": "五。一倡地名。二釋地義。三明地體。四明地用。",
    "T38n1767_016:0134c11": "五結下地況上地。初文者。舊明慧果得二地",
    "T38n1767_016:0134c12": "謂無畏地。從初至六地。從七地至法雲。名自",
    "T38n1767_016:0134c13": "在王地。所以得二地果者。慧行斷煩惱通道",
    "T38n1767_016:0134c14": "疾利。今謂不然。且戒定兩行不斷惑。通道鈍",
    "T38n1767_016:0134c15": "者云何。舊解。不動。堪忍。皆是初地一體異名。",
    "T38n1767_016:0134c16": "若其同是戒定之果。何不二地通至法雲。今",
    "T38n1767_016:0134c17": "明只是一地自在往生。乃是無畏用不應更",
    "T38n1767_016:0134c18": "開。善男子若有菩薩去。是第二釋地義。此文",
    "T38n1767_016:0134c19": "與十地經合。彼解初地離五怖畏。今文亦然。",
    "T38n1767_016:0134c20": "在名小異意義則同。不畏貪恚下。無不活畏",
    "T38n1767_016:0134c21": "無死畏。不畏惡道下。無惡道畏。惡有二種下。",
    "T38n1767_016:0134c22": "無惡名畏。亦復不畏沙門下。無大眾威德畏。",
    "T38n1767_016:0134c23": "無死畏即常無不活惡道畏即樂無惡名畏即",
    "T38n1767_016:0134c24": "淨。無大眾畏即我。具四德無五怖。是故此地",
    "T38n1767_016:0134c25": "名無畏地。亦復不畏受二十五有去。第三明",
    "T38n1767_016:0134c26": "地體文為三。初出體所入位。次善男子住無",
    "T38n1767_016:0134c27": "畏下。出體所證三是名下結。初如文。次所證",
    "T38n1767_016:0134c28": "者。此地得二十五三昧。名諸三昧王。一切三昧",
    "T38n1767_016:0134c29": "悉入其中。即是中道第一義三昧。總攝諸三",
    "T38n1767_016:0135a01": "昧。所謂俗締三昧。真諦三昧。皆來攝屬故得",
    "T38n1767_016:0135a02": "稱王。一諦三諦即是其體。舊言二十五三昧",
    "T38n1767_016:0135a03": "斷三界惑故。六地菩薩名無畏地與羅漢齊。",
    "T38n1767_016:0135a04": "今不用之。若二乘斷二十五有得稱王者可",
    "T38n1767_016:0135a05": "言其齊。既不是王何得云齊。文云聖行者。諸",
    "T38n1767_016:0135a06": "佛所行。非諸聲聞緣覺境界。何得云齊。又六",
    "T38n1767_016:0135a07": "地菩薩斷三界惑。是通菩薩非此文意。諸師",
    "T38n1767_016:0135a08": "謬用全不相關。釋二十五三昧。具如法華玄",
    "T38n1767_016:0135a09": "文第四卷中。彼釋二十五名具四悉意。雖二",
    "T38n1767_016:0135a10": "十五無非是王。為辨異故立名不同即世界",
    "T38n1767_016:0135a11": "意。於二十五中。如日光月光等。即為人意。如",
    "T38n1767_016:0135a12": "不退心樂等。即對治意。如常樂等。即第一義",
    "T38n1767_016:0135a13": "意。一一三昧通皆四意。一明諸有過患。所謂",
    "T38n1767_016:0135a14": "三惑。二本法功德。即修三諦三昧。三結行成。",
    "T38n1767_016:0135a15": "即三昧成入於初地。四慈悲破有謂得入初",
    "T38n1767_016:0135a16": "地。即能現於十法界身。遍入諸有令他破有。",
    "T38n1767_016:0135a17": "古人釋此全無片意(云云)。善男子菩薩入如是",
    "T38n1767_016:0135a18": "等諸三昧王下。第四明地用又二。初明力用",
    "T38n1767_016:0135a19": "自在。次明生用自在。初力用中三雙。一依正",
    "T38n1767_016:0135a20": "為一雙。須彌是依。眾生心是正。二自他為一",
    "T38n1767_016:0135a21": "雙。內他入己化己為他。三少多為一雙可見。",
    "T38n1767_016:0135a22": "次生用者。初總生諸處即十界處。次別生處",
    "T38n1767_016:0135a23": "即是十界。壞須彌包世界。散合十方而不染",
    "T38n1767_016:0135a24": "游。處地獄而不苦。即地之用。善男子菩薩成",
    "T38n1767_016:0135a25": "就去。是第五結下況高如文。問是諸菩薩功",
    "T38n1767_016:0135a26": "德悉等。云何復有高下不同。舊云。等中等悉",
    "T38n1767_016:0135a27": "同無別。等中不等故復淺深。興皇釋云。橫論",
    "T38n1767_016:0135a28": "一地具諸功德。豎論則有高下。橫豎亦復何",
    "T38n1767_016:0135a29": "定。亦如一物推倒即橫。捧起即豎(云云)。爾時眾",
    "T38n1767_016:0135b01": "中下是第二章歎經。經詮聖行依教奉行。革",
    "T38n1767_016:0135b02": "凡成聖故可稱歎。文為四。一無垢歎教。二如",
    "T38n1767_016:0135b03": "來述歎。三迦葉自誓。四如來述誓。歎教為二。",
    "T38n1767_016:0135b04": "先經家敘。次正歎教。初經家敘內德外儀。初",
    "T38n1767_016:0135b05": "內中有大威德者。總論無畏地之體用。威是",
    "T38n1767_016:0135b06": "外用德是內證。備內外德故言具大威德。大",
    "T38n1767_016:0135b07": "神通者。即歎外用。如自在地有吹山覆海之",
    "T38n1767_016:0135b08": "用。得大總持者。得二十五三昧王持諸三昧。",
    "T38n1767_016:0135b09": "得無所畏者備如佛說。上諸功德皆悉具足。",
    "T38n1767_016:0135b10": "即從座起是敘外儀。世尊下。是正歎教又二。",
    "T38n1767_016:0135b11": "先領佛旨結下況高。百千功德。次歎上說次",
    "T38n1767_016:0135b12": "第不次第別圓之教。何故謂佛菩薩不如大",
    "T38n1767_016:0135b13": "乘。大乘是佛母。母能生子則教可尊崇。文云。",
    "T38n1767_016:0135b14": "方等力故能生諸佛。若就道不自弘。佛能說",
    "T38n1767_016:0135b15": "教則佛勝於教。佛能弘教此就化他。教能生",
    "T38n1767_016:0135b16": "佛此就自行。藏王所歎舉自行邊。時佛讚言",
    "T38n1767_016:0135b17": "下。二如來述歎為三。謂述釋結。述如文。釋",
    "T38n1767_016:0135b18": "中法說開譬合譬。開善謂譬五時教。佛合牛。",
    "T38n1767_016:0135b19": "出十二部經指初教。修多羅指般若。言修多",
    "T38n1767_016:0135b20": "羅是法本。般若是行本故。方等指淨名思益。",
    "T38n1767_016:0135b21": "稱歎菩薩故。般若是法華。法華明平等大慧。",
    "T38n1767_016:0135b22": "大慧只是般若。涅槃可解。又云。般若始在十",
    "T38n1767_016:0135b23": "二年中。終則隣於涅槃乃在法華之後。引釋",
    "T38n1767_016:0135b24": "論畢竟品為證。若爾修多羅是淨名。方等即",
    "T38n1767_016:0135b25": "法華。般若即般若。招提云。前三明教。後二明",
    "T38n1767_016:0135b26": "理。前三教者。十二部即小乘藏。修多羅即雜",
    "T38n1767_016:0135b27": "藏。方等即菩薩藏。佛教不出此三故。後二理",
    "T38n1767_016:0135b28": "者。般若是因涅槃是果。行般若因得涅槃果。",
    "T38n1767_016:0135b29": "興皇云。佛說法即是十二部經。學此十二即",
    "T38n1767_016:0135c01": "了修多羅。知諸法本即達方等。達方等故生",
    "T38n1767_016:0135c02": "於般若。般若生故能了涅槃。觀師云。此並從",
    "T38n1767_016:0135c03": "多之少從廣至略。初歎十二部。十二部通於",
    "T38n1767_016:0135c04": "小大。此則是總。更別歎修多羅。修多羅又通。",
    "T38n1767_016:0135c05": "更別歎方等。方等未為希有。復別歎般若。於",
    "T38n1767_016:0135c06": "般若中更別歎涅槃一句佛性。如從牛出乳。",
    "T38n1767_016:0135c07": "乃至醍醐。則涅槃為最。義皆不然。何者十二",
    "T38n1767_016:0135c08": "部經通於大小。豈獨是小乘。又十二部謂是",
    "T38n1767_016:0135c09": "初者。小非初說故不可用。復何故以修多羅",
    "T38n1767_016:0135c10": "為般若。餘經豈無長行耶。復何故以般若為",
    "T38n1767_016:0135c11": "法華名不相應義云何會。假使以般若隣於",
    "T38n1767_016:0135c12": "涅槃。般若則是第四時教。復違爾五時次",
    "T38n1767_016:0135c13": "第。招提三教兩理者。此文是述其歎教何故",
    "T38n1767_016:0135c14": "喻理。縱如招提所說乃歎他經非歎今教。興",
    "T38n1767_016:0135c15": "皇所說乃生解次第復非歎教。藏王云。諸佛",
    "T38n1767_016:0135c16": "雖有無量功德。故不如是大般涅槃。從教生",
    "T38n1767_016:0135c17": "解非文所歎。若觀師所說。從廣至略而為最",
    "T38n1767_016:0135c18": "勝。文云。醍醐最上一切諸藥悉入其中。廣豈",
    "T38n1767_016:0135c19": "過此。既其是廣可不被歎。諸師皆欲包括收",
    "T38n1767_016:0135c20": "攝。不覺咫尺漏失正宗。邯鄲學步兩無所獲",
    "T38n1767_016:0135c21": "(云云)。今但依經即如藏王。聞佛說於次第之別",
    "T38n1767_016:0135c22": "不次第圓次第之教。能生漸行菩薩功德。不",
    "T38n1767_016:0135c23": "次第教。能生一切諸佛功德。歡喜踊躍雙歎",
    "T38n1767_016:0135c24": "兩教。佛助其喜還述歎之。若次第相生窮玄",
    "T38n1767_016:0135c25": "極妙更加稱美。牛者即涅槃教主。乳者戒聖",
    "T38n1767_016:0135c26": "行。酪者定聖行。生酥者四諦慧聖行。熟酥者",
    "T38n1767_016:0135c27": "二諦慧聖行。醍醐者一實諦慧聖行。如五味",
    "T38n1767_016:0135c28": "次第宗於醍醐。五行轉深極於一實故。言最",
    "T38n1767_016:0135c29": "勝最上。此即述其歎次第教。若單說實慧一",
    "T38n1767_016:0136a01": "慧一切慧慧為法界攝一切慧。不由次第。佛即",
    "T38n1767_016:0136a02": "醍醐最上最妙。一切諸藥悉入其中。如來即",
    "T38n1767_016:0136a03": "是人醍醐也。一實諦者是法醍醐。醍醐之人",
    "T38n1767_016:0136a04": "說醍醐法。醍醐之法或醍醐人。人之與法一",
    "T38n1767_016:0136a05": "而無二。中間諸法無不醍醐。次第一實一而",
    "T38n1767_016:0136a06": "無二。歎五行之一實。即是歎一實之五行。作",
    "T38n1767_016:0136a07": "此釋者次第歎教二義皆成。若望一期教次",
    "T38n1767_016:0136a08": "第者。從佛出十二部者即指華嚴。華嚴最初",
    "T38n1767_016:0136a09": "是十二部。修多羅者即三藏中之一藏。物不",
    "T38n1767_016:0136a10": "堪大即為說小。方等之教折小彈偏歎大褒",
    "T38n1767_016:0136a11": "圓。般若之教三人同聞專歸一實。引小歸大",
    "T38n1767_016:0136a12": "接偏成圓。及住方便未證小果許其通學摩",
    "T38n1767_016:0136a13": "訶衍道。大般涅槃尊極之教。已住小果斥廢",
    "T38n1767_016:0136a14": "三修說勝常樂。若爾何以不說法華。法華破",
    "T38n1767_016:0136a15": "小果滅化城引入寶所與涅槃同。又迦葉如",
    "T38n1767_016:0136a16": "來二萬燈明皆說法華。以為極唱不說涅槃。",
    "T38n1767_016:0136a17": "今此釋迦惡世垂迹宜以異名。顯於常樂。兩",
    "T38n1767_016:0136a18": "教同極不言法華意在於此。又前番小熟者",
    "T38n1767_016:0136a19": "以法華熟之。後番未熟更以般若洮汰。今涅",
    "T38n1767_016:0136a20": "槃熟之。釋論云。般若至法華後即此義也。又",
    "T38n1767_016:0136a21": "歎此教與一期教亦不相乖。戒是聖行之首。又",
    "T38n1767_016:0136a22": "戒廣攝如文所說。與華嚴中初照義同。定聖",
    "T38n1767_016:0136a23": "行正與修多羅中定藏義合。四諦慧行以大",
    "T38n1767_016:0136a24": "涅槃三修斥小無漏之非。與方等彈訶義合。",
    "T38n1767_016:0136a25": "二諦慧行真俗相即正與摩訶衍即色即空義",
    "T38n1767_016:0136a26": "合。一實諦慧行即涅槃教。可知一期一經次",
    "T38n1767_016:0136a27": "第皆成。義不相違。以是義故下。第三結歎。迦",
    "T38n1767_016:0136a28": "葉白佛下。第三迦葉自誓。文為三。一領旨。二",
    "T38n1767_016:0136a29": "憫他。三自誓。自誓為四。一誓以正報皮骨以",
    "T38n1767_016:0136b01": "為紙筆傳持五行。二誓以依報財力充足飽",
    "T38n1767_016:0136b02": "滿令得宣行。三誓以智力折伏攝受。四誓於",
    "T38n1767_016:0136b03": "同好傾盡三業而宗事之。爾時佛讚下。第四",
    "T38n1767_016:0136b04": "佛述其誓。又為三。一讚。二記。三證。此初讚",
    "T38n1767_016:0136b05": "也。汝今下是記。記文有三。一記超越行。二記",
    "T38n1767_016:0136b06": "成道果。三記轉法輪。三乃往下引證。一引昔。",
    "T38n1767_016:0136b07": "次證今。初舉昔中有三。一陳菩薩昔行。二者",
    "T38n1767_016:0136b08": "諸天謀議。三者[稫禾+彳]試陳解。初昔行如文。我修",
    "T38n1767_016:0136b09": "如是下。諸天謀議。二輪者福慧也。大仙我當",
    "T38n1767_016:0136b10": "與汝俱往下。是第三[稫禾+彳]試。先譬燒打磨三試。",
    "T38n1767_016:0136b11": "次合三試者。一說半偈試有智無智。苦知文",
    "T38n1767_016:0136b12": "義未盡即是有智。若不知者即是無智。二示",
    "T38n1767_016:0136b13": "可畏身試有畏無畏。若心堅固不生怖畏。若",
    "T38n1767_016:0136b14": "其浮弱即生怖畏。三從索身試其能捨不捨(云",
    "T38n1767_016:0136b15": "云)。半偈者。但說無常一邊。不說常邊故言半",
    "T38n1767_016:0136b16": "偈。有為三相何故但明生滅而不言住。一解",
    "T38n1767_016:0136b17": "四句偈迮是故略之。問若略何不略餘字。答",
    "T38n1767_016:0136b18": "此復有義。住法不顯生滅遷謝。但明始終中",
    "T38n1767_016:0136b19": "間宜略。問三相遷法那得有住。住即是常常",
    "T38n1767_016:0136b20": "即不遷。又與無常異。答言。是無常之住並三",
    "T38n1767_016:0136b21": "相自是無常而有無常之住。亦應有無住之",
    "T38n1767_016:0136b22": "常(云云)。文云。所說空義此偈明無常那得是空。",
    "T38n1767_016:0136b23": "舊解。無常未是空。但是空方便後云得空。一",
    "T38n1767_016:0136b24": "解不然。只無常即是空之異名。大品云。無常",
    "T38n1767_016:0136b25": "即動相。動相即空相。淨名云。不生不滅是無",
    "T38n1767_016:0136b26": "常義。今亦無常是不生不滅義。文云。寂滅為",
    "T38n1767_016:0136b27": "樂者。涅槃之體非生非滅。今此既云寂滅為",
    "T38n1767_016:0136b28": "樂。亦得生滅。生已寂滅。生為樂不。答任道者",
    "T38n1767_016:0136b29": "是例不任則不例。生起相滅除相正取除生",
    "T38n1767_016:0136c01": "除滅是寂滅樂。生是起相涅槃無生是故不",
    "T38n1767_016:0136c02": "例。超越十二劫者。出曜佛藏等經。皆云超九",
    "T38n1767_016:0136c03": "劫。或云。根緣不同佛為增減說之。次善男子",
    "T38n1767_016:0136c04": "汝今亦爾下。證今(云云)。",
    "T38n1767_016:0136c05": "大般涅槃經疏卷第十六"
}