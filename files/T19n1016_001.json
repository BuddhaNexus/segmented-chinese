{
    "T19n1016_001:0695a26": "舍利弗陀羅尼經",
    "T19n1016_001:0695a28": "梁扶南三藏僧伽婆羅譯",
    "T19n1016_001:0695a29": "如是我聞。一時佛住毘舍離國大林精舍。與",
    "T19n1016_001:0695b01": "大比丘眾一千二百五十人俱。爾時佛念。却",
    "T19n1016_001:0695b02": "後三月當入涅槃。即告長老目揵連。汝當至",
    "T19n1016_001:0695b03": "千世界。告比丘僧令到佛所。是時目連受佛",
    "T19n1016_001:0695b04": "教旨。於一念間到須彌山頂。發大音聲遍告",
    "T19n1016_001:0695b05": "一千世界。爾時大林精舍有四十億萬比丘",
    "T19n1016_001:0695b06": "眾。俱到佛所頂禮佛足退坐一面。",
    "T19n1016_001:0695b07": "爾時長老舍利弗一心思惟。我當以神通之",
    "T19n1016_001:0695b08": "力。遍令三千大千世界有比丘眾處。皆使集",
    "T19n1016_001:0695b09": "此大林精舍。即以神通。遍令三千大千世界。",
    "T19n1016_001:0695b10": "若聲聞眾若緣覺眾若菩薩眾一時來集。到",
    "T19n1016_001:0695b11": "已頂禮佛足。",
    "T19n1016_001:0695b12": "爾時世尊於一念頃。告諸菩薩。其名曰善見",
    "T19n1016_001:0695b13": "菩薩。文殊師利菩薩。除惡趣菩薩。斷闇冥",
    "T19n1016_001:0695b14": "菩薩。出一切境界竟菩薩。伏諸蓋菩薩。觀世",
    "T19n1016_001:0695b15": "音菩薩。香象菩薩。樂說頂菩薩。彌勒菩薩。善",
    "T19n1016_001:0695b16": "男子汝當到於十方恒河沙等諸佛世界。有",
    "T19n1016_001:0695b17": "諸菩薩一生補處菩薩。阿鞞跋致菩薩。已得",
    "T19n1016_001:0695b18": "無生法忍菩薩。汝當遍告皆來集此。是時諸",
    "T19n1016_001:0695b19": "菩薩聞佛此語。答言善哉善哉。即便受教。於",
    "T19n1016_001:0695b20": "一念頃。以神通力遍集十方恒河沙等諸佛",
    "T19n1016_001:0695b21": "世界一切菩薩。皆悉集此大林精舍。百千三",
    "T19n1016_001:0695b22": "十萬億那由他。一生補處菩薩。阿鞞跋致。已",
    "T19n1016_001:0695b23": "得無生法忍菩薩。百千萬億那由他一生補",
    "T19n1016_001:0695b24": "處菩薩。三十萬億那由他不退無生法忍菩",
    "T19n1016_001:0695b25": "薩。一切皆集俱禮佛足却坐一面。",
    "T19n1016_001:0695b26": "是時舍利弗見諸菩薩大眾一心思惟。我今",
    "T19n1016_001:0695b27": "當問如來正遍知所未聞法。以此問故諸菩",
    "T19n1016_001:0695b28": "薩等。當得無疑當無障礙樂說智慧。當聞恒",
    "T19n1016_001:0695b29": "河沙世界諸佛說法。乃至未得阿耨多羅三",
    "T19n1016_001:0695c01": "藐三菩提。常憶宿命。當得菩薩四種清淨。",
    "T19n1016_001:0695c02": "云何為四。眾生清淨。法清淨。樂說清淨。佛土",
    "T19n1016_001:0695c03": "清淨。復得四妙好法云何為四。身妙好口妙",
    "T19n1016_001:0695c04": "好。心妙好生處妙好。復得入四種陀羅尼門",
    "T19n1016_001:0695c05": "云何為四。謂無盡受持陀羅尼門。入眾生諸",
    "T19n1016_001:0695c06": "根方便陀羅尼門。業果報方便無礙陀羅尼",
    "T19n1016_001:0695c07": "門。深法忍陀羅尼門。如所思惟次第發問如",
    "T19n1016_001:0695c08": "寶摩尼珠。白佛言世尊。我今欲次第發問。",
    "T19n1016_001:0695c09": "令諸菩薩德行清淨。唯願世尊當為我說。佛",
    "T19n1016_001:0695c10": "告舍利弗諸菩薩摩訶薩。若欲到一切諸法",
    "T19n1016_001:0695c11": "而無所著者。當說此呪。",
    "T19n1016_001:0695c12": "脩尼脩啟　摩啟　沙萬多母啟　育",
    "T19n1016_001:0695c13": "底尼育底尼鹿底婆羅鞞　喜(吳音)隷",
    "T19n1016_001:0695c14": "柯羅波　柯羅波　死娑隷　婆羅婆底",
    "T19n1016_001:0695c15": "喜羅　喜履　喜隷　喜履隷　喜羅　喜",
    "T19n1016_001:0695c16": "隷　際(吳音)底　遮婆彌　遮羅　遮羅禰",
    "T19n1016_001:0695c17": "遏多底　阿羅禰　尼摩第尼跋多禰",
    "T19n1016_001:0695c18": "　尼持　耶底　尼訶隷比摩隷輸婆禰婆",
    "T19n1016_001:0695c19": "羅尼履底雉波禰　婆婆　毘呵婆禰",
    "T19n1016_001:0695c20": "　婆阿僧祇　陀弭　毘富蠟　婆羅鞞僧",
    "T19n1016_001:0695c21": "柯羅里沙禰地隷　地地隷摩訶地地隷",
    "T19n1016_001:0695c22": "　耶奢婆底珊遮隷　阿遮隷　摩遮隷",
    "T19n1016_001:0696a01": "　婆摩遮隷　地履陀地宿婆恥底　阿僧",
    "T19n1016_001:0696a02": "伽毘訶隷　阿僧伽尼訶隷　尼訶羅毘摩",
    "T19n1016_001:0696a03": "隷　尼訶羅輸頗尼　持梨他須弭　娑",
    "T19n1016_001:0696a04": "他弭　婆他摩婆底摩訶波羅陛　娑曼",
    "T19n1016_001:0696a05": "　多婆羅陛毘富羅　波羅陛毘富羅　賴",
    "T19n1016_001:0696a06": "沙彌娑羅多木唘薩婆多羅阿[少/兔]伽底阿",
    "T19n1016_001:0696a07": "那　支第陀羅尼陀羅尼尼柁多瞿諦隷",
    "T19n1016_001:0696a08": "莎呵",
    "T19n1016_001:0696a09": "舍利弗。若有菩薩修行此陀羅尼呪。不思惟",
    "T19n1016_001:0696a10": "有為無為法。不說此法不觀此法。不著此法",
    "T19n1016_001:0696a11": "不作此法。不為得此法不斷此法。不為增減",
    "T19n1016_001:0696a12": "不見相應法不相應法。不見生滅不見三世。",
    "T19n1016_001:0696a13": "不見退法不見聚散法。亦無所說唯修念佛。",
    "T19n1016_001:0696a14": "不念色不念相好不念非相好。不念戒不念",
    "T19n1016_001:0696a15": "非戒。定慧解脫解脫知見亦如是。不念種姓",
    "T19n1016_001:0696a16": "親友眷屬。住處非住處至非至。不分別陰界",
    "T19n1016_001:0696a17": "入。不念智非智。不念自他清淨。眾生清淨非",
    "T19n1016_001:0696a18": "眾生清淨。不為自義不為他義。不念三業清",
    "T19n1016_001:0696a19": "淨。不念現在未來行清淨。舍利弗此謂念佛。",
    "T19n1016_001:0696a20": "名取入一切諸法。名得一切諸法行方便陀",
    "T19n1016_001:0696a21": "羅尼。亦名修行第一義。亦名滿所樂此定。名",
    "T19n1016_001:0696a22": "一向為得菩提。亦名一切善根不由他修行",
    "T19n1016_001:0696a23": "法藏性。亦名覆相好陀羅尼。亦名覓方便陀",
    "T19n1016_001:0696a24": "羅尼。亦名度魔陀羅尼。舍利弗此陀羅尼無",
    "T19n1016_001:0696a25": "邊行願。若當來菩薩得此義。成不退轉阿耨",
    "T19n1016_001:0696a26": "多羅三藐三菩提。當速得無上道。何以故此",
    "T19n1016_001:0696a27": "是一切諸佛功德藏。此是分別諸眾生行。故",
    "T19n1016_001:0696a28": "此陀羅尼名無所得行。爾時世尊說此祇夜。",
    "T19n1016_001:0696a29": "　汝等莫樂著　　一切諸法空",
    "T19n1016_001:0696b01": "　於諸佛菩提　　亦莫起分別",
    "T19n1016_001:0696b02": "　不計一切法　　有過及無過",
    "T19n1016_001:0696b03": "　若能修此行　　速得陀羅尼",
    "T19n1016_001:0696b04": "　聽此修多羅　　無盡亦無滅",
    "T19n1016_001:0696b05": "　習智慧眾具　　當得無上道",
    "T19n1016_001:0696b06": "　菩薩受持此　　陀羅尼法門",
    "T19n1016_001:0696b07": "　能聞十方佛　　所說微妙教",
    "T19n1016_001:0696b08": "　次知第一法　　文字及句義",
    "T19n1016_001:0696b09": "　如日月光明　　遍照無不盡",
    "T19n1016_001:0696b10": "　菩薩了諸法　　其相亦復然",
    "T19n1016_001:0696b11": "　此陀羅尼門　　攝一切諸法",
    "T19n1016_001:0696b12": "　眾生有疑惑　　一切諸問難",
    "T19n1016_001:0696b13": "　持陀羅尼者　　悉皆能解說",
    "T19n1016_001:0696b14": "　於此菩薩智　　未曾有退減",
    "T19n1016_001:0696b15": "　此是佛真子　　速得至菩提",
    "T19n1016_001:0696b16": "　持陀羅尼者　　諸佛之所念",
    "T19n1016_001:0696b17": "　眾生所尊重　　持陀羅尼故",
    "T19n1016_001:0696b18": "　現身能得見　　八千萬億佛",
    "T19n1016_001:0696b19": "　諸佛手所摩　　慰喻令安隱",
    "T19n1016_001:0696b20": "　能於一日月　　受持陀羅尼",
    "T19n1016_001:0696b21": "　億千劫中罪　　一切皆滅盡",
    "T19n1016_001:0696b22": "　於無數劫中　　修習諸功德",
    "T19n1016_001:0696b23": "　一月陀羅尼　　功德等於彼",
    "T19n1016_001:0696b24": "　一切諸天魔　　無有能留難",
    "T19n1016_001:0696b25": "　持此陀羅尼　　定慧諸功德",
    "T19n1016_001:0696b26": "　一切諸佛法　　悉皆能總持",
    "T19n1016_001:0696b27": "　說陀羅尼門　　有人決定信",
    "T19n1016_001:0696b28": "　於未來世中　　必得無上道",
    "T19n1016_001:0696b29": "　昔者然燈佛　　聞陀羅尼故",
    "T19n1016_001:0696c01": "　為諸佛所記　　成道號然燈",
    "T19n1016_001:0696c02": "　樂於一念頃　　見恒河沙佛",
    "T19n1016_001:0696c03": "　亦樂知十方　　諸佛所說法",
    "T19n1016_001:0696c04": "　受持陀羅尼　　悉得果所樂",
    "T19n1016_001:0696c05": "　其人必有力　　淨諸佛國土",
    "T19n1016_001:0696c06": "　光明及相好　　眾事皆具足",
    "T19n1016_001:0696c07": "　無相無所著　　不求餘果報",
    "T19n1016_001:0696c08": "　唯願與眾生　　速得無上道",
    "T19n1016_001:0696c09": "　是故汝今日　　修行勤聽受",
    "T19n1016_001:0696c10": "　未來必定得　　無上三菩提",
    "T19n1016_001:0696c11": "佛告舍利弗。若菩薩成就四法當得陀羅尼。",
    "T19n1016_001:0696c12": "云何為四。不樂愛欲。不嫉妬。於一切眾生能",
    "T19n1016_001:0696c13": "捨一切。日夜思惟諸法無有惱恚。舍利弗若",
    "T19n1016_001:0696c14": "菩薩成就此四法得此陀羅尼。爾時世尊說",
    "T19n1016_001:0696c15": "此祇夜。",
    "T19n1016_001:0696c16": "　愛欲嫉妬　　是魔王法　　當入地獄",
    "T19n1016_001:0696c17": "　行人應捨　　財法二種　　以施眾生",
    "T19n1016_001:0696c18": "　日夜思惟　　不起惱恚　　若能如是",
    "T19n1016_001:0696c19": "　得陀羅尼",
    "T19n1016_001:0696c20": "復次舍利弗。若菩薩成就四法得此陀羅尼。",
    "T19n1016_001:0696c21": "何等為四。修阿蘭若行。持深法忍。不樂利養",
    "T19n1016_001:0696c22": "名聞。所受之物一切能捨乃至身命菩薩成",
    "T19n1016_001:0696c23": "就此四法得陀羅尼。佛說此祇夜。",
    "T19n1016_001:0696c24": "　修行阿蘭若　　善人所讚歎",
    "T19n1016_001:0696c25": "　身心寂不動　　常住於林中",
    "T19n1016_001:0696c26": "　燒頭不放逸　　藥起深法忍",
    "T19n1016_001:0696c27": "　名聞及利養　　一切無所著",
    "T19n1016_001:0696c28": "　清淨無染心　　以求無上道",
    "T19n1016_001:0696c29": "　能捨諸所重　　妻子及身命",
    "T19n1016_001:0697a01": "　不生悔悋心　　終當歸磨滅",
    "T19n1016_001:0697a02": "　菩薩勤精進　　修上四種行",
    "T19n1016_001:0697a03": "　如上陀羅尼　　不久必能得",
    "T19n1016_001:0697a04": "復次舍利弗。若菩薩成就四法得此陀羅尼。",
    "T19n1016_001:0697a05": "云何為四。入八字義云何八字。婆字入一切",
    "T19n1016_001:0697a06": "諸法無我義。羅字入相好無相好法身義。娑",
    "T19n1016_001:0697a07": "字入二義愚人法智人法義。闍字入生老病",
    "T19n1016_001:0697a08": "死不生不老不病不死不生不滅義。舸字入",
    "T19n1016_001:0697a09": "度業果報義。他字入持陀羅尼法度空無相",
    "T19n1016_001:0697a10": "無作法界義。沙字賒摩他毘婆舍那。賒摩他",
    "T19n1016_001:0697a11": "毘婆舍那者。入如真實一切法義。屣字入一",
    "T19n1016_001:0697a12": "切諸法念念生滅。不盡不破本來寂靜故。此",
    "T19n1016_001:0697a13": "八字義可知可入。此謂初入義。此陀羅尼法",
    "T19n1016_001:0697a14": "總名書已當受持此第二入義。此法總名當",
    "T19n1016_001:0697a15": "半月半月誦憶此第三入義。菩薩當以此陀",
    "T19n1016_001:0697a16": "羅尼教化讚歎今他歡喜。此第四入義。舍利",
    "T19n1016_001:0697a17": "弗以此四法。令菩薩得此陀羅尼。佛說此祇",
    "T19n1016_001:0697a18": "夜。",
    "T19n1016_001:0697a19": "　書寫及受持　　思惟上八字",
    "T19n1016_001:0697a20": "　半月常習誦　　教化諸眾生",
    "T19n1016_001:0697a21": "　得近無上道　　最勝智慧處",
    "T19n1016_001:0697a22": "　常見諸如來　　亦聞說妙法",
    "T19n1016_001:0697a23": "若有諸菩薩。受持陀羅尼。獲四功德云何為",
    "T19n1016_001:0697a24": "四。十方諸佛世尊常所護念。不為魔王之所",
    "T19n1016_001:0697a25": "障礙。身口意惡悉皆滅除。得無盡樂說。舍利",
    "T19n1016_001:0697a26": "弗若有菩薩受持陀羅尼。得此四種功德。佛",
    "T19n1016_001:0697a27": "說此祇夜。",
    "T19n1016_001:0697a28": "　有諸佛護念　　眾魔不能沮",
    "T19n1016_001:0697a29": "　三惡業消滅　　樂說辯無邊",
    "T19n1016_001:0697b01": "爾時佛告舍利弗。乃往古昔無數阿僧祇劫。",
    "T19n1016_001:0697b02": "是時有佛名寶吉光王如來應供正遍知。十",
    "T19n1016_001:0697b03": "號具足。出興於世教化眾生。此佛滅度有轉",
    "T19n1016_001:0697b04": "輪聖王。名持光明七寶具足。彼王有子名不",
    "T19n1016_001:0697b05": "可思議功德吉。年十六歲。彼佛滅後聞說此",
    "T19n1016_001:0697b06": "陀羅尼。即於七萬世中不睡眠懈怠。七萬世",
    "T19n1016_001:0697b07": "中不貪王位。不惜身命及餘財物。七萬世中",
    "T19n1016_001:0697b08": "未曾寢臥一向坐禪。常聞九十億萬那由他",
    "T19n1016_001:0697b09": "諸佛所說法。既聞法已佛記出家。過九十萬",
    "T19n1016_001:0697b10": "世得陀羅尼名取無邊門。得已為眾生說於",
    "T19n1016_001:0697b11": "一生中。教化八十億百千萬那由他眾生令",
    "T19n1016_001:0697b12": "住不退地。當得阿耨多羅三藐三菩提。是時",
    "T19n1016_001:0697b13": "眾中有長者子名曰月蓋。從彼聞說取無邊",
    "T19n1016_001:0697b14": "門陀羅尼。聞已隨喜。以隨喜功德為九十億",
    "T19n1016_001:0697b15": "萬佛之所授記。汝於受持陀羅尼中最為第",
    "T19n1016_001:0697b16": "一。一切眾生聞汝所說悉皆愛樂。諸有問難",
    "T19n1016_001:0697b17": "無能壞者。汝於來世過三阿僧祇劫。教化諸",
    "T19n1016_001:0697b18": "眾生皆得阿耨多羅三藐三菩提。舍利弗於",
    "T19n1016_001:0697b19": "汝意云何。彼時不可思議功德吉王子。豈異",
    "T19n1016_001:0697b20": "人乎即無量壽佛是。長者子月蓋然燈佛是。",
    "T19n1016_001:0697b21": "舍利弗我昔及諸菩薩。聞說此陀羅尼聞已",
    "T19n1016_001:0697b22": "隨喜。以此善根四百萬劫不生惡趣。是故舍",
    "T19n1016_001:0697b23": "利弗若菩薩摩訶薩。樂速得菩提。當隨喜此",
    "T19n1016_001:0697b24": "取無邊門陀羅尼及勤精進。何以故菩薩成",
    "T19n1016_001:0697b25": "就住不退地。當得三菩提故。何況有人書寫",
    "T19n1016_001:0697b26": "讀誦受持解說。唯除諸佛無能說此功德邊",
    "T19n1016_001:0697b27": "際。佛說此祇夜。",
    "T19n1016_001:0697b28": "　過去無數劫　　有寶吉如來",
    "T19n1016_001:0697b29": "　出世化眾生　　有無量利益",
    "T19n1016_001:0697c01": "　彼佛涅槃後　　有轉輪聖王",
    "T19n1016_001:0697c02": "　子名功德吉　　年始十六歲",
    "T19n1016_001:0697c03": "　於如來滅後　　聞說陀羅尼",
    "T19n1016_001:0697c04": "　即於七萬世　　無睡眠懈怠",
    "T19n1016_001:0697c05": "　不貪著財物　　王位及身命",
    "T19n1016_001:0697c06": "　聞九十億萬　　那由他諸佛",
    "T19n1016_001:0697c07": "　所說妙法門　　一心能聽受",
    "T19n1016_001:0697c08": "　如來即記彼　　過九十萬世",
    "T19n1016_001:0697c09": "　得陀羅尼法　　名取無邊門",
    "T19n1016_001:0697c10": "　得已為人說　　利益無數眾",
    "T19n1016_001:0697c11": "　皆令住不退　　無上三菩提",
    "T19n1016_001:0697c12": "　長者子月蓋　　聞說陀羅尼",
    "T19n1016_001:0697c13": "　起隨喜功德　　諸佛為受記",
    "T19n1016_001:0697c14": "　汝受陀羅尼　　是最為第一",
    "T19n1016_001:0697c15": "　若為他人說　　無不愛樂者",
    "T19n1016_001:0697c16": "　若人有問難　　無有能破壞",
    "T19n1016_001:0697c17": "　汝於未來世　　過三僧祇劫",
    "T19n1016_001:0697c18": "　所可化眾生　　當得無上道",
    "T19n1016_001:0697c19": "　長者子月蓋　　然燈如來是",
    "T19n1016_001:0697c20": "　先所說法師　　即無量壽佛",
    "T19n1016_001:0697c21": "　我及諸菩薩　　昔聞陀羅尼",
    "T19n1016_001:0697c22": "　四百萬劫中　　不生諸惡趣",
    "T19n1016_001:0697c23": "　菩薩若欲得　　無上遍知道",
    "T19n1016_001:0697c24": "　當勤行精進　　隨喜陀羅尼",
    "T19n1016_001:0697c25": "　所以然者何　　住不退轉故",
    "T19n1016_001:0697c26": "　若能隨喜者　　功德已如斯",
    "T19n1016_001:0697c27": "　何況書讀誦　　解說其義者",
    "T19n1016_001:0697c28": "　假設有七寶　　滿恒沙世界",
    "T19n1016_001:0697c29": "　如此布施福　　不可得相比",
    "T19n1016_001:0698a01": "　是故有智人　　應當勤精進",
    "T19n1016_001:0698a02": "　聽受陀羅尼　　以求無上道",
    "T19n1016_001:0698a03": "舍利弗若菩薩受持此陀羅尼。有八夜叉住",
    "T19n1016_001:0698a04": "在雪山。日夜守護為增壽命。云何為八。勇猛",
    "T19n1016_001:0698a05": "夜叉。堅固夜叉。自在夜叉。那羅延力夜叉。法",
    "T19n1016_001:0698a06": "用夜叉。不可繫夜叉。曲齒夜叉。善肩夜叉。舍",
    "T19n1016_001:0698a07": "利弗是八夜叉。常守護彼受持陀羅尼人。若",
    "T19n1016_001:0698a08": "淨洗浴著新染衣。常習經行。於諸眾生不生",
    "T19n1016_001:0698a09": "害心。常自思惟此總持法。彼諸夜叉速來守",
    "T19n1016_001:0698a10": "護。復有八大菩薩在欲天住。彼當護念受持",
    "T19n1016_001:0698a11": "陀羅尼者。其名曰光明菩薩。慧光明菩薩。日",
    "T19n1016_001:0698a12": "光明菩薩。教化菩薩。令一切意滿菩薩。大自",
    "T19n1016_001:0698a13": "在菩薩。宿王菩薩。行意菩薩。彼諸菩薩得陀",
    "T19n1016_001:0698a14": "羅尼。若菩薩得陀羅尼當成實願知恩。菩薩",
    "T19n1016_001:0698a15": "若持陀羅尼當得真實法與眾生共之。若菩",
    "T19n1016_001:0698a16": "薩受持陀羅尼當具足功德。成就深慧。佛說",
    "T19n1016_001:0698a17": "此法三十百千億那由他菩薩。得此取無邊",
    "T19n1016_001:0698a18": "門陀羅尼。不退阿耨多羅三藐三菩提。八毘",
    "T19n1016_001:0698a19": "婆羅數諸天及人。發阿耨多羅三藐三菩提",
    "T19n1016_001:0698a20": "心。長老舍利弗白佛言世尊。云何名此經。云",
    "T19n1016_001:0698a21": "何受持。佛告舍利弗。此經名取無邊門陀羅",
    "T19n1016_001:0698a22": "尼。汝當受持。亦名菩薩一向所行。汝當受持。",
    "T19n1016_001:0698a23": "亦名除一切諸魔。汝當受持。亦名得一切智。",
    "T19n1016_001:0698a24": "汝當受持。爾時舍利弗及諸菩薩。天龍夜叉",
    "T19n1016_001:0698a25": "揵闥婆阿修羅迦樓羅緊那羅摩睺羅伽人非",
    "T19n1016_001:0698a26": "人等。聞佛所說歡喜奉行。",
    "T19n1016_001:0698a27": "舍利弗陀羅尼經"
}