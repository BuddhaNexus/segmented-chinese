{
    "X36n0659_027:0709b01": "南本大般涅槃經會疏卷第二十七",
    "X36n0659_027:0709b03": "[0709b03] 涅槃經疏卷第十二",
    "X36n0659_027:0709b04": "[0709b04] 頂法師 撰",
    "X36n0659_027:0709b05": "[0709b05] 天台沙門湛然再治",
    "X36n0659_027:0709b06": "[0709b06] 大般涅槃經師子吼菩薩品之三(卷第二十七)",
    "X36n0659_027:0709b07": "[0709b07] 北涼 天竺三藏 曇無讖 譯",
    "X36n0659_027:0709b08": "[0709b08] 晉 沙門 慧嚴 慧觀",
    "X36n0659_027:0709b09": " 謝靈運 重治",
    "X36n0659_027:0709b10": "[0709b10] 師子吼品之三",
    "X36n0659_027:0709b11": "[0709b11] 起卷第三明縛解眾生雖有佛性為惑所覆不能",
    "X36n0659_027:0709b12": "得見須修萬行解生惑盡佛性理彰故明縛解文",
    "X36n0659_027:0709b13": "有五番問答初問答中初問為二先領旨唱無。",
    "X36n0659_027:0709b14": "[0709b14] 師子吼言世尊如佛所說一切諸法有二種因一正",
    "X36n0659_027:0709b15": "因二緣因以是二因應無縛解。",
    "X36n0659_027:0709b16": "[0709b16] 次是五陰下生滅為難若正性不生不滅故無縛",
    "X36n0659_027:0709b17": "解緣性念念不住又無縛解此惑體性即起即滅",
    "X36n0659_027:0709b18": "云何此惑能縛眾生既其無縛即亦無解有法有",
    "X36n0659_027:0709b19": "譬有合。",
    "X36n0659_027:0709b20": "[0709b20] 是五陰者念念生滅如其生滅誰縛誰解世尊因此",
    "X36n0659_027:0709b21": "五陰生後五陰此陰自滅不至彼陰雖不至彼能生",
    "X36n0659_027:0709b22": "彼陰。",
    "X36n0659_027:0709b23": "[0709b23] 如因子生芽子不至芽雖不至芽而能生芽。",
    "X36n0659_027:0709b24": "[0709b24] 眾生亦爾云何縛解。",
    "X36n0659_027:0709c01": "[0709c01] 答為二初誡許。",
    "X36n0659_027:0709c02": "[0709c02] 善男子諦聽諦聽我當為汝分別解說。",
    "X36n0659_027:0709c03": "[0709c03] 次正答又二初明縛後明解就初縛為三一死陰",
    "X36n0659_027:0709c04": "二中陰三生陰就初死陰中三有法譬合初法如",
    "X36n0659_027:0709c05": "文。",
    "X36n0659_027:0709c06": "[0709c06] 善男子如人捨命受大苦時宗親圍繞號哭懊惱其",
    "X36n0659_027:0709c07": "人惶怖莫知依救雖有五情無所覺知支節戰動不",
    "X36n0659_027:0709c08": "能自持身體&#x8657;冷&#x7157;氣欲盡見先所修善惡報相。",
    "X36n0659_027:0709c09": "[0709c09] 善男子如日垂沒山陵堆阜影現東移理無西逝。",
    "X36n0659_027:0709c10": "[0709c10] 次譬中云日既西沒雖殘光東照終不歸東人命",
    "X36n0659_027:0709c11": "將盡雖有餘氣終不更生此陰滅已彼陰續生此",
    "X36n0659_027:0709c12": "乃即死明生。",
    "X36n0659_027:0709c13": "[0709c13] 眾生下合又二先正合。",
    "X36n0659_027:0709c14": "[0709c14] 眾生業果亦復如是此陰滅時彼陰續生。",
    "X36n0659_027:0709c15": "[0709c15] 次如燈生闇滅重更引譬。",
    "X36n0659_027:0709c16": "[0709c16] 知燈生闇滅燈滅闇生。",
    "X36n0659_027:0709c17": "[0709c17] 次如蠟印印泥下第二明中陰又二先譬後合。",
    "X36n0659_027:0709c18": "[0709c18] 善男子如蠟印印泥印與泥合印滅文成而是蠟印",
    "X36n0659_027:0710a01": "不變在泥文非泥出不餘處來以印因緣而生是文。",
    "X36n0659_027:0710a02": "[0710a02] 蠟譬死陰泥譬中陰印滅文成者譬死陰若滅中",
    "X36n0659_027:0710a03": "陰即起文非泥出者此身非是中陰所出又非無",
    "X36n0659_027:0710a04": "因亦不餘來藉於死陰而得現也不可求其處所",
    "X36n0659_027:0710a05": "但因緣故有問亦有不受中陰者不答通論皆受",
    "X36n0659_027:0710a06": "如大理獄責定行刑中陰亦爾覈定善惡惡墜善",
    "X36n0659_027:0710a07": "昇若有別從猛利善惡如五逆者徑墜十善者逕",
    "X36n0659_027:0710a08": "昇攢鉾離手遂到彼方則不論中陰。",
    "X36n0659_027:0710a09": "[0710a09] 現在陰滅下第二合譬初正合次二眼三食初又",
    "X36n0659_027:0710a10": "二初正合。",
    "X36n0659_027:0710a11": "[0710a11] 現在陰滅中陰陰生是現在陰終不變為中陰五陰",
    "X36n0659_027:0710a12": "中陰五陰亦非自生不從餘來因現陰故生中陰陰。",
    "X36n0659_027:0710a13": "[0710a13] 次舉譬帖合。",
    "X36n0659_027:0710a14": "[0710a14] 如印印泥印壞文成名雖無差而時節各異。",
    "X36n0659_027:0710a15": "[0710a15] 二料簡二眼三食者。",
    "X36n0659_027:0710a16": "[0710a16] 是故我說中陰五陰非肉眼見天眼所見是中陰中",
    "X36n0659_027:0710a17": "有三種食一思食二觸食三意食中陰二種一善業",
    "X36n0659_027:0710a18": "果二惡業果因善業故得善覺觀因惡業故得惡覺",
    "X36n0659_027:0710a19": "觀。",
    "X36n0659_027:0710a20": "[0710a20] 目無揣食既是改報寧得有飯而揣既有想陰則",
    "X36n0659_027:0710a21": "有思食有身故則有觸食以有意故則有識食俱",
    "X36n0659_027:0710a22": "舍中廣明中陰等古人有四食章等於此非要。",
    "X36n0659_027:0710a23": "[0710a23] 父母交會下第三明生陰。",
    "X36n0659_027:0710a24": "[0710a24] 父母交會判合之時隨業因緣向受生處於母生愛",
    "X36n0659_027:0710b01": "於父生瞋父精出時謂是己有見已心悅而生歡喜",
    "X36n0659_027:0710b02": "以是三種煩惱因緣中陰陰壞生後五陰如印印泥",
    "X36n0659_027:0710b03": "印壞文成生時諸根有具不具具者見色則生於貪",
    "X36n0659_027:0710b04": "生於貪故則名為愛狂故生貪是名無明貪愛無明",
    "X36n0659_027:0710b05": "二因緣故所見境界皆悉顛倒無常見常無我見我",
    "X36n0659_027:0710b06": "無樂見樂無淨見淨以四倒故作善惡行煩惱作業",
    "X36n0659_027:0710b07": "業作煩惱是名繫縛以是義故名五陰生。",
    "X36n0659_027:0710b08": "[0710b08] 通論六道&#x7ADD;有生陰且就人道初明起三煩惱次",
    "X36n0659_027:0710b09": "明具四顛倒所以為縛不得難言念念滅故故無",
    "X36n0659_027:0710b10": "有縛三煩惱者一愛二瞋三謂己有此是我見亦",
    "X36n0659_027:0710b11": "即是癡。",
    "X36n0659_027:0710b12": "[0710b12] 是人若得下第二明解。",
    "X36n0659_027:0710b13": "[0710b13] 是人若得親近於佛及佛弟子諸善知識便得聞受",
    "X36n0659_027:0710b14": "十二部經以聞法故觀善境界觀善境界故得大智",
    "X36n0659_027:0710b15": "慧大智慧者名正知見得知見故於生死中而生悔",
    "X36n0659_027:0710b16": "心生悔心故不生歡樂不生歡樂故能破貪心破貪",
    "X36n0659_027:0710b17": "心故修八聖道修八聖道故得無生死無生死故名",
    "X36n0659_027:0710b18": "得解脫如火不遇薪名之為滅滅生死故名為滅度",
    "X36n0659_027:0710b19": "以是義故名五陰滅。",
    "X36n0659_027:0710b20": "[0710b20] 又四初明近聽思行皆如文。",
    "X36n0659_027:0710b21": "[0710b21] 師子吼言空中無刺下第二番先問後答初問又",
    "X36n0659_027:0710b22": "二初作逆喻舉空中無刺。",
    "X36n0659_027:0710b23": "[0710b23] 師子吼言空中無刺云何言拔。",
    "X36n0659_027:0710b24": "[0710b24] 後舉陰無繫者云何繫縛。",
    "X36n0659_027:0710c01": "[0710c01] 陰無繫者云何繫縛。",
    "X36n0659_027:0710c02": "[0710c02] 上德王云心本無貪云何貪欲能繫於心即是此",
    "X36n0659_027:0710c03": "義。",
    "X36n0659_027:0710c04": "[0710c04] 答為二謂法譬初法者。",
    "X36n0659_027:0710c05": "[0710c05] 佛言善男子以煩惱鎖繫縛五陰離五陰已無別煩",
    "X36n0659_027:0710c06": "惱離煩惱已無別五陰。",
    "X36n0659_027:0710c07": "[0710c07] 就理為論謂縛故不斷壞故不常不斷不常非縛",
    "X36n0659_027:0710c08": "非解若未達此理即有縛解。",
    "X36n0659_027:0710c09": "[0710c09] 善男子如柱持屋離屋無柱離柱無屋眾生五陰亦",
    "X36n0659_027:0710c10": "復如是有煩惱故名為繫縛無煩惱故名為解脫善",
    "X36n0659_027:0710c11": "男子如拳合掌繫縛等三合散生滅更無別法眾生",
    "X36n0659_027:0710c12": "五陰亦復如是有煩惱故名為繫縛無煩惱故名為",
    "X36n0659_027:0710c13": "解脫善男子如說名色繫縛眾生名色若滅則無眾",
    "X36n0659_027:0710c14": "生離名色已無別眾生離眾生已無別名色亦名名",
    "X36n0659_027:0710c15": "色繫縛眾生亦名眾生繫縛名色。",
    "X36n0659_027:0710c16": "[0710c16] 舉屋舉拳約掌合時論縛掌離時論開本不合時",
    "X36n0659_027:0710c17": "論不縛不開繫縛等三即此意也縛即論假脫即",
    "X36n0659_027:0710c18": "論真不縛不脫即論中道乃是三諦相即之相。",
    "X36n0659_027:0710c19": "[0710c19] 師子吼言如眼下第三番先問次答。",
    "X36n0659_027:0710c20": "[0710c20] 師子吼言世尊如眼不自見指不自觸刀不自割受",
    "X36n0659_027:0710c21": "不自受云何如來說言名色繫縛名色何以故言名",
    "X36n0659_027:0710c22": "色者即是眾生言眾生者即是名色若言名色繫縛",
    "X36n0659_027:0710c23": "眾生即是名色繫縛名色。",
    "X36n0659_027:0710c24": "[0710c24] 此問躡前答文作難前云名色縛眾生眾生縛名",
    "X36n0659_027:0711a01": "色名色只是眾生云何自縛如刀不自割故後復",
    "X36n0659_027:0711a02": "難若其眾生只是名色者還是名色縛於名色云",
    "X36n0659_027:0711a03": "何名色能縛眾生。",
    "X36n0659_027:0711a04": "[0711a04] 答如文。",
    "X36n0659_027:0711a05": "[0711a05] 佛言善男子如二手合時更無異法而來合也名之",
    "X36n0659_027:0711a06": "與色亦復如是以是義故我言名色繫縛眾生若離",
    "X36n0659_027:0711a07": "名色則得解脫是故我言眾生解脫。",
    "X36n0659_027:0711a08": "[0711a08] 師子吼言若有名色是繫縛下第四番問答問如",
    "X36n0659_027:0711a09": "文。",
    "X36n0659_027:0711a10": "[0711a10] 師子吼言世尊若有名色是繫縛者諸阿羅漢未離",
    "X36n0659_027:0711a11": "名色亦應繫縛。",
    "X36n0659_027:0711a12": "[0711a12] 答中有法譬合初法說中。",
    "X36n0659_027:0711a13": "[0711a13] 善男子解脫二種一子斷二果斷言子斷者名斷煩",
    "X36n0659_027:0711a14": "惱阿羅漢等已斷煩惱眾結爛壞是故子結不能繫",
    "X36n0659_027:0711a15": "縛未斷果故名果繫縛諸阿羅漢不見佛性以不見",
    "X36n0659_027:0711a16": "故不得阿耨多羅三藐三菩提以是義故可言果繫",
    "X36n0659_027:0711a17": "不得說言名色繫縛。",
    "X36n0659_027:0711a18": "[0711a18] 羅漢子爛故無縛報在故有縛而言未見佛性者",
    "X36n0659_027:0711a19": "大乘望之子果俱縛小乘不爾。",
    "X36n0659_027:0711a20": "[0711a20] 次譬合如文。",
    "X36n0659_027:0711a21": "[0711a21] 善男子譬如燃燈油未盡時明則不滅油若盡者滅",
    "X36n0659_027:0711a22": "則無疑。",
    "X36n0659_027:0711a23": "[0711a23] 善男子所言油者喻諸煩惱燈喻眾生一切眾生煩",
    "X36n0659_027:0711a24": "惱油故不入涅槃若得斷者則入涅槃。",
    "X36n0659_027:0711b01": "[0711b01] 師子吼言燈之與油下第五番亦先問次答。",
    "X36n0659_027:0711b02": "[0711b02] 師子吼言世尊燈之與油二性各異眾生煩惱則不",
    "X36n0659_027:0711b03": "如是眾生即是煩惱煩惱即是眾生眾生名五陰五",
    "X36n0659_027:0711b04": "陰名眾生五陰名煩惱煩惱名五陰云何如來喻之",
    "X36n0659_027:0711b05": "於燈。",
    "X36n0659_027:0711b06": "[0711b06] 初問意者佛前言燈喻眾生油喻煩惱今難此語",
    "X36n0659_027:0711b07": "有兩解一云燈覽眾法明油器等共成一燈明名",
    "X36n0659_027:0711b08": "燈明器名燈器二云明與油異正取明為燈燈是",
    "X36n0659_027:0711b09": "火性油是溼性正取後意為難燈之與油二性各",
    "X36n0659_027:0711b10": "異眾生煩惱本來不異云何為喻。",
    "X36n0659_027:0711b11": "[0711b11] 佛答為二初舉八喻後合燈喻八喻為二初列章。",
    "X36n0659_027:0711b12": "[0711b12] 佛言善男子喻有八種一順喻二逆喻三現喻四非",
    "X36n0659_027:0711b13": "喻五先喻六後喻七前後喻八&#x5FA7;喻。",
    "X36n0659_027:0711b14": "[0711b14] 次解釋。",
    "X36n0659_027:0711b15": "[0711b15] 云何順喻如經中說天降大雨溝瀆皆滿溝瀆滿故",
    "X36n0659_027:0711b16": "小阬滿小阬滿故大阬滿大阬滿故小泉滿小泉滿",
    "X36n0659_027:0711b17": "故大泉滿大泉滿故小池滿小池滿故大池滿大池",
    "X36n0659_027:0711b18": "滿故小河滿小河滿故大河滿大河滿故大海滿如",
    "X36n0659_027:0711b19": "來法雨亦復如是眾生戒滿戒滿足故不悔心滿不",
    "X36n0659_027:0711b20": "悔心滿故歡喜滿歡喜滿故遠離滿遠離滿故安隱",
    "X36n0659_027:0711b21": "滿安隱滿故三昧滿三昧滿故正知見滿正知見滿",
    "X36n0659_027:0711b22": "故厭離滿厭離滿故訶責滿訶責滿故解脫滿解脫",
    "X36n0659_027:0711b23": "滿故涅槃滿是名順喻云何逆喻大海有本所謂大",
    "X36n0659_027:0711b24": "河大河有本所謂小河小河有本所謂大池大池有",
    "X36n0659_027:0711c01": "本所謂小池小池有本所謂大泉大泉有本所謂小",
    "X36n0659_027:0711c02": "泉小泉有本所謂大阬大阬有本所謂小阬小阬有",
    "X36n0659_027:0711c03": "本所謂溝瀆溝瀆有本所謂大雨涅槃有本所謂解",
    "X36n0659_027:0711c04": "脫解脫有本所謂訶責訶責有本所謂厭離厭離有",
    "X36n0659_027:0711c05": "本所謂正知見正知見有本所謂三昧三昧有本所",
    "X36n0659_027:0711c06": "謂安隱安隱有本所謂遠離遠離有本所謂喜心喜",
    "X36n0659_027:0711c07": "心有本所謂不悔不悔有本所謂持戒持戒有本所",
    "X36n0659_027:0711c08": "謂法雨是名逆喻云何現喻如經中說眾生心性猶",
    "X36n0659_027:0711c09": "若獼猴獼猴之性捨一取一眾生心性亦復如是取",
    "X36n0659_027:0711c10": "著色聲香味觸法無暫住時是名現喻云何非喻如",
    "X36n0659_027:0711c11": "我昔告波斯匿王大王有親信人從四方來各作是",
    "X36n0659_027:0711c12": "言大王有四大山從四方來欲害人民王若聞者當",
    "X36n0659_027:0711c13": "設何計王言世尊設有此來無逃避處唯當專心持",
    "X36n0659_027:0711c14": "戒布施我即讚言善哉大王我說四山即是眾生生",
    "X36n0659_027:0711c15": "老病死生老病死常來切人云何大王不修戒施王",
    "X36n0659_027:0711c16": "言世尊持戒布施得何等果我言大王於人天中多",
    "X36n0659_027:0711c17": "受快樂王言世尊尼拘陀樹持戒布施亦於人天受",
    "X36n0659_027:0711c18": "安樂耶我言大王尼拘陀樹不能持戒修行布施如",
    "X36n0659_027:0711c19": "其能者則受無異是名非喻云何先喻我經中說譬",
    "X36n0659_027:0711c20": "如有人貪著妙華采取之時為水所漂眾生亦爾貪",
    "X36n0659_027:0711c21": "著五欲為生老死之所漂沒是名先喻云何後喻如",
    "X36n0659_027:0711c22": "法句經說。",
    "X36n0659_027:0711c23": " 莫輕小惡  以為無殃  水渧雖微  漸盈大器",
    "X36n0659_027:0711c24": "[0711c24] 是名後喻云何前後喻譬如芭蕉生果則死愚人得",
    "X36n0659_027:0712a01": "養亦復如是如騾懷&#x59D9;命不久全云何&#x5FA7;喻如經中",
    "X36n0659_027:0712a02": "說三十三天有波利質多樹其根入地深五由旬高",
    "X36n0659_027:0712a03": "百由旬枝葉四布五十由旬葉熟則黃諸天見已心",
    "X36n0659_027:0712a04": "生歡喜是葉不久必當墮落其葉既落復生歡喜是",
    "X36n0659_027:0712a05": "枝不久必當變色枝既變色復生歡喜是色不久必",
    "X36n0659_027:0712a06": "當生皰見已復喜是皰不久必當生觜見已復喜是",
    "X36n0659_027:0712a07": "觜不久必當開敷開敷之時香氣周&#x5FA7;五十由旬光",
    "X36n0659_027:0712a08": "明遠照八十由旬爾時諸天夏三月時在下受樂善",
    "X36n0659_027:0712a09": "男子我諸弟子亦復如是葉色黃者喻我弟子念欲",
    "X36n0659_027:0712a10": "出家其葉落者喻我弟子剃除鬚髮其色變者喻我",
    "X36n0659_027:0712a11": "弟子白四羯磨受具足戒初生皰者喻我弟子發阿",
    "X36n0659_027:0712a12": "耨多羅三藐三菩提心觜者喻於十住菩薩得見佛",
    "X36n0659_027:0712a13": "性開敷者喻於菩薩得阿耨多羅三藐三菩提香者",
    "X36n0659_027:0712a14": "喻於十方無量眾生受持禁戒光者喻於如來名號",
    "X36n0659_027:0712a15": "無礙周&#x5FA7;十方夏三月者喻三三昧三十三天受快",
    "X36n0659_027:0712a16": "樂者喻於諸佛在大涅槃得常樂我淨是名&#x5FA7;喻善",
    "X36n0659_027:0712a17": "男子凡所引喻不必盡取或取少分或取多分或復",
    "X36n0659_027:0712a18": "全取如言如來面如滿月是名少分善男子譬如有",
    "X36n0659_027:0712a19": "人初不見乳轉問他言乳為何類彼人答言如水蜜",
    "X36n0659_027:0712a20": "貝水則溼相蜜則甜相貝則色相雖引三喻未即乳",
    "X36n0659_027:0712a21": "實善男子我言燈喻喻於眾生亦復如是善男子離",
    "X36n0659_027:0712a22": "水無河眾生亦爾離五陰已無別眾生善男子如離",
    "X36n0659_027:0712a23": "箱輿輪輻轂輞更無別車眾生亦爾。",
    "X36n0659_027:0712a24": "[0712a24] 從小向大為順喻從大向小為逆喻現者取現事",
    "X36n0659_027:0712b01": "為現喻前逆順亦是現事除逆順邊取餘現事非",
    "X36n0659_027:0712b02": "者都非其類先者先喻後合後者先法後譬渧此",
    "X36n0659_027:0712b03": "是帝音滴此是的音先後可解此中應作養音上",
    "X36n0659_027:0712b04": "看下為養音下看上為樣音&#x5FA7;喻者盡其始末。",
    "X36n0659_027:0712b05": "[0712b05] 善男子若欲得合彼燈喻者諦聽諦聽我今當說炷",
    "X36n0659_027:0712b06": "者喻於二十五有油者喻愛明喻智慧除破黑闇喻",
    "X36n0659_027:0712b07": "破無明&#x7157;喻聖道如燈油盡明燄則滅眾生愛盡則",
    "X36n0659_027:0712b08": "見佛性雖有名色不能繫縛雖復處在二十五有不",
    "X36n0659_027:0712b09": "為諸有之所污染。",
    "X36n0659_027:0712b10": "[0712b10] 師子吼言眾生五陰下大段第四明修道既其有",
    "X36n0659_027:0712b11": "縛云何得脫故論修道而脫其縛文有四問答初",
    "X36n0659_027:0712b12": "明道可修二正明修道三修道之用四勸修此四",
    "X36n0659_027:0712b13": "次第者諸法雖畢竟空而道可修是故正修修能",
    "X36n0659_027:0712b14": "斷惑是故有勸初番有三問答。",
    "X36n0659_027:0712b15": "[0712b15] 師子吼言世尊眾生五陰空無所有誰有受教修習",
    "X36n0659_027:0712b16": "道者。",
    "X36n0659_027:0712b17": "[0712b17] 初問五陰眾生人法皆空何故有修。",
    "X36n0659_027:0712b18": "[0712b18] 佛言善男子一切眾生皆有念心慧心發心勤精進",
    "X36n0659_027:0712b19": "心信心定心如是等法雖念念生滅猶故相似相續",
    "X36n0659_027:0712b20": "不斷故名修道。",
    "X36n0659_027:0712b21": "[0712b21] 佛答諸心念念相續不斷雖念念滅煩惱連接所",
    "X36n0659_027:0712b22": "以有修。",
    "X36n0659_027:0712b23": "[0712b23] 是故第二更問心念念滅何有修道。",
    "X36n0659_027:0712b24": "[0712b24] 師子吼言世尊如是等法皆念念滅是念念滅亦相",
    "X36n0659_027:0712c01": "似相續云何修習。",
    "X36n0659_027:0712c02": "[0712c02] 佛言善男子如燈雖念念滅而有光明除破闇冥念",
    "X36n0659_027:0712c03": "等諸法亦復如是善男子如眾生食雖念念滅亦令",
    "X36n0659_027:0712c04": "饑者而得飽滿譬如上藥雖念念滅亦能愈病日月",
    "X36n0659_027:0712c05": "光明雖念念滅亦能增長樹林草木。",
    "X36n0659_027:0712c06": "[0712c06] 佛答雖念念滅得論修道如燈雖念念滅而能破",
    "X36n0659_027:0712c07": "闇。",
    "X36n0659_027:0712c08": "[0712c08] 汝言念念滅下更復取意解。",
    "X36n0659_027:0712c09": "[0712c09] 善男子汝言念念滅云何增長者心不斷故名為增",
    "X36n0659_027:0712c10": "長。",
    "X36n0659_027:0712c11": "[0712c11] 汝言無增長者不爾。",
    "X36n0659_027:0712c12": "[0712c12] 復舉六譬皆明有增長如文。",
    "X36n0659_027:0712c13": "[0712c13] 善男子如人誦書所誦字句不得一時前不至中中",
    "X36n0659_027:0712c14": "不至後人之與字及以心想俱念念滅以久修故而",
    "X36n0659_027:0712c15": "得通利善男子譬如金師從初習作至于皓首雖念",
    "X36n0659_027:0712c16": "念滅前不至後以積習故所作遂妙是故得稱善好",
    "X36n0659_027:0712c17": "金師讀誦經書亦復如是善男子譬如種子地亦不",
    "X36n0659_027:0712c18": "教汝當生芽以法性故芽則自生乃至華亦不教汝",
    "X36n0659_027:0712c19": "當作果以法性故而果自生眾生修道亦復如是善",
    "X36n0659_027:0712c20": "男子譬如數法一不至二二不至三雖念念滅而至",
    "X36n0659_027:0712c21": "千萬眾生修道亦復如是善男子如燈念念滅初滅",
    "X36n0659_027:0712c22": "之燄不教後燄我滅汝生當破諸闇善男子譬如犢",
    "X36n0659_027:0712c23": "子生便求乳求乳之智實無人教雖念念滅而初饑",
    "X36n0659_027:0712c24": "後飽是故當知不應相似若相似者不應異生眾生",
    "X36n0659_027:0713a01": "修道亦復如是初雖未曾以久修故則能破壞一切",
    "X36n0659_027:0713a02": "煩惱。",
    "X36n0659_027:0713a03": "[0713a03] 第三番問。",
    "X36n0659_027:0713a04": "[0713a04] 師子吼言世尊如佛所說須陀洹人得果證已雖生",
    "X36n0659_027:0713a05": "惡國猶故持戒不殺盜淫兩舌飲酒須陀洹陰即此",
    "X36n0659_027:0713a06": "處滅不至惡國修道亦爾不至惡國若相似者何故",
    "X36n0659_027:0713a07": "不生淨妙國土若惡國陰非須陀洹陰云何而得不",
    "X36n0659_027:0713a08": "作惡業。",
    "X36n0659_027:0713a09": "[0713a09] 更躡前六譬為難雖念念滅而能破闇等修道亦",
    "X36n0659_027:0713a10": "爾初雖未圓久能破惑師子吼承之更難如初果",
    "X36n0659_027:0713a11": "人善法五陰亦應相似相續生淨國土那忽至於",
    "X36n0659_027:0713a12": "惡國生殺羊家。",
    "X36n0659_027:0713a13": "[0713a13] 佛答雖生惡國不失名者名謂無漏無漏恒在陰",
    "X36n0659_027:0713a14": "則不爾善陰惡陰由業所得非無漏法之所招也",
    "X36n0659_027:0713a15": "故佛答不相似雖生惡國不作惡者由無漏力持",
    "X36n0659_027:0713a16": "故答中先法。",
    "X36n0659_027:0713a17": "[0713a17] 佛言善男子須陀洹者雖生惡國終不失於須陀洹",
    "X36n0659_027:0713a18": "名陰不相似是故我引犢子為喻須陀洹人雖生惡",
    "X36n0659_027:0713a19": "國以道力故不作惡業。",
    "X36n0659_027:0713a20": "[0713a20] 兼出六譬。",
    "X36n0659_027:0713a21": "[0713a21] 善男子譬如香山有師子王是故一切飛鳥走獸絕",
    "X36n0659_027:0713a22": "&#x8FF9;此山無敢近者有時是王至雪山中一切鳥獸猶",
    "X36n0659_027:0713a23": "故不住須陀洹人亦復如是雖不修道以道力故不",
    "X36n0659_027:0713a24": "作諸惡善男子譬如有人服食甘露甘露雖滅以其",
    "X36n0659_027:0713b01": "力勢能令是人不生不死善男子如須彌山有上妙",
    "X36n0659_027:0713b02": "藥名楞伽利有人服之雖念念滅以藥力故不遇患",
    "X36n0659_027:0713b03": "苦善男子如轉輪王所坐之處王雖不在無人敢近",
    "X36n0659_027:0713b04": "何以故王威力故須陀洹人亦復如是雖生惡國不",
    "X36n0659_027:0713b05": "修習道以道力故不作惡業善男子須陀洹陰於此",
    "X36n0659_027:0713b06": "而滅雖生異陰猶故不失須陀洹陰善男子譬如眾",
    "X36n0659_027:0713b07": "生為果實故於種子中多役作業糞治溉灌未得果",
    "X36n0659_027:0713b08": "實而子復滅亦得名為因子得果須陀洹陰亦復如",
    "X36n0659_027:0713b09": "是善男子譬如有人資產巨富唯有一子先已終沒",
    "X36n0659_027:0713b10": "其子有子復在他土其人忽然奄便終沒孫聞是已",
    "X36n0659_027:0713b11": "還收產業雖知財貨非其所作然其收取無遮護者",
    "X36n0659_027:0713b12": "何以故以性一故須陀洹陰亦復如是。",
    "X36n0659_027:0713b13": "[0713b13] 香山譬初身師子譬見諦無漏雪山譬惡五陰飛",
    "X36n0659_027:0713b14": "鳥走獸譬諸惡法又香山譬善陰雪山譬惡陰雪",
    "X36n0659_027:0713b15": "山鳥獸&#x7ADD;不敢住譬在善惡兩國之中皆不生惡",
    "X36n0659_027:0713b16": "法此關習報兩因之義習因種類相似常生終不",
    "X36n0659_027:0713b17": "為惡報因牽於異類之果故生惡國有人譬須陀",
    "X36n0659_027:0713b18": "洹身資產巨富譬見諦無漏斷惑之功唯有一子",
    "X36n0659_027:0713b19": "者四果中之初果也又見思兩道中唯是見道故",
    "X36n0659_027:0713b20": "言一子先已終亡者見諦無漏而不現前出觀則",
    "X36n0659_027:0713b21": "無其子等者思惟無漏因見諦生故言其子有子",
    "X36n0659_027:0713b22": "復在他土者思惟無漏望於見諦名為他土奄便",
    "X36n0659_027:0713b23": "終亡者須陀洹人七生終沒孫聞是已還收產業",
    "X36n0659_027:0713b24": "者思惟道中還承接前見諦之功雖知財貨非其",
    "X36n0659_027:0713c01": "所有者見諦無漏非思惟中無漏所有無遮護者",
    "X36n0659_027:0713c02": "者見思雖別同一無漏。",
    "X36n0659_027:0713c03": "[0713c03] 師子吼言如佛說偈下第二正明修道又二初明",
    "X36n0659_027:0713c04": "修道次明修道因緣初又二先釋次論義初舉偈",
    "X36n0659_027:0713c05": "問者上兩句修道下兩句得果能修三品不退得",
    "X36n0659_027:0713c06": "果三品是因近大涅槃是果初牒偈問。",
    "X36n0659_027:0713c07": "[0713c07] 師子吼菩薩白佛言世尊如佛所說偈。",
    "X36n0659_027:0713c08": " 比丘若修習  戒定及智慧  當知是不退",
    "X36n0659_027:0713c09": " 親近大涅槃",
    "X36n0659_027:0713c10": "[0713c10] 次一一請答。",
    "X36n0659_027:0713c11": "[0713c11] 世尊云何修戒云何修定云何修慧。",
    "X36n0659_027:0713c12": "[0713c12] 答中三番解釋初番真偽對辨次番偏為破惡後",
    "X36n0659_027:0713c13": "番偏為生善就真偽為二先偽次真。",
    "X36n0659_027:0713c14": "[0713c14] 佛言善男子若有人受持禁戒但為自利人天受樂",
    "X36n0659_027:0713c15": "不為度脫一切眾生不為護持無上正法但為利養",
    "X36n0659_027:0713c16": "畏三惡道為命色力安無閡辯畏懼王法惡名穢稱",
    "X36n0659_027:0713c17": "為世事業如是護戒則不得名修習戒也。",
    "X36n0659_027:0713c18": "[0713c18] 初偽為三品下下一向不能持戒下中畏於惡道",
    "X36n0659_027:0713c19": "之苦是故持戒下上為度眾生苦惱是故持戒此",
    "X36n0659_027:0713c20": "三&#x7ADD;偽今取此人尚不可得。",
    "X36n0659_027:0713c21": "[0713c21] 次真者。",
    "X36n0659_027:0713c22": "[0713c22] 善男子云何名為真修習戒受持戒時若為度脫一",
    "X36n0659_027:0713c23": "切眾生為護正法度未度故解未解故歸未歸故未",
    "X36n0659_027:0713c24": "入涅槃令得入故如是修時不見戒不見戒相不見",
    "X36n0659_027:0714a01": "持者不見果報不觀毀犯善男子若能如是是則名",
    "X36n0659_027:0714a02": "為修習戒也。",
    "X36n0659_027:0714a03": "[0714a03] 知諸法空而能持戒為諸眾生而求佛果果不可",
    "X36n0659_027:0714a04": "得眾生尚無況有佛果名真持戒。",
    "X36n0659_027:0714a05": "[0714a05] 云何復名修習三昧修三昧時為自度脫為於利養",
    "X36n0659_027:0714a06": "不為眾生不為護法為見貪欲穢食等過男女等根",
    "X36n0659_027:0714a07": "九孔不淨鬥訟打刺互相殺害若為此事修三昧者",
    "X36n0659_027:0714a08": "是則不名修習三昧。",
    "X36n0659_027:0714a09": "[0714a09] 善男子云何復名真修三昧若為眾生修習三昧於",
    "X36n0659_027:0714a10": "眾生中得平等心為令眾生得不退法為令眾生得",
    "X36n0659_027:0714a11": "聖心故為令眾生得大乘故為欲護持無上法故為",
    "X36n0659_027:0714a12": "令眾生不退菩提故為令眾生得首楞嚴故為令眾",
    "X36n0659_027:0714a13": "生得金剛三昧故為令眾生得陀羅尼故為令眾生",
    "X36n0659_027:0714a14": "得四無閡故為令眾生見佛性故作是行時不見三",
    "X36n0659_027:0714a15": "昧不見三昧相不見修者不見果報善男子若能如",
    "X36n0659_027:0714a16": "是是則名為修習三昧。",
    "X36n0659_027:0714a17": "[0714a17] 云何復名修於智慧若有修者作是思惟我若修習",
    "X36n0659_027:0714a18": "如是智慧則得解脫度三惡道誰能利益一切眾生",
    "X36n0659_027:0714a19": "誰能度人於生死道佛出世難如優曇華我今能斷",
    "X36n0659_027:0714a20": "諸煩惱結必得解脫果是故我當勤修智慧速斷煩",
    "X36n0659_027:0714a21": "惱早得度脫如是修者不得名為修習智慧。",
    "X36n0659_027:0714a22": "[0714a22] 云何名為真修習智智者若觀生老死苦一切眾生",
    "X36n0659_027:0714a23": "無明所覆不知修習無上正道願我此身悉代眾生",
    "X36n0659_027:0714a24": "受大苦惱眾生所有貧窮下賤破戒之心貪瞋癡業",
    "X36n0659_027:0714b01": "願皆悉來集于我身願諸眾生不生貪取不為名色",
    "X36n0659_027:0714b02": "之所繫縛願諸眾生早度生死令我一身處之不厭",
    "X36n0659_027:0714b03": "願令一切皆得阿耨多羅三藐三菩提如是修時不",
    "X36n0659_027:0714b04": "見智慧不見智慧相不見修者不見果報是則名為",
    "X36n0659_027:0714b05": "修習智慧善男子修習如是戒定智慧是名菩薩不",
    "X36n0659_027:0714b06": "能如是修戒定慧是名聲聞。",
    "X36n0659_027:0714b07": "[0714b07] 次能破十六惡律儀者此就滅惡更釋三品。",
    "X36n0659_027:0714b08": "[0714b08] 善男子云何復名修習於戒若能破壞一切眾生十",
    "X36n0659_027:0714b09": "六惡律儀何等十六一者為利養食羔羊肥已轉賣",
    "X36n0659_027:0714b10": "二者為利買已屠殺三者為利養食豬豚肥已轉賣",
    "X36n0659_027:0714b11": "四者為利買已屠殺五者為利養食牛犢肥已轉賣",
    "X36n0659_027:0714b12": "六者為利買已屠殺七者為利養雞令肥肥已轉賣",
    "X36n0659_027:0714b13": "八者為利買已屠殺九者釣魚十者獵師十一劫奪",
    "X36n0659_027:0714b14": "十二魁膾十三網捕飛鳥十四兩舌十五獄卒十六",
    "X36n0659_027:0714b15": "&#x546A;龍能為眾生永斷如是十六惡業是名修戒云何",
    "X36n0659_027:0714b16": "修定能斷一切世間三昧所謂無身三昧能令眾生",
    "X36n0659_027:0714b17": "生顛倒心謂是涅槃又無邊心三昧淨聚三昧世邊",
    "X36n0659_027:0714b18": "三昧世斷三昧世性三昧世丈夫三昧非想非非想",
    "X36n0659_027:0714b19": "三昧如是等定能令眾生生顛倒心謂是涅槃若能",
    "X36n0659_027:0714b20": "永斷如是三昧是則名為修習三昧云何復名修習",
    "X36n0659_027:0714b21": "智慧能破世間所有惡見一切眾生悉有惡見所謂",
    "X36n0659_027:0714b22": "色即是我亦是我所色中有我我中有色乃至識亦",
    "X36n0659_027:0714b23": "如是色即是我色滅我存色即是我色滅我滅復有",
    "X36n0659_027:0714b24": "人言作者名我受者名色復有人言作者名色受者",
    "X36n0659_027:0714c01": "名我復有人言無作無受自生自滅悉非因緣復有",
    "X36n0659_027:0714c02": "人言無作無受悉是自在之所造作復有人言無有",
    "X36n0659_027:0714c03": "作者無有受者一切悉是時節所作復有人言作者",
    "X36n0659_027:0714c04": "受者悉無所有地等五大名為眾生善男子若能破",
    "X36n0659_027:0714c05": "壞一切眾生如是惡見是則名為修習智慧。",
    "X36n0659_027:0714c06": "[0714c06] 魁膾者舊云是販魚肉典軍之人又云是行杖者",
    "X36n0659_027:0714c07": "無身三昧者空定滅色故言無身無邊心者即識",
    "X36n0659_027:0714c08": "處定淨聚者即不用處世邊者非想此定能知八",
    "X36n0659_027:0714c09": "萬劫以此為邊又非想在三界表故言世邊世斷",
    "X36n0659_027:0714c10": "者八萬劫外既不能知便謂為斷世性者即是冥",
    "X36n0659_027:0714c11": "初是世之本性世丈夫者以此定力能見劫初水",
    "X36n0659_027:0714c12": "中丈夫即韋紐天非想非非想者即是存亡觀為",
    "X36n0659_027:0714c13": "定體。",
    "X36n0659_027:0714c14": "[0714c14] 修習戒者為身寂靜下第三就生善釋三品。",
    "X36n0659_027:0714c15": "[0714c15] 善男子修習戒者為身寂靜修習三昧為心寂靜修",
    "X36n0659_027:0714c16": "習智慧為壞疑心壞疑心者為修習道修習道者為",
    "X36n0659_027:0714c17": "見佛性見佛性者為得阿耨多羅三藐三菩提故得",
    "X36n0659_027:0714c18": "阿耨多羅三藐三菩提者為得無上大涅槃故得大",
    "X36n0659_027:0714c19": "涅槃者為斷眾生一切生死一切煩惱一切諸有一",
    "X36n0659_027:0714c20": "切諸界一切諸諦故斷於生死乃至斷諦為得常樂",
    "X36n0659_027:0714c21": "我淨法故。",
    "X36n0659_027:0714c22": "[0714c22] 諸有者即是三有二十五有諸界者即是三界及",
    "X36n0659_027:0714c23": "十八界等諸諦者即二十五諦及以六諦。",
    "X36n0659_027:0714c24": "[0714c24] 師子吼言不生不滅下第二論義因前修道故見",
    "X36n0659_027:0715a01": "佛性得菩提涅槃今難涅槃及與佛性凡七番問",
    "X36n0659_027:0715a02": "答初三番難涅槃次四番難佛性。",
    "X36n0659_027:0715a03": "[0715a03] 師子吼言世尊如佛所說若不生滅名大涅槃生亦",
    "X36n0659_027:0715a04": "如是不生不滅何故不得名為涅槃。",
    "X36n0659_027:0715a05": "[0715a05] 初云若不生滅為涅槃者只凡夫人亦不生滅應",
    "X36n0659_027:0715a06": "是涅槃凡人一期從生至老不更生故故名不生",
    "X36n0659_027:0715a07": "而復未滅亦是不滅此不生滅是涅槃不又云若",
    "X36n0659_027:0715a08": "以三相中生相為難只此一念生已生故故是不",
    "X36n0659_027:0715a09": "生復未滅故故是不滅是涅槃不。",
    "X36n0659_027:0715a10": "[0715a10] 善男子如是如是如汝所言是生雖復不生不滅而",
    "X36n0659_027:0715a11": "有始終。",
    "X36n0659_027:0715a12": "[0715a12] 答中先印述之後解既非涅槃為始終故亦須更",
    "X36n0659_027:0715a13": "通上之兩解成始終義初生為始命盡為終一念",
    "X36n0659_027:0715a14": "三相生相亦爾初起為始念滅為終。",
    "X36n0659_027:0715a15": "[0715a15] 世尊下第二難。",
    "X36n0659_027:0715a16": "[0715a16] 世尊是生死法亦無始終若無始終則名為常常即",
    "X36n0659_027:0715a17": "涅槃何故不名生死為涅槃耶。",
    "X36n0659_027:0715a18": "[0715a18] 明生死法亦無始終十二因緣輪轉不住何有始",
    "X36n0659_027:0715a19": "終。",
    "X36n0659_027:0715a20": "[0715a20] 善男子是生死法悉有因果有因果故不得名之為",
    "X36n0659_027:0715a21": "涅槃也何以故涅槃之體無因果故。",
    "X36n0659_027:0715a22": "[0715a22] 佛答者生死之法有因有果十二因緣輪轉不住",
    "X36n0659_027:0715a23": "過去二因現在五果故非涅槃。",
    "X36n0659_027:0715a24": "[0715a24] 第三番難。",
    "X36n0659_027:0715b01": "[0715b01] 師子吼言世尊夫涅槃者亦有因果如佛所說。",
    "X36n0659_027:0715b02": " 從因故生天  從因墮惡道  從因故涅槃",
    "X36n0659_027:0715b03": " 是故皆有因",
    "X36n0659_027:0715b04": "[0715b04] 如佛往昔告諸比丘我今當說沙門道果言沙門者",
    "X36n0659_027:0715b05": "謂能具修戒定智慧道者謂八聖道沙門果者所謂",
    "X36n0659_027:0715b06": "涅槃世尊涅槃如是豈非果耶云何說言涅槃之體",
    "X36n0659_027:0715b07": "無因無果。",
    "X36n0659_027:0715b08": "[0715b08] 明涅槃之中亦有因果戒定慧等能得涅槃豈非",
    "X36n0659_027:0715b09": "因果。",
    "X36n0659_027:0715b10": "[0715b10] 善男子我所宣說涅槃因者所謂佛性佛性之性不",
    "X36n0659_027:0715b11": "生涅槃是故我言涅槃無因能破煩惱故名大果不",
    "X36n0659_027:0715b12": "從道生故名無果是故涅槃無因無果。",
    "X36n0659_027:0715b13": "[0715b13] 佛答涅槃有因而非果又復是果而非所得又佛",
    "X36n0659_027:0715b14": "性為涅槃因復不能生涅槃之果(云云)。",
    "X36n0659_027:0715b15": "[0715b15] 第二有四番問答論佛性義初番就共有不共有",
    "X36n0659_027:0715b16": "為難先標兩章門後釋如文。",
    "X36n0659_027:0715b17": "[0715b17] 師子吼言世尊眾生佛性為悉共有為各各有。",
    "X36n0659_027:0715b18": "[0715b18] 若共有者一人得阿耨多羅三藐三菩提時一切眾",
    "X36n0659_027:0715b19": "生亦應同得世尊如二十人同有一怨若一人能除",
    "X36n0659_027:0715b20": "餘十九人皆亦同除佛性若爾一人得時餘亦應得",
    "X36n0659_027:0715b21": "若各各有則是無常何以故可算數故然佛所說眾",
    "X36n0659_027:0715b22": "生佛性不一不二若各各有不應說言諸佛平等亦",
    "X36n0659_027:0715b23": "不應說佛性如空。",
    "X36n0659_027:0715b24": "[0715b24] 佛答又二先法次譬。",
    "X36n0659_027:0715c01": "[0715c01] 佛言善男子眾生佛性不一不二諸佛平等猶如&#x8657;",
    "X36n0659_027:0715c02": "空一切眾生同共有之若有能修八聖道者當知是",
    "X36n0659_027:0715c03": "人則得明見。",
    "X36n0659_027:0715c04": "[0715c04] 初法中言不一不二不一故非共不二故非各雖",
    "X36n0659_027:0715c05": "爾終是一切眾生同共有之地人云一切眾生同",
    "X36n0659_027:0715c06": "黎耶識法界體性若爾一人得時應多人得成論",
    "X36n0659_027:0715c07": "師云眾生各有佛性但成佛時權智齊等同一法",
    "X36n0659_027:0715c08": "身力無畏等亦復如是若爾佛性可數即是無常",
    "X36n0659_027:0715c09": "正當此難然佛性平等非一非二非共非各亦如",
    "X36n0659_027:0715c10": "今之持戒修行之人不可一不可異人人各修豈",
    "X36n0659_027:0715c11": "得是一我解彼解彼解我解是故不異又如五種",
    "X36n0659_027:0715c12": "佛性&#x7ADD;不一異眾生等有豈可異五種不同豈可",
    "X36n0659_027:0715c13": "一(云云)問眾生於五佛性中為具幾許答盡有盡",
    "X36n0659_027:0715c14": "無眾生無觀智之了則不能發境發境之智既無",
    "X36n0659_027:0715c15": "亦無觀境因既無因寧別得果及以果果既無因",
    "X36n0659_027:0715c16": "果云何非因非果盡有者必當得故從緣現故故",
    "X36n0659_027:0715c17": "言盡有今時雖無必當有之。",
    "X36n0659_027:0715c18": "[0715c18] 次譬如文。",
    "X36n0659_027:0715c19": "[0715c19] 善男子雪山有草名曰忍辱牛若食之則成醍醐眾",
    "X36n0659_027:0715c20": "生佛性亦復如是。",
    "X36n0659_027:0715c21": "[0715c21] 第二番難忍辱草譬。",
    "X36n0659_027:0715c22": "[0715c22] 師子吼言如佛所說忍辱草者一耶多耶如其一者",
    "X36n0659_027:0715c23": "牛食則盡如其多者云何而言眾生佛性亦如是耶",
    "X36n0659_027:0715c24": "如佛所說若有修習八聖道者則見佛性是義不然",
    "X36n0659_027:0716a01": "何以故道若一者如忍辱草則應有盡如其有盡一",
    "X36n0659_027:0716a02": "人修已餘則無分道若多者云何得言具足修習亦",
    "X36n0659_027:0716a03": "不得名薩婆若智。",
    "X36n0659_027:0716a04": "[0716a04] 若一者一人修已餘人亦得。",
    "X36n0659_027:0716a05": "[0716a05] 佛言善男子如平坦路一切眾生悉於中行無障礙",
    "X36n0659_027:0716a06": "者中路有樹其蔭清涼行人在下憩駕止息然其樹",
    "X36n0659_027:0716a07": "蔭常住不異亦不消壞無持去者路喻聖道蔭喻佛",
    "X36n0659_027:0716a08": "性善男子譬如大城唯有一門雖有多人經由入出",
    "X36n0659_027:0716a09": "都無有能作障閡者亦復無人破壞毀落而齎持去。",
    "X36n0659_027:0716a10": "[0716a10] 善男子譬如橋梁行人所由亦無有人遮止障礙毀",
    "X36n0659_027:0716a11": "壞持去善男子譬如良醫&#x5FA7;療眾病亦無有能遮止",
    "X36n0659_027:0716a12": "是醫治此捨彼聖道佛性亦復如是。",
    "X36n0659_027:0716a13": "[0716a13] 佛答佛性是一隨多人修各各得之不相妨礙。",
    "X36n0659_027:0716a14": "[0716a14] 第三番問。",
    "X36n0659_027:0716a15": "[0716a15] 師子吼言世尊所引諸喻義不如是何以故先者在",
    "X36n0659_027:0716a16": "路於後則妨云何而言無有障礙餘亦皆爾聖道佛",
    "X36n0659_027:0716a17": "性若如是者一人修時應妨餘者。",
    "X36n0659_027:0716a18": "[0716a18] 如多人在路於後為妨佛性亦爾前人修時亦妨",
    "X36n0659_027:0716a19": "後者。",
    "X36n0659_027:0716a20": "[0716a20] 佛言善男子如汝所說義不相應我所喻道是少分",
    "X36n0659_027:0716a21": "喻非一切也善男子世間道者則有障礙此彼之異",
    "X36n0659_027:0716a22": "無有平等無漏道者則不如是能令眾生無有障礙",
    "X36n0659_027:0716a23": "平等無二無有方處此彼之異如是正道能為一切",
    "X36n0659_027:0716a24": "眾生佛性而作了因不作生因猶如明燈照了於物。",
    "X36n0659_027:0716b01": "[0716b01] 善男子一切眾生皆同無明因緣於行不可說言一",
    "X36n0659_027:0716b02": "人無明因緣行已其餘應無一切眾生悉有無明因",
    "X36n0659_027:0716b03": "緣於行是故說言十二因緣一切平等眾生所修無",
    "X36n0659_027:0716b04": "漏正道亦復如是等斷眾生煩惱四生諸界有道以",
    "X36n0659_027:0716b05": "是義故名為平等其有證者彼此知見無有障礙是",
    "X36n0659_027:0716b06": "故得名薩婆若智。",
    "X36n0659_027:0716b07": "[0716b07] 佛答者如路橋醫&#x7ADD;是少分聖道之路則不如是",
    "X36n0659_027:0716b08": "橋等亦然。",
    "X36n0659_027:0716b09": "[0716b09] 第四難。",
    "X36n0659_027:0716b10": "[0716b10] 師子吼言一切眾生身不一種或有天身或有人身",
    "X36n0659_027:0716b11": "畜生餓鬼地獄之身如是多身差別非一云何而言",
    "X36n0659_027:0716b12": "佛性為一。",
    "X36n0659_027:0716b13": "[0716b13] 天人六道其相非一云何共有一佛性耶。",
    "X36n0659_027:0716b14": "[0716b14] 佛言善男子譬如有人置毒乳中乃至醍醐皆悉有",
    "X36n0659_027:0716b15": "毒乳不名酪酪不名乳乃至醍醐亦復如是名字雖",
    "X36n0659_027:0716b16": "變毒性不失&#x5FA7;五味中皆悉如是若服醍醐亦能殺",
    "X36n0659_027:0716b17": "人實不置毒於醍醐中眾生佛性亦復如是雖處五",
    "X36n0659_027:0716b18": "道受別異身而是佛性常一無變。",
    "X36n0659_027:0716b19": "[0716b19] 佛答置毒乳中隨其五味毒能&#x5FA7;殺佛性亦爾&#x5FA7;",
    "X36n0659_027:0716b20": "一切處(云云)。",
    "X36n0659_027:0716b21": "[0716b21] 十六大國下第二明修道因緣又二初明道緣二",
    "X36n0659_027:0716b22": "明道因初道緣又三一處緣二時緣三人緣非處",
    "X36n0659_027:0716b23": "非時非善知識皆不能得故云待處待時待伴就",
    "X36n0659_027:0716b24": "處又二先城處二樹處城處又二先問次答。",
    "X36n0659_027:0716c01": "[0716c01] 師子吼言世尊十六大國有六大城所謂舍婆提城",
    "X36n0659_027:0716c02": "婆枳多城瞻婆城毗舍離城波羅柰城王舍城如是",
    "X36n0659_027:0716c03": "六城世中最大何故如來捨之在此邊地弊惡極陋",
    "X36n0659_027:0716c04": "隘小拘尸城入般涅槃。",
    "X36n0659_027:0716c05": "[0716c05] 問意言十六大國有六大城如來何故在此小城",
    "X36n0659_027:0716c06": "答為二先呵次正釋初呵問者。",
    "X36n0659_027:0716c07": "[0716c07] 善男子汝不應言拘尸城邊地弊惡最陋隘小應言",
    "X36n0659_027:0716c08": "是城微妙功德之所莊嚴何以故諸佛菩薩所行處",
    "X36n0659_027:0716c09": "故善男子如賤人舍王若過者則應讚歎是舍嚴麗",
    "X36n0659_027:0716c10": "福德成就乃令大王回駕臨顧善男子如人重病服",
    "X36n0659_027:0716c11": "穢弊藥服已病愈即應歡喜讚歎是藥最上最妙能",
    "X36n0659_027:0716c12": "愈我病善男子如人乘船在大海中其船卒壞無所",
    "X36n0659_027:0716c13": "依倚因倚死尸得到彼岸到彼岸已應大歡喜讚歎",
    "X36n0659_027:0716c14": "是尸我賴相遇而得安隱拘尸城亦復如是乃是諸",
    "X36n0659_027:0716c15": "佛菩薩行處云何而言邊地弊惡隘陋小城。",
    "X36n0659_027:0716c16": "[0716c16] 佛所居處不應言小舉三譬況如來世尊是人中",
    "X36n0659_027:0716c17": "之尊居止之處其處則尊君子所居何陋之有。",
    "X36n0659_027:0716c18": "[0716c18] 我念往昔下第二正釋又二一報地恩二驅邪黨",
    "X36n0659_027:0716c19": "初報恩又三一報發心二報四無量三報弘誓如",
    "X36n0659_027:0716c20": "文。",
    "X36n0659_027:0716c21": "[0716c21] 善男子我念往昔過恒沙劫劫名善覺時有聖王姓",
    "X36n0659_027:0716c22": "憍尸迦七寶成就千子具足其王始初造立此城周",
    "X36n0659_027:0716c23": "&#x5E00;縱廣十二由旬七寶莊嚴土多有河其水清淨柔",
    "X36n0659_027:0716c24": "耎甘美所謂尼連禪河伊羅跋提河熙連禪河伊搜",
    "X36n0659_027:0717a01": "末搥河毗婆舍耶河如是等河其數五百河此彼岸",
    "X36n0659_027:0717a02": "樹木繁茂華果鮮潔爾時人民壽命無量時輪輪聖",
    "X36n0659_027:0717a03": "王過百&#x79CA;已作是唱言如佛所說一切諸法皆悉無",
    "X36n0659_027:0717a04": "常若能修習十善法者能斷如是無常大苦人民聞",
    "X36n0659_027:0717a05": "已咸共奉修十善之法我於爾時聞佛名號受持十",
    "X36n0659_027:0717a06": "善思惟修習初發阿耨多羅三藐三菩提心發是心",
    "X36n0659_027:0717a07": "已復以是法轉教無量無邊眾生言一切法無常變",
    "X36n0659_027:0717a08": "壞是故我今續於此處亦說諸法無常變壞唯說佛",
    "X36n0659_027:0717a09": "身是常住法我憶往昔所行因緣是故今來在此涅",
    "X36n0659_027:0717a10": "槃亦欲酬報此地往恩以是義故我經中說我眷屬",
    "X36n0659_027:0717a11": "者受恩能報。",
    "X36n0659_027:0717a12": "[0717a12] 復次善男子往昔眾生壽無量時爾時此城名拘舍",
    "X36n0659_027:0717a13": "跋提周&#x5E00;縱廣五十由旬時閻浮提居民鄰接雞飛",
    "X36n0659_027:0717a14": "相及有轉輪王名曰善見七寶成就千子具足王四",
    "X36n0659_027:0717a15": "天下第一太子思惟正法得辟支佛時轉輪王見其",
    "X36n0659_027:0717a16": "太子成辟支佛威儀詳序神通希有見是事已即捨",
    "X36n0659_027:0717a17": "王位如棄涕唾出家在此娑羅樹閒八萬歲中修習",
    "X36n0659_027:0717a18": "慈心悲喜捨心各八萬歲善男子欲知爾時善見聖",
    "X36n0659_027:0717a19": "王則我身是是故我今常樂遊止如是四法是四法",
    "X36n0659_027:0717a20": "者名為三昧以是義故如來之身常樂我淨善男子",
    "X36n0659_027:0717a21": "以是因緣今來在此拘尸城娑羅樹間三昧正受。",
    "X36n0659_027:0717a22": "[0717a22] 善男子我念往昔過無量劫此城爾時名迦毗羅衛",
    "X36n0659_027:0717a23": "其城有王名曰白淨其王夫人名曰摩耶王有一子",
    "X36n0659_027:0717a24": "名悉達多爾時王子不由師教自然思惟得阿耨多",
    "X36n0659_027:0717b01": "羅三藐三菩提有二弟子一名舍利弗二名大目楗",
    "X36n0659_027:0717b02": "連給侍弟子名曰阿難爾時世尊在雙樹間演說如",
    "X36n0659_027:0717b03": "是大涅槃經我時在會得預斯事聞諸眾生悉有佛",
    "X36n0659_027:0717b04": "性聞是事已即於菩提得不退轉尋自發願願未來",
    "X36n0659_027:0717b05": "世成佛之時父母國土名字弟子侍使之人說法教",
    "X36n0659_027:0717b06": "化如今世尊等無有異以是因緣今來在此敷揚演",
    "X36n0659_027:0717b07": "說大涅槃經。",
    "X36n0659_027:0717b08": "[0717b08] 次驅邪黨又二初&#x5FA7;六大城後明至此降伏既了",
    "X36n0659_027:0717b09": "邪窮正盡即寂滅涅槃六城為六初即至王城。",
    "X36n0659_027:0717b10": "[0717b10] 善男子我初出家未得阿耨多羅三藐三菩提時頻",
    "X36n0659_027:0717b11": "婆娑羅王遣使而言悉達太子若為聖王我當臣屬",
    "X36n0659_027:0717b12": "若不樂家得阿耨多羅三藐三菩提者願先來至此",
    "X36n0659_027:0717b13": "王舍城說法度人受我供養我時默然已受彼請善",
    "X36n0659_027:0717b14": "男子我初得阿耨多羅三藐三菩提已向竭闍國時",
    "X36n0659_027:0717b15": "伊連禪河有婆羅門姓迦葉氏與五百弟子在彼河",
    "X36n0659_027:0717b16": "側求無上道我為是人故往說法迦葉言瞿曇我今",
    "X36n0659_027:0717b17": "&#x79CA;邁已百二十摩伽陀國所有人民及其大王頻婆",
    "X36n0659_027:0717b18": "娑羅咸謂我已證羅漢果我今若當在於汝前聽受",
    "X36n0659_027:0717b19": "法者一切人民或生倒心大德迦葉非羅漢耶幸願",
    "X36n0659_027:0717b20": "瞿曇速往餘處若此人民定知瞿曇功德勝我我等",
    "X36n0659_027:0717b21": "無由復得供養我時答言迦葉汝若於我不生殷重",
    "X36n0659_027:0717b22": "大瞋恨者見容一宿明當早去迦葉言瞿曇我心無",
    "X36n0659_027:0717b23": "他深相愛重但我住處有一毒龍其性暴惡恐相危",
    "X36n0659_027:0717b24": "害我言迦葉毒中之毒不過三毒我今已斷世間之",
    "X36n0659_027:0717c01": "毒我所不畏迦葉復言苟能不畏善哉聽住善男子",
    "X36n0659_027:0717c02": "我於爾時故為迦葉現十八變如經中說爾時迦葉",
    "X36n0659_027:0717c03": "及其眷屬五百等輩見聞是已證羅漢果是時迦葉",
    "X36n0659_027:0717c04": "復有二弟一名伽耶迦葉二名那提迦葉師徒眷屬",
    "X36n0659_027:0717c05": "復有五百亦皆證得阿羅漢果是王舍城六師之徒",
    "X36n0659_027:0717c06": "聞是事已即於我所生大惡心我時赴信受彼王請",
    "X36n0659_027:0717c07": "詣王舍城未至中路王與無量百千之眾悉來奉迎",
    "X36n0659_027:0717c08": "我為說法時聞法已欲界諸天八萬六千發阿耨多",
    "X36n0659_027:0717c09": "羅三藐三菩提心頻婆娑羅王所將營從十二萬人",
    "X36n0659_027:0717c10": "得須陀洹果無量眾生成就忍心既入城已度舍利",
    "X36n0659_027:0717c11": "弗大目楗連及其眷屬二百五十令捨本心出家學",
    "X36n0659_027:0717c12": "道我即住彼受王供養外道六師相與集聚詣舍衛",
    "X36n0659_027:0717c13": "城。",
    "X36n0659_027:0717c14": "[0717c14] 然外道潰亂誘引眾生令墮三惡故須來此而驅",
    "X36n0659_027:0717c15": "遣之又國主有請佛不違言故往王城外道自知",
    "X36n0659_027:0717c16": "其術淺薄仍奔舍衛佛因化三迦葉及通慧二人",
    "X36n0659_027:0717c17": "時彼城中有一長者下是第二往舍衛逐外道就",
    "X36n0659_027:0717c18": "文為二一明往之緣起二共試神力正論往彼。",
    "X36n0659_027:0717c19": "[0717c19] 時彼城中有一長者名須達多為兒聘婦詣王舍城",
    "X36n0659_027:0717c20": "既達彼城寄止長者珊檀那舍時此長者中夜而起",
    "X36n0659_027:0717c21": "告諸眷屬仁等可起速共莊嚴埽治宅舍辦具肴&#x994D;",
    "X36n0659_027:0717c22": "須達聞已尋自思惟將無欲請摩伽王耶為有婚姻",
    "X36n0659_027:0717c23": "歡樂會乎思惟是已尋前問言大王欲請摩伽陀王",
    "X36n0659_027:0717c24": "頻婆娑羅耶為有婚姻歡樂會乎&#x6031;務不安乃如是",
    "X36n0659_027:0718a01": "耶長者答言不也居士我明請佛無上法王須達長",
    "X36n0659_027:0718a02": "者初聞佛名身毛皆豎尋復問言何等名佛長者答",
    "X36n0659_027:0718a03": "言汝不聞耶迦毗羅城有釋種子字悉達多姓瞿曇",
    "X36n0659_027:0718a04": "氏父名白淨其生未久相師占之定當得作轉輪聖",
    "X36n0659_027:0718a05": "王如菴羅果已在手中心不願樂捨之出家無師自",
    "X36n0659_027:0718a06": "覺得阿耨多羅三藐三菩提貪恚癡盡常住無變不",
    "X36n0659_027:0718a07": "生不滅無有憂畏於諸眾生其心平等猶如父母等",
    "X36n0659_027:0718a08": "視一子所有身心眾中最雖勝一切而無憍慢塗割",
    "X36n0659_027:0718a09": "二事其心無二智慧通達於法無閡具足十力四無",
    "X36n0659_027:0718a10": "所畏五智三昧大慈大悲及三念處故號為佛明受",
    "X36n0659_027:0718a11": "我請是故&#x6031;&#x6031;未暇相瞻須達多言善哉大士所言",
    "X36n0659_027:0718a12": "佛者功德無上今在何處長者答言今在此間王舍",
    "X36n0659_027:0718a13": "大城住迦蘭陀竹林精舍時須達多一心念佛所有",
    "X36n0659_027:0718a14": "功德十力無畏五智三昧大慈大悲及三念處作是",
    "X36n0659_027:0718a15": "念時忽然大明其明猛盛猶如白日即尋光出至城",
    "X36n0659_027:0718a16": "門下佛神力故門自然開既出門已路有天祠須達",
    "X36n0659_027:0718a17": "經過禮拜致敬尋還黑闇心生惶怖復欲還返所止",
    "X36n0659_027:0718a18": "之處時彼城門有一天神告須達言仁者若往如來",
    "X36n0659_027:0718a19": "所者多獲善利須達多言云何善利天言長者假使",
    "X36n0659_027:0718a20": "有人真寶交絡駿馬百匹香象百頭寶車百乘鑄金",
    "X36n0659_027:0718a21": "為人其數復百端正女人身佩瓔珞眾寶廁填上妙",
    "X36n0659_027:0718a22": "宮宅殿堂屋宇彫文刻鏤金槃銀粟銀槃金粟數各",
    "X36n0659_027:0718a23": "一百以施一人如是展轉盡閻浮提所得功德不如",
    "X36n0659_027:0718a24": "有人發意一步詣如來所須達多言善男子汝是誰",
    "X36n0659_027:0718b01": "耶天言長者我是勝相婆羅門子是汝往昔善知識",
    "X36n0659_027:0718b02": "也我因往日見舍利弗大目楗連心生歡喜捨身得",
    "X36n0659_027:0718b03": "作北方天王毗沙門子專知守護此王舍城我因禮",
    "X36n0659_027:0718b04": "拜舍利弗等生歡喜心尚得如是妙好之身況當得",
    "X36n0659_027:0718b05": "見如來大師禮拜供養須達長者聞是事已即還復",
    "X36n0659_027:0718b06": "道來詣我所到已頭面敬禮我足我時即為如應說",
    "X36n0659_027:0718b07": "法長者聞已得須陀洹果既獲果證復請我言如來",
    "X36n0659_027:0718b08": "大慈唯願臨顧至舍衛城受我微供我即問言卿舍",
    "X36n0659_027:0718b09": "衛城頗有精舍相容受不須達多言若佛哀憫必見",
    "X36n0659_027:0718b10": "垂顧便當自竭營辦成立善男子我於爾時默然受",
    "X36n0659_027:0718b11": "請須達長者已蒙聽許即白我言我從昔來未為此",
    "X36n0659_027:0718b12": "事唯願如來遣舍利弗指授儀則我即顧命&#x52C5;令營",
    "X36n0659_027:0718b13": "佐時舍利弗與須達多共載一車往舍衛城我神力",
    "X36n0659_027:0718b14": "故經一日夜便到所止時須達多白舍利弗大德此",
    "X36n0659_027:0718b15": "大城外何處有地不近不遠多饒泉池有好林樹華",
    "X36n0659_027:0718b16": "果蔚茂清淨閑曠我當於中為佛世尊及比丘僧造",
    "X36n0659_027:0718b17": "立精舍舍利弗言祇陀園林不近不遠清淨寂寞多",
    "X36n0659_027:0718b18": "有泉流樹木華果隨時而有此處最勝可立精舍時",
    "X36n0659_027:0718b19": "須達多聞是語已即往祇陀大長者所語祇陀言我",
    "X36n0659_027:0718b20": "今欲為無上法王造立僧坊唯仁園地可以造立吾",
    "X36n0659_027:0718b21": "今欲買能見與不祇陀答言設以真金&#x5FA7;布其地猶",
    "X36n0659_027:0718b22": "不相與須達多言善哉祇陀林地屬我汝便取金祇",
    "X36n0659_027:0718b23": "陀答言我園不賣云何取金須達多言若意不了當",
    "X36n0659_027:0718b24": "共往詣斷事人所時二長者即共俱往斷事者言園",
    "X36n0659_027:0718c01": "屬須達祇陀取金須達長者即時使人車馬載負隨",
    "X36n0659_027:0718c02": "集布地一日之中唯五百步金未周&#x5FA7;祇陀言曰長",
    "X36n0659_027:0718c03": "者若悔隨意聽止須達多言吾不悔也自念當出何",
    "X36n0659_027:0718c04": "藏金足祇陀念言如來法王真實無上所說妙法清",
    "X36n0659_027:0718c05": "淨無染故使斯人輕寶乃爾即語須達餘未&#x5FA7;者不",
    "X36n0659_027:0718c06": "復須金請以見與我自為佛造立門樓常使如來經",
    "X36n0659_027:0718c07": "由出入祇陀長者自造門坊須達長者七日之中成",
    "X36n0659_027:0718c08": "立大房足三百間禪房靜處六十三所冬屋夏堂各",
    "X36n0659_027:0718c09": "各別異&#x53A8;坊浴室洗&#x811A;之處大小圊廁無不備足所",
    "X36n0659_027:0718c10": "設已訖即執香爐向王舍城遙作是言所設已辦唯",
    "X36n0659_027:0718c11": "願如來慈哀憐憫為諸眾生受是住處我時懸知是",
    "X36n0659_027:0718c12": "長者心即與大眾發王舍城譬如壯士屈伸臂頃至",
    "X36n0659_027:0718c13": "舍衛城祇陀園林須達精舍我既到已須達長者以",
    "X36n0659_027:0718c14": "其所設奉施於我我時受已即住其中。",
    "X36n0659_027:0718c15": "[0718c15] 然諸外道在王舍城不敢拒抗行至舍衛仍求面",
    "X36n0659_027:0718c16": "論珊檀那者是王舍城人此翻護彌祇陀此翻勝",
    "X36n0659_027:0718c17": "氏須達多者是舍衛人此翻善溫問佛名聞十方",
    "X36n0659_027:0718c18": "須達亦是六大居士何以娉婚夜宿始聞佛名答",
    "X36n0659_027:0718c19": "初非不聞孟浪飄瞥今道機時熟聞則衣毛&#x5FA7;豎。",
    "X36n0659_027:0718c20": "[0718c20] 大般涅槃經卷第二十七",
    "X36n0659_027:0718c21": "[0718c21] 日東 天台沙門本純 分會"
}