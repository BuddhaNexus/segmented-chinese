{
    "X14n0288_010:0246a01": "大佛頂如來密因修證了義諸菩薩萬行首楞嚴經卷第十",
    "X14n0288_010:0246a03": "　　辨魔分之二",
    "X14n0288_010:0246a04": "阿難。彼善男子。修三摩提。想陰盡者。是人平常夢想銷滅。寤寐恒一。覺明虗",
    "X14n0288_010:0246a05": "靜。猶如晴空。無復麤重。前塵影事。觀諸世間大地山河。如鏡鑒明。來無所黏。",
    "X14n0288_010:0246a06": "過無蹤跡。虗受照應。了罔陳習。唯一精真。生滅根元。從此披露。見諸十方十",
    "X14n0288_010:0246a07": "二眾生。畢殫其類。雖未通其各命由緒。見同生基。猶如野馬。熠熠清擾。為浮",
    "X14n0288_010:0246a08": "根塵究竟樞穴。此則名為行陰區宇。若此清擾熠熠元性。性入元澄。一澄元",
    "X14n0288_010:0246a09": "習。如波瀾(大波)滅。化為澄水。名行陰盡。是人則能超眾生濁。觀其所由。幽隱妄想。",
    "X14n0288_010:0246a10": "以為其本。",
    "X14n0288_010:0246a11": "〔疏〕夜之夢寐即晝之想像想陰盡則覺寐為一塵影既滅故山河如鏡無",
    "X14n0288_010:0246a12": "所分別即虗應而已陳習謂宿習想緣生滅根元行陰體也十方眾生同",
    "X14n0288_010:0246a13": "此生基熠熠怳惚狀也想滅則此心為澄空行現故遊塵清擾於其間識",
    "X14n0288_010:0246a14": "為立命由緒其性元澄行破還元則流習頓滅故為澄水因心所計亦有",
    "X14n0288_010:0246a15": "十魔然行想二魔即見思為體行中諸見有六十二即六十二見釋曰六",
    "X14n0288_010:0246a16": "十二見古德未詳其義遂令百世同迷而經論雖有其名未出其體惟長",
    "X14n0288_010:0246a17": "阿含所說與此經合但義類多含而詮別不一經中之義皆依世界劫量",
    "X14n0288_010:0246a18": "起計故自四徧常至四矯論總十六見為本劫本見從十六我見至五涅",
    "X14n0288_010:0247a01": "槃總四十四見為末劫末見故長阿含以二無因論居本末之間共六十",
    "X14n0288_010:0247a02": "二此經論次第所以各依本起也。",
    "X14n0288_010:0247a03": "阿難。當知是得正知奢摩他中。諸善男子。凝明正心。十類天魔不得其便。方",
    "X14n0288_010:0247a04": "得精研窮生類本。於本類中生元露者。觀彼幽清圓擾動元。於圓元中起計",
    "X14n0288_010:0247a05": "度者。是人墜入二無因論一者是人見本無因。何以故。是人既得生機全破。",
    "X14n0288_010:0247a06": "乘于眼根八百功德見八萬劫所有眾生。業流灣環死此生彼秪見眾生輪",
    "X14n0288_010:0247a07": "迴其處。八萬劫外。冥無所觀。便作是解。此等世間。十方眾生。八萬劫來。無因",
    "X14n0288_010:0247a08": "自有。由此計度亡正徧知。墮落外道。惑菩提性。二者是人見末無因。何以故。",
    "X14n0288_010:0247a09": "是人於生。既見其根知人生人。悟鳥生鳥。烏從來黑。鵠從來白。人天本竪。畜",
    "X14n0288_010:0247a10": "生本橫。白非洗成。黑非染造。從八萬劫無復改移。今盡此形。亦復如是。而我",
    "X14n0288_010:0247a11": "本來不見菩提。云何更有成菩提事。當知今日。一切物象。皆本無因。由此計",
    "X14n0288_010:0247a12": "度亡正徧知。墮落外道。惑菩提性。是則名為第一外道立無因論。",
    "X14n0288_010:0247a13": "〔一圓元計度〕為二無因論謂周徧計度本元之因而以乘眼根功德見過",
    "X14n0288_010:0247a14": "去八萬劫者此以方涉世之數而依本劫本見起計故八萬劫外冥無所",
    "X14n0288_010:0247a15": "觀遂計本來無因業流灣環者即人還生人鳥還生鳥也二者見末無因",
    "X14n0288_010:0247a16": "與上義同但觀未來自體依末劫末見起計釋曰阿含以二無因論居四",
    "X14n0288_010:0247a17": "矯論之後在十六我見之前又約自觀宿命起計謂第一無因者有從無",
    "X14n0288_010:0247a18": "想中來自憶前事本無所有第二無因者以世智觀察作如是計釋曰諸",
    "X14n0288_010:0248a01": "見皆有定心世智二相以依根本後得二境故。",
    "X14n0288_010:0248a02": "阿難。是三摩中。諸善男子。凝明正心。魔不得便。窮生類本。觀彼幽清常擾動",
    "X14n0288_010:0248a03": "元於圓常中。起計度者。是人墜入四徧常論。一者是人窮心境性。二處無因。",
    "X14n0288_010:0248a04": "修習能知二萬劫中。十方眾生所有生滅。咸皆循環。不曾散失。計以為常。二",
    "X14n0288_010:0248a05": "者是人。窮四大元。四性常住。修習能知四萬劫中。十方眾生。所有生滅咸皆",
    "X14n0288_010:0248a06": "體恒。不曾散失。計以為常。三者是人。窮盡六根末那執受。心意識中。本元由",
    "X14n0288_010:0248a07": "處。性常恒故。修習能知。八萬劫中。一切眾生。循環不失。本來常住。窮不失性。",
    "X14n0288_010:0248a08": "計以為常。四者是人。既盡想元。生理更無。流止運轉。生滅想心。今已永滅。理",
    "X14n0288_010:0248a09": "中自然成不生滅。因心所度。計以為常。由此計常亡正徧知。墮落外道。惑菩",
    "X14n0288_010:0248a10": "提性。是則名為第二外道立圓常論。",
    "X14n0288_010:0248a11": "〔二圓常計度〕為四徧常論此徧常論為四者一觀心境二觀四大三觀八",
    "X14n0288_010:0248a12": "識四觀陰理總計為常名四徧常又阿含四徧常論約觀劫量起計一能",
    "X14n0288_010:0248a13": "憶二十成敗劫二能憶四十成敗劫三能憶八十成敗劫四以自智觀察",
    "X14n0288_010:0248a14": "世間並計彼我皆常名四徧常。",
    "X14n0288_010:0248a15": "又三摩中。諸善男子。堅凝正心。魔不得便。窮生類本。觀彼幽清常擾動元。於",
    "X14n0288_010:0248a16": "自他中。起計度者。是人墜入四顛倒見。一分無常。一分常論。一者是人觀妙",
    "X14n0288_010:0248a17": "明心。徧十方界。湛然以為究竟神我。從是則計我徧十方。凝明不動。一切眾",
    "X14n0288_010:0248a18": "生。於我心中。自生自死。則我心性。名之為常。彼生滅者。真無常性。二者是人。",
    "X14n0288_010:0249a01": "不觀其心。徧觀十方。恒沙國土。見劫壞處。名為究竟無常種性。劫不壞處。名",
    "X14n0288_010:0249a02": "究竟常。三者是人。別觀我心。精細微密。猶如微塵。流轉十方。性無移改。能令",
    "X14n0288_010:0249a03": "此身。即生即滅。其不壞性。名我性常。一切死生。從我流出。名無常性。四者是",
    "X14n0288_010:0249a04": "人。知想陰盡。見行陰流。行陰常流。計為常性。色受想等。今已滅盡。名為無常。",
    "X14n0288_010:0249a05": "由此計度。一分無常。一分常故。墮落外道。惑菩提性。是則名為第三外道一",
    "X14n0288_010:0249a06": "分常論。",
    "X14n0288_010:0249a07": "〔三自他計度〕為顛倒論有四一者所觀以湛寂之理為常生滅之性無常",
    "X14n0288_010:0249a08": "二者別觀恒沙國土謂三禪以下為三災所壞名無常性四禪以上三災",
    "X14n0288_010:0249a09": "不及名究竟常三者觀心精細流轉即細相生滅四者以陰行流性為常",
    "X14n0288_010:0249a10": "色受想為無常又阿含顛倒論約觀天人起計一以梵天為常眾生無常",
    "X14n0288_010:0249a11": "二以戲樂命終者為無常餘者為常三以失意變滅者為無常四以自智",
    "X14n0288_010:0249a12": "觀世間計常無常名四顛倒論。",
    "X14n0288_010:0249a13": "又三摩中。諸善男子。堅凝正心。魔不得便。窮生類本。觀彼幽清常擾動元。於",
    "X14n0288_010:0249a14": "分位中生計度者。是人墜入四有邊論。一者是人心計生元。流用不息。計過",
    "X14n0288_010:0249a15": "未者。名為有邊。計相續心。名為無邊。二者是人觀八萬劫。則見眾生。八萬劫",
    "X14n0288_010:0249a16": "前。寂無聞見。無聞見處。名為無邊。有眾生處。名為有邊。三者是人計我徧知。",
    "X14n0288_010:0249a17": "得無邊性。彼一切人。現我知中。我曾不知彼之知性。名彼不得無邊之心。但",
    "X14n0288_010:0249a18": "有邊性。四者是人窮行陰空。以其所見。心路籌度。一切眾生。一身之中。計其",
    "X14n0288_010:0250a01": "咸皆半生半滅。明其世界。一切所有。一半有邊。一半無邊。由此計度。有邊無",
    "X14n0288_010:0250a02": "邊。墮落外道。惑菩提性。是則名為第四外道立有邊論。",
    "X14n0288_010:0250a03": "〔四分位計度〕為有邊論有四者一以觀過未有分位為有邊相續無分位",
    "X14n0288_010:0250a04": "名無邊二觀無聞見處其境叵測名無邊有聞見處其境可了名有邊三",
    "X14n0288_010:0250a05": "者觀我徧知之性其知無涯名無邊彼所觀者其境有極為無邊四者於",
    "X14n0288_010:0250a06": "密移中觀造化性故計一身半生半滅即以生為有邊滅為無邊又阿含",
    "X14n0288_010:0250a07": "四有邊者約觀世界起計其初二三以四方上下為有邊無邊第四以自",
    "X14n0288_010:0250a08": "智觀世間計有邊無邊。",
    "X14n0288_010:0250a09": "又三摩中。諸善男子。堅凝正心。魔不得便。窮生類本。觀彼幽清常擾動元。於",
    "X14n0288_010:0250a10": "知見中。生計度者。是人墜入四種顛倒。不死矯亂。徧計虗論。一者是人。觀變",
    "X14n0288_010:0250a11": "化元。見遷流處。名之為變。見相續處。名之為恒。見所見處名之為生。不見見",
    "X14n0288_010:0250a12": "處。名之為滅。相續之因。性不斷處。名之為增。正相續中。中所離處。名之為減。",
    "X14n0288_010:0250a13": "各各生處名之為有。互互亡處。名之為無。以理都觀。用心別見。有求法人。來",
    "X14n0288_010:0250a14": "問其義。答言。我今亦生亦滅。亦有亦無。亦增亦減。於一切時。皆亂其語。令彼",
    "X14n0288_010:0250a15": "前人。遺失章句。二者是人。諦觀其心。互互無處。因無得證。有人來問。唯答一",
    "X14n0288_010:0250a16": "字。但言其無。除無之餘。無所言說。三者是人。諦觀其心。各各有處。因有得證。",
    "X14n0288_010:0250a17": "有人來問。唯答一字。但言其是。除是之餘。無所言說。四者是人。有無俱見。其",
    "X14n0288_010:0250a18": "境枝故。其心亦亂。有人來問。答言亦有。即是亦無。亦無之中。不是亦有。一切",
    "X14n0288_010:0251a01": "矯亂。無容窮詰。由此計度。矯亂虗無。墮落外道。惑菩提性。是則名為第五外",
    "X14n0288_010:0251a02": "道四顛倒性。不死矯亂徧計虗論。",
    "X14n0288_010:0251a03": "〔五知見計度〕為四種矯論此由分別境相立知見名字第一約解總觀八",
    "X14n0288_010:0251a04": "境故知見多端報答不定二三約證偏觀一境故唯見一義第四於有無",
    "X14n0288_010:0251a05": "雙觀報答矯亂此四知見第一圓知二三徧詖第四折中又阿含四種矯",
    "X14n0288_010:0251a06": "論約觀因果起計異問異答一者善惡之報異問異答二者他世有無異",
    "X14n0288_010:0251a07": "問異答三何者善惡異問異答四以愚冥闇鈍異問異答已上十六見每",
    "X14n0288_010:0251a08": "論前三皆以定意三昧現證後一以捷疾相智觀察即從真立俗之義。",
    "X14n0288_010:0251a09": "又三摩中。諸善男子。堅凝正心。魔不得便。窮生類本。觀彼幽清常擾動元於",
    "X14n0288_010:0251a10": "無盡流。生計度者。是人墜入死後有相。發心顛倒。或自固身。云色是我。或見",
    "X14n0288_010:0251a11": "我圓。含徧國土。云我有色。或彼前緣。隨我迴復。云色屬我。或復我依。行中相",
    "X14n0288_010:0251a12": "續。云我在色。皆計度言。死後有相如是循環。有十六相。從此或計畢竟煩惱。",
    "X14n0288_010:0251a13": "畢竟菩提。兩性並驅。各不相觸。由此計度。死後有故。墮落外道。惑菩提性。是",
    "X14n0288_010:0251a14": "則名為第六外道立五陰中。死後有相心顛倒論。",
    "X14n0288_010:0251a15": "〔六無盡計度〕有十六相者經標四計兼出其因一者謂由計色是我故自",
    "X14n0288_010:0251a16": "固其身二者由見我性徧含故計我有色三者由見前緣隨我故計色屬",
    "X14n0288_010:0251a17": "我四者由見諸行相續故計我在色并受想行三亦如是計為十六見寶",
    "X14n0288_010:0251a18": "積經論云我者謂主宰性我所者謂五陰性又阿含十六我見約觀來世",
    "X14n0288_010:0252a01": "生處有想起計即末劫末見一者謂我終後生有色有想二者生無色有",
    "X14n0288_010:0252a02": "想三者生亦有色亦無色有想四者生非有色非無色有想五者生有邊",
    "X14n0288_010:0252a03": "有想六者生無邊有想七者生亦有邊亦無邊有想八者生非有邊非無",
    "X14n0288_010:0252a04": "邊有想九者生有樂有想十者生有苦有想十一者生亦有樂亦有苦有",
    "X14n0288_010:0252a05": "想十二者生非有樂非有苦有想十三者生唯有一想十四者生有若干",
    "X14n0288_010:0252a06": "想十五者生有少想十六者生有無量想。",
    "X14n0288_010:0252a07": "又三摩中諸善男子堅凝正心。魔不得便。窮生類本。觀彼幽清常擾動元。於",
    "X14n0288_010:0252a08": "先除滅色受想中。生計度者。是人墜入死後無相。發心顛倒。見其色滅。形無",
    "X14n0288_010:0252a09": "所因。觀其想滅。心無所繫。知其受滅。無復連綴。陰性銷散。縱有生理。而無受",
    "X14n0288_010:0252a10": "想。與草木同。此質現前。猶不可得。死後云何更有諸相。因之勘校。死後相無。",
    "X14n0288_010:0252a11": "如是循環。有八無相。從此或計涅槃因果一切皆空。徒有名字究竟斷滅。由",
    "X14n0288_010:0252a12": "此計度。死後無故。墮落外道。惑菩提性。是則名為第七外道立五陰中。死後",
    "X14n0288_010:0252a13": "無相心顛倒論。",
    "X14n0288_010:0252a14": "〔七前滅計度〕有八相者。〔溫陵曰〕陰性消散謂色受想滅也生理即行陰此",
    "X14n0288_010:0252a15": "以四陰現在因亡未來果滅因果合論故成八相。〔疏〕阿含云或有沙門婆",
    "X14n0288_010:0252a16": "羅門於末劫末見生無想論謂我終後生有色無想有生無色無想有生",
    "X14n0288_010:0252a17": "亦有色亦無色無想有生非有色非無色無想有生有邊無想有生無邊",
    "X14n0288_010:0252a18": "無想有生亦有邊亦無邊無想有生非有邊非無邊無想是為八見。",
    "X14n0288_010:0253a01": "又三摩中諸善男子。堅凝正心。魔不得便窮生類本觀彼幽清常擾動元。於",
    "X14n0288_010:0253a02": "行存中。兼受想滅。雙計有無。自體相破。是人墜入死後俱非。起顛倒論。色受",
    "X14n0288_010:0253a03": "想中。見有非有行遷流內觀無不無。如是循環窮盡陰界。八俱非相隨得一",
    "X14n0288_010:0253a04": "緣。皆言死後。有相無相。又計諸行性遷訛故。心發通悟有無俱非虗實失措。",
    "X14n0288_010:0253a05": "由此計度。死後俱非。後際昏瞢。無可道故。墮落外道。惑菩提性。是則名為第",
    "X14n0288_010:0253a06": "八外道。立五陰中。死後俱非心顛倒論。",
    "X14n0288_010:0253a07": "〔八存滅計度〕有八相者謂前三已滅故色受想中見有非有後一猶存故",
    "X14n0288_010:0253a08": "行遷流內觀無不無前後雙觀有無俱非故成八相即非有色受想行非",
    "X14n0288_010:0253a09": "無色受想行也阿含八俱非論者謂有沙門婆羅門於末劫末見生非想",
    "X14n0288_010:0253a10": "非非想論謂我此終後生有色非有想非無想有生無色非有想非無想",
    "X14n0288_010:0253a11": "有生亦有色亦無色非有想非無想有生非有色非無色非有想非無想",
    "X14n0288_010:0253a12": "有生有邊非有想非無想有生無邊非有想非無想有生亦有邊亦無邊",
    "X14n0288_010:0253a13": "非有想非無想有生非有邊非無邊非有想非無想是為八見。",
    "X14n0288_010:0253a14": "又三摩中。諸善男子。堅凝正心。魔不得便。窮生類本。觀彼幽清常擾動元。於",
    "X14n0288_010:0253a15": "後後無。生計度者。是人墜入七斷滅論。或計身滅或欲盡滅或苦盡滅。或極",
    "X14n0288_010:0253a16": "樂滅。或極捨滅。如是循環。窮盡七際現前銷滅滅已無復。由此計度。死後斷",
    "X14n0288_010:0253a17": "滅。墮落外道。惑菩提性。是則名為第九外道。立五陰中。死後斷滅心顛倒論。",
    "X14n0288_010:0253a18": "〔九後無計度〕為七斷滅論者阿含云或有沙門婆羅門於末劫末見起斷",
    "X14n0288_010:0254a01": "滅論總有七見或計我身從因緣生必歸磨滅或計我於欲天斷滅或計",
    "X14n0288_010:0254a02": "我於色天斷滅或計我於無色界空處斷滅或計我於識處斷滅或計我",
    "X14n0288_010:0254a03": "於不用斷滅即無所有處或計我於有想無想處斷滅是為七見。",
    "X14n0288_010:0254a04": "又三摩中。諸善男子。堅凝正心。魔不得便。窮生類本。觀彼幽清常擾動元。於",
    "X14n0288_010:0254a05": "後後有。生計度者。是人墜入五涅槃論。或以欲界為正轉依。觀見圓明。生愛",
    "X14n0288_010:0254a06": "慕故或以初禪。性無憂故。或以二禪。心無苦故。或以三禪。極悅隨故。或以四",
    "X14n0288_010:0254a07": "禪。苦樂二亡。不受輪迴。生滅性故。迷有漏天。作無為解。五處安隱為勝淨依。",
    "X14n0288_010:0254a08": "如是循環五處究竟。由此計度五現涅槃。墮落外道。惑菩提性。是則名為第",
    "X14n0288_010:0254a09": "十外道。立五陰中。五現涅槃。心顛倒論。阿難。如是十種禪那狂解。皆是行陰",
    "X14n0288_010:0254a10": "用心交互。故現斯悟。眾生頑迷。不自忖量。逢此現前。以迷為解。自言登聖。大",
    "X14n0288_010:0254a11": "妄語成。墮無間獄。汝等必須將如來語。於我滅後。傳示末法。徧令眾生覺了",
    "X14n0288_010:0254a12": "斯義。無令心魔。自起深孽。保持覆護。銷息邪見教其身心開覺真義。於無上",
    "X14n0288_010:0254a13": "道。不遭枝岐。勿令心祈得少為足。作大覺王。清淨標指。",
    "X14n0288_010:0254a14": "〔十後有計度〕為五涅槃論者以行盡還元故取五種果唯欲界具根塵識",
    "X14n0288_010:0254a15": "故觀見圓明而生愛樂阿含云於現在法生泥洹論盡入五見中謂有說",
    "X14n0288_010:0254a16": "我於現在五欲自恣是現在泥洹或以初禪為現在泥洹或以二禪為現",
    "X14n0288_010:0254a17": "在泥洹或以三禪為現在泥洹或以四禪為現在泥洹是為五見又云若",
    "X14n0288_010:0254a18": "沙門婆羅門於末劫末見皆入此四十四見中或有於本劫本見盡八十",
    "X14n0288_010:0255a01": "六見中或有於本劫本見末劫末見盡入六十二見中唯有如來知此見",
    "X14n0288_010:0255a02": "處如是執如是持其所知亦復過是雖知不著是為如來微妙大法光明",
    "X14n0288_010:0255a03": "釋曰此六十二見世尊亦如是知如是見但不執著耳蓋外道以知見立",
    "X14n0288_010:0255a04": "知故成見網如來以知見無見故成菩提所以結云墮落外道惑菩提性",
    "X14n0288_010:0255a05": "又總論諸見所起者大毗婆沙云梵網經說六十二見以身見為本依等",
    "X14n0288_010:0255a06": "起說故師子吼經說種種異見皆依有無約推求說故釋曰法華云若有",
    "X14n0288_010:0255a07": "若無等依止此諸見具足六十二即推求義也又若統論諸見所起不出",
    "X14n0288_010:0255a08": "五利使此即唯識之說故涅槃經云身邊邪見戒取見取是五見主六十",
    "X14n0288_010:0255a09": "二見。",
    "X14n0288_010:0255a10": "識陰十魔",
    "X14n0288_010:0255a11": "阿難。彼善男子。修三摩提。行陰盡者。諸世間性。幽清擾動。同分生機。倐然隳",
    "X14n0288_010:0255a12": "裂。沉細綱紐。補特伽羅。酬業深脉。感應懸絕。於涅槃天。將大明悟。如鷄後鳴。",
    "X14n0288_010:0255a13": "瞻顧東方。已有精色。六根虗靜。無復馳逸。內外湛明。入無所入。深達十方十",
    "X14n0288_010:0255a14": "二種類。受命元由。觀由執元。諸類不召。於十方界。已獲其同。精色不沉。發現",
    "X14n0288_010:0255a15": "幽秘。此則名為識陰區宇。若於群召已獲同中銷磨六門。合開成就。見聞通",
    "X14n0288_010:0255a16": "鄰。互用清淨十方世界。及與身心。如吠瑠璃。內外明徹。名識陰盡。是人則能",
    "X14n0288_010:0255a17": "超越命濁。觀其所由。罔象虗無。顛倒妄想。以為其本。",
    "X14n0288_010:0255a18": "〔溫陵〕通敘行滅識現也行為世間遷流之體性擾動生機之綱紐眾生酬",
    "X14n0288_010:0256a01": "業之深脉故行陰盡者生機綱紐倐然隳裂酬業深脉感應懸絕而涅槃",
    "X14n0288_010:0256a02": "性天將大明悟矣。〔疏〕識為受命之元行窮識現故深達命元六根虗盡無",
    "X14n0288_010:0256a03": "復馳逸即生機不擾也行陰遷流不出根境之法由感應懸絕故內外湛",
    "X14n0288_010:0256a04": "明諸類不召故入無所入十方世界已獲其同即越異生之性也由消磨",
    "X14n0288_010:0256a05": "六門故合開成就由見聞通隣故六塵不隔而諸根互用矣然識為還元",
    "X14n0288_010:0256a06": "之地故諸乘於此妄立因依而取果證總成十魔。",
    "X14n0288_010:0256a07": "阿難。當知是善男子。窮諸行空。於識還元。已滅生滅。而於寂滅。情妙未圓能",
    "X14n0288_010:0256a08": "令己身根隔合開。亦與十方諸類通覺。覺知通[泳永+曶]。能入圓元。若於所歸。立真",
    "X14n0288_010:0256a09": "常因。生勝解者。是人則墮因所因執娑毗迦羅所歸冥諦。成其伴侶。迷佛菩",
    "X14n0288_010:0256a10": "提。亡失知見。是名第一立所得心。成所歸果。違遠圓通。背涅槃城。生外道種。",
    "X14n0288_010:0256a11": "〔一因所因執〕〔溫陵〕識由行流故行空則還元然即以此為真所歸地而立",
    "X14n0288_010:0256a12": "為真因故墮因所因執。〔疏〕密嚴經云阿賴耶識是諸聖人現法樂住三昧",
    "X14n0288_010:0256a13": "之境人天等趣諸佛國土悉以為因常與諸乘而作種性即此義也。",
    "X14n0288_010:0256a14": "阿難。又善男子。窮諸行空。已滅生滅。而於寂滅。精玅未圓。若於所歸。覽為自",
    "X14n0288_010:0256a15": "體。盡虗空界十二類內。所有眾生。皆我身中一類流出。生勝解者。是人則墮",
    "X14n0288_010:0256a16": "能非能執。摩醯首羅現無邊身。成其伴侶。迷佛菩提。亡失知見。是名第二立",
    "X14n0288_010:0256a17": "能為心。成能事果。違遠圓通。背涅槃城。生大慢天。我徧圓種。",
    "X14n0288_010:0256a18": "〔二能非能執〕執識元為自體而謂一切眾生自此流出遂執我能生彼而",
    "X14n0288_010:0257a01": "實不能也。",
    "X14n0288_010:0257a02": "又善男子。窮諸行空。已滅生滅。而於寂滅。精妙未圓。若於所歸。有所歸依。自",
    "X14n0288_010:0257a03": "疑身心。從彼流出。十方虗空。咸其生起。即於都起所宣流地。作真常身。無生",
    "X14n0288_010:0257a04": "滅解。在生滅中。早記常住。既惑不生。亦迷生滅。安住沈迷。生勝解者。是人則",
    "X14n0288_010:0257a05": "墮常非常執。計自在天。成其伴侶。迷佛菩提。亡失知見。是名第三立因依心。",
    "X14n0288_010:0257a06": "成妄計果違遠圓通背涅槃城生倒圓種。",
    "X14n0288_010:0257a07": "〔三常非常執〕以識元為所歸依故疑彼能生我及一切法遂計生起流出",
    "X14n0288_010:0257a08": "之地為真常之體此在生滅中妄計常住既惑真不生性又迷現生滅法",
    "X14n0288_010:0257a09": "也故密嚴云外所執勝性微塵自在時等悉是清淨阿賴耶識。",
    "X14n0288_010:0257a10": "又善男子。窮諸行空。已滅生滅。而於寂滅。精妙未圓。若於所知。知徧圓故。因",
    "X14n0288_010:0257a11": "知立解。十方草木。皆稱有情與人無異。草木為人。人死還成十方草樹。無擇",
    "X14n0288_010:0257a12": "徧知。生勝解者。是人則墮知無知執。婆吒。霰尼。執一切覺。成其伴侶。迷佛菩",
    "X14n0288_010:0257a13": "提。亡失知見。是名第四計圓知心。成虗謬果。違遠圓通。背涅槃城。生倒知種。",
    "X14n0288_010:0257a14": "〔四知無知執〕所知即識元也謂識有知而一切法由知變起因計知體圓",
    "X14n0288_010:0257a15": "徧諸法遂謂無情有知無所揀擇。",
    "X14n0288_010:0257a16": "又善男子。窮諸行空。已滅生滅。而於寂滅。精明未圓。若於圓融。根互用中。已",
    "X14n0288_010:0257a17": "得隨順便於圓化一切發生。求火光明。樂水清淨愛風周流觀塵成就各各",
    "X14n0288_010:0257a18": "崇事。以此羣塵發作本因。立常住解。是人則墮生無生執。諸迦葉波并婆羅",
    "X14n0288_010:0258a01": "門。勤心役身。事火崇水。求出生死。成其伴侶。迷佛菩提。亡失知見。是名第五",
    "X14n0288_010:0258a02": "計著崇事。迷心從物。立妄求因。求妄冀果。違遠圓通。背涅槃城。生顛化種。",
    "X14n0288_010:0258a03": "〔五生無生執〕〔疏〕由於根互用中得圓融性於是計一切法皆能生化故崇",
    "X14n0288_010:0258a04": "火事水愛風觀塵為圓化之因異生勝果。",
    "X14n0288_010:0258a05": "又善男子。窮諸行空。已滅生滅。而於寂滅。精妙未圓。若於圓明。計明中虗。非",
    "X14n0288_010:0258a06": "滅羣化。以永滅依。為所歸依。生勝解者。是人則墮歸無歸執。無想天中。諸舜",
    "X14n0288_010:0258a07": "若多成其伴侶。迷佛菩提。亡失知見是名第六圓虗無心成空亡果。違遠圓",
    "X14n0288_010:0258a08": "通背涅槃城生斷滅種。",
    "X14n0288_010:0258a09": "〔六歸無歸執〕〔溫陵〕觀理不諦誤墮虗妄故於圓明性中計皆虗無於是絕",
    "X14n0288_010:0258a10": "滅羣化歸於永滅因以空為歸。",
    "X14n0288_010:0258a11": "又善男子。窮諸行空。已滅生滅。而於寂滅。精明未圓。若於圓常。固身常住。同",
    "X14n0288_010:0258a12": "於精圓。長不傾逝。生勝解者。是人則墮貪非貪執。諸阿斯陀。求長命者。成其",
    "X14n0288_010:0258a13": "伴侶。迷佛菩提。亡失知見。是名第七執著命元。立固妄因。趣長勞果。違遠圓",
    "X14n0288_010:0258a14": "通背涅槃城生妄延種。",
    "X14n0288_010:0258a15": "〔七貪非貪執〕識精元明湛不搖處名之為常今見其常乃執色身同於精",
    "X14n0288_010:0258a16": "元身本無常實不可貪空長勞耳。",
    "X14n0288_010:0258a17": "又善男子。窮諸行空。已滅生滅。而於寂滅。精妙未圓觀命互通。却留塵勞。恐",
    "X14n0288_010:0258a18": "其銷盡。便於此際。坐蓮華宮。廣化七珍。多增寶媛。恣縱其心生勝解者。是人",
    "X14n0288_010:0259a01": "則墮真無真執。吒枳迦羅。成其伴侶。迷佛菩提。亡失知見。是名第八發邪思",
    "X14n0288_010:0259a02": "因。立熾塵果。違遠圓通。背涅槃城。生天魔種。",
    "X14n0288_010:0259a03": "〔八真非真執〕以識陰為命元互通三際識陰若盡我命亦盡故化諸欲境",
    "X14n0288_010:0259a04": "以留塵勞不令消盡自以為真。",
    "X14n0288_010:0259a05": "又善男子。窮諸行空。已滅生滅。而於寂滅。精妙未圓。於命明中。分別精麤。疏",
    "X14n0288_010:0259a06": "決真偽。因果相酬。唯求感應。背清淨道。所謂見苦斷集。證滅修道居滅已休。",
    "X14n0288_010:0259a07": "更不前進。生勝解者。是人則墮定性聲聞。諸無聞僧。增上慢者。成其伴侶。迷",
    "X14n0288_010:0259a08": "佛菩提。亡失知見。是名第九圓精應心。成趣寂果。違遠圓通背涅槃城。生纏",
    "X14n0288_010:0259a09": "空種。",
    "X14n0288_010:0259a10": "〔九定性聲聞〕〔疏〕依識明理曰命明謂生滅由識精粗由業依四諦法分別",
    "X14n0288_010:0259a11": "決擇以苦集為粗偽滅道為精真專修道因求感滅果居滅即休即不前",
    "X14n0288_010:0259a12": "進名定性聲聞日明經云畏苦厭身志存泥洹墮阿羅漢。",
    "X14n0288_010:0259a13": "又善男子。窮諸行空。已滅生滅。而於寂滅。精妙未圓。若於圓融清淨覺明。發",
    "X14n0288_010:0259a14": "研深妙。即立涅槃。而不前進生勝解者。是人則墮定性辟支。諸緣獨倫。不迴",
    "X14n0288_010:0259a15": "心者。成其伴侶。迷佛菩提。亡失知見。是名第十圓覺[泳永+曶]心成湛明果。違遠圓",
    "X14n0288_010:0259a16": "通。背涅槃城。生覺圓明。不化圓種。",
    "X14n0288_010:0259a17": "〔十定性辟支〕妙圓真體惑習俱盡名清淨覺明於寂妙中極其本真發研",
    "X14n0288_010:0259a18": "深妙以此為果名定性辟支故日明經云著佛身相不達善權中道而止",
    "X14n0288_010:0260a01": "墮緣覺道然此識陰總統八識而八識者是諸乘根本故於此中通敘聲",
    "X14n0288_010:0260a02": "聞辟支諸修證法故密嚴云佛及諸菩薩悉是賴即名佛及辟支聲聞見",
    "X14n0288_010:0260a03": "理無怯人所觀皆此識。",
    "X14n0288_010:0260a04": "阿難。如是十種禪那。中途成狂。因依迷惑。於未足中。生滿足證。皆是識陰用",
    "X14n0288_010:0260a05": "心交互。故生斯位。眾生頑迷。不自忖量。逢此現前。各以所愛。先習迷心。而自",
    "X14n0288_010:0260a06": "休息。將為畢竟所歸寧地。自言滿足。無上菩提。大妄語成。外道邪魔。所感業",
    "X14n0288_010:0260a07": "終。墮無間獄。聲聞緣覺。不成增進。汝等存心。秉如來道。將此法門。於我滅後。",
    "X14n0288_010:0260a08": "傳示末世。普令眾生覺了斯義。無令見魔。自作沈孽。保綏哀救銷息邪緣。令",
    "X14n0288_010:0260a09": "其身心入佛知見。從始成就。不遭岐路。如是法門。先過去世。恒沙劫中。微塵",
    "X14n0288_010:0260a10": "如來。乘此心開。得無上道。識陰若盡。則汝現前諸根互用。從互用中。能入菩",
    "X14n0288_010:0260a11": "薩金剛乾慧。圓明精心。於中發化。如淨瑠璃。內含寶月。如是乃超十信。十住。",
    "X14n0288_010:0260a12": "十行。十迴向。四加行心。菩薩所行。金剛十地。等覺圓明。入(直入無漸次)於如來妙莊嚴海。",
    "X14n0288_010:0260a13": "圓滿菩提。歸無所得。此是過去先佛世尊。奢摩他中。毗婆舍那。覺明分析。微",
    "X14n0288_010:0260a14": "細魔事。魔境現前。汝能諳識。心垢洗除。不落邪見陰魔銷滅。天魔摧碎。大力",
    "X14n0288_010:0260a15": "鬼神。褫魄逃逝。魑魅魍魎。無復出生。直至菩提。無諸少乏。下劣增進。於大涅",
    "X14n0288_010:0260a16": "槃。心不迷悶。若諸末世。愚鈍眾生。未識禪那。不知說法。樂修三昧。汝恐同邪。",
    "X14n0288_010:0260a17": "一心勸令持我佛頂陀羅尼呪。若未能誦。寫於禪堂。或帶身上。一切諸魔所",
    "X14n0288_010:0260a18": "不能動。汝當恭欽十方如來。究竟修進。最後垂範。",
    "X14n0288_010:0261a01": "阿難下總結前經金剛乾慧等者結修證也此禪那所修不歷諸位故超",
    "X14n0288_010:0261a02": "信等直入妙莊嚴海成就普賢行也。",
    "X14n0288_010:0261a03": "八結經分",
    "X14n0288_010:0261a04": "阿難即從座起。聞佛示誨。頂禮欽奉。憶持無失。於大眾中。重復白佛。如佛所",
    "X14n0288_010:0261a05": "言五陰相中。五種虗妄。為本想心。我等平常。未蒙如來微細開示。又此五陰。",
    "X14n0288_010:0261a06": "為併銷除。為次第盡。如是五重。詣何為界。惟願如來發宣大慈。為此大眾清",
    "X14n0288_010:0261a07": "明心目。以為末世。一切眾生。作將來眼。佛告阿難。精真妙明。本覺圓淨。非留",
    "X14n0288_010:0261a08": "死生及諸塵垢。乃至虗空皆因妄想之所生起斯元本覺妙明真精。妄以發",
    "X14n0288_010:0261a09": "生諸器世間。如演若多迷頭認影。妄元無因於妄想中。立因緣性。迷因緣者。",
    "X14n0288_010:0261a10": "稱為自然。彼虗空性猶實幻生。因緣自然皆是眾生妄心計度阿難。知妄所",
    "X14n0288_010:0261a11": "起。說妄因緣。若妄元無。說妄因緣元無所有。何況不知推自然者。是故如來",
    "X14n0288_010:0261a12": "與汝發明五陰本因。同是妄想。",
    "X14n0288_010:0261a13": "〔疏〕真精妙明下復明遣妄即禪那之餘以雙擯因緣自然令情空理寂結",
    "X14n0288_010:0261a14": "一經之大致盖終而不泯則歸塗扶疎所以指五妄根本泯其歸寄阿難",
    "X14n0288_010:0261a15": "下言五陰虗妄為本想心此問生起因緣又此五陰為併消除為次第盡",
    "X14n0288_010:0261a16": "此問還滅因緣佛告下破因緣自然之情釋曰按經論釋因緣義略有多",
    "X14n0288_010:0261a17": "種顯宗論云因謂能生緣能長養由因攝助因方能生生已相續緣力長",
    "X14n0288_010:0261a18": "養或因惟一緣乃眾多又因不共共者是緣如眼如色又作自事名因作",
    "X14n0288_010:0262a01": "他事名緣又因能引起緣以任持又近名因遠名緣因者能生緣者能辨",
    "X14n0288_010:0262a02": "又正有義名因能助顯發義名緣因親緣疎故因緣中觀疎數廣又自然",
    "X14n0288_010:0262a03": "者或名自性或名自相或名自體或名自法或名自覺等。",
    "X14n0288_010:0262a04": "汝體先因父母想生。汝心非想。則不能來想中傳命。如我先言。心想醋味。口",
    "X14n0288_010:0262a05": "中涎生。心想登高。足心酸起。懸崕不有。醋物未來。汝體必非虗妄通倫。口水",
    "X14n0288_010:0262a06": "何如因談醋出。是故當知汝現色身。名為堅固第一妄想。即此所說。臨高想",
    "X14n0288_010:0262a07": "心。能令汝形真受酸澀。由因受生。能動色體。汝今現前。順益違損。二現驅馳。",
    "X14n0288_010:0262a08": "名為虗明第二妄想。由汝念慮。使汝色身。身非念倫。汝身何因。隨念所使。種",
    "X14n0288_010:0262a09": "種取像。心生形取與念相應。寤即想心。寐為諸夢。則汝想念。搖動妄情。名為",
    "X14n0288_010:0262a10": "融通第三妄想。化理不住。運運密移。甲長髮生氣銷容皺。日夜相代曾無覺",
    "X14n0288_010:0262a11": "悟。阿難。此若非汝。云何體遷。如必是真。汝何無覺。則汝諸行。念念不停。名為",
    "X14n0288_010:0262a12": "幽隱第四妄想。又汝精明。湛不搖處。名恒常者。於身不出見聞覺知。若實精",
    "X14n0288_010:0262a13": "真。不容習妄。何因汝等。曾於昔年。覩一奇物。經歷年歲。憶忘俱無。於後忽然。",
    "X14n0288_010:0262a14": "覆覩前異。記憶宛然曾不遺失。則此精了。湛不搖中。念念受熏。有何籌算。阿",
    "X14n0288_010:0262a15": "難。當知此湛非真。如急流水。望如恬靜。流急不見。非是無流。若非想元。寧受",
    "X14n0288_010:0262a16": "想習。非汝六根互用開合。此之妄想無時得滅。故汝現在見聞覺知。中串習",
    "X14n0288_010:0262a17": "幾。則湛了內罔象虗無第五顛倒微細精想。",
    "X14n0288_010:0262a18": "一堅固妄想為受身因緣。〔溫陵〕想為虗妄影像欲愛深脉遺體自想愛中",
    "X14n0288_010:0263a01": "流出陰心乘想愛冥求酢梅等說以驗體因妄結故與妄理相應也二虗",
    "X14n0288_010:0263a02": "明妄想為違順因緣臨高空想而酸澀真發違順皆妄而損益現馳融通",
    "X14n0288_010:0263a03": "妄想為形取因緣念慮者虗情色身者實質虗實不倫而能相使者由想",
    "X14n0288_010:0263a04": "融之也幽隱妄想為體遷因緣密移非汝云何體遷若即汝體自應有覺",
    "X14n0288_010:0263a05": "精微妄想為串習因緣。〔吳興〕見聞為精明動用為常體以識無所存徧在",
    "X14n0288_010:0263a06": "諸根諸根對境用在無記未起善惡之先皆精明之體佛恐眾生計此為",
    "X14n0288_010:0263a07": "常故以習妄為破。〔疏〕精明者識性澄湛之體也住精明則澄空滯寂廢建",
    "X14n0288_010:0263a08": "化之門即識陰未破所謂坐竿頭之人也故佛說為非真令破陰顯智免",
    "X14n0288_010:0263a09": "纏空之見入起行之門。",
    "X14n0288_010:0263a10": "阿難。是五受陰。五妄想成。汝今欲知因界淺深。唯色與空。是色邊際。唯觸及",
    "X14n0288_010:0263a11": "離。是受邊際。唯記與忘。是想邊際。唯滅與生。是行邊際。湛入合湛。歸識邊際",
    "X14n0288_010:0263a12": "此五陰元。重疊生起。生因識有。滅從色除。理則頓悟。乘悟併銷。事非頓除因",
    "X14n0288_010:0263a13": "次第盡。我已示汝。劫波巾結。何所不明再此詢問。汝應將此妄想根元。心得",
    "X14n0288_010:0263a14": "開通。傳示將來末法之中。諸修行者。令識虗妄。深厭自生知有涅槃。不戀三",
    "X14n0288_010:0263a15": "界。",
    "X14n0288_010:0263a16": "五受陰亦名五取陰然有簡別俱舍云是有取說名陰有但陰非取謂無",
    "X14n0288_010:0263a17": "漏有為釋曰唯識云佛果報身有為無漏以非惑業所生故俱舍云此中",
    "X14n0288_010:0263a18": "以惑為取陰從取生故名取陰如草糠火或陰屬取名取陰如王臣湛入",
    "X14n0288_010:0264a01": "合湛者上湛六識湛精下湛八識湛體六湛精明元八識所分今既入合",
    "X14n0288_010:0264a02": "妙湛兩湛相冥是其邊際。",
    "X14n0288_010:0264a03": "阿難。若復有人。徧滿十方。所有虗空。盈滿七寶持以奉上。微塵諸佛。承事供",
    "X14n0288_010:0264a04": "養。心無虗度。於意云何。是人以此施佛因緣。得福多。不。阿難答言。虗空無盡。",
    "X14n0288_010:0264a05": "珍寶無邊。昔有眾生。施佛七錢。捨身。猶獲轉輪王位。況復現前虗空既窮。佛",
    "X14n0288_010:0264a06": "土充徧。皆施珍寶。窮劫思議。尚不能及。是福。云何更有邊際。佛告阿難。諸佛",
    "X14n0288_010:0264a07": "如來語無虗妄。若復有人。身具四重。十波羅夷瞬息。即經此方。他方阿鼻地",
    "X14n0288_010:0264a08": "獄。乃至窮盡十方無間。靡不經歷。能以一念。將此法門。於末劫中。開示未學。",
    "X14n0288_010:0264a09": "是人罪障應念銷滅。變其所受地獄苦因。成安樂國。得福。超越前之施人。百",
    "X14n0288_010:0264a10": "倍千倍。千萬億倍。如是乃至算數譬喻所不能及。阿難。若有眾生。能誦此經。",
    "X14n0288_010:0264a11": "能持此呪。如我廣說窮劫不盡。依我教言。如教行道。直成菩提。無復魔業。佛",
    "X14n0288_010:0264a12": "說此經已。比丘。比丘尼。優婆塞。優婆夷。一切世間天人阿修羅。及諸他方菩",
    "X14n0288_010:0264a13": "薩二乘聖仙童子。并初發心。大力鬼神。皆大歡喜。作禮而去。",
    "X14n0288_010:0264a14": "若復下校量福勝盈寶奉施不如將此法門開示末劫此名流通之益也",
    "X14n0288_010:0264a15": "俱舍云分別種種法門皆為弘持若正說者佛正教法便住世間所以者",
    "X14n0288_010:0264a16": "何。〔頌曰〕大師世眼久已閉堪為證者多散滅不見真理無制人由鄙尋思",
    "X14n0288_010:0264a17": "亂聖教釋曰堪為證者謂佛正教法由多散滅故不能引證如惟則師引",
    "X14n0288_010:0264a18": "天台釋悉檀云悉徧也檀施也而天台亦無所據乃取思大之說而思大",
    "X14n0288_010:0265a01": "之說亦非引證之言此皆文獻可徵而不徵之咎也又如清涼以五蘊約",
    "X14n0288_010:0265a02": "三世釋六十二見由不引教乃以尋思為斷遂有彼失故茲著疏釋例皆",
    "X14n0288_010:0265a03": "引聖言而為證量。",
    "X14n0288_010:0265a04": "鎮澄讚曰　楞嚴海會。阿難因緣。摩登伽女意牽纏。光攝世尊前。顯性拔還。",
    "X14n0288_010:0265a05": "唱誦利人天。",
    "X14n0288_010:0265a06": "真鑑偈曰　稽首本師說法主。異口同音諸世尊。佛頂顯密首楞嚴。即非十",
    "X14n0288_010:0265a07": "界如來藏。圓通本尊觀自在。各入圓明眾聖賢。三尊威力默加持。秘旨微言",
    "X14n0288_010:0265a08": "令開發。註釋不違於本意。始終語脉得融通。契機契理契佛心。於佛智海同",
    "X14n0288_010:0265a09": "消滴。倘獲管窺符聖意。流通緣具速傳持。見聞現未結良因。同證聞熏不思",
    "X14n0288_010:0265a10": "議。",
    "X14n0288_010:0265a11": "傳如截流曰　如是法門。先過去世界。恒沙劫中。微塵如來。乘此心開。得無",
    "X14n0288_010:0265a12": "上道。識陰若盡。則汝現前諸根互用。從互用中。能入菩薩金剛乾慧。圓明精",
    "X14n0288_010:0265a13": "心。於中發化。如淨琉璃。內含寶月。如是乃超十信十住十行十迴向四加行",
    "X14n0288_010:0265a14": "心菩薩所行金剛十地。等覺圓明。入於如來玅莊嚴海。圓滿菩提。歸無所得。",
    "X14n0288_010:0265a15": "知菩提尚不可得。何況他物。能達斯旨。羣魔自息矣。言從互用能入菩薩金",
    "X14n0288_010:0265a16": "剛乾慧。此通指金剛之智。不獨指信前為乾慧。故言如是乃超十信等位。又",
    "X14n0288_010:0265a17": "言菩薩所行金剛十地。細研超及行字。知乾慧通徹諸位甚明。前云經文錯",
    "X14n0288_010:0265a18": "綜者。以此。魔境之後。重請修斷五陰諸相。答文其要云。理須頓悟。乘悟併銷。",
    "X14n0288_010:0266a01": "事非頓除因次第盡。故佛責言。我已示汝劫波羅巾。何所不明。再此詢問。汝",
    "X14n0288_010:0266a02": "應將此妄想根元心得開通者。明自利也。傳示將來末法之中。令識虗妄者。",
    "X14n0288_010:0266a03": "明利他也。深厭自生知有涅槃不戀三界者。明功用也。正宗止此。下惟廣明",
    "X14n0288_010:0266a04": "勝益。結勸弘持。為流通分耳。是經始緣阿難不了佛身非色。聲亦非聲。致登",
    "X14n0288_010:0266a05": "伽婬躬幻呪之所轉。佛乃因其發心徵其心。因其見相辯其見。以至四科七",
    "X14n0288_010:0266a06": "大至於盡經。重請五陰盡相曾未外此。是故能了頂光化佛。色聲本幻。如是",
    "X14n0288_010:0266a07": "則摩登在夢受轉者。其誰耶。噫。大佛頂之為教也亦至矣。當於現量。一體形",
    "X14n0288_010:0266a08": "教。以及文言可也。又悟象忘言。今截流意也。",
    "X14n0288_010:0266a10": "皇明天啟元年秋九月重陽日告竣",
    "X14n0288_010:0266a12": "音釋",
    "X14n0288_010:0266a13": "殫(音丹)。緒(音序)。熠(羊入切)。樞(昌朱切)。灣(烏關切)。孽(魚列切)。綴(陟衛切)。秉(音丙)。",
    "X14n0288_010:0266a14": "媛(于願切)。霰(蘇見切)。褫(勑爾切)。串(古患切)。",
    "X14n0288_010:0267a02": " 題楞嚴疏解後",
    "X14n0288_010:0267a03": "佛弟子極聰明者莫如阿難。大凡聰明之人極是誤事。何以故。惟聰明生意",
    "X14n0288_010:0267a04": "見。意見一生便不忍捨割。[遄而+王][遄而+王]溺于愛河慾海者皆極聰明之人。阿難惟聰",
    "X14n0288_010:0267a05": "明之極不忍捨割。直至迦葉時方得度為第二祖。然必待迦葉力擯不與話",
    "X14n0288_010:0267a06": "言。又待大眾星散視之如仇。故阿難慌忙無措。及至無可。奈何之極。然後捨",
    "X14n0288_010:0267a07": "却從前見解。方乃印可迦葉傳法為第二祖。設使阿難猶有一毫聰明可倚。",
    "X14n0288_010:0267a08": "何以悟此妄身其微如塵其幻如漚。其不溺于愛河慾海者幾希。故佛說楞",
    "X14n0288_010:0267a09": "嚴。無非為阿難聰明難捨開方便門種種曉諭直使還其本來面目。真于愛",
    "X14n0288_010:0267a10": "河慾海中接引援拔也。陸象山有言。此理與溺于利欲之人即易入。與溺于",
    "X14n0288_010:0267a11": "意見之人言難入。人謂象山之學近禪。豈謂是歟。不知學無禪儒。妄自分別。",
    "X14n0288_010:0267a12": "此有宋諸儒不唯意見用事。亦多利慾昏心。試參楞嚴必不妄生分別打破"
}