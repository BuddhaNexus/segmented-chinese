{
    "T27n1545_130:0674c22": "阿毘達磨大毘婆沙論卷第一百",
    "T27n1545_130:0674c23": "三十",
    "T27n1545_130:0674c25": "五百大阿羅漢等造",
    "T27n1545_130:0674c26": "三藏法師玄奘奉 詔譯",
    "T27n1545_130:0674c27": "大種蘊第五中大造納息第一之四",
    "T27n1545_130:0674c28": "[0674c28] 問如是四食。幾牽當有令現在前。幾持今",
    "T27n1545_130:0674c29": "有令相續住。有作是說。一牽當有令現",
    "T27n1545_130:0675a01": "在前。謂意思食。三持今有令相續住。謂餘",
    "T27n1545_130:0675a02": "三食。或有說者。二牽當有。謂意思識。二持",
    "T27n1545_130:0675a03": "今有謂餘二食。有餘師說。三牽當有。謂觸",
    "T27n1545_130:0675a04": "思識。一持今有。所謂段食。如是說者。四食盡",
    "T27n1545_130:0675a05": "牽當有令現在前。盡持今有令相續住。",
    "T27n1545_130:0675a06": "[0675a06] 問諸食於有。幾未生令生幾生已長養。有",
    "T27n1545_130:0675a07": "作是說。諸食於有。一未生令生。謂意思食。",
    "T27n1545_130:0675a08": "三生已長養。謂餘三食。復有說者。二未生令",
    "T27n1545_130:0675a09": "生。謂意思識。二生已長養。謂餘二食。有餘",
    "T27n1545_130:0675a10": "師說。三未生令生。謂觸思識。一生已長養。",
    "T27n1545_130:0675a11": "所謂段食。如是說者四食於有。皆未生令",
    "T27n1545_130:0675a12": "生生已長養。問何食於何法食事偏增。答",
    "T27n1545_130:0675a13": "段食養色根大種勝故。於色根大種食事",
    "T27n1545_130:0675a14": "偏增。觸食養心心所勝故。於心心所食事",
    "T27n1545_130:0675a15": "偏增。思食養後有勝故。於諸後有食事偏",
    "T27n1545_130:0675a16": "增。識食養名色勝故。於諸名色食事偏增",
    "T27n1545_130:0675a17": "問如說牽有義是食義等。此言為是因義。是",
    "T27n1545_130:0675a18": "緣義耶。設爾何失。二俱有過若是因義者。外",
    "T27n1545_130:0675a19": "香味觸於內諸處五因皆無。云何為食。若",
    "T27n1545_130:0675a20": "是緣義者除內自性。餘法皆是此增上緣。何",
    "T27n1545_130:0675a21": "故但說四種為食。有說。是因義。問若爾外",
    "T27n1545_130:0675a22": "香味觸於內諸處五因皆無。云何為食。答",
    "T27n1545_130:0675a23": "外香味觸為覺發因。令內香等得成食事。",
    "T27n1545_130:0675a24": "內香味觸於內諸處。有因義故說之為食。",
    "T27n1545_130:0675a25": "謂眼唯以觸處為食。耳鼻舌身色聲亦爾。",
    "T27n1545_130:0675a26": "香用香處觸處為食。味以味處觸處為食。",
    "T27n1545_130:0675a27": "觸處唯以觸處為食。心心所法三食為食。",
    "T27n1545_130:0675a28": "此中因義如理應思。有說。是緣義。問若爾",
    "T27n1545_130:0675a29": "除內自性。餘法皆是此增上緣。何故但說四",
    "T27n1545_130:0675b01": "種為食。答於內諸處增上緣法。有親有&#x758E;。",
    "T27n1545_130:0675b02": "有近有遠。有合不合。有在此生。有在餘",
    "T27n1545_130:0675b03": "生。諸親近合。在此生者。說之為食。&#x758E;遠不",
    "T27n1545_130:0675b04": "合在餘生者不說為食。故食唯四。此四皆",
    "T27n1545_130:0675b05": "於內十二處能為食事。然有增微如前所",
    "T27n1545_130:0675b06": "說。",
    "T27n1545_130:0675b07": "[0675b07] 問何故色處不立為食。有作是說。無食相",
    "T27n1545_130:0675b08": "故。有說。色處取時&#x9E81;重若於取時細輕者",
    "T27n1545_130:0675b09": "名食。要微細轉滋養身故。有說。色處不至",
    "T27n1545_130:0675b10": "而取。食唯至取。非身不合成食事故。有說。",
    "T27n1545_130:0675b11": "色處至變壞位食事方成。謂水所浸爛。火",
    "T27n1545_130:0675b12": "所熟變。風所動搖。然後方成食。所作事非",
    "T27n1545_130:0675b13": "色未變。得名為食。故色非食香等不爾。",
    "T27n1545_130:0675b14": "有餘師說。若色是食。眼見色時應除飢渴。",
    "T27n1545_130:0675b15": "若然施主所費則為唐捐。有餘復言。若色是",
    "T27n1545_130:0675b16": "食。諸出家者眼見色時應犯遠離非時食",
    "T27n1545_130:0675b17": "法。或有說者。若色是食則色界天應受段",
    "T27n1545_130:0675b18": "食取諸色故。當知後三所說乖理。香觸亦",
    "T27n1545_130:0675b19": "有如斯過故。應知前四所說者好。問若色",
    "T27n1545_130:0675b20": "非食經云何通。如世尊言。長者汝所施食。",
    "T27n1545_130:0675b21": "色香味具甚為妙好。答色雖非食。為欲發",
    "T27n1545_130:0675b22": "起施主思故佛作是說。謂佛讚美所施食",
    "T27n1545_130:0675b23": "時。施主便發殊勝思願。快哉如來讚受我食。",
    "T27n1545_130:0675b24": "我當必獲殊勝福利。問若讚色具色非食",
    "T27n1545_130:0675b25": "者。亦讚香等俱應非食。彼既是食此亦應",
    "T27n1545_130:0675b26": "然。答佛於此中不欲簡別是食非食。但",
    "T27n1545_130:0675b27": "欲發起施主思願說此契經。若此讚說即",
    "T27n1545_130:0675b28": "是食者觸非所讚便應非食。",
    "T27n1545_130:0675b29": "[0675b29] 問段食是何義。答分段而食故名段食。問若",
    "T27n1545_130:0675c01": "爾所飲吮等非段食耶。答從多分說是故",
    "T27n1545_130:0675c02": "無過。復有說者。飲吮等時亦作分段。有餘",
    "T27n1545_130:0675c03": "師言。從初而說。謂劫初時人受用地味。皆",
    "T27n1545_130:0675c04": "作分段而吞噉之因名段食。",
    "T27n1545_130:0675c05": "[0675c05] 問佛說段食。有&#x9E81;有細云何應知&#x9E81;細差",
    "T27n1545_130:0675c06": "別。答集異門說。段食&#x9E81;細互相觀待而可了",
    "T27n1545_130:0675c07": "知。謂水族中小為大食。傳相觀待&#x9E81;細得",
    "T27n1545_130:0675c08": "成。如底民耆羅耆羅所食是&#x9E81;。底民耆羅",
    "T27n1545_130:0675c09": "所食為細。底民耆羅所食是&#x9E81;。底民所食為",
    "T27n1545_130:0675c10": "細。底民所食是&#x9E81;。大魚龜&#x9F08;及末羯羅失",
    "T27n1545_130:0675c11": "獸摩羅等所食為細。大魚&#x9F08;等所食是&#x9E81;。餘",
    "T27n1545_130:0675c12": "水行虫所食為細。諸陸族中象馬駝等所食",
    "T27n1545_130:0675c13": "是&#x9E81;。羊鹿&#x732A;等所食為細。羊鹿&#x732A;等所食是",
    "T27n1545_130:0675c14": "&#x9E81;。兔&#x732B;狸等所食為細。兔&#x732B;狸等所食是&#x9E81;。",
    "T27n1545_130:0675c15": "餘陸行虫所食為細。空行族中諸妙翅鳥所",
    "T27n1545_130:0675c16": "食是&#x9E81;。鵝雁孔雀鸚鵡舍利命命鳥等所食",
    "T27n1545_130:0675c17": "為細。鵝雁孔雀等所食是&#x9E81;。餘空行類所食",
    "T27n1545_130:0675c18": "為細。有作是說。若諸有情以草木等而為",
    "T27n1545_130:0675c19": "食者所食是&#x9E81;。以餅飯等而為食者所食",
    "T27n1545_130:0675c20": "是細。有餘師說。以餅飯等而為食者所食",
    "T27n1545_130:0675c21": "是&#x9E81;。以酥油等而為食者所食是細。有餘",
    "T27n1545_130:0675c22": "復說。面門吞噉諸食是&#x9E81;。臍毛孔入諸食",
    "T27n1545_130:0675c23": "為細。謂胎藏中諸有情類食從臍入。唯諸菩",
    "T27n1545_130:0675c24": "薩食從一切毛孔而入。有作是言。若食噉",
    "T27n1545_130:0675c25": "已有等流者此食是&#x9E81;。無等流者此食為",
    "T27n1545_130:0675c26": "細。如蘇陀味香為食等。",
    "T27n1545_130:0675c27": "[0675c27] 問觸思識食有&#x9E81;細不。若有者何故契經唯",
    "T27n1545_130:0675c28": "說段食有&#x9E81;細。若無者何故段食有&#x9E81;細",
    "T27n1545_130:0675c29": "非餘耶。答觸思識食亦有&#x9E81;細。界地相待",
    "T27n1545_130:0676a01": "故。謂欲界是&#x9E81;色界為細。色界是&#x9E81;。無色",
    "T27n1545_130:0676a02": "界為細。初靜慮是&#x9E81;。第二靜慮為細。乃至",
    "T27n1545_130:0676a03": "無所有處是&#x9E81;。非想非非想處為細。問若爾",
    "T27n1545_130:0676a04": "何故契經不說。答應說而不說者當知此",
    "T27n1545_130:0676a05": "義有餘。有說。契經舉初顯後。已說段食有",
    "T27n1545_130:0676a06": "&#x9E81;細當知餘食亦有&#x9E81;細有說。段食由四",
    "T27n1545_130:0676a07": "因緣。有多少故&#x9E81;細可知。餘食不爾。一追",
    "T27n1545_130:0676a08": "求故。二積集故。三受用故。四等流故。追求故",
    "T27n1545_130:0676a09": "者。謂諸有情追求段食。有多有少。所求多",
    "T27n1545_130:0676a10": "者是&#x9E81;所求少者為細。積集故者。謂諸有",
    "T27n1545_130:0676a11": "情積集段食有多有少所集多者是&#x9E81;所",
    "T27n1545_130:0676a12": "集少者是細。受用故者。謂諸有情受用段食",
    "T27n1545_130:0676a13": "有多有少。所受多者是&#x9E81;所受少者是細。",
    "T27n1545_130:0676a14": "等流故者。謂諸有情段食等流有多有少。等",
    "T27n1545_130:0676a15": "流多者所食是&#x9E81;等流少者所食是細。有說。",
    "T27n1545_130:0676a16": "段食觀待諸處可說&#x9E81;細餘食不爾。謂香",
    "T27n1545_130:0676a17": "味觸觀待色聲可說為細。觀待意法可說",
    "T27n1545_130:0676a18": "為&#x9E81;觸思識三意法處攝。此於諸處唯細",
    "T27n1545_130:0676a19": "非&#x9E81;無異觀待不說&#x9E81;細。",
    "T27n1545_130:0676a20": "[0676a20] 問於何界有幾食。答欲界具四段食偏增。",
    "T27n1545_130:0676a21": "色界有三。觸食偏增。無色亦三。下三無色思",
    "T27n1545_130:0676a22": "食偏增。非想非非想處識食偏增。有說。非想",
    "T27n1545_130:0676a23": "非非想處亦思食增。一思能感八十千劫壽",
    "T27n1545_130:0676a24": "量果故。問於何趣有幾食。答地獄具四。識",
    "T27n1545_130:0676a25": "食偏增。問地獄之中有何段食。答飲鎔銅",
    "T27n1545_130:0676a26": "汁。吞熱鐵丸。以為段食。問夫為食者有所",
    "T27n1545_130:0676a27": "滋益。此物入身燒脣舌齶咽喉胸腹。從下",
    "T27n1545_130:0676a28": "出已焰赫轉增舉身燋然。云何名食。答雖為",
    "T27n1545_130:0676a29": "燒惱而有食相。初入身時暫除飢渴故。傍",
    "T27n1545_130:0676b01": "生具四。隨一偏增。種類處所有差別故。鬼",
    "T27n1545_130:0676b02": "趣具四。思食偏增。曾聞一時尊者滿願為乞",
    "T27n1545_130:0676b03": "食故。將入布色羯邏伐底城。於城門前忽",
    "T27n1545_130:0676b04": "然見一老餓鬼女。問言汝今何為住此鬼女",
    "T27n1545_130:0676b05": "反問尊見我耶。尊答如是。鬼女便曰。我夫",
    "T27n1545_130:0676b06": "入城希此城中有長者等癰腫潰爛。當因",
    "T27n1545_130:0676b07": "擠搦收取膿血還共食之。為是我今於此",
    "T27n1545_130:0676b08": "住待。復問汝夫入來久近。鬼女答曰。飢渴所",
    "T27n1545_130:0676b09": "迷不憶我夫入城久近。然唯記此城邊大",
    "T27n1545_130:0676b10": "河。七移城南七移城北。于今未還。尊者愍",
    "T27n1545_130:0676b11": "傷悒然捨去。如是鬼女飢渴多時。希望所持",
    "T27n1545_130:0676b12": "身相續住。故知鬼趣思食偏增。人及欲天皆",
    "T27n1545_130:0676b13": "具四食。然彼種類段食偏增。色無色天如界",
    "T27n1545_130:0676b14": "中說。",
    "T27n1545_130:0676b15": "[0676b15] 問於何生有幾食。答卵生具四。觸食偏增。",
    "T27n1545_130:0676b16": "有說思食增。云何知然。如集異門說。海中",
    "T27n1545_130:0676b17": "有獸時出海濱。於沙潬中產生諸卵。以沙",
    "T27n1545_130:0676b18": "埋覆還入海中。彼在卵[穀-禾+卵]。憶念母故身不",
    "T27n1545_130:0676b19": "爛壞。謂憶念母先孚煖時所有觸故。若忘",
    "T27n1545_130:0676b20": "其母身便爛壞。有餘師說。若母憶念卵中",
    "T27n1545_130:0676b21": "子者卵則不壞。母若忘之彼卵便壞。此不",
    "T27n1545_130:0676b22": "應理。所以者何。勿以他食能持自命。是",
    "T27n1545_130:0676b23": "故前說於理為善。胎生具四。段食偏增。濕",
    "T27n1545_130:0676b24": "生具四。觸食偏增。化生具四。隨一偏增。種",
    "T27n1545_130:0676b25": "類處所有差別故。",
    "T27n1545_130:0676b26": "[0676b26] 所說食聲有二差別。一世俗。二勝義。世俗者",
    "T27n1545_130:0676b27": "如世間言。有殘食瓶無殘食瓶。又如世間",
    "T27n1545_130:0676b28": "說城邑食。所謂此食出吉祥城此食出呾",
    "T27n1545_130:0676b29": "叉翅羅城。此食出奢羯羅城。此食出寂靜",
    "T27n1545_130:0676c01": "宮。如是等又如讚者說諸食名。謂剌雉多",
    "T27n1545_130:0676c02": "食。牟地多食。佛所讚食。四方食等。又如經",
    "T27n1545_130:0676c03": "說。順食逆食。言順食者。如世尊言。苾芻當",
    "T27n1545_130:0676c04": "知一切有食。謂天暴雨其滴洪澍諸山。谿",
    "T27n1545_130:0676c05": "谷最先盈滿。谿谷滿已小溝澗滿。小溝澗滿",
    "T27n1545_130:0676c06": "已。大溝澗滿。大溝澗滿已。小江河滿。小江河",
    "T27n1545_130:0676c07": "滿已。大江河滿。大江河滿已。大海盈滿。言",
    "T27n1545_130:0676c08": "逆食者。如世尊言。苾芻當知一切有食。大",
    "T27n1545_130:0676c09": "海有食。謂大江河。大江河有食。謂小江河",
    "T27n1545_130:0676c10": "小江河有食。謂大溝澗。大溝澗有食。謂小",
    "T27n1545_130:0676c11": "溝澗。小溝澗有食。所謂谿谷。谿谷有食。謂",
    "T27n1545_130:0676c12": "天暴雨。勝義食者。謂此四食真實資益諸有",
    "T27n1545_130:0676c13": "情故。",
    "T27n1545_130:0676c14": "[0676c14] 問諸段皆食耶。答應作四句。有段非食。謂",
    "T27n1545_130:0676c15": "以段為緣。不能長益諸根大種。有食非",
    "T27n1545_130:0676c16": "段謂。以觸思識為緣。而能長益諸根大種。",
    "T27n1545_130:0676c17": "有段亦食。謂以段為緣。而能長益諸根大",
    "T27n1545_130:0676c18": "種。有非段非食。謂以觸思識為緣。不能",
    "T27n1545_130:0676c19": "長益諸根大種。如段食有四句。如是識思",
    "T27n1545_130:0676c20": "觸食各有四句。皆應廣說。如是差別成十",
    "T27n1545_130:0676c21": "六句。問不能長益諸根大種便非食耶。答",
    "T27n1545_130:0676c22": "如是。所以者何。前說長益是食相故。問今",
    "T27n1545_130:0676c23": "現見有食已痛逼。乃至或令捨於身擔。云",
    "T27n1545_130:0676c24": "何長益是食相耶。答雖所飲食有損有益。",
    "T27n1545_130:0676c25": "但今說食謂益非損。益有二時。一初食時。",
    "T27n1545_130:0676c26": "二消化時。或有消化時損。初食時益。如食",
    "T27n1545_130:0676c27": "美毒此亦名食或有初食時損。消化時益。",
    "T27n1545_130:0676c28": "如服苦藥此亦名食。由此二種隨於一",
    "T27n1545_130:0676c29": "時作食事故。皆得名食。故說長益名為",
    "T27n1545_130:0677a01": "食相。有說彼類食已初雖不安。後變吐時",
    "T27n1545_130:0677a02": "還能為益。故先所說食自相成。經說苾芻如",
    "T27n1545_130:0677a03": "是四食。能令部多有情安住。及能攝益求",
    "T27n1545_130:0677a04": "有有情。問此經所說部多求有二種有情云",
    "T27n1545_130:0677a05": "何差別。答住本有名部多。住中有名求",
    "T27n1545_130:0677a06": "有。於六處門求當有故。有說聖名部多。",
    "T27n1545_130:0677a07": "異生名求有。彼類多求當來有故。有說。無",
    "T27n1545_130:0677a08": "學名部多。學名求有。彼容希求當來有故。",
    "T27n1545_130:0677a09": "問部多有情亦可攝益。求有有情亦可安住。",
    "T27n1545_130:0677a10": "如何但說能令部多有情安住。及能攝益求",
    "T27n1545_130:0677a11": "有有情。答此契經文俱應作二種說。而不",
    "T27n1545_130:0677a12": "說者當知此義有餘。有說。此中欲以種種",
    "T27n1545_130:0677a13": "文種種說莊嚴於義令易解故。有說。此中",
    "T27n1545_130:0677a14": "欲現二門二略。乃至廣說。有說。本有安住",
    "T27n1545_130:0677a15": "最經多時。聖與無學求暫安住。於此義顯",
    "T27n1545_130:0677a16": "說安住言。餘不如是不說安住。",
    "T27n1545_130:0677a17": "[0677a17] 經說苾芻如是四食。是眾病本。是癰瘡本。是",
    "T27n1545_130:0677a18": "毒箭本。是老死因。是老死緣。問食亦能為安",
    "T27n1545_130:0677a19": "樂根本。如世尊說。道依資糧涅槃依道。由",
    "T27n1545_130:0677a20": "道樂故得樂涅槃。道之資糧食為上首。何",
    "T27n1545_130:0677a21": "故說是病等本耶。答為止有情食段欲故。",
    "T27n1545_130:0677a22": "彼由貪食起諸惡行招感劇苦。是故世尊",
    "T27n1545_130:0677a23": "作如是說。設諸段食唯現樂因。智者尚應",
    "T27n1545_130:0677a24": "不生耽嗜。以起惡業招當苦故。況為現",
    "T27n1545_130:0677a25": "身眾病本等。是故智者不應染著。佛為此",
    "T27n1545_130:0677a26": "故說是契經。",
    "T27n1545_130:0677a27": "[0677a27] 經說苾芻應觀段食如曠野子肉。應觀觸",
    "T27n1545_130:0677a28": "食如新剝皮牛。應觀思食如火坑炎炭。應",
    "T27n1545_130:0677a29": "觀識食如三百利鉾。問云何苾芻應觀段",
    "T27n1545_130:0677b01": "食如曠野子肉。答譬如夫妻唯有一子。面",
    "T27n1545_130:0677b02": "貌端正憐愛情深。值國飢荒欲詣他土。行",
    "T27n1545_130:0677b03": "至曠野遂絕&#x7CC7;糧。前路尚遙不食數日。皆",
    "T27n1545_130:0677b04": "困將死。其夫竊念。路遠糧絕命在須臾。我等",
    "T27n1545_130:0677b05": "三人理不俱濟。豈得相守俱喪。此中今若一",
    "T27n1545_130:0677b06": "人充食。則死一存二猶勝俱亡。若以我供",
    "T27n1545_130:0677b07": "慮妻志渜悲恨自絕不能出難。若以妻",
    "T27n1545_130:0677b08": "供恐兒失母亦不存活。便為兩失。然所愛",
    "T27n1545_130:0677b09": "子我等所生。夫妻若存子容可得。宜捨子",
    "T27n1545_130:0677b10": "命度茲曠野。作是念已悲不自勝。妻便怪",
    "T27n1545_130:0677b11": "之前問其故。夫乃具以所念告之。妻聞哽",
    "T27n1545_130:0677b12": "咽悶絕擗地。良久乃穌號哭呼天稱冤酷",
    "T27n1545_130:0677b13": "毒夫乃徐喻久而許之。於是夫妻抱子嗚唼。",
    "T27n1545_130:0677b14": "失聲悲叫何期苦哉。涕咽多時乃盡子命。破",
    "T27n1545_130:0677b15": "析為脯充路資糧。每欲食時夫妻相哭。稱",
    "T27n1545_130:0677b16": "言子子雨淚而食。食已嗟惋自責自咎。然彼",
    "T27n1545_130:0677b17": "夫妻自初籌議。乃至食已隨路行時。曾無歡",
    "T27n1545_130:0677b18": "情唯念愛子。如是行者住空閑處。終不",
    "T27n1545_130:0677b19": "放逸正思惟妻。生一可愛妙善法子。心常",
    "T27n1545_130:0677b20": "念之初無捨離。厭生死境趣涅槃方。於長",
    "T27n1545_130:0677b21": "時修資緣匱乏。為持聖道所依苦身。捨所",
    "T27n1545_130:0677b22": "專修入城乞食。與不放逸正思惟俱。自捨",
    "T27n1545_130:0677b23": "空閑乃至食已。曾無染著歡樂之心。唯念",
    "T27n1545_130:0677b24": "所捨專修之法。苾芻如是於段食中。應觀",
    "T27n1545_130:0677b25": "如前曠野子肉。若於段食已斷遍知者。於",
    "T27n1545_130:0677b26": "五欲愛亦斷遍知。同一制伏一對治故。若五",
    "T27n1545_130:0677b27": "欲愛已斷遍知。則無一結未斷遍知。能繫",
    "T27n1545_130:0677b28": "縛彼還生欲界。此依離欲愛得不還果。順",
    "T27n1545_130:0677b29": "下分結盡密意而說。問云何苾芻應觀觸食",
    "T27n1545_130:0677c01": "如新剝皮牛。答假如其牛有過於主。欲令",
    "T27n1545_130:0677c02": "苦故生剝去皮。其牛爾時以無皮故。隨所",
    "T27n1545_130:0677c03": "住止若地若空。所有諸虫競來唼食。為去",
    "T27n1545_130:0677c04": "虫故揩觸蕃籬草木壁等轉增苦痛。彼牛",
    "T27n1545_130:0677c05": "爾時寧有少樂。觸與未觸皆受大苦。如是",
    "T27n1545_130:0677c06": "諸有寧有少樂。生與未生無不皆苦。苾芻",
    "T27n1545_130:0677c07": "如是應觀觸食。猶如所說新剝皮牛。若",
    "T27n1545_130:0677c08": "於觸食已斷遍知者。便於三受亦斷遍知。",
    "T27n1545_130:0677c09": "諸受以觸為緣生故。如經言觸緣受。若",
    "T27n1545_130:0677c10": "於三受已斷遍知。則所作已辦故應思擇",
    "T27n1545_130:0677c11": "求斷觸食。此依越有頂得阿羅漢果。一切",
    "T27n1545_130:0677c12": "結盡密意而說。",
    "T27n1545_130:0677c13": "[0677c13] 云何苾芻應觀思食如火坑焰炭。答如近",
    "T27n1545_130:0677c14": "城邑有大火坑。無焰無煙焰炭盈滿。有不",
    "T27n1545_130:0677c15": "愚稚非騃智人見已念言。此大火坑焰炭盈",
    "T27n1545_130:0677c16": "滿。我若墮者必死無疑。作是念已便起思",
    "T27n1545_130:0677c17": "願。求欲遠之即便捨去。諸有癡幼頑無智人",
    "T27n1545_130:0677c18": "見已念言。此坑之中紅赫可愛。便即投趣受",
    "T27n1545_130:0677c19": "苦命終。如彼智者見大火坑怖而遠避。如",
    "T27n1545_130:0677c20": "是諸聖於後有思深生厭捨。如無智者投",
    "T27n1545_130:0677c21": "大火坑受苦喪命。如是異生起後有思。受",
    "T27n1545_130:0677c22": "無邊苦失於慧命。苾芻如是應觀思食。如",
    "T27n1545_130:0677c23": "上所說焰炭火坑。若於思食已斷遍知者。",
    "T27n1545_130:0677c24": "便於三愛亦斷遍知。以彼三愛是起因故。",
    "T27n1545_130:0677c25": "如契經說。業為因故生。愛為因故起。若於",
    "T27n1545_130:0677c26": "三愛已斷遍知。則所作已辦故應思擇求斷",
    "T27n1545_130:0677c27": "思食。此亦依越有頂得阿羅漢果一切結",
    "T27n1545_130:0677c28": "盡密意而說。",
    "T27n1545_130:0677c29": "[0677c29] 問云何苾芻應觀識食如三百利鉾。答假",
    "T27n1545_130:0678a01": "如有人於日初分被百鉾[矛*(替-曰+貝)]。日中分時亦",
    "T27n1545_130:0678a02": "百鉾[矛*(替-曰+貝)]。於日後分亦百鉾[矛*(替-曰+貝)]。如是日日受",
    "T27n1545_130:0678a03": "三百鉾。乃至盡壽。其人爾時舉體皆瘡。無",
    "T27n1545_130:0678a04": "少完全如芥子許。如是行者於日日中。恒",
    "T27n1545_130:0678a05": "為三百異境所引。如利鉾心於所專修。而",
    "T27n1545_130:0678a06": "為侵害乃至盡壽。令所修習多諸瘡疣。苾",
    "T27n1545_130:0678a07": "芻如是應觀識食。如上所說三百利鉾。若",
    "T27n1545_130:0678a08": "於識食已斷遍知者。則於名色亦斷遍知。",
    "T27n1545_130:0678a09": "以識是彼名色緣故。如契經說識緣名色。",
    "T27n1545_130:0678a10": "若於名色已斷遍知。則所作已辦故應思擇",
    "T27n1545_130:0678a11": "求斷識食。此依越有頂得阿羅漢果一切",
    "T27n1545_130:0678a12": "結盡密意而說。",
    "T27n1545_130:0678a13": "[0678a13] 問餘食亦如三百鉾不。若亦如三百鉾者。",
    "T27n1545_130:0678a14": "何故但說觀識食耶。若不如三百鉾者。何",
    "T27n1545_130:0678a15": "故唯識食如三百鉾非餘食耶。答餘食亦",
    "T27n1545_130:0678a16": "應如三百鉾。如以此觀識食。亦應以此",
    "T27n1545_130:0678a17": "觀餘三食。而契經但說觀識食者。當知此",
    "T27n1545_130:0678a18": "是有餘之說。有說。此經示最後邊。顯前所",
    "T27n1545_130:0678a19": "說諸食亦爾。有餘師言。心性剛強最難調",
    "T27n1545_130:0678a20": "伏。佛為呵責以三百鉾而為譬喻。餘食自",
    "T27n1545_130:0678a21": "以餘門說喻。有說此經隨顯勝說。是故無",
    "T27n1545_130:0678a22": "過。前三喻中理有通者皆以此釋。如契經",
    "T27n1545_130:0678a23": "說。此吠羅摩婆羅門。以如是諸妙飲食。布",
    "T27n1545_130:0678a24": "施摩訶娑羅婆羅門眾。有以飲食布施贍",
    "T27n1545_130:0678a25": "部林中異生。此獲施福果大於彼。問此契",
    "T27n1545_130:0678a26": "經中為說何等。名為贍部林中異生。有作",
    "T27n1545_130:0678a27": "是說。贍部洲中諸有腹者皆此所說。有說。諸",
    "T27n1545_130:0678a28": "有外仙已離欲染是此所說。有言此是近佛",
    "T27n1545_130:0678a29": "菩薩。理不應然。諸有布施近佛菩薩所獲",
    "T27n1545_130:0678b01": "施福。勝施俱胝阿羅漢眾。如是說者。此說",
    "T27n1545_130:0678b02": "已得順決擇分善根異生。其德勝彼婆羅門",
    "T27n1545_130:0678b03": "故。此經復言。若以飲食布施贍部林中異",
    "T27n1545_130:0678b04": "生。有以飲食施一預流。此獲施福果大於",
    "T27n1545_130:0678b05": "彼。由此已斷諸惡見故。三結盡故。離見所",
    "T27n1545_130:0678b06": "斷惡趣因故。作有邊際故。得預流果故。此",
    "T27n1545_130:0678b07": "經復言。若以飲食施百預流。有以飲食",
    "T27n1545_130:0678b08": "施一一來。此獲施福果大於彼。離修所斷",
    "T27n1545_130:0678b09": "惡趣因故。薄貪嗔癡故。得一來果故。此經",
    "T27n1545_130:0678b10": "復言。若以飲食施百一來。有以飲食施",
    "T27n1545_130:0678b11": "一不還。此獲施福果大於彼。由此已斷順",
    "T27n1545_130:0678b12": "下分結故。越欲界生故。得不還果故。此經",
    "T27n1545_130:0678b13": "復言。若以飲食施百不還。有以飲食施",
    "T27n1545_130:0678b14": "一阿羅漢。此獲施福果大於彼。由此已斷",
    "T27n1545_130:0678b15": "一切結故。越有頂生故。得阿羅漢果故。此",
    "T27n1545_130:0678b16": "經復言。若以飲食施百阿羅漢。有以飲食",
    "T27n1545_130:0678b17": "施一獨覺。此獲施福果大於彼。自能覺故。",
    "T27n1545_130:0678b18": "此經復言。若以飲食施百獨覺。有以飲食",
    "T27n1545_130:0678b19": "施一如來。此獲施福果大於彼。自能遍覺",
    "T27n1545_130:0678b20": "故。亦能覺他故。此經復言。若以飲食奉施",
    "T27n1545_130:0678b21": "如來。有造僧伽藍施四方僧眾。此獲施福",
    "T27n1545_130:0678b22": "果大於彼。以僧伽藍無障礙故。問施佛功",
    "T27n1545_130:0678b23": "德勝於施僧。此中施福皆先舉劣後舉其",
    "T27n1545_130:0678b24": "勝。何故此中先佛後僧。答即以是故先佛後",
    "T27n1545_130:0678b25": "僧。所以者何。若聲聞僧便不攝佛。若四方",
    "T27n1545_130:0678b26": "僧則亦攝佛。是福田僧苾芻僧故。若唯施佛",
    "T27n1545_130:0678b27": "但佛應受。僧眾不受故福為劣。若施僧眾。",
    "T27n1545_130:0678b28": "僧眾與佛俱應納受故福為勝。無障礙故。",
    "T27n1545_130:0678b29": "獲福無限故。雖所舉先佛後僧。而猶得名",
    "T27n1545_130:0678c01": "先劣後勝。",
    "T27n1545_130:0678c02": "[0678c02] 問所得果勝亦由勝思。何故世尊唯讚田勝。",
    "T27n1545_130:0678c03": "答世尊所化有二差別。一信慧具足。二有信",
    "T27n1545_130:0678c04": "無慧。於信慧具佛不讚田。彼自能知田非",
    "T27n1545_130:0678c05": "田故。於信無慧佛則讚田。彼不能知田",
    "T27n1545_130:0678c06": "非田故。然彼施果。或有欲令思勝故勝。或",
    "T27n1545_130:0678c07": "有欲令田勝故勝。而實果勝俱由二種。由",
    "T27n1545_130:0678c08": "此得成四句差別。謂有由田不由思勝。",
    "T27n1545_130:0678c09": "或有由思不由田勝。或有俱由二種故",
    "T27n1545_130:0678c10": "勝。或由二種俱劣故劣。問佛施舍利子。舍",
    "T27n1545_130:0678c11": "利子施佛。此二施福何者為多。答諸有欲",
    "T27n1545_130:0678c12": "令果由思勝者。彼說佛施福多。以佛施",
    "T27n1545_130:0678c13": "思於現前位。舍利子等尚不能知。何況能",
    "T27n1545_130:0678c14": "及。諸有欲令果由田勝者。彼說舍利子施",
    "T27n1545_130:0678c15": "福多。以佛福田三界中最勝故。",
    "T27n1545_130:0678c16": "[0678c16] 問預流果向為可施不。若可施者。前經何故",
    "T27n1545_130:0678c17": "不說。若不可施餘經所說復云何通。如說。",
    "T27n1545_130:0678c18": " 四向與四果  是真福田僧",
    "T27n1545_130:0678c19": " 具戒慧等持  施者獲大果",
    "T27n1545_130:0678c20": "[0678c20] 有說可施。謂衣服等非諸飲食。問若可施",
    "T27n1545_130:0678c21": "者。前經何故不說。答前所引經說施飲食。",
    "T27n1545_130:0678c22": "非衣服等是故不說。有說。此向亦可施食。",
    "T27n1545_130:0678c23": "但有攝取而無受用。謂毘呵羅中有入見",
    "T27n1545_130:0678c24": "道者。餘人為受所施食分。或將食時有入",
    "T27n1545_130:0678c25": "見道。施主以食置其膝上。或復安置曼荼",
    "T27n1545_130:0678c26": "羅中。問前所引經何故不說。答彼經唯說能",
    "T27n1545_130:0678c27": "受用者。此據攝取故不相違。有餘師言。此",
    "T27n1545_130:0678c28": "向不可施是故前經不說。問若爾者所引經",
    "T27n1545_130:0678c29": "頌當云何通。答彼頌欲顯補特伽羅由道",
    "T27n1545_130:0679a01": "差別成福田義。謂顯成就無漏道者施獲",
    "T27n1545_130:0679a02": "大果名真福田。不說爾時能受他施。前問",
    "T27n1545_130:0679a03": "可施不可施者。意問能受不能受故。",
    "T27n1545_130:0679a04": "說一切有部發智大毘婆沙論卷第一百三"
}