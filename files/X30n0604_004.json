{
    "X30n0604_004:0527c19": "妙法蓮華經句解卷第四",
    "X30n0604_004:0527c21": "錢塘廣照沙門　釋　聞達",
    "X30n0604_004:0527c22": "妙法蓮華經五百弟子授記品第八",
    "X30n0604_004:0527c23": "方便品云若我弟子自謂阿羅漢辟支佛者不聞",
    "X30n0604_004:0527c24": "不知諸佛如來但教化菩薩事此非佛弟子以是",
    "X30n0604_004:0528a01": "之故諸聲聞人願欲授記求成佛道然此品中如",
    "X30n0604_004:0528a02": "來明云千二百羅漢悉亦當作佛五百羅漢在此",
    "X30n0604_004:0528a03": "數中又第六品佛語大眾我諸弟子其數五百皆",
    "X30n0604_004:0528a04": "當授於記未來世咸得成佛已自分明何故復請",
    "X30n0604_004:0528a05": "願佛授記當知前品佛普同說是通記也今此品",
    "X30n0604_004:0528a06": "中請應身記是別記也方便品後身子領悟受華",
    "X30n0604_004:0528a07": "光記法說周也藥草品後四大弟子領解得記譬",
    "X30n0604_004:0528a08": "說周也化城品後樓那尊者受法明記陳如尊者",
    "X30n0604_004:0528a09": "五百羅漢受普明記千二百人次第蒙佛亦與授",
    "X30n0604_004:0528a10": "記第九品阿中難羅睺羅亦各授記二千聲聞同",
    "X30n0604_004:0528a11": "名寶相因緣周也法無異味等為眾生由機不同",
    "X30n0604_004:0528a12": "悟入有異。",
    "X30n0604_004:0528a13": "爾時富樓那彌多羅尼子。如序品解。",
    "X30n0604_004:0528a14": "從佛聞是智慧方便。即指前品所說化城方便智",
    "X30n0604_004:0528a15": "慧。",
    "X30n0604_004:0528a16": "隨宜說法。隨機宜樂而為說法。",
    "X30n0604_004:0528a17": "又聞授諸大弟子阿耨多羅三藐三菩提記。諸大",
    "X30n0604_004:0528a18": "弟子即前二周五人得授成佛記莂。",
    "X30n0604_004:0528a19": "復聞宿世因緣之事。即化城品舉昔王子覆講因",
    "X30n0604_004:0528a20": "緣。",
    "X30n0604_004:0528a21": "復聞諸佛有大自在神通之力。又聞諸佛有大智",
    "X30n0604_004:0528a22": "慧隨緣自在為佛乘故方便設三神力無礙一切通",
    "X30n0604_004:0528a23": "達。",
    "X30n0604_004:0528a24": "得未曾有心淨踊躍。得見未有三種勝事一聞諸",
    "X30n0604_004:0528b01": "佛智慧方便二聞聲聞得受道記三聞諸佛大自在",
    "X30n0604_004:0528b02": "力心地清淨所以喜躍。",
    "X30n0604_004:0528b03": "即從座起到於佛前。將有所請先且避席到於佛",
    "X30n0604_004:0528b04": "前。",
    "X30n0604_004:0528b05": "頭面禮足却住一面。頭面致敬接足作禮禮已却",
    "X30n0604_004:0528b06": "復住立一面。",
    "X30n0604_004:0528b07": "瞻仰尊顏目不暫捨。瞻視仰慕佛之尊顏眷戀之",
    "X30n0604_004:0528b08": "深目睛不瞬。",
    "X30n0604_004:0528b09": "而作是念。自心作念。",
    "X30n0604_004:0528b10": "世尊甚奇特。世尊甚是希奇尊特。",
    "X30n0604_004:0528b11": "所為希有。佛之所為最是罕有。",
    "X30n0604_004:0528b12": "隨順世間若干種性。善能隨順世間眾生有若干",
    "X30n0604_004:0528b13": "等種種之性。",
    "X30n0604_004:0528b14": "以方便知見而為說法。以方便智而為眾生說種",
    "X30n0604_004:0528b15": "種法。",
    "X30n0604_004:0528b16": "拔出眾生處處貪著。眾生之性無種不貪佛慈悲",
    "X30n0604_004:0528b17": "故隨病與藥拔出諸處種種毒根。",
    "X30n0604_004:0528b18": "我等於佛功德言不能宣。我等於佛所有功德以",
    "X30n0604_004:0528b19": "智劣故不能宣揚。",
    "X30n0604_004:0528b20": "唯佛世尊。唯有吾佛大覺世尊。",
    "X30n0604_004:0528b21": "能知我等深心本願。善能知我及以眾等求佛深",
    "X30n0604_004:0528b22": "心本時大願。",
    "X30n0604_004:0528b23": "爾時佛告諸比丘。佛語在會諸比丘眾。",
    "X30n0604_004:0528b24": "汝等見是富樓那彌多羅尼子不。名如序品即滿",
    "X30n0604_004:0528c01": "慈子汝等比丘見此人不。",
    "X30n0604_004:0528c02": "我常稱其於說法人中最為第一。十大弟子唯富",
    "X30n0604_004:0528c03": "樓那說法第一。",
    "X30n0604_004:0528c04": "亦常歎其種種功德。我亦常歎其人所植種種智",
    "X30n0604_004:0528c05": "慧神通功德。",
    "X30n0604_004:0528c06": "精勤護持助宣我法。精勤不懈善能護持助化宣",
    "X30n0604_004:0528c07": "揚佛之正法。",
    "X30n0604_004:0528c08": "能於四眾示教利喜。能於天人四眾之中開示教",
    "X30n0604_004:0528c09": "導利益令喜。",
    "X30n0604_004:0528c10": "具足解釋佛之正法。盡能具足解釋佛法。",
    "X30n0604_004:0528c11": "而大饒益同梵行者。大能饒益同聞佛法修淨行",
    "X30n0604_004:0528c12": "者。",
    "X30n0604_004:0528c13": "自捨如來無能盡其言論之辨。自從除了大覺如",
    "X30n0604_004:0528c14": "來餘無有人能窮其辯。",
    "X30n0604_004:0528c15": "汝等勿謂富樓那但能護持助宣我法。汝等莫謂",
    "X30n0604_004:0528c16": "此滿慈子但只能護助宣釋迦所說之法。",
    "X30n0604_004:0528c17": "亦於過去九十億諸佛所。又於過去久劫佛所。",
    "X30n0604_004:0528c18": "護持助宣佛之正法。愛護奉持贊助宣揚諸佛之",
    "X30n0604_004:0528c19": "法。",
    "X30n0604_004:0528c20": "於彼說法人中亦最第一。於彼過去諸佛之所說",
    "X30n0604_004:0528c21": "法人中亦為最上。",
    "X30n0604_004:0528c22": "又於諸佛所說空法。又於諸佛金口所說空寂之",
    "X30n0604_004:0528c23": "法。",
    "X30n0604_004:0528c24": "明了通達得四無礙智。於諸法性悉皆明達證得",
    "X30n0604_004:0529a01": "四種無礙之智一者法無礙智二者義無礙智三者",
    "X30n0604_004:0529a02": "詞無礙智四者樂說無礙智。",
    "X30n0604_004:0529a03": "常能審諦清淨說法無有疑惑。以有智故常能於",
    "X30n0604_004:0529a04": "法審實諦當離染清淨如法而說無有狐疑惑亂之",
    "X30n0604_004:0529a05": "心。",
    "X30n0604_004:0529a06": "具足菩薩神通之力。具足大乘菩薩所證一切神",
    "X30n0604_004:0529a07": "通智慧之力。",
    "X30n0604_004:0529a08": "隨其壽命常修梵行。隨其諸佛所應壽量常於佛",
    "X30n0604_004:0529a09": "所修諸淨行。",
    "X30n0604_004:0529a10": "彼佛世人咸皆謂之實是聲聞。而富樓那本是菩",
    "X30n0604_004:0529a11": "薩隱實揚權示聲聞相彼諸佛所世間之人見迹迷",
    "X30n0604_004:0529a12": "本咸謂尊者實是聲聞。",
    "X30n0604_004:0529a13": "而富樓那以斯方便。以此示迹巧權方便。",
    "X30n0604_004:0529a14": "饒益無量百千眾生。饒潤利益無量機緣。",
    "X30n0604_004:0529a15": "又化無量阿僧祇人令立阿耨多羅三藐三菩提。",
    "X30n0604_004:0529a16": "又復化導無數種人令其立志修等正覺。",
    "X30n0604_004:0529a17": "為淨佛土故。為欲清淨佛土之故。",
    "X30n0604_004:0529a18": "常作佛事教化眾生。隨佛所行名作佛事以己所",
    "X30n0604_004:0529a19": "得轉化他人。",
    "X30n0604_004:0529a20": "諸比丘富樓那亦於七佛。於過去世七佛之所。",
    "X30n0604_004:0529a21": "說法人中而得第一。說法最妙皆推第一。",
    "X30n0604_004:0529a22": "今於我所說法人中亦為第一。如昔無異。",
    "X30n0604_004:0529a23": "於賢劫中當來諸佛說法人中亦復第一。釋迦正",
    "X30n0604_004:0529a24": "當賢劫第四樓那於彼未來佛所說法人中亦為第",
    "X30n0604_004:0529b01": "一。",
    "X30n0604_004:0529b02": "而皆護持助宣佛法。於佛佛所悉皆如是。",
    "X30n0604_004:0529b03": "亦於未來護持助宣無量無邊諸佛之法。非特賢",
    "X30n0604_004:0529b04": "劫於未來世無邊佛所亦皆護持助宣正法。",
    "X30n0604_004:0529b05": "教化饒益無量眾生。教訓化誘饒益群生。",
    "X30n0604_004:0529b06": "令立阿耨多羅三藐三菩提。令其立志求於無上",
    "X30n0604_004:0529b07": "正等正覺。",
    "X30n0604_004:0529b08": "為淨佛土故。為欲清淨成佛國土。",
    "X30n0604_004:0529b09": "常勤精進教化眾生。常常勤苦修精進行化諸群",
    "X30n0604_004:0529b10": "生。",
    "X30n0604_004:0529b11": "漸漸具足菩薩之道。如是積劫漸漸修行具足菩",
    "X30n0604_004:0529b12": "薩所行之道。",
    "X30n0604_004:0529b13": "過無量阿僧祇劫。經過無量無數劫波。",
    "X30n0604_004:0529b14": "當於此土得阿耨多羅三藐三菩提。此土即是娑",
    "X30n0604_004:0529b15": "婆世界得成無上正徧知覺。",
    "X30n0604_004:0529b16": "號曰法明。尊者因地於諸佛法明了通達故至得",
    "X30n0604_004:0529b17": "果號曰法明從因得也。",
    "X30n0604_004:0529b18": "如來應供正徧知明行足善逝世間解無上士調御",
    "X30n0604_004:0529b19": "丈夫天人師佛世尊。此上十號如序品解。",
    "X30n0604_004:0529b20": "其佛以恒河沙等三千大千世界為一佛土。言所",
    "X30n0604_004:0529b21": "化境如是廣大。",
    "X30n0604_004:0529b22": "七寶為地。因作七支善根功德果上報土七寶莊",
    "X30n0604_004:0529b23": "嚴。",
    "X30n0604_004:0529b24": "地平如掌。佛心平故地面亦平。",
    "X30n0604_004:0529c01": "無有山陵溪澗溝壑。人心暴慢猶若高山稜層高",
    "X30n0604_004:0529c02": "峻貪欲熾盛喻如溪澗吞納眾流陰險如溝虗偽如",
    "X30n0604_004:0529c03": "壑佛土平正一切無也。",
    "X30n0604_004:0529c04": "七寶臺觀充滿其中。亭臺觀宇所遊之處皆功德",
    "X30n0604_004:0529c05": "成故云寶也處處皆然故云充滿。",
    "X30n0604_004:0529c06": "諸天宮殿近處虗空。上品戒善生欲界天四無量",
    "X30n0604_004:0529c07": "心生色界天四種空定生無色天指上功德即是所",
    "X30n0604_004:0529c08": "居天宮寶殿依空入道故云近處。",
    "X30n0604_004:0529c09": "人天交接兩得相見。約事相說如釋迦尊從忉利",
    "X30n0604_004:0529c10": "天下閻浮提化現寶階接於地面人天兩處互得相",
    "X30n0604_004:0529c11": "見約理而說人修上善得生天上諸天降德下生人",
    "X30n0604_004:0529c12": "間事相顯然兩得相見。",
    "X30n0604_004:0529c13": "無諸惡道亦無女人。同居穢土有四惡道及以女",
    "X30n0604_004:0529c14": "人今法明佛同居淨土故無惡道及女人也。",
    "X30n0604_004:0529c15": "一切眾生皆以化生無有婬欲。從法化生故無淫",
    "X30n0604_004:0529c16": "欲修成法身故非苦道。",
    "X30n0604_004:0529c17": "得大神通身出光明飛行自在。以定力故得有神",
    "X30n0604_004:0529c18": "通身出光明從戒定慧三學而生飛行自在即神境",
    "X30n0604_004:0529c19": "通。",
    "X30n0604_004:0529c20": "志念堅固精進智慧。建志舉念皆悉堅固常勤精",
    "X30n0604_004:0529c21": "進有大智慧。",
    "X30n0604_004:0529c22": "普皆金色三十二相而自莊嚴。國中之人身皆金",
    "X30n0604_004:0529c23": "色金之色黃是中方色因修中道清淨勝行所以感",
    "X30n0604_004:0529c24": "報身真金色三十二種大人相好以自嚴身。",
    "X30n0604_004:0530a01": "其國眾生常以二食。常以二種而為淨食。",
    "X30n0604_004:0530a02": "一者法喜食。聞法歡喜心地充足名法喜食。",
    "X30n0604_004:0530a03": "二者禪悅食。修習佛定得安隱樂名禪悅食。",
    "X30n0604_004:0530a04": "有無量阿僧祇千萬億那由他諸菩薩眾。大乘菩",
    "X30n0604_004:0530a05": "薩數甚眾多。",
    "X30n0604_004:0530a06": "得大神通四無礙智。如前已解。",
    "X30n0604_004:0530a07": "善能教化眾生之類。神通無礙故能善化。",
    "X30n0604_004:0530a08": "其聲聞眾算數校計所不能知。言其多也。",
    "X30n0604_004:0530a09": "皆得具足六通三明及八解脫。如前已解。",
    "X30n0604_004:0530a10": "其佛國土。其法明佛所應之土。",
    "X30n0604_004:0530a11": "有如是等。即上所明依正二報。",
    "X30n0604_004:0530a12": "無量功得莊嚴成就。以諸功德而以莊嚴。",
    "X30n0604_004:0530a13": "劫名寶明。時多眾寶而復明耀故曰寶明。",
    "X30n0604_004:0530a14": "國名善淨。國多善人而復清淨。",
    "X30n0604_004:0530a15": "其佛壽命無量阿僧祇劫。佛智所知本有數量人",
    "X30n0604_004:0530a16": "天莫數故云無量乃是有量之無量也。",
    "X30n0604_004:0530a17": "法住甚久。正法像法住世甚久。",
    "X30n0604_004:0530a18": "佛滅度後。彼法明佛入滅之後。",
    "X30n0604_004:0530a19": "起七寶塔徧滿其國。眾多弟子以七珍寶為佛起",
    "X30n0604_004:0530a20": "塔供養舍利徧滿所化善淨國中。",
    "X30n0604_004:0530a21": "爾時世尊欲重宣此義而說偈言諸比丘諦聽。誡",
    "X30n0604_004:0530a22": "眾諦心聽佛所說。",
    "X30n0604_004:0530a23": "佛子所行道。佛子樓那所行之道。",
    "X30n0604_004:0530a24": "善學方便故不可得思議。善能習學方便慧故心",
    "X30n0604_004:0530b01": "思口議所不能及。",
    "X30n0604_004:0530b02": "知眾樂小法而畏於大智。知聲聞眾樂於小法而",
    "X30n0604_004:0530b03": "復怖畏菩薩大智。",
    "X30n0604_004:0530b04": "是故諸菩薩作聲聞緣覺。菩薩化身現作聲聞及",
    "X30n0604_004:0530b05": "以緣覺。",
    "X30n0604_004:0530b06": "以無數方便化諸眾生類。以諸無數萬億方便化",
    "X30n0604_004:0530b07": "誘一切眾生之類。",
    "X30n0604_004:0530b08": "自說是聲聞去佛道甚遠。口自說言體是聲聞去",
    "X30n0604_004:0530b09": "於佛道甚是隔遠。",
    "X30n0604_004:0530b10": "度脫無量眾皆悉得成就。以是方便度無量眾令",
    "X30n0604_004:0530b11": "得成就出世之道。",
    "X30n0604_004:0530b12": "雖少欲懈怠漸當令作佛。所化之眾雖則樂小於",
    "X30n0604_004:0530b13": "一乘道而生懈惓漸以此法而誘掖之當令作佛。",
    "X30n0604_004:0530b14": "內秘菩薩行外現是聲聞。內則秘藏菩薩之行外",
    "X30n0604_004:0530b15": "則示現聲聞之形。",
    "X30n0604_004:0530b16": "少欲厭生死實自淨佛土。外作聲聞行小欲法厭",
    "X30n0604_004:0530b17": "離生死內心實自游戲神通淨佛國土。",
    "X30n0604_004:0530b18": "示眾有三毒又現邪見相。示三毒者如身子懷嗔",
    "X30n0604_004:0530b19": "難陀著欲現邪見者如三迦葉及須菩提先事梵志。",
    "X30n0604_004:0530b20": "我弟子如是方便度眾生。此四攝中同事行也與",
    "X30n0604_004:0530b21": "之同事示行三毒現邪見相誘彼迷者易得相從。",
    "X30n0604_004:0530b22": "若我具足說種種現化事。若佛一一具說方便示",
    "X30n0604_004:0530b23": "現之事。",
    "X30n0604_004:0530b24": "眾生聞是者心則懷疑惑。今但略說不敢盡言恐",
    "X30n0604_004:0530c01": "諸聞者生疑惑故。",
    "X30n0604_004:0530c02": "今此富樓那於昔千億佛。而此樓那久於過去諸",
    "X30n0604_004:0530c03": "佛之所。",
    "X30n0604_004:0530c04": "勤修所行道。勤修大乘菩薩所行清淨之道。",
    "X30n0604_004:0530c05": "宣護諸佛法。宣揚護持諸佛之法。",
    "X30n0604_004:0530c06": "為求無上慧。為求如來無上智慧。",
    "X30n0604_004:0530c07": "而於諸佛所現居弟子上。於諸佛所說法第一現",
    "X30n0604_004:0530c08": "居一切弟子之上。",
    "X30n0604_004:0530c09": "多聞有智慧。廣學多聞有大智慧。",
    "X30n0604_004:0530c10": "所說無所畏。其所說法得四無畏。",
    "X30n0604_004:0530c11": "能令眾歡喜。能令聽者生歡喜心。",
    "X30n0604_004:0530c12": "未曾有疲倦。未曾見有疲倦之相。",
    "X30n0604_004:0530c13": "而以助佛事。而以小化助揚佛事。",
    "X30n0604_004:0530c14": "已度大神通。已度生死得大神通。",
    "X30n0604_004:0530c15": "具四無礙智。如前。",
    "X30n0604_004:0530c16": "知諸根利鈍。知諸眾生根性利鈍。",
    "X30n0604_004:0530c17": "常說清淨法演暢如是義。常說清淨無上妙法流",
    "X30n0604_004:0530c18": "通演暢如是之義。",
    "X30n0604_004:0530c19": "教諸千億眾令住大乘法。教諸無數千億之眾令",
    "X30n0604_004:0530c20": "得住於大乘法中。",
    "X30n0604_004:0530c21": "而自淨佛土。雖現聲聞而心常自清淨佛土。",
    "X30n0604_004:0530c22": "未來亦供養無量無數佛。供養諸佛修福分也。",
    "X30n0604_004:0530c23": "護助宣正法亦自淨佛土。外現劣形助宣正法內",
    "X30n0604_004:0530c24": "秘真心自淨佛土。",
    "X30n0604_004:0531a01": "常以諸方便說法無所畏。常以諸多善巧方便說",
    "X30n0604_004:0531a02": "於妙法心無所畏。",
    "X30n0604_004:0531a03": "度不可計眾成就一切智。所度之眾不可計量皆",
    "X30n0604_004:0531a04": "令成就一切智慧。",
    "X30n0604_004:0531a05": "供養諸如來護持法寶藏。供佛修福說法修慧。",
    "X30n0604_004:0531a06": "其後得成佛號名曰法明。應身名也。",
    "X30n0604_004:0531a07": "其國名善淨七寶所合成。如前。",
    "X30n0604_004:0531a08": "劫名為寶明。如前。",
    "X30n0604_004:0531a09": "菩薩眾甚多其數無量億。所度多也。",
    "X30n0604_004:0531a10": "皆度大神通威德力具足充滿其國土。皆已度脫",
    "X30n0604_004:0531a11": "得大神通威德具足徧滿其國。",
    "X30n0604_004:0531a12": "聲聞亦無數。聲聞之眾亦復無數。",
    "X30n0604_004:0531a13": "二明八解脫得四無礙智。如前。",
    "X30n0604_004:0531a14": "以是等為僧。以如是等小教果人無漏功德名之",
    "X30n0604_004:0531a15": "為僧。",
    "X30n0604_004:0531a16": "其國諸眾生婬欲皆已斷純一變化生。國無惡道",
    "X30n0604_004:0531a17": "及以女人斷婬欲相純變化生。",
    "X30n0604_004:0531a18": "具相莊嚴身。身紫金色三十二相以自莊嚴。",
    "X30n0604_004:0531a19": "法喜禪悅食。法喜開慧禪悅安心即以定慧而為",
    "X30n0604_004:0531a20": "法食。",
    "X30n0604_004:0531a21": "更無餘食想。更無餘外分段食想。",
    "X30n0604_004:0531a22": "無有諸女人。皆變化生。",
    "X30n0604_004:0531a23": "亦無諸惡道。尚無惡名何況有實。",
    "X30n0604_004:0531a24": "富樓那比丘功德悉成滿。一切功德成就滿足。",
    "X30n0604_004:0531b01": "當得斯淨土。當得如此同居淨土。",
    "X30n0604_004:0531b02": "賢聖眾甚多。菩薩聲聞人天之眾不可數知。",
    "X30n0604_004:0531b03": "如是無量事我今但略說。略如上說恐聞生疑不",
    "X30n0604_004:0531b04": "敢具舉。",
    "X30n0604_004:0531b05": "爾時千二百阿羅漢心自在者。千二百人皆證無",
    "X30n0604_004:0531b06": "學煩惱已盡名自在者。",
    "X30n0604_004:0531b07": "作是念。心作是念。",
    "X30n0604_004:0531b08": "我等歡喜得未曾有。我等眾人得聞樓那受記成",
    "X30n0604_004:0531b09": "佛自亦有分所以歡喜歎未曾有。",
    "X30n0604_004:0531b10": "若世尊各見授記如餘大弟子者不亦快乎。若蒙",
    "X30n0604_004:0531b11": "世尊各見我等深心本願亦為授記如前上首諸弟",
    "X30n0604_004:0531b12": "子者豈不快也。",
    "X30n0604_004:0531b13": "佛知此等心之所念。佛他心通知此眾人作此念",
    "X30n0604_004:0531b14": "言欲求授記。",
    "X30n0604_004:0531b15": "告摩訶迦葉。迦葉尊者前已授記今佛告者是眾",
    "X30n0604_004:0531b16": "首故。",
    "X30n0604_004:0531b17": "是千二百阿羅漢。此千二百即三迦葉一千弟子",
    "X30n0604_004:0531b18": "目連身子所有弟子共二百人。",
    "X30n0604_004:0531b19": "我今當現前次第與授阿耨多羅三藐三菩提記。",
    "X30n0604_004:0531b20": "言現前者現與授記言次第者從節次來阿耨等者",
    "X30n0604_004:0531b21": "即成無上正等正覺。",
    "X30n0604_004:0531b22": "於此眾中我大弟子憍陳如比丘。即鹿野中初度",
    "X30n0604_004:0531b23": "五人陳如為首此大知識。",
    "X30n0604_004:0531b24": "當供養六萬二千億佛。六萬二千即是表斷六十",
    "X30n0604_004:0531c01": "二億無明煩惱隨順佛言淨諸塵或名供養佛。",
    "X30n0604_004:0531c02": "然後得成為佛號曰普明。因中解了達法本際果",
    "X30n0604_004:0531c03": "上成佛故號普明。",
    "X30n0604_004:0531c04": "如來應供正徧知明行足善逝世間解無上士調御",
    "X30n0604_004:0531c05": "丈夫天人師佛世尊。如序品解。",
    "X30n0604_004:0531c06": "其五百阿羅漢優樓頻螺迦葉伽耶迦葉那提迦葉。",
    "X30n0604_004:0531c07": "如序品解。",
    "X30n0604_004:0531c08": "迦留陀夷。此云黑光從相為名。",
    "X30n0604_004:0531c09": "優陀夷。此云出現以日出時尊者生故阿難弟子。",
    "X30n0604_004:0531c10": "阿[少/兔]樓馱離婆多劫賓那薄拘羅。如序品解。",
    "X30n0604_004:0531c11": "周陀莎伽陀等。亦云周利槃陀伽亦云周利特迦",
    "X30n0604_004:0531c12": "此翻大小路邊母從夫遊將欲還國於差路處而生",
    "X30n0604_004:0531c13": "尊者故立此名等即五百。",
    "X30n0604_004:0531c14": "皆當得阿耨多羅三藐三菩提。皆當得成無上正",
    "X30n0604_004:0531c15": "覺。",
    "X30n0604_004:0531c16": "盡同一號名曰普明。五百弟子同一名號。",
    "X30n0604_004:0531c17": "爾時世尊欲重宣此義而說偈言憍陳如比丘當見",
    "X30n0604_004:0531c18": "無量佛。於當來世見無量佛承事供養。",
    "X30n0604_004:0531c19": "過阿僧祇劫乃成等正覺。過無數劫然後乃成。",
    "X30n0604_004:0531c20": "常放大光明具足諸神通。放光表智神通表定。",
    "X30n0604_004:0531c21": "名聞徧十方一切之所敬。名字聞望徧滿十方為",
    "X30n0604_004:0531c22": "一切眾之所敬仰。",
    "X30n0604_004:0531c23": "常說無上道故號為普明。說法即是普放慧光照",
    "X30n0604_004:0531c24": "燭一切故號普明。",
    "X30n0604_004:0532a01": "其國土清淨。依報勝也。",
    "X30n0604_004:0532a02": "菩薩皆勇猛。正報勝也。",
    "X30n0604_004:0532a03": "咸陞妙樓閣。一切道品名為樓閣菩薩進趣名之",
    "X30n0604_004:0532a04": "為陞。",
    "X30n0604_004:0532a05": "遊諸十方國。十方即是表十界也徧遊法界修諸",
    "X30n0604_004:0532a06": "功德。",
    "X30n0604_004:0532a07": "以無上供具奉獻於諸佛。具即是器如薩埵捨身",
    "X30n0604_004:0532a08": "藥王燃臂皆名上供。",
    "X30n0604_004:0532a09": "作是供養已心懷大歡喜。如是作法修妙供已心",
    "X30n0604_004:0532a10": "懷暢悅生大歡喜。",
    "X30n0604_004:0532a11": "須臾還本國有如是神力。徧供十方須臾還國何",
    "X30n0604_004:0532a12": "其速也蓋以心想神力之故一念既徧一塵亦徧心",
    "X30n0604_004:0532a13": "徧法徧不離剎那如禮懺時運想香華徧十方界而",
    "X30n0604_004:0532a14": "身隨心亦皆徧至未逾念須復本道場其理可見。",
    "X30n0604_004:0532a15": "佛壽六萬劫。應身壽量。",
    "X30n0604_004:0532a16": "正法住倍壽。十二萬劫。",
    "X30n0604_004:0532a17": "像法復倍是。二十四萬劫。",
    "X30n0604_004:0532a18": "法滅天人憂。佛法住世為人作眼其法滅時人天",
    "X30n0604_004:0532a19": "皆憂。",
    "X30n0604_004:0532a20": "其五百比丘次第當作佛。五百尊者轉次授記我",
    "X30n0604_004:0532a21": "滅之後汝當作佛故云轉次。",
    "X30n0604_004:0532a22": "同號曰普明轉次而授記我滅度之後某甲當作佛。",
    "X30n0604_004:0532a23": "意亦同上。",
    "X30n0604_004:0532a24": "其所化世間亦如我今日。其補處者亦與前佛化",
    "X30n0604_004:0532b01": "事是同故曰亦如我之一字五百第指今日之言亦",
    "X30n0604_004:0532b02": "是將來第記之語。",
    "X30n0604_004:0532b03": "國土之嚴淨。即善淨國。",
    "X30n0604_004:0532b04": "及諸神通力。即上種種神通自在變化之力。",
    "X30n0604_004:0532b05": "菩薩聲聞眾正法及像法壽命劫多少皆如上所說。",
    "X30n0604_004:0532b06": "五百尊者次第出世劫國名號所化之眾住世壽",
    "X30n0604_004:0532b07": "量正法像法皆與最初普明如來等無有異故通指",
    "X30n0604_004:0532b08": "云皆如上說。",
    "X30n0604_004:0532b09": "迦葉汝已知五百自在者。佛告迦葉我記五百得",
    "X30n0604_004:0532b10": "自在者汝已知之。",
    "X30n0604_004:0532b11": "餘諸聲聞眾亦當復如是。千二百人先記五百餘",
    "X30n0604_004:0532b12": "諸聲聞亦復如是。",
    "X30n0604_004:0532b13": "其不在此會汝當為宣說。其有今日不預此會而",
    "X30n0604_004:0532b14": "汝迦葉當為宣說。",
    "X30n0604_004:0532b15": "爾時五百阿羅漢於佛前得受記已歡喜踊躍。五",
    "X30n0604_004:0532b16": "百尊者面於佛前得成佛記故喜躍也。",
    "X30n0604_004:0532b17": "即從座起到於佛前。將陳所解故離本坐前詣佛",
    "X30n0604_004:0532b18": "所。",
    "X30n0604_004:0532b19": "頭面禮足悔過自責。頭面頂禮佛之雙足自悔前",
    "X30n0604_004:0532b20": "非責己昏鈍。",
    "X30n0604_004:0532b21": "世尊我等常作是念。說己所見。",
    "X30n0604_004:0532b22": "自謂已得究竟滅度。從佛聞法得成四果便自謂",
    "X30n0604_004:0532b23": "言是究竟道。",
    "X30n0604_004:0532b24": "今乃知之如無智者。羅漢雖悟悟已還迷而於大",
    "X30n0604_004:0532c01": "乘不能通達今聞佛說始覺失驚如無智者。",
    "X30n0604_004:0532c02": "所以者何。何以無智。",
    "X30n0604_004:0532c03": "我等應得如來智慧。我等修行合應證得如來所",
    "X30n0604_004:0532c04": "有功德智慧。",
    "X30n0604_004:0532c05": "而便自以小智為足。而即自以聲聞小智便為滿",
    "X30n0604_004:0532c06": "足不求大利。",
    "X30n0604_004:0532c07": "世尊譬如有人至親友家醉酒而臥。人喻自身親",
    "X30n0604_004:0532c08": "友譬佛醉喻昏迷酒喻五欲昔大通時從王子化如",
    "X30n0604_004:0532c09": "詣親友得入大乘佛性種子如衣繫珠中間疲倦退",
    "X30n0604_004:0532c10": "大入小貪著小利猶如飲酒長夜不覺猶如醉人。",
    "X30n0604_004:0532c11": "是時親友官事當行。喻諸王子此土化終他方緣",
    "X30n0604_004:0532c12": "熟理應往化名為官事捨此趣彼名為當行。",
    "X30n0604_004:0532c13": "以無價寶珠繫其衣裏。佛性種子名無價珠今入",
    "X30n0604_004:0532c14": "其身如繫衣下。",
    "X30n0604_004:0532c15": "與之而去。謂授法已轉化餘方。",
    "X30n0604_004:0532c16": "其人醉臥都不覺知。根力淺故無宿命通寧知往",
    "X30n0604_004:0532c17": "事猶如醉人都無所知。",
    "X30n0604_004:0532c18": "起已游行到於他國。謂捨報已轉生餘處。",
    "X30n0604_004:0532c19": "為衣食故勤力求索甚大艱難。身無忍力乏慚愧",
    "X30n0604_004:0532c20": "衣心無法滋缺甘露味厭老病死猶如牢獄辛勤萬",
    "X30n0604_004:0532c21": "狀求學小乘如寒求衣如飢求食徧處乞索不能自",
    "X30n0604_004:0532c22": "安。",
    "X30n0604_004:0532c23": "若少有所得便以為足。證得小果方便涅槃自謂",
    "X30n0604_004:0532c24": "為足更不進身。",
    "X30n0604_004:0533a01": "於後親友會遇見之。喻今靈山師資相遇。",
    "X30n0604_004:0533a02": "而作是言咄哉丈夫。言咄哉者警悟之聲言丈夫",
    "X30n0604_004:0533a03": "者許是大器。",
    "X30n0604_004:0533a04": "何為衣食乃至如是。何故為於求索衣食乃至枉",
    "X30n0604_004:0533a05": "受如是艱難。",
    "X30n0604_004:0533a06": "我昔欲令汝得安樂五欲自恣。我往昔世欲令汝",
    "X30n0604_004:0533a07": "等得安樂故飽足衣食自恣享用。",
    "X30n0604_004:0533a08": "於某年日月以無價寶珠繫汝衣裏今故現在。某",
    "X30n0604_004:0533a09": "年日月合大通時八萬餘劫無價寶珠喻於佛性王",
    "X30n0604_004:0533a10": "子說經為下大種如以寶珠繫於衣下今故現在謂",
    "X30n0604_004:0533a11": "雖不覺善種常存。",
    "X30n0604_004:0533a12": "而汝不知勤苦憂惱以求自活。而汝不知有大乘",
    "X30n0604_004:0533a13": "種在於身中却學小乘枉受動苦以求自活。",
    "X30n0604_004:0533a14": "甚為癡也。甚為可惜真癡迷也。",
    "X30n0604_004:0533a15": "汝今可以此寶貿易所須。此寶即佛性貿易即變",
    "X30n0604_004:0533a16": "轉所須即忍辱之衣禪悅之食。",
    "X30n0604_004:0533a17": "常可如意無所乏短。常可富足如汝之意於一切",
    "X30n0604_004:0533a18": "時無所缺少。",
    "X30n0604_004:0533a19": "佛亦如是。佛亦如彼親友之人。",
    "X30n0604_004:0533a20": "為菩薩時。昔在因地作菩薩時。",
    "X30n0604_004:0533a21": "教化我等令發一切智心。教訓化導於我眾等令",
    "X30n0604_004:0533a22": "發一切智慧之心。",
    "X30n0604_004:0533a23": "而尋廢忘不知不覺。而即於後廢弛遺忘不能了",
    "X30n0604_004:0533a24": "知亦不省覺。",
    "X30n0604_004:0533b01": "既得阿羅漢道自謂滅度。及證四果自謂已得究",
    "X30n0604_004:0533b02": "竟滅度。",
    "X30n0604_004:0533b03": "資生艱難得少為足。斷惡修善辛勤萬狀資生之",
    "X30n0604_004:0533b04": "具甚是艱難得證無學便以為足。",
    "X30n0604_004:0533b05": "一切智願猶在不失。昔發大心求一切智此願猶",
    "X30n0604_004:0533b06": "在至今不失。",
    "X30n0604_004:0533b07": "今者世尊覺悟我等。今者靈山大覺世尊警覺開",
    "X30n0604_004:0533b08": "悟我等之輩。",
    "X30n0604_004:0533b09": "作如是言。作是告言。",
    "X30n0604_004:0533b10": "諸比丘汝等所得非究竟滅。汝等所證無學之果",
    "X30n0604_004:0533b11": "乃是小乘非實滅度。",
    "X30n0604_004:0533b12": "我久令汝等種佛善根。我從久劫令汝等種佛之",
    "X30n0604_004:0533b13": "善根。",
    "X30n0604_004:0533b14": "以方便故示涅槃相。為機怖大以方便力示於小",
    "X30n0604_004:0533b15": "乘寂滅之相。",
    "X30n0604_004:0533b16": "而汝謂為實得滅度。而汝認作究竟實滅。",
    "X30n0604_004:0533b17": "世尊我今乃知實是菩薩。白言世尊我等今者乃",
    "X30n0604_004:0533b18": "知自身本是菩薩。",
    "X30n0604_004:0533b19": "得受阿耨多羅三藐三菩提記。得受應身成佛之",
    "X30n0604_004:0533b20": "記。",
    "X30n0604_004:0533b21": "以是因緣。以是蒙記作佛因緣。",
    "X30n0604_004:0533b22": "甚大歡喜得未曾有。心中甚覺生大歡喜得所未",
    "X30n0604_004:0533b23": "有。",
    "X30n0604_004:0533b24": "爾時阿若憍陳如等。五百羅漢。",
    "X30n0604_004:0533c01": "欲重宣此義而說偈言我等聞無上安隱授記聲。",
    "X30n0604_004:0533c02": "我等得聞無上菩提令心安隱授佛記聲。",
    "X30n0604_004:0533c03": "歡喜未曾有禮無量智佛。眾心歡喜得所未有頂",
    "X30n0604_004:0533c04": "禮佛足無量智慧萬德世尊。",
    "X30n0604_004:0533c05": "今於世尊前自悔諸過咎。今於佛前自悔執小迷",
    "X30n0604_004:0533c06": "昧大乘無量過咎。",
    "X30n0604_004:0533c07": "於無量佛寶得少涅槃分。於佛無量大智慧寶但",
    "X30n0604_004:0533c08": "得少分偏空涅槃。",
    "X30n0604_004:0533c09": "如無智愚人便自已為足。如彼無智愚癡之人便",
    "X30n0604_004:0533c10": "於小法自已為足。",
    "X30n0604_004:0533c11": "譬如貧窮人往至親友家。貧人喻己親友喻佛昔",
    "X30n0604_004:0533c12": "往依佛如去親家。",
    "X30n0604_004:0533c13": "其家甚大富具設諸餚膳。實報國土是佛之家功",
    "X30n0604_004:0533c14": "德具足名為大富法相畢陳如諸餚膳雜食曰餚美",
    "X30n0604_004:0533c15": "食曰膳。",
    "X30n0604_004:0533c16": "以無價寶珠繫著內衣裏。無價寶珠即佛種性方",
    "X30n0604_004:0533c17": "便受法名為繫珠內衣即喻正報色身。",
    "X30n0604_004:0533c18": "默與而捨去時臥不覺知。親友默密繫珠衣下轉",
    "X30n0604_004:0533c19": "化餘國名為捨去我時迷昧如昏醉人不自覺知。",
    "X30n0604_004:0533c20": "是人既已起遊行詣他國。死而復生猶如醉醒發",
    "X30n0604_004:0533c21": "心修行名之為起忘大習小如遊他國。",
    "X30n0604_004:0533c22": "求衣食自濟資生甚艱難。徧處求法莊嚴色心自",
    "X30n0604_004:0533c23": "求涅槃不起化導如彼貧者乞食自濟資生之具甚",
    "X30n0604_004:0533c24": "是艱難。",
    "X30n0604_004:0534a01": "得少便為足更不願好者。於少分法便自為足更",
    "X30n0604_004:0534a02": "不發心求於實道。",
    "X30n0604_004:0534a03": "不覺內衣裏有無價寶珠。不自覺知內報色心有",
    "X30n0604_004:0534a04": "無價寶藏匿其中。",
    "X30n0604_004:0534a05": "與珠之親友後見此貧人。佛出娑婆復見昔時所",
    "X30n0604_004:0534a06": "化之者。",
    "X30n0604_004:0534a07": "苦切責之己示以所繫珠。二十年中常令除糞斷",
    "X30n0604_004:0534a08": "見思惑方等彈訶般若淘汰名苦切責來至法華開",
    "X30n0604_004:0534a09": "顯佛性知從衣下指出明珠。",
    "X30n0604_004:0534a10": "貧人見此珠其心大歡喜。諸聲聞人得見佛性如",
    "X30n0604_004:0534a11": "貧得寶歡喜叵言。",
    "X30n0604_004:0534a12": "富有諸財物五欲而自恣。功德法財無量智慧皆",
    "X30n0604_004:0534a13": "悉具足故云富有色香味觸無非三昧隨緣應用廣",
    "X30n0604_004:0534a14": "大自在故云五欲得以自恣。",
    "X30n0604_004:0534a15": "我等亦如是。我等聲聞退大入小回心向大亦復",
    "X30n0604_004:0534a16": "如彼貧人無異。",
    "X30n0604_004:0534a17": "世尊於長夜常愍見教化。我昔在迷猶如長夜世",
    "X30n0604_004:0534a18": "尊愍見常起教化。",
    "X30n0604_004:0534a19": "令種無上願。令我等種無上菩提廣大之願。",
    "X30n0604_004:0534a20": "我等無智故不覺亦不知。我等智劣不知往願亦",
    "X30n0604_004:0534a21": "復不能覺有佛性。",
    "X30n0604_004:0534a22": "得少涅槃分自足不求餘。既得少分偏空涅槃便",
    "X30n0604_004:0534a23": "謂為足不求大利。",
    "X30n0604_004:0534a24": "今佛覺悟我言非實滅度。今佛世尊覺悟我等言",
    "X30n0604_004:0534b01": "所得法非究竟滅。",
    "X30n0604_004:0534b02": "得佛無上慧是乃為真滅。得成無上正徧知覺是",
    "X30n0604_004:0534b03": "乃名為真實滅度。",
    "X30n0604_004:0534b04": "我今從佛聞授記莊嚴事。我等今者親從佛聞授",
    "X30n0604_004:0534b05": "成佛記國土莊嚴。",
    "X30n0604_004:0534b06": "及轉次授決。及以展轉次第授記。",
    "X30n0604_004:0534b07": "身心徧歡喜。心歡喜故充徧其身。",
    "X30n0604_004:0534b08": "妙法蓮華經授學無學人記品第九",
    "X30n0604_004:0534b09": "五百羅漢千二百人皆已授記當來成佛大弟子",
    "X30n0604_004:0534b10": "中阿難多聞羅睺密行眾中上首未蒙記莂應身",
    "X30n0604_004:0534b11": "成佛又學無學共二千人心中亦願聞授記音如",
    "X30n0604_004:0534b12": "來應機故說此品。",
    "X30n0604_004:0534b13": "爾時阿難羅睺羅。如序品解。",
    "X30n0604_004:0534b14": "而作是念。二大弟子同作是念。",
    "X30n0604_004:0534b15": "我等每自思惟。我等每自心內思惟。",
    "X30n0604_004:0534b16": "設得授記不亦快乎。設或得佛與之授記豈不快",
    "X30n0604_004:0534b17": "乎。",
    "X30n0604_004:0534b18": "即從座起到於佛前。將有所請避席進前。",
    "X30n0604_004:0534b19": "頭面禮足俱白佛言。頭面禮敬佛之雙足俱同發",
    "X30n0604_004:0534b20": "聲而白佛言。",
    "X30n0604_004:0534b21": "世尊我等於此亦應有分。我等於此授記數中亦",
    "X30n0604_004:0534b22": "當有分成佛菩提。",
    "X30n0604_004:0534b23": "唯有如來我等所歸。唯佛世尊是我等眾之所依",
    "X30n0604_004:0534b24": "歸。",
    "X30n0604_004:0534c01": "又我等為一切世間天人阿脩羅所見知識。又復",
    "X30n0604_004:0534c02": "我等是諸世間天人脩羅四眾八部之所具見眾所",
    "X30n0604_004:0534c03": "知識。",
    "X30n0604_004:0534c04": "阿難常為侍者護持法藏。阿難常為如來侍者護",
    "X30n0604_004:0534c05": "持一切法寶之藏。",
    "X30n0604_004:0534c06": "羅睺羅是佛之子。羅睺羅者是佛親子。",
    "X30n0604_004:0534c07": "若佛見授阿耨多羅三藐三菩提記者。若佛世尊",
    "X30n0604_004:0534c08": "見授我等無上菩提成佛記者。",
    "X30n0604_004:0534c09": "我願既滿眾望亦足。我等願心既得圓滿眾人所",
    "X30n0604_004:0534c10": "望亦皆備足。",
    "X30n0604_004:0534c11": "爾時學無學聲聞弟子二千人。是二千人兼學無",
    "X30n0604_004:0534c12": "學在千二百無學之外。",
    "X30n0604_004:0534c13": "皆從座起偏袒右肩到於佛前一心合掌瞻仰世尊",
    "X30n0604_004:0534c14": "如阿難羅睺羅所願住立一面。諸人心念同二尊",
    "X30n0604_004:0534c15": "者但不發言在一面立。",
    "X30n0604_004:0534c16": "爾時佛告阿難汝於來世當得作佛。於未來世當",
    "X30n0604_004:0534c17": "成佛道。",
    "X30n0604_004:0534c18": "號山海慧自在通王。阿難智慧山藏海納神通廣",
    "X30n0604_004:0534c19": "大卷舒自在將來成佛為法中王號山海慧自在通",
    "X30n0604_004:0534c20": "王。",
    "X30n0604_004:0534c21": "如來應供正徧知明行足善逝世間解無上士調御",
    "X30n0604_004:0534c22": "丈夫天人師佛世尊。如序品解。",
    "X30n0604_004:0534c23": "當供養六十二億諸佛。隨順佛語名供養供六十",
    "X30n0604_004:0534c24": "二億即表斷除六十二見。",
    "X30n0604_004:0535a01": "護持法藏。於諸佛所擁護受持一切法藏。",
    "X30n0604_004:0535a02": "然後得阿耨多羅三藐三菩提。具修諸度乃成正",
    "X30n0604_004:0535a03": "覺。",
    "X30n0604_004:0535a04": "教化二十千萬億恒河沙諸菩薩等令成阿耨多羅",
    "X30n0604_004:0535a05": "三藐三菩提。所化之機有如是等恒河沙數皆得",
    "X30n0604_004:0535a06": "菩提。",
    "X30n0604_004:0535a07": "國名常立勝幡。其佛國名常立勝幡者西域風俗",
    "X30n0604_004:0535a08": "議論高者常持勝幡表智高勝尊者多聞常勝一切",
    "X30n0604_004:0535a09": "故所居國名立勝幡。",
    "X30n0604_004:0535a10": "其土清淨琉璃為地。因心清淨內外映徹果感佛",
    "X30n0604_004:0535a11": "土亦復如然。",
    "X30n0604_004:0535a12": "劫名妙音徧滿。時分清平佛微妙音徧滿法界。",
    "X30n0604_004:0535a13": "其佛壽命無量千萬億阿僧祇劫。人壽長故佛壽",
    "X30n0604_004:0535a14": "亦長。",
    "X30n0604_004:0535a15": "若人於千萬億無量阿僧祇劫中。經如許劫。",
    "X30n0604_004:0535a16": "算數校計不能得知。佛壽長遠非是凡夫心力所",
    "X30n0604_004:0535a17": "知。",
    "X30n0604_004:0535a18": "正法住世倍於壽命。一倍增多。",
    "X30n0604_004:0535a19": "像法住世復倍正法。又二倍增。",
    "X30n0604_004:0535a20": "阿難是山海慧自在通王佛。彼時之佛。",
    "X30n0604_004:0535a21": "為十方無量千萬億恒河沙等諸佛如來所共讚歎",
    "X30n0604_004:0535a22": "稱其功德。十方諸佛皆同一音稱讚彼佛廣大功",
    "X30n0604_004:0535a23": "德。",
    "X30n0604_004:0535a24": "爾時世尊欲重宣此義而說偈言我今僧中說阿難",
    "X30n0604_004:0535b01": "持法者。佛於眾中說是阿難持法藏者。",
    "X30n0604_004:0535b02": "當供養諸佛然後成正覺。當供無數萬億諸佛然",
    "X30n0604_004:0535b03": "後得成無上正覺。",
    "X30n0604_004:0535b04": "號曰山海慧自在通王佛。如前。",
    "X30n0604_004:0535b05": "其國土清淨名常立勝幡。如前。",
    "X30n0604_004:0535b06": "教化諸菩薩其數如恒沙。彼佛會中無聲聞眾純",
    "X30n0604_004:0535b07": "諸菩薩其數無量。",
    "X30n0604_004:0535b08": "佛有大威德名聞滿十方。其佛如來威德廣大名",
    "X30n0604_004:0535b09": "聲遠布徧滿十方。",
    "X30n0604_004:0535b10": "壽命無有量以愍眾生故。以欲愍念諸眾生故所",
    "X30n0604_004:0535b11": "以應身壽量長遠不可度量。",
    "X30n0604_004:0535b12": "正法倍壽命像法復倍是。正法像法住世長久倍",
    "X30n0604_004:0535b13": "於佛壽。",
    "X30n0604_004:0535b14": "如恒河沙等無數諸眾生。正像法中受化之眾。",
    "X30n0604_004:0535b15": "於此佛法中種佛道因緣。於山海慧佛法之中種",
    "X30n0604_004:0535b16": "植佛道諸善因緣。",
    "X30n0604_004:0535b17": "爾時會中新發意菩薩八千人。初心菩薩見諸聲",
    "X30n0604_004:0535b18": "聞受記作佛。",
    "X30n0604_004:0535b19": "咸作是念我等尚不聞諸大菩薩得如是記。咸皆",
    "X30n0604_004:0535b20": "心疑作是念言我等昔來尚且不聞大菩薩眾得受",
    "X30n0604_004:0535b21": "如是菩提道記。",
    "X30n0604_004:0535b22": "有何因緣而諸聲聞得如是決。疑聲聞人何因得",
    "X30n0604_004:0535b23": "記。",
    "X30n0604_004:0535b24": "爾時世尊知諸菩薩心之所念。世尊知是初心菩",
    "X30n0604_004:0535c01": "薩生於疑念。",
    "X30n0604_004:0535c02": "而告之曰。告諸初心。",
    "X30n0604_004:0535c03": "諸善男子我與阿難等。佛與阿難及諸羅漢。",
    "X30n0604_004:0535c04": "於空王佛所。過去久長古世尊所。",
    "X30n0604_004:0535c05": "同時發阿耨多羅三藐三菩提心。同時發於無上",
    "X30n0604_004:0535c06": "道心。",
    "X30n0604_004:0535c07": "阿難常樂多聞。阿難處性常好多聞。",
    "X30n0604_004:0535c08": "我常勤精進。而我常勤修精進行。",
    "X30n0604_004:0535c09": "是故我已得成阿耨多羅三藐三菩提。釋迦如來",
    "X30n0604_004:0535c10": "只一常勤先得成道。",
    "X30n0604_004:0535c11": "而阿難護持我法。釋迦佛法。",
    "X30n0604_004:0535c12": "亦護將來諸佛法藏。於未來世護持諸佛法寶之",
    "X30n0604_004:0535c13": "藏。",
    "X30n0604_004:0535c14": "教化成就諸菩薩眾。教化無數億種眾生。",
    "X30n0604_004:0535c15": "其本願如是故獲斯記。昔空王時本願廣度今世",
    "X30n0604_004:0535c16": "亦然如楞嚴云如一眾生未成佛終不於此趣泥洹。",
    "X30n0604_004:0535c17": "阿難面於佛前。面於會中釋迦佛前。",
    "X30n0604_004:0535c18": "自聞授記及國土莊嚴。親自得聞佛為授記及以",
    "X30n0604_004:0535c19": "報土清淨莊嚴。",
    "X30n0604_004:0535c20": "所願具足心大歡喜。本所願心幸得具足其心豁",
    "X30n0604_004:0535c21": "然生於歡喜。",
    "X30n0604_004:0535c22": "得未曾有。今之所得昔所未有。",
    "X30n0604_004:0535c23": "即時憶念過去無量千萬億諸佛法藏。憶昔過去",
    "X30n0604_004:0535c24": "久遠之世於諸佛所聞諸法藏。",
    "X30n0604_004:0536a01": "通達無礙如今所聞。悉皆通達無所滯礙猶如今",
    "X30n0604_004:0536a02": "日之所得聞。",
    "X30n0604_004:0536a03": "亦識本願。亦識本時所發大願。",
    "X30n0604_004:0536a04": "爾時阿難而說偈言世尊甚希有。世尊特勝甚為",
    "X30n0604_004:0536a05": "罕有。",
    "X30n0604_004:0536a06": "令我念過去無量諸佛法。令我憶念過去久遠諸",
    "X30n0604_004:0536a07": "佛之法。",
    "X30n0604_004:0536a08": "如今日所聞。如今日聞等無有異。",
    "X30n0604_004:0536a09": "我今無復疑。我今無復疑惑之心。",
    "X30n0604_004:0536a10": "安住於佛道。安心住於諸佛之道。",
    "X30n0604_004:0536a11": "方便為侍者護持諸佛法。以方便力為佛侍者護",
    "X30n0604_004:0536a12": "持諸佛法寶之藏。",
    "X30n0604_004:0536a13": "爾時佛告羅睺羅。如前。",
    "X30n0604_004:0536a14": "汝於來世。汝於未來久遠之世。",
    "X30n0604_004:0536a15": "當得作佛號蹈七寶華。因時廣修七善功德果地",
    "X30n0604_004:0536a16": "高蹈七寶蓮華。",
    "X30n0604_004:0536a17": "如來應供正徧知明行足善逝世間解無上士調御",
    "X30n0604_004:0536a18": "丈夫天人師佛世尊。如序品解。",
    "X30n0604_004:0536a19": "當供養十世界微塵等數諸佛如來。以十三千應",
    "X30n0604_004:0536a20": "化國土抹為微塵用喻當供諸佛之數十世界者即",
    "X30n0604_004:0536a21": "表十方。",
    "X30n0604_004:0536a22": "常為諸佛而作長子。未來諸佛當出於世是羅睺",
    "X30n0604_004:0536a23": "羅皆為長子。",
    "X30n0604_004:0536a24": "猶如今也。如今佛世無以異也。",
    "X30n0604_004:0536b01": "是蹈七寶華佛國土莊嚴壽命劫數所化弟子正法",
    "X30n0604_004:0536b02": "像法。國土壽命弟子正像如是等事。",
    "X30n0604_004:0536b03": "亦如山海慧自在通王如來無異。指同阿難。",
    "X30n0604_004:0536b04": "亦為此佛而作長子。為山海慧作佛長子。",
    "X30n0604_004:0536b05": "過是已復。過此世後。",
    "X30n0604_004:0536b06": "當得阿耨多羅三藐三菩提。當成無上正徧知尊。",
    "X30n0604_004:0536b07": "爾時世尊欲重宣此義而說偈言我為太子時羅睺",
    "X30n0604_004:0536b08": "為長子。我未出家為太子時是羅睺羅為我長子。",
    "X30n0604_004:0536b09": "我今成佛道受法為法子。受如來法為我法子。",
    "X30n0604_004:0536b10": "於未來世中見無量億佛。於當未來見無量佛。",
    "X30n0604_004:0536b11": "皆為其長子一心求佛道。皆為彼佛而作長子一",
    "X30n0604_004:0536b12": "心求於無上佛道。",
    "X30n0604_004:0536b13": "羅睺羅密行唯我能知之。而羅睺羅微密之行唯",
    "X30n0604_004:0536b14": "佛世尊乃能知之。",
    "X30n0604_004:0536b15": "現為我長子以示諸眾生。現今垂迹為我長子以",
    "X30n0604_004:0536b16": "示一切世間眾生。",
    "X30n0604_004:0536b17": "無量億千萬功德不可數。而其所積密行功德無",
    "X30n0604_004:0536b18": "量萬億非數可知。",
    "X30n0604_004:0536b19": "安住於佛法以求無上道。安心住於諸佛之法以",
    "X30n0604_004:0536b20": "求無上真正之道。",
    "X30n0604_004:0536b21": "爾時世尊見學無學二千人其意柔軟寂然清淨。",
    "X30n0604_004:0536b22": "佛授記者印其所證非同世間人情取捨見二千人",
    "X30n0604_004:0536b23": "其心異常柔和善軟寂然沉靜清淨明了堪可授道。",
    "X30n0604_004:0536b24": "一心觀佛。一心不亂瞻仰於佛。",
    "X30n0604_004:0536c01": "佛告阿難汝見是學無學二千人不。眾在面前十",
    "X30n0604_004:0536c02": "目所覩云何更問見是人否當知會眾但見其形寧",
    "X30n0604_004:0536c03": "知心念所以世尊問阿難也。",
    "X30n0604_004:0536c04": "唯然已見。答云唯然我實已見。",
    "X30n0604_004:0536c05": "阿難是諸人等。二千聲聞。",
    "X30n0604_004:0536c06": "當供養五十世界微塵數諸佛如來。從今已去常",
    "X30n0604_004:0536c07": "復供養五十世界抹為微塵如是塵數諸佛如來。",
    "X30n0604_004:0536c08": "恭敬尊重。恭謙敬謹尊崇厚重。",
    "X30n0604_004:0536c09": "護持法藏。護持諸佛法寶之藏。",
    "X30n0604_004:0536c10": "末後同時於十方國各得成佛。於最後身各成佛",
    "X30n0604_004:0536c11": "道。",
    "X30n0604_004:0536c12": "皆同一號名曰寶相。是二千人均蒙授記同一名",
    "X30n0604_004:0536c13": "號曰寶相佛。",
    "X30n0604_004:0536c14": "如來應供正徧知明行足善逝世間解無上士調御",
    "X30n0604_004:0536c15": "丈夫天人師佛世尊。如序品解。",
    "X30n0604_004:0536c16": "壽命一劫。一小劫也。",
    "X30n0604_004:0536c17": "國土莊嚴。依報之相。",
    "X30n0604_004:0536c18": "聲聞菩薩。正報之相。",
    "X30n0604_004:0536c19": "正法像法。法住之相。",
    "X30n0604_004:0536c20": "皆悉同等。功行相類感報亦等。",
    "X30n0604_004:0536c21": "爾時世尊欲重宣此義而說偈言是二千聲聞今於",
    "X30n0604_004:0536c22": "我前住。二千之眾今於佛前住立一面。",
    "X30n0604_004:0536c23": "悉皆與授記未來當成佛。我今悉與授菩提記於",
    "X30n0604_004:0536c24": "未來世當得成佛。",
    "X30n0604_004:0537a01": "所供養諸佛如上說塵數。供佛之數如上所說五",
    "X30n0604_004:0537a02": "十世界抹為微塵如微塵眾無數諸佛。",
    "X30n0604_004:0537a03": "護持其法藏後當成正覺。護持如上塵數諸佛法",
    "X30n0604_004:0537a04": "寶之藏後當成就佛果菩提。",
    "X30n0604_004:0537a05": "各於十方國悉同一名號。各於十方成等正覺皆",
    "X30n0604_004:0537a06": "同一號名寶相佛。",
    "X30n0604_004:0537a07": "俱時座道場以證無上慧皆名為寶相。是二千人",
    "X30n0604_004:0537a08": "一時成佛同坐道場以證無上甚深智慧名寶相佛。",
    "X30n0604_004:0537a09": "國土及弟子正法與像法悉等無有異。種種化事",
    "X30n0604_004:0537a10": "國土弟子壽命劫數一一平等以德同故報無差別。",
    "X30n0604_004:0537a11": "咸以諸神通度十方眾生。咸以智慧神通之力度",
    "X30n0604_004:0537a12": "十方界一切眾生。",
    "X30n0604_004:0537a13": "名聞普周徧漸入於涅槃。名號聞望普徧諸方漸",
    "X30n0604_004:0537a14": "漸次第入於寂滅。",
    "X30n0604_004:0537a15": "爾時學無學二千人。新得記者。",
    "X30n0604_004:0537a16": "聞佛授記歡喜踊躍而說偈言世尊慧燈明。世尊",
    "X30n0604_004:0537a17": "智慧明明無盡方燈續明普照一切。",
    "X30n0604_004:0537a18": "我聞授記音。我等得聞授記之音。",
    "X30n0604_004:0537a19": "心歡喜充滿如甘露見灌。其心歡喜充滿正報如",
    "X30n0604_004:0537a20": "得甘露之所見灌。",
    "X30n0604_004:0537a21": "妙法蓮華經法師品第十",
    "X30n0604_004:0537a22": "前藥草品說時雨譬言此妙經普被一切雖與授",
    "X30n0604_004:0537a23": "記皆為聲聞今此品中是為大眾及以八部能於",
    "X30n0604_004:0537a24": "是經受持讀誦解說書寫乃至得聞一句一偈一",
    "X30n0604_004:0537b01": "時通記皆成佛道。",
    "X30n0604_004:0537b02": "爾時世尊因藥王菩薩告八萬大士。佛因藥王告",
    "X30n0604_004:0537b03": "諸大眾。",
    "X30n0604_004:0537b04": "藥王汝見是大眾中。現前法會大眾之中。",
    "X30n0604_004:0537b05": "無量諸天龍王夜叉乾闥婆阿脩羅迦樓羅緊那羅",
    "X30n0604_004:0537b06": "摩睺羅伽人與非人及比丘比丘尼優婆塞優婆夷。",
    "X30n0604_004:0537b07": "如序品解。",
    "X30n0604_004:0537b08": "求聲聞者。求四諦法成阿羅漢。",
    "X30n0604_004:0537b09": "求辟支佛者。求因緣法及觀如幻緣覺獨覺名辟",
    "X30n0604_004:0537b10": "支佛。",
    "X30n0604_004:0537b11": "求佛道者。求最上乘願成佛道。",
    "X30n0604_004:0537b12": "如是等類。三乘之人。",
    "X30n0604_004:0537b13": "咸於佛前聞妙法華經。在於佛前得聞妙法。",
    "X30n0604_004:0537b14": "一偈一句乃至一念隨喜者。下至但聞一句一偈",
    "X30n0604_004:0537b15": "乃至聞經一念心中生歡喜者。",
    "X30n0604_004:0537b16": "我皆與授記當得阿耨多羅三藐三菩提。佛記是",
    "X30n0604_004:0537b17": "等皆當得道。",
    "X30n0604_004:0537b18": "佛告藥王又如來滅度之後。上明佛在下顯滅後。",
    "X30n0604_004:0537b19": "若有人聞妙法華經乃至一偈一句一念隨喜者。",
    "X30n0604_004:0537b20": "聞是妙經一偈一句一念之間起隨喜者。",
    "X30n0604_004:0537b21": "我亦與授阿耨多羅三藐三菩提記。我皆與授成",
    "X30n0604_004:0537b22": "佛之記。",
    "X30n0604_004:0537b23": "若復有人受持讀誦解說書寫妙法華經乃至一偈。",
    "X30n0604_004:0537b24": "信心受持對文披讀離文暗誦隨義解說紙素書",
    "X30n0604_004:0537c01": "寫此之妙經下至一偈。",
    "X30n0604_004:0537c02": "於此經卷敬視如佛。敬重經卷視同於佛。",
    "X30n0604_004:0537c03": "種種供養華香瓔珞抹香塗香燒香繒蓋幢幡。繒",
    "X30n0604_004:0537c04": "綵為蓋及以幢幡。",
    "X30n0604_004:0537c05": "衣服伎樂乃至合掌恭敬。下至但爾合掌致敬。",
    "X30n0604_004:0537c06": "藥王當知是諸人等。是諸敬信供養經人。",
    "X30n0604_004:0537c07": "已曾供養十萬億佛。宿曾供養諸佛世尊。",
    "X30n0604_004:0537c08": "於諸佛所成就大願。於佛之所已曾成就廣大志",
    "X30n0604_004:0537c09": "願。",
    "X30n0604_004:0537c10": "愍眾生故生此人間。蓋欲愍念諸眾生故而生於",
    "X30n0604_004:0537c11": "此世間人中。",
    "X30n0604_004:0537c12": "藥王若有人問何等眾生於未來世當得作佛。佛",
    "X30n0604_004:0537c13": "語藥王若復有人如此問時。",
    "X30n0604_004:0537c14": "應示是諸人等於未來世必得作佛。當示他云敬",
    "X30n0604_004:0537c15": "信持誦書寫供養如是之人於當來世決定成佛。",
    "X30n0604_004:0537c16": "何以故若善男子善女人於法華經乃至一句受持",
    "X30n0604_004:0537c17": "讀誦解說書寫。上說傳經下明供養。",
    "X30n0604_004:0537c18": "種種供養經卷華香瓔珞抹香塗香燒香繒蓋幢幡",
    "X30n0604_004:0537c19": "衣服伎樂合掌恭敬。如前。",
    "X30n0604_004:0537c20": "是人一切世間所應瞻奉。如是之人一切世間眾",
    "X30n0604_004:0537c21": "生之類所當瞻敬。",
    "X30n0604_004:0537c22": "應以如來供養而供養之。以無佛時是人補處代",
    "X30n0604_004:0537c23": "佛宣揚應以佛供而供養之。",
    "X30n0604_004:0537c24": "當知此人是大菩薩。既於妙經生大信解則知斯",
    "X30n0604_004:0538a01": "人是大菩薩。",
    "X30n0604_004:0538a02": "成就阿耨多羅三藐三菩提。已能成就阿耨菩提。",
    "X30n0604_004:0538a03": "哀愍眾生願生此間。愍眾生故生此人間。",
    "X30n0604_004:0538a04": "廣說分別妙法華經。廣大敷演分別解說如是妙",
    "X30n0604_004:0538a05": "經。",
    "X30n0604_004:0538a06": "何況盡能受持種種供養者。隨分受持所護功德",
    "X30n0604_004:0538a07": "尚且無量何況全部具足受持及以種種上妙香華",
    "X30n0604_004:0538a08": "繒蓋幢幡而為供養。",
    "X30n0604_004:0538a09": "藥王當知是人。當知如是持供之人。",
    "X30n0604_004:0538a10": "自捨清淨業報。自當生於清淨佛土捨彼勝報生",
    "X30n0604_004:0538a11": "於閻浮。",
    "X30n0604_004:0538a12": "於我滅度後。當釋迦佛滅度之後。",
    "X30n0604_004:0538a13": "愍眾生故。愍念一切眾生之故。",
    "X30n0604_004:0538a14": "生於惡世。此娑婆界多不善聚故云惡世。",
    "X30n0604_004:0538a15": "廣演此經。廣為眾生演說此經。",
    "X30n0604_004:0538a16": "若是善男子善女人。是受持經善男善女。",
    "X30n0604_004:0538a17": "我滅度後。當佛滅後。",
    "X30n0604_004:0538a18": "能竊為一人。有能私竊為於一人。",
    "X30n0604_004:0538a19": "說法華經乃至一句。下至極少一句之義。",
    "X30n0604_004:0538a20": "當知是人則如來使。當知如是說經之人則是如",
    "X30n0604_004:0538a21": "來法華之使。",
    "X30n0604_004:0538a22": "如來所遣。乃是如來之所津遣。",
    "X30n0604_004:0538a23": "行如來事。行於如來化法之事。",
    "X30n0604_004:0538a24": "何況於大眾中廣為人說。竊為一人功德極大於",
    "X30n0604_004:0538b01": "眾廣說其功莫等。",
    "X30n0604_004:0538b02": "藥王。上明持經功德甚多下顯謗毀罪報極重。",
    "X30n0604_004:0538b03": "若有惡人以不善心。有諸惡人起於毒念。",
    "X30n0604_004:0538b04": "於一劫中。經歷許時。",
    "X30n0604_004:0538b05": "現於佛前。於現在世當佛面前。",
    "X30n0604_004:0538b06": "常毀罵佛其罪尚輕。心惡時長面罵於佛罪固非",
    "X30n0604_004:0538b07": "輕云尚輕者反顯謗毀持經之人罪報極重。",
    "X30n0604_004:0538b08": "若人以一惡言。下至但出一句惡語。",
    "X30n0604_004:0538b09": "毀訾在家出家。在家之人善男善女出家僧尼及",
    "X30n0604_004:0538b10": "沙彌等。",
    "X30n0604_004:0538b11": "讀誦法華經者。四眾讀誦法華之者。",
    "X30n0604_004:0538b12": "其罪甚重。由謗人故退他道心教法不行所以罪重。",
    "X30n0604_004:0538b13": "藥王其有讀誦法華經者。其有若人讀是經者。",
    "X30n0604_004:0538b14": "當知是人。當知如是持經之人。",
    "X30n0604_004:0538b15": "以佛莊嚴而自莊嚴。經說妙行名佛莊嚴是人以",
    "X30n0604_004:0538b16": "此自嚴其身。",
    "X30n0604_004:0538b17": "則為如來肩所荷擔。則是如來傳法之使乃為如",
    "X30n0604_004:0538b18": "來肩所荷擔持佛正法轉化眾生令得正見則是荷",
    "X30n0604_004:0538b19": "負諸佛如來大重擔者。",
    "X30n0604_004:0538b20": "其所至方。其持經人所至方土。",
    "X30n0604_004:0538b21": "應隨向禮。應當至心隨方向禮。",
    "X30n0604_004:0538b22": "一心合掌。一心不亂合十指掌。",
    "X30n0604_004:0538b23": "恭敬供養。恭謙敬謹志誠供養。",
    "X30n0604_004:0538b24": "尊重讚歎。尊崇貴重讚詠稱歎。",
    "X30n0604_004:0538c01": "華香瓔珞粖香塗香燒香繒蓋幢幡衣服餚饌作諸",
    "X30n0604_004:0538c02": "伎樂。如前具解。",
    "X30n0604_004:0538c03": "人中上供而供養之。以諸人間上妙之供而供此",
    "X30n0604_004:0538c04": "人。",
    "X30n0604_004:0538c05": "應持天寶而以散之。此勤諸天散華献寶。",
    "X30n0604_004:0538c06": "天上寶聚應以奉獻。天上所有寶物積聚應當奉",
    "X30n0604_004:0538c07": "献是持法者。",
    "X30n0604_004:0538c08": "所以者何。所以如此興供養者其意云何。",
    "X30n0604_004:0538c09": "是人歡喜說法。欲勤是人歡喜說法。",
    "X30n0604_004:0538c10": "須臾聞之即得究竟阿耨多羅三藐三菩提故。每",
    "X30n0604_004:0538c11": "一晝夜分為三十須臾蓋言聞法少時之間由信心",
    "X30n0604_004:0538c12": "故精義入神便能究盡佛菩提故。",
    "X30n0604_004:0538c13": "爾時世尊欲重宣此義而說偈言若欲住佛道成就",
    "X30n0604_004:0538c14": "自然智。若欲住心於佛正道成就無作自然智慧。",
    "X30n0604_004:0538c15": "常當勤供養受持法華者。常當勤供持法華者。",
    "X30n0604_004:0538c16": "其有欲疾得一切種智慧。有人欲得疾成諸佛一",
    "X30n0604_004:0538c17": "切種智中道正慧。",
    "X30n0604_004:0538c18": "當受持是經並供養持者。當持此經并供持者。",
    "X30n0604_004:0538c19": "若有能受持妙法華經者。若人能持是法華者。",
    "X30n0604_004:0538c20": "當知佛所使愍念諸眾生。當知是人為佛之使愍",
    "X30n0604_004:0538c21": "及眾生。",
    "X30n0604_004:0538c22": "諸有能受持妙法華經者。諸有能持是經典者。",
    "X30n0604_004:0538c23": "捨於清淨土愍眾故生此。捨己淨土生濁世中。",
    "X30n0604_004:0538c24": "當知如是人自在所欲生。當知是人非業報生乃",
    "X30n0604_004:0539a01": "自在意欲生此中。",
    "X30n0604_004:0539a02": "能於此惡世廣說無上法。能於惡世說無上法。",
    "X30n0604_004:0539a03": "應以天華香及天寶衣服天上妙寶聚供養說法者。",
    "X30n0604_004:0539a04": "如前已解。",
    "X30n0604_004:0539a05": "吾滅後惡世能持是經者。佛滅度後濁惡世中持",
    "X30n0604_004:0539a06": "此經者。",
    "X30n0604_004:0539a07": "當合掌禮敬如供養世尊。敬持經人如佛無異。",
    "X30n0604_004:0539a08": "上饌眾甘美及種種衣服供養是佛子冀得須臾聞。",
    "X30n0604_004:0539a09": "所以設供意欲須臾得聞是經究竟大事。",
    "X30n0604_004:0539a10": "若能於後世受持是經者。若於滅後能持是經。",
    "X30n0604_004:0539a11": "我遣在人中行於如來事。佛遣生於人道之中代",
    "X30n0604_004:0539a12": "佛行事。",
    "X30n0604_004:0539a13": "若於一劫中常懷不善心。經於一劫懷不善心。",
    "X30n0604_004:0539a14": "作色而罵佛。作嗔怒色而罵於佛。",
    "X30n0604_004:0539a15": "獲無量重罪。是罵佛人獲罪無量。",
    "X30n0604_004:0539a16": "其有讀誦持是法華經者。有讀誦持是法華者。",
    "X30n0604_004:0539a17": "須臾加惡言其罪復過彼。須臾罵是持經之人罪",
    "X30n0604_004:0539a18": "復過彼經劫罵佛。",
    "X30n0604_004:0539a19": "有人求佛道而於一劫中。有人為求佛之道故經",
    "X30n0604_004:0539a20": "於一劫。",
    "X30n0604_004:0539a21": "合掌在我前以無數偈讚。合掌住於如來之前以",
    "X30n0604_004:0539a22": "無數偈讚歎於佛。",
    "X30n0604_004:0539a23": "由是讚佛故得無量功德。以讚佛故得多福德。",
    "X30n0604_004:0539a24": "歎美持經者其福復過彼。歎持經者功德過於讚",
    "X30n0604_004:0539b01": "歎果佛。",
    "X30n0604_004:0539b02": "於八十億劫以最妙色聲。八十億劫表於八識妙",
    "X30n0604_004:0539b03": "色即是香華等物妙音即是種種音樂以諸世間最",
    "X30n0604_004:0539b04": "妙色聲。",
    "X30n0604_004:0539b05": "及與香味觸。妙香妙味及與觸塵。",
    "X30n0604_004:0539b06": "供養持經者。當以是等供持經人。",
    "X30n0604_004:0539b07": "如是供養已。作如是等修供養已。",
    "X30n0604_004:0539b08": "若得須臾聞。若於須臾得聞妙經。",
    "X30n0604_004:0539b09": "則應自忻慶我今獲大利。則當自心生大喜慶我",
    "X30n0604_004:0539b10": "於今日得獲大利。",
    "X30n0604_004:0539b11": "藥王今告汝。佛召藥王我今語汝。",
    "X30n0604_004:0539b12": "我所說諸經。我成道來所說諸經。",
    "X30n0604_004:0539b13": "而於此經中法華最第一。而於此部法華經中更",
    "X30n0604_004:0539b14": "無與等最為第一。",
    "X30n0604_004:0539b15": "爾時佛復告藥王菩薩摩訶薩。如序品解。",
    "X30n0604_004:0539b16": "我所說經典無量千萬億。再語藥王我平日間所",
    "X30n0604_004:0539b17": "說經法無量萬億。",
    "X30n0604_004:0539b18": "已說今說當說。若已說竟若今現說若當來說。",
    "X30n0604_004:0539b19": "而於其中此法華經最為難信難解。當念成佛功",
    "X30n0604_004:0539b20": "高難信說佛知見義深難解。",
    "X30n0604_004:0539b21": "藥王此經是諸佛秘要之藏。此法華經是諸世尊",
    "X30n0604_004:0539b22": "秘密要妙功德法藏。",
    "X30n0604_004:0539b23": "不可分布妄授與人。不可容易分布世上妄付與",
    "X30n0604_004:0539b24": "人恐生輕謗翻成損惱當擇其可然後授之。",
    "X30n0604_004:0539c01": "諸佛世尊之所守護。經說諸佛所行之處一切如",
    "X30n0604_004:0539c02": "來之所守護。",
    "X30n0604_004:0539c03": "從昔已來未曾顯說。我從昔日成道已來為機劣",
    "X30n0604_004:0539c04": "故未曾顯說但以方便密為說之即經云眾生聞是",
    "X30n0604_004:0539c05": "者心則懷疑惑。",
    "X30n0604_004:0539c06": "而此經者如來現在猶多怨嫉。如來在世人尚不",
    "X30n0604_004:0539c07": "信多懷怨怒及以憎嫉即譬喻品云將非魔作佛惱",
    "X30n0604_004:0539c08": "亂我心耶。",
    "X30n0604_004:0539c09": "況滅度後。佛世尚爾況復滅後。",
    "X30n0604_004:0539c10": "藥王當知如來滅後。於釋迦佛入滅之後。",
    "X30n0604_004:0539c11": "其能書持讀誦供養。其有能書持誦供養。",
    "X30n0604_004:0539c12": "為他人說者。為一切人而演說者。",
    "X30n0604_004:0539c13": "如來則為以衣覆之。若非道力豈解弘經能行忍",
    "X30n0604_004:0539c14": "辱精進不解則披如來忍辱之衣。",
    "X30n0604_004:0539c15": "又為他方現在諸佛之所護念。餘方諸佛咸敬是",
    "X30n0604_004:0539c16": "經能持是者得佛護念。",
    "X30n0604_004:0539c17": "是人有大信力。是說經人有於廣大信心之力。",
    "X30n0604_004:0539c18": "及志願力。及以立志發願之力。",
    "X30n0604_004:0539c19": "諸善根力。過去久植善根之力。",
    "X30n0604_004:0539c20": "當知是人與如來共宿。一切如來悉皆棲宿究竟",
    "X30n0604_004:0539c21": "一乘寂滅場地今此行人安住法華功德海藏故云",
    "X30n0604_004:0539c22": "共宿。",
    "X30n0604_004:0539c23": "則為如來手摩其頭。手表權智頭表實理從如來",
    "X30n0604_004:0539c24": "說方便之義入於佛乘究竟之道則為已得手摩其",
    "X30n0604_004:0540a01": "頭。",
    "X30n0604_004:0540a02": "藥王在在處處若說若讀若誦若書若經卷所住之",
    "X30n0604_004:0540a03": "處。若人流通有是經處。",
    "X30n0604_004:0540a04": "皆應起七寶塔極令高廣嚴飾。以為供養。",
    "X30n0604_004:0540a05": "不須復安舍利。大凡起塔本為奉安佛之舍利所",
    "X30n0604_004:0540a06": "以不須安舍利者意見下文。",
    "X30n0604_004:0540a07": "所以者何此中已有如來全身。經明妙理理性清",
    "X30n0604_004:0540a08": "淨即是如來清淨法身有是經處便為是塔經文即",
    "X30n0604_004:0540a09": "是佛之舍利即經云如人志心求佛舍利如是之人",
    "X30n0604_004:0540a10": "乃可為說。",
    "X30n0604_004:0540a11": "此塔應以一切華香瓔珞繒蓋幢幡伎樂歌頌供養",
    "X30n0604_004:0540a12": "恭敬尊重讚歎。此之寶塔應以是等而為供養。",
    "X30n0604_004:0540a13": "若有人得見此塔禮拜供養。若人見塔頂禮供養。",
    "X30n0604_004:0540a14": "當知是等皆近阿耨多羅三藐三菩提。是敬信人",
    "X30n0604_004:0540a15": "去道甚近。",
    "X30n0604_004:0540a16": "藥王多有人在家出家行菩薩道。以見有人若在",
    "X30n0604_004:0540a17": "家士女出家僧尼行菩薩道者。",
    "X30n0604_004:0540a18": "若不能得見聞讀誦書持供養是法華經者。如上",
    "X30n0604_004:0540a19": "四部雖則受行菩薩之道而於法華不得見聞受持",
    "X30n0604_004:0540a20": "讀誦。",
    "X30n0604_004:0540a21": "當知是人未善行菩薩道。當知此輩未是善能行",
    "X30n0604_004:0540a22": "菩薩道。",
    "X30n0604_004:0540a23": "若有得聞是經典者乃能善行菩薩之道。得其要",
    "X30n0604_004:0540a24": "道乃曰善行。",
    "X30n0604_004:0540b01": "其有眾生求佛道者。發心欲求佛之道者。",
    "X30n0604_004:0540b02": "若見若聞法華經。眼見耳聞如是妙經。",
    "X30n0604_004:0540b03": "聞已信解受持者。見聞敬信是入道緣。",
    "X30n0604_004:0540b04": "當知是人得近阿耨多羅三藐三菩提。根種熟故",
    "X30n0604_004:0540b05": "近於佛慧。",
    "X30n0604_004:0540b06": "藥王譬如有人渴乏須水。如人渴乏欲須涼水。",
    "X30n0604_004:0540b07": "於彼高原穿鑿求之。於佛境上尋求理味如向高",
    "X30n0604_004:0540b08": "原鑿井求水。",
    "X30n0604_004:0540b09": "猶見乾土知水尚遠。乾土喻於方便漸教乾慧之",
    "X30n0604_004:0540b10": "地乾有其慧未得理水初心菩薩遊於理外如見乾",
    "X30n0604_004:0540b11": "土。",
    "X30n0604_004:0540b12": "施功不已轉見濕土逐漸見泥。加功不已住內凡",
    "X30n0604_004:0540b13": "位如見濕土至十回向如見沍泥。",
    "X30n0604_004:0540b14": "其心決定知水必近。修行至此位隣漸教初歡喜",
    "X30n0604_004:0540b15": "地圓教菩薩登住之位心不狐疑故云決定去聖非",
    "X30n0604_004:0540b16": "遙故云必近。",
    "X30n0604_004:0540b17": "菩薩亦復如是。合上喻也。",
    "X30n0604_004:0540b18": "若未聞未解未能修習是法華經。如此之人全未",
    "X30n0604_004:0540b19": "染指。",
    "X30n0604_004:0540b20": "當知是人去阿耨多羅三藐三菩提尚遠。如見乾",
    "X30n0604_004:0540b21": "土。",
    "X30n0604_004:0540b22": "若得聞解思惟修習。如前喻中加功不已。",
    "X30n0604_004:0540b23": "必知得近阿耨多羅三藐三菩提。如漸得見濕土",
    "X30n0604_004:0540b24": "沍泥。",
    "X30n0604_004:0540c01": "所以者何。有何所以須弘法華。",
    "X30n0604_004:0540c02": "一切菩薩阿耨多羅三藐三菩提皆屬此經。一切",
    "X30n0604_004:0540c03": "菩薩修菩提法皆屬此經之所統攝不聞妙法滯在",
    "X30n0604_004:0540c04": "權門。",
    "X30n0604_004:0540c05": "此經開方便門示真實相。未說法華三乘隔歷方",
    "X30n0604_004:0540c06": "便門閉各自修持來至法華開顯佛性點前權乘即",
    "X30n0604_004:0540c07": "菩薩道認僕為子方便門開會諸漸教同入圓頓示",
    "X30n0604_004:0540c08": "一切人真實之相。",
    "X30n0604_004:0540c09": "是法華經藏。是法華經一實相理人人本具未蒙",
    "X30n0604_004:0540c10": "開顯而不得知猶如伏藏。",
    "X30n0604_004:0540c11": "深固幽遠。明佛至理無上菩提故名為深是決定",
    "X30n0604_004:0540c12": "義不可破壞名堅固法其理微密隱而難見故名為",
    "X30n0604_004:0540c13": "幽以凡望佛隔於十果故名為遠。",
    "X30n0604_004:0540c14": "無人能到。唯佛與佛乃能知之六道三乘莫能跋",
    "X30n0604_004:0540c15": "及是故經曰無人能到。",
    "X30n0604_004:0540c16": "今佛教化。今佛開顯教化一切。",
    "X30n0604_004:0540c17": "成就菩薩。成就一乘大菩薩道。",
    "X30n0604_004:0540c18": "而為開示。而與開發示一乘相。",
    "X30n0604_004:0540c19": "藥王若有菩薩聞是法華經驚疑怖畏。乍聞說圓",
    "X30n0604_004:0540c20": "其理深妙而心生疑驚恐怕怖。",
    "X30n0604_004:0540c21": "當知是為新發意菩薩。如彼八千初發心者。",
    "X30n0604_004:0540c22": "若聲聞人聞是經驚疑怖畏。聞圓妙教反為魔說。",
    "X30n0604_004:0540c23": "當知是為增上慢者。如彼五千退席之者。",
    "X30n0604_004:0540c24": "藥王若有善男子善女人如來滅後欲為四眾說是",
    "X30n0604_004:0541a01": "法華經者。此一節經教善男女滅後弘經。",
    "X30n0604_004:0541a02": "云何應說。此問起也答見下文。",
    "X30n0604_004:0541a03": "是善男子善女人。教行四法。",
    "X30n0604_004:0541a04": "入如來室。令起慈悲。",
    "X30n0604_004:0541a05": "著如來衣。令行忍辱。",
    "X30n0604_004:0541a06": "坐如來座。令住法空。",
    "X30n0604_004:0541a07": "爾乃應為四眾廣說斯經。爾信解人入室著衣坐",
    "X30n0604_004:0541a08": "座說法乃可得也。",
    "X30n0604_004:0541a09": "如來室者一切眾生中大慈悲心是。於諸一切眾",
    "X30n0604_004:0541a10": "生分上以慈心故除諸憂惱與其快樂以悲心故方",
    "X30n0604_004:0541a11": "便救濟拔其苦厄如是之心能容一切名慈悲室。",
    "X30n0604_004:0541a12": "如來衣者柔和忍辱心是。以柔和故不惱於人以",
    "X30n0604_004:0541a13": "忍辱故不思報怨有慚有愧名為著衣。",
    "X30n0604_004:0541a14": "如來座者一切法空是。了一切法悉皆空寂安然",
    "X30n0604_004:0541a15": "不動名為坐座。",
    "X30n0604_004:0541a16": "安住是中。住於慈忍法空之座。",
    "X30n0604_004:0541a17": "然後以不懈怠心。雖能慈忍了法性空若還懈怠",
    "X30n0604_004:0541a18": "弘經是難故經云以不懈怠心。",
    "X30n0604_004:0541a19": "為諸菩薩及四眾。所為人也。",
    "X30n0604_004:0541a20": "廣說是法華經。所說法也。",
    "X30n0604_004:0541a21": "藥王我於餘國遣化人為其集聽法眾。謂於餘國",
    "X30n0604_004:0541a22": "方便土中遣變化人為集聽眾如信解品密遣者是。",
    "X30n0604_004:0541a23": "亦遣化比丘比丘尼優婆塞優婆夷聽其說法。佛",
    "X30n0604_004:0541a24": "神力故密彼諸人令來聽法。",
    "X30n0604_004:0541b01": "是諸化人聞法信受隨順不逆。諸化人等以佛之",
    "X30n0604_004:0541b02": "力聞即信受無有違逆。",
    "X30n0604_004:0541b03": "若說法者在空閑處。約事則住空曠閑靜無人之",
    "X30n0604_004:0541b04": "處約理則是攝心住定樂於空寂無生之地。",
    "X30n0604_004:0541b05": "我時廣遣天龍鬼神乾闥婆阿脩羅等聽其說法。",
    "X30n0604_004:0541b06": "來聽法者八部之眾皆如來力之所遣至。",
    "X30n0604_004:0541b07": "我雖在異國。佛雖應化在餘國土。",
    "X30n0604_004:0541b08": "時時令說法者得見我身。說法之人心中了了解",
    "X30n0604_004:0541b09": "法義味即見如來清淨法身住常寂光圓滿報身居",
    "X30n0604_004:0541b10": "實報境千百億身應同居土若晝若夜常在目前。",
    "X30n0604_004:0541b11": "若於此經忘失句逗。若復受持讀誦講說於此妙",
    "X30n0604_004:0541b12": "經句逗之中有所忘失。",
    "X30n0604_004:0541b13": "我還為說令得具足。即於時中忽然省悟得見佛",
    "X30n0604_004:0541b14": "理無所遺忘是名如來還為解說令得句義皆悉具",
    "X30n0604_004:0541b15": "足。",
    "X30n0604_004:0541b16": "爾時世尊欲重宣此義而說偈言欲捨諸懈怠應",
    "X30n0604_004:0541b17": "當聽此經。若人欲得捨諸懈怠應當至心聽受此",
    "X30n0604_004:0541b18": "經。",
    "X30n0604_004:0541b19": "是經難得聞信受者亦難。如是之經難得聽聞信",
    "X30n0604_004:0541b20": "受之者亦是難得。",
    "X30n0604_004:0541b21": "如人渴須水穿鑿於高原。志誠求法如渴須水於",
    "X30n0604_004:0541b22": "彼高原穿鑿為井。",
    "X30n0604_004:0541b23": "猶見乾燥土知去水尚遠。住乾慧地知去理水尚",
    "X30n0604_004:0541b24": "且遠在。",
    "X30n0604_004:0541c01": "漸見濕土泥決定知近水。位在內凡鄰於聖位漸",
    "X30n0604_004:0541c02": "漸見理自知成佛無疑名為近水。",
    "X30n0604_004:0541c03": "藥王汝當知如是諸人等。如是初心諸菩薩等。",
    "X30n0604_004:0541c04": "不聞法華經去佛智甚遠。未曾得聞如是妙經去",
    "X30n0604_004:0541c05": "佛智慧甚是遙遠。",
    "X30n0604_004:0541c06": "若聞是深經決了聲聞法是諸經之王。若得聞是",
    "X30n0604_004:0541c07": "深妙經典是諸一切經中之王。",
    "X30n0604_004:0541c08": "聞已諦思惟。聞是法已諦心思審。",
    "X30n0604_004:0541c09": "當知此人等近於佛智慧。聞已能思思已能修當",
    "X30n0604_004:0541c10": "知是人近於佛慧。",
    "X30n0604_004:0541c11": "若人說此經。若復有人欲說此經。",
    "X30n0604_004:0541c12": "應入如來室。興大慈悲。",
    "X30n0604_004:0541c13": "著於如來衣。行大忍辱。",
    "X30n0604_004:0541c14": "而座如來坐。住於法空。",
    "X30n0604_004:0541c15": "處眾無所畏。處大眾中無所畏心。",
    "X30n0604_004:0541c16": "廣為分別說。廣為一切分別演說。",
    "X30n0604_004:0541c17": "大慈悲為室柔和忍辱衣諸法空為座處此為說法。",
    "X30n0604_004:0541c18": "入室披衣坐座演說方名如法。",
    "X30n0604_004:0541c19": "若說此經時。若復說此妙經之時。",
    "X30n0604_004:0541c20": "有人惡口罵加刀杖瓦石。有人前來惡口穢罵加",
    "X30n0604_004:0541c21": "以刀杖瓦石捶打。",
    "X30n0604_004:0541c22": "念佛故應忍。此等違惱境界現前當念佛故忍此",
    "X30n0604_004:0541c23": "諸惡。",
    "X30n0604_004:0541c24": "我千萬億土現淨堅固身。云何念佛當思如來昔",
    "X30n0604_004:0542a01": "於無量千萬億土示現清淨能忍諸惡毀贊不動堅",
    "X30n0604_004:0542a02": "固之身。",
    "X30n0604_004:0542a03": "於無量億劫為眾生說法。如本門中常不輕是。",
    "X30n0604_004:0542a04": "若我滅度後能說此經者。若佛滅後有說經者。",
    "X30n0604_004:0542a05": "我遣化四眾比丘比丘尼及清淨士女。即前四眾。",
    "X30n0604_004:0542a06": "供養於法師。恭敬供養於說法師。",
    "X30n0604_004:0542a07": "引導諸眾生集之令聽法。誘引化導諸眾生等令",
    "X30n0604_004:0542a08": "集一處聽說妙法然佛所遣諸化人者即前文云是",
    "X30n0604_004:0542a09": "人自捨清淨業報愍眾生故生此間者。",
    "X30n0604_004:0542a10": "若人欲加惡刀杖及瓦石。人來興惡加諸毒害。",
    "X30n0604_004:0542a11": "則遣變化人為之作衛護。即遣上所辯化善人為",
    "X30n0604_004:0542a12": "之方便而作衛護。",
    "X30n0604_004:0542a13": "若說法之人獨在空閑處。獨自處於空閑之地。",
    "X30n0604_004:0542a14": "寂莫無人聲讀誦此經典。其處闃靜無人音聲在",
    "X30n0604_004:0542a15": "彼讀誦是妙經典。",
    "X30n0604_004:0542a16": "我是時為現清淨光明身。寂寞之處無有人聲清",
    "X30n0604_004:0542a17": "淨身也讀妙經典見佛智慧光明身也清淨即法身",
    "X30n0604_004:0542a18": "光明即慧身修性泯合隨處現形即應身也因靜讀",
    "X30n0604_004:0542a19": "誦得見如來三德法身。",
    "X30n0604_004:0542a20": "若忘失章句為說令通利。若於經文有所忘失如",
    "X30n0604_004:0542a21": "來慈力密被其人自然通利憶持不失。",
    "X30n0604_004:0542a22": "若人具是德。若人具此清淨德行。",
    "X30n0604_004:0542a23": "或為四眾說。或於四眾為說妙法。",
    "X30n0604_004:0542a24": "空處讀誦經。或在空處讀誦是經。",
    "X30n0604_004:0542b01": "皆得見我身。皆得見於如來法體光明妙身。",
    "X30n0604_004:0542b02": "若人在空閑。在於閑處修攝其心靜處之人。",
    "X30n0604_004:0542b03": "我遣天龍王夜叉鬼神等為作聽法眾。八部之眾",
    "X30n0604_004:0542b04": "誓護佛法今此法師讀誦講說故佛遣之作聽法眾。",
    "X30n0604_004:0542b05": "是人樂說法分別無障礙。是說法師在眾講演善",
    "X30n0604_004:0542b06": "能分別樂說無礙。",
    "X30n0604_004:0542b07": "諸佛護念故。以得諸佛護念之故。",
    "X30n0604_004:0542b08": "能令大歡喜。能令聽眾生大歡喜。",
    "X30n0604_004:0542b09": "若親近法師速得菩薩道。若能親近說法之師速",
    "X30n0604_004:0542b10": "得成就菩薩之道。",
    "X30n0604_004:0542b11": "隨順是師學得見恒沙佛。若能隨順從是師學則",
    "X30n0604_004:0542b12": "於經中得見三世恒沙諸佛不離本心。",
    "X30n0604_004:0542b13": "妙法蓮華經見寶塔品第十一",
    "X30n0604_004:0542b14": "過去久劫多寶世尊臨滅度時告諸大眾有欲供",
    "X30n0604_004:0542b15": "養我全身者應當發心起一大塔十方世界說法",
    "X30n0604_004:0542b16": "華處我之寶塔因聽經故踊現其前為作證明今",
    "X30n0604_004:0542b17": "由此土佛說是經大耳遙聞故從地涌。",
    "X30n0604_004:0542b18": "爾時佛前。爾法師品說竟之時。",
    "X30n0604_004:0542b19": "有七寶塔。以七珍寶而為大塔即是表顯七善法",
    "X30n0604_004:0542b20": "財。",
    "X30n0604_004:0542b21": "高五百由旬。塔表法身高五百者五分功德之所",
    "X30n0604_004:0542b22": "修成。",
    "X30n0604_004:0542b23": "縱廣二百五十由旬。縱廣即說塔基之相豎縱橫",
    "X30n0604_004:0542b24": "廣二百五十約由旬量該一萬里修成法身以戒為",
    "X30n0604_004:0542c01": "體聲聞之戒二百五十今開小乘同歸作佛戒定慧",
    "X30n0604_004:0542c02": "三相由而生故說塔基其量如是四威儀中皆具是",
    "X30n0604_004:0542c03": "數故云縱廣二百五十。",
    "X30n0604_004:0542c04": "從地涌出住在空中。約相易見若表法者從心地",
    "X30n0604_004:0542c05": "中之所涌出住於究竟大涅槃空。",
    "X30n0604_004:0542c06": "種種寶物而莊校之。萬善功德而為嚴飾。",
    "X30n0604_004:0542c07": "五千欄楯。橫者曰欄竪者曰楯即寶塔上防閑之",
    "X30n0604_004:0542c08": "具五千即表遮防五道。",
    "X30n0604_004:0542c09": "龕室千萬。塔上所有龕穴寶室其數千萬即表行",
    "X30n0604_004:0542c10": "人之所住處無量法門。",
    "X30n0604_004:0542c11": "無數幢幡以為嚴飾。幢表鎮靜幡表皷動靜即是",
    "X30n0604_004:0542c12": "定動即是慧定慧均等名善莊嚴。",
    "X30n0604_004:0542c13": "垂寶瓔珞。以眾寶珠結為瓔珞處處垂下即表智",
    "X30n0604_004:0542c14": "珠垂諸方便教化眾生。",
    "X30n0604_004:0542c15": "寶鈴萬億而懸其上。以寶為鈴懸於塔上微風吹",
    "X30n0604_004:0542c16": "動出妙音聲以妙寶音發於報體隨其扣擊接物利",
    "X30n0604_004:0542c17": "生。",
    "X30n0604_004:0542c18": "四面皆出。塔之方面。",
    "X30n0604_004:0542c19": "多摩羅跋旃檀之香。多摩羅跋此云性無垢無垢",
    "X30n0604_004:0542c20": "旃檀即絕妙香實行內充淨無瑕翳如牛頭山性無",
    "X30n0604_004:0542c21": "垢香。",
    "X30n0604_004:0542c22": "充偏世界。德行之人香聞十方故云充徧。",
    "X30n0604_004:0542c23": "其諸幡蓋。其諸寶幡及以寶蓋頂上莊嚴表佛功",
    "X30n0604_004:0542c24": "德。",
    "X30n0604_004:0543a01": "以金銀琉璃硨磲碼碯真珠玫瑰七寶合成。若表",
    "X30n0604_004:0543a02": "法者金性堅剛表堅固智銀性潔白表清淨行琉璃",
    "X30n0604_004:0543a03": "映徹表明了智硨磲圓轉表委曲心碼碯雜色表萬",
    "X30n0604_004:0543a04": "行心真珠圓明表巧慧心玫瑰即玉表溫潤心眾德",
    "X30n0604_004:0543a05": "莊嚴五分法塔是故名曰七寶合成。",
    "X30n0604_004:0543a06": "高至四天王宮。四天門王居須彌腹寶塔高故齊",
    "X30n0604_004:0543a07": "於天宮四念護心如天。",
    "X30n0604_004:0543a08": "三十三天。須彌四峯各有八天帝釋居中成三十",
    "X30n0604_004:0543a09": "三若表法者即喻菩薩五十二位住行向三名為三",
    "X30n0604_004:0543a10": "十十地聖人名三十一等覺菩薩名三十二如來妙",
    "X30n0604_004:0543a11": "覺名三十三。",
    "X30n0604_004:0543a12": "雨天曼陀羅華供養寶塔。諸天雨華供養寶塔表",
    "X30n0604_004:0543a13": "心善行莊嚴法身。",
    "X30n0604_004:0543a14": "餘諸天龍夜叉乾闥婆阿修羅迦樓羅緊那羅摩睺",
    "X30n0604_004:0543a15": "羅伽人非人等千萬億眾。在事相邊即是八部若",
    "X30n0604_004:0543a16": "表法者豈外一心天龍二部即是善心餘夜叉等總",
    "X30n0604_004:0543a17": "是惡心善根勝故攝諸惡念無數億萬化而為善。",
    "X30n0604_004:0543a18": "以一切華香瓔珞幡蓋伎樂供養寶塔。以諸供施",
    "X30n0604_004:0543a19": "而供寶塔。",
    "X30n0604_004:0543a20": "恭敬尊重讚歎。覩相生善起恭敬心尊重寶塔而",
    "X30n0604_004:0543a21": "興贊歎。",
    "X30n0604_004:0543a22": "爾時寶塔中。是諸天人設供之時。",
    "X30n0604_004:0543a23": "出大音聲。塔中忽然出大妙音。",
    "X30n0604_004:0543a24": "歎言善哉善哉釋迦牟尼世尊。如是贊歎釋迦世尊。",
    "X30n0604_004:0543b01": "能以平等大慧。能以生佛本性平等佛之知見廣",
    "X30n0604_004:0543b02": "大智慧。",
    "X30n0604_004:0543b03": "教菩薩法。十方如來教其弟子菩薩根者上妙之",
    "X30n0604_004:0543b04": "法。",
    "X30n0604_004:0543b05": "佛所護念。此之大慧是一切佛清淨心中常所護",
    "X30n0604_004:0543b06": "念。",
    "X30n0604_004:0543b07": "妙法華經。生於妙果妙法華經。",
    "X30n0604_004:0543b08": "為大眾說。與諸大眾分別演說。",
    "X30n0604_004:0543b09": "如是如是。謂釋迦尊慈悲方便如是如是為眾生",
    "X30n0604_004:0543b10": "說。",
    "X30n0604_004:0543b11": "釋迦牟尼世尊如所說者皆是真實。如釋迦尊之",
    "X30n0604_004:0543b12": "所說者一一皆是真實之語。",
    "X30n0604_004:0543b13": "爾時四眾見大寶塔住在空中。如前。",
    "X30n0604_004:0543b14": "又聞塔中所出音聲。如善哉等。",
    "X30n0604_004:0543b15": "皆得法喜。皆於如來妙法之中得大歡喜。",
    "X30n0604_004:0543b16": "怪未曾有。眾皆驚異謂未曾有。",
    "X30n0604_004:0543b17": "從座而起。將欲請問是塔因緣故從座起。",
    "X30n0604_004:0543b18": "恭敬合掌却住一面。先加恭敬合掌問訊然後退",
    "X30n0604_004:0543b19": "身立在一面。",
    "X30n0604_004:0543b20": "爾時有菩薩摩訶薩名大樂說。眾中上首大菩薩",
    "X30n0604_004:0543b21": "也智慧深故善說諸法名大樂說。",
    "X30n0604_004:0543b22": "知一切世間天人阿脩羅等心之所疑。眾見寶塔",
    "X30n0604_004:0543b23": "不知何謂怪未曾見所以心疑菩薩知已故為請問。",
    "X30n0604_004:0543b24": "而白佛言世尊以何因緣。因何等緣。",
    "X30n0604_004:0543c01": "有此寶塔從地涌出。欲知自來。",
    "X30n0604_004:0543c02": "又於其中發是音聲。又於塔中發出讚歎大妙之",
    "X30n0604_004:0543c03": "音。",
    "X30n0604_004:0543c04": "爾時佛告大樂說菩薩。因問故答。",
    "X30n0604_004:0543c05": "此寶塔中有如來全身。諸佛入滅化火焚身分布",
    "X30n0604_004:0543c06": "舍利為眾結緣多寶入滅不曾化身臨終付囑令眾",
    "X30n0604_004:0543c07": "起塔供養遺體為欲證經所以佛答塔有全身。",
    "X30n0604_004:0543c08": "乃往過去東方無量千萬億阿僧祇世界。久遠劫",
    "X30n0604_004:0543c09": "前東方世界。",
    "X30n0604_004:0543c10": "國名寶淨。國中清淨多諸寶物。",
    "X30n0604_004:0543c11": "彼中有佛號曰多寶。彼寶淨國佛號多寶。",
    "X30n0604_004:0543c12": "其佛行菩薩道時作大誓願。因地之時曾發大願。",
    "X30n0604_004:0543c13": "若我成佛滅度之後。若我得成無上佛道入滅之",
    "X30n0604_004:0543c14": "後。",
    "X30n0604_004:0543c15": "於十方國土有說法華經處。應十方國說是經處。",
    "X30n0604_004:0543c16": "我之塔廟。我之所有七寶塔廟。",
    "X30n0604_004:0543c17": "為聽是經故。為聽如是法華經故。",
    "X30n0604_004:0543c18": "涌現其前。即當涌現其佛之前。",
    "X30n0604_004:0543c19": "為作證明讚言善哉。因心如是。",
    "X30n0604_004:0543c20": "彼佛成道已。既成佛已。",
    "X30n0604_004:0543c21": "臨滅度時。化緣已畢臨欲終時。",
    "X30n0604_004:0543c22": "於天人大眾中告諸比丘。語諸會眾出家弟子。",
    "X30n0604_004:0543c23": "我滅度後欲供養我全身者。有欲供養我之全身。",
    "X30n0604_004:0543c24": "應起一大塔。以藏佛身。",
    "X30n0604_004:0544a01": "其佛以神通願力。以大神通誓願之力任持其身。",
    "X30n0604_004:0544a02": "十方世界在在處處若有法華經者。十方佛土在",
    "X30n0604_004:0544a03": "處有說法華經者。",
    "X30n0604_004:0544a04": "彼之寶塔皆涌出其前。隨處應現。",
    "X30n0604_004:0544a05": "全身在於塔中讚言善哉善哉。全身出現贊善哉",
    "X30n0604_004:0544a06": "者酬宿願故。",
    "X30n0604_004:0544a07": "大樂說今多寶如來塔聞說法華經故從地涌出讚",
    "X30n0604_004:0544a08": "言善哉善哉。說其來意令眾得知。",
    "X30n0604_004:0544a09": "是時大樂說菩薩以如來神力故。以如來神力者",
    "X30n0604_004:0544a10": "願藉佛慈非自己力而能得見。",
    "X30n0604_004:0544a11": "白佛言世尊我等願欲見此佛身。願見古佛多寶",
    "X30n0604_004:0544a12": "之身。",
    "X30n0604_004:0544a13": "佛告大樂說菩薩摩訶薩是多寶佛有深重願。佛",
    "X30n0604_004:0544a14": "告樂說彼佛宿有深重之願。",
    "X30n0604_004:0544a15": "若我寶塔為聽法華經故出於諸佛前時。塔為聽",
    "X30n0604_004:0544a16": "法出現之時。",
    "X30n0604_004:0544a17": "其有欲以我身示四眾者。其欲以我塔中全身示",
    "X30n0604_004:0544a18": "於會上四眾之者。",
    "X30n0604_004:0544a19": "彼佛分身諸佛在於十方世界說法。彼現在世說",
    "X30n0604_004:0544a20": "經之佛分身在於十方世界廣說諸法度眾生者。",
    "X30n0604_004:0544a21": "盡還集一處。直待分身一時集已好自一身分千",
    "X30n0604_004:0544a22": "百億今此所集攝多歸一故云盡還。",
    "X30n0604_004:0544a23": "然後我身乃出現耳。然後我之塔中全身乃出現",
    "X30n0604_004:0544a24": "也。",
    "X30n0604_004:0544b01": "大樂說我分身諸佛在於十方世界說法者今應當",
    "X30n0604_004:0544b02": "集。汝欲見此多寶佛身我當應集分身諸佛。",
    "X30n0604_004:0544b03": "大樂說白佛言。樂說聞已重白佛言。",
    "X30n0604_004:0544b04": "世尊我等亦願欲見世尊分身諸佛禮拜供養。所",
    "X30n0604_004:0544b05": "以欲見為修供養。",
    "X30n0604_004:0544b06": "爾時佛放白毫一光。如來欲集分身諸佛故放中",
    "X30n0604_004:0544b07": "道白毫光明。",
    "X30n0604_004:0544b08": "即見東方五百萬億那由他恒河沙等國土諸佛。",
    "X30n0604_004:0544b09": "因光照故眾皆得見五百萬億以表菩薩五位真因",
    "X30n0604_004:0544b10": "恒沙諸佛即諸淨念。",
    "X30n0604_004:0544b11": "彼諸國土皆以頗梨為地。頗梨地者即善淨心。",
    "X30n0604_004:0544b12": "寶樹寶衣以為莊嚴。寶樹即是菩提樹王寶衣即",
    "X30n0604_004:0544b13": "是柔和忍辱。",
    "X30n0604_004:0544b14": "無數千萬億菩薩充滿其中。菩薩即是念念之心。",
    "X30n0604_004:0544b15": "徧張寶幔寶網羅上。寶幔即是慈悲所覆寶網即",
    "X30n0604_004:0544b16": "是戒珠所網。",
    "X30n0604_004:0544b17": "彼國諸佛以大妙音而說諸法。彼一一佛皆出大",
    "X30n0604_004:0544b18": "音演說諸法。",
    "X30n0604_004:0544b19": "及見無量千萬億菩薩徧滿諸國為眾說法。彼一",
    "X30n0604_004:0544b20": "一土皆有菩薩充滿其中各為其眾而演說法。",
    "X30n0604_004:0544b21": "南西北方四維上下。方位有十光照東方所見如",
    "X30n0604_004:0544b22": "是例餘九方光所照處其相亦然。",
    "X30n0604_004:0544b23": "白毫相光所照之處亦復如是。與東方同。",
    "X30n0604_004:0544b24": "爾時十方諸佛。十方分身釋迦文佛。",
    "X30n0604_004:0544c01": "各告眾菩薩言。各語座下諸菩薩言。",
    "X30n0604_004:0544c02": "善男子我今應往娑婆世界釋迦牟尼佛所。光既",
    "X30n0604_004:0544c03": "照彼知意故來。",
    "X30n0604_004:0544c04": "並供養多寶如來寶塔。并欲供養多寶佛塔。",
    "X30n0604_004:0544c05": "時娑婆世界即變清淨。欲集諸佛故釋迦尊以神",
    "X30n0604_004:0544c06": "通力先淨其土。",
    "X30n0604_004:0544c07": "琉璃為地寶樹莊嚴黃金為繩以界八道。釋迦世",
    "X30n0604_004:0544c08": "尊實報之土淨如此為欲化度頑惡眾生故現五濁",
    "X30n0604_004:0544c09": "同居穢土今欲說實所以現起清淨國土眾寶莊嚴。",
    "X30n0604_004:0544c10": "無諸聚落村營城邑。男女混居名為聚落今實報",
    "X30n0604_004:0544c11": "土純諸男子無有女人故無聚落及以村坊營塞城",
    "X30n0604_004:0544c12": "郭郡邑之相一時皆無。",
    "X30n0604_004:0544c13": "大海江河山川林藪。海與江河喻諸乘人淺深之",
    "X30n0604_004:0544c14": "智山靜川流即喻定慧林藪即喻諸覺枝林今現實",
    "X30n0604_004:0544c15": "報同歸一實諸相皆無。",
    "X30n0604_004:0544c16": "燒大寶香。修大功德名燒寶香。",
    "X30n0604_004:0544c17": "曼陀羅華徧布其地。表修善因無遺缺處。",
    "X30n0604_004:0544c18": "以寶網幔羅覆其上。菩薩所行慈悲為首故云寶",
    "X30n0604_004:0544c19": "幔之所徧覆成佛之行非戒不立故云寶網羅覆其",
    "X30n0604_004:0544c20": "上。",
    "X30n0604_004:0544c21": "懸諸寶鈴。鈴有音聲以表說法。",
    "X30n0604_004:0544c22": "唯留此會眾。獨留此會聽法之眾。",
    "X30n0604_004:0544c23": "移諸天人置於他土。以佛神力移餘一切天人之",
    "X30n0604_004:0544c24": "眾置他土中。",
    "X30n0604_004:0545a01": "是時諸佛。十方分身釋迦牟尼。",
    "X30n0604_004:0545a02": "各將一大菩薩以為侍者。各佛但帶一大菩薩以",
    "X30n0604_004:0545a03": "為給侍。",
    "X30n0604_004:0545a04": "至娑婆世界各到寶樹下。此方現土寶樹之下。",
    "X30n0604_004:0545a05": "一一寶樹高五百由旬。即表五分功德法身。",
    "X30n0604_004:0545a06": "枝葉華果次第莊嚴。枝喻事相一一相中復有多",
    "X30n0604_004:0545a07": "別喻如葉也開華表因成果表智如次進修用嚴法",
    "X30n0604_004:0545a08": "體。",
    "X30n0604_004:0545a09": "諸寶樹下皆有師子之座高五由旬。樹是願行座",
    "X30n0604_004:0545a10": "表空寂安詳其理名為坐座高五由旬即五忍位。",
    "X30n0604_004:0545a11": "亦以大寶而校飾之。坐是空法今云寶飾即表不",
    "X30n0604_004:0545a12": "空如來之坐。",
    "X30n0604_004:0545a13": "爾時諸佛各於此座結加趺坐。既到此已各坐寶",
    "X30n0604_004:0545a14": "座。",
    "X30n0604_004:0545a15": "如是展轉徧滿三千大千世界。如是展開轉轉坐",
    "X30n0604_004:0545a16": "去徧滿一化三千之界。",
    "X30n0604_004:0545a17": "而於釋迦牟尼佛一方所分之身猶故未盡。但坐",
    "X30n0604_004:0545a18": "東方所分之身徧三千界獨自未盡。",
    "X30n0604_004:0545a19": "時釋迦牟尼佛欲容受所分身諸佛故。為欲安座",
    "X30n0604_004:0545a20": "容納諸佛。",
    "X30n0604_004:0545a21": "八方各更變二百萬億那由他國皆令清淨。言八",
    "X30n0604_004:0545a22": "方者此約橫徧但變四方及以四維不涉上下二百",
    "X30n0604_004:0545a23": "萬億八方皆然總成一千六百萬億三千世界。",
    "X30n0604_004:0545a24": "無有地獄餓鬼畜生及阿修羅。以清淨故無四惡道。",
    "X30n0604_004:0545b01": "又移諸天人置於他土。唯留會眾移餘天人。",
    "X30n0604_004:0545b02": "所化之國。所變化土。",
    "X30n0604_004:0545b03": "亦以琉璃為地寶樹莊嚴樹高五百由旬枚葉華果",
    "X30n0604_004:0545b04": "次第嚴飾樹下皆有寶師子座高五由旬種種諸寶",
    "X30n0604_004:0545b05": "以為莊校亦無大海江河。並如上解。",
    "X30n0604_004:0545b06": "及目真隣陀山。此云石山。",
    "X30n0604_004:0545b07": "摩訶目真鄰陀山。此云大石山。",
    "X30n0604_004:0545b08": "鐵圍山。四大洲外有山圍繞名小銕圍。",
    "X30n0604_004:0545b09": "大銕圍山。大千界外有山圍繞名大銕圍。",
    "X30n0604_004:0545b10": "須彌山等諸山王。須彌此云妙高須彌之外有十",
    "X30n0604_004:0545b11": "大山圍褁須彌名諸山王悉無是等。",
    "X30n0604_004:0545b12": "通為一佛國土。以諸所變恒沙大千通為一國。",
    "X30n0604_004:0545b13": "寶地平正寶交露幔。於露地上以寶為幔。",
    "X30n0604_004:0545b14": "遍覆其上。徧皆遮覆。",
    "X30n0604_004:0545b15": "懸諸幡蓋。義如前解。",
    "X30n0604_004:0545b16": "燒大寶香諸天寶華徧布其地。如前。",
    "X30n0604_004:0545b17": "釋迦牟尼佛為諸佛當來座故。為分身佛。",
    "X30n0604_004:0545b18": "復於八方各更變二百萬億那由他國皆令清淨。",
    "X30n0604_004:0545b19": "如是三變八方淨土初則一大千界次則千六百億",
    "X30n0604_004:0545b20": "更加今數通計三萬二千億那由他國方能容盡十",
    "X30n0604_004:0545b21": "方世界分身諸佛。",
    "X30n0604_004:0545b22": "無有地獄餓鬼畜生及阿修羅。無四惡道。",
    "X30n0604_004:0545b23": "又移諸天人置於他土所化之國亦以琉璃為地寶",
    "X30n0604_004:0545b24": "樹莊嚴樹高五百由旬枝葉華果次第莊嚴樹下皆",
    "X30n0604_004:0545c01": "有寶師子座高五由旬亦以大寶而校飾之亦無大",
    "X30n0604_004:0545c02": "海江河及目真隣陀山摩訶目真隣陀山銕圍山大",
    "X30n0604_004:0545c03": "銕圍山須彌山等諸山王通為一佛國土寶地平正",
    "X30n0604_004:0545c04": "寶交露幔徧覆其上懸諸幡蓋燒大寶香諸天寶華",
    "X30n0604_004:0545c05": "徧布其地。並如前解。",
    "X30n0604_004:0545c06": "爾時東方釋迦牟尼所分之身百千萬億那由他恒",
    "X30n0604_004:0545c07": "河沙等國土中諸佛。東方一面自有如是恒沙國",
    "X30n0604_004:0545c08": "土分身之佛。",
    "X30n0604_004:0545c09": "各各說法。各於其土而演說法。",
    "X30n0604_004:0545c10": "來集於此。是東方佛來集娑婆。",
    "X30n0604_004:0545c11": "如是次第十方諸佛皆悉來集坐於八方。所變之",
    "X30n0604_004:0545c12": "土。",
    "X30n0604_004:0545c13": "爾時一一方四百萬億那由他國土諸佛如來徧滿",
    "X30n0604_004:0545c14": "其中。言分身佛徧滿八方。",
    "X30n0604_004:0545c15": "是時諸佛各在寶樹下坐師子座。一如東方。",
    "X30n0604_004:0545c16": "皆遣侍者問訊釋迦牟尼佛。皆遣所帶一大菩薩",
    "X30n0604_004:0545c17": "作禮致敬問訊如來。",
    "X30n0604_004:0545c18": "各齎寶華滿掬。滿衣裓也。",
    "X30n0604_004:0545c19": "而告之言。語侍者言。",
    "X30n0604_004:0545c20": "善男子汝往詣耆闍崛山釋迦牟尼佛所。各遣至",
    "X30n0604_004:0545c21": "於靈山會上。",
    "X30n0604_004:0545c22": "如我辭曰。代佛傳言。",
    "X30n0604_004:0545c23": "少病少惱。少有疾病及以煩惱。",
    "X30n0604_004:0545c24": "氣力安樂。氣力充盛心安樂不。",
    "X30n0604_004:0546a01": "及菩薩聲聞眾悉安穩不。已禮如來次問大眾。",
    "X30n0604_004:0546a02": "以此寶華散佛供養。先供養訖後方傳旨。",
    "X30n0604_004:0546a03": "而作是言彼某甲佛。雖是釋迦之所分身而一一",
    "X30n0604_004:0546a04": "佛各有名號故云某甲。",
    "X30n0604_004:0546a05": "與欲開此寶塔。所以來者為欲開塔示此大眾。",
    "X30n0604_004:0546a06": "諸佛遣使亦復如是。一佛既爾諸佛皆然。",
    "X30n0604_004:0546a07": "爾時釋迦牟尼佛見所分身佛悉已來集各各坐於",
    "X30n0604_004:0546a08": "師子之座。佛見分身安坐已畢。",
    "X30n0604_004:0546a09": "皆聞諸佛與欲同開寶塔。聞諸佛語所願皆同。",
    "X30n0604_004:0546a10": "即從座起住虗空中。將欲開塔而塔高妙若非升",
    "X30n0604_004:0546a11": "空云何可得所以起身住立空中。",
    "X30n0604_004:0546a12": "一切四眾起立合掌一心觀佛。當時在會諸四眾",
    "X30n0604_004:0546a13": "等見佛離坐故皆起立合掌一心瞻仰於佛。",
    "X30n0604_004:0546a14": "於是釋迦牟尼佛以右指開七寶塔戶。用右指者",
    "X30n0604_004:0546a15": "表於權智。",
    "X30n0604_004:0546a16": "出大音聲如却關鑰開大城門。佛開塔戶作大音",
    "X30n0604_004:0546a17": "聲如去關鑰開大城門。",
    "X30n0604_004:0546a18": "即時一切眾會。在會之眾。",
    "X30n0604_004:0546a19": "皆見多寶如來於寶塔中坐師子座全身不散如入",
    "X30n0604_004:0546a20": "禪定。全身不動如禪定入。",
    "X30n0604_004:0546a21": "又聞其言善哉善哉釋迦牟尼佛快說是法華經。",
    "X30n0604_004:0546a22": "塔初現時已甞贊歎今塔戶開重復說讚故曰又聞",
    "X30n0604_004:0546a23": "所以歎佛為快說經。",
    "X30n0604_004:0546a24": "我為聽是經故而來至此。言我此來為聽經故。",
    "X30n0604_004:0546b01": "爾時四眾等見過去無量千萬億劫滅度佛說如是",
    "X30n0604_004:0546b02": "言歎未曾有。眾見久遠已滅度佛發如是言昔所",
    "X30n0604_004:0546b03": "未見故歎希有。",
    "X30n0604_004:0546b04": "以天寶華聚。以諸天上寶華之聚。",
    "X30n0604_004:0546b05": "散多寶佛。因見多寶散華致敬。",
    "X30n0604_004:0546b06": "及釋迦牟尼佛上。因釋迦故得見多寶所以散華",
    "X30n0604_004:0546b07": "供釋迦佛。",
    "X30n0604_004:0546b08": "爾時多寶佛於寶塔中分半座與釋迦牟尼佛。多",
    "X30n0604_004:0546b09": "寶分座命釋迦坐。",
    "X30n0604_004:0546b10": "而作是言釋迦牟尼佛可就此座。請釋迦佛就於",
    "X30n0604_004:0546b11": "寶座。",
    "X30n0604_004:0546b12": "即時釋迦牟尼佛入其塔中坐其半座結加趺坐。",
    "X30n0604_004:0546b13": "因多寶請所以入塔安坐半座。",
    "X30n0604_004:0546b14": "爾時大眾見二如來。釋迦多寶。",
    "X30n0604_004:0546b15": "在七寶塔中師子座上結跏趺坐。遠見二尊坐於",
    "X30n0604_004:0546b16": "寶塔。",
    "X30n0604_004:0546b17": "各作是念佛坐高遠。以在遠故雖欲親近而不可",
    "X30n0604_004:0546b18": "得所以作念。",
    "X30n0604_004:0546b19": "惟願如來以神通力令我等輩俱處虗空。眾願佛",
    "X30n0604_004:0546b20": "力接引住空。",
    "X30n0604_004:0546b21": "即時釋迦牟尼佛以神通力接諸大眾皆在虗空。",
    "X30n0604_004:0546b22": "佛慈悲故如其所願以神力接咸住空中。",
    "X30n0604_004:0546b23": "以大音聲普告四眾。釋迦佛出大妙音聲徧告四",
    "X30n0604_004:0546b24": "眾。",
    "X30n0604_004:0546c01": "誰能於此娑婆國土廣說妙法華經今正是時。佛",
    "X30n0604_004:0546c02": "將示滅普告大眾勸募流通正是其時。",
    "X30n0604_004:0546c03": "如來不久當入涅槃。化事將終欲歸元寂。",
    "X30n0604_004:0546c04": "佛欲以此妙法華經付囑有在。所以勸召正欲以",
    "X30n0604_004:0546c05": "此妙法華經付托得所免致湮況。",
    "X30n0604_004:0546c06": "爾時世尊欲重宣此義而說偈言聖主世尊雖久滅",
    "X30n0604_004:0546c07": "度。大聖法主萬德世尊雖已久滅入於涅槃。",
    "X30n0604_004:0546c08": "在寶塔中尚為法來。在於七寶妙塔之中尚為聽",
    "X30n0604_004:0546c09": "法得得遠來。",
    "X30n0604_004:0546c10": "諸人云何不勤為法。汝等諸人云何之故不能精",
    "X30n0604_004:0546c11": "進勤求大法。",
    "X30n0604_004:0546c12": "此佛滅度無央數劫。言佛滅久不可計劫。",
    "X30n0604_004:0546c13": "處處聽法以難遇故。處處化往聽說妙法以法高",
    "X30n0604_004:0546c14": "妙難得遇故。",
    "X30n0604_004:0546c15": "彼佛本願我滅度後。彼多寶佛本發誓願於我此",
    "X30n0604_004:0546c16": "身滅度之後。",
    "X30n0604_004:0546c17": "在在所往常為聽法。處處所去曾無他事常為聽",
    "X30n0604_004:0546c18": "法。",
    "X30n0604_004:0546c19": "又我分身無量諸佛。此指十方分身諸佛。",
    "X30n0604_004:0546c20": "如恒沙等來欲聽法。數如恒沙來為聽法。",
    "X30n0604_004:0546c21": "及見滅度多寶如來。及為欲見久滅多寶。",
    "X30n0604_004:0546c22": "各捨妙土及弟子眾。各各諸佛土捨及眾。",
    "X30n0604_004:0546c23": "天人龍神諸供養事。四眾供事一時捨去。",
    "X30n0604_004:0546c24": "令法久住故來至此。為住法故咸集於此。",
    "X30n0604_004:0547a01": "為坐諸佛以神通力。釋迦為欲坐十方佛故現神",
    "X30n0604_004:0547a02": "通。",
    "X30n0604_004:0547a03": "移無量眾令國清淨。移天人眾置於他土嚴淨其",
    "X30n0604_004:0547a04": "國。",
    "X30n0604_004:0547a05": "諸佛各各詣寶樹下。諸佛各詣此寶樹下。",
    "X30n0604_004:0547a06": "如清淨池蓮華莊嚴。以池喻國以蓮喻佛。",
    "X30n0604_004:0547a07": "其寶樹下諸師子座。諸寶樹下師子之座。",
    "X30n0604_004:0547a08": "佛坐其上光明嚴飾。諸佛坐於師子寶座光明熾",
    "X30n0604_004:0547a09": "盛嚴飾妙好。",
    "X30n0604_004:0547a10": "如夜暗中然大炬火。眾生在迷如夜暗中諸佛光",
    "X30n0604_004:0547a11": "耀如然炬火。",
    "X30n0604_004:0547a12": "身出妙香徧十方國。諸佛身香充徧諸處。",
    "X30n0604_004:0547a13": "眾生蒙熏喜不自勝。眾生蒙佛香氣所熏各各歡",
    "X30n0604_004:0547a14": "喜不能自勝。",
    "X30n0604_004:0547a15": "譬如大風吹小樹枝。風喻佛香枝喻機見。",
    "X30n0604_004:0547a16": "以是方便令法久住。以如是等善巧方便令得正",
    "X30n0604_004:0547a17": "法久住於世。",
    "X30n0604_004:0547a18": "告諸大眾我滅度後。告諸會眾如來滅後。",
    "X30n0604_004:0547a19": "誰能護持讀說斯經。誰能發心護持讀誦解說斯",
    "X30n0604_004:0547a20": "經。",
    "X30n0604_004:0547a21": "今於佛前自說誓言。今日自當於佛之前發深重",
    "X30n0604_004:0547a22": "願。",
    "X30n0604_004:0547a23": "其多寶佛雖久滅度。其多寶佛雖則久已入於滅",
    "X30n0604_004:0547a24": "度。",
    "X30n0604_004:0547b01": "以大誓願而師子吼。以其宿世大願力故於寶塔",
    "X30n0604_004:0547b02": "中作師子吼。",
    "X30n0604_004:0547b03": "多寶如來及與我身所集化佛當知此意。多寶遠",
    "X30n0604_004:0547b04": "來我身現在十方分身咸集此土本為何事當知如",
    "X30n0604_004:0547b05": "是深切之意。",
    "X30n0604_004:0547b06": "諸佛子等誰能護法。召諸大眾誰能為我誰持正",
    "X30n0604_004:0547b07": "法。",
    "X30n0604_004:0547b08": "當發大願令得久住。事行如彩願力如膠彩色無",
    "X30n0604_004:0547b09": "膠則不堅固唯膠無彩文相不彰有願無行但是虗",
    "X30n0604_004:0547b10": "言有行無願則不堅久行願相資方能成事欲護法",
    "X30n0604_004:0547b11": "者故佛勸令當發大願可使正法久住世間。",
    "X30n0604_004:0547b12": "其有能護此經法者。其有能佛子護此經。",
    "X30n0604_004:0547b13": "則為供養我及多寶。斯經中說佛及多寶所行之",
    "X30n0604_004:0547b14": "事隨佛所行名供養佛。",
    "X30n0604_004:0547b15": "此多寶佛處於寶塔常遊十方。此佛世尊在寶塔",
    "X30n0604_004:0547b16": "中常遊十方諸佛國土。",
    "X30n0604_004:0547b17": "為是經故。皆因為此法華經故。",
    "X30n0604_004:0547b18": "亦復供養諸來化佛。亦為奉供諸十方來分身化",
    "X30n0604_004:0547b19": "佛。",
    "X30n0604_004:0547b20": "莊嚴光飾世界者。即指化佛為嚴飾者佛國之中",
    "X30n0604_004:0547b21": "以佛菩薩而為莊嚴光飾世界能令見者發歡喜心。",
    "X30n0604_004:0547b22": "若說此經則為見我多寶如來及諸化佛。若有人",
    "X30n0604_004:0547b23": "能讀說此經深解義趣見佛法身則是得見釋迦多",
    "X30n0604_004:0547b24": "寶及以分身諸來化佛。",
    "X30n0604_004:0547c01": "諸善男子各諦思惟。告諸會眾善男子等各各諦",
    "X30n0604_004:0547c02": "聽善自思惟。",
    "X30n0604_004:0547c03": "此為難事宜發大願。此護持經是一難事若非忍",
    "X30n0604_004:0547c04": "厚勤加精進其孰能之宜當勇猛發大願誓以為基",
    "X30n0604_004:0547c05": "本。",
    "X30n0604_004:0547c06": "諸餘經典數如恒沙。諸方便教三乘經典其數甚",
    "X30n0604_004:0547c07": "眾如恒河沙。",
    "X30n0604_004:0547c08": "雖說此等未足為難。雖能說此方便三乘不了義",
    "X30n0604_004:0547c09": "教未為難也。",
    "X30n0604_004:0547c10": "若接須彌。若以手接須彌盧山。",
    "X30n0604_004:0547c11": "擲置他方無數佛土亦未為難。此舉世中人所難",
    "X30n0604_004:0547c12": "者皆不為難唯此惡世讀說斯經是則是難。",
    "X30n0604_004:0547c13": "若以足指動大千界遠擲他國亦未為難。如佛按",
    "X30n0604_004:0547c14": "指大千世界咸悉震動以至擲向他方國土此乃化",
    "X30n0604_004:0547c15": "現神通邊事不及弘經。",
    "X30n0604_004:0547c16": "若立有頂為眾演說無量餘經亦未為難。無色界",
    "X30n0604_004:0547c17": "天名為三界有為之頂若人立心於有為頂為諸大",
    "X30n0604_004:0547c18": "眾演說無量三乘方便不了義經亦未為難。",
    "X30n0604_004:0547c19": "若佛滅後於惡世中能說此經是則為難。佛滅濁",
    "X30n0604_004:0547c20": "世說此法華是則為難。",
    "X30n0604_004:0547c21": "假使有人手把虗空而以遊行亦未為難。虗空無",
    "X30n0604_004:0547c22": "相不可把捉縱能手把亦不為難。",
    "X30n0604_004:0547c23": "於我滅後若自書持若使人書是則為難。若佛滅",
    "X30n0604_004:0547c24": "後人根劣弱能弘此經勝把空者。",
    "X30n0604_004:0548a01": "若以大地置足甲上升於梵天亦未為難。梵天依",
    "X30n0604_004:0548a02": "空今以大地安足甲上而升於彼亦非難也。",
    "X30n0604_004:0548a03": "佛滅度後於惡世中暫讀此經是則為難。滅後惡",
    "X30n0604_004:0548a04": "世暫時之間能讀此經勝持地者。",
    "X30n0604_004:0548a05": "假使劫燒檐負乾草入中不燒亦未為難。劫燒起",
    "X30n0604_004:0548a06": "時負乾草入而不被焚固為難矣而亦非難。",
    "X30n0604_004:0548a07": "我滅度後若持此經為一人說是則為難。末劫持",
    "X30n0604_004:0548a08": "經下至但為一人而說亦勝負草入劫燒者。",
    "X30n0604_004:0548a09": "若持八萬四千法藏十二部經為人演說。八萬四",
    "X30n0604_004:0548a10": "千佛法藏者如來說法三百五十會一一會中皆具",
    "X30n0604_004:0548a11": "六波羅蜜三六十八計千八百又五六三百總成二",
    "X30n0604_004:0548a12": "十一百一一皆破四大六塵成二萬一千約貪嗔癡",
    "X30n0604_004:0548a13": "及等分三毒各具二萬一千總成八萬四千十二部",
    "X30n0604_004:0548a14": "經者一長行二重頌三授記四孤起五無問自說六",
    "X30n0604_004:0548a15": "因緣七譬喻八本事九本生十方廣十一未曾有十",
    "X30n0604_004:0548a16": "二論議佛所說法雖則無量圓攝所歸唯十二部經",
    "X30n0604_004:0548a17": "若持此等為人演說。",
    "X30n0604_004:0548a18": "令諸聽者得六神通。令彼聽眾獲六神通得阿羅",
    "X30n0604_004:0548a19": "漢。",
    "X30n0604_004:0548a20": "雖能如是亦未為難。說雖高妙而其聽眾但得小",
    "X30n0604_004:0548a21": "果未為難也。",
    "X30n0604_004:0548a22": "於我滅後聽受此經問其義趣是則為難。若聽斯",
    "X30n0604_004:0548a23": "經請問義趣如說修行則能成就佛果菩提故為難",
    "X30n0604_004:0548a24": "也。",
    "X30n0604_004:0548b01": "若人說法令千萬億無量無數恒沙眾生。若說法",
    "X30n0604_004:0548b02": "人能度如是無數眾生。",
    "X30n0604_004:0548b03": "得阿羅漢具六神通。六通之義如藥草中。",
    "X30n0604_004:0548b04": "雖有是益亦未為難。雖有如是小乘利益亦未為",
    "X30n0604_004:0548b05": "難。",
    "X30n0604_004:0548b06": "於我滅後若能奉持如斯經典是則為難。若持此",
    "X30n0604_004:0548b07": "經為諸人說則令其人得無上道是則為難。",
    "X30n0604_004:0548b08": "我為佛道於無量土從始至今廣說諸經。我為眾",
    "X30n0604_004:0548b09": "生得佛道故分身徧滿十方國土從始成道以至于",
    "X30n0604_004:0548b10": "今廣說無量諸餘經典。",
    "X30n0604_004:0548b11": "而於其中此經第一。於餘無量諸經典中此法華",
    "X30n0604_004:0548b12": "經最為第一。",
    "X30n0604_004:0548b13": "若有能持則持佛身。法華經體是佛法身能持是",
    "X30n0604_004:0548b14": "典則為見佛。",
    "X30n0604_004:0548b15": "諸善男子於我滅後。告諸會眾於佛滅後。",
    "X30n0604_004:0548b16": "誰能受持讀誦此經。問諸眾等有誰勇猛能任此",
    "X30n0604_004:0548b17": "責。",
    "X30n0604_004:0548b18": "今於佛前自說誓言。當於佛前自發深誓。",
    "X30n0604_004:0548b19": "此經難持若暫持者我則歡喜諸佛亦然。此經最",
    "X30n0604_004:0548b20": "難若暫持者佛及諸佛悉皆歡喜。",
    "X30n0604_004:0548b21": "如是之人諸佛所歎。如是末世持法華者常為諸",
    "X30n0604_004:0548b22": "佛之所贊歎。",
    "X30n0604_004:0548b23": "是則勇猛是則精進。能為難事則名勇猛一心不",
    "X30n0604_004:0548b24": "倦則名精進。",
    "X30n0604_004:0548c01": "是名持戒行頭陀者。持諸戒行即菩薩道行頭陀",
    "X30n0604_004:0548c02": "行即入佛乘。",
    "X30n0604_004:0548c03": "則為疾得無上佛道。則是速得無上佛道。",
    "X30n0604_004:0548c04": "能於來世讀持此經。能於未來讀誦受持此經典",
    "X30n0604_004:0548c05": "者。",
    "X30n0604_004:0548c06": "是真佛子住淳善地。則為真是如來之子住於慈",
    "X30n0604_004:0548c07": "悲淳善之位。",
    "X30n0604_004:0548c08": "佛滅度後能解其義。佛滅度後於此法華善解義",
    "X30n0604_004:0548c09": "味。",
    "X30n0604_004:0548c10": "是諸天人世間之眼。則是世間人天眼目。",
    "X30n0604_004:0548c11": "於恐畏世能須臾說。於佛滅後恐怖惡世能須臾",
    "X30n0604_004:0548c12": "間為人演說。",
    "X30n0604_004:0548c13": "一切天人皆應供養。一切世間若天若人皆應恭",
    "X30n0604_004:0548c14": "敬供養是人。",
    "X30n0604_004:0548c16": "妙法蓮華經句解卷第四"
}