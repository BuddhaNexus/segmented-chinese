{
    "T41n1823_030:0979b19": "俱舍論頌疏論本卷第三十",
    "T41n1823_030:0979b21": "從此第三置答益物分。先難後答。犢子部難。",
    "T41n1823_030:0979b22": "若補特伽羅即諸蘊者。世尊何不說命者即",
    "T41n1823_030:0979b23": "身。論主答云。觀能問者阿世耶故(阿世耶此云意樂)",
    "T41n1823_030:0979b24": "謂由問者執一實我。名為命者。依此問佛。",
    "T41n1823_030:0979b25": "命者與身為一為異。故佛答。以我無體。一",
    "T41n1823_030:0979b26": "異不成。如不可答龜毛硬軟。本無龜毛。",
    "T41n1823_030:0979b27": "答何硬軟。命者本無。答何一異。觀問者意",
    "T41n1823_030:0979b28": "故佛不答。古昔諸師已解此結。昔有大",
    "T41n1823_030:0979b29": "德。名曰龍軍。三明六通具八解脫。于時一",
    "T41n1823_030:0979c01": "畢隣陀王至大德所。作如是說。我今來意",
    "T41n1823_030:0979c02": "欲請所疑。然諸沙門性好多語。尊能直答。",
    "T41n1823_030:0979c03": "我當請問。大德受請。王即問言。命者與身",
    "T41n1823_030:0979c04": "為一為異。大德答言。此不應記。王言。豈",
    "T41n1823_030:0979c05": "不先有要耶。今何異言。不答前問。大德責",
    "T41n1823_030:0979c06": "曰。我欲問疑。然諸國王性好多語。王能直",
    "T41n1823_030:0979c07": "答。我當發問。王便受教。大德問言。大王宮",
    "T41n1823_030:0979c08": "中諸菴羅樹所生果味。為醋為甘。王言。",
    "T41n1823_030:0979c09": "宮中本無此樹。大德復責。先無要耶。今何",
    "T41n1823_030:0979c10": "異言。不答所問。王言。宮中此樹既無。容可",
    "T41n1823_030:0979c11": "答言果味甘醋。大德誨曰。命者亦無。如何可",
    "T41n1823_030:0979c12": "言與身一異。又犢子問。佛何不說命者都",
    "T41n1823_030:0979c13": "無。答亦觀問者阿世耶故。問者謂蘊因果相",
    "T41n1823_030:0979c14": "續。名為命者。依此發問。世尊答命者都無。",
    "T41n1823_030:0979c15": "彼墮邪見。謂無因果。故佛不說。又問。佛何",
    "T41n1823_030:0979c16": "不說假名命者。答觀彼問者。未能得了",
    "T41n1823_030:0979c17": "緣起理故。非受真空正法器故。故不為",
    "T41n1823_030:0979c18": "說假有命者。理必應爾。如世尊告阿難陀",
    "T41n1823_030:0979c19": "言。有性筏蹉(此云犢子)出家外道。來至我所。",
    "T41n1823_030:0979c20": "作是問言。我於世間為有我非有我。佛",
    "T41n1823_030:0979c21": "不為記。所以者何。若記為有。違法真理。實",
    "T41n1823_030:0979c22": "無我故。若記為無。增彼愚惑。彼便謂我先",
    "T41n1823_030:0979c23": "有今無。對有我愚。此無我愚為過更甚。若",
    "T41n1823_030:0979c24": "執有我。則墮常邊。若執無我。便墮斷邊。",
    "T41n1823_030:0979c25": "執我是常。為我修福。執我斷滅。便謂身",
    "T41n1823_030:0979c26": "無。更何修福。此二輕重如經說言。寧起我",
    "T41n1823_030:0979c27": "見。如須彌山。不起斷見。如芥子許。上來",
    "T41n1823_030:0979c28": "依論略此問答。",
    "T41n1823_030:0979c29": "從此舉頌正明置答益物分。於中有二。一",
    "T41n1823_030:0980a01": "經部師中鳩摩邏多頌。第二論主頌　今則是",
    "T41n1823_030:0980a02": "初。頌曰。",
    "T41n1823_030:0980a03": "　觀為見所傷　　及壞諸善業",
    "T41n1823_030:0980a04": "　故佛說正法　　如牝虎銜子",
    "T41n1823_030:0980a05": "　執真我為有　　則為見牙傷",
    "T41n1823_030:0980a06": "　撥俗我為無　　便壞善業果",
    "T41n1823_030:0980a07": "釋曰。觀為見所傷者。標不說有我也　及",
    "T41n1823_030:0980a08": "壞諸善業者。標不說我無也　故佛說正",
    "T41n1823_030:0980a09": "法如牝虎銜子者。舉喻釋成也。如虎銜子。",
    "T41n1823_030:0980a10": "太急則傷。太緩則墮　執真我為有則為見牙",
    "T41n1823_030:0980a11": "傷者。釋初句也。執我之見猶如其牙。必傷",
    "T41n1823_030:0980a12": "於人。合前太急喻也　撥俗我為無便壞善",
    "T41n1823_030:0980a13": "業子者。釋第二句也。因果相續世為假我。",
    "T41n1823_030:0980a14": "撥此為無。便壞善業。如子生勝果故。合",
    "T41n1823_030:0980a15": "前大緩喻也。",
    "T41n1823_030:0980a16": "從此第二復說頌言。",
    "T41n1823_030:0980a17": "　由實命者無　　佛不言一異",
    "T41n1823_030:0980a18": "　恐撥無假我　　亦不說都無",
    "T41n1823_030:0980a19": "　謂蘊相續中　　有業果命者",
    "T41n1823_030:0980a20": "　若說無命者　　彼撥此為無",
    "T41n1823_030:0980a21": "　不說諸蘊中　　有假名命者",
    "T41n1823_030:0980a22": "　由觀發問者　　無力解真空",
    "T41n1823_030:0980a23": "　如是觀筏蹉　　意樂差別故",
    "T41n1823_030:0980a24": "　彼問有無我　　佛不答有無",
    "T41n1823_030:0980a25": "釋曰。由實命者無佛不言一異者。釋置記所",
    "T41n1823_030:0980a26": "以也　恐撥無假我亦不說都無者。摽不說",
    "T41n1823_030:0980a27": "無實命者所以也　謂蘊相續中至彼撥此",
    "T41n1823_030:0980a28": "為無者。釋前標也。謂蘊相續由業引果。於",
    "T41n1823_030:0980a29": "此業果。假立命者。若聞佛說無實命者。聞",
    "T41n1823_030:0980b01": "者不解。便撥假命。亦以為無。便墮斷見。",
    "T41n1823_030:0980b02": "故佛不說　不說諸蘊中至無力解真空者",
    "T41n1823_030:0980b03": "明不說假命所以也。假名命者真空之理。",
    "T41n1823_030:0980b04": "發問者愚。非受法器。故佛不說　如是觀",
    "T41n1823_030:0980b05": "筏蹉至佛不答有無者。結成置記也。筏蹉",
    "T41n1823_030:0980b06": "意樂。我有是常。我無謂斷。佛觀此意。故",
    "T41n1823_030:0980b07": "不為答。說有違理。說無斷善。置記之答",
    "T41n1823_030:0980b08": "於斯盡焉。",
    "T41n1823_030:0980b09": "次破數論難言決定有我。事用必待事用",
    "T41n1823_030:0980b10": "者故。謂如識等能了等用。必待有我以",
    "T41n1823_030:0980b11": "為所依。識等方能有了等用。能了之者",
    "T41n1823_030:0980b12": "即是我也。如天授行必待天授。天授是我。",
    "T41n1823_030:0980b13": "行即事用。故知事用必待於我。論主釋通",
    "T41n1823_030:0980b14": "云。天授能行無別行者。即此天授運之動",
    "T41n1823_030:0980b15": "轉。從此至彼。相續生時。說為行。離天授",
    "T41n1823_030:0980b16": "外。無別有行。然此行時。前念為因。引發",
    "T41n1823_030:0980b17": "後果。因是行者。無別我也。如天授能行。識",
    "T41n1823_030:0980b18": "能了亦爾。如天授身能為識因。世間亦謂",
    "T41n1823_030:0980b19": "天授能了。然諸聖者為順世間。亦說天授",
    "T41n1823_030:0980b20": "是能了者。又解。或識於境相續生時。前識",
    "T41n1823_030:0980b21": "為因。引後識起。說前因識名能了者。亦",
    "T41n1823_030:0980b22": "無有失。世間於因說作者故。如說鐘鼓",
    "T41n1823_030:0980b23": "名為能鳴。聲是所鳴　非鐘鼓也。謂鐘鼓能",
    "T41n1823_030:0980b24": "生於聲。即說鐘鼓名為能鳴。亦是於因說",
    "T41n1823_030:0980b25": "作者故。故知識因名能了者。離識之外無",
    "T41n1823_030:0980b26": "別有我名能了者也。又解。或如燈能行。識",
    "T41n1823_030:0980b27": "能了亦爾。燈焰相續說名燈行。無別行也。",
    "T41n1823_030:0980b28": "即識於境相續生時。說名能了。離之無",
    "T41n1823_030:0980b29": "能了者也。數論又難。若後識生。從識非",
    "T41n1823_030:0980c01": "我。何緣後識不恒似前及三性心不定生",
    "T41n1823_030:0980c02": "耶。若有實我。此即無妨。謂我自在能令於",
    "T41n1823_030:0980c03": "識不恒相似及不定生。理無妨矣。論主通",
    "T41n1823_030:0980c04": "云。識由異相令後異前。謂諸有為自性法",
    "T41n1823_030:0980c05": "爾微細相續。由異相力後必異前。非由我",
    "T41n1823_030:0980c06": "也。若不爾者。應無出定。以入定時相續",
    "T41n1823_030:0980c07": "相似。既有出定。故知後念必異前也。又諸",
    "T41n1823_030:0980c08": "心生必有定次。更無雜亂。如二十心相生",
    "T41n1823_030:0980c09": "者也。亦有少分行相等心。方能相生。種性",
    "T41n1823_030:0980c10": "別故。如女心無間起莊嚴身心。或起染污",
    "T41n1823_030:0980c11": "心。或起夫心。或起子心此心起時必熏成",
    "T41n1823_030:0980c12": "種。後從此諸心相續轉變差別。還生女心。",
    "T41n1823_030:0980c13": "如是女心後能生起嚴污心等。異嚴污等",
    "T41n1823_030:0980c14": "即不能生。故知女心生嚴污等。若是男心",
    "T41n1823_030:0980c15": "即不能生嚴污心等。種性別故。女心無間",
    "T41n1823_030:0980c16": "雖皆容起嚴污等心。就嚴污等。若先數起。",
    "T41n1823_030:0980c17": "於數起中。若明了者就明了中。若近起者",
    "T41n1823_030:0980c18": "女心無間。便先引起。由如是心修力強故。",
    "T41n1823_030:0980c19": "數論又難。若有修力最強盛者。寧不恒時",
    "T41n1823_030:0980c20": "生於自果。論主答云。由此心有住異相故。",
    "T41n1823_030:0980c21": "故不恒時生於自果。此住異相。於別修心",
    "T41n1823_030:0980c22": "相續生中最隨順故。",
    "T41n1823_030:0980c23": "從此論主推讓世尊。即當第四因相不測",
    "T41n1823_030:0980c24": "分　論云。諸心品類次第相生因緣方隅。我",
    "T41n1823_030:0980c25": "已略說。委悉了達唯在世尊。一切法中智自",
    "T41n1823_030:0980c26": "在故。故有頌言。",
    "T41n1823_030:0980c27": "　於一孔雀輪　　一切種因相",
    "T41n1823_030:0980c28": "　非餘智境界　　唯一切智知",
    "T41n1823_030:0980c29": "釋曰。孔雀輪有青黃等一切別。此一切種",
    "T41n1823_030:0981a01": "由何因感。如是因相非餘境界。唯佛能",
    "T41n1823_030:0981a02": "知。色差別因尚為難了。況心心所諸無色法",
    "T41n1823_030:0981a03": "因緣差別。豈易了知。",
    "T41n1823_030:0981a04": "從此第五業生先後分。先難後明。次破勝",
    "T41n1823_030:0981a05": "論。勝論難云。若實無我。業已滅壞。云何復",
    "T41n1823_030:0981a06": "能生未來果。論主答云。不從壞業。未來果",
    "T41n1823_030:0981a07": "生。業雖已壞。種子仍在。但從業種相續轉",
    "T41n1823_030:0981a08": "變差別功能。生未來果。猶世間果從種",
    "T41n1823_030:0981a09": "生。然果不從已壞種起。亦非從種無間即",
    "T41n1823_030:0981a10": "生。但從種子相續轉變差別功能果方得",
    "T41n1823_030:0981a11": "生。謂種生芽。芽生於莖。莖生於葉。葉生",
    "T41n1823_030:0981a12": "於花。花為最後方引果生。勝論又難。若爾",
    "T41n1823_030:0981a13": "何言從種生果。論主答云。剋實果唯花功",
    "T41n1823_030:0981a14": "能。由先種子展轉為因。引起花中生果功",
    "T41n1823_030:0981a15": "能。約展轉因說種生果。故此花中生果功",
    "T41n1823_030:0981a16": "能　由先種子展轉引故。所生果相而似種",
    "T41n1823_030:0981a17": "也。今業生果亦如外種。由業為先熏成種",
    "T41n1823_030:0981a18": "子。相續轉變差別果生。勝論問云。何名相續",
    "T41n1823_030:0981a19": "轉變差別。論主答云。由業為先。於色心中",
    "T41n1823_030:0981a20": "重成種子。即此種子中無間斷。名為相續。",
    "T41n1823_030:0981a21": "即此相續後後剎那異前前生。故名轉變。",
    "T41n1823_030:0981a22": "即此轉變有勝功能。最後生果。勝餘轉變。",
    "T41n1823_030:0981a23": "故名差別。因此問答便明先果。即當第",
    "T41n1823_030:0981a24": "五分也　如命終時於識心中。雖帶眾多",
    "T41n1823_030:0981a25": "感當來果所有種子。然此業種略有三種。",
    "T41n1823_030:0981a26": "能先引果。一者極重。譬如負債強者先牽。",
    "T41n1823_030:0981a27": "二者近作。如臨終時逢善惡友所起善惡",
    "T41n1823_030:0981a28": "便先引果。三者數作。謂一生來其數作業。",
    "T41n1823_030:0981a29": "能先引果。故經部師有此頌曰。",
    "T41n1823_030:0981b01": "　業極重近起　　數習先所作",
    "T41n1823_030:0981b02": "　前前前後就　　輪轉於生死",
    "T41n1823_030:0981b03": "釋曰。一業極重。前感異熟。二業近起。前感",
    "T41n1823_030:0981b04": "異熟。三業數作。前感作異熟。若業輕等便",
    "T41n1823_030:0981b05": "感後熟。由此業力輪轉生死。",
    "T41n1823_030:0981b06": "從此第六業報難知分。此是論主推讓世",
    "T41n1823_030:0981b07": "尊。業所熏種相續轉變。至彼彼位彼彼果",
    "T41n1823_030:0981b08": "生。唯佛證知。非餘境界。故經部師有是頌",
    "T41n1823_030:0981b09": "曰。",
    "T41n1823_030:0981b10": "　此業此熏習　　至此時與果",
    "T41n1823_030:0981b11": "　一切種定理　　離佛無能知",
    "T41n1823_030:0981b12": "釋曰。業起之時。必熏成種。此業此種至於",
    "T41n1823_030:0981b13": "此時能與其果。此種定理。唯佛能知。已上",
    "T41n1823_030:0981b14": "六分正宗已訖。",
    "T41n1823_030:0981b15": "從此第二流通。於中有三。一讚道勸捨。二",
    "T41n1823_030:0981b16": "讚道不覩。三略顯勸學。今則是初。頌曰。",
    "T41n1823_030:0981b17": "　已善說此淨因道　　謂佛至言真法性",
    "T41n1823_030:0981b18": "　應捨闇盲諸外執　　惡見所為求慧眼",
    "T41n1823_030:0981b19": "釋曰。已善說此淨因道者。標讚道也。涅槃",
    "T41n1823_030:0981b20": "名淨。此無我道。能證涅槃。名淨因道。我",
    "T41n1823_030:0981b21": "執已破。無我理成。名為善說　謂佛至言",
    "T41n1823_030:0981b22": "真法性者。釋前標也。無我之教是佛至言。無",
    "T41n1823_030:0981b23": "我之理是真法性。教之與理俱涅槃因。淨",
    "T41n1823_030:0981b24": "因道矣　應捨闇盲諸外執惡見所為求慧眼",
    "T41n1823_030:0981b25": "者。勸捨也。外道執見名為惡見無智慧眼",
    "T41n1823_030:0981b26": "稱之闇盲。背還滅道為流轉因。捨亦佳",
    "T41n1823_030:0981b27": "矣。",
    "T41n1823_030:0981b28": "從此第二讚道不覩。頌曰。",
    "T41n1823_030:0981b29": "　此涅槃宮一廣道　　千聖所遊無我性",
    "T41n1823_030:0981c01": "　諸佛日言光所照　　雖開昧眼不能覩",
    "T41n1823_030:0981c02": "釋曰。無我理性趣涅槃宮。此一廣道為千",
    "T41n1823_030:0981c03": "聖遊。無我正教諸佛日言。其教破闇。猶",
    "T41n1823_030:0981c04": "如赫日。依教顯理。名光所照。道之功",
    "T41n1823_030:0981c05": "也。外道惡眼。名昧眼無我之日安能覩乎。",
    "T41n1823_030:0981c06": "從此第三略顯勸學者。頌曰。",
    "T41n1823_030:0981c07": "　於此方隅已略說　　為開智者慧毒門",
    "T41n1823_030:0981c08": "　庶各隨己力堪能　　遍悟所知成勝業",
    "T41n1823_030:0981c09": "釋曰。無我方隅我已略說。為開智者慧毒",
    "T41n1823_030:0981c10": "之門。如身少破安少毒藥。斯須毒氣遍滿",
    "T41n1823_030:0981c11": "身中。此論亦然。開少慧門。諸有智人能深",
    "T41n1823_030:0981c12": "悟入。名慧毒門。此慧毒門。普勸人修。庶各",
    "T41n1823_030:0981c13": "隨己三乘力能。遍悟所知。必成勝業。其功",
    "T41n1823_030:0981c14": "既爾。安不習哉。",
    "T41n1823_030:0981c15": "俱舍論頌疏論本第三十(終)"
}