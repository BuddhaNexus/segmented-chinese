{
    "T31n1602_006:0507a08": "顯揚聖教論卷第六",
    "T31n1602_006:0507a10": "無著菩薩造",
    "T31n1602_006:0507a11": "三藏法師玄奘奉　詔譯",
    "T31n1602_006:0507a12": "攝淨義品第二之二",
    "T31n1602_006:0507a13": "論曰。如是廣說世俗諦已。勝義諦云何。頌",
    "T31n1602_006:0507a14": "曰。",
    "T31n1602_006:0507a15": "　五三法真實　　彼復四應知",
    "T31n1602_006:0507a16": "　及四種尋思　　四種如實智",
    "T31n1602_006:0507a17": "論曰。五法者。一相二名三分別四真如五正",
    "T31n1602_006:0507a18": "智。相者。若略說。謂一切言說所依處。名者。",
    "T31n1602_006:0507a19": "謂於諸相中依增語。分別者。謂三界所攝諸",
    "T31n1602_006:0507a20": "心心法。真如者。謂法無我所顯聖智所行一",
    "T31n1602_006:0507a21": "切言說。所不依處。正智者。略有二種。一唯出",
    "T31n1602_006:0507a22": "世間。二世間出世間。唯出世間正智者。謂由",
    "T31n1602_006:0507a23": "正智聲聞獨覺諸菩薩等通達真如。又諸菩",
    "T31n1602_006:0507a24": "薩以世出世智。於五明處精勤學時。由遍滿",
    "T31n1602_006:0507a25": "真如智多現在前故。速疾證得所知障淨。世",
    "T31n1602_006:0507a26": "間出世間正智者。謂諸聲聞及獨覺等初通",
    "T31n1602_006:0507a27": "達真如已。由初一向出世間正智力。後所得",
    "T31n1602_006:0507a28": "世間出世間正智故。於諸安立諦中起厭怖",
    "T31n1602_006:0507a29": "三界心。及愛味三界寂靜處。又由彼正智多",
    "T31n1602_006:0507b01": "現在前故。速疾證得煩惱障淨。",
    "T31n1602_006:0507b02": "三法者。謂三自體。一遍計所執自體。二依",
    "T31n1602_006:0507b03": "他起自體。三圓成實自體。遍計所執自體者。",
    "T31n1602_006:0507b04": "謂依名言假立自體為欲。隨順世間言說故。",
    "T31n1602_006:0507b05": "依他起自體者。謂從緣所生法自體。圓成實",
    "T31n1602_006:0507b06": "自體者。謂諸法真如聖智所行聖智境界。聖",
    "T31n1602_006:0507b07": "智所緣為欲。證得極清淨故。為令一切相及",
    "T31n1602_006:0507b08": "麁重二縛得解脫故。為欲引發諸功德故。",
    "T31n1602_006:0507b09": "彼復四應知者。彼真實復有四種。一世間真",
    "T31n1602_006:0507b10": "實。二道理真實。三煩惱障淨智所行真實。四",
    "T31n1602_006:0507b11": "所知障淨智所行真實。",
    "T31n1602_006:0507b12": "世間真實者。謂一切世間於諸事中由串習",
    "T31n1602_006:0507b13": "所得悟入智見。共施設世俗性。如於地謂唯",
    "T31n1602_006:0507b14": "是地非火等。如是於水火風色聲香味觸飲",
    "T31n1602_006:0507b15": "食服乘諸莊嚴具及諸什物香鬘塗飾歌舞音",
    "T31n1602_006:0507b16": "樂眾朋男女威儀諸行田宅財物及苦樂等。",
    "T31n1602_006:0507b17": "於苦謂苦非樂。於樂謂樂非苦。又若略說者。",
    "T31n1602_006:0507b18": "謂此是此非彼。如是謂彼是彼非餘。若事世",
    "T31n1602_006:0507b19": "間有情決定勝解所行。一切世間自昔傳來",
    "T31n1602_006:0507b20": "名言決定自他分別。共為真實非邪思搆。觀",
    "T31n1602_006:0507b21": "察所取。是名世間真實。",
    "T31n1602_006:0507b22": "道理真實者。謂正智者有道理義。諸聰叡",
    "T31n1602_006:0507b23": "者。諸黠慧者。諸推求者。諸審察者。住尋思地",
    "T31n1602_006:0507b24": "者。具自辯才者。處異生位者。隨觀察行者。依",
    "T31n1602_006:0507b25": "現比至教三量。極善決擇智所行所知事。",
    "T31n1602_006:0507b26": "以證成。道理所建立故。是名道理真實。",
    "T31n1602_006:0507b27": "煩惱障淨智所行真實者。謂一切聲聞獨覺",
    "T31n1602_006:0507b28": "無漏方便智。無漏正智。無漏後所得世間智",
    "T31n1602_006:0507b29": "等所行境界。是名煩惱障淨智所行真實。由",
    "T31n1602_006:0507c01": "緣此故。於煩惱障智得清淨。及後證住無障",
    "T31n1602_006:0507c02": "礙性。是故說為煩惱障淨智所行真實。問此",
    "T31n1602_006:0507c03": "中何者是真實。答謂苦集滅道名之所顯四",
    "T31n1602_006:0507c04": "種聖諦。由簡擇如是四聖諦故。得入現觀位。",
    "T31n1602_006:0507c05": "於現觀位中真實智生。",
    "T31n1602_006:0507c06": "所知障淨智所行真實者。謂於所知中能礙",
    "T31n1602_006:0507c07": "智故名所知障。若真實性是解脫所知障智",
    "T31n1602_006:0507c08": "所行境界。是名所知障淨智所行真實。應知。",
    "T31n1602_006:0507c09": "此復云何。謂諸菩薩佛薄伽梵為入法無我及",
    "T31n1602_006:0507c10": "已入極清淨者。依一切法。離言說自性。假說",
    "T31n1602_006:0507c11": "自性。無分別平等智所行境界。謂最勝真如",
    "T31n1602_006:0507c12": "無上所知究竟性。此性一切正法簡擇。不能",
    "T31n1602_006:0507c13": "迴轉不能過越。是名所知障淨智所行真實。",
    "T31n1602_006:0507c14": "四種尋思者。一名尋思。二事尋思。三自體假",
    "T31n1602_006:0507c15": "立尋思。四差別假立尋思。名尋思者。謂諸菩",
    "T31n1602_006:0507c16": "薩於名唯見名。事尋思者。謂諸菩薩於事唯",
    "T31n1602_006:0507c17": "見事。自體假立尋思者。謂諸菩薩於假立自",
    "T31n1602_006:0507c18": "體唯見假立自體。差別假立尋思者。謂諸菩",
    "T31n1602_006:0507c19": "薩於差別假立唯見差別假立。是名差別假",
    "T31n1602_006:0507c20": "立尋思。此諸菩薩於名事二種。或離相觀。或",
    "T31n1602_006:0507c21": "合相觀。依名事合觀故。通達自體假立差別",
    "T31n1602_006:0507c22": "假立。",
    "T31n1602_006:0507c23": "四種如實智者。一名尋思所引如實智。二事",
    "T31n1602_006:0507c24": "尋思所引如實智。三自體假立尋思所引如",
    "T31n1602_006:0507c25": "實智。四差別假立尋思所引如實智。",
    "T31n1602_006:0507c26": "名尋思所引如實智者。由諸菩薩於名尋思",
    "T31n1602_006:0507c27": "唯有名已。於名如實了知。謂此名為此義故。",
    "T31n1602_006:0507c28": "於此事中建立。為令世間起想見言說故。若",
    "T31n1602_006:0507c29": "於色等所想事中。不為建立色等名者。一切",
    "T31n1602_006:0508a01": "世間無有能想此事。是色等若無想者。無有",
    "T31n1602_006:0508a02": "能起增益執著。若不執著則無言說。若如是",
    "T31n1602_006:0508a03": "如實了知。是名第一名尋思所引如實智。事",
    "T31n1602_006:0508a04": "尋思所引如實智者。由諸菩薩於事尋思唯",
    "T31n1602_006:0508a05": "有事已。如實了知色等所想事性。離一切言",
    "T31n1602_006:0508a06": "說不可言說。是名第二事尋思所引如實智。",
    "T31n1602_006:0508a07": "自體假立尋思所引如實智者。由諸菩薩於",
    "T31n1602_006:0508a08": "色等所想事假立自體中尋思唯假立。故如",
    "T31n1602_006:0508a09": "實通達假立自體。非實彼事自體而似彼事",
    "T31n1602_006:0508a10": "自體顯現。又能了知彼事自體猶如變化影",
    "T31n1602_006:0508a11": "像響應光影水月焰水夢幻似有體性。是名",
    "T31n1602_006:0508a12": "第三自體假立尋思所引甚深義所行境如實",
    "T31n1602_006:0508a13": "智。",
    "T31n1602_006:0508a14": "差別假立尋思所引如實智者。由諸菩薩於",
    "T31n1602_006:0508a15": "差別假立尋思唯假立性故。於色等所想事",
    "T31n1602_006:0508a16": "差別假立中。善能通達不二之義。謂彼諸事",
    "T31n1602_006:0508a17": "非有性非無性。由可言說自體不成就故。非",
    "T31n1602_006:0508a18": "有性由不可言說自體成就故。非無性如是",
    "T31n1602_006:0508a19": "非有色猶勝義諦故。非無色由世俗諦中假",
    "T31n1602_006:0508a20": "立色故。如有性無性有色無色。如是有見無",
    "T31n1602_006:0508a21": "見等諸差別假立法門。彼一切由是理趣盡應",
    "T31n1602_006:0508a22": "知。若能如實了知差別假立如是不二之義。",
    "T31n1602_006:0508a23": "是名第四差別假立尋思所引如實智。如是",
    "T31n1602_006:0508a24": "顯了所入事能入因及能入已。復次頌曰。",
    "T31n1602_006:0508a25": "　三自體成立　　差別業隱密",
    "T31n1602_006:0508a26": "　方便攝別異　　是各有多種",
    "T31n1602_006:0508a27": "論曰。彼三種自體成立差別業用隱密方便",
    "T31n1602_006:0508a28": "攝別異。應知各有多種。成立多種者。如成無",
    "T31n1602_006:0508a29": "性品中當廣說。",
    "T31n1602_006:0508b01": "差別者。問遍計所執自體有幾種。答如依他",
    "T31n1602_006:0508b02": "起自體中所有假立自體差別。如是遍計所",
    "T31n1602_006:0508b03": "執自體。是故遍計所執自體無有限量。應知。",
    "T31n1602_006:0508b04": "復次於依他起自體中有二種遍計所執自體",
    "T31n1602_006:0508b05": "分別。謂隨勝覺及隨數習習氣隨眠。問依他",
    "T31n1602_006:0508b06": "起自體有幾種。答即如諸相多種差別。應知。",
    "T31n1602_006:0508b07": "謂色相心相心法相心不相應相如是等。復",
    "T31n1602_006:0508b08": "次若略說有二種。依他起自體謂遍計所執",
    "T31n1602_006:0508b09": "自體分別所起及非分別所起。問圓成實自",
    "T31n1602_006:0508b10": "體有幾種。答圓成實自體於一切處一味故。",
    "T31n1602_006:0508b11": "不可建立。差別。",
    "T31n1602_006:0508b12": "業者。問遍計所執自體能作幾業。答有五種。",
    "T31n1602_006:0508b13": "一能生依他起自體。二即於是中起諸言說。",
    "T31n1602_006:0508b14": "三能生眾生執。四能生法執。五能攝受二執",
    "T31n1602_006:0508b15": "習氣麁重。問依他起自體能作幾業。答有五",
    "T31n1602_006:0508b16": "種。一能生諸雜染體。二能為遍計所執自體",
    "T31n1602_006:0508b17": "及圓成實自體所依。三能為眾生執所依。四",
    "T31n1602_006:0508b18": "能為法執所依。五能為二執習氣麁重所依。",
    "T31n1602_006:0508b19": "問圓成實自體能作幾業。答有五種。謂能為",
    "T31n1602_006:0508b20": "二種。五業對治生起所緣性故。",
    "T31n1602_006:0508b21": "隱密者。謂當隨三種自體義解釋一切不了",
    "T31n1602_006:0508b22": "義經。由無量經中一切如來隱密語言。及一",
    "T31n1602_006:0508b23": "切菩薩隱密語言。皆隨三種自體方可悟入",
    "T31n1602_006:0508b24": "彼義故。問如經中說。三解脫門彼云何建立。",
    "T31n1602_006:0508b25": "答由三自體故。謂由遍計所執自體故建立",
    "T31n1602_006:0508b26": "空解脫門。由依他起自體故建立無願解脫",
    "T31n1602_006:0508b27": "門。由圓成實自體故建立無相解脫門。問如",
    "T31n1602_006:0508b28": "經中說無生法忍。彼云何建立。答由三自體",
    "T31n1602_006:0508b29": "故。謂由遍計所執自體故說本來無生忍。由",
    "T31n1602_006:0508c01": "依他起自體故說自然無生忍。由圓成實自",
    "T31n1602_006:0508c02": "體故說煩惱苦垢無生忍。此三種忍在不退",
    "T31n1602_006:0508c03": "轉地。應知。由如是等差別義故。於餘一切隱",
    "T31n1602_006:0508c04": "密語言。皆應隨三自體解釋。應知。",
    "T31n1602_006:0508c05": "方便者。謂了知如是三種自體。能作一切聲",
    "T31n1602_006:0508c06": "聞獨覺無上正等菩提方便。",
    "T31n1602_006:0508c07": "攝者。謂三種自體及相名分別等五事相攝。",
    "T31n1602_006:0508c08": "問如是五事初自體幾事攝。答無。問第二自",
    "T31n1602_006:0508c09": "體幾事攝。答四。問第三自體幾事攝。答一。別",
    "T31n1602_006:0508c10": "異者。謂遍計所執自體。唯正應知。依他起自",
    "T31n1602_006:0508c11": "體。應知及應斷。圓成實自體。應知及應作證。",
    "T31n1602_006:0508c12": "如是悟入俗諦勝義諦已。復次頌曰。",
    "T31n1602_006:0508c13": "　聞十二分教　　三最勝歸依",
    "T31n1602_006:0508c14": "　三學三菩提　　為有情淨說",
    "T31n1602_006:0508c15": "論曰。聞十二分教者。謂聞契經應頌記別諷",
    "T31n1602_006:0508c16": "頌自說緣起譬喻本事本生方廣未曾有法",
    "T31n1602_006:0508c17": "論議聖教。契經者。謂諸經中佛薄伽梵於種",
    "T31n1602_006:0508c18": "種時處。依種種所化有情調伏行差別。或說",
    "T31n1602_006:0508c19": "蘊所攝法。界所攝法。處所攝法。或說緣起所",
    "T31n1602_006:0508c20": "攝法。或說食所攝法。諦所攝法。或說聲聞獨",
    "T31n1602_006:0508c21": "覺如來所攝法。或說念住正斷神足根力覺",
    "T31n1602_006:0508c22": "支道支所攝法。或說不淨息念學證淨等所",
    "T31n1602_006:0508c23": "攝法。",
    "T31n1602_006:0508c24": "如來說是語已。諸結集者。歡喜敬受。為令聖",
    "T31n1602_006:0508c25": "教得久住故。以諸善妙名句字身。如其所",
    "T31n1602_006:0508c26": "應次第結集。次第安置。以能綴緝引諸義利",
    "T31n1602_006:0508c27": "引諸梵行種種善義。故名契經。",
    "T31n1602_006:0508c28": "應頌者。謂諸經中。或於中間。或於最後。以頌",
    "T31n1602_006:0508c29": "重顯。及諸經中不了義說。是為應頌。",
    "T31n1602_006:0509a01": "記別者。謂諸經中記諸弟子命終之後生處",
    "T31n1602_006:0509a02": "差別。及諸經中顯了義說。是為記別。",
    "T31n1602_006:0509a03": "諷頌者。謂諸經中非長行直說。然以句結成。",
    "T31n1602_006:0509a04": "或二句或三句或四句或五句或六句。",
    "T31n1602_006:0509a05": "是為諷頌。",
    "T31n1602_006:0509a06": "自說者。謂諸經中不列請者姓名。為令正法",
    "T31n1602_006:0509a07": "久住故。及為聖教久住故。自然宣說。是為自",
    "T31n1602_006:0509a08": "說。",
    "T31n1602_006:0509a09": "緣起者。謂諸經中列請者姓名已而為宣說。",
    "T31n1602_006:0509a10": "及諸所有毘柰耶攝有緣起教別解脫戒經",
    "T31n1602_006:0509a11": "等。是為緣起。",
    "T31n1602_006:0509a12": "譬喻者。謂諸經中有譬喻說。由譬喻故本義",
    "T31n1602_006:0509a13": "明白。是為譬喻。",
    "T31n1602_006:0509a14": "本事者。謂宣說前世諸相應事。是為本事。本",
    "T31n1602_006:0509a15": "生者。謂諸經中宣說如來於過去世處種種",
    "T31n1602_006:0509a16": "生死行菩薩行。是為本生。",
    "T31n1602_006:0509a17": "方廣者。謂諸經中宣說能證無上菩提諸菩",
    "T31n1602_006:0509a18": "薩道。令彼證得十力無障智等。是為方廣。",
    "T31n1602_006:0509a19": "未曾有法者。謂諸經中宣說諸佛及諸弟子",
    "T31n1602_006:0509a20": "比丘比丘尼式叉摩那沙彌沙彌尼鄔波",
    "T31n1602_006:0509a21": "索迦鄔波私迦等共不共功德。及餘最勝殊",
    "T31n1602_006:0509a22": "特驚異甚深之法。是為未曾有法。",
    "T31n1602_006:0509a23": "論議者。謂一切摩怛履迦阿毘達磨。研究解",
    "T31n1602_006:0509a24": "釋諸經中義。是為論議。",
    "T31n1602_006:0509a25": "如是十二分教中具有經律阿毘達磨藏。此",
    "T31n1602_006:0509a26": "中所說契經應頌記別諷頌自說譬喻本事本",
    "T31n1602_006:0509a27": "生方廣未曾有法是為經藏。此中所說緣",
    "T31n1602_006:0509a28": "起是為律藏。此中所說論議是為阿毘達磨",
    "T31n1602_006:0509a29": "藏。",
    "T31n1602_006:0509b01": "三最勝歸依者。謂佛法僧三種歸趣。三學者。",
    "T31n1602_006:0509b02": "謂增上戒學。增上心學。增上慧學。三菩提者。",
    "T31n1602_006:0509b03": "謂聲聞菩提。獨覺菩提。無上正等菩提。",
    "T31n1602_006:0509b04": "為有情淨說者。為令有情得清淨故。次第宣",
    "T31n1602_006:0509b05": "說是三種法。謂能持方便果。能持者。謂聞及",
    "T31n1602_006:0509b06": "歸依。方便者。謂三學。果者。謂三菩提。復次",
    "T31n1602_006:0509b07": "如是聞等。云何分別。應知。頌曰。",
    "T31n1602_006:0509b08": "　聞歸學菩提　　六三十二五",
    "T31n1602_006:0509b09": "　隨名數次第　　如應廣分別",
    "T31n1602_006:0509b10": "論曰。聞六種分別者。一依處。二依攝。三依清",
    "T31n1602_006:0509b11": "淨。四依行。五依理趣。六依義。依處者。謂依",
    "T31n1602_006:0509b12": "五明處。一內明處。二因明處。三聲明處。四醫",
    "T31n1602_006:0509b13": "方明處。五工業明處。",
    "T31n1602_006:0509b14": "依攝者。有二種。謂聲聞藏攝。菩薩藏攝。",
    "T31n1602_006:0509b15": "依清淨者。謂十種清淨說清淨有五。一善說",
    "T31n1602_006:0509b16": "者說故。二顯了文句說故。三盡所知義如所",
    "T31n1602_006:0509b17": "知義說故。四易方便修行說故。五能出離一",
    "T31n1602_006:0509b18": "切苦說故。聽清淨有五。一不以求過意聽故。",
    "T31n1602_006:0509b19": "二以求涅槃意聽故。三極善諦聽故。四依名",
    "T31n1602_006:0509b20": "句字身義極善分別聽故。五以正修行意聽",
    "T31n1602_006:0509b21": "故。",
    "T31n1602_006:0509b22": "依行者。謂十種法行。",
    "T31n1602_006:0509b23": "依理趣者。有六種理趣。謂真義理趣。乃至意",
    "T31n1602_006:0509b24": "樂理趣。此中前三理趣由後三理趣隨釋。應",
    "T31n1602_006:0509b25": "知。謂由離二邊理趣隨釋真義理趣。由不思",
    "T31n1602_006:0509b26": "議理趣隨釋證得理趣。由意樂理趣隨釋教",
    "T31n1602_006:0509b27": "導理趣。此中真義即是理趣。故名真義理趣。",
    "T31n1602_006:0509b28": "乃至意樂即是理趣。故名意樂理趣。於彼彼",
    "T31n1602_006:0509b29": "處無顛倒性。是理趣義。",
    "T31n1602_006:0509c01": "真義理趣者。略有六種。應知。謂世間真實。乃",
    "T31n1602_006:0509c02": "至所知障淨智所行真實。及安立真實非安",
    "T31n1602_006:0509c03": "立真實。此中前四種真實。如前分別。應知。安",
    "T31n1602_006:0509c04": "立真實者。謂四聖諦。苦真苦。故安立為苦。乃",
    "T31n1602_006:0509c05": "至道真道。故安立為道。問何因緣故名為安",
    "T31n1602_006:0509c06": "立。答由三種俗所安立故。一由世間俗。二由",
    "T31n1602_006:0509c07": "道理俗。三由證得俗。世間俗者。謂安立田宅",
    "T31n1602_006:0509c08": "瓶盆軍林數等。及安立我有情等。道理俗者。",
    "T31n1602_006:0509c09": "謂安立蘊界處等。證得俗者。謂安立預流果",
    "T31n1602_006:0509c10": "等。及安立彼所依住法。復有四種安立。謂前",
    "T31n1602_006:0509c11": "三種及由勝義俗安立勝義諦性不可安立。",
    "T31n1602_006:0509c12": "由內自所證故。為欲隨順引生彼智。依俗安",
    "T31n1602_006:0509c13": "立。非安立真實者。謂一切法真如實性。",
    "T31n1602_006:0509c14": "證得理趣者。略有四種。一一切有情業報證",
    "T31n1602_006:0509c15": "得。二聲聞乘證得。三獨覺乘證得。四大乘證",
    "T31n1602_006:0509c16": "得。",
    "T31n1602_006:0509c17": "一切有情業報證得者。謂一切有情造作淨",
    "T31n1602_006:0509c18": "不淨業。依自業故於五趣流轉中。感種種異",
    "T31n1602_006:0509c19": "熟。受種種異熟。",
    "T31n1602_006:0509c20": "聲聞乘證得者。謂初受三歸乃至依止。聞莊",
    "T31n1602_006:0509c21": "嚴故得五證得。一地證得。二智證得。三淨證",
    "T31n1602_006:0509c22": "得。四果證得。五功德證得。地證得者。謂得三",
    "T31n1602_006:0509c23": "地。一見地。二修地。三究竟地。智證得者。謂",
    "T31n1602_006:0509c24": "得九智。一法智。二種類智。三苦智。四集智。",
    "T31n1602_006:0509c25": "五滅智。六道智。七此後所得俗智。八盡智。九",
    "T31n1602_006:0509c26": "無生智。淨證得者。謂四證淨果。證得者。謂",
    "T31n1602_006:0509c27": "四沙門果。功德證得者。謂無量解脫勝處遍",
    "T31n1602_006:0509c28": "處無諍願智無礙解神通等功德。復次聲聞",
    "T31n1602_006:0509c29": "乘證得中證得依止者。謂先修世間道離欲。",
    "T31n1602_006:0510a01": "次修順解脫分善根。後修順決擇分善根。",
    "T31n1602_006:0510a02": "獨覺乘證得者。略有三種。一由先已得順決",
    "T31n1602_006:0510a03": "擇分善根故。二由先已得無漏真證故。三由",
    "T31n1602_006:0510a04": "次第得故。此中由前二證得者。名非獨勝覺。",
    "T31n1602_006:0510a05": "由後證得者。名犀角喻覺。",
    "T31n1602_006:0510a06": "大乘證得者。謂大悲證得。發心證得。波羅蜜",
    "T31n1602_006:0510a07": "多證得。攝事證得。地證得。於五無量中隨至",
    "T31n1602_006:0510a08": "真如證得。不思議威德證得。不共佛法證得。",
    "T31n1602_006:0510a09": "彼一切如前分別應知。",
    "T31n1602_006:0510a10": "教導理趣者。謂略有三處所攝。一藏所攝。二",
    "T31n1602_006:0510a11": "摩怛履迦所攝。三彼俱所攝。藏所攝者。謂聲",
    "T31n1602_006:0510a12": "聞乘藏及大乘藏。摩怛履迦所攝者。謂十七",
    "T31n1602_006:0510a13": "本地及四種攝彼俱所攝者。謂略有十種。如",
    "T31n1602_006:0510a14": "前分別義中十種義。應知。此為攝。前一切藏",
    "T31n1602_006:0510a15": "所攝。及摩怛履迦所攝。故名為總。略摩怛",
    "T31n1602_006:0510a16": "履迦。",
    "T31n1602_006:0510a17": "復有十二種教。一事教。謂宣說各別色等眼",
    "T31n1602_006:0510a18": "等一切法教二想差別教。謂宣說蘊界處緣",
    "T31n1602_006:0510a19": "起是處非處諸根諸諦念住有色無色有見無",
    "T31n1602_006:0510a20": "見有對無對等。如是廣說。無量佛薄伽梵想",
    "T31n1602_006:0510a21": "差別教。三自宗觀察教。謂契經應頌記別等",
    "T31n1602_006:0510a22": "教。依攝釋中之所顯示。四他宗觀察教。謂",
    "T31n1602_006:0510a23": "依七種因明摧伏他論成立自論教。七種因",
    "T31n1602_006:0510a24": "明者。謂論體論處所等。後當分別。五不了義",
    "T31n1602_006:0510a25": "教。謂契經應頌記別等中。薄伽梵略摽其義。",
    "T31n1602_006:0510a26": "未廣分別。應更開示教。六了義教。謂翻前應",
    "T31n1602_006:0510a27": "知。七俗諦教。謂諸所有言路顯示。彼一切皆",
    "T31n1602_006:0510a28": "名俗諦。又依名想言說增上所起相名分別。",
    "T31n1602_006:0510a29": "亦是俗諦。八勝義諦教。謂四聖諦教。及真如",
    "T31n1602_006:0510b01": "實際法性教。九隱密教。謂多分聲聞藏教。十",
    "T31n1602_006:0510b02": "顯了教。謂多分大乘藏教。十一可記事教。如",
    "T31n1602_006:0510b03": "四種法嗢拕南教。謂一切行無常乃至涅槃",
    "T31n1602_006:0510b04": "寂靜。如是等教。十二不可記事教。謂有問言。",
    "T31n1602_006:0510b05": "世間為常為無常耶。如來爾時默然不記。但",
    "T31n1602_006:0510b06": "告彼言。我說此事不可記別。乃至問言。如來",
    "T31n1602_006:0510b07": "滅後為非有非無耶。如來爾時默然不記。但",
    "T31n1602_006:0510b08": "告彼言。我說此事不可記別。此中四因緣故。",
    "T31n1602_006:0510b09": "宣說不可記事。應知。一無體性故不可記別。",
    "T31n1602_006:0510b10": "如有問言。我與諸蘊為異不異為常無常如",
    "T31n1602_006:0510b11": "是等。二能引無義利故不可記別。如升攝波",
    "T31n1602_006:0510b12": "葉經說。有無量法我已證覺。而不宣說。何以",
    "T31n1602_006:0510b13": "故。彼法能引無義利故。三甚深故不可記別。",
    "T31n1602_006:0510b14": "謂有問言。我為有為無耶。此不可記別。何以",
    "T31n1602_006:0510b15": "故。若如來記別我有者。彼人或執蘊中有我。",
    "T31n1602_006:0510b16": "或執離蘊有我。若記別我無者。彼人或謗世",
    "T31n1602_006:0510b17": "俗言說。我亦是無乃至有問。如來滅後為有",
    "T31n1602_006:0510b18": "為無亦有亦無非有非無等。由甚深故皆不",
    "T31n1602_006:0510b19": "記別。四彼相法爾故不可記別。謂諸法真如",
    "T31n1602_006:0510b20": "與彼諸法若一若異不可記別。由彼如相法",
    "T31n1602_006:0510b21": "爾不可安立。若異性若不異性故。復有四種",
    "T31n1602_006:0510b22": "因緣如來宣說不可記別事。應知。一由此事",
    "T31n1602_006:0510b23": "外道所說故。二不如理故。三不引義利故。四",
    "T31n1602_006:0510b24": "唯能發起諍論纏故。有二因緣不引義利。應",
    "T31n1602_006:0510b25": "知。一遠離因果思惟故。二遠離雜染清淨思",
    "T31n1602_006:0510b26": "惟故。",
    "T31n1602_006:0510b27": "離二邊理趣者。略有六種。應知。一遠離於不",
    "T31n1602_006:0510b28": "實有增益邊。二遠離於真實有損減邊。三遠",
    "T31n1602_006:0510b29": "離執常邊。四遠離執斷邊。五遠離受用欲樂",
    "T31n1602_006:0510c01": "邊。六遠離受用自苦邊。",
    "T31n1602_006:0510c02": "不可思議理趣者。略有六種不可思議事。一",
    "T31n1602_006:0510c03": "我不可思議。二有情不可思議。三世間不可",
    "T31n1602_006:0510c04": "思議。四一切有情業報不可思議。五證靜慮",
    "T31n1602_006:0510c05": "者及靜慮境界不可思議。六諸佛及諸佛境",
    "T31n1602_006:0510c06": "界不可思議。",
    "T31n1602_006:0510c07": "意樂理趣者。略有十六種意樂。一開示意樂。",
    "T31n1602_006:0510c08": "二離欲意樂。三勸導意樂。四獎勵意樂。五",
    "T31n1602_006:0510c09": "讚悅意樂。六令入意樂。七除疑意樂。八成熟",
    "T31n1602_006:0510c10": "意樂。九安定意樂。十解脫意樂。十一依別義",
    "T31n1602_006:0510c11": "意樂。十二發證行者無過歡喜意樂。十三令",
    "T31n1602_006:0510c12": "聞行者於說法師起尊重意樂。十四法眼流",
    "T31n1602_006:0510c13": "布意樂。十五善增廣意樂。十六摧壞一切相",
    "T31n1602_006:0510c14": "意樂。",
    "T31n1602_006:0510c15": "依義者謂不了義及了義。",
    "T31n1602_006:0510c16": "歸三種分別者。一成就。二建立。三差別。成就",
    "T31n1602_006:0510c17": "者。唯佛法僧是真歸依。非餘天等。何以故。由",
    "T31n1602_006:0510c18": "二因故。一無所能為故。二不現見故。",
    "T31n1602_006:0510c19": "云何無所能為。謂諸天神不能為諸眾生作",
    "T31n1602_006:0510c20": "利益事。此諸天神或無能故。或待敬事故。或",
    "T31n1602_006:0510c21": "不忍疲苦故。或無慈悲故。或有障礙故。如是",
    "T31n1602_006:0510c22": "一切非真歸處。謂無能故。墮偏黨故。避自疲",
    "T31n1602_006:0510c23": "苦無自在故。無哀愍故。德微劣故。",
    "T31n1602_006:0510c24": "云何不現見。謂諸天神非現證見。世間未見",
    "T31n1602_006:0510c25": "不現見主能為所依。除可依信現攝受他。餘",
    "T31n1602_006:0510c26": "現見依所不見故。問夢中見故應是歸依。答欲",
    "T31n1602_006:0510c27": "想所見或實不實。又復覺時何不現見。雖於",
    "T31n1602_006:0510c28": "夢中少見實相。此亦欲想所作。又眾緣現前",
    "T31n1602_006:0510c29": "令處夢者少有所見。此亦多虛。復次由五種",
    "T31n1602_006:0511a01": "因諸天神等非歸依處。何等為五。一由相故。",
    "T31n1602_006:0511a02": "二由體故。三由業故。四由法爾故。五由因果",
    "T31n1602_006:0511a03": "故。",
    "T31n1602_006:0511a04": "由相故者。謂諸天神世不現見無談論故。容",
    "T31n1602_006:0511a05": "色奮發有怖畏故。染習放逸有貪愛故。捨他",
    "T31n1602_006:0511a06": "利益無悲愍故。不能解了作與不作不達實",
    "T31n1602_006:0511a07": "義故。不可歸依。云何相故佛可歸依。謂世間",
    "T31n1602_006:0511a08": "現見有談論故。容色和靜無怖畏故。遠離放",
    "T31n1602_006:0511a09": "逸無貪愛故。不捨利他有大悲故。善能解了",
    "T31n1602_006:0511a10": "作與不作通達實義故。復由五相佛可歸依。",
    "T31n1602_006:0511a11": "何等為五。為利有情證大菩提故。現處大眾",
    "T31n1602_006:0511a12": "開正法眼故。怨親有情平等利益故。於諸家",
    "T31n1602_006:0511a13": "室攝受。捨離貪著諸根寂靜故。善除一切眾",
    "T31n1602_006:0511a14": "生疑網故。",
    "T31n1602_006:0511a15": "由體故者。謂由如來永斷諸漏。自既調御亦",
    "T31n1602_006:0511a16": "調御他故可歸依。諸天神等具諸漏故。尚不",
    "T31n1602_006:0511a17": "自調御。況調御他。故非歸處。",
    "T31n1602_006:0511a18": "由業故者。謂如來安住廣大無垢靜慮等業。",
    "T31n1602_006:0511a19": "又復能為利眾生業故可歸依。諸天神等安",
    "T31n1602_006:0511a20": "住穢下受用欲業。又有殺害諸眾生業。故非",
    "T31n1602_006:0511a21": "歸處。",
    "T31n1602_006:0511a22": "由法爾故者。謂一切世間及出世間功德勝",
    "T31n1602_006:0511a23": "利。皆依自己功用所得。若離自己功用。雖",
    "T31n1602_006:0511a24": "於天神起深敬信亦不能證設於天神不生敬",
    "T31n1602_006:0511a25": "信。但自用功必能證得。是故天神非歸依處。",
    "T31n1602_006:0511a26": "由因果故者。今問事天神者。天神體性。為由",
    "T31n1602_006:0511a27": "天業感得。為由供養天得。為無因得。若天業",
    "T31n1602_006:0511a28": "得者。即應歸業。非天若無因得者。應歸無因。",
    "T31n1602_006:0511a29": "非天若供養天神得者。為唯因供養感天神",
    "T31n1602_006:0511b01": "體為唯因天神為因二種。若唯因供養者。即",
    "T31n1602_006:0511b02": "徒事天神隨處供養。皆應能感天報。若唯因",
    "T31n1602_006:0511b03": "天神者。即徒設供養。雖不供養。但由天神",
    "T31n1602_006:0511b04": "應得天報。若俱因二種者。但設供養天神攝",
    "T31n1602_006:0511b05": "受。諸所祈願悉應果遂。又於七種所祈願事",
    "T31n1602_006:0511b06": "不定果遂。是故不然。一於供養緣攝受。二",
    "T31n1602_006:0511b07": "於信解緣攝受。三於信解彼者。發起信解",
    "T31n1602_006:0511b08": "能感最勝天神自體。四於能感最勝所受富",
    "T31n1602_006:0511b09": "樂。五於摧壞阿素洛等怨敵。六於出生。七於",
    "T31n1602_006:0511b10": "終沒建立者。問有幾種歸趣。答三種歸趣。謂",
    "T31n1602_006:0511b11": "佛法僧。問何因唯有三種歸趣。答由四因故。",
    "T31n1602_006:0511b12": "唯有如來是可歸趣。謂善自調故。善解一切",
    "T31n1602_006:0511b13": "種調伏方便故。以財供養不悅意故。以行供",
    "T31n1602_006:0511b14": "養悅可意故。由具此德彼所說法及弟子眾",
    "T31n1602_006:0511b15": "亦可歸依。問齊何當名能歸趣耶。答具四因",
    "T31n1602_006:0511b16": "故。名能歸趣。一善知有德故。二善知差別故。",
    "T31n1602_006:0511b17": "三自誓受故。四更不餘歸趣故。問歸趣行",
    "T31n1602_006:0511b18": "云何。答有四種歸趣正行。應知。一親近善",
    "T31n1602_006:0511b19": "人。二聽聞正法。三如理作意。四法隨法行。復",
    "T31n1602_006:0511b20": "有四種正行。應知。一善攝諸根令不掉動。二",
    "T31n1602_006:0511b21": "受正學處。三悲愍眾生。四時時如法供養三",
    "T31n1602_006:0511b22": "寶。問歸趣三寶有何利益。答有四種利益。一",
    "T31n1602_006:0511b23": "得廣大功德。二得廣大歡喜。三得勝等持。四",
    "T31n1602_006:0511b24": "得善清淨。復有四種利益。一大護具足。二",
    "T31n1602_006:0511b25": "一切邪解障礙漸得微薄遍盡滅沒。三得入",
    "T31n1602_006:0511b26": "聰慧正至善人眾中。所謂大師同梵行眾。四",
    "T31n1602_006:0511b27": "為信聖教諸天之所愛樂。彼諸天等若見有",
    "T31n1602_006:0511b28": "受三歸趣者。生大歡喜展轉相告。我等往昔",
    "T31n1602_006:0511b29": "皆由成就三歸趣故。從彼命終來生此間。是",
    "T31n1602_006:0511c01": "善男子等今亦成就此三歸趣多住不捨。不",
    "T31n1602_006:0511c02": "久當來為我等伴。",
    "T31n1602_006:0511c03": "差別者。謂由六種因故三寶差別應知。一由",
    "T31n1602_006:0511c04": "相故。二由業故。三由信解故。四由行故。五由",
    "T31n1602_006:0511c05": "隨念故。六由生福故。由相故。差別者。自證覺",
    "T31n1602_006:0511c06": "相是佛寶。證覺果相是法寶。由隨他教正修",
    "T31n1602_006:0511c07": "行相是僧寶。由業故差別者。轉正說業是佛",
    "T31n1602_006:0511c08": "寶。煩惱苦斷所緣境業是法寶。增勤勇業是",
    "T31n1602_006:0511c09": "僧寶。由信解故差別者。謂於佛寶應親近敬",
    "T31n1602_006:0511c10": "事。於正法寶應信敬作證。於諸僧寶應同法",
    "T31n1602_006:0511c11": "共住敬信親近。由行故差別者。謂於佛寶應",
    "T31n1602_006:0511c12": "起延請迎接承事供養行。於正法寶應起如",
    "T31n1602_006:0511c13": "理方便修習行。於諸僧寶應起互共受用財",
    "T31n1602_006:0511c14": "法行。由隨念故差別者。於三寶所應各起別",
    "T31n1602_006:0511c15": "行隨念。如經中說。此薄伽梵如來應正等覺。",
    "T31n1602_006:0511c16": "乃至廣說。由生福故差別者。謂於佛寶依一",
    "T31n1602_006:0511c17": "有情生最勝福。於正法寶依增上法生最勝",
    "T31n1602_006:0511c18": "福。於諸僧寶依多有情生最勝福。",
    "T31n1602_006:0511c19": "顯揚聖教論卷第六"
}