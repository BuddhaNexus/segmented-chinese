{
    "X87n1631_001:0471b07": "金剛經受持感應錄",
    "X87n1631_001:0471b08": "　宋太平廣記報應部",
    "X87n1631_001:0471b09": "目錄上",
    "X87n1631_001:0471b10": "盧景裕趙文若",
    "X87n1631_001:0471b11": "趙文昌新繁縣書生",
    "X87n1631_001:0471b12": "蒯武安睦彥通",
    "X87n1631_001:0471b13": "杜之亮慕容文策",
    "X87n1631_001:0471b14": "柳儉蕭瑀",
    "X87n1631_001:0471b15": "趙文信劉弼",
    "X87n1631_001:0471b16": "袁志通韋克勤",
    "X87n1631_001:0471b17": "沈嘉會陸懷素",
    "X87n1631_001:0471b18": "司馬喬卿孫壽",
    "X87n1631_001:0471b19": "李觀豆盧夫人",
    "X87n1631_001:0471b20": "尼修行陳文達",
    "X87n1631_001:0471b21": "高紙白仁哲",
    "X87n1631_001:0471b22": "竇德玄宋義倫",
    "X87n1631_001:0471b23": "李崗王陁",
    "X87n1631_001:0471b24": "王令望陳惠妻",
    "X87n1631_001:0471c01": "何澋張玄素",
    "X87n1631_001:0471c02": "李丘一于昶",
    "X87n1631_001:0471c03": "裴宣禮吳思玄",
    "X87n1631_001:0471c04": "銀山老人崔文簡",
    "X87n1631_001:0471c05": "姚待呂文展",
    "X87n1631_001:0471c06": "長安縣繫囚李虗",
    "X87n1631_001:0471c07": "盧氏陳利賓",
    "X87n1631_001:0471c08": "王宏田氏",
    "X87n1631_001:0471c09": "目錄下",
    "X87n1631_001:0471c10": "李惟燕孫明吾",
    "X87n1631_001:0471c11": "三刀師宋參軍",
    "X87n1631_001:0471c12": "劉鴻漸張嘉猷",
    "X87n1631_001:0471c13": "魏恂杜思訥",
    "X87n1631_001:0471c14": "龍興寺主陳哲",
    "X87n1631_001:0471c15": "豐州烽子(載鳩異)張齊丘(載鳩異)",
    "X87n1631_001:0471c16": "張國英王孝廉(載鳩異)",
    "X87n1631_001:0471c17": "李廷光陸康成",
    "X87n1631_001:0471c18": "薛嚴任自信",
    "X87n1631_001:0471c19": "叚文昌(載鳩異)虞候王某(載鳩異)",
    "X87n1631_001:0471c20": "孫咸(載鳩異)僧智燈(載鳩異)",
    "X87n1631_001:0471c21": "王從貴妹(載鳩異)左營伍伯(載鳩異)",
    "X87n1631_001:0471c22": "宋衎陳昭(載鳩異)",
    "X87n1631_001:0472a04": "太平廣記報應部上",
    "X87n1631_001:0472a06": "盧景裕",
    "X87n1631_001:0472a07": "後魏盧景裕。字仲儒節閔。初為國子博士。信釋氏。註",
    "X87n1631_001:0472a08": "周易論語。從兄神禮。據鄉人反叛。逼其同力。以應西",
    "X87n1631_001:0472a09": "魏。繫晉陽獄。至心念金剛經。枷鎖自脫。齊神武作相。",
    "X87n1631_001:0472a10": "特見原宥(出報應記)。",
    "X87n1631_001:0472a11": "趙文若",
    "X87n1631_001:0472a12": "隋趙文若。開皇初。病亡經七日。家人初欲斂。忽縮一",
    "X87n1631_001:0472a13": "脚。遂停。既蘇云。被一人來追。即隨行。入一宮城見王。",
    "X87n1631_001:0472a14": "曰。卿在生有何功德。答云。唯持金剛經。王曰。此最第",
    "X87n1631_001:0472a15": "一。卿算雖盡。以持經之故。更為申延。又曰。諸罪中。殺",
    "X87n1631_001:0472a16": "生甚重。卿以猪羊充飽如何。即遣使領文。若至受苦",
    "X87n1631_001:0472a17": "之處。北行可三二里。至高墻下。有穴才容身。從此穴",
    "X87n1631_001:0472a18": "出。登一高阜。四望遙濶。見一城極高峻。烟火接天。黑",
    "X87n1631_001:0472a19": "氣溢地。又聞楚痛哀呌之聲。不忍聽。乃掩蔽耳目。叩",
    "X87n1631_001:0472a20": "頭求出。仍覺心破。口中出血。使者引廻見。王曰。卿既",
    "X87n1631_001:0472a21": "噉肉。不可空迴。即索長釘五枚。釘頭及手足疼楚。從",
    "X87n1631_001:0472a22": "此專持經。更不食肉。後因公事至驛。忽夢一青衣女",
    "X87n1631_001:0472a23": "子求哀。試問驛吏曰。有何物食。報云。見備一羊。甚肥",
    "X87n1631_001:0472a24": "嫰。詣之云。青牸也。文若曰。我不喫肉。遂贖放之(出報應記)。",
    "X87n1631_001:0472b01": "趙文昌",
    "X87n1631_001:0472b02": "隋開皇十一年。大府寺丞趙文昌。忽暴卒。唯心上微",
    "X87n1631_001:0472b03": "煖。家人不敢斂。後復活。說云。吾初死。有人引至閻羅",
    "X87n1631_001:0472b04": "王所。王問曰。汝一生已來作何福業。昌答云。家貧無",
    "X87n1631_001:0472b05": "力可營功德。唯專心持誦金剛般若經。王聞語。合掌",
    "X87n1631_001:0472b06": "低首。讚言善哉。汝既持般若功德甚大。王即使人引",
    "X87n1631_001:0472b07": "文昌。向經藏內。取金剛般若經。文昌向西行五六里。",
    "X87n1631_001:0472b08": "見數十間屋。甚華麗。其中經典遍滿。金軸寶帙。莊飾",
    "X87n1631_001:0472b09": "精好。文昌合掌閉目。信手抽取一卷。開看乃是金剛",
    "X87n1631_001:0472b10": "般若。文昌捧至王所。令一人執卷在西。文昌東立。面",
    "X87n1631_001:0472b11": "經讀誦。一字不遺。王大歡喜。即放昌還家。令引文昌",
    "X87n1631_001:0472b12": "從南門出。至門首見周武帝。在門側房內。著三重鉗",
    "X87n1631_001:0472b13": "鏁。喚昌云。汝是我本國人。暫來至此。要與汝語。文昌",
    "X87n1631_001:0472b14": "即拜之。帝曰汝識我否。文昌答云。臣昔宿衛陛下。武",
    "X87n1631_001:0472b15": "帝云。卿既是我舊臣。今還家。為吾向隋皇帝。說吾諸",
    "X87n1631_001:0472b16": "罪。並欲辯了唯滅佛法罪重未可得免。望與吾營少",
    "X87n1631_001:0472b17": "功德。冀茲福祐。得離地獄。昌受辭而行。及出南門。見",
    "X87n1631_001:0472b18": "一大糞坑中有人。頭髮上出。昌問之。引人答云。此是",
    "X87n1631_001:0472b19": "秦將白起。寄禁於此。罪尤未了。昌至家得活。遂以其",
    "X87n1631_001:0472b20": "事上奏。帝令天下出口錢。為周武帝轉金剛般若經。",
    "X87n1631_001:0472b21": "設大供三日。仍錄事狀。入於隋史(出法苑珠林)。",
    "X87n1631_001:0472b22": "新繁縣書生",
    "X87n1631_001:0472b23": "益州新繁縣。西四十里。王李村。隋時有書生。姓荀氏。",
    "X87n1631_001:0472b24": "善工書而不顯迹。人莫能知之。甞於村東空中。四面",
    "X87n1631_001:0472c01": "書金剛般若經。數日便了。云此經擬諸天讀誦。人初",
    "X87n1631_001:0472c02": "不之覺也。後值雷雨。牧牛小兒。於書經處立。而不沾",
    "X87n1631_001:0472c03": "濕。其地乾燥。可有丈餘。及晴村人恠之。爾後每雨。小",
    "X87n1631_001:0472c04": "兒常集其中。衣服不濕。唐武德中。有異僧。語村人曰。",
    "X87n1631_001:0472c05": "此地空中。有金剛般若經。諸天於上。設寶葢覆之。不",
    "X87n1631_001:0472c06": "可輕犯。自爾於四周設欄楯。以阻人畜履踐。每至齋",
    "X87n1631_001:0472c07": "日。村人四遠就設佛供。常聞天樂聲。震寥泬繁會盈",
    "X87n1631_001:0472c08": "耳(出三寶感通記　荀氏有作苟氏)。",
    "X87n1631_001:0472c09": "蒯武安",
    "X87n1631_001:0472c10": "隋蒯武安。蔡州人。有巨力。善弓矢。常射大蟲。會嵩山",
    "X87n1631_001:0472c11": "南為暴甚。往射之。漸至深山。忽有異物。如野人手。開",
    "X87n1631_001:0472c12": "大蟲皮。冒武安身上。因推落澗下。及起已為大蟲矣。",
    "X87n1631_001:0472c13": "惶怖震駭。莫知所為。忽聞鐘聲。知是僧居。往求救。果",
    "X87n1631_001:0472c14": "見一僧。念金剛經。即閉目俯伏。其僧以手摩頭。忽爆",
    "X87n1631_001:0472c15": "作巨聲。頭已破矣。武安乃從中出。即具述前事。又撫",
    "X87n1631_001:0472c16": "其背隨手而開。既出全身衣服盡在。有少大蟲毛。葢",
    "X87n1631_001:0472c17": "先灸瘡之所粘也。從此遂出家。專持金剛經(出報應記)。",
    "X87n1631_001:0472c18": "睦彥通",
    "X87n1631_001:0472c19": "睦彥通。隋人。精持金剛經。日課十遍。李密盜起。彥通",
    "X87n1631_001:0472c20": "宰武牢。邑人欲殺之。以應義旗。彥通先知之。遂投城",
    "X87n1631_001:0472c21": "下。賊拔刀以逐之。前至深澗。迫急躍入。如有人接右",
    "X87n1631_001:0472c22": "臂置盤石上。都無傷處。空中有言。曰汝為念經所致。",
    "X87n1631_001:0472c23": "因得還家。所接之臂。有奇香之氣。累日不滅。後位至",
    "X87n1631_001:0472c24": "方伯。九十餘終(出報應記)。",
    "X87n1631_001:0473a01": "杜之亮",
    "X87n1631_001:0473a02": "隋杜之亮。仁壽中。為漢王諒府參軍。後諒於并州。舉",
    "X87n1631_001:0473a03": "兵反敗。亮與僚屬皆繫獄。亮惶懼。日夜涕泣。忽夜夢",
    "X87n1631_001:0473a04": "一僧曰。汝但念誦金剛經。即此厄可度。至曉即取經。",
    "X87n1631_001:0473a05": "專誠習念。及主者並引就戮。亮身在其中。唱者皆死。",
    "X87n1631_001:0473a06": "唯無亮姓名。主典之者。皆坐罰俄而會赦得免。顯慶",
    "X87n1631_001:0473a07": "中。卒於黃州刺史(出報應記)。",
    "X87n1631_001:0473a08": "慕容文策",
    "X87n1631_001:0473a09": "慕容文策。隋人。常持金剛經。不喫酒肉。大業七年。暴",
    "X87n1631_001:0473a10": "卒。三日復活云。初見二鬼。把文牒追至一城門。顧極",
    "X87n1631_001:0473a11": "嚴峻。入行四五里。見有宮殿。羽衛王當殿坐。僧道四",
    "X87n1631_001:0473a12": "夷不可勝數。使者入見。文策最在後。一一問在生作",
    "X87n1631_001:0473a13": "善作惡。東西令立。乃唱策名。問曰。作何善。對曰。小來",
    "X87n1631_001:0473a14": "持金剛經。王聞合掌。嘆曰功德甚大。且放還。忽見二",
    "X87n1631_001:0473a15": "僧。執火引策。即捉袈裟角。問之。僧云。緣公持經故。來",
    "X87n1631_001:0473a16": "相衛。可隨燭行。遂出城門。僧曰。汝知地獄處否。指一",
    "X87n1631_001:0473a17": "大城門曰。此是也。策不忍看。求速去。二僧即領。至道",
    "X87n1631_001:0473a18": "有一橫垣塞路。僧以錫扣之。即開。云可從此去。遂活",
    "X87n1631_001:0473a19": "(出報應記)。",
    "X87n1631_001:0473a20": "柳儉",
    "X87n1631_001:0473a21": "唐邢州司馬柳儉。隋大業十年。任岐州岐陽宮監。至",
    "X87n1631_001:0473a22": "義寧元年。坐誣枉繫大理寺。儉至心誦金剛般若經。",
    "X87n1631_001:0473a23": "有兩紙未遍。不覺眠。睡夢一婆羅門僧。報云。檀越宜",
    "X87n1631_001:0473a24": "誦經。令遍即應得出。儉忽寤。勤誦不懈。經二日。忽有",
    "X87n1631_001:0473b01": "敕喚就朝堂放免。又儉別時。夜誦經至三更。忽聞有",
    "X87n1631_001:0473b02": "異香散漫滿宅。至曉不絕。葢感應所致也。儉至終計",
    "X87n1631_001:0473b03": "誦經。得五千餘遍(出法苑珠林)。",
    "X87n1631_001:0473b04": "蕭瑀",
    "X87n1631_001:0473b05": "蕭瑀。梁武帝玄孫。梁王巋之子。梁滅入隋。仕至中書",
    "X87n1631_001:0473b06": "令。封宋國公。女煬帝皇后。篤信佛法。常持金剛經。議",
    "X87n1631_001:0473b07": "伐高麗。不合旨。上大怒。與賀若弼高熲同禁欲寘於",
    "X87n1631_001:0473b08": "法瑀。就其所八日。念金剛經。七百遍。明日桎梏。忽自",
    "X87n1631_001:0473b09": "脫。守者失色。復為著至殿前。獨宥瑀二人。即重罰。因",
    "X87n1631_001:0473b10": "著般若經靈驗。一十八條。乃造寶塔。貯經檀香。為之",
    "X87n1631_001:0473b11": "高三尺。感一鍮石像。忽在庭中。奉安塔中。獲舍利百",
    "X87n1631_001:0473b12": "粒。貞觀十一年。見普賢菩薩。冉冉向西而去(出報應記)。",
    "X87n1631_001:0473b13": "趙文信",
    "X87n1631_001:0473b14": "唐遂州人趙文信。貞觀元年。暴死。三日後還蘇。自說",
    "X87n1631_001:0473b15": "云。初死時。被人遮擁驅逐。同伴十人。相隨至閻羅王",
    "X87n1631_001:0473b16": "所。其中有一僧。王先問云。師在世修何功德。師答云。",
    "X87n1631_001:0473b17": "貧道從生以來。唯誦金剛般若經。王聞此語。忽即驚",
    "X87n1631_001:0473b18": "起。合掌讚言。善哉善哉。師審誦般若。當得昇天。何因",
    "X87n1631_001:0473b19": "錯來至此。言未訖。忽有天衣來下。引師上天去。王復",
    "X87n1631_001:0473b20": "喚遂州人。前曰。汝在生有何功德。其人報言。臣一生",
    "X87n1631_001:0473b21": "以來。不讀佛經。唯好庾信文章集。王言。庾信是大罪",
    "X87n1631_001:0473b22": "人。見此受苦。汝見庾信。頗識否。答云。雖讀渠文章。然",
    "X87n1631_001:0473b23": "不識其人。王即令引出庾信。乃見是龜身。王又令引",
    "X87n1631_001:0473b24": "去。少時復作人來語云。我為生時好作文章。妄引佛",
    "X87n1631_001:0473c01": "經。雜揉俗書。又誹謗佛法。謂言不及孔老之教。今受",
    "X87n1631_001:0473c02": "罪報。龜身苦也。此人活已。具述其事。遂州人多好捕",
    "X87n1631_001:0473c03": "獵。及聞所說共相鑒戒。永斷殺業。各發誠心。受持般",
    "X87n1631_001:0473c04": "若。迄今不絕(出法苑珠林)。",
    "X87n1631_001:0473c05": "劉弼",
    "X87n1631_001:0473c06": "唐劉弼。貞觀元年。任江南縣尉。忽一日有怪鳥。於房",
    "X87n1631_001:0473c07": "前樹上鳴。土人云。是鳥所止為不祥。弼聞之恐懼。思",
    "X87n1631_001:0473c08": "欲修崇功德。不知何者為勝。夜夢一僧偏讚金剛般",
    "X87n1631_001:0473c09": "若經。令誦百遍。及寤依命。即誦至百遍。忽有大風。從",
    "X87n1631_001:0473c10": "東北來。拔此樹。隔舍遙擲巷外。其拔處土坎。縱廣一",
    "X87n1631_001:0473c11": "丈五尺。察暴風來處。小枝纖葉。並隨風迴靡。風止還",
    "X87n1631_001:0473c12": "起如故。乃知經力不可思議(出法苑珠林)。",
    "X87n1631_001:0473c13": "袁志通",
    "X87n1631_001:0473c14": "唐袁志通。天水人。常持金剛經。年二十。被驅為軍士。",
    "X87n1631_001:0473c15": "敗走巖嶮。經日不得食。而覺二童子持滿盂飯來與",
    "X87n1631_001:0473c16": "之。志通拜。忽然不見。既食訖。累日不飢。後得還鄉。貞",
    "X87n1631_001:0473c17": "觀八年。病死兩日即蘇曰。被人領見王。王問。在生善",
    "X87n1631_001:0473c18": "業。答云。常持金剛經。王甚喜曰。且令送出遂活(出報應記)。",
    "X87n1631_001:0473c19": "韋克勤",
    "X87n1631_001:0473c20": "唐韋克勤。少持金剛經。為中郎將。從軍伐遼。沒高麗。",
    "X87n1631_001:0473c21": "貞觀中。太宗征遼。克勤□□□□□望見官軍。乃夜",
    "X87n1631_001:0473c22": "出投之。暗不知路。乃至心念經。俄見炬火前導。克勤",
    "X87n1631_001:0473c23": "隨火而去遂達漢軍(出報應記)。",
    "X87n1631_001:0473c24": "沈嘉會",
    "X87n1631_001:0474a01": "唐沈嘉會。貞觀中。任校書郎。以事配蘭州。思歸甚切。",
    "X87n1631_001:0474a02": "每旦夕常東向拜太山。願得生還。積二百餘日。永徽",
    "X87n1631_001:0474a03": "六年十月三日。夜見二童子儀服甚秀。云是太山府",
    "X87n1631_001:0474a04": "君之子。府君媿公朝夕拜禮。故遣奉迎。嘉會云。太山",
    "X87n1631_001:0474a05": "三千餘里。何能可去。童子曰。先生閉目。勿憂道遠。即",
    "X87n1631_001:0474a06": "依其言。瞬息之間。便到。宮殿宏麗。童子引入。謁拜府",
    "X87n1631_001:0474a07": "君。即延入曲室。對坐談笑。無所不知。謂嘉會曰。人之",
    "X87n1631_001:0474a08": "為惡。若不為人誅。死後必為鬼得。而治無有徼。幸而",
    "X87n1631_001:0474a09": "免者也。若日持金剛經一遍。即萬罪皆滅。鬼官不能",
    "X87n1631_001:0474a10": "拘矣。又云。前府君有過。天曹黜之。某姓劉嘉會亦不",
    "X87n1631_001:0474a11": "敢問其他也。甞與嘉會雙陸。兼設酒肴。嘉會起於小",
    "X87n1631_001:0474a12": "廳。東見姑臧。令慕容仁軌執笏。端坐云。府君帖追到",
    "X87n1631_001:0474a13": "此。已六十日。未蒙處分。嘉會坐啟。府君便令召仁軌",
    "X87n1631_001:0474a14": "入。謂曰。公縣下有婦人阿趙。被縣尉無狀拷殺。阿趙",
    "X87n1631_001:0474a15": "來訴。遂誤追公。庭前有盆水。府君令洗面。仍遣一小",
    "X87n1631_001:0474a16": "兒送歸。嘉會亦辭。復令二男送。凡在太山。二十八日。",
    "X87n1631_001:0474a17": "家人但覺其精神昏昧。既還如舊。嘉會話仁軌。於眾",
    "X87n1631_001:0474a18": "長史趙持滿。令人驗之。無不同。自此常持金剛經。遇",
    "X87n1631_001:0474a19": "赦得歸(出報應記)。",
    "X87n1631_001:0474a20": "陸懷素",
    "X87n1631_001:0474a21": "唐吳郡陸懷素。貞觀二十年。失火。屋宇焚燒。並從烟",
    "X87n1631_001:0474a22": "滅。惟金剛般若波羅蜜經獨存。函及標軸亦盡。惟經",
    "X87n1631_001:0474a23": "字竟如故。聞者莫不驚歎。懷素即高陽許仁則妻之",
    "X87n1631_001:0474a24": "兄也。仁則當目覩。常與人言之(出冥報記)。",
    "X87n1631_001:0474b01": "司馬喬卿",
    "X87n1631_001:0474b02": "唐大理司直河內司馬喬卿。天性純謹有志行。永徽",
    "X87n1631_001:0474b03": "中。為揚州司戶曹。丁母憂。居喪毀瘠骨立。刺血寫金",
    "X87n1631_001:0474b04": "剛般若經二卷。未幾。於廬側生芝草二莖。九日長尺",
    "X87n1631_001:0474b05": "有八寸。綠莖朱葢。日瀝汁一升。食之味甘如蜜。取而",
    "X87n1631_001:0474b06": "復生。喬卿同寮數人。並目覩其事(出法苑珠林)。",
    "X87n1631_001:0474b07": "孫壽",
    "X87n1631_001:0474b08": "唐顯慶中。平州人孫壽。於海濵遊獵。遇野火。草木蕩",
    "X87n1631_001:0474b09": "盡。唯有一叢茂草。獨不焚。疑草中有伏獸。遂燭之以",
    "X87n1631_001:0474b10": "火竟不爇。壽甚恠之。入草中窺視。乃獲一函金剛般",
    "X87n1631_001:0474b11": "若經。其傍又有一死僧。顏色不變。火不延燎。葢由此",
    "X87n1631_001:0474b12": "也。始知。經像非凡所測。孫壽親自說之(出法苑珠林)。",
    "X87n1631_001:0474b13": "李觀",
    "X87n1631_001:0474b14": "唐隴西李觀。顯慶中。寓止滎陽。丁父憂。乃刺血寫金",
    "X87n1631_001:0474b15": "剛般若心經。隨願往生經。各一卷。自後院中。恒有異",
    "X87n1631_001:0474b16": "香。非常馥烈。鄰側亦常聞之。無不稱歎。中山郎徐令。",
    "X87n1631_001:0474b17": "過鄭州。見彼親友。具陳其事(出法苑珠林)。",
    "X87n1631_001:0474b18": "豆盧夫人",
    "X87n1631_001:0474b19": "唐陳國竇公夫人。豆盧氏。芮公寬之姊也。夫人信罪",
    "X87n1631_001:0474b20": "福。常誦金剛般若經。未盡卷一紙許。忽頭痛。至夜逾",
    "X87n1631_001:0474b21": "甚。夫人自念。儻死遂不得終經。欲起誦之。令婢然燭。",
    "X87n1631_001:0474b22": "而火悉已滅。婢空還。夫人深益歎恨。忽見厨中有燭",
    "X87n1631_001:0474b23": "炬。漸升堂陛。直入臥內。去地三尺許。而無人執。光明",
    "X87n1631_001:0474b24": "若晝。夫人驚喜。取經誦之。有頃家人鑽鐩得火。燭光",
    "X87n1631_001:0474c01": "即滅。自此日誦五遍。以為常法。後芮公將死。夫人往",
    "X87n1631_001:0474c02": "視。公謂夫人曰。吾姊以誦經之福。當壽百歲。生好處",
    "X87n1631_001:0474c03": "也。夫人年至八十。無疾而終(出法苑珠林)。",
    "X87n1631_001:0474c04": "尼修行",
    "X87n1631_001:0474c05": "唐龍朔元年。洛州景福寺比丘尼修行。房中有侍僮",
    "X87n1631_001:0474c06": "伍五娘。死後修行。為五娘立靈座。經月餘日。其姊及",
    "X87n1631_001:0474c07": "弟。於夜中。忽聞靈座上呻吟。其弟初甚恐懼。後乃問",
    "X87n1631_001:0474c08": "之。答曰。我生時。於寺中食肉。坐此大苦痛。我體上有",
    "X87n1631_001:0474c09": "瘡。恐污牀席。汝可多將灰置牀上也。弟依其言。置灰",
    "X87n1631_001:0474c10": "後看牀上。大有膿血。又語弟曰。姊患不能縫衣。汝太",
    "X87n1631_001:0474c11": "藍縷。宜將布來。我為汝作衫及襪。弟置布於靈牀上。",
    "X87n1631_001:0474c12": "經宿即成。又語其姊曰。兒小時染患。遂殺一螃蟹。取",
    "X87n1631_001:0474c13": "汁塗瘡得差。今入刀林地獄。肉中見有折刀七枚。願",
    "X87n1631_001:0474c14": "姊慈愍。為作功德。救助之。姊煎迫卒難濟辦。但隨身",
    "X87n1631_001:0474c15": "衣服。無益死者。今并未壞。請以用之。姊未報間。乃曰。",
    "X87n1631_001:0474c16": "兒自取去。良久又曰。衣服以來見在牀上。其姊試往",
    "X87n1631_001:0474c17": "觀之。乃所斂之服也。遂送淨土寺寶獻師處。憑寫金",
    "X87n1631_001:0474c18": "剛般若經。每寫一卷了。即報云。已出一刀。凡寫七卷",
    "X87n1631_001:0474c19": "了。乃云。七刀並得出訖。今蒙福業助。即往託生。與姊",
    "X87n1631_001:0474c20": "及弟哭別而去。吳興沈玄法說。淨土寺僧智整所說",
    "X87n1631_001:0474c21": "亦同(出冥報記)。",
    "X87n1631_001:0474c22": "陳文達",
    "X87n1631_001:0474c23": "唐陳文達。梓州郪縣人。常持金剛經。願與亡父母。念",
    "X87n1631_001:0474c24": "八萬四千卷。多有祥瑞。為人轉經。患難皆免。銅山縣",
    "X87n1631_001:0475a01": "人陳約。曾為冥司所追。見地下築臺。問之。云。此是般",
    "X87n1631_001:0475a02": "若臺。待陳文達。其為冥司所敬如此(出法苑珠林)。",
    "X87n1631_001:0475a03": "高紙",
    "X87n1631_001:0475a04": "高紙。隋僕射潁之孫也。唐龍朔二年。出長安順義門。",
    "X87n1631_001:0475a05": "忽逢二人乘馬。曰。王喚紙。不肯從去。亦不知其鬼。使",
    "X87n1631_001:0475a06": "策馬避之。又被驅擁。紙有兄是化度。寺僧欲往寺內。",
    "X87n1631_001:0475a07": "至寺門。鬼遮不令入。紙乃毆鬼一拳。鬼怒即拽落馬",
    "X87n1631_001:0475a08": "曰。此漢大兇麤。身遂在地。因便昏絕。寺僧即令舁入",
    "X87n1631_001:0475a09": "兄院。明旦乃蘇云。初隨二使見王。王曰。汝未合來。汝",
    "X87n1631_001:0475a10": "曾毀謗佛法。且令生受其罪。令左右拔其舌。以犁耕",
    "X87n1631_001:0475a11": "之。都無所傷。王問本吏曰。彼有何福德如此。曰曾念",
    "X87n1631_001:0475a12": "金剛經。王稱善。即令放還。因與客語言。次忽悶倒。如",
    "X87n1631_001:0475a13": "吞物狀。咽下有白脉一道。流入腹中。如此三度。人問",
    "X87n1631_001:0475a14": "之。曰。少年盜食寺家果子。冥司罰令吞鐵丸。後仕為",
    "X87n1631_001:0475a15": "翊衛。專以念經為事(出報應記)。",
    "X87n1631_001:0475a16": "白仁晢",
    "X87n1631_001:0475a17": "唐白仁晢。龍朔中。為虢州朱陽尉。差運米遼東。過海",
    "X87n1631_001:0475a18": "遇風。四望昏黑。仁晢憂懼。急念金剛經。得三百遍。忽",
    "X87n1631_001:0475a19": "如夢寐見一梵僧。謂曰。汝念真經故。來救汝。須臾風",
    "X87n1631_001:0475a20": "定。八十餘人俱濟(出報應記)。",
    "X87n1631_001:0475a21": "竇德玄",
    "X87n1631_001:0475a22": "竇德玄。麟德中。為卿奉使揚州。渡淮。船已離岸數十",
    "X87n1631_001:0475a23": "步。見岸上有一人。形容憔悴。擎一小襆。坐於地。德玄",
    "X87n1631_001:0475a24": "曰。日將暮。更無船渡。即令載之。中流覺其有飢色。又",
    "X87n1631_001:0475b01": "與飯乃濟。及德玄上馬去。其人即隨行。已數里。德玄",
    "X87n1631_001:0475b02": "怪之。乃問曰。今欲何去。答曰。某非人乃鬼使也。今往",
    "X87n1631_001:0475b03": "揚州。追竇大使。曰大使何名。云名德玄。德玄驚懼下",
    "X87n1631_001:0475b04": "馬。拜曰。某即其人也。涕泗請計。鬼曰。甚媿公容載。復",
    "X87n1631_001:0475b05": "又賜食。且放公。急念金剛經一千遍。當來相報。至月",
    "X87n1631_001:0475b06": "餘經數足。其鬼果來。云經已足。保無他慮。然亦終須",
    "X87n1631_001:0475b07": "相隨見王。德玄於是就枕而絕。一宿乃蘇云。初隨使",
    "X87n1631_001:0475b08": "者入一宮城。使者曰。公且住。我當先白王。使者乃入",
    "X87n1631_001:0475b09": "於屏障。後聞王遙語曰。你與他作計。漏洩吾事。遂受",
    "X87n1631_001:0475b10": "杖三十。使者却出袒以示公。曰喫杖了也。德玄再三",
    "X87n1631_001:0475b11": "媿謝。遂引入。見一著紫衣人。下堦相揖云。公大有功",
    "X87n1631_001:0475b12": "德。尚未合來。請公還出墮坑中。於是得活。其使者續",
    "X87n1631_001:0475b13": "至云。飢未食及乞錢財並與之。問其將來官爵。曰熟",
    "X87n1631_001:0475b14": "記取。從此改殿中監。次大司憲。次太子中允。次司元",
    "X87n1631_001:0475b15": "太常伯。次左相。年至六十四。言訖辭去。曰更不復得",
    "X87n1631_001:0475b16": "來矣後皆如其言(出報應記)。",
    "X87n1631_001:0475b17": "宋義倫",
    "X87n1631_001:0475b18": "唐宋義倫。麟德中。為虢王府典籤。暴卒。三日方蘇。云",
    "X87n1631_001:0475b19": "被追見王。王曰。君曾殺狗兔鴿。今被論君算合盡。然",
    "X87n1631_001:0475b20": "適見君師主。云君持金剛經。不惟滅罪。更合延年。我",
    "X87n1631_001:0475b21": "今放君。君能不喫酒肉。持念尊經否。義倫拜謝曰。能",
    "X87n1631_001:0475b22": "又見殿內牀上。有一僧年可五六十。披衲。義倫即拜",
    "X87n1631_001:0475b23": "禮。僧曰。吾是汝師故相救。可依王語。義倫曰。諾。王令",
    "X87n1631_001:0475b24": "隨使者往看地獄。初入一處。見大鑊行列。其下燃火。",
    "X87n1631_001:0475c01": "鑊中煑人。痛苦之聲。莫不酸惻。更入一處鐵牀甚濶。",
    "X87n1631_001:0475c02": "人臥其上。燒炙焦黑。形容不辨。西顧有三人。枯黑佇",
    "X87n1631_001:0475c03": "立。頗似婦人。向義倫叩頭云。不得食喫。已數百年。倫",
    "X87n1631_001:0475c04": "答曰。我亦自無何可與。汝更入一獄。向使者云。時熱",
    "X87n1631_001:0475c05": "恐家人見斂遂去。西南行數十步。後呼云。無文書恐",
    "X87n1631_001:0475c06": "門司不放出。遂得朱書三行。字並不識。門司果問。看",
    "X87n1631_001:0475c07": "了放出乃蘇(出報應記)。",
    "X87n1631_001:0475c08": "李岡",
    "X87n1631_001:0475c09": "唐兵部尚書李岡。得疾暴卒。唯心上煖。三日復蘇云。",
    "X87n1631_001:0475c10": "見一人引見。大將軍蒙令坐索案。看云。錯追公。有頃",
    "X87n1631_001:0475c11": "獄卒擎一盤來。中置鐵丸數枚。復舁一鐺放庭中。鐺",
    "X87n1631_001:0475c12": "下自然火出。鐺中銅汁湧沸煑。鐵丸赤如火。獄卒進",
    "X87n1631_001:0475c13": "盤。將軍以讓岡。岡懼云飽。將軍吞之。既入口。舉身洞",
    "X87n1631_001:0475c14": "然。又飲銅汁。身遂火起。俛仰之際。吞並盡。良久。復如",
    "X87n1631_001:0475c15": "故。岡乃前問之。答云。地下更無他饌。唯有此物。即吸",
    "X87n1631_001:0475c16": "食之。若或不飡。須臾即為猛火所焚。苦甚於此。唯與",
    "X87n1631_001:0475c17": "寫佛經十部。轉金剛經千卷。公亦不來。吾又離此。岡",
    "X87n1631_001:0475c18": "既復生。一依所約。深加敬異(出報應記)。",
    "X87n1631_001:0475c19": "王陁",
    "X87n1631_001:0475c20": "唐王陁。為鷹揚府果毅。因病遂斷葷肉發心。誦金剛",
    "X87n1631_001:0475c21": "經日五遍。後染瘴疾。見羣鬼來。陁即急念經。鬼聞便",
    "X87n1631_001:0475c22": "退。遙曰。王令追汝。且止誦經。陁即為歇。鬼悉向前。陁",
    "X87n1631_001:0475c23": "乃昏迷欲絕。須臾又見一鬼來云。念經人王令權放",
    "X87n1631_001:0475c24": "六月。既寤。遂一心持誦晝夜不息。六月雖過。鬼亦不",
    "X87n1631_001:0476a01": "來。夜聞空中有聲。呼曰。汝以持經功德。當壽九十矣。",
    "X87n1631_001:0476a02": "竟如其言(出報應記)。",
    "X87n1631_001:0476a03": "王令望",
    "X87n1631_001:0476a04": "唐王令望。少持金剛經。還卭州。臨溪路極險阻。忽遇",
    "X87n1631_001:0476a05": "猛獸。振怖非常。急念真經。猛獸熟視。曳尾而去。流涎",
    "X87n1631_001:0476a06": "滿地。曾任安州判司。過揚子江。夜風暴起。租船數百",
    "X87n1631_001:0476a07": "艘相接盡沒。唯令望船獨全。後終亳州譙令(出報應記)。",
    "X87n1631_001:0476a08": "陳惠妻",
    "X87n1631_001:0476a09": "唐陳惠妻王氏。初未嫁。表兄褚敬。欲婚王氏。父母不",
    "X87n1631_001:0476a10": "許。敬詛曰。若不嫁我。我作鬼必相致。後歸於惠。惠為",
    "X87n1631_001:0476a11": "陵州仁壽尉。敬陰恚之卒。後王夢敬。旋覺有娠。經十",
    "X87n1631_001:0476a12": "七月不產。王氏憂懼。乃發心持金剛經。晝夜不歇。敬",
    "X87n1631_001:0476a13": "永絕交鬼胎亦銷。從此日持七遍(出報應記)。",
    "X87n1631_001:0476a14": "何澋",
    "X87n1631_001:0476a15": "唐何澋。天授初。任懷州武德令。常持金剛經。至河陽",
    "X87n1631_001:0476a16": "水漲橋倒。日已夕。人爭上船。岸遠未達欲沒。澋懼。且",
    "X87n1631_001:0476a17": "急念經。須臾近岸。遇懸蘆攀緣得出。餘溺死八十餘",
    "X87n1631_001:0476a18": "人(出報應記)。",
    "X87n1631_001:0476a19": "張玄素",
    "X87n1631_001:0476a20": "唐張玄素。洛陽人。少持金剛經。天授初。任黃梅宰。家",
    "X87n1631_001:0476a21": "有厄難。應念而消。年七十遘疾。忽有花葢垂空。遂澡",
    "X87n1631_001:0476a22": "浴。與家人訣別。奄然而卒(出報應記)。",
    "X87n1631_001:0476a23": "李丘一",
    "X87n1631_001:0476a24": "唐李丘一。好鷹狗畋獵。萬歲通天元年。任揚州高郵",
    "X87n1631_001:0476b01": "丞。忽一旦暴死。見兩人來追。一人自云。姓叚。時同被",
    "X87n1631_001:0476b02": "追者。百餘人。男皆著枷。女即反縛。丘一被鎖前驅。行",
    "X87n1631_001:0476b03": "可十餘里。見大槐樹數十。下有馬槽。叚云。五道大神。",
    "X87n1631_001:0476b04": "每巡察人間罪福。於此歇馬。丘一方知身死至王門。",
    "X87n1631_001:0476b05": "叚指一胥云。此人姓焦。名策。是公本頭。遂被領見。王",
    "X87n1631_001:0476b06": "曰。汝安忍無親。好殺他命。以為己樂。須臾即見所殺",
    "X87n1631_001:0476b07": "禽獸。皆為人語云。乞早處分。焦策進云。丘一未合死。",
    "X87n1631_001:0476b08": "王曰。曾作何功德。云唯曾造金剛經一卷。王即合掌",
    "X87n1631_001:0476b09": "云。冥間號金剛經最上功德。君能書寫。其福不小。即",
    "X87n1631_001:0476b10": "令焦策領向經藏。令驗至一寶殿。眾經充滿。丘一試",
    "X87n1631_001:0476b11": "抽一卷。果是所造之經。既迴見。王知造有實。乃召所",
    "X87n1631_001:0476b12": "殺生類。令懇陳謝。許造功德。丘一依王命。願寫金剛",
    "X87n1631_001:0476b13": "經一百卷。眾歡喜盡散。王曰。放去。焦策領出城門云。",
    "X87n1631_001:0476b14": "盡力如此。豈不相報。丘一許錢三百千。不受云。與造",
    "X87n1631_001:0476b15": "經二十部。至一坑策推之。遂活身在棺中。惟聞哭聲。",
    "X87n1631_001:0476b16": "已三日矣。驚呼人至破棺乃起。旬日寫經二十卷了。",
    "X87n1631_001:0476b17": "焦策來謝。致辭而去。尋百卷亦畢。揚州刺史。奏其事。",
    "X87n1631_001:0476b18": "敕加丘一五品。仍充嘉州招討使(出報應記)。",
    "X87n1631_001:0476b19": "于昶",
    "X87n1631_001:0476b20": "唐于昶。天后朝。任并州錄事參軍。每至一更後。即喘",
    "X87n1631_001:0476b21": "息流汗。二更後愈。妻柳氏將召醫工。昶密曰。自無他",
    "X87n1631_001:0476b22": "苦。但晝決曹務。夜判冥司事。力不任耳。每知有災咎。",
    "X87n1631_001:0476b23": "即陰為之備。都不形言凡六年。後丁母艱。持金剛經。",
    "X87n1631_001:0476b24": "更不復為冥吏因極言此功德力。令子孫諷轉。後為",
    "X87n1631_001:0476c01": "慶州司馬。年八十四。將終忽聞異香。非代所有。謂左",
    "X87n1631_001:0476c02": "右曰。有聖人迎我。往西方。言訖而沒(出報應記)。",
    "X87n1631_001:0476c03": "裴宣禮",
    "X87n1631_001:0476c04": "唐裴宣禮。天后朝。為地官侍郎。常持金剛經。坐事被",
    "X87n1631_001:0476c05": "繫。宣禮憂迫。唯至心念經。枷鎖一旦自脫。推官親訪",
    "X87n1631_001:0476c06": "之。遂得雪免。御史任植同禁。亦念經獲免(出報應記)。",
    "X87n1631_001:0476c07": "吳思玄",
    "X87n1631_001:0476c08": "唐吳思玄。天后朝。為大學博士。信釋氏。持金剛經。日",
    "X87n1631_001:0476c09": "兩遍。多有靈應。後稍怠。日夜一遍。思玄在京病。有巫",
    "X87n1631_001:0476c10": "褚細兒。言事如神。星下祈禱。思玄往就見細兒。驚曰。",
    "X87n1631_001:0476c11": "公有何術。鬼見皆走。思玄私負知是經力。倍加精勵。",
    "X87n1631_001:0476c12": "日念五遍。兒疾。醫無效。思玄至心念經。三日而愈。思",
    "X87n1631_001:0476c13": "玄曾於渭橋。見一老人。年八十餘。著麤縗服。問之曰。",
    "X87n1631_001:0476c14": "為所生母也。思玄怪之。答曰。母年四十三時。有異僧",
    "X87n1631_001:0476c15": "教云。汝欲長壽否。但念金剛經。母即發心日念。兩遍",
    "X87n1631_001:0476c16": "終一百七。姨及鄰母誦之。並過百歲。今遵母業。已九",
    "X87n1631_001:0476c17": "十矣(出報應記)　　　　　　　　(遵字而下有誤)。",
    "X87n1631_001:0476c18": "銀山老人",
    "X87n1631_001:0476c19": "饒州銀山。採戶逾萬。並是草屋。延和中火發。萬室皆",
    "X87n1631_001:0476c20": "盡。唯一家居中火獨不及。時本州楊體幾自問老人。",
    "X87n1631_001:0476c21": "老人對曰。家事佛。持金剛經(出報應記)。",
    "X87n1631_001:0476c22": "崔文簡",
    "X87n1631_001:0476c23": "唐崔文簡。先天中。任坊州司馬屬。吐蕃奄至州城。同",
    "X87n1631_001:0476c24": "被驅掠。鎖械甚嚴。至心念經。三日鎖忽自開。虜疑有",
    "X87n1631_001:0477a01": "奸。箠撻具以實對。問云。汝有何術。答云。念金剛經。復",
    "X87n1631_001:0477a02": "令鎖之念未終又解。眾皆嘆異。遂送出境(出報應記)。",
    "X87n1631_001:0477a03": "姚待",
    "X87n1631_001:0477a04": "唐姚待。梓州人。常持金剛經。并為母造一百部。忽有",
    "X87n1631_001:0477a05": "鹿馴戲。見人不驚。犬亦不吠。逡巡自去。有人宰羊。呼",
    "X87n1631_001:0477a06": "待同食。食了即死。使者引去。見一城門。上有額。遂令",
    "X87n1631_001:0477a07": "入見王。王呼何得食肉。待云。雖則食肉。比元持經。王",
    "X87n1631_001:0477a08": "稱善曰。既能持經。何不斷肉。遂得生。為母寫經。有屠",
    "X87n1631_001:0477a09": "兒李迴奴。請一卷。焚香供養。迴奴死後。有人見於冥",
    "X87n1631_001:0477a10": "間。枷鎖自脫。亦生善道(出報應記)。",
    "X87n1631_001:0477a11": "呂文展",
    "X87n1631_001:0477a12": "唐呂文展。開元三年。任閬中縣丞。雅好佛經。尤專心",
    "X87n1631_001:0477a13": "持誦金剛經。至三萬餘遍。靈應奇異。年既衰暮。三牙",
    "X87n1631_001:0477a14": "并落。念經懇請。牙生如舊。在閬中時。屬亢旱。刺史劉",
    "X87n1631_001:0477a15": "浚令祈雨。僅得一遍。遂獲沛然。又苦霖潦。別駕使祈",
    "X87n1631_001:0477a16": "晴。應時便霽。前後証驗非一。不能徧舉(出報應記)。",
    "X87n1631_001:0477a17": "長安縣繫囚",
    "X87n1631_001:0477a18": "唐長安縣死囚。入獄後四十餘日。誦金剛經。不輟口。",
    "X87n1631_001:0477a19": "臨決脫枷。枷頭放光。長數十丈。照耀一縣。縣令奏聞",
    "X87n1631_001:0477a20": "玄宗。遂釋其罪(出廣異記)。",
    "X87n1631_001:0477a21": "李虗",
    "X87n1631_001:0477a22": "唐開元十五年有敕。天下村坊。佛堂小者。並拆除。功",
    "X87n1631_001:0477a23": "德移入側近佛寺。堂大者。皆令閉封。天下不信之徒。",
    "X87n1631_001:0477a24": "並望風毀拆。雖大屋大像。亦殘毀之。敕到豫州。新息",
    "X87n1631_001:0477b01": "令李虗。嗜酒倔強。行事違戾。方醉。而州符至。仍限三",
    "X87n1631_001:0477b02": "日報。虗見大怒。便約胥正界內毀拆者死。於是一界",
    "X87n1631_001:0477b03": "並全。虗為人好殺愎戾行必違道。當時非惜佛宇也。",
    "X87n1631_001:0477b04": "但以忿恨故全之。全之亦不以介意。歲餘虗病數日。",
    "X87n1631_001:0477b05": "死時正暑月。隔宿即斂。明日將殯。母與子繞棺哭之。",
    "X87n1631_001:0477b06": "夜久哭止。聞棺中若指爪戞棺聲。初疑鼠。未之悟也。",
    "X87n1631_001:0477b07": "斯須增甚。妻子驚走。母獨不去。命開棺。左右曰暑月",
    "X87n1631_001:0477b08": "恐壞。母怒促開之。而虗生矣。身頗瘡爛。於是浴而將",
    "X87n1631_001:0477b09": "養之。月餘平復。虗曰。初為兩卒拘。至王前。王不在。見",
    "X87n1631_001:0477b10": "階前典吏。乃新息吏也。亡經年矣。見虗拜。問曰。長官",
    "X87n1631_001:0477b11": "何得來。虗曰。適被錄而至。吏曰。長官平生。唯以殺害",
    "X87n1631_001:0477b12": "為心。不知罪福。今當受報。將若之何。虗聞懼。請救之。",
    "X87n1631_001:0477b13": "吏曰。去歲拆佛堂。長官界內獨全此功德彌大。長官",
    "X87n1631_001:0477b14": "雖死。亦不合此間追攝。少間王問。更勿多言。但以此",
    "X87n1631_001:0477b15": "對。虗方憶之。頃王坐主者。引虗見王。王曰。索李明府",
    "X87n1631_001:0477b16": "善惡簿來。即有人持一通案。至大合抱。有二青衣童",
    "X87n1631_001:0477b17": "子。亦隨文案。王命啟牘唱罪。階吏讀曰。專好割羊脚",
    "X87n1631_001:0477b18": "吏曰。合杖一百。仍割其身肉百斤。王曰。可令割其肉。",
    "X87n1631_001:0477b19": "虗曰。去歲有敕。拆佛堂。毀佛像。虗界內獨存之。此功",
    "X87n1631_001:0477b20": "德可折罪否。王驚曰。審有此否。吏曰。無。新息吏進曰。",
    "X87n1631_001:0477b21": "有福簿。在天堂。可檢之。王曰。促檢。殿前垣南。有樓數",
    "X87n1631_001:0477b22": "間。吏登樓檢之。未至。有二僧來至殿前。王問。師何所",
    "X87n1631_001:0477b23": "有。一答曰。常誦金剛經。一曰常讀金剛經。王起合掌",
    "X87n1631_001:0477b24": "曰。請法師登階。王座之後。有二高座。右金左銀。王請",
    "X87n1631_001:0477c01": "誦者坐金座。讀者坐銀座。坐訖開經。王合掌聽之。誦",
    "X87n1631_001:0477c02": "讀將畢。忽有五色雲。至金座前。紫雲至銀座。前二僧",
    "X87n1631_001:0477c03": "乘雲飛去。空中遂滅。王謂階下人曰。見二僧乎。皆生",
    "X87n1631_001:0477c04": "天矣。於是吏檢善簿。至唯一紙。因讀曰。去歲。敕拆佛",
    "X87n1631_001:0477c05": "堂。新息一縣獨全。合折一生中罪。延年三十。仍生善",
    "X87n1631_001:0477c06": "道。言畢罪簿軸中火出。焚燒之盡。王曰放李明府歸。",
    "X87n1631_001:0477c07": "仍敕兩吏。送出城南門。見夾道並高樓大屋。男女雜",
    "X87n1631_001:0477c08": "坐。樂飲笙歌。虗好絲竹。見而悅之。兩吏謂曰。急過此",
    "X87n1631_001:0477c09": "無顧。顧當有損。虗見飲處。意不能忍行。佇立觀之。店",
    "X87n1631_001:0477c10": "中人呼曰來。吏曰。此非善處。既不相取信可任去。虗",
    "X87n1631_001:0477c11": "未悟。至飲處人皆起。就坐奏絲竹。酒至。虗酧酢畢。將",
    "X87n1631_001:0477c12": "飲之。乃一杯糞汁也。臭穢特甚。虗不肯飲。即有牛頭",
    "X87n1631_001:0477c13": "獄卒。出於牀下。以叉刺之洞胸。虗遽連飲數杯。乃出。",
    "X87n1631_001:0477c14": "吏引虗南入荒田小徑中。遙見一燈炯然。燈旁有大",
    "X87n1631_001:0477c15": "坑。昏黑不見底。二吏推墮之。遂蘇。李虗素性兇頑。不",
    "X87n1631_001:0477c16": "知罪福。而被酒違戾。以全佛堂。明非己之本心也。然",
    "X87n1631_001:0477c17": "猶身得生天。火焚罪簿。獲福若此。非為善之報乎。與",
    "X87n1631_001:0477c18": "夫日夜精勤。孜孜為善。既持僧律。常行佛言。而不離",
    "X87n1631_001:0477c19": "生死。未之有也(出紀聞)。",
    "X87n1631_001:0477c20": "盧氏",
    "X87n1631_001:0477c21": "唐開元中。有盧氏者。寄住滑州。晝日閑坐廳事。見二",
    "X87n1631_001:0477c22": "黃衫人入門。盧問為誰。答曰。是里正。奉帖追公。盧甚",
    "X87n1631_001:0477c23": "愕然。問何故相追。因求帖觀見。封上作衛縣字。遂開",
    "X87n1631_001:0477c24": "文字錯謬。不復似人書。怪而詰焉。吏言奉命相追。不",
    "X87n1631_001:0478a01": "知何故。俄見馬已備在堦下。不得已上馬去。顧見其",
    "X87n1631_001:0478a02": "屍。坐在牀上。心甚惡之。倉卒之際。不知是死。又見馬",
    "X87n1631_001:0478a03": "出。不由門。皆行墻上。乃驚愕下泣。方知必死。恨不得",
    "X87n1631_001:0478a04": "與母妹等別行。可數十里。至一城。城甚壯麗。問此何",
    "X87n1631_001:0478a05": "城。吏言乃王國。即追君所司。入城後。吏欲將盧見王。",
    "X87n1631_001:0478a06": "經一院過。問此何院。吏曰。是御史大夫院。因問。院大",
    "X87n1631_001:0478a07": "夫何姓名。云姓李名某。盧驚喜白。吏曰。此我表兄。令",
    "X87n1631_001:0478a08": "吏通刺。須臾便出。相見甚喜。具言平昔。延入坐語。大",
    "X87n1631_001:0478a09": "夫謂曰。弟之念誦功德甚多。良由金剛經。是聖教之",
    "X87n1631_001:0478a10": "骨髓。乃深不可思議功德者也。盧初入院中。見數十",
    "X87n1631_001:0478a11": "人。皆是衣冠。其後太半。繫在網中。或無衣。或露頂。盧",
    "X87n1631_001:0478a12": "問。此悉何人。云是陽地衣冠。網中悉緣罪重。弟若能",
    "X87n1631_001:0478a13": "為一說法。見之者。悉得昇天。遂命取高座。令盧昇坐",
    "X87n1631_001:0478a14": "誦金剛般若波羅蜜經。網中人。已有出頭者。至半之",
    "X87n1631_001:0478a15": "後。皆出地上。或褒衣大袖。或乘車御雲。誦既終。往生",
    "X87n1631_001:0478a16": "都盡。及入謁見王。呼為法師。致敬甚厚。王云。君大不",
    "X87n1631_001:0478a17": "可思議。算又不盡。歎念誦之功。尋令向吏送之迴。既",
    "X87n1631_001:0478a18": "至舍見家人。披頭哭泣。尸臥地上。心甚惻然。俄有一",
    "X87n1631_001:0478a19": "婢從庭前入堂。吏令隨上堦。及前魂神忽已入體。因",
    "X87n1631_001:0478a20": "此遂活(出廣異記)。",
    "X87n1631_001:0478a21": "陳利賓",
    "X87n1631_001:0478a22": "陳利賓者。會稽人。弱冠明經擢第。善屬文詩。釋褐長",
    "X87n1631_001:0478a23": "城尉。少誦金剛經。每至厄難。多獲其助。開元中。賓自",
    "X87n1631_001:0478a24": "會稽江行之東陽。會天久雨。江水瀰漫。賓與其徒。二",
    "X87n1631_001:0478b01": "十餘船同發。乘風掛帆。須臾天色昧暗。風勢益壯。至",
    "X87n1631_001:0478b02": "界石竇上。水閼眾流而下。波濤衝擊。勢不得泊。其前",
    "X87n1631_001:0478b03": "輩二十餘舟。皆至竇口而敗。舟人懼。利賓忙遽誦金",
    "X87n1631_001:0478b04": "剛經。至潀流所。忽有一物狀。如赤龍橫出。扶舟因得",
    "X87n1631_001:0478b05": "上。議者為誦經之功(出廣異記)。",
    "X87n1631_001:0478b06": "王宏",
    "X87n1631_001:0478b07": "王宏者。少以漁獵為事。唐天寶中。甞放鷹逐兔。走入",
    "X87n1631_001:0478b08": "穴。宏隨探之。得金剛般若經一卷。自此遂不獵云(出廣",
    "X87n1631_001:0478b09": "異記)。",
    "X87n1631_001:0478b10": "田氏",
    "X87n1631_001:0478b11": "易州參軍田氏。性好畋獵。恒養鷹犬為事。唐天寶初。",
    "X87n1631_001:0478b12": "易州放鷹。於叢林棘上。見一卷書。取視之。乃金剛經",
    "X87n1631_001:0478b13": "也。自爾發心。持誦數年。已誦二千餘遍。然畋獵亦不",
    "X87n1631_001:0478b14": "輟。後遇疾暴卒。數日被追。至地府。見諸鳥獸周迴數",
    "X87n1631_001:0478b15": "畆。從己徵命。頃之隨到見。王問。罪何多也。田無以對。",
    "X87n1631_001:0478b16": "王令所由領往推問。其徒十人至吏局。吏令啟口。以",
    "X87n1631_001:0478b17": "一丸藥。擲口中。便成烈火。遍身須臾灰滅。俄復成人。",
    "X87n1631_001:0478b18": "如是六七輩。至田氏。累三丸而不見火狀。吏乃怪之。",
    "X87n1631_001:0478b19": "復引見王。具以實白。王問。在生作何福業。田氏云。初",
    "X87n1631_001:0478b20": "以畋獵為事。王重問云。在生之時。於易州棘上。得金",
    "X87n1631_001:0478b21": "剛經。持誦已二千餘遍。王云。正此滅一切罪。命左右",
    "X87n1631_001:0478b22": "檢田氏福簿。還白如言。王自令田氏誦經。纔三紙。迴",
    "X87n1631_001:0478b23": "視庭中。禽獸並不復見。誦畢王稱美之云。誦二千遍。",
    "X87n1631_001:0478b24": "延十五年壽。遂得放還(出廣異記)。",
    "X87n1631_001:0478c02": "太平廣記報應部上"
}