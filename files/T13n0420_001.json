{
    "T13n0420_001:0924b20": "No. 420 [No. 421]",
    "T13n0420_001:0924b21": "自在王菩薩經卷上",
    "T13n0420_001:0924b23": "姚秦三藏鳩摩羅什譯",
    "T13n0420_001:0924b24": "[0924b24] 如是我聞：[0924b24] 一時，佛在舍衛城祇陀樹林給孤",
    "T13n0420_001:0924b25": "獨園，與大比丘眾二萬人俱，菩薩摩訶薩",
    "T13n0420_001:0924b26": "皆是一生補處，其名曰：彌勒菩薩、得大勢",
    "T13n0420_001:0924b27": "菩薩、師子意菩薩、師子相菩薩、大相菩薩，",
    "T13n0420_001:0924b28": "如是上首一萬人俱。爾時世尊，大眾圍繞恭",
    "T13n0420_001:0924b29": "敬，為發大乘意眾生演說經典。[0924b29] 爾時，眾中有",
    "T13n0420_001:0924c01": "菩薩名自在王，從坐而起，偏袒右肩，右膝",
    "T13n0420_001:0924c02": "著地，合掌白佛言：「世尊！欲有所問，若蒙聽",
    "T13n0420_001:0924c03": "許乃敢發言。」[0924c03] 佛告自在王：「諸有所問，佛無不",
    "T13n0420_001:0924c04": "聽，隨意所問，當為汝說，令汝得解。」[0924c04] 自在王",
    "T13n0420_001:0924c05": "菩薩得蒙聽許喜悅無量，白佛言：「世尊！云",
    "T13n0420_001:0924c06": "何菩薩摩訶薩，於大乘法中得自在行，而能",
    "T13n0420_001:0924c07": "為人演說此法，以自在力，摧伏諸魔增上慢",
    "T13n0420_001:0924c08": "者，及諸外道有所見得諸貪著者，令住大",
    "T13n0420_001:0924c09": "乘具足大願成就戒行，得阿耨多羅三藐三",
    "T13n0420_001:0924c10": "菩提？」[0924c10] 佛告自在王菩薩：「善哉！善哉！汝能問",
    "T13n0420_001:0924c11": "佛是義，當為汝說，一心諦聽善思念之。諸菩",
    "T13n0420_001:0924c12": "薩云何能令眾生得住大乘，具足大願成就",
    "T13n0420_001:0924c13": "戒行，得阿耨多羅三藐三菩提。」自在王菩薩",
    "T13n0420_001:0924c14": "受教而聽。[0924c14] 佛告自在王：「菩薩摩訶薩有四自",
    "T13n0420_001:0924c15": "在法，以是法故，能自在行，令諸眾生得住大",
    "T13n0420_001:0924c16": "乘。何等四？一者戒自在；二者神通自在；三",
    "T13n0420_001:0924c17": "者智自在；四者慧自在。戒自在者，菩薩摩",
    "T13n0420_001:0924c18": "訶薩行具足戒，不毀、不缺、不穿、不濁、不有所",
    "T13n0420_001:0924c19": "得、不悔不訶、不有熱惱、智所稱讚、隨順道戒、",
    "T13n0420_001:0924c20": "教眾生戒、護法戒、歡悅戒、不依生處戒、住",
    "T13n0420_001:0924c21": "定戒、隨慧戒、信解深法戒、不退神通戒、空",
    "T13n0420_001:0924c22": "無相無作戒、寂滅戒、攝佛法戒、說佛法戒、",
    "T13n0420_001:0924c23": "不捨一切眾生戒、慈護戒、大悲根本戒、信",
    "T13n0420_001:0924c24": "淨戒、不轉儀式戒、頭陀細行戒、隨順福田",
    "T13n0420_001:0924c25": "戒、畢竟淨戒、不斷佛種戒、護法種戒、示聖",
    "T13n0420_001:0924c26": "眾戒、安住菩提心戒、助六波羅蜜戒、修四",
    "T13n0420_001:0924c27": "念處戒、修四正勤四如意足五根五力七菩",
    "T13n0420_001:0924c28": "提分八聖道分戒、能生一切助菩提法戒。自",
    "T13n0420_001:0924c29": "在王！若菩薩摩訶薩能持如是戒，戒則具足，",
    "T13n0420_001:0925a01": "所願皆得。若菩薩持如是淨戒者，三千大千",
    "T13n0420_001:0925a02": "世界劫盡燒時，願欲滅火，言火當滅，火即為",
    "T13n0420_001:0925a03": "滅；欲令三千大千世界皆變為水，欲令三千",
    "T13n0420_001:0925a04": "大千世界普雨眾華，欲令三千大千世界皆",
    "T13n0420_001:0925a05": "為珍寶，欲令如恒河沙世界諸須彌山合為",
    "T13n0420_001:0925a06": "一山，欲令如恒河沙世界大海合為一海，即",
    "T13n0420_001:0925a07": "皆如意無不成者，持戒力故所願皆得，所為",
    "T13n0420_001:0925a08": "神力無不稱意。菩薩安立如是戒中，得如",
    "T13n0420_001:0925a09": "是自在力，持淨戒故深願畢成，得阿耨多羅",
    "T13n0420_001:0925a10": "三藐三菩提。[0925a10] 「自在王！乃往古世過無量阿僧",
    "T13n0420_001:0925a11": "祇劫，有佛名淨明光王如來、應、正遍知、明行",
    "T13n0420_001:0925a12": "足、善逝、世間解、無上士、調御丈夫、天人師、佛、世",
    "T13n0420_001:0925a13": "尊。爾時有菩薩比丘，名金剛齊，得持戒力，",
    "T13n0420_001:0925a14": "行淨戒故常在閑處林中經行，欲具佛法故",
    "T13n0420_001:0925a15": "修習正行。修正行已作如是念：『不得一切",
    "T13n0420_001:0925a16": "法是則名戒；不貪一切法是則名戒；滅一切",
    "T13n0420_001:0925a17": "結是則名戒；觀身如鏡中像是則名戒；於諸",
    "T13n0420_001:0925a18": "言辭如呼聲響是則名戒；觀心相如幻是則",
    "T13n0420_001:0925a19": "名戒；善不善法無二無別是則名戒；為貪欲",
    "T13n0420_001:0925a20": "故觀身不淨是則名戒；為瞋恚故生於慈心",
    "T13n0420_001:0925a21": "是則名戒；以智慧破癡網是則名戒；不得貪",
    "T13n0420_001:0925a22": "恚本是則名戒；於法無觀無想分別是則",
    "T13n0420_001:0925a23": "名戒；無我見、無眾生見、無壽者見、無人見、無",
    "T13n0420_001:0925a24": "常見、無滅見是則名戒；於一切法不作不起",
    "T13n0420_001:0925a25": "是則名戒；心無所畏是則名戒；不依三界是",
    "T13n0420_001:0925a26": "則名戒；信無生法是則名戒；信解無生法忍",
    "T13n0420_001:0925a27": "是則名戒；不貪利養是則名戒；於諸法空心",
    "T13n0420_001:0925a28": "不驚畏，壞離諸相蠲除諸願是則名戒；心無",
    "T13n0420_001:0925a29": "所念是則名戒；不自高不輕彼是則名戒；不",
    "T13n0420_001:0925b01": "著諸入是則名戒；不起五欲是則名戒；了",
    "T13n0420_001:0925b02": "知諸陰同於法陰是則名戒；了知諸性同於",
    "T13n0420_001:0925b03": "法性是則名戒；樂無諍訟是則名戒；於善法",
    "T13n0420_001:0925b04": "中不捨勤行是則名戒；知一切法必寂滅相",
    "T13n0420_001:0925b05": "而以身證是則名戒。』[0925b05] 「自在王！金剛齊比丘",
    "T13n0420_001:0925b06": "如是安住於戒，修習聖法正念無倒。時有魔",
    "T13n0420_001:0925b07": "子名曰障礙，見金剛齊比丘如是持戒，修習",
    "T13n0420_001:0925b08": "聖法正念無倒，與八萬四千諸魔及其眷屬，",
    "T13n0420_001:0925b09": "貫鉀持兵來到其所，自隱其身，觀是比丘心",
    "T13n0420_001:0925b10": "在何行？千歲隨逐乃至不見一念心散可得",
    "T13n0420_001:0925b11": "惱壞。於是魔子及與眷屬現其魔身，執持",
    "T13n0420_001:0925b12": "刀鉾，在比丘前欲以相怖。比丘見魔大眾兵",
    "T13n0420_001:0925b13": "仗欲以相怖，作是誓言：『若我戒淨，習於聖",
    "T13n0420_001:0925b14": "法正行不倒，以是緣故，魔眾兵仗皆當變成",
    "T13n0420_001:0925b15": "青黃赤白雜色蓮華、須曼那華、婆梨師華、",
    "T13n0420_001:0925b16": "奇妙名華以為瓔珞，是時魔子與其眷屬，形",
    "T13n0420_001:0925b17": "色儀法皆如我身。』[0925b17] 「自在王！金剛齊比丘說是",
    "T13n0420_001:0925b18": "語時，魔眾兵仗即皆變成妙色之華，殊妙香",
    "T13n0420_001:0925b19": "潔以為瓔珞。一切諸魔皆自見身如此比丘，",
    "T13n0420_001:0925b20": "剃除鬚髮著染袈裟。魔子見比丘現大神力，",
    "T13n0420_001:0925b21": "怪未曾有發希有心，與其眷屬俱禮其足，作",
    "T13n0420_001:0925b22": "如是言：『汝得何法乃有是力？』比丘言：『此力不",
    "T13n0420_001:0925b23": "從有所得生，亦不依於身口意及一切法生，",
    "T13n0420_001:0925b24": "是力不以住相故生，以無住處故。』魔言：『比丘！",
    "T13n0420_001:0925b25": "我於千歲求汝心行不能知處。』比丘言：『汝若",
    "T13n0420_001:0925b26": "以恒河沙劫求之，亦不能得。何以故？是心",
    "T13n0420_001:0925b27": "不在內不在外不在中，汝寧能得幻化人心",
    "T13n0420_001:0925b28": "所行處不？』答言：『幻化之人尚無有心，況心",
    "T13n0420_001:0925b29": "行處。』比丘言：『如來說一切法空皆如幻化，此",
    "T13n0420_001:0925c01": "中亦無心無思。』魔言：『若不得心、不得思，云何",
    "T13n0420_001:0925c02": "有來去、有言說？』比丘言：『幻人去來言說，我",
    "T13n0420_001:0925c03": "去來言說亦如是。』[0925c03] 「魔言：『汝以是進行住於持",
    "T13n0420_001:0925c04": "戒，修習聖法為何所趣？』比丘言：『趣無所趣。』魔",
    "T13n0420_001:0925c05": "言：『云何趣無所趣？』比丘言：『是中無先去、無",
    "T13n0420_001:0925c06": "今去、無當去，無所趣者，即是無作脫門。汝",
    "T13n0420_001:0925c07": "問：「以是進行安於戒修習聖法，何所趣？」者，",
    "T13n0420_001:0925c08": "我不趣色生、不趣色滅、不趣色住、不趣受",
    "T13n0420_001:0925c09": "想行識滅、不趣受想行識住，於一切法，",
    "T13n0420_001:0925c10": "亦不趣生、亦不趣滅、亦不趣住，是名正趣。",
    "T13n0420_001:0925c11": "魔子！正趣者名不取色，不取受想行識，無",
    "T13n0420_001:0925c12": "所見法是我所趣。我所趣者，不取色、不取受",
    "T13n0420_001:0925c13": "想行識，我所趣者是諸聖所趣。』魔言：『比丘！於",
    "T13n0420_001:0925c14": "是法中云何有趣？』比丘言：『諸凡夫法及諸佛",
    "T13n0420_001:0925c15": "法，同是一法無二無別；學法、阿羅漢法、辟",
    "T13n0420_001:0925c16": "支佛法、佛法，同是一切法無二無別；若過",
    "T13n0420_001:0925c17": "去法、若未來法、若現在法，同是一法無二",
    "T13n0420_001:0925c18": "無別；無出無生以等相故。不捨如是諸法",
    "T13n0420_001:0925c19": "等相者，欲以是法示眾生故而為說法，如",
    "T13n0420_001:0925c20": "是趣者名為正趣。魔子！夫正趣者，不趣欲",
    "T13n0420_001:0925c21": "界、不趣色界、不趣無色界。住等法者，於法",
    "T13n0420_001:0925c22": "實相不動不退，是名正趣。如如趣，一切法",
    "T13n0420_001:0925c23": "趣亦如是；如法性趣，一切法趣亦如是；如",
    "T13n0420_001:0925c24": "實際趣，一切法趣亦如是。求如是趣者，亦",
    "T13n0420_001:0925c25": "不念不著諸趣，是名正趣。』[0925c25] 「魔子語金剛齊比",
    "T13n0420_001:0925c26": "丘：『汝以是正行為得何法？』答言：『我以是正",
    "T13n0420_001:0925c27": "行得離諸法分別，以是無念無分別故，具足",
    "T13n0420_001:0925c28": "等相。汝問：「得何法？」者，是正行中無有得相，無",
    "T13n0420_001:0925c29": "增上慢，以是正行於法無所得，正行者即是",
    "T13n0420_001:0926a01": "無行義。』魔子問金剛齊比丘：『汝以此戒當得",
    "T13n0420_001:0926a02": "何法？』答言：『我以此戒當得阿耨多羅三藐三",
    "T13n0420_001:0926a03": "菩提，乃至小法不可得故。』魔子言：『云何得",
    "T13n0420_001:0926a04": "菩提？』比丘言：『色等則是得菩提，受想行識",
    "T13n0420_001:0926a05": "等則是得菩提，一切法等則是得菩提。』魔",
    "T13n0420_001:0926a06": "子言：『如是菩提於何處求？』比丘言：『當於我",
    "T13n0420_001:0926a07": "見性中求。』魔子言：『云何而求？』比丘言：『求時",
    "T13n0420_001:0926a08": "不起菩提見。』[0926a08] 「魔言：『比丘！汝師是誰？誰所教",
    "T13n0420_001:0926a09": "誨辯乃如是？』比丘言：『不壞我見性而得菩提，",
    "T13n0420_001:0926a10": "是則我師；不在垢不在淨，是則我師；若識不",
    "T13n0420_001:0926a11": "在有為不在無為，是則我師；若不從他聞於",
    "T13n0420_001:0926a12": "諸法，不住不捨能度諸流，是則我師；若遍",
    "T13n0420_001:0926a13": "知一切法而不至一切法，是則我師；若一切",
    "T13n0420_001:0926a14": "所說音聲言辭，於不可說諸法相中而不動",
    "T13n0420_001:0926a15": "轉，是則我師；若一切法不生不起不出，而",
    "T13n0420_001:0926a16": "能轉聖法輪，是則我師；不住此岸不在彼岸",
    "T13n0420_001:0926a17": "不在中流，是則我師；若一切法不生故生，是",
    "T13n0420_001:0926a18": "則我師；若一切法不滅故滅，是則我師。我",
    "T13n0420_001:0926a19": "隨如是師教，故辯如是。』[0926a19] 「魔子言：『如來以何而",
    "T13n0420_001:0926a20": "轉法輪？』答言：『如來於色不轉不還；色如、色",
    "T13n0420_001:0926a21": "法、色空、色無相、色無作、色滅、色離、色無",
    "T13n0420_001:0926a22": "生、色相、色性，亦不轉不還；受想行識不轉",
    "T13n0420_001:0926a23": "不還，識如、識法、識空、識無相、識無作、識",
    "T13n0420_001:0926a24": "滅、識離、識無生、識相、識性，亦不轉不還；",
    "T13n0420_001:0926a25": "如來以是一切法不轉故，轉於法輪。如是",
    "T13n0420_001:0926a26": "法輪若轉若不轉，於無量法性終不出過。若",
    "T13n0420_001:0926a27": "能解此轉法輪者，是人則能轉於法輪。』[0926a27] 「爾時",
    "T13n0420_001:0926a28": "魔子及其眷屬，皆為金剛齊比丘作弟子，",
    "T13n0420_001:0926a29": "發是言：『我從今日歸依於師。』比丘言：『汝莫",
    "T13n0420_001:0926b01": "歸依我，當歸依淨明光王佛，我所說者是佛",
    "T13n0420_001:0926b02": "所教。』魔子言：『可共詣佛。』時金剛齊比丘，與",
    "T13n0420_001:0926b03": "魔子及八萬四千魔眾，俱詣淨明光王佛所，",
    "T13n0420_001:0926b04": "頭面禮佛足，合掌恭敬在一面立。淨明光王",
    "T13n0420_001:0926b05": "佛，因其淨戒及聖法行，為說如是法，皆得",
    "T13n0420_001:0926b06": "不退於阿耨多羅三藐三菩提。[0926b06] 「自在王！彼時",
    "T13n0420_001:0926b07": "金剛齊比丘豈異人乎？汝身是也。障礙魔",
    "T13n0420_001:0926b08": "子者，持地菩薩是。自在王！是名菩薩摩訶薩",
    "T13n0420_001:0926b09": "戒自在。菩薩得是戒自在者，能示眾生不",
    "T13n0420_001:0926b10": "思議願力，教化無量眾生於阿耨多羅三藐",
    "T13n0420_001:0926b11": "三菩提，亦能自降魔怨，疾成阿耨多羅三藐",
    "T13n0420_001:0926b12": "三菩提。」",
    "T13n0420_001:0926b13": "[0926b13] 佛告自在王：「何謂菩薩摩訶薩神通自在？謂",
    "T13n0420_001:0926b14": "天眼、天耳、他心智、宿命智、如意足。自在王！",
    "T13n0420_001:0926b15": "何謂菩薩天眼自在也？若菩薩眼根不為",
    "T13n0420_001:0926b16": "牆壁山林須彌鐵圍，世界中間之所障礙，是",
    "T13n0420_001:0926b17": "名天眼自在。菩薩以是無礙眼根，見十方",
    "T13n0420_001:0926b18": "無量阿僧祇佛土，為一佛土。何以故？空相",
    "T13n0420_001:0926b19": "無別異故，而諸佛土彼此雖別而不合不異。",
    "T13n0420_001:0926b20": "又見諸佛大眾圍遶皆為一佛，以法性不壞",
    "T13n0420_001:0926b21": "相故。以見一佛淨故見一切佛淨，以一切佛",
    "T13n0420_001:0926b22": "淨故見自身淨，自身淨故見一切法淨，於自",
    "T13n0420_001:0926b23": "身淨諸淨之中不生二相。又見諸佛弟子，不",
    "T13n0420_001:0926b24": "異見佛淨，菩薩以見弟子正見見佛，以見佛",
    "T13n0420_001:0926b25": "正見見弟子。又菩薩於十方無量阿僧祇世",
    "T13n0420_001:0926b26": "界，所有眾生，若地獄、若畜生、若餓鬼、若人、",
    "T13n0420_001:0926b27": "若天，除無色界，即以天眼，悉皆能見生死",
    "T13n0420_001:0926b28": "所趣善惡之處，又知眾生行業及報。菩薩雖",
    "T13n0420_001:0926b29": "見眾生不取眾生相。何以故？信無我際故。雖",
    "T13n0420_001:0926c01": "見行業及報，而知一切法無業無報。菩薩以",
    "T13n0420_001:0926c02": "是天眼，見一切色皆無色相，信一切法無所",
    "T13n0420_001:0926c03": "有故，知諸形色皆是虛妄，本來不生故，是",
    "T13n0420_001:0926c04": "名菩薩天眼。菩薩得是天眼智力故，隨所能",
    "T13n0420_001:0926c05": "見，或見有數色，或見無數色，或無所不見，",
    "T13n0420_001:0926c06": "菩薩雖在百千萬種眾生之中，而能入於禪",
    "T13n0420_001:0926c07": "定背捨三昧，乃至不見有一眾生。何以故？菩",
    "T13n0420_001:0926c08": "薩達諸法無我如故。是菩薩於色界諸天淨",
    "T13n0420_001:0926c09": "妙形前，為現其身令諸天子見，而是菩薩亦",
    "T13n0420_001:0926c10": "見諸天身；菩薩又能令諸天見其身，而諸天",
    "T13n0420_001:0926c11": "不自見身；或令諸天自見其身，而不見菩薩",
    "T13n0420_001:0926c12": "身。自在王！是名菩薩天眼自在。",
    "T13n0420_001:0926c13": "[0926c13] 「自在王！何謂菩薩摩訶薩天耳自在？若菩薩",
    "T13n0420_001:0926c14": "得是天耳，於十方無量阿僧祇世界，所有諸",
    "T13n0420_001:0926c15": "聲，天聲、夜叉、乾闥婆、阿修羅、迦樓羅、緊那羅、",
    "T13n0420_001:0926c16": "摩&#x777A;羅伽、人非人聲，悉皆得聞。聞是聲時，於",
    "T13n0420_001:0926c17": "諸聲中無所分別，信一切聲是不可說相。又",
    "T13n0420_001:0926c18": "聞是聲，不生我相、眾生相、及音聲相，達一切",
    "T13n0420_001:0926c19": "聲本來不可說相，信知是聲無有住時。菩薩",
    "T13n0420_001:0926c20": "耳性、耳識性無有礙故，聞是聲時解其實義",
    "T13n0420_001:0926c21": "者，一切聲不可說，是滅相故。以是實義，而",
    "T13n0420_001:0926c22": "依於義不依於聲，一切法無生相故。又聞十",
    "T13n0420_001:0926c23": "方無量阿僧祇現在諸佛之所說法，而無有",
    "T13n0420_001:0926c24": "礙，如所聞能持，持已不忘。何以故？菩薩乃",
    "T13n0420_001:0926c25": "至無有一句不知而滅。菩薩有所問法，若",
    "T13n0420_001:0926c26": "有漏若無漏、若有為若無為、若世法若出世",
    "T13n0420_001:0926c27": "法、若善若不善、若有罪若無罪、若聲聞乘、",
    "T13n0420_001:0926c28": "若辟支佛乘、若佛乘，能令是法入一性味，",
    "T13n0420_001:0926c29": "謂離自性，雖有所問不著六塵，雖復聞法",
    "T13n0420_001:0927a01": "不住諸相。菩薩貴法，依法不依非法。何等",
    "T13n0420_001:0927a02": "為法？法名離染、法名無相、法名無為、法名",
    "T13n0420_001:0927a03": "無歸處、法名無生無起無得、法名無比，於是",
    "T13n0420_001:0927a04": "法中以相分別，取捨戲論是名非法。[0927a04] 「自在",
    "T13n0420_001:0927a05": "王！菩薩依於義不依語，不離語入義心聽法。",
    "T13n0420_001:0927a06": "云何名入義心？不墮空義見、無相義見、無",
    "T13n0420_001:0927a07": "作義見，是名入義心。菩薩以是入義心聽法，",
    "T13n0420_001:0927a08": "依於義，是義不可得，不可得亦不可得。又",
    "T13n0420_001:0927a09": "自在王！菩薩若能如是聽諸佛法，依了義經，",
    "T13n0420_001:0927a10": "不依不了義經。了義經者，一切諸經皆是了",
    "T13n0420_001:0927a11": "義。以依義故，一切法不可說故，菩薩如是",
    "T13n0420_001:0927a12": "名為依了義經。若人於一切經，不能如是依",
    "T13n0420_001:0927a13": "義，是名不了義。何故名不了？是人不了義",
    "T13n0420_001:0927a14": "故，行塵垢道常為所牽。為誰所牽？為聲所",
    "T13n0420_001:0927a15": "牽。了義者不隨於聲。何以故？其義不可說",
    "T13n0420_001:0927a16": "故，菩薩知一切法離諸邊非了相。自在王！依",
    "T13n0420_001:0927a17": "如是義趣法者，一切諸經皆是了義，不如是",
    "T13n0420_001:0927a18": "依者，一切諸經皆是不了義。又自在王！菩",
    "T13n0420_001:0927a19": "薩於諸佛所聽受法時，依於智不依識。何以",
    "T13n0420_001:0927a20": "故？菩薩知識虛妄，如幻離相，無性無色無形",
    "T13n0420_001:0927a21": "無對不可識，如是知識相即名為智，不名為",
    "T13n0420_001:0927a22": "識。菩薩依智故不隨識，知他識亦不是識，是",
    "T13n0420_001:0927a23": "故不著，識如故說智如。自在王！依智菩薩",
    "T13n0420_001:0927a24": "不住於識，能知他說而為說法。[0927a24] 「又自在王！",
    "T13n0420_001:0927a25": "菩薩說法時，雖說眾生名，而依於法不依眾",
    "T13n0420_001:0927a26": "生。何以故？若於我法中實有眾生者，終無",
    "T13n0420_001:0927a27": "淨無解。是故自在王！一切法畢竟無我無眾",
    "T13n0420_001:0927a28": "生，如來以世法故說有眾生，諸法實無眾",
    "T13n0420_001:0927a29": "生，是故菩薩依於法不依眾生。法者即是法",
    "T13n0420_001:0927b01": "性義，法性者是不生性義，不生者是畢竟不",
    "T13n0420_001:0927b02": "起不作義，義者是不可說義。何以故？以語",
    "T13n0420_001:0927b03": "說法，法不在語中。是故以語示義，有所示說",
    "T13n0420_001:0927b04": "皆非語非說。有所分別，有所說者，即非佛法；",
    "T13n0420_001:0927b05": "無分別無所說即是佛法，是故言無說是佛",
    "T13n0420_001:0927b06": "法。若人欲入佛法應如是入，而以語說眾",
    "T13n0420_001:0927b07": "生。若說法不應生見。若有二者不名佛語，無",
    "T13n0420_001:0927b08": "二無分別即是佛語。若有言聲即非佛法，若",
    "T13n0420_001:0927b09": "有論說亦非佛法，若無言聲亦無論說是名",
    "T13n0420_001:0927b10": "佛法。是故自在王！若菩薩入佛法中，則得如",
    "T13n0420_001:0927b11": "是天耳，以一切聲，隨諸法實相行，能得阿",
    "T13n0420_001:0927b12": "耨多羅三藐三菩提。自在王！是名菩薩天耳",
    "T13n0420_001:0927b13": "自在。",
    "T13n0420_001:0927b14": "[0927b14] 「自在王！何謂菩薩摩訶薩他心智自在？若菩",
    "T13n0420_001:0927b15": "薩得他心智自在者，以己心知他心，所至之",
    "T13n0420_001:0927b16": "處為眾說法先觀眾心，知是眾生有何深心，",
    "T13n0420_001:0927b17": "何行何因何相隨而為說。菩薩自心淨故，入",
    "T13n0420_001:0927b18": "一切眾生心淨。自在王！譬如明鏡照諸形色，",
    "T13n0420_001:0927b19": "相貌長短大小&#x9E81;細，隨其本形皆有像現，不",
    "T13n0420_001:0927b20": "增不減鏡無分別，以明淨故能示諸像。菩薩",
    "T13n0420_001:0927b21": "亦如是，以自心淨法性照明故，眾生所起心",
    "T13n0420_001:0927b22": "心數法，皆能得知而無所礙。若是眾中有多",
    "T13n0420_001:0927b23": "欲者，能知其心，亦見離欲相。何以故？心相",
    "T13n0420_001:0927b24": "非染故。若眾中有多恚多癡，有能知其心，",
    "T13n0420_001:0927b25": "亦見離恚離癡相。何以故？心相非恚非癡故。",
    "T13n0420_001:0927b26": "若眾中有樂聲聞乘者，知其行道法性不作",
    "T13n0420_001:0927b27": "小；若眾中有樂辟支佛道者，知其行道法性",
    "T13n0420_001:0927b28": "不作中；若眾中有樂大乘者，知其行道法性",
    "T13n0420_001:0927b29": "不作大。菩薩隨知眾生心性，而為說法，不",
    "T13n0420_001:0927c01": "取心相，雖知諸乘而為說法，不壞法性，不",
    "T13n0420_001:0927c02": "壞法性故不壞一切性，而知眾生所行。菩薩",
    "T13n0420_001:0927c03": "自以心觀他心，自心他心無違無順，亦知眾",
    "T13n0420_001:0927c04": "生心相續生，又知心性即是法性。自在王！是",
    "T13n0420_001:0927c05": "名菩薩他心智自在，以是自在故，於天上人",
    "T13n0420_001:0927c06": "中無不知識。[0927c06] 「自在王！何謂菩薩摩訶薩宿命",
    "T13n0420_001:0927c07": "智自在？若菩薩得宿命智自在，以念力強故、",
    "T13n0420_001:0927c08": "定根利故，憶本所生自身他身恒沙劫事，而",
    "T13n0420_001:0927c09": "為他說，我於彼處如是種類姓名壽命，受如",
    "T13n0420_001:0927c10": "是苦樂。又知眾生宿世所種善根，有因力者，",
    "T13n0420_001:0927c11": "有緣力者，是人有聲聞因，是人有辟支佛因，",
    "T13n0420_001:0927c12": "是人有大乘因，知其先世所因，如是隨其所",
    "T13n0420_001:0927c13": "應而為說法。菩薩得是宿命智故，自知本生",
    "T13n0420_001:0927c14": "於諸佛所種諸善根，若先世有善根，而不迴",
    "T13n0420_001:0927c15": "向阿耨多羅三藐三菩提者，今當以是善根",
    "T13n0420_001:0927c16": "迴向。菩薩雖知宿命，亦知先世法無有來者，",
    "T13n0420_001:0927c17": "不見法從先世至後世，亦不見今世至先",
    "T13n0420_001:0927c18": "世，知一切法無所從來亦無所去。又念先際",
    "T13n0420_001:0927c19": "不生先見，亦不生後際中見邊見，知一切法",
    "T13n0420_001:0927c20": "無邊無中。菩薩雖念眾生宿命，亦知先際色",
    "T13n0420_001:0927c21": "離相，知先際受想行識離相，先際五陰離相",
    "T13n0420_001:0927c22": "即是後際五陰離相，後際離相即是現在離",
    "T13n0420_001:0927c23": "相。菩薩知先際一切法性空，知現在一切法",
    "T13n0420_001:0927c24": "性空，知後際一切法性空。[0927c24] 「自在王！菩薩如是",
    "T13n0420_001:0927c25": "知宿命時善根增長，先世罪業因緣滅盡。何",
    "T13n0420_001:0927c26": "以故？菩薩達一切法相無新無故，成如是",
    "T13n0420_001:0927c27": "智已，信解一切有為法皆空如夢。自在王！譬",
    "T13n0420_001:0927c28": "如夢中見生死苦樂，菩薩信解一切有為法",
    "T13n0420_001:0927c29": "亦如是。如是信解者，往來生死心不疲倦，",
    "T13n0420_001:0928a01": "於眾生中而生悲心，於一切法生假作相。菩",
    "T13n0420_001:0928a02": "薩作是念：『如我若干千萬億劫生死往來，皆",
    "T13n0420_001:0928a03": "虛妄無所有，一切眾生亦如是，生死往來虛",
    "T13n0420_001:0928a04": "妄不實，實名不起四大，四大是虛妄法。』自",
    "T13n0420_001:0928a05": "在王！菩薩見宿命時，諸有為法皆是虛妄。何",
    "T13n0420_001:0928a06": "以故？菩薩念先世轉輪王樂，皆悉無常變異",
    "T13n0420_001:0928a07": "之相；念帝釋樂，亦皆無常變異之相。亦見",
    "T13n0420_001:0928a08": "諸佛嚴淨世界，聲聞眾嚴淨，菩薩眾嚴淨，所",
    "T13n0420_001:0928a09": "用諸物嚴淨，亦念諸佛色身具足而轉法輪，",
    "T13n0420_001:0928a10": "皆悉無常變異之相。如是念時，於有為法無",
    "T13n0420_001:0928a11": "所貪惜。何以故？菩薩作是念：『如是淨土諸",
    "T13n0420_001:0928a12": "佛色身無常滅盡，況我所著。』即入無我無我",
    "T13n0420_001:0928a13": "所法中。依於無常變異之相，作如是念：『諸",
    "T13n0420_001:0928a14": "有為法皆悉無常，眾生於此而生常想。』即於",
    "T13n0420_001:0928a15": "眾生生大悲心，於一切法生放捨想。自在",
    "T13n0420_001:0928a16": "王！是為菩薩宿命智自在。菩薩得是自在，信",
    "T13n0420_001:0928a17": "一切法無常，而為成眾生故受身，為不受故",
    "T13n0420_001:0928a18": "受，為不取故取，但為教化一切眾生故。[0928a18] 「自",
    "T13n0420_001:0928a19": "在王！何謂菩薩摩訶薩如意足自在？若菩薩",
    "T13n0420_001:0928a20": "心自在故，從聖相生如意足欲力、進力、斷行",
    "T13n0420_001:0928a21": "信解力，菩薩得是信解如意足，非作非起，若",
    "T13n0420_001:0928a22": "欲普至恒沙世界，一念之頃皆能得至，彼諸",
    "T13n0420_001:0928a23": "眾生皆見其來，而自於先本處不動，彼見說",
    "T13n0420_001:0928a24": "法而於此處說法不絕，自在王！是名菩薩如",
    "T13n0420_001:0928a25": "意足自在。菩薩以是如意足自在力，若有眾",
    "T13n0420_001:0928a26": "生應以如意足度者，以如意足度之。若諸天",
    "T13n0420_001:0928a27": "人著常相者，示其劫燒，是諸眾生見三千大",
    "T13n0420_001:0928a28": "千世界普皆燒盡，而是世界無所損減。若有",
    "T13n0420_001:0928a29": "眾生慢心自大，則作執金剛神，執火焰金剛",
    "T13n0420_001:0928b01": "杵而以示之，令生恐畏除其慢心自歸禮敬。",
    "T13n0420_001:0928b02": "若有眾生樂轉輪王形者，以轉輪王身而為",
    "T13n0420_001:0928b03": "說法；若有眾生樂釋提桓因形者，以釋提桓",
    "T13n0420_001:0928b04": "因身而為說法；若有眾生樂梵天王形者，以",
    "T13n0420_001:0928b05": "梵天王身而為說法；若有眾生樂魔王形者，",
    "T13n0420_001:0928b06": "以魔王身而為說法；若有眾生樂見佛身者，",
    "T13n0420_001:0928b07": "則現佛身而為說法；菩薩或為眾生住於空",
    "T13n0420_001:0928b08": "中結加趺坐，身放光明而為說法；或有眾生",
    "T13n0420_001:0928b09": "樂嚴淨世界者，則為莊嚴三千大千世界，懸",
    "T13n0420_001:0928b10": "繒幡蓋&#x7AEA;諸幢幡，以寶羅網遍覆其上，燒諸",
    "T13n0420_001:0928b11": "名香作眾伎樂，然後說法；或為眾生現三千",
    "T13n0420_001:0928b12": "大千世界為一海水，青紅赤白種種蓮華遍",
    "T13n0420_001:0928b13": "覆其上，於其水中現師子坐，身處其上而",
    "T13n0420_001:0928b14": "為說法；或為眾生自現其身，坐須彌山頂而",
    "T13n0420_001:0928b15": "為說法，聲至梵天；或為眾生不現其身，但以",
    "T13n0420_001:0928b16": "音聲而為說法；或為眾生現乾闥婆身，以眾",
    "T13n0420_001:0928b17": "樂音而為說法；或為眾生現龍王身，起雲雷",
    "T13n0420_001:0928b18": "震放大電光，又&#x9714;大雨而為說法；或有眾",
    "T13n0420_001:0928b19": "生飢渴逼切，則與天食身得充滿，具足悅樂",
    "T13n0420_001:0928b20": "而為說法；若有地獄眾生苦惱逼迫，而以神",
    "T13n0420_001:0928b21": "力滅地獄火，以天精氣令其毛孔皆得安樂",
    "T13n0420_001:0928b22": "而為說法；若有盲者，如意神力以天眼與，令",
    "T13n0420_001:0928b23": "得開明而為說法；若有聾者，如意神力與其",
    "T13n0420_001:0928b24": "耳根，令得聞聲而為說法；若有種種病，自",
    "T13n0420_001:0928b25": "以神力令其除愈而為說法；若有犯罪送至",
    "T13n0420_001:0928b26": "死處，如意神力化人代之，令得免罪心得安",
    "T13n0420_001:0928b27": "樂而為說法；若有眾生，刖足斬手刓截耳",
    "T13n0420_001:0928b28": "鼻形殘醜陋，常自愧恥而心退沒，如意神",
    "T13n0420_001:0928b29": "力皆令完具而為說法；若有眾生，在於胎中",
    "T13n0420_001:0928c01": "藏血屎尿不淨之處，如意神力化作寶臺樓",
    "T13n0420_001:0928c02": "閣令處其中，亦成意識而為說法；若其",
    "T13n0420_001:0928c03": "始生諸根未成，如意神力令其具足，堪任聽",
    "T13n0420_001:0928c04": "受而為說法。自在王！是名菩薩成如意足，以",
    "T13n0420_001:0928c05": "如是等種種不思議神力，而為說法。菩薩",
    "T13n0420_001:0928c06": "如意神力故，為度奉事日月眾生，以三千大",
    "T13n0420_001:0928c07": "千世界置其右掌遠擲他方無量世界，令諸",
    "T13n0420_001:0928c08": "人眾皆見其去，而此世界本處不動；又以恒",
    "T13n0420_001:0928c09": "河沙世界，入一毛孔舉至梵天，擲置他方無",
    "T13n0420_001:0928c10": "量世界，令諸眾生無去來想；若恒河沙無",
    "T13n0420_001:0928c11": "量世界劫盡火燒，能一吹令滅；或以兩手障",
    "T13n0420_001:0928c12": "蔽日月，身出光明照諸世界而為說法。[0928c12] 「自在",
    "T13n0420_001:0928c13": "王！是菩薩或坐諸佛前，若欲供養佛，以一",
    "T13n0420_001:0928c14": "掬華如須彌山散佛身上，華至半身，又三千",
    "T13n0420_001:0928c15": "大千世界一切草木皆成為炬，遍滿世界火",
    "T13n0420_001:0928c16": "落如雨。自在王！是菩薩隨諸眾生所貴形色，",
    "T13n0420_001:0928c17": "皆悉為現，若釋若梵若聲聞形，若辟支佛形，",
    "T13n0420_001:0928c18": "是名菩薩神通自在。謂天眼見無礙故；得天",
    "T13n0420_001:0928c19": "耳聞無障故；得他心智達一切心心心法",
    "T13n0420_001:0928c20": "故；證宿命智憶過去無量阿僧祇劫故；得如",
    "T13n0420_001:0928c21": "意足於一切形色隨意示現故。[0928c21] 「自在王！神通",
    "T13n0420_001:0928c22": "自在者，能以一切佛事示諸眾生，亦能了達",
    "T13n0420_001:0928c23": "分別眾生諸根利鈍，能以聲聞乘度眾生、辟",
    "T13n0420_001:0928c24": "支佛乘度眾生、大乘度眾生故，於生死中眾",
    "T13n0420_001:0928c25": "所知識；成眾生故眾所知識；於善法中出家",
    "T13n0420_001:0928c26": "行道故眾所知識；以方便力故眾所知識；檀",
    "T13n0420_001:0928c27": "波羅蜜迴向故眾所知識；尸羅波羅蜜、羼提",
    "T13n0420_001:0928c28": "波羅蜜、毘梨耶波羅蜜、禪波羅蜜、般若波",
    "T13n0420_001:0928c29": "羅蜜迴向故眾所知識；降伏諸魔令種善根",
    "T13n0420_001:0929a01": "故，名為神通自在。[0929a01] 「又自在王！菩薩得是神",
    "T13n0420_001:0929a02": "通自在故，色身之力、名聞稱讚、家姓財物、眷",
    "T13n0420_001:0929a03": "屬人民，普皆殊勝眾所知識，是故名為神通",
    "T13n0420_001:0929a04": "自在。又自在王！菩薩得是神通自在故眾所",
    "T13n0420_001:0929a05": "知識，謂諸天、龍、夜叉、乾闥婆、阿修羅、緊那羅、",
    "T13n0420_001:0929a06": "迦樓羅、摩&#x777A;羅伽、人非人、帝釋、梵王、諸護世",
    "T13n0420_001:0929a07": "者、諸佛正遍知者皆所知識，是故說名多",
    "T13n0420_001:0929a08": "識。自在王！菩薩以是神通不退本誓，而能",
    "T13n0420_001:0929a09": "示現一切眾事。",
    "T13n0420_001:0929a10": "[0929a10] 「自在王！何謂菩薩摩訶薩智自在？謂陰智、性",
    "T13n0420_001:0929a11": "智、入智、因緣智、諦智。自在王！何謂陰智？",
    "T13n0420_001:0929a12": "色前際空，後際空，中亦空；受想行識前際",
    "T13n0420_001:0929a13": "空，後際空，中亦空；五陰畢竟空，是名陰智。",
    "T13n0420_001:0929a14": "[0929a14] 「自在王！何謂性智？地性是法性，水性是法",
    "T13n0420_001:0929a15": "性，火性是法性，風性是法性。何以故？四性",
    "T13n0420_001:0929a16": "入於法性皆為一性，謂之空性。空性法性同",
    "T13n0420_001:0929a17": "一無性，此中無地性、無水性、無火性、無風性。",
    "T13n0420_001:0929a18": "何以故？不壞性是法性，無二性是法性，無",
    "T13n0420_001:0929a19": "生性是法性，無垢性是法性，無淨性是法性。",
    "T13n0420_001:0929a20": "如法性，壽性、眾生性、生死性，涅槃性亦如是。",
    "T13n0420_001:0929a21": "如涅槃性，欲性、色性、無色性、有為性、無為性亦",
    "T13n0420_001:0929a22": "如是；如是性智不隨他得，是名性智。[0929a22] 「自在",
    "T13n0420_001:0929a23": "王！何謂入智？眼從本來，不生不起無有作",
    "T13n0420_001:0929a24": "者；耳鼻舌身意從本已來，不生不起無有",
    "T13n0420_001:0929a25": "作者。自在王！眼無有主，是中無有見者；耳",
    "T13n0420_001:0929a26": "無有主，是中無有聽者；鼻無有主，是中無",
    "T13n0420_001:0929a27": "有嗅者；舌無有主，是中無有&#x751E;者；身無有",
    "T13n0420_001:0929a28": "主，是中無有覺者；意無有主，是中無有識",
    "T13n0420_001:0929a29": "者。自在王！眼性不能見色，耳性不能聽聲，",
    "T13n0420_001:0929b01": "鼻性不能嗅香，舌性不能知味，身性不能覺",
    "T13n0420_001:0929b02": "觸，意性不能識法。何以故？眼無所作，與草",
    "T13n0420_001:0929b03": "木土石無異；耳鼻舌身意亦無所作，與草木",
    "T13n0420_001:0929b04": "土石無異。自在王！眼不染不離，耳鼻舌身",
    "T13n0420_001:0929b05": "意不染不離。何以故？眼從本來是離相，耳",
    "T13n0420_001:0929b06": "鼻舌身意從本已來是離相。自在王！若能如",
    "T13n0420_001:0929b07": "是知一切入則能離欲，是名入智。自在王！菩",
    "T13n0420_001:0929b08": "薩如是知諸陰性入不生不起，以畢竟滅，滅",
    "T13n0420_001:0929b09": "已而受生退沒，雖受陰性入，而不捨陰性入",
    "T13n0420_001:0929b10": "智，是名智自在。謂知陰性入，知陰性入相，",
    "T13n0420_001:0929b11": "而能不捨，現於三界而不住諸結，示有生滅",
    "T13n0420_001:0929b12": "而不生不滅，是名智自在。[0929b12] 「自在王！何謂緣",
    "T13n0420_001:0929b13": "智？無明緣行，無明不作是念我起行；行緣",
    "T13n0420_001:0929b14": "識，行不作是念我起識；識緣名色，識不作",
    "T13n0420_001:0929b15": "是念我起名色；名色緣六入，名色不作是念",
    "T13n0420_001:0929b16": "我起六入；六入緣觸，六入不作是念我起觸；",
    "T13n0420_001:0929b17": "觸緣受，觸不作是念我起受；受緣愛，受不",
    "T13n0420_001:0929b18": "作是念我起愛；愛緣取，愛不作是念我起取；",
    "T13n0420_001:0929b19": "取緣有，取不作是念我起有；有緣生，有不",
    "T13n0420_001:0929b20": "作是念我起生；生緣老死，生不作是念我起",
    "T13n0420_001:0929b21": "老死；老死緣憂悲苦惱，老死不作是念我",
    "T13n0420_001:0929b22": "起憂悲苦惱。自在王！若菩薩能如是觀十二",
    "T13n0420_001:0929b23": "緣者，不墮諸見，若斷見、若常見。菩薩作是念：",
    "T13n0420_001:0929b24": "『法屬眾緣，推求眾緣則不可得。』即於十二緣",
    "T13n0420_001:0929b25": "而得真智。何謂真智？知十二緣生法同於無",
    "T13n0420_001:0929b26": "生，無生同空無相無作，空無相無作同眾緣",
    "T13n0420_001:0929b27": "生法，如來所用等得一切法，是法同十二",
    "T13n0420_001:0929b28": "緣生法。十二緣生法無有法生，是故說應見",
    "T13n0420_001:0929b29": "十二緣生無生，十二緣無生智即是十二緣",
    "T13n0420_001:0929c01": "生智。自在王！明無明無二，知如是者則知緣",
    "T13n0420_001:0929c02": "生法；行非行無二，知如是者則知緣生法；識",
    "T13n0420_001:0929c03": "非識無二，知如是者則知緣生法；名色非名",
    "T13n0420_001:0929c04": "色無二，知如是者則知緣生法；六入非六入",
    "T13n0420_001:0929c05": "無二，知如是者則知緣生法；觸非觸無二，知",
    "T13n0420_001:0929c06": "如是者則知緣生法；受非受無二，知如是者",
    "T13n0420_001:0929c07": "則知緣生法；愛非愛無二，知如是者則知緣",
    "T13n0420_001:0929c08": "生法；取非取無二，知如是者則知緣生法；有",
    "T13n0420_001:0929c09": "非有無二，知如是者則知緣生法；生非生無",
    "T13n0420_001:0929c10": "二，知如是者則知緣生法；老死非老死無二，",
    "T13n0420_001:0929c11": "知如是者則知緣生法。從緣生者無有是處，",
    "T13n0420_001:0929c12": "從緣生則是無我，則是空也，從緣生者則是",
    "T13n0420_001:0929c13": "無來無去，從緣生者則非真實，從緣生者則",
    "T13n0420_001:0929c14": "無一相，從緣生者則無所行，如是知者是名",
    "T13n0420_001:0929c15": "緣生智。見緣法者不見無明、不見行、不見",
    "T13n0420_001:0929c16": "識、不見名色、不見六入、不見觸、不見受、不",
    "T13n0420_001:0929c17": "見愛、不見取、不見有、不見生、不見老死，若",
    "T13n0420_001:0929c18": "不見如是法者，是名見緣生法，若見緣生法",
    "T13n0420_001:0929c19": "是名見法。云何見法？見離染法。云何離染？行",
    "T13n0420_001:0929c20": "者於一切法離染見故名為離染，是故說見離",
    "T13n0420_001:0929c21": "染法。云何為見不為增不為減？如是見如，不",
    "T13n0420_001:0929c22": "動不著；如是見如，不壞法性，亦不見合。如",
    "T13n0420_001:0929c23": "與法性不壞不合，如是見者不毀實際，如是",
    "T13n0420_001:0929c24": "見者亦不見，非以肉眼見，非以天眼見，非以",
    "T13n0420_001:0929c25": "慧眼見。何以故？肉眼無無作故不見，天眼",
    "T13n0420_001:0929c26": "作起相故不見無為法，慧眼無分別相，無分",
    "T13n0420_001:0929c27": "別故不見。自在王！若菩薩能如是見一切法，",
    "T13n0420_001:0929c28": "則能見佛。不以色故見，不以受想行識故見，",
    "T13n0420_001:0929c29": "不以諸相故見，不以法故見，不以戒故見，不",
    "T13n0420_001:0930a01": "以定、慧、解脫、知見故見，不以過去故見，不",
    "T13n0420_001:0930a02": "以未來現在故見，如是見者是名見佛。」",
    "T13n0420_001:0930a03": "[0930a03] 自在王菩薩白佛言：「世尊！頗有所緣，菩薩見",
    "T13n0420_001:0930a04": "如是諸法，而能見佛耶？」[0930a04] 佛言：「有！何以故？色",
    "T13n0420_001:0930a05": "是盡相，性無生故，能見色如是，是名見如",
    "T13n0420_001:0930a06": "來；受想行識是盡相，性無生故，能見識如",
    "T13n0420_001:0930a07": "是，是名見如來；戒是無為無作無起相，能",
    "T13n0420_001:0930a08": "見戒如是，是名見如來；定慧解脫知見等",
    "T13n0420_001:0930a09": "亦如是，是名見如來。自在王！我於過去燃",
    "T13n0420_001:0930a10": "燈佛時，得見佛淨，我於爾時，見緣生法",
    "T13n0420_001:0930a11": "故見法，以見法故見如來。」[0930a11] 自在王言：「於燃",
    "T13n0420_001:0930a12": "燈佛已前，云何見諸佛？」[0930a12] 佛言：「以色身相見",
    "T13n0420_001:0930a13": "故見，不以不二法身見故見。今為汝說。我",
    "T13n0420_001:0930a14": "從初發心未曾見佛。何以故？不以色相見故，",
    "T13n0420_001:0930a15": "名為見佛。是故自在王！若菩薩欲得見佛，",
    "T13n0420_001:0930a16": "應如我見燃燈佛，以諸法一相故。云何一相？",
    "T13n0420_001:0930a17": "如我身，燃燈佛身亦如是，如燃燈佛身，亦",
    "T13n0420_001:0930a18": "如是，一身故。以不二不別入一法相，是名",
    "T13n0420_001:0930a19": "見緣生法，以見緣生法名為見法，以見法故",
    "T13n0420_001:0930a20": "名為見佛。若菩薩能於一切念中，證滅而不",
    "T13n0420_001:0930a21": "實滅，生死不可得而以方便智故示，是名菩",
    "T13n0420_001:0930a22": "薩智自在。"
}