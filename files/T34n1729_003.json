{
    "T34n1729_003:0946b13": "觀音義疏記卷第三",
    "T34n1729_003:0946b15": "宋四明沙門知禮述",
    "T34n1729_003:0946b16": "[0946b16] 第三身業機應二。初列門。二貼文下隨釋三。",
    "T34n1729_003:0946b17": "初貼文二。初分經料簡二。初分經。二文云下",
    "T34n1729_003:0946b18": "料簡二。初獨女求男問。二解者下女無子苦",
    "T34n1729_003:0946b19": "答二。初他謬解。二今解下今正釋。二求男下",
    "T34n1729_003:0946b20": "依經解釋二。初求願二。初大師銷文二。初釋",
    "T34n1729_003:0946b21": "求男二。初唱經。二釋義二。初分經三義。二願",
    "T34n1729_003:0946b22": "與下略二解一二。初略願行。二德業下釋德",
    "T34n1729_003:0946b23": "業。二釋求女二。初唱經。二求女下解釋二。初",
    "T34n1729_003:0946b24": "明存略意。二女人下明相貌意。二有人下章",
    "T34n1729_003:0946b25": "安斥謬二。初斥非顯是二。初敘他謬立。宿植",
    "T34n1729_003:0946b26": "德本眾人愛敬。此之二句據義猶是女之德",
    "T34n1729_003:0946b27": "業。他師謬謂雙釋男女伏疑之文。意恐人疑。",
    "T34n1729_003:0946b28": "男之智慧女之端正。皆由修種忍智之因。非",
    "T34n1729_003:0946b29": "聖能與。不修而得墮無因過。故出彼意云。眾",
    "T34n1729_003:0946c01": "人咸謂。觀音但能交會父母等也。二私難下",
    "T34n1729_003:0946c02": "明今正義二。初難破二。初立義難。福慧受生",
    "T34n1729_003:0946c03": "皆由緣辦。觀音既能與其生緣。何不能與福",
    "T34n1729_003:0946c04": "慧緣邪。二難觀下引文難。兒不修因。聖不能",
    "T34n1729_003:0946c05": "令有福慧者眾不稱名。何故得脫。此以現文",
    "T34n1729_003:0946c06": "破無因執。不用義解同心乞福也。二今明下",
    "T34n1729_003:0946c07": "正立二。初釋。觀音用遍三千法界。於諸眾生",
    "T34n1729_003:0946c08": "得大自在。無生緣者令植生緣。無福慧者亦",
    "T34n1729_003:0946c09": "能令種。此等皆於中陰中作。故中陰經云。妙",
    "T34n1729_003:0946c10": "覺如來以神足力。將於無量四眾八部。入中",
    "T34n1729_003:0946c11": "陰中。化作七寶講堂七寶座等。彼中陰眾生",
    "T34n1729_003:0946c12": "七日至一日。終者盡令住壽。如來與化佛說",
    "T34n1729_003:0946c13": "法教化。令七十八億百千那由他中陰眾生。",
    "T34n1729_003:0946c14": "起無上正真道意。經說甚廣。尚能令彼中陰",
    "T34n1729_003:0946c15": "眾生發菩提心。豈不能令植福慧邪。二今不",
    "T34n1729_003:0946c16": "下結。二結歎二。初兩句解釋。四句經文雖是",
    "T34n1729_003:0946c17": "結句。亦是釋疑則可兩向。若宿植德本眾人",
    "T34n1729_003:0946c18": "愛敬兩句經文。定屬生女德業句也。二問禮",
    "T34n1729_003:0946c19": "下對前料簡二。初問。二答。二引事。三觀解",
    "T34n1729_003:0946c20": "二。初明果報二。初無子苦。阿鼻地獄無求子",
    "T34n1729_003:0946c21": "念。諸餘輕繫苦樂相間。六欲諸天皆有親愛。",
    "T34n1729_003:0946c22": "故無子者而生苦惱。二禮拜下明機應。二明",
    "T34n1729_003:0946c23": "修因。有漏無漏一切善法不出定慧。即男女",
    "T34n1729_003:0946c24": "義。皆須修習並名修因。不同諸難。別以有",
    "T34n1729_003:0946c25": "漏之善名為修因二。初列章。二法門下釋義",
    "T34n1729_003:0946c26": "二。初辯法門二。初以事表法二。初正表法",
    "T34n1729_003:0946c27": "二。初表世間法二。初明苦集。無始至今常為",
    "T34n1729_003:0946c28": "癡愛。及根塵識習熏資熏。生於惑業無量男",
    "T34n1729_003:0946c29": "女。此之眷屬一切眾生莫能捨離。二若外下",
    "T34n1729_003:0947a01": "示外書。易云。乾道成。男坤道成女。禮云。天",
    "T34n1729_003:0947a02": "子之與后猶陰之與陽。天子修男教后修女",
    "T34n1729_003:0947a03": "順。二若就下表出世法二。初表能生父母。佛",
    "T34n1729_003:0947a04": "於一切而得自在。名為國王。尊嚴如父。經教",
    "T34n1729_003:0947a05": "含理開發智慧。養育如母。佛法和合生三乘",
    "T34n1729_003:0947a06": "僧。故經云。從佛口生從法化生。得佛法分。又",
    "T34n1729_003:0947a07": "權智歷緣能成果用。實智冥理能生果智。故",
    "T34n1729_003:0947a08": "一切佛皆由此生。初則果能生因。次則因能",
    "T34n1729_003:0947a09": "生果。共成一義也。二又慈下表所生男女。淨",
    "T34n1729_003:0947a10": "名云。慈悲心為女。善心誠實男。先據此文立",
    "T34n1729_003:0947a11": "於悲智。名為男女。冥中道智即是誠實善心",
    "T34n1729_003:0947a12": "故也。乃類此法立諸男女。初以禪慧對於男",
    "T34n1729_003:0947a13": "女。次分三乘以對男女。後約佛性見對不見。",
    "T34n1729_003:0947a14": "而分男女。何者。既以見性為丈夫相。即彰不",
    "T34n1729_003:0947a15": "見為女人相。復約照性自具男女。佛性正觀",
    "T34n1729_003:0947a16": "決破無明。為福德智慧之男。中道慈悲含覆",
    "T34n1729_003:0947a17": "一切。為端正有相之女。二今借下結表意。二",
    "T34n1729_003:0947a18": "問那下釋難明表二。初執無妨有難二。初立",
    "T34n1729_003:0947a19": "無男女理。二大經下引無男女文二。初正引",
    "T34n1729_003:0947a20": "教文二。初引大乘文。大經二十八云。涅槃無",
    "T34n1729_003:0947a21": "相。謂色相。聲相。香味觸相。生住壞相。男相。",
    "T34n1729_003:0947a22": "女相。是名十相。無如是相故名無相。次大論",
    "T34n1729_003:0947a23": "淨名及安樂行皆列男女二名。非之以顯無",
    "T34n1729_003:0947a24": "相。若不二門云。無定慧乃是男女所表之法",
    "T34n1729_003:0947a25": "也。二小乘下引小乘文。理無相故不可言說。",
    "T34n1729_003:0947a26": "無相即非男女相也。空平等故。離男女等一",
    "T34n1729_003:0947a27": "切相也。二男女下結無所表。能表男女既無。",
    "T34n1729_003:0947a28": "所表定慧安在。二答大下即遮而照釋二。初",
    "T34n1729_003:0947a29": "廣釋三。初說默相即二。初據理妙絕。若論絕",
    "T34n1729_003:0947b01": "理尚不可說無男女相。豈可被論有男女邪。",
    "T34n1729_003:0947b02": "二善巧下被機有無。若於眾生有四益者。或",
    "T34n1729_003:0947b03": "說無男女。或說有男女。故引天女。不離文字",
    "T34n1729_003:0947b04": "說解脫相。性空即脫。何妨文字。真無三世俗",
    "T34n1729_003:0947b05": "即有。二諦既即說默無違。二非有下明一二",
    "T34n1729_003:0947b06": "本融三。初法中道雙非則無定慧。當體雙照",
    "T34n1729_003:0947b07": "定慧宛然。言未曾相離者。即定慧不離法性",
    "T34n1729_003:0947b08": "也。二譬如下喻。豈因左右令一身異。豈可一",
    "T34n1729_003:0947b09": "身而廢左右。三合只一覺性有寂照德。名為",
    "T34n1729_003:0947b10": "定慧。豈此二德暫離覺性。三言定下明定慧互",
    "T34n1729_003:0947b11": "具二。初約義明具三。初法。一覺靜明名為定",
    "T34n1729_003:0947b12": "慧。是故此二終不孤立。二譬上以一身左右。",
    "T34n1729_003:0947b13": "譬於二德不離一性。猶恐謂其二德相離。故",
    "T34n1729_003:0947b14": "以二人左右譬之。此如修性不二門云。二與",
    "T34n1729_003:0947b15": "一性如水為波。二亦無二亦如波水。當以彼",
    "T34n1729_003:0947b16": "喻而尋此喻。三定慧下合。二何但下據文證",
    "T34n1729_003:0947b17": "釋二。初慧具定。男本表慧而兼福德。即慧具",
    "T34n1729_003:0947b18": "定也。二文云下定具慧。慈心種相者。經云。清",
    "T34n1729_003:0947b19": "淨慈門剎塵數。共生如來一妙相。即無緣慈",
    "T34n1729_003:0947b20": "定而修其相也。互具可知。二故知下總結二。",
    "T34n1729_003:0947b21": "初以一二相即結。此文男女各具二德。即表",
    "T34n1729_003:0947b22": "定慧二法互具。若非體一何能互具。故以互",
    "T34n1729_003:0947b23": "具。顯乎體一。故二不二舒卷自在。二理實下",
    "T34n1729_003:0947b24": "以說默相即結。理非一二赴緣兩說。如此說",
    "T34n1729_003:0947b25": "者何異不說。經示男女其德互具。表於定慧",
    "T34n1729_003:0947b26": "一二無異說默不殊。能此解者方得經文表",
    "T34n1729_003:0947b27": "法之義。二次明下與願二。初示義門二。初明",
    "T34n1729_003:0947b28": "十番感應四。初果報。二修因下世善三。初五",
    "T34n1729_003:0947b29": "戒二。初表行法。二若不下求願滿。行人若為",
    "T34n1729_003:0947c01": "五種惑業。牽破持心。當念未來感報苦樂。歸",
    "T34n1729_003:0947c02": "命觀音。障退戒完二求即滿。二十善。若例五",
    "T34n1729_003:0947c03": "戒妄攝口四。酒即意三。並慧屬男。若自細作。",
    "T34n1729_003:0947c04": "不綺是真實屬男。不兩舌是和愛。不惡口是",
    "T34n1729_003:0947c05": "柔善屬女。不貪癡是無染智慧屬男。不瞋",
    "T34n1729_003:0947c06": "是慈屬女。餘同五戒。三修禪下。八定定即四",
    "T34n1729_003:0947c07": "禪四空各有修證。且論初禪五法為修五支",
    "T34n1729_003:0947c08": "為證。修以樂欲精進巧慧。此三方便分別屬",
    "T34n1729_003:0947c09": "男。憶念一心此二方便靜細屬女。若證支林",
    "T34n1729_003:0947c10": "三支慧多屬男。二支定多屬女。若論二禪四",
    "T34n1729_003:0947c11": "支。一內淨。二喜屬男。三樂。四一心屬女。三",
    "T34n1729_003:0947c12": "禪五支。一捨。二念。三慧屬男。四樂五一心屬",
    "T34n1729_003:0947c13": "女。四禪四支。一不苦不樂與第四一心屬女。",
    "T34n1729_003:0947c14": "二捨三念清淨屬男。若論四空。一空處定。二",
    "T34n1729_003:0947c15": "識處定。三無所有處定。四非有想非無想定。",
    "T34n1729_003:0947c16": "此四雖無支林男女。而有微細四陰。通以四",
    "T34n1729_003:0947c17": "處受想為女。行識為男。若論四無量心。慈悲",
    "T34n1729_003:0947c18": "屬女。喜捨屬男。今且&#x9E81;辯備在禪門。須者應",
    "T34n1729_003:0947c19": "檢。三四教四。初三藏三初聲聞二。初表行法。",
    "T34n1729_003:0947c20": "略舉停心以為所表。念處乃至正道節節應",
    "T34n1729_003:0947c21": "明男女之義。以諸道品不出定慧二法故也。",
    "T34n1729_003:0947c22": "直緣諦理者。即四諦十六行觀也。出觀等者。",
    "T34n1729_003:0947c23": "歷事之時。愍物執常為說四諦。名法緣慈。二",
    "T34n1729_003:0947c24": "若不下求願滿。出觀男女者。法緣即正智之",
    "T34n1729_003:0947c25": "男。慈悲即柔和之女。既帶空入假則歷事不",
    "T34n1729_003:0947c26": "染故不畏諸有也。二支佛二。初表行法。緣",
    "T34n1729_003:0947c27": "方便等者。即凡地修福種相之時。名起慈觀。",
    "T34n1729_003:0947c28": "慧觀者。即觀十二因緣無常無我發真約頓",
    "T34n1729_003:0947c29": "證之位。出觀能用。生法二緣之慈。譬鹿迴顧",
    "T34n1729_003:0948a01": "者。大論譬三獸在獵圍求出不同。聲聞如&#x9E9E;",
    "T34n1729_003:0948a02": "驚怖跳出都不顧群。緣覺如鹿雖顧盻群怖",
    "T34n1729_003:0948a03": "不停待。菩薩如大香象。雖遭刀箭擁群共出。",
    "T34n1729_003:0948a04": "二若不下求願滿。三次明下菩薩二。初表行",
    "T34n1729_003:0948a05": "法。方便智慧。或第六度分地世智。或辯六",
    "T34n1729_003:0948a06": "度邪正之智。或是事中伏惑之智。此皆方便",
    "T34n1729_003:0948a07": "也。此等猶是能生男女所被之機必修六度。",
    "T34n1729_003:0948a08": "乃以五一而為所生之男女也。二若定下求",
    "T34n1729_003:0948a09": "願滿。二通教二。初表法。小同三藏唯論菩薩。",
    "T34n1729_003:0948a10": "凡亦同前。唯於真位以智為男。以慈為女。二",
    "T34n1729_003:0948a11": "求願下願滿。三別教二。初明男女生相。此教",
    "T34n1729_003:0948a12": "外凡為破見思所修。正助作意趣空。望中猶",
    "T34n1729_003:0948a13": "名有為有漏。五度福嚴故稱為女。而知地上",
    "T34n1729_003:0948a14": "無作智嚴在今心性。乃緣此性通伏無明。名",
    "T34n1729_003:0948a15": "之為男雖緣無作為偏修空。尚違中理。故男",
    "T34n1729_003:0948a16": "女相遙。若入內凡見思破處。心趣假中順於",
    "T34n1729_003:0948a17": "本性。名男女交。至回向位正修中觀。名懷聖",
    "T34n1729_003:0948a18": "胎。證初地時即遮而照。慈智合發名為雙生。",
    "T34n1729_003:0948a19": "得念不退無兩邊過。副本期故地名歡喜。二",
    "T34n1729_003:0948a20": "慈悲下明男女有能所生。初地慈智男女既",
    "T34n1729_003:0948a21": "是真因。任運能生上地男女。上地復生極果",
    "T34n1729_003:0948a22": "男女。是故諸佛皆以初地。為祖父母。仍辯",
    "T34n1729_003:0948a23": "慈智得名。所以慈悲稱大者。以拔苦與樂物",
    "T34n1729_003:0948a24": "荷深恩。故稱為大。十力無畏既唯自證。物莫",
    "T34n1729_003:0948a25": "能知故不稱大。四圓教二。初表法。此教頓",
    "T34n1729_003:0948a26": "修。始心即用性德慈智。以為男女。方稱經文",
    "T34n1729_003:0948a27": "雙具德業。慈無偏緣故名端正。慈即佛相故",
    "T34n1729_003:0948a28": "名有相。女德備矣。智離邊邪故名質直。智含",
    "T34n1729_003:0948a29": "萬善故名福德。男德備矣。似位無明不覆而",
    "T34n1729_003:0948b01": "覆。名曰處胎。初住慈智不顯而顯。名曰雙生。",
    "T34n1729_003:0948b02": "真慈出假愛見莫拘。真智趣果無似愛滯。亦",
    "T34n1729_003:0948b03": "不畏者同體權實。二皆無縛。二方便下願滿。",
    "T34n1729_003:0948b04": "四變易。言兩番者。方便實報同名變易。乃以",
    "T34n1729_003:0948b05": "二土名為兩番。若實報人斷證雖分四十一",
    "T34n1729_003:0948b06": "品。皆是破於障果無明。唯求究竟慈智男女。",
    "T34n1729_003:0948b07": "故於此土論一番益。其方便人根雖利鈍。法",
    "T34n1729_003:0948b08": "分漸頓而皆大乘。俱求佛智。此土唯望實報",
    "T34n1729_003:0948b09": "為益。唯求分真慈智男女。是故論益亦只一",
    "T34n1729_003:0948b10": "番。二復次下作三差料簡三。初明人天定散",
    "T34n1729_003:0948b11": "二。初明有善禪之德。空居四天因亦修定。以",
    "T34n1729_003:0948b12": "散心強故但名男。例此四空以定強故。合云",
    "T34n1729_003:0948b13": "唯女。四禪諸支既對定慧即名男女。俱時而",
    "T34n1729_003:0948b14": "得故曰一心。二從三下斥無動出之功。三界",
    "T34n1729_003:0948b15": "功德雖名定慧。而皆愛味。或雜邪見都屬有",
    "T34n1729_003:0948b16": "漏。是故男女無動出用。二從二下明藏通智",
    "T34n1729_003:0948b17": "斷二。初明有無漏之德。二從二下明無中道",
    "T34n1729_003:0948b18": "之失。大經既以見佛性者。名為丈夫。故不見",
    "T34n1729_003:0948b19": "性皆名女人。無漏諸定不能發生中道之智。",
    "T34n1729_003:0948b20": "故如石女。二乘偏空名為定多。菩薩偏假名",
    "T34n1729_003:0948b21": "為慧多。此之定慧俱不能見。寂照平等三德",
    "T34n1729_003:0948b22": "之性。迦葉菩薩涅槃之前。豈是外道名。邪見",
    "T34n1729_003:0948b23": "者。蓋未出二邊。望中名邪。三唯有下明別圓",
    "T34n1729_003:0948b24": "地住。修因雖異證道是同。斯乃性德緣了。顯",
    "T34n1729_003:0948b25": "為果中定慧。二故知下斥他局第三勸持二。",
    "T34n1729_003:0948b26": "初科經。二勸持下釋義三。初勸持。二格量二。",
    "T34n1729_003:0948b27": "初科。二格量下釋四。初格量本。經舉六十二",
    "T34n1729_003:0948b28": "億恒河沙不多不少者。佛頂首楞嚴云。此三",
    "T34n1729_003:0948b29": "千大千世界現住世間。諸法王子有六十二億",
    "T34n1729_003:0948c01": "恒河沙數。修法垂範教化眾生。隨順眾生方",
    "T34n1729_003:0948c02": "便智慧各各不同。既是現住娑婆菩薩。是故",
    "T34n1729_003:0948c03": "特舉為格量本。二問。三答。四正格量二。初約",
    "T34n1729_003:0948c04": "教釋二。初約佛眼略示二。初以少格多。二",
    "T34n1729_003:0948c05": "問起答釋二。初以人情問。二答佛下約佛眼",
    "T34n1729_003:0948c06": "答。佛眼所照稱法界量。四多法界不增。四少",
    "T34n1729_003:0948c07": "法界不減。故云功德正齊。二問何下對他解",
    "T34n1729_003:0948c08": "廣釋二。初問。雖示佛眼稱量不謬。其意難明。",
    "T34n1729_003:0948c09": "故須問起。先引古釋方彰今義。二舊解下答",
    "T34n1729_003:0948c10": "二。初敘舊解非五。初引物論等。其福實殊者。",
    "T34n1729_003:0948c11": "謂六十二億之福實勝觀音。但是方便引物",
    "T34n1729_003:0948c12": "論等此解最謬。破意可知。二二云下田有高",
    "T34n1729_003:0948c13": "下。對劣顯勝。不見觀音證理之德。何名為歎。",
    "T34n1729_003:0948c14": "三心有濃淡。四時解不解。意謂觀音雖少。稱",
    "T34n1729_003:0948c15": "名之時解心現前。六十雖多。供養之時解心",
    "T34n1729_003:0948c16": "不發。是故多少得福乃等。此之二釋皆在持",
    "T34n1729_003:0948c17": "供。心之優劣歎德遠矣。五有緣無緣。父母有",
    "T34n1729_003:0948c18": "生育之緣。故供之福深毀之罪重。路人無緣",
    "T34n1729_003:0948c19": "故淺。文雖不斥理亦全&#x758E;。豈可觀音但與眾",
    "T34n1729_003:0948c20": "生有緣而已。二今明下明今義是二。初明今",
    "T34n1729_003:0948c21": "立義二。初約實際釋。一多人法皆無性相。二",
    "T34n1729_003:0948c22": "空既顯一實斯彰。存則假實暫分。亡則一多",
    "T34n1729_003:0948c23": "齊致。存亡不二方名正等。二一中下以經偈",
    "T34n1729_003:0948c24": "釋。舉華嚴偈釋今經意。良由一與無量俱同",
    "T34n1729_003:0948c25": "實際。故互能圓解也。以實際之多生觀音之",
    "T34n1729_003:0948c26": "一。故非是一。以實際之一生河沙之多。故非",
    "T34n1729_003:0948c27": "是多。既其一多無決定性。故互生非實也。照",
    "T34n1729_003:0948c28": "其事理者事謂一多之相。理謂融即之體。慎",
    "T34n1729_003:0948c29": "勿以多為事以一為理。二法華下引本論證",
    "T34n1729_003:0949a01": "論以持六十二億河沙佛名為校量者。古云。",
    "T34n1729_003:0949a02": "論誤。蓋不解論意也。今具引論文并荊溪解",
    "T34n1729_003:0949a03": "釋。方曉其義。論云。受持觀音名。與六十二億",
    "T34n1729_003:0949a04": "恒沙諸佛名。彼福平等者有二種義。一信力",
    "T34n1729_003:0949a05": "故。二畢竟知故。信力復二一者。求我如觀音。",
    "T34n1729_003:0949a06": "畢竟信故。二生恭敬心如彼功德。我亦得故。",
    "T34n1729_003:0949a07": "二畢竟知者。決定知法界故。法界者名為法",
    "T34n1729_003:0949a08": "性。初地菩薩能證入一切諸佛平等身故。平",
    "T34n1729_003:0949a09": "等身者。謂真如法身。是故受持觀音。與六十",
    "T34n1729_003:0949a10": "二億恒沙諸佛。功德無差。荊溪云。以此驗知。",
    "T34n1729_003:0949a11": "須依圓釋。何者。於二義中。信力約事畢竟約",
    "T34n1729_003:0949a12": "理。事理相資方成所念。如信力二中。既云求",
    "T34n1729_003:0949a13": "我身如觀音。即指化身。又云。觀音功德我亦",
    "T34n1729_003:0949a14": "得之。乃指報身願齊報應。方乃成念。但念果",
    "T34n1729_003:0949a15": "德者。何必識理。故次義云。知法界等。次引證",
    "T34n1729_003:0949a16": "位。即是初地且引分證。令人識之。故知若念",
    "T34n1729_003:0949a17": "觀音三身。須&#x5374;以念佛校之。若以念法身論",
    "T34n1729_003:0949a18": "之。縱引十方諸佛其功亦等。何但六十二邪。",
    "T34n1729_003:0949a19": "所以論文雖似舉經。乃是增句釋義。亦如方",
    "T34n1729_003:0949a20": "便。初加難解難知。欲說大法乃增三句。而為",
    "T34n1729_003:0949a21": "申釋。今六十二億菩薩加以佛釋。二又約下",
    "T34n1729_003:0949a22": "約觀釋。雖三種觀俱受修名。而中是性是故",
    "T34n1729_003:0949a23": "得云二觀發中二觀實不等者。破立不等也。",
    "T34n1729_003:0949a24": "雖乃不等而二皆是中道之德。二與中道畢",
    "T34n1729_003:0949a25": "竟不異。中道既等。二豈不等。是故言空三皆",
    "T34n1729_003:0949a26": "是空。假則皆假。中則皆中。乞人難勝其實不",
    "T34n1729_003:0949a27": "等。亦以此二同一法性是故等也。三結成。此",
    "T34n1729_003:0949a28": "但通云受持名號。以正格中言一時故。復引",
    "T34n1729_003:0949a29": "大品一華供佛。以類一時持觀音名。其善流",
    "T34n1729_003:0949b01": "入法性海。故如海無盡。言至畢苦者。二死",
    "T34n1729_003:0949b02": "盡也。蓋言成佛散華之福猶尚不盡。大章第",
    "T34n1729_003:0949b03": "二問答二。初標章述意二。初標章二前問下",
    "T34n1729_003:0949b04": "述意二。初述前科。稱名常念及以禮拜。三業",
    "T34n1729_003:0949b05": "現前。故曰顯機。菩薩以此為所觀境。法身靈",
    "T34n1729_003:0949b06": "智即始本二覺。分合之真身也。望於眾生即能",
    "T34n1729_003:0949b07": "觀智。乃以此知冥應拔苦。即此境智而為因",
    "T34n1729_003:0949b08": "緣。亦名感應。以此因緣名觀世音。蒙說已領。",
    "T34n1729_003:0949b09": "二今問下示今意乃明觀音意業鑒機身業現",
    "T34n1729_003:0949b10": "相。口業說法。既令眾生知覺見聞。故云顯應。",
    "T34n1729_003:0949b11": "而且不說眾生三業修行之相。此由宿善冥",
    "T34n1729_003:0949b12": "伏在懷乃能致感故曰冥機。通釋十雙即當",
    "T34n1729_003:0949b13": "法慈福應珠顯權跡緣斷十隻之義。二分科",
    "T34n1729_003:0949b14": "釋經二。初分科。二一云下釋經二。初問二。初",
    "T34n1729_003:0949b15": "示三業文。方便問意者。非是道前取理方便。",
    "T34n1729_003:0949b16": "正當證後鑒機方便。二此是下明三業德二。",
    "T34n1729_003:0949b17": "初通釋三業二。初標列三義。二三不下解釋",
    "T34n1729_003:0949b18": "三義三初釋三不護二。初法。作意等十字是",
    "T34n1729_003:0949b19": "其護義。實不兩字彰於任運。然須不其三惑",
    "T34n1729_003:0949b20": "之護。即能三業任運度生。二譬如下諭。二三",
    "T34n1729_003:0949b21": "無下釋三無失。不護顯於思義寂絕。無失彰",
    "T34n1729_003:0949b22": "其逗會稱宜。得三悉益即會事也。得第一義",
    "T34n1729_003:0949b23": "即冥理也。三三輪下釋三輪二。初遍示三輪。",
    "T34n1729_003:0949b24": "三業應機旋轉自在。能為眾生摧破三障。故",
    "T34n1729_003:0949b25": "名為輪。二雖音下釋不思議化二。初約義釋",
    "T34n1729_003:0949b26": "相。心體離念。即是法身本性智慧。今雖垂應",
    "T34n1729_003:0949b27": "委悉被機。而能稱本離於思念。故於法身無",
    "T34n1729_003:0949b28": "所損減二淨名下引經證釋。分別諸法證於",
    "T34n1729_003:0949b29": "垂化。於義不動證不思議。即理而事名不",
    "T34n1729_003:0949c01": "動而動。二問意下別明示意二。初問。二答。若",
    "T34n1729_003:0949c02": "隨自意無能測者。若隨他意&#x872B;蟲亦知。又無",
    "T34n1729_003:0949c03": "機者不測。有緣者令知。二佛答下答二。初分",
    "T34n1729_003:0949c04": "經二。初別下釋義三。初別答二。初懸示經意",
    "T34n1729_003:0949c05": "三。初明諸身。皆答三業二初釋相二。初以三",
    "T34n1729_003:0949c06": "答三。二又但下約二答三二。初現身具三。二",
    "T34n1729_003:0949c07": "若說下說法具三。不如樹木風吹作聲。口兼",
    "T34n1729_003:0949c08": "身業其義易明。故不言也。二二釋下結示。二",
    "T34n1729_003:0949c09": "從別下以諸身。束對十界二。初約義示。若據",
    "T34n1729_003:0949c10": "身說理合齊等。但約經中結說文少。故云十",
    "T34n1729_003:0949c11": "九。如八部四眾&#x4F39;結一說耳。二而文下足闕",
    "T34n1729_003:0949c12": "文二。初明菩薩二。初敘他四解。二若三下今",
    "T34n1729_003:0949c13": "取古本。若指上品今品那闕。若云脫落餘何",
    "T34n1729_003:0949c14": "不脫。若言觀音即是菩薩不須更現。妙音菩",
    "T34n1729_003:0949c15": "薩何故更現。故云。三解皆有難也。若依古本。",
    "T34n1729_003:0949c16": "即今品文菩薩一界為化義廣。最不可闕。二",
    "T34n1729_003:0949c17": "又無下明地獄二。初敘三釋若指上品亦可",
    "T34n1729_003:0949c18": "為例。其次二釋人之局情耳。二今明下明今",
    "T34n1729_003:0949c19": "有義二。初依總答明有。總文既云現種種形。",
    "T34n1729_003:0949c20": "豈可無於地獄形邪。二又請下據二經明有。",
    "T34n1729_003:0949c21": "請觀音經遊戲五道文。先明地獄。方等陀羅",
    "T34n1729_003:0949c22": "尼經說。婆藪大權示為商主。堅執邪見殺羊",
    "T34n1729_003:0949c23": "祀天。生陷地獄於地獄中。說法教化九十億",
    "T34n1729_003:0949c24": "罪人。來至佛會皆令得道。那言代苦不論說",
    "T34n1729_003:0949c25": "法。況復論云多作佛身。豈不說法。三今通下",
    "T34n1729_003:0949c26": "約諸身對機四句二。初釋相二。初通示四句。",
    "T34n1729_003:0949c27": "經云眾生應以佛身得度。即現佛身為獨現",
    "T34n1729_003:0949c28": "佛。為兼餘身同度彼生。又為一界獨感於佛。",
    "T34n1729_003:0949c29": "為兼餘界同感於佛。諸身乃至執金剛神能",
    "T34n1729_003:0950a01": "應共獨。能感共獨不可偏執。故今通就十法",
    "T34n1729_003:0950a02": "界應。對十界機。一多相對立以四句。方見經",
    "T34n1729_003:0950a03": "文感應之相。二別對三相。不唯感應多少成",
    "T34n1729_003:0950a04": "於四句。人法因果亦有多少故。須更立兩重",
    "T34n1729_003:0950a05": "四句。初機應四句二。初若妙下釋四句四。初",
    "T34n1729_003:0950a06": "一界度一界。三即下三土以現佛身。必遍三",
    "T34n1729_003:0950a07": "處。蓋等覺下至于凡夫皆能感佛。故須三土",
    "T34n1729_003:0950a08": "以明其應。初實報能度所度純一佛界。二方",
    "T34n1729_003:0950a09": "便土就本而說。故曰五人。生彼土已沒其異",
    "T34n1729_003:0950a10": "稱。以皆求佛。是故感應亦純一界。三同居土",
    "T34n1729_003:0950a11": "且明寂場圓機感佛。不論形類及兼別機。是",
    "T34n1729_003:0950a12": "故亦當第一句也。二若寂下一界度多界。更",
    "T34n1729_003:0950a13": "以寂場對於次句。不唯形異亦乃根殊。能感",
    "T34n1729_003:0950a14": "雖多能應唯一。[0950a14] 問。何不二酥對於次句。那將",
    "T34n1729_003:0950a15": "初乳配兩句邪。[0950a15] 答。本論佛界度於多界。二酥",
    "T34n1729_003:0950a16": "之佛勝劣相合。鈍見劣身尚是偏空。體非佛",
    "T34n1729_003:0950a17": "界。故以寂場一中道佛。度於圓別佛菩薩界",
    "T34n1729_003:0950a18": "及五道形。方名一界度多界句。三若有下多",
    "T34n1729_003:0950a19": "界度一界。諸時諸會三乘八部翼從世尊共",
    "T34n1729_003:0950a20": "化一機。或諸大權共成化事。或佛自遍現而",
    "T34n1729_003:0950a21": "度一機若有一人應以十界身而得度者。觀",
    "T34n1729_003:0950a22": "音即現十身而為說法。四若佛下多界度多",
    "T34n1729_003:0950a23": "界。文中且約作十界身。遍入諸道而為此句。",
    "T34n1729_003:0950a24": "若委論者。或有多機同在一處應以十身而",
    "T34n1729_003:0950a25": "得度者。亦隨彼現也。用此下歷五味。若就",
    "T34n1729_003:0950a26": "根性為能感機。就所證體而為能應。則乳唯",
    "T34n1729_003:0950a27": "得一界度二界。醍醐唯得一界度一界。若就",
    "T34n1729_003:0950a28": "形相為感應者。則味味中各有四句。既云應",
    "T34n1729_003:0950a29": "以何身得度。知正約形為感應也。學者應知",
    "T34n1729_003:0950b01": "約土約味。別對句者欲易解故。若見一多四",
    "T34n1729_003:0950b02": "句相。已一切時處應自在作。二復次下人法",
    "T34n1729_003:0950b03": "四句。上之四句以人對人。今之四句以法對",
    "T34n1729_003:0950b04": "人。此由經云而為說法。故須更論人法四句。",
    "T34n1729_003:0950b05": "初句云。善財從百一十者所歷之城也。知識",
    "T34n1729_003:0950b06": "即五十三人也。雖帶人辯意在所說法異。二",
    "T34n1729_003:0950b07": "三兩句可見。第四句云。一道出生死。而言多",
    "T34n1729_003:0950b08": "法者。蓋於法法開佛知見。以開十界十如。皆",
    "T34n1729_003:0950b09": "是實相即不思議之多法。此四能被多少之",
    "T34n1729_003:0950b10": "法雖引諸經。皆顯觀音能應之德。三復下因",
    "T34n1729_003:0950b11": "果四句。上二四句對機說法。法須修證從因",
    "T34n1729_003:0950b12": "至果。自若不然他何所&#x52B9;。如轉四諦滅我已",
    "T34n1729_003:0950b13": "證。道我已修。故諸身說一一皆有因果始終。",
    "T34n1729_003:0950b14": "方能被物。故四句中戒善&#x9E81;略。感報亦然。",
    "T34n1729_003:0950b15": "故因果俱少。聲聞因中凡分內外。聖有見修",
    "T34n1729_003:0950b16": "正助行法。遍於三藏。而只證得二種涅槃。故",
    "T34n1729_003:0950b17": "因多果少。獨覺不稟三學行法。但觀彫變頓",
    "T34n1729_003:0950b18": "成果已。能具種種神通化事。故因少果多。菩",
    "T34n1729_003:0950b19": "薩修因時長行廣。及成佛果二智萬德。故因",
    "T34n1729_003:0950b20": "果俱多。此等皆是悉檀示現。修因證果大略",
    "T34n1729_003:0950b21": "如是二觀音下結示二。初結歸聖能。二有人",
    "T34n1729_003:0950b22": "下敘他斥局。雖因果迭論一多互說。不能顯",
    "T34n1729_003:0950b23": "於權實體相。今以十界三重四句。望彼之義",
    "T34n1729_003:0950b24": "塵嶽相殊。二舊釋下科釋經文二。初科經",
    "T34n1729_003:0950b25": "二。初舊科二。初分三枝末。二若爾下釋疑問",
    "T34n1729_003:0950b26": "答。二今明下今科。二一明下釋義八。初聖身",
    "T34n1729_003:0950b27": "四。初佛身三。初垂應相狀二。初約身簡定二。",
    "T34n1729_003:0950b28": "初定應化。化則變化。&#x6B58;然而有&#x6B58;爾而無。蓋",
    "T34n1729_003:0950b29": "是暫時益物相也。應則應答同物始終。如極",
    "T34n1729_003:0950c01": "樂人民。壽不可數佛同無量。此土壽促佛同",
    "T34n1729_003:0950c02": "八十。有降生日有入滅時。即八相佛也。若尋",
    "T34n1729_003:0950c03": "等者。據列三乘八部四眾。至金剛神。宛是一",
    "T34n1729_003:0950c04": "期化物之相。知非&#x6B58;爾也。二問何下揀真應",
    "T34n1729_003:0950c05": "二。初問。因向文云。妙覺法身應於三土說法",
    "T34n1729_003:0950c06": "被機。既本是真佛。何用垂應方說法邪二答。",
    "T34n1729_003:0950c07": "雖云多種。豈出四身法報應化。法身則遠而",
    "T34n1729_003:0950c08": "難示。應化則近而易狎。報身則亦遠亦近。智",
    "T34n1729_003:0950c09": "同法身像屬勝應。般若讚云。應化非真等者。",
    "T34n1729_003:0950c10": "此以真法而奪應化。是則無相之相方名真",
    "T34n1729_003:0950c11": "佛。無說之說方名說法。據妙覺法身等者。此",
    "T34n1729_003:0950c12": "據住上品寂光。方是真法上地菩薩亦莫能",
    "T34n1729_003:0950c13": "&#x89A9;。以等覺還皆住果報並依業識見佛。若望",
    "T34n1729_003:0950c14": "妙覺俱是勝應。故云真法淵遠。如妙音等者。",
    "T34n1729_003:0950c15": "[0950c15] 問。妙音東來。先現八萬四千眾寶蓮華。文殊",
    "T34n1729_003:0950c16": "見已而問於佛。據此亦是不識應相。那忽引",
    "T34n1729_003:0950c17": "證不知真身。[0950c17] 答。斯乃見跡不識其本。即是不",
    "T34n1729_003:0950c18": "知真身也。故下問云。是菩薩種何善本。修何",
    "T34n1729_003:0950c19": "功德。行何三昧。即真法也。二若從下就土分",
    "T34n1729_003:0950c20": "別三。初實報二。初示應相。圓滿相好者。如華",
    "T34n1729_003:0950c21": "嚴如來相海品。及隨好光明品說十蓮華藏世",
    "T34n1729_003:0950c22": "界。微塵數相一一皆以妙相莊嚴。說一實諦",
    "T34n1729_003:0950c23": "者。若約教道。實報猶有別教根緣。亦說無量",
    "T34n1729_003:0950c24": "四諦。今約實論也。二示機宜。四十一地皆與",
    "T34n1729_003:0950c25": "妙覺分同體用。故不可以九界之身并劣應",
    "T34n1729_003:0950c26": "應之。二復次下有餘二。初論有無二。初大小",
    "T34n1729_003:0950c27": "有無。方便實報二土俱受變易生死。偏目此",
    "T34n1729_003:0950c28": "者。上土分破此中全在。從強受稱也小乘不",
    "T34n1729_003:0950c29": "說常住佛性。見思若盡果報永亡。大乘談常。",
    "T34n1729_003:0951a01": "故三界外更立三土。無明全破則居寂光。分",
    "T34n1729_003:0951a02": "破實報全在有餘。五種意生身即全在者也。",
    "T34n1729_003:0951a03": "楞伽但明三種意生身。今家約義開為五種。",
    "T34n1729_003:0951a04": "且三種者。一入三昧樂意成身。此擬二乘入",
    "T34n1729_003:0951a05": "空意也。二覺法自性意成身。此擬通教菩薩",
    "T34n1729_003:0951a06": "出假意也。三種類俱生無作意成身。此擬別",
    "T34n1729_003:0951a07": "教菩薩修中意也。若開為五者。於三昧開兩",
    "T34n1729_003:0951a08": "教二乘。於覺法開別教十行。或作七種兩教",
    "T34n1729_003:0951a09": "二乘。各開為二。不云別教十住者。義同二乘",
    "T34n1729_003:0951a10": "入空故也。若論九人生方便土更取別教十",
    "T34n1729_003:0951a11": "住。及取圓教十信。攝入三種意生身中。以未",
    "T34n1729_003:0951a12": "斷無明未生實報。通言意者。以未發真。皆是",
    "T34n1729_003:0951a13": "作意成之。以生並從果說。此依妙玄并輔行",
    "T34n1729_003:0951a14": "撮略而辯。二釋論下經論定判。二此應下明",
    "T34n1729_003:0951a15": "機應二。初明但示兩應。初示勝應者。[0951a15] 問。前實",
    "T34n1729_003:0951a16": "報身而云此應非餘土堪。至此那云圓滿相",
    "T34n1729_003:0951a17": "海。如前實報。[0951a17] 答。彼應真機與應分合。此應似",
    "T34n1729_003:0951a18": "機與應未合。此猶作意彼則任真。能見既殊",
    "T34n1729_003:0951a19": "所見寧一。但為此機無明已伏或少分除。故",
    "T34n1729_003:0951a20": "用報相引令入真。云如前者。稍似實報非謂",
    "T34n1729_003:0951a21": "全同。二示劣應者問此土一佛。示於勝劣兩",
    "T34n1729_003:0951a22": "種相貌。與同居土尊特丈六合身之相。同異",
    "T34n1729_003:0951a23": "如何答方便兩應。但說次第及不次第二種",
    "T34n1729_003:0951a24": "大乘五種意生。其土稟教雖有利鈍。既皆稟",
    "T34n1729_003:0951a25": "大學佛智慧。俱知佛身是大覺性。能修中觀",
    "T34n1729_003:0951a26": "伏無明者。見相則勝。若在二觀未伏無明。見",
    "T34n1729_003:0951a27": "相則劣。相雖勝劣只一尊特故非合身。若同",
    "T34n1729_003:0951a28": "居土說通教時。鈍但見空。故感丈六利見不",
    "T34n1729_003:0951a29": "空。故感尊特。大小二機。於一佛身見解有異。",
    "T34n1729_003:0951b01": "故名丈六尊特合身。此純大見故不名合。二",
    "T34n1729_003:0951b02": "何故下明唯被二機二。初總示。二若圓下別",
    "T34n1729_003:0951b03": "示。言圓人無明未破者。即七信已上。言分",
    "T34n1729_003:0951b04": "破者。仁王般若說十地惑。有三十品。既於一",
    "T34n1729_003:0951b05": "地自有三品。是知圓聖四十二位皆有三品。",
    "T34n1729_003:0951b06": "初住三品即第十信三心用觀而對破之。初",
    "T34n1729_003:0951b07": "心用觀對於上品。破則中心。中心用觀對於",
    "T34n1729_003:0951b08": "中品。破則後心。後心用觀對於下品。此品若",
    "T34n1729_003:0951b09": "破方名初住。生實報土。今云分破猶生方便。",
    "T34n1729_003:0951b10": "即第十信中後心也。如等覺人住於後心。經",
    "T34n1729_003:0951b11": "歷多劫。方破下品證入妙覺。別九向位十向",
    "T34n1729_003:0951b12": "初心。俱名未破。第十迴向中後二心。名為分",
    "T34n1729_003:0951b13": "破。此圓別人俱修中觀。伏破無明雖生方便",
    "T34n1729_003:0951b14": "其根既利。感佛勝身說圓頓法。別第七住至",
    "T34n1729_003:0951b15": "十行位。及通菩薩偏觀於假。藏通二乘偏在",
    "T34n1729_003:0951b16": "於空。此等生在方便有餘。雖已知常。求佛智",
    "T34n1729_003:0951b17": "慧尚滯二邊。並未觀伏無明之惑。其根既鈍。",
    "T34n1729_003:0951b18": "但感劣身說漸次法。三凡聖同居土。或稱淨",
    "T34n1729_003:0951b19": "穢同居土。謂淨土穢土。各有凡聖而同居之。",
    "T34n1729_003:0951b20": "釋此為二。初釋相二。初通明二土二根二。初",
    "T34n1729_003:0951b21": "明所感二相三。初二土淨穢。論土淨穢有橫",
    "T34n1729_003:0951b22": "有&#x7AEA;。若以分段對於變易。為淨穢者。則約通",
    "T34n1729_003:0951b23": "惑盡不盡說。即&#x7AEA;論也。如釋論云。出三界外",
    "T34n1729_003:0951b24": "有淨國土。聲聞緣覺出生其中。若於分段自",
    "T34n1729_003:0951b25": "說淨穢。則約五濁輕重相對。即橫論也。今",
    "T34n1729_003:0951b26": "以極樂及善淨國。對於堪忍。是橫非&#x7AEA;。故",
    "T34n1729_003:0951b27": "使淨土有見思毒。無惡道名。毒非苦因。則見",
    "T34n1729_003:0951b28": "與煩惱二濁輕也。果報嚴淨劫命輕也。眾生",
    "T34n1729_003:0951b29": "居此有何鄙稱。彌陀願行攝之。故輕非是斷",
    "T34n1729_003:0951c01": "惑方生其中。以世慈善五逆稱佛亦能生。故",
    "T34n1729_003:0951c02": "娑婆穢相目擊可知。此是橫論淨穢二土。而",
    "T34n1729_003:0951c03": "此二土皆有凡聖。凡如前說。聖有二種。謂應",
    "T34n1729_003:0951c04": "來聖有修得聖。二土皆然。二兩根利鈍。濁重",
    "T34n1729_003:0951c05": "之土論悟道根。自有利鈍濁輕土根亦有利",
    "T34n1729_003:0951c06": "鈍。以土對根故成四句。三五濁輕重。身形至",
    "T34n1729_003:0951c07": "卑小即眾生濁。時節&#x9E81;險即劫濁。餘三名顯。",
    "T34n1729_003:0951c08": "淨土不爾者。如大本疏問云。既言五濁何者",
    "T34n1729_003:0951c09": "是五清。答準例邪正三毒。邪是五濁。正是五",
    "T34n1729_003:0951c10": "清。他方淨土無邪三毒。則五障輕也。二何故",
    "T34n1729_003:0951c11": "下明能感二行。言福德者。即三種福也。如觀",
    "T34n1729_003:0951c12": "無量壽佛經云。一者孝養父母奉事師長慈",
    "T34n1729_003:0951c13": "心不殺。修十善業。二者受持三歸具足眾戒。",
    "T34n1729_003:0951c14": "不犯威儀。三者發菩提深信因果。讀誦大乘",
    "T34n1729_003:0951c15": "勸進行者。此三種業三世諸佛淨土正因。彼",
    "T34n1729_003:0951c16": "疏云。初業共凡夫。第二共二乘。第三是大乘",
    "T34n1729_003:0951c17": "不共之業。彼經云。欲生極樂國者。當修三福。",
    "T34n1729_003:0951c18": "故今云。多修福德不多修福。為二土行。就此",
    "T34n1729_003:0951c19": "福而論也。二若穢下別示穢土二根二。初示",
    "T34n1729_003:0951c20": "乘戒四句二。初立句相戒論十戒。唯取不缺",
    "T34n1729_003:0951c21": "不破不穿不雜。此之四種前三事戒後一事",
    "T34n1729_003:0951c22": "定。皆人天因。不取隨道無著智所讚自在。隨",
    "T34n1729_003:0951c23": "定具足。以此六種雖名為戒。體是三觀自屬",
    "T34n1729_003:0951c24": "於乘。乘論五乘不取人天。以其二種雖名為",
    "T34n1729_003:0951c25": "乘。不動不出體是漏善事戒所攝。唯取三乘",
    "T34n1729_003:0951c26": "以聲聞等該於四教。是入理智雖分深淺。皆",
    "T34n1729_003:0951c27": "能動出煩惱生死。故得名乘。今以四戒而對",
    "T34n1729_003:0951c28": "三乘。論於緩急以成四句。二戒急下判所",
    "T34n1729_003:0951c29": "感。乘戒約過去。機感約現在。二機有下明大",
    "T34n1729_003:0952a01": "小二根二。初通明大小感佛。不問事戒有持",
    "T34n1729_003:0952a02": "有毀。但論習學理乘大小。是故文中置戒明",
    "T34n1729_003:0952a03": "乘。故涅槃云。其戒緩者未名為緩。於乘緩者",
    "T34n1729_003:0952a04": "方名為緩。以戒緩者唯失人天。若其乘緩無",
    "T34n1729_003:0952a05": "解脫路。乘分大小。昔為偏真修觀行者。今作",
    "T34n1729_003:0952a06": "小機。唯感劣應佛之形聲。昔為中道修觀行",
    "T34n1729_003:0952a07": "者。今作大機能感勝應佛之形聲。言降神等",
    "T34n1729_003:0952a08": "者。如來昔於大通佛所。覆講法華與無量眾",
    "T34n1729_003:0952a09": "生作一乘因。中間退大染著五塵。佛恐墮苦。",
    "T34n1729_003:0952a10": "遂以小乘而救拔之。或用衍三而引導之。如",
    "T34n1729_003:0952a11": "是大小種種成熟。堪於今世悟入佛乘。是故",
    "T34n1729_003:0952a12": "如來為此一事出現於世。然其機發復少差",
    "T34n1729_003:0952a13": "別。故於一代而分五時。有機堪能直入於",
    "T34n1729_003:0952a14": "實。有機但能迂入於實。雖此二類熟在一時",
    "T34n1729_003:0952a15": "故。於華嚴頓談圓別。被二種機。此機從始即",
    "T34n1729_003:0952a16": "見勝相。若於中間習小深者。雖於今世入一",
    "T34n1729_003:0952a17": "佛乘。而小先熟。故為此機示現劣身。初說三",
    "T34n1729_003:0952a18": "藏。諸味調熟。來至法華方開佛慧。此機於始",
    "T34n1729_003:0952a19": "唯見劣身。故降母胎即示兩相。[0952a19] 問。華嚴頓後",
    "T34n1729_003:0952a20": "方施小化。譬如窮子急追不至。徐語方來。前",
    "T34n1729_003:0952a21": "頓後漸其義善成。今那忽云降神母胎即示",
    "T34n1729_003:0952a22": "兩相。[0952a22] 答。諸文所論初頓次漸。蓋是化儀施設",
    "T34n1729_003:0952a23": "之語。今此所說大小雙應終歸一乘。方盡鑑",
    "T34n1729_003:0952a24": "機始末之事。如方便品。思無大機念欲息化。",
    "T34n1729_003:0952a25": "諸佛勸諭方施小乘。次文&#x5374;云。無量劫來讚",
    "T34n1729_003:0952a26": "涅槃法。生死永盡我常是說。是故思機然後",
    "T34n1729_003:0952a27": "施小。此等之說皆是儀式。不可據此以難今",
    "T34n1729_003:0952a28": "文。預鑒群機原始要終。度物之意也。二頓機",
    "T34n1729_003:0952a29": "下別示大小得益二。初大機益相。一類眾生",
    "T34n1729_003:0952b01": "大種先熟即感勝應。入胎住胎出胎成佛其",
    "T34n1729_003:0952b02": "相皆勝。轉一實諦即華嚴部。頓說圓教。既兼",
    "T34n1729_003:0952b03": "別教。故云無量。彼經預敘一代始終。故立譬",
    "T34n1729_003:0952b04": "云。猶如日出先照高山。次照幽谷。後照平地。",
    "T34n1729_003:0952b05": "今家義開平地為三。對於涅槃五種牛味。高",
    "T34n1729_003:0952b06": "山大機能感頓教。日光前照。即有次第及不",
    "T34n1729_003:0952b07": "次第見佛性也。若涅槃中譬從牛出乳。次第",
    "T34n1729_003:0952b08": "五味。則對一代五時教味。次第相生。今明頓",
    "T34n1729_003:0952b09": "機。能見佛性。是故兼用食草之譬。乃以雪山",
    "T34n1729_003:0952b10": "譬舍那佛。忍草譬十二部經。牛食譬大機修",
    "T34n1729_003:0952b11": "觀。即得醍醐譬見佛性。"
}