{
    "T13n0397_027:0184a16": "◎大方等大集經卷第二十七",
    "T13n0397_027:0184a18": "宋涼州沙門智嚴共寶雲譯",
    "T13n0397_027:0184a19": "無盡意菩薩品第十二之一",
    "T13n0397_027:0184a20": "[0184a20] 如是我聞：[0184a20] 一時，佛遊王舍城如來行處寶莊",
    "T13n0397_027:0184a21": "嚴堂，是大功德之所修成，佛一切法本行果",
    "T13n0397_027:0184a22": "報，苞容無量諸菩薩眾。其所講宣悉是無",
    "T13n0397_027:0184a23": "量甚深之義，皆是如來神力護持，入無礙",
    "T13n0397_027:0184a24": "行微妙智門。其心歡喜得念進意，分別智慧",
    "T13n0397_027:0184a25": "無輕毀者。若有稱讚歎其功德，盡未來世不",
    "T13n0397_027:0184a26": "可窮盡。如來、正覺覺平等法，善轉法輪度無",
    "T13n0397_027:0184a27": "量眾，於一切法而得自在，知眾生意盡其根",
    "T13n0397_027:0184a28": "源，善為眾生斷諸習氣，雖為佛事心無所",
    "T13n0397_027:0184a29": "作。與大比丘六百萬人，悉是如來法王之子，",
    "T13n0397_027:0184b01": "善得解脫斷煩惱習，曉了甚深無生法忍，成",
    "T13n0397_027:0184b02": "就威儀其行端嚴，堪受供養為眾福田，善持",
    "T13n0397_027:0184b03": "諸佛所說教戒。[0184b03] 復有菩薩摩訶薩眾，其數",
    "T13n0397_027:0184b04": "無量、不可稱計、不可思議、不可宣說。是諸菩",
    "T13n0397_027:0184b05": "薩於一念頃，能過無量無邊佛剎，已曾供養",
    "T13n0397_027:0184b06": "過去諸佛，諮受妙法無有厭足，常勤教化無",
    "T13n0397_027:0184b07": "量眾生，善解方便智慧具足。其心安住無礙",
    "T13n0397_027:0184b08": "解脫，善除憶想取相戲論，近一切智悉是補",
    "T13n0397_027:0184b09": "處，其名曰：電天菩薩、勝諍菩薩、日藏菩薩、",
    "T13n0397_027:0184b10": "勇健菩薩、離惡意菩薩、遊行菩薩、觀眼菩",
    "T13n0397_027:0184b11": "薩、離闇菩薩，如是無量菩薩大士，德皆如",
    "T13n0397_027:0184b12": "是。",
    "T13n0397_027:0184b13": "[0184b13] 爾時，世尊入諸菩薩所行無礙諸法門經，所",
    "T13n0397_027:0184b14": "謂莊嚴諸菩薩道甚深佛法，十力無畏、智慧",
    "T13n0397_027:0184b15": "成就，獲得自在總持印門，分別諸辯大神",
    "T13n0397_027:0184b16": "通門，轉不退轉無生法輪，通達諸法同於一",
    "T13n0397_027:0184b17": "相，於一相法不生分別。知諸眾生根性無",
    "T13n0397_027:0184b18": "礙，善能觀察諸法實相，破壞一切諸魔境界，",
    "T13n0397_027:0184b19": "入於通達善思惟門，能除一切煩惱諸見，無",
    "T13n0397_027:0184b20": "礙智慧善權方便。[0184b20] 一切佛法平等無二，受持",
    "T13n0397_027:0184b21": "諸佛智慧之門，演說諸法如真實相，憶想",
    "T13n0397_027:0184b22": "取相入平等門，成就功德入深因緣，莊嚴",
    "T13n0397_027:0184b23": "佛身身口意業。念意進持顯示四諦，分別",
    "T13n0397_027:0184b24": "妙慧化聲聞故，身心寂靜化緣覺故，得一切",
    "T13n0397_027:0184b25": "智化大乘故，入一切法得自在智，讚歎如來",
    "T13n0397_027:0184b26": "諸功德故，如是等門宣說開示教導分別。",
    "T13n0397_027:0184b27": "[0184b27] 時佛說是大集經時，於此東方自然出現大",
    "T13n0397_027:0184b28": "金色光，照此三千大千世界靡不周遍。除佛",
    "T13n0397_027:0184b29": "光明，其中所有日月、釋、梵、護世天王、諸龍、鬼",
    "T13n0397_027:0184c01": "神、乾闥婆、阿修羅、迦樓羅、緊那羅、摩&#x777A;羅",
    "T13n0397_027:0184c02": "伽，所有光明悉不復現。諸牆壁等樹木叢林、",
    "T13n0397_027:0184c03": "小山大山、目真鄰陀山、鐵圍山、大鐵圍山，",
    "T13n0397_027:0184c04": "及國土中間其光徹照。若此世界所有地獄",
    "T13n0397_027:0184c05": "皆蒙其光，其中眾生光觸身時，除一切苦受",
    "T13n0397_027:0184c06": "微妙樂。[0184c06] 爾時，佛前大眾之中，其地自然出",
    "T13n0397_027:0184c07": "六十億淨妙蓮華，好香流布種種莊嚴，諸華",
    "T13n0397_027:0184c08": "雜色悅可眾心。其華各有億百千葉，以寶羅",
    "T13n0397_027:0184c09": "網彌覆其上，華質柔軟猶如天衣，其有觸者",
    "T13n0397_027:0184c10": "受妙快樂。是一一華所出諸香，遍滿三千",
    "T13n0397_027:0184c11": "大千世界。是世界中，若天、若人所有諸香悉",
    "T13n0397_027:0184c12": "滅不熏。諸龍八部聞其香者，皆得妙喜漸離",
    "T13n0397_027:0184c13": "煩惱。[0184c13] 爾時，尊者阿難見是金色光明及諸蓮",
    "T13n0397_027:0184c14": "華，白佛言：「世尊！今此瑞應誰之所為，有是",
    "T13n0397_027:0184c15": "光明及諸蓮華？」[0184c15] 佛告阿難：「有菩薩摩訶薩名",
    "T13n0397_027:0184c16": "無盡意，在此東方，與六十億諸菩薩俱眷",
    "T13n0397_027:0184c17": "屬圍繞，欲來至此，故先現瑞。」未久之間，時",
    "T13n0397_027:0184c18": "無盡意即以神力，感動此地令大震動，放無",
    "T13n0397_027:0184c19": "量光、雨種種華，億那由他諸天人等，作百千",
    "T13n0397_027:0184c20": "伎樂，與六十億諸菩薩眾周匝圍繞來至佛",
    "T13n0397_027:0184c21": "所。至佛所已，尋於佛前住虛空中高七多羅",
    "T13n0397_027:0184c22": "樹，合掌向佛出微妙音，其聲遍聞大千世",
    "T13n0397_027:0184c23": "界，即以偈頌而讚歎佛：",
    "T13n0397_027:0184c24": "「清淨永離垢，  勇健除諸欲，",
    "T13n0397_027:0184c25": " 能滅眾塵勞，  而得淨妙眼。",
    "T13n0397_027:0184c26": " 三垢荒穢等，  善斷吐洗滅，",
    "T13n0397_027:0184c27": " 一切皆無餘，  稽首大慈覺。",
    "T13n0397_027:0184c28": " 除去諸怖畏，  善滅無明網，",
    "T13n0397_027:0184c29": " 十力聖主王，  邪論不能伏。",
    "T13n0397_027:0185a01": " 外道異見人，  皆悉懷怖畏，",
    "T13n0397_027:0185a02": " 猶如師子王，  獨步無所懼。",
    "T13n0397_027:0185a03": " 正覺淨光明，  無垢普照曜，",
    "T13n0397_027:0185a04": " 天人世間中，  能離一切闇。",
    "T13n0397_027:0185a05": " 除盡眾闇冥，  無有無明網，",
    "T13n0397_027:0185a06": " 其光常明淨，  如日出雲霧。",
    "T13n0397_027:0185a07": " 眾生老死苦，  無有救護者，",
    "T13n0397_027:0185a08": " 為調是等故，  而受無量苦。",
    "T13n0397_027:0185a09": " 能生堅慈悲，  唯有等正覺，",
    "T13n0397_027:0185a10": " 猶如大醫王，  勤行療眾疾。",
    "T13n0397_027:0185a11": " 一切諸法本，  其性無有我，",
    "T13n0397_027:0185a12": " 譬如山谷響，  皆從眾緣生。",
    "T13n0397_027:0185a13": " 眾生本無性，  無作無受者，",
    "T13n0397_027:0185a14": " 而能為此故，  生於大慈悲。",
    "T13n0397_027:0185a15": " 諸有之淵海，  無明闇甚深，",
    "T13n0397_027:0185a16": " 其中多覺觀，  勇溢而波浪。",
    "T13n0397_027:0185a17": " 不從他聞法，  自然到彼岸，",
    "T13n0397_027:0185a18": " 如蓮華在水，  行世不染污。",
    "T13n0397_027:0185a19": " 秋月草木零，  盛熱河池竭，",
    "T13n0397_027:0185a20": " 比智知世法，  遷動不常住。",
    "T13n0397_027:0185a21": " 愚人所親近，  聖智所呵棄，",
    "T13n0397_027:0185a22": " 解法不牢固，  獨拔渡有流。",
    "T13n0397_027:0185a23": " 其面目開明，  譬如優&#x9262;羅，",
    "T13n0397_027:0185a24": " 微妙甚清淨，  過百千日月。",
    "T13n0397_027:0185a25": " 所有過去世，  及現在眾生，",
    "T13n0397_027:0185a26": " 一切所讚歎，  如來悉堪受。",
    "T13n0397_027:0185a27": " 調不調伏故，  除熱得清涼，",
    "T13n0397_027:0185a28": " 是故我今日，  稽首無上尊。",
    "T13n0397_027:0185a29": " 度世增上福，  功德無有極，",
    "T13n0397_027:0185b01": " 如人中牛王，  頂禮佛福田。」",
    "T13n0397_027:0185b02": "[0185b02] 爾時，無盡意菩薩以如實讚讚歎佛已，從空中",
    "T13n0397_027:0185b03": "下，及六十億諸菩薩眾頂禮佛足，禮佛足已",
    "T13n0397_027:0185b04": "右遶三匝，於華臺上結加趺坐。",
    "T13n0397_027:0185b05": "[0185b05] 爾時，舍利弗白佛言：「世尊！是無盡意菩薩摩",
    "T13n0397_027:0185b06": "訶薩，從何處來？佛號何等？世界何名？去此",
    "T13n0397_027:0185b07": "遠近？」[0185b07] 佛告舍利弗：「汝可自問，無盡意當",
    "T13n0397_027:0185b08": "為汝說。」[0185b08] 時舍利弗敬順佛教，問無盡意：「唯，",
    "T13n0397_027:0185b09": "善男子！從何處來？佛號何等？世界何名？去此",
    "T13n0397_027:0185b10": "遠近？」[0185b10] 無盡意言：「唯，舍利弗！有來想耶？」[0185b10] 舍",
    "T13n0397_027:0185b11": "利弗言：「唯，善男子！我知想已。」[0185b11] 無盡意言：「若",
    "T13n0397_027:0185b12": "知想者應無二相，何緣問言從何處來？唯，舍",
    "T13n0397_027:0185b13": "利弗！有來去者為和合義。如和合相是無",
    "T13n0397_027:0185b14": "合無不合，無合無不合即不去不來，不去",
    "T13n0397_027:0185b15": "不來者是聖行處。唯，舍利弗！有來去者即是",
    "T13n0397_027:0185b16": "業相，如業相無作無非作，無作無非作即不",
    "T13n0397_027:0185b17": "去不來，不去不來者是聖行處。唯，舍利弗！",
    "T13n0397_027:0185b18": "有來去者是國土相，如國土相無國土無非",
    "T13n0397_027:0185b19": "國土，無國土無非國土即不去不來，不去不",
    "T13n0397_027:0185b20": "來者是聖行處。唯，舍利弗！有來去者即是緣",
    "T13n0397_027:0185b21": "想，如緣想無緣無非緣，無緣無非緣即不",
    "T13n0397_027:0185b22": "去不來，不去不來者是聖行處。唯，舍利弗！",
    "T13n0397_027:0185b23": "有來去者即因等生相。如因相無因無非",
    "T13n0397_027:0185b24": "因，無因無非因即不去不來，不去不來者是",
    "T13n0397_027:0185b25": "聖行處。唯，舍利弗！有來去者即是文字語",
    "T13n0397_027:0185b26": "言，如文字相無文字無非文字，無文字無",
    "T13n0397_027:0185b27": "非文字即不去不來，不去不來者是聖行處。」",
    "T13n0397_027:0185b28": "[0185b28] 舍利弗言：「唯，善男子！汝今所說微妙事相，",
    "T13n0397_027:0185b29": "吾從昔來所未曾聞，向之所疑當還啟請。如",
    "T13n0397_027:0185c01": "主關人，若見空行、若見擔者，即應詰問。汝所",
    "T13n0397_027:0185c02": "齎持悉是何物？若知種稷應收其稅。唯，善",
    "T13n0397_027:0185c03": "男子！我等如是從他聞法，隨音聲解以自照",
    "T13n0397_027:0185c04": "心，是故我今應當諮稟。汝等大士！為護大",
    "T13n0397_027:0185c05": "乘出生無量聲聞緣覺。唯，善男子！願為分別",
    "T13n0397_027:0185c06": "說其來處。」[0185c06] 無盡意言：「唯，舍利弗！汝今自可",
    "T13n0397_027:0185c07": "諮請如來，如來當說，斷汝疑網。」",
    "T13n0397_027:0185c08": "[0185c08] 時舍利弗即白佛言：「唯願，世尊！說是菩薩",
    "T13n0397_027:0185c09": "從何處來？佛號何等？世界何名？去是遠近？若",
    "T13n0397_027:0185c10": "聞彼佛及世界名，則令無量無邊菩薩莊嚴",
    "T13n0397_027:0185c11": "菩提。」[0185c11] 佛告舍利弗：「諦聽，諦聽！善思念之。吾",
    "T13n0397_027:0185c12": "今當說彼土功德及佛名號，汝聞是時勿懷",
    "T13n0397_027:0185c13": "疑懼，應當一心信受奉持。」[0185c13] 時舍利弗聞是",
    "T13n0397_027:0185c14": "語已，讚言：「善哉，善哉！世尊！願時宣說，我當",
    "T13n0397_027:0185c15": "一心頂戴受持。」[0185c15] 佛告舍利弗：「東方去此度十",
    "T13n0397_027:0185c16": "恒河沙國土微塵等世界，彼有世界名曰不",
    "T13n0397_027:0185c17": "眴。是中有佛，號曰普賢如來、應、正遍知、明行",
    "T13n0397_027:0185c18": "足、善逝、世間解、無上士、調御丈夫、天人師、佛、世",
    "T13n0397_027:0185c19": "尊，今現在。[0185c19] 「舍利弗！其土無有聲聞緣覺，乃",
    "T13n0397_027:0185c20": "至不聞二乘之聲，一切聖眾純是菩薩，已於",
    "T13n0397_027:0185c21": "過去久修德本，善業成備布施調伏。自守防",
    "T13n0397_027:0185c22": "護戒忍多聞，心不放逸安住功德，威儀成就",
    "T13n0397_027:0185c23": "忍力無礙，於無上道堅固精進。所修善根一",
    "T13n0397_027:0185c24": "切成就，諸禪解脫三摩婆提，遊戲神通大智",
    "T13n0397_027:0185c25": "照明，善分別知一切諸法。所懷慈心等如虛",
    "T13n0397_027:0185c26": "空，大悲堅固拯濟眾生，常行喜心令彼同歡。",
    "T13n0397_027:0185c27": "所有捨心善滅憎愛，魔網諍訟悉使無餘。",
    "T13n0397_027:0185c28": "善解眾生諸根所趣，隨其根量授與法財。其",
    "T13n0397_027:0185c29": "心平等如地水火風，能壞一切外道異論，摧",
    "T13n0397_027:0186a01": "伏敵陣建立勝幡，入深佛法十力無畏，於諸",
    "T13n0397_027:0186a02": "大眾心無所懼。常觀甚深十二因緣，離有無",
    "T13n0397_027:0186a03": "見行於中道，我及我所、眾生壽命、養育士夫、",
    "T13n0397_027:0186a04": "作者受者、斷常有無一切諸見，結縛因緣皆",
    "T13n0397_027:0186a05": "滅不起。總持王印而以印之，所有辭辯分別",
    "T13n0397_027:0186a06": "敷演，那由他劫說不可盡。得大神力感動無",
    "T13n0397_027:0186a07": "量無邊佛土，於諸佛土善能往來，斷除瞋怖",
    "T13n0397_027:0186a08": "憍慢放逸，其所演說如師子吼。一切眾生怨",
    "T13n0397_027:0186a09": "親中人，悉皆安止究竟涅槃。法雲垂布以興",
    "T13n0397_027:0186a10": "雷震，三明解脫以為電光，無上法雨以為甘",
    "T13n0397_027:0186a11": "露，能惠法財三寶不斷。內外清淨譬如寶",
    "T13n0397_027:0186a12": "珠，相好殊勝最上無比，以諸善根瓔珞其身。",
    "T13n0397_027:0186a13": "佛法灌頂得補處位，善能分別諸眾生行，隨",
    "T13n0397_027:0186a14": "而調伏令得解脫。能淨道場坐師子座，於諸",
    "T13n0397_027:0186a15": "法中得無所畏，能自變形猶如佛身，一切佛",
    "T13n0397_027:0186a16": "事悉能示現，心得自在轉於法輪。舍利弗！",
    "T13n0397_027:0186a17": "彼土純有如是菩薩摩訶薩等以為眷屬。」[0186a17] 爾",
    "T13n0397_027:0186a18": "時，大會聞佛稱讚彼菩薩眾功德智慧，踊躍歡",
    "T13n0397_027:0186a19": "喜，以天優&#x9262;羅華、拘物頭華、波頭摩華、",
    "T13n0397_027:0186a20": "分陀利華、曼陀羅華，散無盡意及諸菩薩，",
    "T13n0397_027:0186a21": "異口同音作如是言：「我等今日快得善利，得",
    "T13n0397_027:0186a22": "見如是諸正士等，禮拜供養恭敬圍遶。若有",
    "T13n0397_027:0186a23": "眾生聞其名者，亦得如是無量善利。若聞讚",
    "T13n0397_027:0186a24": "歎稱其功德，悉皆當發無上道心。」說是語時，",
    "T13n0397_027:0186a25": "大會中有三百六十萬眾生發阿耨多羅三",
    "T13n0397_027:0186a26": "藐三菩提心。",
    "T13n0397_027:0186a27": "[0186a27] 佛告舍利弗：「彼佛世界無三惡道及其名字，",
    "T13n0397_027:0186a28": "亦無邪行越戒之名。又無女人慳貪、嫉&#x59AC;、破",
    "T13n0397_027:0186a29": "戒、瞋恚、懈怠、亂心、愚癡之名，及以障礙蔭蓋",
    "T13n0397_027:0186b01": "集名。眾生根等無上中下，純是一乘無大小",
    "T13n0397_027:0186b02": "名。佛土無有淨穢之名，亦無三寶差別之",
    "T13n0397_027:0186b03": "稱。不聞飢渴飲食之聲，及我我所遮護之名，",
    "T13n0397_027:0186b04": "無諸魔網妄見集名。彼佛世界平坦廣大，一",
    "T13n0397_027:0186b05": "日月照周匝六十億百千那由他由延，是希",
    "T13n0397_027:0186b06": "有事是彼菩薩本願所致。其土平正猶如手",
    "T13n0397_027:0186b07": "掌，琉璃眾寶雜廁共成，其地柔軟猶如天",
    "T13n0397_027:0186b08": "衣，若有觸者受微妙樂。寶樹莊嚴行伍相當，",
    "T13n0397_027:0186b09": "寶繩連綿以界八道。所有諸華常自開敷，",
    "T13n0397_027:0186b10": "亦無石沙荊棘穢惡，所有諸山純以眾寶而",
    "T13n0397_027:0186b11": "挍飾之，人天無別法喜禪味以為飲食。其",
    "T13n0397_027:0186b12": "土無有王者之名，唯除普賢如來法王。彼佛",
    "T13n0397_027:0186b13": "世尊及諸菩薩，不以文字而有所說。彼諸菩",
    "T13n0397_027:0186b14": "薩唯修觀佛，諦視無厭，目不曾眴，即便能",
    "T13n0397_027:0186b15": "得念佛三昧悟無生忍，是故彼土名曰不眴。",
    "T13n0397_027:0186b16": "[0186b16] 「云何念佛？謂不觀色相、出生種性、過去淨業，",
    "T13n0397_027:0186b17": "是時心中不生自高。不觀現在陰界諸入、見",
    "T13n0397_027:0186b18": "聞覺知心意識等，無有戲論生住滅相，不",
    "T13n0397_027:0186b19": "取不捨不念不思。不觀思想及非思想，不分",
    "T13n0397_027:0186b20": "別想法想己想無一異想。境界功德內外中",
    "T13n0397_027:0186b21": "間，不起覺觀始終之念。不觀形貌威儀法式，",
    "T13n0397_027:0186b22": "不觀戒定智慧解脫解脫知見、十力無畏、不",
    "T13n0397_027:0186b23": "共之法。[0186b23] 「正念佛者，不可思議，不造行不作",
    "T13n0397_027:0186b24": "想，無等等離思惟，無所念無思處，無陰入",
    "T13n0397_027:0186b25": "界、生住滅相，無有處所非無處所。非動非住，",
    "T13n0397_027:0186b26": "非色非識非想非受非行，於識不生識知，",
    "T13n0397_027:0186b27": "於地水火風不生識知。眼色、耳聲、鼻香、舌味、",
    "T13n0397_027:0186b28": "身觸、心法亦復如是。如是不緣一切境界，不",
    "T13n0397_027:0186b29": "生諸相我及我所，不起見聞覺知之想，究",
    "T13n0397_027:0186c01": "竟能到一切解脫。[0186c01] 「心心數法滅不相續，淨諸",
    "T13n0397_027:0186c02": "憶想非憶想等，善除愛恚滅因緣相，此彼中",
    "T13n0397_027:0186c03": "間悉斷無餘。是法清淨無文字故，法無歡喜",
    "T13n0397_027:0186c04": "不動轉故，法無有苦不味著故，法無燋熱本",
    "T13n0397_027:0186c05": "寂滅故，法無解脫性捨離故，法無有身離",
    "T13n0397_027:0186c06": "色相故，法無受相無有我故，法無結縛寂無",
    "T13n0397_027:0186c07": "相故，法相無為無所作故，法無言教無識知",
    "T13n0397_027:0186c08": "故，法無始終無取捨故，法無安止無處所故，",
    "T13n0397_027:0186c09": "法無有作離受者故，法無有滅本無生故。",
    "T13n0397_027:0186c10": "[0186c10] 「心數思惟所緣住法，不取其相不生分別，不",
    "T13n0397_027:0186c11": "受不著不然不滅不生不出。法性平等猶如",
    "T13n0397_027:0186c12": "虛空，過於眼色、耳聲、鼻香、舌味、身觸、心法，是",
    "T13n0397_027:0186c13": "名菩薩念佛三昧。菩薩得是念佛三昧，一切",
    "T13n0397_027:0186c14": "法中得自在智陀羅尼門，聞佛所說悉能受",
    "T13n0397_027:0186c15": "持終不忘失，亦得曉了一切眾生言辭音聲",
    "T13n0397_027:0186c16": "無礙辯才。[0186c16] 「舍利弗！彼普賢如來，不如此土",
    "T13n0397_027:0186c17": "以二因緣演說正見，所謂從他聞聲內正憶",
    "T13n0397_027:0186c18": "念。彼諸菩薩當見佛時，尋能分別諸深妙義，",
    "T13n0397_027:0186c19": "具足成就六波羅蜜。何以故？若不取色相即",
    "T13n0397_027:0186c20": "是具足檀波羅蜜，若除色相即是具足尸波",
    "T13n0397_027:0186c21": "羅蜜，若觀色盡即是具足羼提波羅蜜，若見",
    "T13n0397_027:0186c22": "色寂滅即是具足毘梨耶波羅蜜，若不行色",
    "T13n0397_027:0186c23": "相即是具足禪波羅蜜，若不戲論色相即是",
    "T13n0397_027:0186c24": "具足般若波羅蜜，是諸菩薩即觀佛時，尋具",
    "T13n0397_027:0186c25": "如是六波羅蜜得無生忍。[0186c25] 「舍利弗！諸佛世界",
    "T13n0397_027:0186c26": "嚴淨微妙，少有如彼普賢如來不眴世界。」",
    "T13n0397_027:0186c27": "[0186c27] 時舍利弗語無盡意：「唯，善男子！快哉仁者！",
    "T13n0397_027:0186c28": "汝等大士得在彼土見普賢佛，獲無量利。」[0186c28] 時",
    "T13n0397_027:0186c29": "無盡意語舍利弗：「大德今者頗欲得見不眴",
    "T13n0397_027:0187a01": "世界普賢世尊及大眾不？」[0187a01] 舍利弗言：「唯然欲",
    "T13n0397_027:0187a02": "見，令此大眾增長善根。」[0187a02] 時，無盡意即入菩",
    "T13n0397_027:0187a03": "薩示現一切佛土三昧，入三昧已令此大眾",
    "T13n0397_027:0187a04": "及舍利弗，尋見彼土普賢如來及其大會。見",
    "T13n0397_027:0187a05": "是事已即從座起，合掌遙禮彼佛大眾。此",
    "T13n0397_027:0187a06": "會大眾以佛、世尊及無盡意神通道力，得微",
    "T13n0397_027:0187a07": "妙華世所希有，其華色香未曾見聞，自然滿",
    "T13n0397_027:0187a08": "掬遙散東方，以用供養普賢如來；華尋遍至",
    "T13n0397_027:0187a09": "彼佛世界普賢如來及其大眾。[0187a09] 彼諸菩薩見",
    "T13n0397_027:0187a10": "是華已，白佛言：「世尊！是華嚴麗世所希有，",
    "T13n0397_027:0187a11": "為從何處而來至此？」[0187a11] 彼佛答言：「是無盡意在",
    "T13n0397_027:0187a12": "娑婆世界，是中亦有十方世界諸來菩薩，而",
    "T13n0397_027:0187a13": "共聚集能仁佛所，供養恭敬尊重讚歎，聽佛",
    "T13n0397_027:0187a14": "世尊說大集經，是其大眾所散之華。」[0187a14] 彼諸菩",
    "T13n0397_027:0187a15": "薩復白佛言：「其佛世界在何方面，去是遠近？」",
    "T13n0397_027:0187a16": "[0187a16] 彼佛答言：「諸善男子！在此西方去是佛土",
    "T13n0397_027:0187a17": "十恒河沙世界微塵等國，彼有世界名曰娑",
    "T13n0397_027:0187a18": "婆。」[0187a18] 諸菩薩言：「願樂欲見釋迦文佛及其大眾。」",
    "T13n0397_027:0187a19": "[0187a19] 爾時，普賢如來尋放大光，其明徹照此佛世",
    "T13n0397_027:0187a20": "界。彼諸大眾因佛光明，悉得遙見娑婆世界",
    "T13n0397_027:0187a21": "釋迦文佛及諸大眾。見已，歡喜合掌恭敬作",
    "T13n0397_027:0187a22": "如是言：「希有世尊！其土菩薩一切大眾，從",
    "T13n0397_027:0187a23": "何所來而作此集，遍滿其界間無空處？」[0187a23] 彼佛",
    "T13n0397_027:0187a24": "答言：「諸善男子！其諸大眾悉從十方無量世",
    "T13n0397_027:0187a25": "界而來集會，諮啟聽受甚深妙法。」",
    "T13n0397_027:0187a26": "[0187a26] 時舍利弗問無盡意：「誰字仁者為無盡意？」[0187a26] 無",
    "T13n0397_027:0187a27": "盡意言：「唯，舍利弗！一切諸法因緣果報名無",
    "T13n0397_027:0187a28": "盡意。所以者何？一切諸法不可盡故。」[0187a28] 舍利",
    "T13n0397_027:0187a29": "弗言：「唯，善男子！願仁當說無盡法門。」[0187a29] 無盡",
    "T13n0397_027:0187b01": "意言：「唯，舍利弗！初發無上菩提心時已不可",
    "T13n0397_027:0187b02": "盡。所以者何？發菩提心不離煩惱故，發心",
    "T13n0397_027:0187b03": "相續不悕餘乘故，發心堅固不參外論故，",
    "T13n0397_027:0187b04": "發心不壞魔不沮故，發心恒順善根增長故，",
    "T13n0397_027:0187b05": "發心至常有為法無常故，發心不動一切諸",
    "T13n0397_027:0187b06": "佛安慰護助故，發心勝妙離衰損故，發心安",
    "T13n0397_027:0187b07": "止不戲論故，發心無喻無相似故，發心金剛",
    "T13n0397_027:0187b08": "壞諸法故，發心無盡無量功德悉成就故，發",
    "T13n0397_027:0187b09": "心平等利眾生故，發心普覆無別異故，發心",
    "T13n0397_027:0187b10": "鮮明性常淨故，發心無垢智慧明了故，發心",
    "T13n0397_027:0187b11": "善解不離畢竟故，發心廣快慈如虛空故，發",
    "T13n0397_027:0187b12": "心曠大悉能容受諸眾生故，發心無礙智慧",
    "T13n0397_027:0187b13": "通達故，發心遍至大悲不斷故，發心不斷善",
    "T13n0397_027:0187b14": "解立願故，發心為歸諸佛所讚故，發心殊勝",
    "T13n0397_027:0187b15": "二乘宗仰故，發心深遠一切眾生所不知故，",
    "T13n0397_027:0187b16": "發心不敗不破佛法故，發心安隱善與眾生",
    "T13n0397_027:0187b17": "諸快樂故，發心莊嚴一切功德悉成就故，發",
    "T13n0397_027:0187b18": "心善察智慧成就故。發心增長隨意施與故，",
    "T13n0397_027:0187b19": "發心如願戒清淨故，發菩提心普及怨親具",
    "T13n0397_027:0187b20": "忍辱故，發心難壞具精進故，發心寂滅具禪",
    "T13n0397_027:0187b21": "定故，發心無毀具智慧故，發心無願增長大",
    "T13n0397_027:0187b22": "慈故，發菩提心住根堅牢增長大悲故，發心",
    "T13n0397_027:0187b23": "和悅增長大喜故，發心不動增長大捨故，發",
    "T13n0397_027:0187b24": "心任重諸佛所受故，發心不絕三寶不斷故。",
    "T13n0397_027:0187b25": "唯，舍利弗！菩薩如是為一切智發菩提心，豈",
    "T13n0397_027:0187b26": "可盡耶？」[0187b26] 舍利弗言：「唯，善男子！譬如虛空不",
    "T13n0397_027:0187b27": "可窮盡，為一切智發菩提心，不可得盡亦",
    "T13n0397_027:0187b28": "復如是。」[0187b28] 無盡意言：「唯，舍利弗！佛戒無盡，因",
    "T13n0397_027:0187b29": "戒發心故不可盡。佛定無盡，因定發心故不",
    "T13n0397_027:0187c01": "可盡。佛慧無盡，因慧發心故不可盡。佛解",
    "T13n0397_027:0187c02": "脫無盡，因解脫發心故不可盡。佛解脫知見",
    "T13n0397_027:0187c03": "無盡，因解脫知見發心故不可盡。[0187c03] 「唯，舍利弗！",
    "T13n0397_027:0187c04": "如來戒、定、智慧、解脫，解脫知見其性無盡，因",
    "T13n0397_027:0187c05": "是五眾發菩提心，豈可盡耶？如來十力、四無",
    "T13n0397_027:0187c06": "所畏、十八不共法無盡，因如是等故發菩提",
    "T13n0397_027:0187c07": "心，是故無盡。[0187c07] 「唯，舍利弗！舉要言之，一切如",
    "T13n0397_027:0187c08": "來悉皆無盡，因是發心故不可盡，三寶不斷",
    "T13n0397_027:0187c09": "故無有盡，眾生性無盡故無盡，如實智無",
    "T13n0397_027:0187c10": "盡故無盡，隨諸眾生無量心行智無盡故無",
    "T13n0397_027:0187c11": "盡，迴向無上無盡故無盡，教化眾生無盡故",
    "T13n0397_027:0187c12": "無盡，無盡智無生故無盡，離性無生故無盡，",
    "T13n0397_027:0187c13": "知一切法本性無盡故無盡。唯，舍利弗！是名",
    "T13n0397_027:0187c14": "菩薩發菩提心不可盡也。",
    "T13n0397_027:0187c15": "[0187c15] 「復次，舍利弗！是菩薩心清淨無盡。心清淨者",
    "T13n0397_027:0187c16": "不作諂故，不作諂者無姦詐故，無姦詐者",
    "T13n0397_027:0187c17": "善分別故，善分別者無邪命故，無邪命者心",
    "T13n0397_027:0187c18": "清白故，心清白者常正一故，常正一者性殊",
    "T13n0397_027:0187c19": "勝故，性殊勝者無輕毀故，無輕毀者滅諸曲",
    "T13n0397_027:0187c20": "故，滅諸曲者心質直故，心質直者入平正故，",
    "T13n0397_027:0187c21": "入平正者心堅實故，心堅實者不可壞故，不",
    "T13n0397_027:0187c22": "可壞者性牢固故，性牢固者不可動故，不可",
    "T13n0397_027:0187c23": "動者無所依故，無所依者除我心故，除我心",
    "T13n0397_027:0187c24": "者無伴等故，無伴等者息呰蔑故，息呰蔑者",
    "T13n0397_027:0187c25": "作善業故，作善業者無呵責故，無呵責者",
    "T13n0397_027:0187c26": "消過失故，消過失者不熱惱故，不熱惱者性",
    "T13n0397_027:0187c27": "真實故，性真實者無虛誑故，無虛誑者如說",
    "T13n0397_027:0187c28": "行故，如說行者能善作故，能善作者無瑕疵",
    "T13n0397_027:0187c29": "故，無瑕疵者不錯謬故，不錯謬者無所滯故，",
    "T13n0397_027:0188a01": "無所滯者不退轉故，不退轉者觀眾生故，觀",
    "T13n0397_027:0188a02": "眾生者大悲根深故，大悲根深者善化眾生",
    "T13n0397_027:0188a03": "不疲惓故，善化眾生不疲惓者不求己樂故，",
    "T13n0397_027:0188a04": "不求己樂者不貪利養故，不貪利養者不染",
    "T13n0397_027:0188a05": "愛故，不染愛者緣諸法故，緣諸法者觀羸劣",
    "T13n0397_027:0188a06": "故，觀羸劣者見眾生故，見眾生者常擁護故，",
    "T13n0397_027:0188a07": "常擁護者為歸依故，為歸依者無垢累故，無",
    "T13n0397_027:0188a08": "垢累者善觀察故，善觀察者無譏論故，無譏",
    "T13n0397_027:0188a09": "論者心純善故，心純善者不動搖故，不動",
    "T13n0397_027:0188a10": "搖者善清淨故，善清淨者常精進故，常精進",
    "T13n0397_027:0188a11": "者內清淨故，內清淨者常鮮明故，常鮮明",
    "T13n0397_027:0188a12": "者無垢染故。[0188a12] 「唯，舍利弗！其淨心者能斷慳惜，",
    "T13n0397_027:0188a13": "亦化他人令斷慳惜。其淨心者能斷破戒，亦",
    "T13n0397_027:0188a14": "化他人令斷破戒。其淨心者能斷瞋恚，亦化",
    "T13n0397_027:0188a15": "他人令斷瞋恚。其淨心者能斷懈怠，亦化他",
    "T13n0397_027:0188a16": "人令斷懈怠。其淨心者能斷亂心，亦化他人",
    "T13n0397_027:0188a17": "令斷亂心。其淨心者能斷愚癡，亦化他人令",
    "T13n0397_027:0188a18": "斷愚癡。舍利弗！淨心如是能斷一切諸不善",
    "T13n0397_027:0188a19": "法，安諸眾生於善法中，是故名曰菩薩淨心",
    "T13n0397_027:0188a20": "不可得盡。",
    "T13n0397_027:0188a21": "[0188a21] 「復次，舍利弗！菩薩摩訶薩心行清淨亦不可",
    "T13n0397_027:0188a22": "盡。何以故？菩薩行施時，一切皆見捨諸所",
    "T13n0397_027:0188a23": "有。菩薩行戒亦不可盡，一切皆見持諸禁戒",
    "T13n0397_027:0188a24": "頭陀正行威儀無犯。菩薩行忍亦不可盡，一",
    "T13n0397_027:0188a25": "切皆見於諸眾生心無恚礙。菩薩行進亦不",
    "T13n0397_027:0188a26": "可盡，一切皆見於諸善法精勤修集。菩薩",
    "T13n0397_027:0188a27": "行禪亦不可盡，一切皆見於諸禪定無有錯",
    "T13n0397_027:0188a28": "亂。菩薩行慧亦不可盡，一切皆見修習多聞。",
    "T13n0397_027:0188a29": "是名菩薩行施、行戒、行忍、行進、行禪、行慧。菩",
    "T13n0397_027:0188b01": "薩修行慈悲喜捨亦不可盡，一切皆見利益",
    "T13n0397_027:0188b02": "拔苦、歡喜踊躍、善斷愛恚，是名菩薩慈悲喜",
    "T13n0397_027:0188b03": "捨。[0188b03] 「菩薩所行三業清淨，離身三惡及口四過，",
    "T13n0397_027:0188b04": "心離三惡，所謂貪欲、瞋恚、邪見。菩薩修學多",
    "T13n0397_027:0188b05": "聞無盡，不&#x608B;惜故；菩薩修行無&#x608B;惜者，集一",
    "T13n0397_027:0188b06": "切智故；菩薩修集一切智者，勸餘菩薩發道",
    "T13n0397_027:0188b07": "心故；勸餘菩薩發道心者，修行安止於善根",
    "T13n0397_027:0188b08": "故；修行安止於善根者，願向無上菩提道故；",
    "T13n0397_027:0188b09": "願於無上菩提道者，攝取一切諸佛法故；攝",
    "T13n0397_027:0188b10": "取一切諸佛法者，四事攝取故；菩薩修行四",
    "T13n0397_027:0188b11": "事攝者，懺悔諸罪故；菩薩修行悔過法者，發",
    "T13n0397_027:0188b12": "露諸惡故；菩薩修行發露諸惡者，迴向一切",
    "T13n0397_027:0188b13": "諸功德故；菩薩迴向諸功德者，積聚無量諸",
    "T13n0397_027:0188b14": "珍寶故；積聚無量諸珍寶者，勸請諸佛故；勸",
    "T13n0397_027:0188b15": "請諸佛者，攝取諸法故；攝取諸法者，行大士",
    "T13n0397_027:0188b16": "法故；行大士法者，能為眾生作重任故；為諸",
    "T13n0397_027:0188b17": "眾生作重任者，不捨堅牢諸莊嚴故；不捨堅",
    "T13n0397_027:0188b18": "牢諸莊嚴者，成就眾生一切善事故。",
    "T13n0397_027:0188b19": "[0188b19] 「復次，舍利弗！菩薩摩訶薩有四行無盡。何等",
    "T13n0397_027:0188b20": "為四？菩薩心行無盡、法施無盡、教化無盡、",
    "T13n0397_027:0188b21": "善根無盡，是為菩薩四行無盡。[0188b21] 「菩薩復有四",
    "T13n0397_027:0188b22": "行無盡。何等為四？樂在空閑攝持威儀無有",
    "T13n0397_027:0188b23": "厭足、常樂聚集無量功德而無厭足、多求學",
    "T13n0397_027:0188b24": "問廣知諸義而無厭足、常願無上菩提智慧",
    "T13n0397_027:0188b25": "而無厭足，是名菩薩四行無盡。[0188b25] 「菩薩復有四",
    "T13n0397_027:0188b26": "行無盡。何等為四？覺校計無盡、覺稱量無盡、",
    "T13n0397_027:0188b27": "覺思惟無盡、覺觀法無盡，是為菩薩四行無",
    "T13n0397_027:0188b28": "盡。[0188b28] 「菩薩復有四行無盡。何等為四？覺垢因無",
    "T13n0397_027:0188b29": "盡、覺白法無盡、呵諸煩惱無盡、讚歎白法無",
    "T13n0397_027:0188c01": "盡，是名菩薩四行無盡。[0188c01] 「菩薩復有四行無盡。",
    "T13n0397_027:0188c02": "何等為四？觀諸陰盡無盡、觀諸界盡無盡、",
    "T13n0397_027:0188c03": "觀諸入盡無盡、觀因緣盡無盡，是名菩薩",
    "T13n0397_027:0188c04": "四行無盡。[0188c04] 「菩薩復有四行無盡。何等為四？",
    "T13n0397_027:0188c05": "說無常行無盡、說苦行無盡、說無我行無盡、",
    "T13n0397_027:0188c06": "說寂滅涅槃無盡，是名菩薩四行無盡。[0188c06] 「舉要",
    "T13n0397_027:0188c07": "言之，菩薩所行一切無盡，向一切智、尊一",
    "T13n0397_027:0188c08": "切智、仰一切智，一切智無盡，以是因緣菩",
    "T13n0397_027:0188c09": "薩所行悉皆無盡，是名菩薩心行無盡。",
    "T13n0397_027:0188c10": "[0188c10] 「復次，舍利弗！是菩薩心畢竟無盡。何以故？",
    "T13n0397_027:0188c11": "其所思惟乃至一念，常緣菩提心不疲惓，專",
    "T13n0397_027:0188c12": "趣諸地過生死故；畢竟增長，到彼岸故；畢竟",
    "T13n0397_027:0188c13": "本行，轉勝增上故；畢竟離負，攝勝法故；畢竟",
    "T13n0397_027:0188c14": "無等，具足一切諸佛法故；畢竟所緣，增長善",
    "T13n0397_027:0188c15": "法故；畢竟能到，過心行處故；畢竟莊嚴，無疲",
    "T13n0397_027:0188c16": "厭故；畢竟修行，吉祥菩提種種苦行悉成就",
    "T13n0397_027:0188c17": "故；畢竟不望，不求己樂故；畢竟隨順，無諸惡",
    "T13n0397_027:0188c18": "故；畢竟調伏，住聖法故；畢竟不雜，離煩惱故；",
    "T13n0397_027:0188c19": "畢竟難施，不&#x608B;頭目故；畢竟難戒，擁護犯禁",
    "T13n0397_027:0188c20": "故；畢竟難忍，忍無力勢諸過惡故；畢竟難進，",
    "T13n0397_027:0188c21": "專修苦行捨二乘故；畢竟難定，心不味著諸",
    "T13n0397_027:0188c22": "禪定故；畢竟難慧，不著一切諸善根故；發行",
    "T13n0397_027:0188c23": "能到，一切善事悉成就故；畢竟遠離憍慢、增",
    "T13n0397_027:0188c24": "上慢、勝慢、我慢、下慢、憍慢、邪慢，善分別故；畢",
    "T13n0397_027:0188c25": "竟能捨，施諸眾生不求報故；畢竟不驚，觀深",
    "T13n0397_027:0188c26": "佛法故；畢竟增進，不停滯故；畢竟無盡，常精",
    "T13n0397_027:0188c27": "進故；畢竟不誑，必為眾生作重擔故。[0188c27] 「又畢",
    "T13n0397_027:0188c28": "竟者，調柔眾生，慈覆利益諸賢善人。悲心",
    "T13n0397_027:0188c29": "救拔諸行惡者，恭敬尊長，護無護者，歸無",
    "T13n0397_027:0189a01": "歸者，照無照者，依無依者，伴無伴者，直諸",
    "T13n0397_027:0189a02": "曲者，善不善者，無姦姦者，淨邪命者，恩於",
    "T13n0397_027:0189a03": "恩者及無恩者、不知恩者，利不利者，實虛謗",
    "T13n0397_027:0189a04": "者，不憍憍者，不毀作者，軟語教呵。[0189a04] 「諸作",
    "T13n0397_027:0189a05": "惡者、護邪行者，見行方便不以為過。於諸",
    "T13n0397_027:0189a06": "受者等心恭敬，於餘菩薩常行誘導，以柔軟",
    "T13n0397_027:0189a07": "語而演教誨。樂在空處修行善法，離諸利養",
    "T13n0397_027:0189a08": "不惜身命。無有邪念，心寂滅故；言無邪諂，",
    "T13n0397_027:0189a09": "攝口過故；不以邪業而求利益，其心少欲常",
    "T13n0397_027:0189a10": "知足故；心調柔和，無垢穢故；迴在生死，具善",
    "T13n0397_027:0189a11": "根故；能忍諸苦，為眾生故。是為大士一切畢",
    "T13n0397_027:0189a12": "竟而不可盡。是菩薩心，生死煩惱永不能",
    "T13n0397_027:0189a13": "壞。何以故？是心增長諸功德故，含受一切",
    "T13n0397_027:0189a14": "諸眾生故，成就無盡妙智慧故。大德！是名",
    "T13n0397_027:0189a15": "菩薩摩訶薩畢竟無盡。」◎",
    "T13n0397_027:0189a16": "[0189a16] ◎爾時，舍利弗語無盡意菩薩摩訶薩言：「唯，",
    "T13n0397_027:0189a17": "善男子！頗復更有無盡法不？」[0189a17] 無盡意言：「有。",
    "T13n0397_027:0189a18": "菩薩修行檀波羅蜜不可窮盡。何以故？菩",
    "T13n0397_027:0189a19": "薩摩訶薩行施無量，所謂須食與食，具足命",
    "T13n0397_027:0189a20": "辯色力樂故；須飲與飲，離渴愛故；須衣與衣，",
    "T13n0397_027:0189a21": "具清淨色除無慚愧故；須乘與乘，得一切樂",
    "T13n0397_027:0189a22": "具神通故；須燈與燈，具足佛眼清淨故；須音",
    "T13n0397_027:0189a23": "樂者施與音樂，具足天耳清徹故；須香與香，",
    "T13n0397_027:0189a24": "身出具足微妙香故；須鬘與鬘，具陀羅尼七",
    "T13n0397_027:0189a25": "覺華故；須塗香末香悉施與之，具戒定慧熏",
    "T13n0397_027:0189a26": "塗身故；須種種味隨意與之，味相成就故；",
    "T13n0397_027:0189a27": "無依止者施與依止，能為眾生具足救護為",
    "T13n0397_027:0189a28": "歸依故；須敷具者悉施與之，具足究竟斷除",
    "T13n0397_027:0189a29": "陰蓋，成就梵天賢聖諸佛妙床座故；須座與",
    "T13n0397_027:0189b01": "座，具足三千大千世界以為道場，金剛座處",
    "T13n0397_027:0189b02": "悉成就故；隨其所須悉能與之，成就菩提諸",
    "T13n0397_027:0189b03": "所須故；隨病施藥得無老死，甘露法藥悉成",
    "T13n0397_027:0189b04": "就故；須僕使者皆給與之，自在智慧得具足",
    "T13n0397_027:0189b05": "故；若以金銀、琉璃、頗梨、真珠、珂貝、璧玉、珊瑚",
    "T13n0397_027:0189b06": "種種諸珍用惠施者，具足大人三十二相故；",
    "T13n0397_027:0189b07": "能以種種瓔珞施者，具足八十隨形好故。[0189b07] 「若",
    "T13n0397_027:0189b08": "以象馬車乘施者，具足大乘故；若持園林以",
    "T13n0397_027:0189b09": "布施者，具諸禪支故；若持妻子以布施者，",
    "T13n0397_027:0189b10": "具足無上道法愛故；若以倉庫穀財施者，具",
    "T13n0397_027:0189b11": "足諸善法寶藏故；以閻浮提若四天下隨意",
    "T13n0397_027:0189b12": "施者，具足法王得自在故；以諸樂具持用施",
    "T13n0397_027:0189b13": "者，具足無量法樂樂故；若持&#x811A;足以布施者，",
    "T13n0397_027:0189b14": "法足具成進至道場故；若以手施，具足法手",
    "T13n0397_027:0189b15": "安撫眾生令得樂故；若以耳鼻用施與者，具",
    "T13n0397_027:0189b16": "足諸根悉通利故；若以眼目持用施者，為欲",
    "T13n0397_027:0189b17": "具足無礙法眼故；若以頭施，於三界中具足",
    "T13n0397_027:0189b18": "殊勝一切智慧故；若以血肉持用施者，諸不",
    "T13n0397_027:0189b19": "堅牢具堅牢故；若以髓腦持用施者，具金剛",
    "T13n0397_027:0189b20": "身得不壞故。[0189b20] 「菩薩不以邪命求財而行布施，",
    "T13n0397_027:0189b21": "不逼眾生強求他物轉以施人，無恐怖施，無",
    "T13n0397_027:0189b22": "羞恥施，無慳惜施。如其所許無損減施，無不",
    "T13n0397_027:0189b23": "愛施，畢竟常施，無不畢竟施，無諛諂施，無姦",
    "T13n0397_027:0189b24": "詐施，不疑業報施，無邪命施，無愚癡施，無不",
    "T13n0397_027:0189b25": "信施，無不解施，無疲難施，無依著施，無選",
    "T13n0397_027:0189b26": "擇施，無異相施，不求受者施。[0189b26] 「無有眾生不堪",
    "T13n0397_027:0189b27": "受者，持戒犯戒無增減施。於受者所不望報",
    "T13n0397_027:0189b28": "施，不求名施，不毀譽施，無慢非慢施，無熱",
    "T13n0397_027:0189b29": "惱施，不悔心施，不自讚施，無雜穢施，不望",
    "T13n0397_027:0189c01": "業報施，無定處施，無有瞋怒垢愛等施。[0189c01] 「有來",
    "T13n0397_027:0189c02": "乞者不惱害施，無輕易施，不[卑*頁]面施，不撩",
    "T13n0397_027:0189c03": "擲施，無不故施，無手不與施，無不常施，無",
    "T13n0397_027:0189c04": "斷絕施，無嫉慢施，無齊限施，如其所許不",
    "T13n0397_027:0189c05": "貿易施，無有堪任不堪任施，無非福田施，",
    "T13n0397_027:0189c06": "不輕少施，不讚多施，無衰耗施，不求後生",
    "T13n0397_027:0189c07": "施，不求自在得財寶施，不求釋梵護世天王",
    "T13n0397_027:0189c08": "轉輪聖王諸果報施，不願聲聞緣覺乘施，不",
    "T13n0397_027:0189c09": "求王子得自在施，不為一世故施，無厭足施，",
    "T13n0397_027:0189c10": "無不迴向一切智施，無不淨施，無不時施，",
    "T13n0397_027:0189c11": "無刀毒施，無惱眾生施。[0189c11] 「菩薩行施，不為智",
    "T13n0397_027:0189c12": "者之所輕笑。何以故？觀空寂行施，是故無",
    "T13n0397_027:0189c13": "盡。無作所熏施，是故無盡。出三有相施，",
    "T13n0397_027:0189c14": "是故無盡。不取處施，是故無盡。為解脫果，",
    "T13n0397_027:0189c15": "是施無盡。為伏眾魔，是施無盡。為斷結愛，",
    "T13n0397_027:0189c16": "是施無盡。為增上施，是故無盡。善分別施，",
    "T13n0397_027:0189c17": "是故無盡。助菩提施，是故無盡。正迴向施，是",
    "T13n0397_027:0189c18": "故無盡。莊嚴道場解脫果施，是故無盡。是施",
    "T13n0397_027:0189c19": "無邊，是故無盡。是施無壞，是故無盡。是施不",
    "T13n0397_027:0189c20": "斷，是故無盡。是施廣大，是故無盡。是施無住，",
    "T13n0397_027:0189c21": "是故無盡。是施無伏，是故無盡。無等等施，是",
    "T13n0397_027:0189c22": "故無盡。是施進趣一切種智，是故無盡。[0189c22] 「唯，舍",
    "T13n0397_027:0189c23": "利弗！是名菩薩修行布施而不可盡。」",
    "T13n0397_027:0189c24": "[0189c24] 爾時，舍利弗語無盡意言：「善哉，善哉！唯，善男",
    "T13n0397_027:0189c25": "子！仁已快說菩薩摩訶薩修行檀波羅蜜而",
    "T13n0397_027:0189c26": "不可盡，唯願仁者當說菩薩尸波羅蜜，如諸",
    "T13n0397_027:0189c27": "菩薩所得無盡尸波羅蜜。」[0189c27] 無盡意言：「唯，舍",
    "T13n0397_027:0189c28": "利弗！菩薩戒眾六十七事清淨修治亦不可",
    "T13n0397_027:0189c29": "盡。何等六十七？於諸眾生不起惱害，於他",
    "T13n0397_027:0190a01": "財物不生竊盜，於他婦女中不生邪視，於",
    "T13n0397_027:0190a02": "諸眾生無有欺誑。初不兩舌於自眷屬，知止",
    "T13n0397_027:0190a03": "足故；無有惡口，忍&#x9E81;穬故；無有綺語，常善",
    "T13n0397_027:0190a04": "說故；於他樂事，不貪嫉故；初無瞋恚，忍惡言",
    "T13n0397_027:0190a05": "故；正見不邪，賤餘道故；深信於佛，心不濁故；",
    "T13n0397_027:0190a06": "信順於法，善觀法故；信敬於僧，尊重聖眾故；",
    "T13n0397_027:0190a07": "五體投地，志念佛故；五體投地，思惟法故；",
    "T13n0397_027:0190a08": "五體投地，宗敬僧故；堅持禁戒一切無犯",
    "T13n0397_027:0190a09": "乃至小禁，不放捨故；持不缺戒，不依餘乘故；",
    "T13n0397_027:0190a10": "持不穿戒，離惡處生故；持不荒戒，不雜諸結",
    "T13n0397_027:0190a11": "故；持不污戒，專長白法故；持甚深戒，隨意",
    "T13n0397_027:0190a12": "迴向得自在故；持讚歎戒，智者不呵故；持純",
    "T13n0397_027:0190a13": "善戒，正念知故；持不呵戒，一切戒不散故；持",
    "T13n0397_027:0190a14": "善堅戒，防護諸根故；持名聞戒，諸佛所念故；",
    "T13n0397_027:0190a15": "持知足戒，無不厭故。持少欲戒，斷貪惜故；",
    "T13n0397_027:0190a16": "持性淨戒，身心寂滅故；持阿蘭若戒，離憒&#x9599;",
    "T13n0397_027:0190a17": "故；持聖種戒，不求他意故；持威儀戒一切善",
    "T13n0397_027:0190a18": "根，得自在故；持如說戒，人天歡喜故。持慈",
    "T13n0397_027:0190a19": "心，戒護眾生故；持悲心戒，能忍諸苦故；持喜",
    "T13n0397_027:0190a20": "心戒，心不懈怠故；持捨心戒，離愛恚故。持",
    "T13n0397_027:0190a21": "自省戒，心善分別故；持不求短缺，戒護他心",
    "T13n0397_027:0190a22": "故；持善攝戒，善守護故。持惠施戒，教化眾生",
    "T13n0397_027:0190a23": "故；持忍辱戒心，無恚礙故；持精進戒，不退還",
    "T13n0397_027:0190a24": "故；持禪定戒，長諸禪支故；持智慧戒，多聞",
    "T13n0397_027:0190a25": "善根無厭足故。持多聞戒，博學堅牢故；持親",
    "T13n0397_027:0190a26": "近善知識戒，助成菩提故；持遠離惡知識戒，",
    "T13n0397_027:0190a27": "遠離惡道故。持不惜身戒，觀無常想故；持",
    "T13n0397_027:0190a28": "不惜命戒，勤行善根故；持不悔戒，心清淨故；",
    "T13n0397_027:0190a29": "持不邪命戒，心行清淨故；持不焦戒，畢竟清",
    "T13n0397_027:0190b01": "淨故；持不燒戒，修善行業故；持無慢戒，心",
    "T13n0397_027:0190b02": "下不憍故；持不掉戒，遠離諸欲故；持不高",
    "T13n0397_027:0190b03": "戒，心平直故；持柔和戒，心無抵突故；持調",
    "T13n0397_027:0190b04": "伏戒，無惱害故；持寂滅戒，心無垢穢故；持",
    "T13n0397_027:0190b05": "順語戒，如說行故；持化眾生戒，不離攝法故；",
    "T13n0397_027:0190b06": "持護正法戒，不違如實故。持如願成就戒，於",
    "T13n0397_027:0190b07": "諸眾生心平等故；持親近佛戒，願求如來無",
    "T13n0397_027:0190b08": "上戒故；持入佛三昧戒，具足一切諸佛法故。",
    "T13n0397_027:0190b09": "舍利弗！是名菩薩六十七事淨治戒，眾而",
    "T13n0397_027:0190b10": "不可盡。",
    "T13n0397_027:0190b11": "[0190b11] 「又，舍利弗！菩薩無盡清淨戒中無有倚著，",
    "T13n0397_027:0190b12": "所謂破我人、眾生、壽命、養育、士夫、色、受、想、行",
    "T13n0397_027:0190b13": "識、地、水、火、風。是淨戒中無眼色相、耳聲、鼻香、",
    "T13n0397_027:0190b14": "舌味、身觸、意法等相，亦無身心。是戒定相，一",
    "T13n0397_027:0190b15": "向不共故；是戒分別相，方便緣一切法故；是",
    "T13n0397_027:0190b16": "戒空相，得無相際不雜三界故，是戒不作，無",
    "T13n0397_027:0190b17": "生忍故。是淨戒中無有已作今作當作，是清",
    "T13n0397_027:0190b18": "淨戒過去不滅、未來不來、現在不住。[0190b18] 「又，舍利",
    "T13n0397_027:0190b19": "弗！是淨戒中心淨無垢，識不止住、思不親近，",
    "T13n0397_027:0190b20": "是清淨戒，不依欲界、不近色界、不住無色界；",
    "T13n0397_027:0190b21": "是清淨戒，捨離欲塵、除瞋恚礙、滅無明障；是",
    "T13n0397_027:0190b22": "清淨戒，不斷不常、不逆因緣；是清淨戒無有",
    "T13n0397_027:0190b23": "我相，捨我所相不住身見；是清淨戒不取假",
    "T13n0397_027:0190b24": "名，不住色相不雜名色；是清淨戒不繫於因，",
    "T13n0397_027:0190b25": "不起諸見不住疑悔；是清淨戒，不住貪瞋癡、",
    "T13n0397_027:0190b26": "不著善根；是清淨戒不惱不熱，寂滅離相。",
    "T13n0397_027:0190b27": "是清淨戒不斷佛種，求正法故；不斷法種，不",
    "T13n0397_027:0190b28": "分別法性故；不斷僧種，修無為故。",
    "T13n0397_027:0190b29": "[0190b29] 「舍利弗！持淨戒者相續不斷故不盡。所以者",
    "T13n0397_027:0190c01": "何？凡夫戒者在所受生是故有盡，人中十善",
    "T13n0397_027:0190c02": "盡故有盡，欲界諸天福報功德盡故有盡，色",
    "T13n0397_027:0190c03": "界諸天禪無量心盡故有盡，無色界天所入",
    "T13n0397_027:0190c04": "諸定盡故有盡，外道仙人所有諸戒退失神",
    "T13n0397_027:0190c05": "通盡故有盡，一切聲聞學無學戒入涅槃際",
    "T13n0397_027:0190c06": "盡故有盡，辟支佛戒無大悲心盡故有盡。舍",
    "T13n0397_027:0190c07": "利弗！菩薩淨戒皆無有盡。何以故？於是戒",
    "T13n0397_027:0190c08": "中出一切戒，如種無盡果亦無盡；是菩提種",
    "T13n0397_027:0190c09": "不可盡故，如來戒禁亦無有盡。以是故諸大",
    "T13n0397_027:0190c10": "士等所持諸戒，皆不可盡。舍利弗！是名菩薩",
    "T13n0397_027:0190c11": "修持淨戒而不可盡。」",
    "T13n0397_027:0190c12": "[0190c12] 爾時，舍利弗語無盡意言：「善哉，善哉！善男子！",
    "T13n0397_027:0190c13": "仁已快說菩薩尸波羅蜜而不可盡。唯願仁",
    "T13n0397_027:0190c14": "者，當說菩薩羼提波羅蜜，如諸菩薩所得",
    "T13n0397_027:0190c15": "無盡羼提波羅蜜。」[0190c15] 無盡意言：「唯，舍利弗！菩",
    "T13n0397_027:0190c16": "薩具三十二事，修行忍辱亦不可盡。何等三",
    "T13n0397_027:0190c17": "十二？斷諸結故當知是忍，不生害故當知是",
    "T13n0397_027:0190c18": "忍，無有纏故當知是忍，無有惱故當知是忍，",
    "T13n0397_027:0190c19": "無覆蔽故當知是忍，無有瞋故當知是忍，無",
    "T13n0397_027:0190c20": "忿諍故當知是忍，無&#x9B2A;訟故當知是忍，於諸",
    "T13n0397_027:0190c21": "塵界心不異故當知是忍，護自他故當知是",
    "T13n0397_027:0190c22": "忍，順菩提心故當知是忍，善思惟故當知是",
    "T13n0397_027:0190c23": "忍，無二想故當知是忍，識業報故當知是",
    "T13n0397_027:0190c24": "忍，莊嚴身故當知是忍，口演淨言故當知是",
    "T13n0397_027:0190c25": "忍，心清淨故當知是忍，心堅牢故當知是忍，",
    "T13n0397_027:0190c26": "言語自在故當知是忍，不憶想故當知是忍，",
    "T13n0397_027:0190c27": "善分別心故當知是忍，護他心故當知是忍，",
    "T13n0397_027:0190c28": "修梵世行故當知是忍，受人天報故當知是",
    "T13n0397_027:0190c29": "忍，身相勝故當知是忍，具妙梵音故當知是",
    "T13n0397_027:0191a01": "忍，除諸過患故當知是忍，斷諸荒穢故當知",
    "T13n0397_027:0191a02": "是忍，斷一切不善根故當知是忍，殺諸結賊",
    "T13n0397_027:0191a03": "故當知是忍，於惱害眾生得超越故當知是",
    "T13n0397_027:0191a04": "忍，具足一切佛法故當知是忍。舍利弗！是",
    "T13n0397_027:0191a05": "名菩薩三十二事修行忍辱而不可盡。",
    "T13n0397_027:0191a06": "[0191a06] 「舍利弗！云何為忍？若見罵者默受不報，善知",
    "T13n0397_027:0191a07": "音聲如響相故；見有呵責默而受之，善知身",
    "T13n0397_027:0191a08": "相如影像相故；見有瞋者心不懷恨，善知心",
    "T13n0397_027:0191a09": "法如幻相故。忿不報忿，心清淨故；聞有稱名，",
    "T13n0397_027:0191a10": "心不生愛不自高故；聞不稱名，心不生礙功",
    "T13n0397_027:0191a11": "德具足故；若遇榮利不生喜悅，善自調故；若",
    "T13n0397_027:0191a12": "遇衰耗不生罣礙，心寂滅故；見有稱者心不",
    "T13n0397_027:0191a13": "驚動，善知分別故；見有毀者心不縮沒，其心",
    "T13n0397_027:0191a14": "廣大故；見有譏者其心不下，善安住故；見有",
    "T13n0397_027:0191a15": "譽者其心不高，不傾動故；若遇樂事心不歡",
    "T13n0397_027:0191a16": "逸，觀有為法無常相故；若遇苦事心不疲惱，",
    "T13n0397_027:0191a17": "為眾生故；世法不染，不依止故；忍受諸苦，見",
    "T13n0397_027:0191a18": "危逼者以身伐故；忍節節支解，具足覺支",
    "T13n0397_027:0191a19": "故；眾苦加身悉能堪受，具佛身相故；忍他過",
    "T13n0397_027:0191a20": "患，善作業力故；示現燒熱修諸苦行，伏外道",
    "T13n0397_027:0191a21": "故；現入諸道，出過釋梵護世諸天故。是名菩",
    "T13n0397_027:0191a22": "薩之忍辱也。",
    "T13n0397_027:0191a23": "[0191a23] 「又，畢竟忍者無有諍訟。何以故？若見他罵我",
    "T13n0397_027:0191a24": "能忍者，如是忍者是觀二相非畢竟忍。若言",
    "T13n0397_027:0191a25": "誰罵我者，如是忍辱是法功德非畢竟忍。若",
    "T13n0397_027:0191a26": "罵眼耶，如是忍者是觀入相非畢竟忍。耳鼻",
    "T13n0397_027:0191a27": "舌身若罵意耶，如是忍者是觀諸入非畢竟",
    "T13n0397_027:0191a28": "忍。若無罵者，如是忍辱是觀無我非畢竟忍。",
    "T13n0397_027:0191a29": "若知假名，如是忍者是觀響相非畢竟忍。",
    "T13n0397_027:0191b01": "彼之與我二俱無常，如是忍者是觀無常非",
    "T13n0397_027:0191b02": "畢竟忍。彼是顛倒我無顛倒，如是忍者是",
    "T13n0397_027:0191b03": "觀高下非畢竟忍。彼不勤行我是勤行，如是",
    "T13n0397_027:0191b04": "忍者是觀勤懈非畢竟忍。彼住惡道我住善",
    "T13n0397_027:0191b05": "道，如是忍者是觀善惡非畢竟忍。[0191b05] 「我忍無",
    "T13n0397_027:0191b06": "常不忍有常，我能忍苦不受諸樂，我忍無",
    "T13n0397_027:0191b07": "我不忍有我，我忍不淨不忍於淨。如是忍",
    "T13n0397_027:0191b08": "者，是觀有對非畢竟忍。我忍於空不忍諸見，",
    "T13n0397_027:0191b09": "我忍無相不忍諸覺，我忍無願不忍於願，我",
    "T13n0397_027:0191b10": "忍無作，不忍於作。我忍結盡不忍結在，我",
    "T13n0397_027:0191b11": "忍於善不忍不善，我忍出世不忍在世，我忍",
    "T13n0397_027:0191b12": "無諍不忍於諍，我忍無漏不忍於漏，我忍白",
    "T13n0397_027:0191b13": "法不忍黑法，我忍寂滅不忍生死。如是忍者，",
    "T13n0397_027:0191b14": "是觀相對非畢竟忍。",
    "T13n0397_027:0191b15": "[0191b15] 「云何名為畢竟忍耶？若入空寂，不與諸見和",
    "T13n0397_027:0191b16": "合、不倚著空，是諸見等亦復皆空，如是忍者",
    "T13n0397_027:0191b17": "是無二相是畢竟忍。若入無相不與諸覺和",
    "T13n0397_027:0191b18": "合，不倚無相，是覺皆空，如是忍者是無二",
    "T13n0397_027:0191b19": "相是畢竟忍。若入無願不與願合，不倚無願，",
    "T13n0397_027:0191b20": "是願皆空，如是忍者是無二相是畢竟忍。若",
    "T13n0397_027:0191b21": "入無作不與作合，不倚無作，是作皆空，如是",
    "T13n0397_027:0191b22": "忍者是無二相是畢竟忍。若入盡結不與結",
    "T13n0397_027:0191b23": "合，不倚盡結，諸結皆空，如是忍者是無二相",
    "T13n0397_027:0191b24": "是畢竟忍。[0191b24] 「若入於善不與不善和合，不倚於",
    "T13n0397_027:0191b25": "善，不善皆空，如是忍者是無二相是畢竟忍。",
    "T13n0397_027:0191b26": "若入出世不與世合，不倚出世，在世皆空，如",
    "T13n0397_027:0191b27": "是忍者是無二相是畢竟忍。若入無諍不與",
    "T13n0397_027:0191b28": "諍合，不倚無諍，是諍皆空，如是忍者是無二",
    "T13n0397_027:0191b29": "相是畢竟忍。若入無漏不與漏合，不倚無漏，",
    "T13n0397_027:0191c01": "諸漏皆空，如是忍者是無二相是畢竟忍。若",
    "T13n0397_027:0191c02": "入白法不與黑合，不倚白法，黑法皆空，如是",
    "T13n0397_027:0191c03": "忍者是無二相是畢竟忍。[0191c03] 「若入寂滅不與生",
    "T13n0397_027:0191c04": "死和合，不倚寂滅，生死皆空，如是忍者是無",
    "T13n0397_027:0191c05": "二相是畢竟忍。若性不自生、不從他生、不和",
    "T13n0397_027:0191c06": "合生，亦無有出不可破壞，不可壞者是不可",
    "T13n0397_027:0191c07": "盡，如是忍者是畢竟忍。無作非作、無所倚",
    "T13n0397_027:0191c08": "著、無分別、無莊嚴、無修治、無發進、終不",
    "T13n0397_027:0191c09": "造生，若無生者是不可盡，如是忍者是無生",
    "T13n0397_027:0191c10": "忍。無生忍者是不出忍，不出忍者是畢竟忍，",
    "T13n0397_027:0191c11": "如是菩薩修行是忍得受記忍。舍利弗！是名",
    "T13n0397_027:0191c12": "菩薩行忍無盡。」[0191c12] 說是忍時，一切大眾讚無",
    "T13n0397_027:0191c13": "盡意言：「善男子！善哉，善哉！快說此忍。」言",
    "T13n0397_027:0191c14": "已，即雨種種希有諸華、末香、塗香，無數雜衣、幢",
    "T13n0397_027:0191c15": "幡、寶蓋，以用供養於無盡意。百千伎樂於上",
    "T13n0397_027:0191c16": "空中，自然出聲作如是言：「若有眾生欲得如",
    "T13n0397_027:0191c17": "來甚深忍者，聞作是說不應驚怖。」時諸華香",
    "T13n0397_027:0191c18": "雜衣幡蓋普遍充溢，滿此三千大千世界。",
    "T13n0397_027:0191c19": "[0191c19] 爾時，佛告無盡意言：「善男子！汝所供養華香",
    "T13n0397_027:0191c20": "等物，可自求器除去摒擋。」[0191c20] 無盡意言：「唯然，",
    "T13n0397_027:0191c21": "世尊！我今當以神通之力即身為器。」[0191c21] 時無盡",
    "T13n0397_027:0191c22": "意，即入菩薩色身三昧，入三昧已一切所有",
    "T13n0397_027:0191c23": "供養之具悉入臍中，身界如故不增不減。[0191c23] 爾",
    "T13n0397_027:0191c24": "時，眾中有一菩薩名大莊嚴，問無盡意：「善男",
    "T13n0397_027:0191c25": "子！所入三昧名為何等，而仁入已諸供養具",
    "T13n0397_027:0191c26": "悉入身中，身界如故而不增減？」[0191c26] 無盡意言：",
    "T13n0397_027:0191c27": "「善男子！其三昧者名為一切色身三昧。」[0191c27] 大莊",
    "T13n0397_027:0191c28": "嚴言：「是三昧定，頗復更有餘力勢不？」[0191c28] 無盡",
    "T13n0397_027:0191c29": "意言：「是三昧力，能令身界悉受三千大千世",
    "T13n0397_027:0192a01": "界所有色相，身界如故亦無增減。」[0192a01] 爾時，眾中",
    "T13n0397_027:0192a02": "或有人天作是思惟：「寧可得見是定力不？」[0192a02] 爾",
    "T13n0397_027:0192a03": "時，佛知一切大眾人天所念，告無盡意：「善男",
    "T13n0397_027:0192a04": "子！汝可示現是定神力。」[0192a04] 時無盡意菩薩摩訶",
    "T13n0397_027:0192a05": "薩於是三昧久已通達，是故能以一切大眾",
    "T13n0397_027:0192a06": "十方諸來大菩薩等、佛及聖僧悉內身中。爾",
    "T13n0397_027:0192a07": "時，其身猶如大寶莊嚴世界，受諸菩薩摩訶",
    "T13n0397_027:0192a08": "薩等所有種種莊嚴之事，是時大眾悉自見",
    "T13n0397_027:0192a09": "形在無盡意菩薩身內。時無盡意示現如是",
    "T13n0397_027:0192a10": "大神通已，是時大眾各還如本。[0192a10] 時大莊嚴菩",
    "T13n0397_027:0192a11": "薩摩訶薩問無盡意：「善男子！我從昔來未曾",
    "T13n0397_027:0192a12": "見聞如是三昧神通變化。」[0192a12] 無盡意言：「善男子！",
    "T13n0397_027:0192a13": "假使三千大千世界一切所有悉入我身，猶",
    "T13n0397_027:0192a14": "無增減，況於此耶？」[0192a14] 說是無盡忍辱現大神變",
    "T13n0397_027:0192a15": "時，七十六那由他天及人發阿耨多羅三藐",
    "T13n0397_027:0192a16": "三菩提心，萬二千菩薩摩訶薩得無生法忍。",
    "T13n0397_027:0192a17": "[0192a17] 「舍利弗！是名菩薩修行忍辱而不可盡。」◎"
}