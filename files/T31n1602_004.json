{
    "T31n1602_004:0497a06": "顯揚聖教論卷第四",
    "T31n1602_004:0497a08": "無著菩薩造",
    "T31n1602_004:0497a09": "三藏法師玄奘奉　詔譯",
    "T31n1602_004:0497a10": "攝事品第一之四",
    "T31n1602_004:0497a11": "如是已說。果諸功德今當說。頌曰。",
    "T31n1602_004:0497a12": "　無量諸解脫　　勝處與遍處",
    "T31n1602_004:0497a13": "　無諍妙願智　　無礙解神通",
    "T31n1602_004:0497a14": "論曰。無量者。謂四無量。廣說如經。一慈無",
    "T31n1602_004:0497a15": "量。謂慈心俱。無怨無憎無有損害。廣大無量",
    "T31n1602_004:0497a16": "極善修習。於一方面如是次第乃至十方一",
    "T31n1602_004:0497a17": "切無邊世界。意解遍滿具足住。慈心俱者。於",
    "T31n1602_004:0497a18": "無苦無樂眾生欲施樂具阿世耶心相應故。無",
    "T31n1602_004:0497a19": "怨者。即彼對治欲加苦具瞋故。無憎者。即彼",
    "T31n1602_004:0497a20": "對治障礙樂具瞋故。無損害者。即彼對治欲",
    "T31n1602_004:0497a21": "與不宜瞋故。廣者。於見所行作意故。大者。於",
    "T31n1602_004:0497a22": "聞所行作意故。無量者。於覺知所行作意故。",
    "T31n1602_004:0497a23": "極善修習者。由串習相應離諸蓋故。於一方",
    "T31n1602_004:0497a24": "面如是次第乃至十方一切無邊世界者。遍",
    "T31n1602_004:0497a25": "緣器世間及有情世間故。意解者。緣意解思",
    "T31n1602_004:0497a26": "惟境界故。遍滿者。緣無間有情境界故。具足",
    "T31n1602_004:0497a27": "住者。如前靜慮中說。二悲無量謂悲心俱。乃",
    "T31n1602_004:0497a28": "至廣說。悲心俱者。於有苦眾生欲拔苦具阿",
    "T31n1602_004:0497a29": "世耶心相應故。無怨者。即彼對治與苦害故。",
    "T31n1602_004:0497b01": "無憎者。即彼對治障礙拔苦害故。無損害者。",
    "T31n1602_004:0497b02": "即彼對治欲與不宜不喜樂故。餘如前說。三",
    "T31n1602_004:0497b03": "喜無量。謂喜心俱。乃至廣說。喜心俱者。於有",
    "T31n1602_004:0497b04": "樂眾生隨喜彼樂阿世耶心相應故。無怨者。",
    "T31n1602_004:0497b05": "即彼對治欲與苦具不喜樂故。無憎者。即彼",
    "T31n1602_004:0497b06": "對治障礙樂具不喜樂故。無損害者。即彼對",
    "T31n1602_004:0497b07": "治欲與不宜不喜樂故。餘如前說。四捨無量。",
    "T31n1602_004:0497b08": "謂捨心俱。乃至廣說。捨心俱者。欲令不染阿",
    "T31n1602_004:0497b09": "世耶心相應故。無怨者。即彼對治令染貪瞋",
    "T31n1602_004:0497b10": "故。無憎者。即彼對治障礙除染貪瞋故。無損",
    "T31n1602_004:0497b11": "害者。即彼對治顛倒不染貪及瞋故。餘如前",
    "T31n1602_004:0497b12": "說。",
    "T31n1602_004:0497b13": "此四無量體性云何。謂慈以無瞋善根為體。",
    "T31n1602_004:0497b14": "悲以不害善根為體。喜以不嫉善根為體。捨",
    "T31n1602_004:0497b15": "以無貪無瞋善根為體。皆是憐愍眾生法故。",
    "T31n1602_004:0497b16": "於此四中慈唯無瞋。次二無量無瞋一分。捨",
    "T31n1602_004:0497b17": "是無貪無瞋一分。又復與彼相應等持諸心",
    "T31n1602_004:0497b18": "心法。并彼眷屬皆是四無量體。當知先由增",
    "T31n1602_004:0497b19": "上法行善修治心。復依清淨靜慮。方得清淨",
    "T31n1602_004:0497b20": "無量應知。",
    "T31n1602_004:0497b21": "諸解脫者。謂八解脫廣說如經。一有色諸色",
    "T31n1602_004:0497b22": "觀解脫。有色者。依有色定意解思惟故。諸色",
    "T31n1602_004:0497b23": "者。若色如勝處中廣自分別。觀者。於諸色中",
    "T31n1602_004:0497b24": "為變化自在故。意解思惟顯示彼相故。二內",
    "T31n1602_004:0497b25": "無色想外諸色觀解脫。內無色想者。依無色",
    "T31n1602_004:0497b26": "定意解思惟故。外者。除眼等根意解思惟餘",
    "T31n1602_004:0497b27": "色故。諸色觀者。如前說。三淨解脫。身作證具",
    "T31n1602_004:0497b28": "足住。解脫淨者。一向意解思惟淨妙色為得",
    "T31n1602_004:0497b29": "增上安樂住故。解脫者。解脫淨不淨色功用",
    "T31n1602_004:0497c01": "障礙心故。身者意身故。作證者。由智斷得作",
    "T31n1602_004:0497c02": "證故。具足住者。如前說。無色諸解脫如前分",
    "T31n1602_004:0497c03": "別。此中差別者。為欲證得一切種身業自在",
    "T31n1602_004:0497c04": "故。及為解脫彼障故。復除光色作無邊虛空",
    "T31n1602_004:0497c05": "意解思惟故。名第四無邊虛空處解脫。為欲",
    "T31n1602_004:0497c06": "發起聖神通無諍願智無礙辯等諸功德故。",
    "T31n1602_004:0497c07": "又為證得能助發起彼諸功德心自在故。又",
    "T31n1602_004:0497c08": "為解脫彼障故。復作無邊識意解思惟故。名",
    "T31n1602_004:0497c09": "第五無邊識處解脫。行者作如是發起功德",
    "T31n1602_004:0497c10": "方便。已令第四靜慮起。現在前發諸功德。為",
    "T31n1602_004:0497c11": "欲證得最勝無漏住自在故。又為解脫彼障",
    "T31n1602_004:0497c12": "故。復作無所有意解思惟故。名第六無所有",
    "T31n1602_004:0497c13": "處解脫。為欲證得最第一有住自在故。又為",
    "T31n1602_004:0497c14": "解脫彼障故。復作非想非非想意解思惟故。",
    "T31n1602_004:0497c15": "名第七非想非非想處解脫。為欲證得最勝",
    "T31n1602_004:0497c16": "寂靜住自在故。又為解脫彼障故。復從非想",
    "T31n1602_004:0497c17": "非非想處心進止出入息滅攀緣故。名第",
    "T31n1602_004:0497c18": "八想受滅解脫。",
    "T31n1602_004:0497c19": "勝處者。謂八勝處。廣說如經。一內有色想。外",
    "T31n1602_004:0497c20": "諸色觀少。若好若惡若劣若勝。於彼諸色勝",
    "T31n1602_004:0497c21": "知勝見得如是想名初勝處。內有色想者。如",
    "T31n1602_004:0497c22": "解脫中說。外者。謂除眼等根顯餘色故。諸色",
    "T31n1602_004:0497c23": "觀者。如前說。少者。謂資具攝色意解思惟故。",
    "T31n1602_004:0497c24": "若好若惡者。謂淨不淨色之所攝色意解思惟",
    "T31n1602_004:0497c25": "故。若劣若勝者。謂淨不淨聲香味觸之所攝",
    "T31n1602_004:0497c26": "色意解思惟故。於彼諸色勝者。謂能治所治",
    "T31n1602_004:0497c27": "作意思惟。障礙功用所不惱故。知者。用奢摩",
    "T31n1602_004:0497c28": "他道。見者。用毘鉢舍那道。得如是想者。謂於",
    "T31n1602_004:0497c29": "實勝中得實勝無慢想故。於不勝中得實不",
    "T31n1602_004:0498a01": "勝無慢想故。二內有色想。外諸色觀多。乃至",
    "T31n1602_004:0498a02": "名第二勝處。內無色想中觀少觀多二種亦",
    "T31n1602_004:0498a03": "爾。內有色想外諸色觀者如前說。多者。顯",
    "T31n1602_004:0498a04": "示有情世間器世間色遍思惟故。餘如前說。",
    "T31n1602_004:0498a05": "五內無色想外諸色觀青。青顯青可見。青光",
    "T31n1602_004:0498a06": "猶如烏莫迦花。或如婆羅痆斯染青衣色。如",
    "T31n1602_004:0498a07": "是黃赤白色皆應廣說。此中差別者。黃色如",
    "T31n1602_004:0498a08": "羯尼迦羅花。或如婆羅痆斯染。黃衣色赤色",
    "T31n1602_004:0498a09": "如槃豆時縛迦花。或如婆羅痆斯染赤衣色",
    "T31n1602_004:0498a10": "白色如烏奢那星。或如婆羅痆斯鮮白衣色。",
    "T31n1602_004:0498a11": "青者。謂總句。青顯者謂俱生青。青可見者。謂",
    "T31n1602_004:0498a12": "和合成青。青光者。謂彼二所出鮮淨光青。如",
    "T31n1602_004:0498a13": "青色黃赤白色亦復如是。廣說應知。餘如前",
    "T31n1602_004:0498a14": "說。於一處說二譬喻者。此顯俱生和合二種",
    "T31n1602_004:0498a15": "色故。此八勝處與修三種緣色解脫作所依",
    "T31n1602_004:0498a16": "止。後四勝處意解思惟。欲界天色及色界色。",
    "T31n1602_004:0498a17": "又復應知。是諸勝處為治下地種子。隨逐作",
    "T31n1602_004:0498a18": "意思惟。非為對治。自地所治作意思惟。遍處",
    "T31n1602_004:0498a19": "者。謂十遍處。廣說如經。謂地遍處。一能解",
    "T31n1602_004:0498a20": "了上下及傍無二無量。如是水火風遍。青黃",
    "T31n1602_004:0498a21": "赤白虛空識遍。上下及傍無二無量。地遍處",
    "T31n1602_004:0498a22": "者。由色所依遍滿故。彼能依色亦遍滿。由彼",
    "T31n1602_004:0498a23": "增長故。一能解了者。謂能證此觀補特伽羅。",
    "T31n1602_004:0498a24": "上下及傍者。謂遍滿諸方及四維故。無二者。",
    "T31n1602_004:0498a25": "離餘諸界及不雜顯色遍滿故。無量者。無有",
    "T31n1602_004:0498a26": "分齊相遍滿故。如地遍處餘水火風青黃赤",
    "T31n1602_004:0498a27": "白亦復如是。如其所應。虛空遍處者。謂對治",
    "T31n1602_004:0498a28": "一切色相作意思惟遍滿故。餘如前說。識遍",
    "T31n1602_004:0498a29": "處者。謂緣無量識作意思惟遍滿故。餘如前",
    "T31n1602_004:0498b01": "說。",
    "T31n1602_004:0498b02": "此中由三解脫故得勝色自在。由得彼已方",
    "T31n1602_004:0498b03": "可說言勝色自在極成就故。識處已上無有",
    "T31n1602_004:0498b04": "遍滿。所緣無量形段依止分別遠離故。應知",
    "T31n1602_004:0498b05": "勝處及與遍處。是諸解脫能清淨道。由諸勝",
    "T31n1602_004:0498b06": "處勝所緣故。由諸遍處所緣遍故。能令解脫",
    "T31n1602_004:0498b07": "清淨應知。",
    "T31n1602_004:0498b08": "無諍者。謂能守護他煩惱行之所引攝無癡",
    "T31n1602_004:0498b09": "智見性。及彼相應等持諸心心法。由此行多",
    "T31n1602_004:0498b10": "所行故。",
    "T31n1602_004:0498b11": "妙願智者。謂於三世及非世攝所知法中無",
    "T31n1602_004:0498b12": "餘如實了知之所引攝無癡智見性。及彼相",
    "T31n1602_004:0498b13": "應等持諸心心法。由此行多所行故。",
    "T31n1602_004:0498b14": "無礙解者。謂四無礙解。廣說如經。一法無礙",
    "T31n1602_004:0498b15": "解。謂於一切種一切法差別名中。如實覺悟",
    "T31n1602_004:0498b16": "之所引攝無癡智見性。及彼相應等持諸心",
    "T31n1602_004:0498b17": "心法。二義無礙解。謂於一切種一切法種",
    "T31n1602_004:0498b18": "種相中。如實覺悟之所引攝無癡智見性。餘",
    "T31n1602_004:0498b19": "如前說。三訓詞無礙解。謂於一切種一切法",
    "T31n1602_004:0498b20": "訓釋詞中。如實覺悟之所引攝無癡智見性。",
    "T31n1602_004:0498b21": "餘如前說。四辯才無礙解。謂於一切種一切",
    "T31n1602_004:0498b22": "法通達中。如實覺悟之所引攝無癡智見性。",
    "T31n1602_004:0498b23": "及彼相應等持諸心心法。由此行多所行故。",
    "T31n1602_004:0498b24": "神通者。謂六神通。如經廣說。一神境智見作",
    "T31n1602_004:0498b25": "證通。謂為示現一切種身業自在無癡智見",
    "T31n1602_004:0498b26": "性。及彼相應等持諸心心法。由此行行多決",
    "T31n1602_004:0498b27": "定境界故。二天耳智見作證通。謂為隨聞一",
    "T31n1602_004:0498b28": "切種語業無癡智見性。餘如前說。三心差別",
    "T31n1602_004:0498b29": "智見作證通。謂為入一切種他心行無癡智",
    "T31n1602_004:0498c01": "見性。餘如前說。四宿住隨念智見作證通。謂",
    "T31n1602_004:0498c02": "為入一切種前際趣行無癡智見性。餘如前",
    "T31n1602_004:0498c03": "說。五死生智見作證通。謂為入一切種有情",
    "T31n1602_004:0498c04": "趣行無癡智見性。餘如前說。六漏盡智見作",
    "T31n1602_004:0498c05": "證通。謂為入出離一切煩惱及無餘苦無癡",
    "T31n1602_004:0498c06": "智見性。及彼相應等持諸心心法。由此行行",
    "T31n1602_004:0498c07": "多決定境界故。復次頌曰。",
    "T31n1602_004:0498c08": "　諸相好清淨　　及諸力無畏",
    "T31n1602_004:0498c09": "　不護與念住　　永斷諸習氣",
    "T31n1602_004:0498c10": "論曰。諸相者。謂三十二大丈夫相。廣說如經。",
    "T31n1602_004:0498c11": "一善安立足大丈夫相。由如來菩提資糧善",
    "T31n1602_004:0498c12": "圓滿故。具足受持平等行故。感得此相。由此",
    "T31n1602_004:0498c13": "相故。有暫見者。即信如來是大丈夫足相足",
    "T31n1602_004:0498c14": "幖幟足形貌。如善安立足相。如是諸餘大丈",
    "T31n1602_004:0498c15": "夫相如其所應盡當知。謂於手中應說手相",
    "T31n1602_004:0498c16": "手幖幟手形貌。如是於頭頂等所餘支節。各",
    "T31n1602_004:0498c17": "隨其名應當廣說。好者。謂八十種好。廣說如",
    "T31n1602_004:0498c18": "經。是諸好等若具足相攝。如菩薩地中說。若",
    "T31n1602_004:0498c19": "隨眾生所宜隨勝相攝。如大慧度經說。若廣",
    "T31n1602_004:0498c20": "分別諸好應知。如廣分別相中說。清淨者。謂",
    "T31n1602_004:0498c21": "四一切相清淨。廣說如經。一依止清淨。謂由",
    "T31n1602_004:0498c22": "如來證得一切相清淨智及一切相清淨斷故。",
    "T31n1602_004:0498c23": "於依止取住捨中。究竟無上自在。二境界清",
    "T31n1602_004:0498c24": "淨。謂由如來證得一切相清淨智及一切相",
    "T31n1602_004:0498c25": "清淨斷故。於一切事變化境界中。究竟無上",
    "T31n1602_004:0498c26": "自在。三心清淨。謂由如來證得一切相清淨",
    "T31n1602_004:0498c27": "智及一切相清淨斷故。於一切相世出世善根",
    "T31n1602_004:0498c28": "增長心中。究竟無上自在。四智清淨。謂由如",
    "T31n1602_004:0498c29": "來證得一切相清淨智及一切相清淨斷故。",
    "T31n1602_004:0499a01": "於一切相所知中。無著無礙智究竟無上自",
    "T31n1602_004:0499a02": "在。",
    "T31n1602_004:0499a03": "諸力者。謂如來十力。廣說如經。一處非處智",
    "T31n1602_004:0499a04": "力。謂於一切相因果中能如實問記無礙智",
    "T31n1602_004:0499a05": "性及彼相應等持諸心心法。二自業智力。謂",
    "T31n1602_004:0499a06": "於一切相各別處所相續所起業及所得報中",
    "T31n1602_004:0499a07": "無礙智性。餘如前說。三靜慮解脫三摩地三",
    "T31n1602_004:0499a08": "摩鉢底智力。謂於攝受一切相世間清淨功",
    "T31n1602_004:0499a09": "德方便中無礙智性。餘如前說四根上下智",
    "T31n1602_004:0499a10": "力。謂於出世間功德所依一切相所化有情根",
    "T31n1602_004:0499a11": "差別中無礙智性。餘如前說五種種勝解智",
    "T31n1602_004:0499a12": "力。謂於一切相所化有情阿世耶差別中無",
    "T31n1602_004:0499a13": "礙智性。餘如前說。六種種界智力。謂於一切",
    "T31n1602_004:0499a14": "相所化有情隨眠差別中無礙智性。餘如前",
    "T31n1602_004:0499a15": "說。七遍趣行智力。謂於一切相乘出離差別",
    "T31n1602_004:0499a16": "中無礙智性。餘如前說。八宿住隨念智力。謂",
    "T31n1602_004:0499a17": "於一切相前際趣差別中無礙智性。餘如前",
    "T31n1602_004:0499a18": "說。九死生智力。謂於一切相後際趣差別中",
    "T31n1602_004:0499a19": "無礙智性。餘如前說。十漏盡智力。謂於一切",
    "T31n1602_004:0499a20": "相趣非趣出離方便差別中無礙智性。及彼",
    "T31n1602_004:0499a21": "相應等持諸心心法。又諸力中一切應說能",
    "T31n1602_004:0499a22": "如實問記。",
    "T31n1602_004:0499a23": "無畏者。謂四無畏。廣說如經。一佛作誠言我",
    "T31n1602_004:0499a24": "是正等覺者。若有難言於是法中不正等覺。",
    "T31n1602_004:0499a25": "我於此難正見無緣。是故無畏。謂如來證得",
    "T31n1602_004:0499a26": "妙善清淨一切種智故。二佛作誠言。我諸漏",
    "T31n1602_004:0499a27": "已盡。若有難言如是如是諸漏未盡。我於此",
    "T31n1602_004:0499a28": "難正見無緣。是故無畏。謂如來證得妙善清",
    "T31n1602_004:0499a29": "淨一切種斷故。此二無畏依自利德。三佛作",
    "T31n1602_004:0499b01": "誠言。我為弟子說障礙法染必為障。若有難",
    "T31n1602_004:0499b02": "言染習此法不能為障。我於此難正見無緣。",
    "T31n1602_004:0499b03": "是故無畏。謂依如來為所化有情說一切種",
    "T31n1602_004:0499b04": "所對治法。四佛作誠言。我為弟子說出離道",
    "T31n1602_004:0499b05": "修定出離。若有難言雖修此道不能出離不",
    "T31n1602_004:0499b06": "正盡苦及證苦邊。我於此難正見無緣是故",
    "T31n1602_004:0499b07": "無畏。謂依如來為所化有情說一切種能對",
    "T31n1602_004:0499b08": "治法。此二無畏依利他德。",
    "T31n1602_004:0499b09": "不護者。謂三不護。廣說如經。一如來現行身",
    "T31n1602_004:0499b10": "業妙善清淨無不清淨。現行身業可須覆藏。",
    "T31n1602_004:0499b11": "是故不護。謂如來一切種一切時身業妙善",
    "T31n1602_004:0499b12": "清淨故。為所化有情正說法時。能以勝力折",
    "T31n1602_004:0499b13": "伏攝受一切徒眾。如身業不護。如是第二語",
    "T31n1602_004:0499b14": "業不護第三意業不護應知。",
    "T31n1602_004:0499b15": "念住者。謂三念住。廣說如經。此即攝受所化",
    "T31n1602_004:0499b16": "眾時於三種徒眾行差別中住最勝捨不愛不",
    "T31n1602_004:0499b17": "恚不染心性。",
    "T31n1602_004:0499b18": "永斷諸習氣者。謂諸如來出離無始無量無",
    "T31n1602_004:0499b19": "數大劫生死。為證自性不隨轉故。證得如來",
    "T31n1602_004:0499b20": "妙淨智斷。復次頌曰。",
    "T31n1602_004:0499b21": "　無忘失妙法　　及如來大悲",
    "T31n1602_004:0499b22": "　佛不共德法　　一切種妙智",
    "T31n1602_004:0499b23": "論曰。無忘失妙法者。謂為證一切種一切所",
    "T31n1602_004:0499b24": "化有情一切所作事不過時故。證得如來妙",
    "T31n1602_004:0499b25": "淨智斷。",
    "T31n1602_004:0499b26": "及如來大悲者。謂如來悲由四種因緣。說名",
    "T31n1602_004:0499b27": "大悲。一依止一切種妙善清淨轉依所作成",
    "T31n1602_004:0499b28": "就故。二長時修習所得故。三妙善清淨智所",
    "T31n1602_004:0499b29": "引故。四緣極深固種種堅牢一切相苦境界",
    "T31n1602_004:0499c01": "故。",
    "T31n1602_004:0499c02": "佛不共德法者。謂十八不共佛法。廣說如經。",
    "T31n1602_004:0499c03": "超過一切聲聞獨覺地故。彼建立應知。一如",
    "T31n1602_004:0499c04": "來無誤失業。謂無不染污誤犯失故。二無卒",
    "T31n1602_004:0499c05": "暴音。謂無不染污高笑暴音故。三無忘失",
    "T31n1602_004:0499c06": "念。謂無不染污久作久說不隨念故。四無不",
    "T31n1602_004:0499c07": "定心。謂於一切威儀行住等中。作意等持恒",
    "T31n1602_004:0499c08": "隨轉故。五無種種想。謂於流轉寂滅中。證",
    "T31n1602_004:0499c09": "得無分別無差別智故。六無不擇已捨。謂究",
    "T31n1602_004:0499c10": "竟不捨有情事故。七欲無退。謂得所知障清",
    "T31n1602_004:0499c11": "淨故。如欲無退如是。八正勤無退。九念無退。",
    "T31n1602_004:0499c12": "十等持無退。十一慧無退。十二解脫解脫智",
    "T31n1602_004:0499c13": "見無退應知。十三於過去世無著無礙智謂",
    "T31n1602_004:0499c14": "欲作意頃一切種知故。如於過去如是。十四",
    "T31n1602_004:0499c15": "於未來。十五於現在無著無礙智應知。十六",
    "T31n1602_004:0499c16": "如來一切身業智為導首隨智而行。謂由智",
    "T31n1602_004:0499c17": "發起攝受於一切時善方便故。如身業如是。",
    "T31n1602_004:0499c18": "十七語業。十八意業應知。",
    "T31n1602_004:0499c19": "一切種妙智者。謂證得如來最極清淨智斷",
    "T31n1602_004:0499c20": "故。謂於染污清淨二法一切種數相差別中。",
    "T31n1602_004:0499c21": "無礙智性及彼相應等持諸心心法。又復如",
    "T31n1602_004:0499c22": "來住無漏界。為作一切有情所作事故。於十",
    "T31n1602_004:0499c23": "方土示佛生有現身言說。心有所行有所宣",
    "T31n1602_004:0499c24": "說。成等正覺轉妙法輪。入大寂滅無礙智性。",
    "T31n1602_004:0499c25": "及彼相應等持諸心心法。是亦名為一切種",
    "T31n1602_004:0499c26": "妙智。",
    "T31n1602_004:0499c27": "又相好等諸佛功德。為釋經義略已示現。若",
    "T31n1602_004:0499c28": "廣分別如菩薩地應知如是已別說。九事總",
    "T31n1602_004:0499c29": "分別今當說頌曰。",
    "T31n1602_004:0500a01": "　當知前九事　　初為二所依",
    "T31n1602_004:0500a02": "　次二後六種　　攝雜染清淨",
    "T31n1602_004:0500a03": "　染依差別故　　清淨所緣故",
    "T31n1602_004:0500a04": "　心不流散故　　正修方便故",
    "T31n1602_004:0500a05": "　彼位差別故　　言說等因故",
    "T31n1602_004:0500a06": "　彼果功德故　　數次第唯爾",
    "T31n1602_004:0500a07": "論曰。前九事中。初一切事為二所依。一雜染",
    "T31n1602_004:0500a08": "所依。二清淨所依。由次二事攝諸雜染。一由",
    "T31n1602_004:0500a09": "界事。二由雜染事。由後六事攝諸清淨。一由",
    "T31n1602_004:0500a10": "諦事。二由依止事。三由覺分事。四由眾生事。",
    "T31n1602_004:0500a11": "五由果事。六由功德事。由二種事攝雜染中",
    "T31n1602_004:0500a12": "雜染所依故。雜染差別故。由六種事攝清淨",
    "T31n1602_004:0500a13": "中清淨境界故。於境界中心不流散故。由不",
    "T31n1602_004:0500a14": "散亂於所緣境正方便故。正方便者位差別",
    "T31n1602_004:0500a15": "故。及言說等因故。正方便果故。彼果功德",
    "T31n1602_004:0500a16": "故。此中位差別故。言說等因故。此二建立眾",
    "T31n1602_004:0500a17": "生事應知。言說等因故者。為言說易故。為隨",
    "T31n1602_004:0500a18": "順世間故。為避怖畏故。為令信知自他功德",
    "T31n1602_004:0500a19": "過惡成就故。由是因緣此九種事數。決定及",
    "T31n1602_004:0500a20": "次第決定。應知為欲思量。如此九事復應廣",
    "T31n1602_004:0500a21": "說。頌曰。",
    "T31n1602_004:0500a22": "　欲思量無量　　諸問答差別",
    "T31n1602_004:0500a23": "　由諸佛語言　　事與想攝故",
    "T31n1602_004:0500a24": "論曰。若欲思量如上九事無量問答差別者。",
    "T31n1602_004:0500a25": "由二種攝故應可思量。一由一切佛語言事",
    "T31n1602_004:0500a26": "攝故。二由一切佛語言想攝故。此中一切佛",
    "T31n1602_004:0500a27": "語言事攝者。謂由三種經應知。一由增十經。",
    "T31n1602_004:0500a28": "二由廣義經。三由集異門經。一切佛語言想",
    "T31n1602_004:0500a29": "攝者。由四種嗢拕南伽他。何者為四。頌曰。",
    "T31n1602_004:0500b01": "　句迷惑戲論　　住真實淨妙",
    "T31n1602_004:0500b02": "　寂靜性道理　　假施設現觀",
    "T31n1602_004:0500b03": "　方所位分別　　作執持增減",
    "T31n1602_004:0500b04": "　闇語所覺上　　遠離轉藏護",
    "T31n1602_004:0500b05": "　簡擇與現行　　睡眠及相屬",
    "T31n1602_004:0500b06": "　諸相攝相應　　說任持次第",
    "T31n1602_004:0500b07": "　所作境瑜伽　　奢摩他與觀",
    "T31n1602_004:0500b08": "　諸作意教授　　德菩提聖教",
    "T31n1602_004:0500b09": "論曰。句者。所謂六處。無量境界無量方所無",
    "T31n1602_004:0500b10": "量時節。復有三界一欲界二色界三無色界。",
    "T31n1602_004:0500b11": "復有三界。一小千世界二中千世界三大千",
    "T31n1602_004:0500b12": "世界。復有四輩。一在家輩二出家輩。三鄔波",
    "T31n1602_004:0500b13": "索迦輩四非人輩。復有三受。謂苦受樂受不",
    "T31n1602_004:0500b14": "苦不樂受。復有三世。謂過去世未來世現在",
    "T31n1602_004:0500b15": "世。復有三寶。謂佛寶法寶僧寶。復有三法。謂",
    "T31n1602_004:0500b16": "善法不善法無記法。復有三種雜染。謂煩惱",
    "T31n1602_004:0500b17": "雜染業雜染生雜染。復有四聖諦。謂苦集滅",
    "T31n1602_004:0500b18": "道。復有九次第定。謂初靜慮乃至滅受想定。",
    "T31n1602_004:0500b19": "復有三十七菩提分法。謂念住正斷神足根",
    "T31n1602_004:0500b20": "力覺支道支。復有四種沙門果。謂預流果一",
    "T31n1602_004:0500b21": "來果不還果最勝阿羅漢果。復有眾多最勝",
    "T31n1602_004:0500b22": "功德。謂無量解脫勝處遍處無諍願智無礙",
    "T31n1602_004:0500b23": "辯六神通等。復依廣乘有五種事。一相二名",
    "T31n1602_004:0500b24": "三分別四真如五正智。復有二種空性。一眾",
    "T31n1602_004:0500b25": "生空性二法空性。復有二種無我性。一眾生",
    "T31n1602_004:0500b26": "無我性二法無我性。復有遠離二邊處中之",
    "T31n1602_004:0500b27": "行。謂遠離增益邊及損減邊。復有四種真實。",
    "T31n1602_004:0500b28": "一世間所成。二道理所成。三煩惱障淨智所",
    "T31n1602_004:0500b29": "行處。四所知障淨智所行處。復有四種尋思。",
    "T31n1602_004:0500c01": "謂名尋思。事尋思。自性假立尋思差別假立",
    "T31n1602_004:0500c02": "尋思。復有四種如實遍智。謂名尋思所引如",
    "T31n1602_004:0500c03": "實遍智。事尋思所引如實遍智。自性假立尋",
    "T31n1602_004:0500c04": "思所引如實遍智。差別假立尋思所引如實",
    "T31n1602_004:0500c05": "遍智。復有三種自性。一遍計所執自性。二",
    "T31n1602_004:0500c06": "依他起自性。三圓成實自性。復有三種無自",
    "T31n1602_004:0500c07": "性性。一相無自性性。二生無自性性。三勝義",
    "T31n1602_004:0500c08": "無自性性。復有五相大菩提。謂自性故功用",
    "T31n1602_004:0500c09": "故方便故轉故還故。復有五種大乘。一種子",
    "T31n1602_004:0500c10": "二趣入三次第四正轉五正轉果。謂最初發",
    "T31n1602_004:0500c11": "心故。於諸有情起大悲故。波羅蜜多故。攝事",
    "T31n1602_004:0500c12": "故。自他相續成熟故。復有五無量想。一有情",
    "T31n1602_004:0500c13": "界無量想。二世界無量想。三法界無量想。四",
    "T31n1602_004:0500c14": "所調伏界無量想。五所調伏方便界無量想。",
    "T31n1602_004:0500c15": "復有真實義隨至。謂於一切無量法中隨至",
    "T31n1602_004:0500c16": "真如及此中智。復有不思議威德信解。復有",
    "T31n1602_004:0500c17": "無障礙智。復有三十二大丈夫相及八十種",
    "T31n1602_004:0500c18": "隨形好。復有四種一切相清淨。十力。四無所",
    "T31n1602_004:0500c19": "畏。三念住。三不護。大悲。無忘失法。永斷習",
    "T31n1602_004:0500c20": "氣。一切種妙智。如上所說。略唯二種。一聲聞",
    "T31n1602_004:0500c21": "乘中所釋句。二大乘中所釋句。迷惑者。謂四",
    "T31n1602_004:0500c22": "顛倒。一於無常中計常顛倒。二於苦中計樂",
    "T31n1602_004:0500c23": "顛倒。三於不淨中計淨顛倒。四於無我中計",
    "T31n1602_004:0500c24": "我顛倒。戲論者。謂諸煩惱及雜煩惱。諸蘊住",
    "T31n1602_004:0500c25": "者。謂四識住及七識住。真實者。謂真如及四",
    "T31n1602_004:0500c26": "聖諦。淨者。謂三種淨性。一自體淨性。二境界",
    "T31n1602_004:0500c27": "淨性。三階位淨性。妙者。所謂三寶處勝建立",
    "T31n1602_004:0500c28": "故名為妙。寂靜者。謂自善法欲乃至一切菩",
    "T31n1602_004:0500c29": "提分法及所證果。皆名寂靜。性者。謂諸法相",
    "T31n1602_004:0501a01": "若自相若共相若假立相若因相若果相。總",
    "T31n1602_004:0501a02": "名為性。道理者。謂諸緣起及四道理。假施設",
    "T31n1602_004:0501a03": "者。謂唯於法假立眾生及唯於相假立。諸法",
    "T31n1602_004:0501a04": "現觀者。謂六種現觀。如成現觀品當說。",
    "T31n1602_004:0501a05": "方所者。所謂色蘊。位者。所謂受蘊。分別者。",
    "T31n1602_004:0501a06": "所謂想蘊。作者。謂諸行蘊。執持者。所謂識",
    "T31n1602_004:0501a07": "蘊。增者。此有二種應知。一煩惱增二業增。如",
    "T31n1602_004:0501a08": "增減亦二種。謂煩惱減業減。闇者。謂無明",
    "T31n1602_004:0501a09": "疑。語者。謂十二分語趣說名為語。所覺者。謂",
    "T31n1602_004:0501a10": "種種所說法義名為所覺。上者。謂沙門果。遠",
    "T31n1602_004:0501a11": "離者。謂五種遠離。一惡行遠離。二婬欲遠離。",
    "T31n1602_004:0501a12": "三眾具遠離。四聚會遠離。五煩惱遠離。轉者。",
    "T31n1602_004:0501a13": "所謂三界及與五趣。藏護者。所謂戀過去希",
    "T31n1602_004:0501a14": "未來著現在。簡擇者。所謂一行。順前句順後",
    "T31n1602_004:0501a15": "句。事句無事句。色法非色法。有見無見有",
    "T31n1602_004:0501a16": "對無對。有漏無漏有為無為。有諍無諍。有味",
    "T31n1602_004:0501a17": "著無味著。依耽嗜依出離。世間出世間。攝屬",
    "T31n1602_004:0501a18": "不攝屬。內外麁細勝劣遠近。有所緣無所緣。",
    "T31n1602_004:0501a19": "相應不相應。有行無行。有所依無所依。因非",
    "T31n1602_004:0501a20": "因果非果。異熟非異熟。有因無因有果無果。",
    "T31n1602_004:0501a21": "有異熟無異熟。有執受無執受。四大種造非",
    "T31n1602_004:0501a22": "四大種造。同分彼同分。有上無上。過去未來",
    "T31n1602_004:0501a23": "現在。善不善無記。欲繫色繫無色繫。學無學",
    "T31n1602_004:0501a24": "非學非無學。見斷修斷無斷。復有四緣。一因",
    "T31n1602_004:0501a25": "緣二等無間緣三所緣緣。四增上緣。復有四",
    "T31n1602_004:0501a26": "依。一依法不依眾生。二依義不依文。三依了",
    "T31n1602_004:0501a27": "義經不依不了義經。四依智不依識。復有四",
    "T31n1602_004:0501a28": "無量。四念住。四正斷。四神足。五根。五力。七",
    "T31n1602_004:0501a29": "遍覺支。八聖道支。四種行。四法迹。奢摩他。",
    "T31n1602_004:0501b01": "毘鉢舍那。增上戒。增上心。增上慧。解脫。勝",
    "T31n1602_004:0501b02": "處。遍處等。現行者。謂煩惱纏。睡眠者。謂煩",
    "T31n1602_004:0501b03": "惱隨眠。相屬者。所謂六處。同一依止相屬應",
    "T31n1602_004:0501b04": "知。復有諸法能引攝法。彼亦展轉相屬應知。",
    "T31n1602_004:0501b05": "復有諸根境界能取所取相屬應知。諸相攝",
    "T31n1602_004:0501b06": "者。有十一種相攝。一更互攝。二界攝。三相攝",
    "T31n1602_004:0501b07": "四種類攝。五分位攝。六不相離攝。七時攝。八",
    "T31n1602_004:0501b08": "方攝。九一分攝。十全分攝。十一勝義攝。相應",
    "T31n1602_004:0501b09": "者。所謂五種應知。一與他性相應非自性。二",
    "T31n1602_004:0501b10": "於他性相應中與不相違法相應非相違法。三",
    "T31n1602_004:0501b11": "於不相違相應中下中上品相似相應非不相",
    "T31n1602_004:0501b12": "似。四於下中上品相似相應中同時相應非",
    "T31n1602_004:0501b13": "不同時。五於同時相應中同地相應非不同",
    "T31n1602_004:0501b14": "地。說者。所謂四種言說。一見言說二聞言說。",
    "T31n1602_004:0501b15": "三覺言說四知言說。任持者。所謂四種食。一",
    "T31n1602_004:0501b16": "段食二觸食三意思食四識食。次第者。所謂",
    "T31n1602_004:0501b17": "五種次第。一流轉次第。二成所作次第。三說",
    "T31n1602_004:0501b18": "次第。四生次第。五現觀次第。所作者。謂八種",
    "T31n1602_004:0501b19": "所作。一依止滅二依止轉。三遍知所緣四喜",
    "T31n1602_004:0501b20": "樂所緣。五得果六離欲。七轉根八發起神通。",
    "T31n1602_004:0501b21": "境者。謂四種所緣。一遍所緣。二令行淨所緣。",
    "T31n1602_004:0501b22": "三善巧所緣。四令煩惱淨所緣。瑜伽者。此或",
    "T31n1602_004:0501b23": "四種或九種。四種者。一信二欲三正勤四方",
    "T31n1602_004:0501b24": "便。九種者。一世間道二出世間道。三方便道",
    "T31n1602_004:0501b25": "四無間道。五解脫道六昇進道。七下品道八",
    "T31n1602_004:0501b26": "中品道九上品道。奢摩他者。謂九種心住。觀",
    "T31n1602_004:0501b27": "者。謂三種事觀。或四種觀。或六事差別所緣",
    "T31n1602_004:0501b28": "觀。應知。三事觀者。一有相觀二尋求觀三審",
    "T31n1602_004:0501b29": "察觀。四種者。一簡擇諸法觀。二極簡擇諸法",
    "T31n1602_004:0501c01": "觀。三遍籌量觀。四遍審察觀。六事差別所緣",
    "T31n1602_004:0501c02": "觀者。一義所緣觀二事所緣觀。三相所緣觀",
    "T31n1602_004:0501c03": "四分所緣觀。五時所緣觀。六道理所緣觀。諸",
    "T31n1602_004:0501c04": "作意者。謂七種作意。一了相作意二勝解作",
    "T31n1602_004:0501c05": "意三遠離作意。四攝樂作意五觀察作意。六",
    "T31n1602_004:0501c06": "方便究竟作意。七方便究竟果作意。教授者。",
    "T31n1602_004:0501c07": "謂五種教授。一教教授二證教授三隨次教",
    "T31n1602_004:0501c08": "授。四不顛倒教授五神變教授。德者。謂如前",
    "T31n1602_004:0501c09": "所說。無量解脫等諸功德法。菩提者。謂三種",
    "T31n1602_004:0501c10": "菩提。一聲聞菩提二獨覺菩提三無上正等",
    "T31n1602_004:0501c11": "菩提。聖教者。謂授歸依制立學處。施設聽者。",
    "T31n1602_004:0501c12": "建立師資施論。戒論。生天之論。訶欲愛味示",
    "T31n1602_004:0501c13": "欲過失。顯說雜染及清淨法。教導出離稱讚",
    "T31n1602_004:0501c14": "功德。廣說一切清淨分法。復次頌曰。",
    "T31n1602_004:0501c15": "　若欲正修行　　遍知等功德",
    "T31n1602_004:0501c16": "　由十種法行　　及六種理趣",
    "T31n1602_004:0501c17": "論曰。若諸行者。於前九事欲正修行。遍知",
    "T31n1602_004:0501c18": "永斷作證修集諸功德等。由十法行及六理",
    "T31n1602_004:0501c19": "趣。應當修學。十種法行。已如前說。六種理趣",
    "T31n1602_004:0501c20": "者。一真義理趣。二證得理趣。三教導理趣。四",
    "T31n1602_004:0501c21": "離二邊理趣五不思議理趣。六意樂理趣。",
    "T31n1602_004:0501c22": "顯揚聖教論卷第四"
}