{
    "T85n2895_001:1414c22": "佛說要行捨身經",
    "T85n2895_001:1414c24": "如是我聞。一時佛在□□□□□□大苾芻",
    "T85n2895_001:1414c25": "眾千二百五□□□□□漢大迦葉波而為□",
    "T85n2895_001:1414c26": "□□□一千人俱。飛騰辟支而為上首。諸大",
    "T85n2895_001:1414c27": "菩薩八千人俱。地藏菩薩而為上首。大梵天",
    "T85n2895_001:1414c28": "王釋提桓因四天大王龍神八部。諸苾芻苾",
    "T85n2895_001:1414c29": "芻尼烏波索迦烏波斯加。",
    "T85n2895_001:1415a01": "爾時世尊於此眾中欣然而矣。放大光明照",
    "T85n2895_001:1415a02": "屍陀林及此大會。未久之間其光還復從口",
    "T85n2895_001:1415a03": "而入。端身而坐。正念不動。爾時迦葉波即從",
    "T85n2895_001:1415a04": "座起。偏露右肩。遶三匝。即於佛前右膝著地。",
    "T85n2895_001:1415a05": "而白佛言。世尊。如來何故於此眾中欣然而",
    "T85n2895_001:1415a06": "笑。放大光明照屍陀林及此大會。未久之間",
    "T85n2895_001:1415a07": "其光還復從口而入。端身而座。正念不動。唯",
    "T85n2895_001:1415a08": "願如來說其意志。佛言。善哉善哉。善男子。",
    "T85n2895_001:1415a09": "汝當諦聽善思念之。吾當為汝說其要法。我",
    "T85n2895_001:1415a10": "以佛眼觀此林中。捨身行者未來當獲正等",
    "T85n2895_001:1415a11": "菩提。若有有情能發勝上捨身之意。心生平",
    "T85n2895_001:1415a12": "等無有愛憎。不生慳悋。若能一發是心。雖未",
    "T85n2895_001:1415a13": "捨身是人已過二乘之行百千萬倍。即共諸",
    "T85n2895_001:1415a14": "菩薩等一切同志。況捨身命普及有情。如是",
    "T85n2895_001:1415a15": "功德。我若具說不可窮盡。迦葉波白佛言。世",
    "T85n2895_001:1415a16": "尊如來所言在屍陀林普及一切有情。是義",
    "T85n2895_001:1415a17": "不然不名為普。若是普者水性有情即無有",
    "T85n2895_001:1415a18": "分。唯願如來示我普義。佛言。善男子。我正",
    "T85n2895_001:1415a19": "許說汝方即問。若有有情能施身分。分為二",
    "T85n2895_001:1415a20": "分。一分水中。一分陸地。是人命欲終時。囑",
    "T85n2895_001:1415a21": "善知識同志願者。分割其身以為二分。是分",
    "T85n2895_001:1415a22": "身者所得功德。與捨身人功德無二。我念過",
    "T85n2895_001:1415a23": "去燃燈佛時。在舍衛國修菩提行。願捨身命",
    "T85n2895_001:1415a24": "皮肉筋骨。心心相續。彌勒于時為我善友。我",
    "T85n2895_001:1415a25": "命既盡即分二分。安置如法。慈氏合掌即發",
    "T85n2895_001:1415a26": "願言。以此微供普及有情水陸空行一切都",
    "T85n2895_001:1415a27": "食緣。是功德無始已來恒相值遇共為眷屬。",
    "T85n2895_001:1415a28": "次復作佛即其人也。我因捨身發大誓言。若",
    "T85n2895_001:1415a29": "有有情飢食我肉。渴飲我血。既飲噉已。願令",
    "T85n2895_001:1415b01": "一切有情因食我肉發菩提心離飢渴苦。未",
    "T85n2895_001:1415b02": "來當得法喜等食。資自性身。飲我血者離諸",
    "T85n2895_001:1415b03": "愛渴。當獲法水灌注心源。愛法王資變化",
    "T85n2895_001:1415b04": "身。以是義故疾得無上正等菩提。又迦葉波",
    "T85n2895_001:1415b05": "我於因地初發心時。三度死捨正第四生。即",
    "T85n2895_001:1415b06": "能生捨不貪愛。於空王佛時。以悟空理即",
    "T85n2895_001:1415b07": "薩埵王子。施身餓虎飼於七子。亦作月光大",
    "T85n2895_001:1415b08": "王。廣惠千首。亦為達拏太子。施妻子。亦為",
    "T85n2895_001:1415b09": "慈力悲王施軀於五夜叉。為求法故。於雪山",
    "T85n2895_001:1415b10": "邊求半句偈。以施其身餧其羅剎。我若廣",
    "T85n2895_001:1415b11": "說無始已來生。捨身命於百千劫不可說盡。",
    "T85n2895_001:1415b12": "何以故。都由因地初發心時死捨身故。迦葉",
    "T85n2895_001:1415b13": "放白佛言。世尊如是等人但行捨身功德",
    "T85n2895_001:1415b14": "無量。不審未施已前多生造罪。先世惡業捨",
    "T85n2895_001:1415b15": "身福報得滅以不。佛言。善男子。若有有情多",
    "T85n2895_001:1415b16": "生殺害一切有情。遍娑婆界。四重五逆謗方",
    "T85n2895_001:1415b17": "等經。乃至食噉有情血肉。如是等罪無量無",
    "T85n2895_001:1415b18": "邊。若有有情能施身分普濟有情。除飢渴苦。",
    "T85n2895_001:1415b19": "如上之罪悉皆消滅。從無始已來所有殃咎",
    "T85n2895_001:1415b20": "速滅無餘緣。捨身故即是大懺悔悉誠慚愧。",
    "T85n2895_001:1415b21": "十方一切諸佛皆共稱嘆。善男子。假使有人",
    "T85n2895_001:1415b22": "從無始已來作業。偷僧祇物常住僧物見前",
    "T85n2895_001:1415b23": "僧物不淨說法。大斗重秤如是等罪。應入奈",
    "T85n2895_001:1415b24": "落迦傍生餓鬼。百千劫中不得解脫。恐獲",
    "T85n2895_001:1415b25": "來苦即請召集。娑訶世界三明六通具八解",
    "T85n2895_001:1415b26": "脫大阿羅漢。若凡若聖一切僧尼聚在一處。",
    "T85n2895_001:1415b27": "欲滅其罪亦不可滅。何以即有百千殑伽娑",
    "T85n2895_001:1415b28": "訶世界。一切眾僧清淨眾海即不來集。以是",
    "T85n2895_001:1415b29": "因緣罪難除滅。是故稱云常住僧物。普通法",
    "T85n2895_001:1415c01": "界上至諸佛下至沙彌。悉皆有分不如有人。",
    "T85n2895_001:1415c02": "於一切生處。願捨此身皮肉筋骨。心心相續",
    "T85n2895_001:1415c03": "如上之罪。悉皆消滅。天曹地府所有薄籍自",
    "T85n2895_001:1415c04": "然除滅。以是因緣。我見是利故。勸諸有情當",
    "T85n2895_001:1415c05": "施身分必定獲得無上等覺。爾時世尊告彌",
    "T85n2895_001:1415c06": "勒菩薩言。慈氏如是輩經。汝等護持。於贍部",
    "T85n2895_001:1415c07": "洲廣宣流布無令斷絕。爾時彌勒菩薩白佛",
    "T85n2895_001:1415c08": "言。世尊。如來滅後惡世之中。若善男子善女",
    "T85n2895_001:1415c09": "人。發勇猛心。以身布施。一切有情為檀波",
    "T85n2895_001:1415c10": "羅蜜故。如是等人我於龍花初首皆令得度。",
    "T85n2895_001:1415c11": "唯願佛曰。更不有慮。大梵天王釋提桓因四",
    "T85n2895_001:1415c12": "天大王。龍神八部諸苾芻苾芻尼烏波索迦",
    "T85n2895_001:1415c13": "烏波斯迦。白佛言。世尊。如此人輩。我等從",
    "T85n2895_001:1415c14": "今為作衛護。不令有人作於留難。所以者何。",
    "T85n2895_001:1415c15": "如此人輩必定獲得無等正覺。爾時慶喜白",
    "T85n2895_001:1415c16": "佛言。世尊。當何名之。佛告慶喜。此經名諸佛",
    "T85n2895_001:1415c17": "要行捨身功德經。爾時一切天人阿素洛聞",
    "T85n2895_001:1415c18": "佛所說。信受奉行。",
    "T85n2895_001:1415c19": "佛說要行捨身經"
}