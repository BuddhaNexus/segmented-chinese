{
    "X71n1415_001:0399a05": "No. 1415",
    "X71n1415_001:0399a06": "穆菴和尚語錄",
    "X71n1415_001:0399a08": "目次",
    "X71n1415_001:0399a09": "天台山明巖大梵禪寺語錄",
    "X71n1415_001:0399a10": "杭州龍華寶乘禪寺語錄",
    "X71n1415_001:0399a11": "鎮江金山龍游禪寺語錄",
    "X71n1415_001:0399a12": "秉拂偈贊",
    "X71n1415_001:0399a16": "穆菴康和尚初住天台山明巖大梵禪寺語錄",
    "X71n1415_001:0399a17": "住台州府黃巖廣孝禪寺嗣法門人清逸等編",
    "X71n1415_001:0399a18": "[0399a18] 師於至正丁酉歲。十二月初六日入寺。指山門云。千",
    "X71n1415_001:0399a19": "人排門。不如一人拔關。乃招手云。盡大地人。總從者",
    "X71n1415_001:0399a20": "裏入。喝一喝。",
    "X71n1415_001:0399a21": "[0399a21] 祖堂。釘觜銕舌。河目海口。象王回旋。師子&#x8653;吼。",
    "X71n1415_001:0399a22": "[0399a22] 踞室。從上諸佛諸祖。總向者裏釘樁搖櫓。即今要見",
    "X71n1415_001:0399a23": "新明巖麼。拈拄杖卓云。龍袖拂開全體現。象王行處",
    "X71n1415_001:0399a24": "絕狐蹤。",
    "X71n1415_001:0399b01": "[0399b01] 拈院帖云。百億須彌山。百億四大海。百億日月。總在",
    "X71n1415_001:0399b02": "裏許。寶印當空妙。重重錦縫開。",
    "X71n1415_001:0399b03": "[0399b03] 山門疏。眼眼相看。心心相知。人情若好。喫水也肥。",
    "X71n1415_001:0399b04": "[0399b04] 江湖疏。山長水闊。月臆風襟。絲毫不隔。耀古騰今。",
    "X71n1415_001:0399b05": "[0399b05] 諸山疏。四明天台。聯輝接翠。一句全提。千古無對。",
    "X71n1415_001:0399b06": "[0399b06] 指法座云。盡大地。是箇寶華王座。行則與諸人共行。",
    "X71n1415_001:0399b07": "坐則與諸人共坐。顧視左右云。因行掉臂。更上一層。",
    "X71n1415_001:0399b08": "遂陞座。[0399b08] 拈香云。此香至尊至貴。貫古貫今。爇向寶爐。",
    "X71n1415_001:0399b09": "端為祝延",
    "X71n1415_001:0399b10": "今上皇帝萬歲萬歲萬萬歲。伏願。日月齊明。乾坤同",
    "X71n1415_001:0399b11": "壽。[0399b11] 次拈香云。此香。&#x8657;空包不過。大地載不起。東浙西",
    "X71n1415_001:0399b12": "州。到處貴買賤賣。竟無一人酬其價者。逗到萬壽山",
    "X71n1415_001:0399b13": "中。撞著箇無意智老凍膿。被他颺在搕[打-丁+(天/韭)]堆頭。二十",
    "X71n1415_001:0399b14": "年間。直是匙挑不上。今日信手拈來。奉為前住開福。",
    "X71n1415_001:0399b15": "後住靈巖。松源第五世。了庵欲和尚。一爐爇&#x5374;。不圖",
    "X71n1415_001:0399b16": "報德酬思。貴要熏天炙地。遂插香。召大眾。眾舉首。乃",
    "X71n1415_001:0399b17": "云。築著鼻孔。燒&#x5374;眼睛。遂趺坐。[0399b17] 寒巖和尚白椎云。",
    "X71n1415_001:0399b18": "法筵龍象眾。當觀第一義。",
    "X71n1415_001:0399b19": "[0399b19] 師垂語云。第一義諦。明逾杲日。寬越太&#x8657;。直下悟去。",
    "X71n1415_001:0399b20": "天下橫行。其或未然。有疑請問。[0399b20] 時有僧出眾云。拾得",
    "X71n1415_001:0399b21": "寒山古道場。金剛正體露堂堂。高提寶印乾坤大。剎",
    "X71n1415_001:0399b22": "剎塵塵願舉揚。為國開堂。請師祝聖。答云。天垂寶&#x8462;",
    "X71n1415_001:0399b23": "山河靜。地湧金蓮日月新。進云。恁麼則群生蒙帝力。",
    "X71n1415_001:0399b24": "四海樂耕耘去也。答云。紫闕宏開壽域&#x7891;。進云。祝聖",
    "X71n1415_001:0399c01": "已蒙師指示。向上宗乘事若何。答云。前三三後三三。",
    "X71n1415_001:0399c02": "進云。昔日保壽開堂。三聖推出一僧。保壽便打。意旨",
    "X71n1415_001:0399c03": "如何。答云。須彌山上擊金鐘。進云。三聖道。你恁麼為",
    "X71n1415_001:0399c04": "人。瞎&#x5374;鎮州一城人眼去在。保壽擲下拄杖。便歸方",
    "X71n1415_001:0399c05": "丈。又作麼生。答云。牛皮鞔露柱。僧禮拜 師乃云。世",
    "X71n1415_001:0399c06": "尊拈華。迦葉微笑。達磨面壁。二祖安心。虎嘯風生。龍",
    "X71n1415_001:0399c07": "吟霧起。智不可測。識莫能知。所以窮諸玄辯。若一毫",
    "X71n1415_001:0399c08": "置於太&#x8657;。竭世樞機。似一滴投於巨壑。超凡越聖。罩",
    "X71n1415_001:0399c09": "古籠今。直得乾坤蕩蕩。日月輝輝。萬邦安有截之區。",
    "X71n1415_001:0399c10": "四海樂無為之化。拈拄杖。卓一下云。但見皇風成一",
    "X71n1415_001:0399c11": "片。不知何處是封疆。",
    "X71n1415_001:0399c12": "[0399c12] 復舉。僧問趙州。如何是祖師西來意。州云。庭前柏樹",
    "X71n1415_001:0399c13": "子。僧云。和尚莫將境示人。州云。我不將境示人。僧云。",
    "X71n1415_001:0399c14": "如何是祖師西來意。州云。庭前柏樹子。[0399c14] 師云。趙州渾",
    "X71n1415_001:0399c15": "鋼打就。生銕鑄成。檢點將來。境志未忘。通身泥水。忽",
    "X71n1415_001:0399c16": "有人問明巖祖師西來意。只向他道。重巖迥出青霄",
    "X71n1415_001:0399c17": "外。壓倒須彌千萬峰。",
    "X71n1415_001:0399c18": "[0399c18] 當晚小參。僧出問云。德山小參。因甚不答話。師云。寰",
    "X71n1415_001:0399c19": "中天子敕。塞外將軍令。僧云。趙州小參。因甚&#x5374;答話。",
    "X71n1415_001:0399c20": "師云。狗[狂-王+兼]赦書。諸&#x77E6;避道。僧禮拜。師云。明巖被你勘",
    "X71n1415_001:0399c21": "破 乃云。諸佛不出世。祖師不西來。解脫門開。七通",
    "X71n1415_001:0399c22": "八達。雲從龍風從虎。水流濕火就燥。一一&#x8462;天&#x8462;地。",
    "X71n1415_001:0399c23": "頭頭玉振金聲。奴使文殊普賢。婢視釋迦彌勒。驅耕",
    "X71n1415_001:0399c24": "夫牛。令他苗稼滋盛。奪飢人食。教他永絕飢&#x8657;。喚作",
    "X71n1415_001:0400a01": "神通妙用也得。喚作法爾如然也得。所以寒山子道。",
    "X71n1415_001:0400a02": "寒山無漏巖。其巖甚濟要。八風吹不動。萬古人傳妙。",
    "X71n1415_001:0400a03": "諸人還知落處麼。白雲影散青山出。幽石巖高寶月",
    "X71n1415_001:0400a04": "圓。",
    "X71n1415_001:0400a05": "[0400a05] 復舉。馬祖出世。南嶽遣僧問作麼生。馬祖云。自從胡",
    "X71n1415_001:0400a06": "亂後三十年。不少鹽醬。[0400a06] 師云。大開東閤。飽歸天下衲",
    "X71n1415_001:0400a07": "子。還他馬祖老人始得。若是佛祖向上一竅。未夢見",
    "X71n1415_001:0400a08": "在。以拂子擊禪床。下座。",
    "X71n1415_001:0400a09": "[0400a09] 臘八上堂。雪山六年冷坐。&#x5374;向尼連中洗浴。夜半忽",
    "X71n1415_001:0400a10": "&#x89A9;明星。不知打失腦門。帶累後代兒孫。箇箇墮坑落",
    "X71n1415_001:0400a11": "塹。明巖別資一路。要與釋迦老子相見。拈拄杖云。丈",
    "X71n1415_001:0400a12": "夫自有衝天志。不向如來行處行。",
    "X71n1415_001:0400a13": "[0400a13] 上堂。身心清淨。諸境清淨。諸境清淨。身心清淨。僧問",
    "X71n1415_001:0400a14": "雲門。如何是雲門一曲。雲門云。臘月二十五。摩訶般",
    "X71n1415_001:0400a15": "若波羅蜜。甚深般若波羅蜜。卓拄杖。下座。",
    "X71n1415_001:0400a16": "[0400a16] 歲旦上堂。明教道。新年頭有佛法。鏡清道。新年頭無",
    "X71n1415_001:0400a17": "佛法。阿呵呵。春山疊亂青。春水漾&#x8657;碧。寥寥天地間。",
    "X71n1415_001:0400a18": "獨立望何極。喝一喝。",
    "X71n1415_001:0400a19": "[0400a19] 元宵敘謝兩班上堂。一燈然。百千萬億燈俱然。直得",
    "X71n1415_001:0400a20": "乾坤洞照。少室增輝。長者長法身。短者短法身。南北",
    "X71n1415_001:0400a21": "東西。各安舊位。好大眾。不用透金剛圈。不用吞栗棘",
    "X71n1415_001:0400a22": "蓬。遂合掌云。三德六味。施佛及僧。法界有情。普同供",
    "X71n1415_001:0400a23": "養。良久云。金仙行履處。步步是紅蓮。",
    "X71n1415_001:0400a24": "[0400a24] 上堂。吾心似秋月。碧潭光皎潔。無物堪比倫。教我如",
    "X71n1415_001:0400b01": "何說。曩謨悉達多般怛囉。春風吹萬&#x5F5A;。觸處盡開花。",
    "X71n1415_001:0400b02": "[0400b02] 佛涅槃上堂。舉僧問大龍。如何是清淨法身。龍云。山",
    "X71n1415_001:0400b03": "花開似錦。澗水湛如藍。師云。大小大龍。只透生死關。",
    "X71n1415_001:0400b04": "涅槃關未透在。要會清淨法身。十萬八千。驀拈拄杖",
    "X71n1415_001:0400b05": "云。擊金鐘。輥銕鼓。水東流。日西去。靠拄杖。下座。",
    "X71n1415_001:0400b06": "[0400b06] 四月八日上堂。僧問。如何是定乾坤句。師云。眉毛吞",
    "X71n1415_001:0400b07": "宇宙。鼻孔礙須彌。僧云。如何是隨波逐浪句。師云。金",
    "X71n1415_001:0400b08": "毛蹈碎狐狸窟。紅白春風處處花。僧云。如何是截斷",
    "X71n1415_001:0400b09": "眾流句。師云。舌拄上齶。僧云。悉達太子。今日降生。且",
    "X71n1415_001:0400b10": "道在三句內。三句外。師云。十字街頭石敢當。僧禮拜",
    "X71n1415_001:0400b11": " 師乃云。乘白象降王宮。十分賣峭。指天地行七步。",
    "X71n1415_001:0400b12": "徹骨風流。拈拄杖云。白日青天。雲騰霧涌。九龍噴水",
    "X71n1415_001:0400b13": "沐金驅。千古萬古活鱍鱍。卓拄杖。下座。",
    "X71n1415_001:0400b14": "[0400b14] 退院上堂。古德道。去去實不去。來來實不來。山僧都",
    "X71n1415_001:0400b15": "不會。露柱笑咍咍。恁麼說話。好箇淈[泳-永+盾]漢。山僧來時",
    "X71n1415_001:0400b16": "決定是來。去時決定是去。有甚麼會不會。良久云。露",
    "X71n1415_001:0400b17": "柱笑咍咍。乾坤正眼開。青山隨處好。一步一樓臺。拈",
    "X71n1415_001:0400b18": "拄杖。卓三下。下座。",
    "X71n1415_001:0400b19": "次住杭州龍華寶乘禪寺語錄",
    "X71n1415_001:0400b20": "參學門人 智辯 等編",
    "X71n1415_001:0400b21": "[0400b21] 師於至正甲辰歲。九月一日入寺。拈起劄付。示眾云。",
    "X71n1415_001:0400b22": "此是太尉大丞相。顯揚從上佛祖真實巴鼻底公驗。",
    "X71n1415_001:0400b23": "諸人還會麼。橫身當宇宙。一句定綱宗。",
    "X71n1415_001:0400b24": "[0400b24] 指法座。舉步登須彌頂。疊足坐菩提座。萬德不將來。",
    "X71n1415_001:0400c01": "全超法報化。升座拈香。祝",
    "X71n1415_001:0400c02": "聖畢。次拈香云。此香。拈起也。天回地轉。放下也。雨順",
    "X71n1415_001:0400c03": "風調。奉為千佛塔院。南堂欲和尚。一爐爇&#x5374;。不圖報",
    "X71n1415_001:0400c04": "德酬恩。只貴熏他鼻孔。遂趺坐。[0400c04] 靈隱和尚白椎云。",
    "X71n1415_001:0400c05": "法筵龍象眾。當觀第一義。",
    "X71n1415_001:0400c06": "[0400c06] 師垂語云。第一義諦。在諸佛。未&#x751E;增。在眾生。未&#x751E;減。",
    "X71n1415_001:0400c07": "一椎擊碎。&#x5FA7;界流輝。眾中莫有大家出手。共相提唱",
    "X71n1415_001:0400c08": "者麼。[0400c08] 僧問。龍華三會揭天開。露柱燈籠笑滿腮。何翅",
    "X71n1415_001:0400c09": "化身千百億。塵塵涌出玉樓臺。如何是和尚為人一",
    "X71n1415_001:0400c10": "句。師云。頭上漫漫。&#x811A;下漫漫。僧云。恁麼則&#x5E00;地普天",
    "X71n1415_001:0400c11": "齊廓悟。人人定國與安邦。師云。萬年松頂結蟠桃。僧",
    "X71n1415_001:0400c12": "問。達磨九年面壁。意旨如何。師云。油煎石磉盤。僧禮",
    "X71n1415_001:0400c13": "拜。師云。無你下口處 乃云。只箇心心心是佛。十方",
    "X71n1415_001:0400c14": "世界最靈物。縱橫妙用可憐生。一切不如心真實。&#x7AEA;",
    "X71n1415_001:0400c15": "起拂子云。布袋和尚來也。不審不審。將謂是布袋和",
    "X71n1415_001:0400c16": "尚。元來&#x5374;是雙林善慧大士。即今在拂子頭上。放大",
    "X71n1415_001:0400c17": "光明。演說妙偈。夜夜抱佛眠。朝朝還共起。起坐鎮相",
    "X71n1415_001:0400c18": "隨。語默同居止。纖毫不相離。如身影相似。欲識佛去",
    "X71n1415_001:0400c19": "處。只者語聲是。好大眾。一切處光明燦爛。一切處得",
    "X71n1415_001:0400c20": "大自在。塵塵爾。剎剎爾。念念爾。直得皇風普扇。佛日",
    "X71n1415_001:0400c21": "高懸。天人群生。咸霑利樂。拈拄杖卓一下云。四海澄",
    "X71n1415_001:0400c22": "清天一統。干戈偃息賀昇平。",
    "X71n1415_001:0400c23": "[0400c23] 復舉。僧問南嶽讓和尚云。如鏡鑄像。像成後。為甚麼",
    "X71n1415_001:0400c24": "不鑑照。南嶽云。雖然不鑑照。謾他一點不得。[0400c24] 師云。老",
    "X71n1415_001:0401a01": "南嶽。提持生佛未具已前一著。驚天動地。徹古該今。",
    "X71n1415_001:0401a02": "汝諸人。還曾夢見也未。良久云。無雲生嶺上。有月落",
    "X71n1415_001:0401a03": "波心。下座。",
    "X71n1415_001:0401a04": "[0401a04] 初祖忌拈香。吾本來茲土。雄雄戴角虎。傳法救迷情。",
    "X71n1415_001:0401a05": "打破蔡州城。一花開五葉。日月光燁燁。結果自然成。",
    "X71n1415_001:0401a06": "水綠映山青。還見達磨大師麼。達大道兮過量。通佛",
    "X71n1415_001:0401a07": "心兮出度。不與凡聖同纏。超然名之曰祖。便插香。",
    "X71n1415_001:0401a08": "[0401a08] 上堂。舉盤山道。向上一路。千聖不傳。慈明道。向上一",
    "X71n1415_001:0401a09": "路。千聖不然。師云。二大老。與麼說話。大似接竹點月。",
    "X71n1415_001:0401a10": "龍華道。向上一路。&#x5FA7;地&#x5FA7;天。",
    "X71n1415_001:0401a11": "[0401a11] 上堂。舉僧問趙州。狗子還有佛性也無。州云。無。[0401a11] 師云。",
    "X71n1415_001:0401a12": "狗子無佛性。頭正尾亦正。跳出向上關。急急如律令。",
    "X71n1415_001:0401a13": "參。",
    "X71n1415_001:0401a14": "[0401a14] 佛誕生上堂。以拂子作舀湯勢。我今灌沐諸如來。淨",
    "X71n1415_001:0401a15": "智莊嚴功德聚。五濁眾生令離垢。同證如來淨法身。",
    "X71n1415_001:0401a16": "好大眾。如是則塵塵是佛。剎剎是佛。日日浴佛。時時",
    "X71n1415_001:0401a17": "浴佛。汝等諸人。還曾契悟也無。若也契悟。我不敢輕",
    "X71n1415_001:0401a18": "於汝等。若不契悟。汝等皆當作佛。擲拂子作舞。下座。",
    "X71n1415_001:0401a19": "[0401a19] 一日。僧問。牛頭未見四祖時如何。師云。頭上著枷。&#x811A;",
    "X71n1415_001:0401a20": "下著杻。僧云。見後如何。師云。要坐即坐。要行即行。",
    "X71n1415_001:0401a21": "[0401a21] 上堂。舉世尊因五通仙人問。佛有六通。我只五通。如",
    "X71n1415_001:0401a22": "何是那一通。世尊召仙人。仙人應諾。世尊云。那一通",
    "X71n1415_001:0401a23": "你問我。[0401a23] 頌曰。那一通你問我。黃檗樹頭懸蜜果。燈籠",
    "X71n1415_001:0401a24": "拍手笑呵呵。祥麟掣斷黃金鎖。",
    "X71n1415_001:0401b01": "[0401b01] 上堂。舉那吒太子。析肉還母。析骨還父。然後現本身。",
    "X71n1415_001:0401b02": "運大神力。為父母說法。佛眼遠和尚云。肉既還母。骨",
    "X71n1415_001:0401b03": "既還父。畢竟用甚麼為身。且道。說甚麼法。[0401b03] 頌曰。骨肉",
    "X71n1415_001:0401b04": "都還父母了。十方剎海露全身。雲開野水浮空綠。雨",
    "X71n1415_001:0401b05": "過春山潑黛新。",
    "X71n1415_001:0401b06": "次住鎮江金山龍游禪寺語錄",
    "X71n1415_001:0401b07": "落髮小師 寶日 等編",
    "X71n1415_001:0401b08": "[0401b08] 師於大明洪武七年。四月二十一日入寺。指山門云。",
    "X71n1415_001:0401b09": "一門一切門。一入一切入。青天白雨飛。大海須彌立。",
    "X71n1415_001:0401b10": "喝一喝。",
    "X71n1415_001:0401b11": "[0401b11] 佛殿云。磚頭瓦礫。璚樓玉殿。百草頭上。丈六金身。良",
    "X71n1415_001:0401b12": "久云。出頭天外看。誰是我般人。",
    "X71n1415_001:0401b13": "[0401b13] 伽藍堂云。靈從何來。聖從何起。玉出崑岡。金生麗水。",
    "X71n1415_001:0401b14": "[0401b14] 祖師堂云。西天也與麼。東土也與麼。天下老和尚悉",
    "X71n1415_001:0401b15": "皆與麼。老僧亦與麼。插香云。一印印定。水泄不通。",
    "X71n1415_001:0401b16": "[0401b16] 踞室。靈山拈華。只得一橛。少林面壁。只得一橛。拈拄",
    "X71n1415_001:0401b17": "杖按膝云。橫也在我。&#x7AEA;也在我。與也在我。奪也在我。",
    "X71n1415_001:0401b18": "遂卓一下云。水流溼。火就燥。",
    "X71n1415_001:0401b19": "[0401b19] 本府疏。位鎮江山。匪寬匪猛。咫尺九天。光輝耿耿。",
    "X71n1415_001:0401b20": "[0401b20] 指法座云。法空寶座。何高何下。坐斷千差正路通。草",
    "X71n1415_001:0401b21": "庵換&#x5374;琉璃瓦。遂陞座。[0401b21] 拈香云。此香。包天包地。為&#x8462;",
    "X71n1415_001:0401b22": "為臺。覆育大千。萬方熏益。爇向寶爐。端為祝延",
    "X71n1415_001:0401b23": "大明世界主。當今皇帝。聖躬萬歲萬歲萬萬歲。皇后",
    "X71n1415_001:0401b24": "齊年。皇太子千秋。洎滿宮天眷。伏願。乾坤同壽。日月",
    "X71n1415_001:0401c01": "齊明。金輪御而海嶽安。玉燭調而天運序。",
    "X71n1415_001:0401c02": "[0401c02] 復拈香云。此香。表裏貞堅。近遠瞻仰。奉為闔郡闔邑。",
    "X71n1415_001:0401c03": "一切大小官僚。守禦一切大小官僚。同增祿筭。伏願。",
    "X71n1415_001:0401c04": "政蹟超漢唐。姓名輝竹帛。",
    "X71n1415_001:0401c05": "[0401c05] 次拈香云。此香。&#x4E98;古&#x4E98;今。非妙非麤。第三回拈出。供",
    "X71n1415_001:0401c06": "養我金剛幢的嗣。千佛慈雲院。了庵大和尚。一爐爇",
    "X71n1415_001:0401c07": "&#x5374;。用酬法乳之恩。",
    "X71n1415_001:0401c08": "[0401c08] 趺坐。垂語云。鐘不打不響。鼓不打不鳴。莫有向上作",
    "X71n1415_001:0401c09": "家。出來激揚看(問答不錄) 提綱云。世尊有密語。充",
    "X71n1415_001:0401c10": "滿三千大千界。迦葉不覆藏。山河大地放光明。不是",
    "X71n1415_001:0401c11": "心不是佛不是物。",
    "X71n1415_001:0401c12": "[0401c12] 君上以此開闢萬邦。宏宣聖化。丞相以此鈞調九有。",
    "X71n1415_001:0401c13": "&#x7215;理陰陽。六軍以此掃蕩欃槍。百官以此播揚政治。",
    "X71n1415_001:0401c14": "宗教以此輔翊 王度。民物以此厚植生基。普扇堯",
    "X71n1415_001:0401c15": "風。高懸舜日。便見甘露降神鳥來。瑞麥產器車出。當",
    "X71n1415_001:0401c16": "與麼時。且道如何祝頌。擊拂子云。天高群象正。海闊",
    "X71n1415_001:0401c17": "百川朝。",
    "X71n1415_001:0401c18": "[0401c18] 復舉。王常侍訪臨濟。臨濟引常侍。僧堂內閒行次。常",
    "X71n1415_001:0401c19": "侍問云。者一堂僧還看經麼。臨濟云。不看經。常侍又",
    "X71n1415_001:0401c20": "問。還坐禪麼。臨濟云。不坐禪。常侍云。既不看經。又不",
    "X71n1415_001:0401c21": "坐禪。畢竟作什麼。臨濟云。總教伊成佛作祖去。常侍。",
    "X71n1415_001:0401c22": "大悟云。金屑雖貴。落眼成翳。師云。老臨濟。高提正印。",
    "X71n1415_001:0401c23": "王常侍。覿體承當。等閑便見祖道光輝。王綱顯白。大",
    "X71n1415_001:0401c24": "眾。還委悉麼。掣開金殿鎖。撞動玉樓鐘。下座。",
    "X71n1415_001:0402a01": "[0402a01] 當晚小參云。古者小參。謂之家教。何謂之家。世俗家。",
    "X71n1415_001:0402a02": "五蘊家。三界家。能出不入。故謂家教。我輩棄離父母。",
    "X71n1415_001:0402a03": "著壞色衣。不涉眾緣。安處林野。名出世俗家。悟染淨",
    "X71n1415_001:0402a04": "法。不滯塵勞。不膠惑執。名出五蘊家。騎聲跨色。越聖",
    "X71n1415_001:0402a05": "超凡。打破&#x8657;空。得大自在。名出三界家。若也果能如",
    "X71n1415_001:0402a06": "是。  隨功賞賜。田宅衣物。種種珍寶。老僧不散愛",
    "X71n1415_001:0402a07": "惜。只如髻裏明珠。亦乃兩手分付。大眾還肯可麼。拈",
    "X71n1415_001:0402a08": "拄杖卓一下云。海神知貴不知價。留與人間光照夜。",
    "X71n1415_001:0402a09": "[0402a09] 復舉。法燈禪師示眾云。本志隈藏巖谷。隱遯過時。奈",
    "X71n1415_001:0402a10": "緣先師有未了公案。今日出來。為他了&#x5374;。時有僧出",
    "X71n1415_001:0402a11": "問。如何是未了公案。法燈便打。僧云。為甚打某甲。法",
    "X71n1415_001:0402a12": "燈云。是你殃及我。[0402a12] 師云。大小法燈。正是夢裏惺惺。說",
    "X71n1415_001:0402a13": "殃及我。殃及你。幾時會洒洒落落乾淨去。新金山也",
    "X71n1415_001:0402a14": "下一著。&#x8D82;晴&#x8462;&#x5374;屋。乘時刈&#x5374;禾。輸賦王租了。鼓腹",
    "X71n1415_001:0402a15": "唱高歌。下座。",
    "X71n1415_001:0402a16": "[0402a16] 留兩班上堂。獨樹不成林。單絲不成線。旃檀叢裏。須",
    "X71n1415_001:0402a17": "是旃檀圍繞。獅子窟中。還許獅子&#x8653;吼。同建法幢。共",
    "X71n1415_001:0402a18": "立宗旨。便能洗光佛日。播振玄風。善世澤民。各安家",
    "X71n1415_001:0402a19": "業。譬如百千燈光。同照一室。光光相照。各不相借。所",
    "X71n1415_001:0402a20": "以道。是法住法位。世間相常住。正恁麼時。且道。不傷",
    "X71n1415_001:0402a21": "物義一句。如何舉似。地靈步步雪山草。僧寶人人滄",
    "X71n1415_001:0402a22": "海珠。下座。",
    "X71n1415_001:0402a23": "[0402a23] 端午敘謝首座藏主管事耆舊上堂。切玉泛葛蒲。包",
    "X71n1415_001:0402a24": "金堆角黍。一飽忘百饑。一句離眾苦。薰風自南來。拂",
    "X71n1415_001:0402b01": "拂吹庭戶。人情既和洽。應答如鐘鼓。赤口與白舌。翻",
    "X71n1415_001:0402b02": "作好歌舞。煌煌少林宗。赫赫面壁祖。[0402b02] 僧問如何是面",
    "X71n1415_001:0402b03": "壁祖底消息。乃云。攙南泉&#x9262;位底不是。轉一大藏教",
    "X71n1415_001:0402b04": "底不是。透得金圈吞得栗棘底不是。畢竟如何。喫茶",
    "X71n1415_001:0402b05": "去。",
    "X71n1415_001:0402b06": "[0402b06] 上堂。舉文殊三處度夏。迦葉白椎。擬擯文殊。忽見百",
    "X71n1415_001:0402b07": "千文殊。左右彌布。世尊謂迦葉云。汝欲擯那箇文殊。",
    "X71n1415_001:0402b08": "[0402b08] 師云。文殊八面玲瓏。迦葉一味擔板。擔板中有玲瓏",
    "X71n1415_001:0402b09": "消息。玲瓏裏有擔板規模。二俱不涉。畢竟如何。臨鴆",
    "X71n1415_001:0402b10": "砧臨鴆砧。井底種林檎。今年桃李貴。一顆直千金。下",
    "X71n1415_001:0402b11": "座。",
    "X71n1415_001:0402b12": "[0402b12] 師一日垂語云。威音王以前。與汝日用現行。相去多",
    "X71n1415_001:0402b13": "少。又云。打破髑髏。向什麼處。見釋迦老子。又云。來時",
    "X71n1415_001:0402b14": "因甚無口。",
    "X71n1415_001:0402b15": "秉拂",
    "X71n1415_001:0402b16": "[0402b16] 秦川天寧冬至秉拂。垂語云。法不孤起。仗境方生。現",
    "X71n1415_001:0402b17": "前燈燭熒煌。象龍圍繞。乃至山河大地。日月星辰。卉",
    "X71n1415_001:0402b18": "木叢林。人畜草芥。悉皆是境。阿那箇是法。燈燭熒煌。",
    "X71n1415_001:0402b19": "象龍圍繞。乃至山河大地。日月星辰。卉木叢林。人畜",
    "X71n1415_001:0402b20": "草芥。悉皆是法。阿那箇是境。於此見得。倜儻分明。便",
    "X71n1415_001:0402b21": "可向高高峰頂橫行。深深海底闊步。莫有恁麼俊快",
    "X71n1415_001:0402b22": "衲僧。試出來。遞相唱和。[0402b22] 僧問。達磨未來時如何。答云。",
    "X71n1415_001:0402b23": "塞壑填溝。進云。來後如何。答云。輝天鑑地。進云。畢竟",
    "X71n1415_001:0402b24": "如何。答云。須彌山香水海 乃云。豁開戶牖。萬里不",
    "X71n1415_001:0402c01": "挂片雲。當軒者誰。突出青天白日。恁麼恁麼。南瞻部",
    "X71n1415_001:0402c02": "洲打鼓。北&#x9B31;單越升堂。不恁麼不恁麼。海底輥紅塵。",
    "X71n1415_001:0402c03": "山頭飛白浪。恁麼中不恁麼。十字街頭吹銕笛。千峰",
    "X71n1415_001:0402c04": "頂上放憨癡。不恁麼中&#x5374;恁麼。三更夜半唱巴歌。無",
    "X71n1415_001:0402c05": "端驚起梵王睡。九霄絕翳。何用穿通。一道神光。未&#x751E;",
    "X71n1415_001:0402c06": "昏昧。拈拄杖云。看看。上方拄杖子。變作釋迦老子。放",
    "X71n1415_001:0402c07": "大光明。照徹三千大千世界。上窮有頂。下透金輪。於",
    "X71n1415_001:0402c08": "其中間。演說摩訶大般若。無二無二分。無別無斷故。",
    "X71n1415_001:0402c09": "直得毗盧遮那如來。化成妙寶樓閣。多寶世尊。涌出",
    "X71n1415_001:0402c10": "七層妙塔。交相贊賀云。善哉善哉。希有希有。正恁麼",
    "X71n1415_001:0402c11": "時。東海龍王。忍俊不禁。踊躍歡喜。鼓吉祥風。澍甘露",
    "X71n1415_001:0402c12": "雨。&#x5374;向靈山會上。報諸大眾道。群陰既剝。一陽已生。",
    "X71n1415_001:0402c13": "&#x6677;運推移。日南長至。應時納祜。慶無不宜。廓萬古之",
    "X71n1415_001:0402c14": "徽&#x732E;。混一團之和氣。卓拄杖一下云。水歸大海波濤",
    "X71n1415_001:0402c15": "壯。雲到蒼梧氣象高。",
    "X71n1415_001:0402c16": "[0402c16] 復舉。洞山冬夜喫果子次。問泰首座云。有一物。黑似",
    "X71n1415_001:0402c17": "漆。上推天。下拄地。常在動用中。動用中&#x53CE;不得。過在",
    "X71n1415_001:0402c18": "什麼處。泰云。過在動用中。洞山令侍者掇退果卓。[0402c18] 師",
    "X71n1415_001:0402c19": "云。洞山坐籌帷幄。泰首座決勝千里。便見內外和平。",
    "X71n1415_001:0402c20": "上下如一。雖然。只如洞山令侍者掇退果卓。意作麼",
    "X71n1415_001:0402c21": "生。掀翻海岳求知己。撥動乾坤見太平。",
    "X71n1415_001:0402c22": "[0402c22] 靈隱冬至秉拂。垂語云。向上一著。如天普&#x8462;。如地普",
    "X71n1415_001:0402c23": "擎。如日普照。如風普吹。如大火聚。近之則燎&#x5374;面門。",
    "X71n1415_001:0402c24": "如塗毒鼓。撾之則喪身失命。眾中莫有不惜性命的",
    "X71n1415_001:0403a01": "衲子麼。出來遞相激揚。[0403a01] 時有僧出眾云。吹大法螺。擊",
    "X71n1415_001:0403a02": "大法鼓。演大法義。雨大法雨。正恁麼時。願聞法要。答",
    "X71n1415_001:0403a03": "云。鯨吞海水盡。露出珊瑚枝。進云。如何是吹大法螺。",
    "X71n1415_001:0403a04": "答云。一聲&#x5FA7;在諸人耳。進云。如何是擊大法鼓。答云。",
    "X71n1415_001:0403a05": "震天動地。進云。如何是演法大義。答云。一字不著畫。",
    "X71n1415_001:0403a06": "進云。如何是雨大法雨。答云。三草二木。同時發生。進",
    "X71n1415_001:0403a07": "云。擘破泰山雷未猛。照開滄海月非光。答云。脫&#x6BBB;烏",
    "X71n1415_001:0403a08": "龜飛上天。僧歸眾。隨云。雲從龍風從虎 乃云。一法",
    "X71n1415_001:0403a09": "若有。毗盧墮在凡夫。萬法若無。普賢失其境界。恁麼",
    "X71n1415_001:0403a10": "也不得。不恁麼也不得。恁麼不恁麼總不得。靈鋒寶",
    "X71n1415_001:0403a11": "劍。常露現前。擬欲&#x64E1;眸。橫屍萬里。拈拄杖。左邊卓一",
    "X71n1415_001:0403a12": "下云。群陰向者裏剝盡。右邊卓一下云。一陽向者裏",
    "X71n1415_001:0403a13": "復生。遂橫按云。山河大地。和氣潛回。草木叢林。溫風",
    "X71n1415_001:0403a14": "普扇。佛殿共山門&#x95D8;額。燈籠對露柱掀眉。飛來峰[跳-兆+孛]",
    "X71n1415_001:0403a15": "跳上三十三天。西子湖灌入諸人鼻孔。處處全彰寶",
    "X71n1415_001:0403a16": "印。頭頭顯示威權。譬如金翅擘海。直取龍吞。香象渡",
    "X71n1415_001:0403a17": "河。截流而過。又如師子筋琴。鼓之則群音頓絕。阿呵",
    "X71n1415_001:0403a18": "呵。囉囉哩。須彌頂上擊金鐘。大洋海底行闊步。赤&#x811A;",
    "X71n1415_001:0403a19": "波斯戴道冠。忿怒那吒擎銕柱。靠拄杖云。擘開華岳",
    "X71n1415_001:0403a20": "連天秀。放出黃河徹底清。",
    "X71n1415_001:0403a21": "[0403a21] 復舉。僧問古德。如何是冬來事。德云。京師出大黃。師",
    "X71n1415_001:0403a22": "云。古德恁麼提持。正如平地上。擲出生銕蒺藜相似。",
    "X71n1415_001:0403a23": "教你進且無門。退亦無路。若是俊快衲僧。一咬咬破。",
    "X71n1415_001:0403a24": "便見通身汗下。百病消除。獨步大方。自由自在。輒或",
    "X71n1415_001:0403b01": "一偈。舉似大眾。京師出大黃。高價壓諸方。一擊百&#x894D;",
    "X71n1415_001:0403b02": "碎。光輝滿大唐。",
    "X71n1415_001:0403b03": "偈贊",
    "X71n1415_001:0403b04": "觀音大士二首",
    "X71n1415_001:0403b05": "[0403b05] 稽首廣大清淨海。涵育無邊諸世界。耳根顯示圓通",
    "X71n1415_001:0403b06": "門。救護苦惱眾生眾。眾生本性本清淨。與觀世音無",
    "X71n1415_001:0403b07": "有異。剎那轉念能證悟。寂滅現前超世間。譬如皓月",
    "X71n1415_001:0403b08": "行&#x8657;空。影落一切江海水。月月光明互交&#x668E;。究竟不",
    "X71n1415_001:0403b09": "離本月相。我今既作如是觀。剎剎塵塵體如是。普願",
    "X71n1415_001:0403b10": "法界諸有情。成就圓通真實義。",
    "X71n1415_001:0403b11": "[0403b11] 聞所聞盡。覺所覺空。尋聲救苦。開發盲聾。一真不昧",
    "X71n1415_001:0403b12": "兮塵塵解脫。六用休復兮法法圓通。十方無影像。三",
    "X71n1415_001:0403b13": "界絕行蹤。坐斷乾坤千百億。金烏飛出海門東。",
    "X71n1415_001:0403b14": "大士行道相",
    "X71n1415_001:0403b15": "[0403b15] 無行無住妙圓通。大地群生體本同。淨極光明真佛",
    "X71n1415_001:0403b16": "母。塵塵剎剎播玄飛。",
    "X71n1415_001:0403b17": "大士童真相",
    "X71n1415_001:0403b18": "[0403b18] 髻綰無螺大地春。巖間欹坐顯天真。無邊苦海圓通",
    "X71n1415_001:0403b19": "境。眼裏聞聲處處新。",
    "X71n1415_001:0403b20": "大士師子吼相",
    "X71n1415_001:0403b21": "[0403b21] 師子吼。無畏說。眼藏筋。口存舌。圓通法門。紅爐片雪。",
    "X71n1415_001:0403b22": "透頂醍醐滴滴&#x51C9;。普為眾生除惱熱。",
    "X71n1415_001:0403b23": "大士四十二臂相",
    "X71n1415_001:0403b24": "[0403b24] 法王大將。普施無畏。或慈或威。或定或慧。或現爍迦",
    "X71n1415_001:0403c01": "囉首。八萬四千。或現母陀羅臂。四十有二。上契十方",
    "X71n1415_001:0403c02": "諸佛。同一慈力。下合六道眾生。同一悲仰。感應二求",
    "X71n1415_001:0403c03": "而無爽無失。度越八難而無罣無礙。所謂十方圓通。",
    "X71n1415_001:0403c04": "真實顯示。不可思議。提挈有情無情。同入金剛王佛",
    "X71n1415_001:0403c05": "母第一三昧者矣。",
    "X71n1415_001:0403c06": "文殊大士草衣相",
    "X71n1415_001:0403c07": "[0403c07] 金剛窟。隱顯自由。清&#x51C9;山。游戲自在。一草一木。示妙",
    "X71n1415_001:0403c08": "法身。一談一笑。示真法界。彼呂氏子。感應神遇。蒲衣",
    "X71n1415_001:0403c09": "被體。金文在手。詎非所謂事事無礙。發明根本妙光",
    "X71n1415_001:0403c10": "大三昧者也。於戲盛哉。",
    "X71n1415_001:0403c11": "維摩居士",
    "X71n1415_001:0403c12": "[0403c12] 空色空人。空名空法。證大菩提。獲大解脫。彈偏折小",
    "X71n1415_001:0403c13": "兮金獅&#x8653;吼。歎大褒圓兮龍象蹴踏。無住本有何本。",
    "X71n1415_001:0403c14": "不二門是何門。香積飯飽盡毗耶。方丈室吞爍乾坤。",
    "X71n1415_001:0403c15": "咦。彼上人者難酬對。老倒文殊喪膽魂。",
    "X71n1415_001:0403c16": "鏡容大士",
    "X71n1415_001:0403c17": "[0403c17] 鷹巢托質。龍阜接神。時動時靜。安居禪定。或隱或顯。",
    "X71n1415_001:0403c18": "覺悟王臣。錫杖上挑起刀尺拂。鏡面裏現出齊梁陳。",
    "X71n1415_001:0403c19": "讚歎大乘。有語簸揚無語。科分十四。是真排斥非真。",
    "X71n1415_001:0403c20": "無生路。通達十方剎海。涅槃食。飫飽三界天人。物物",
    "X71n1415_001:0403c21": "全彰聖相。塵塵常轉法輪。燈火香&#x70DF;交錯處。乾坤日",
    "X71n1415_001:0403c22": "月愈光新。",
    "X71n1415_001:0403c23": "穢跡金剛像",
    "X71n1415_001:0403c24": "[0403c24] 舍那化身釋迦。寶華臺光明赫赫。釋迦現形穢跡。瞻",
    "X71n1415_001:0404a01": "部洲傾伏魔邪。物物純真。頭頭顯密。大慈悲。飲以九",
    "X71n1415_001:0404a02": "醞之醴。大忿怒。沃以甘露之漿。&#x7145;聖鎔凡。全機妙用。",
    "X71n1415_001:0404a03": "世出世間而作大饒益。佛前佛後而廣著功勛者也。",
    "X71n1415_001:0404a04": "栽松道者",
    "X71n1415_001:0404a05": "[0404a05] 濁港江頭。雙峰寺裏。前身後身。一倒一起。钁頭拋下",
    "X71n1415_001:0404a06": "松自長。乾坤大地作陰&#x51C9;。",
    "X71n1415_001:0404a07": "借韻示辯侍者",
    "X71n1415_001:0404a08": "[0404a08] 莫&#x6060;儂家眼似眉。九年面壁是吾師。要知父母生前",
    "X71n1415_001:0404a09": "句。記取巖中惡罵時。",
    "X71n1415_001:0404a10": "[0404a10] 瞿曇百計誘難陀。倒腹傾腸沒奈何。拶破面門親搆",
    "X71n1415_001:0404a11": "得。啞兒拍手忽能歌。",
    "X71n1415_001:0404a12": "寄允中巖宗師",
    "X71n1415_001:0404a13": "[0404a13] 三學巖身性自圓。百千日月向空懸。或持或犯俱清",
    "X71n1415_001:0404a14": "淨。不負波離五部傳。",
    "X71n1415_001:0404a15": "牧童",
    "X71n1415_001:0404a16": "[0404a16] 放出溈山水牯牛。溪南溪北暖雲&#x53CE;。春風細草連天",
    "X71n1415_001:0404a17": "綠。穴鼻無繩飽便休。",
    "X71n1415_001:0404a18": "送詵維那",
    "X71n1415_001:0404a19": "[0404a19] 桶&#x7BD0;爆處髑髏乾。剎海三千掌上觀。吹起還鄉無孔",
    "X71n1415_001:0404a20": "笛。扶桑日出涌金盤。",
    "X71n1415_001:0404a21": "次韻答滿藏主",
    "X71n1415_001:0404a22": "[0404a22] 三千里外同風句。一對眉毛眼上橫。萬仞&#x5D15;頭翹足",
    "X71n1415_001:0404a23": "看。木人拍手火中行。",
    "X71n1415_001:0404a24": "古德云。青青翠竹。盡是真如。&#x9B31;&#x9B31;黃花。無非",
    "X71n1415_001:0404b01": "般若。頌云",
    "X71n1415_001:0404b02": "[0404b02] 金烏海底明。玉馬空中走。踏倒須彌盧。面南看北斗。",
    "X71n1415_001:0404b03": "送僧",
    "X71n1415_001:0404b04": "[0404b04] 草綠花紅師子吼。天高地闊象王行。野狐腦裂群魔",
    "X71n1415_001:0404b05": "伏。又見黃河一度清。",
    "X71n1415_001:0404b06": "持淨",
    "X71n1415_001:0404b07": "[0404b07] 彈指聲前戶豁開。屎坑化作碧蓮臺。笑看清淨毗盧",
    "X71n1415_001:0404b08": "體。糞掃堆頭輥出來。",
    "X71n1415_001:0404b09": "次韻寄夢堂和尚",
    "X71n1415_001:0404b10": "[0404b10] 看山看水放摩陀。佛祖宗綱定。若何。八桂峰前吹銕",
    "X71n1415_001:0404b11": "笛。木人拍手石人歌。",
    "X71n1415_001:0404b12": "拜翠峰明覺祖師",
    "X71n1415_001:0404b13": "[0404b13] 驚濤拍岸月如盆。湖上人家竹&#x668E;門。截斷眾流無向",
    "X71n1415_001:0404b14": "背。明明一句定乾坤。",
    "X71n1415_001:0404b16": "穆菴康和尚語錄(終)",
    "X71n1415_001:0404b18": "No. 1415-A",
    "X71n1415_001:0404b19": " 附記",
    "X71n1415_001:0404b21": "[0404b21] 日本義堂和尚日工集曰。永德四年甲子。年六十。",
    "X71n1415_001:0404b22": "在等持。十二月二日。赴建仁大龍菴忌齋。點心罷。",
    "X71n1415_001:0404b23": "大清引入南昌菴。諸老雜話。余問椿庭。比見康穆",
    "X71n1415_001:0404b24": "菴語。尾書曰郊臺。何也。庭曰。穆菴時住杭州龍華。",
    "X71n1415_001:0404c01": "與郊臺近。&#x8462;南渡宋都。祭天於南郊。故云郊臺。臺",
    "X71n1415_001:0404c02": "乃祀天之臺也。",
    "X71n1415_001:0404c03": "[0404c03] 又曰。永德二年壬戌。正月二十九日。古劍話曰。&#x751E;",
    "X71n1415_001:0404c04": "回自江南。海中值結夏者六人。作偈曰。圓覺伽藍",
    "X71n1415_001:0404c05": "海上漚。安居禁足渡頭舟。蠟人解唱還鄉曲。&#x6B35;乃",
    "X71n1415_001:0404c06": "一聲山水幽。或至康穆菴處。誤舉此偈。以解唱。作",
    "X71n1415_001:0404c07": "喚作。穆菴曰。必誤矣。非古劍語。喚作字不好(云云)。"
}