{
    "T24n1451_030:0351b02": "根本說一切有部毘奈耶雜事",
    "T24n1451_030:0351b03": "卷第三十",
    "T24n1451_030:0351b05": "三藏法師義淨奉　制譯",
    "T24n1451_030:0351b06": "內攝頌曰：",
    "T24n1451_030:0351b07": "　近圓從苾芻、　　半月請教授、",
    "T24n1451_030:0351b08": "　依苾芻坐夏、　　見過不應言、",
    "T24n1451_030:0351b09": "　不瞋訶禮少、　　意喜兩眾中、",
    "T24n1451_030:0351b10": "　隨意對苾芻，　　斯名八尊法。",
    "T24n1451_030:0351b11": "「阿難陀！我今已制苾芻尼八尊敬法，皆不應",
    "T24n1451_030:0351b12": "違。若大世主喬答彌能奉持此八敬法者，即",
    "T24n1451_030:0351b13": "是出家受近圓成苾芻尼性。」時具壽阿難陀",
    "T24n1451_030:0351b14": "聞佛所說八尊敬法，頂禮佛足奉辭而去，詣",
    "T24n1451_030:0351b15": "大世主處作如是語：「大世主當知！世尊已許",
    "T24n1451_030:0351b16": "女人於佛所說善法律中出家受近圓成苾芻",
    "T24n1451_030:0351b17": "尼性。然佛世尊制諸苾芻尼行八尊敬法事",
    "T24n1451_030:0351b18": "不應違，乃至盡形當勤修學。我今為說世尊",
    "T24n1451_030:0351b19": "所制八尊敬法，今應諦聽善思念之！」時大世",
    "T24n1451_030:0351b20": "主言：「願為我說一心聽受。」尊者告曰：「如世尊",
    "T24n1451_030:0351b21": "說，諸苾芻尼當從苾芻求出家受近圓成苾",
    "T24n1451_030:0351b22": "芻尼性，此最初敬法。事不應違，乃至盡形諸",
    "T24n1451_030:0351b23": "苾芻尼當勤修學。」如是至終一一具告。時大",
    "T24n1451_030:0351b24": "世主聞尊者阿難陀說敬法已，深心歡喜頂",
    "T24n1451_030:0351b25": "戴奉持，白阿難陀言：「大德！譬如貴族四姓家",
    "T24n1451_030:0351b26": "女，澡浴身體拭以塗香，淨治髮爪衣服鮮潔。",
    "T24n1451_030:0351b27": "時有餘人以占博迦嗢鉢羅等，結作花鬘持",
    "T24n1451_030:0351b28": "授彼女，是時女人既見花來，歡喜而受置於",
    "T24n1451_030:0351b29": "頂上。大德！我亦如是，以身語心頂受如來八",
    "T24n1451_030:0351c01": "尊敬法。」時大世主受敬法時，及五百釋女，即",
    "T24n1451_030:0351c02": "是出家近圓成苾芻尼性。爾時具壽鄔波離",
    "T24n1451_030:0351c03": "請世尊曰：「如佛所說：若大世主受持敬法，是",
    "T24n1451_030:0351c04": "則出家、是則圓具成苾芻尼者，未審自餘女",
    "T24n1451_030:0351c05": "眾其事云何？」佛告鄔波離：「自餘女眾，如法次",
    "T24n1451_030:0351c06": "第當與出家及授近圓。」時諸女人聞是教",
    "T24n1451_030:0351c07": "已，不知云何是其次第？以緣白佛，佛言：「大世",
    "T24n1451_030:0351c08": "主為首及五百釋女受尊敬法，是則出家近",
    "T24n1451_030:0351c09": "圓成苾芻尼性。自餘女人皆當如是，次第受",
    "T24n1451_030:0351c10": "之。若有女人求出家者，詣一尼所申禮敬已，",
    "T24n1451_030:0351c11": "彼尼即應問其障法，若無難者應可攝受，授",
    "T24n1451_030:0351c12": "以三歸并五學處，先禮尊像、次禮其師，宜令",
    "T24n1451_030:0351c13": "合掌教作是語：『阿遮利耶存念。我某甲始從",
    "T24n1451_030:0351c14": "今日乃至命存，歸依佛陀兩足中尊、歸依達",
    "T24n1451_030:0351c15": "摩離欲中尊、歸依僧伽諸眾中尊。』如是三",
    "T24n1451_030:0351c16": "說。師云：『好。』答云：『善。』",
    "T24n1451_030:0351c17": "「次授五學處，教作是語：『阿遮利耶存念。如諸",
    "T24n1451_030:0351c18": "聖阿羅漢，乃至命存不殺生、不偷盜、不欲邪",
    "T24n1451_030:0351c19": "行、不虛誑語、不飲諸酒。我某甲始從今日乃",
    "T24n1451_030:0351c20": "至命存，不殺生、不偷盜、不欲邪行、不虛誑語",
    "T24n1451_030:0351c21": "不飲諸酒亦如是，此即是我五支學處，是諸",
    "T24n1451_030:0351c22": "聖阿羅漢之所學處，我當隨學隨作隨持。』如",
    "T24n1451_030:0351c23": "是三說。『願阿遮利耶證知我是鄔波斯迦，歸",
    "T24n1451_030:0351c24": "依三寶、受五學處。』師云：『好。』答云：『善。』」",
    "T24n1451_030:0351c25": "緣在室羅伐城，爾時世尊令大世主喬答彌",
    "T24n1451_030:0351c26": "及五百釋女受八尊敬法，佛聽即是出家近",
    "T24n1451_030:0351c27": "圓成苾芻尼性。因此尼眾轉授餘人出家近",
    "T24n1451_030:0351c28": "圓成苾芻尼性，如是展轉更授餘人，尼眾增",
    "T24n1451_030:0351c29": "盛。後於異時諸上座苾芻尼，詣大世主喬",
    "T24n1451_030:0352a01": "答彌所作如是言：「善哉聖者當知！我等苾芻",
    "T24n1451_030:0352a02": "尼眾出家已久，諸餘苾芻年少出家近圓未",
    "T24n1451_030:0352a03": "久，令依大小互相恭敬。」作是語已，時大世主",
    "T24n1451_030:0352a04": "喬答彌言：「諸妹！可待須臾，我詣聖者阿難",
    "T24n1451_030:0352a05": "陀處諮問斯事。」即往具壽阿難陀所說如上",
    "T24n1451_030:0352a06": "事，阿難陀曰：「大世主！且待少時，我往白佛。」時",
    "T24n1451_030:0352a07": "阿難陀即詣佛所，頭面禮足在一面立，白言：",
    "T24n1451_030:0352a08": "「世尊！諸上座苾芻尼眾出家已久，有餘年少",
    "T24n1451_030:0352a09": "苾芻近圓未久，令依大小互相恭敬，是事得",
    "T24n1451_030:0352a10": "不？」佛告阿難陀：「汝今不應口說斯事。何以故？",
    "T24n1451_030:0352a11": "若其女人不於善法律中而出家者，諸有信",
    "T24n1451_030:0352a12": "心長者婆羅門等，見諸苾芻咸持美食，共相",
    "T24n1451_030:0352a13": "給施令無闕乏。阿難陀！復有信心長者婆羅",
    "T24n1451_030:0352a14": "門等，以新淨白疊敷在街衢，作如是語：『願",
    "T24n1451_030:0352a15": "仁沙門蹈斯疊上，令我長夜獲大利益，長得",
    "T24n1451_030:0352a16": "安樂。』阿難陀！復有信心長者婆羅門等，以髮",
    "T24n1451_030:0352a17": "布地作如是語：『願仁沙門足蹈我髮，令我",
    "T24n1451_030:0352a18": "長夜獲大利益長得安樂。』復次阿難陀！若其",
    "T24n1451_030:0352a19": "女人於我所說善法律中不出家者，我諸弟",
    "T24n1451_030:0352a20": "子所有威德，假令日月具大光明不能映蔽，",
    "T24n1451_030:0352a21": "況餘死屍外道之類。復次阿難陀！若其女人",
    "T24n1451_030:0352a22": "不出家者，我之教法滿一千年，具足清淨無",
    "T24n1451_030:0352a23": "諸染污；由出家故減五百年。是故阿難陀！我",
    "T24n1451_030:0352a24": "令百歲近圓苾芻尼，應當尊重合掌迎接恭",
    "T24n1451_030:0352a25": "敬頂禮新受近圓苾芻。」",
    "T24n1451_030:0352a26": "緣處同前。時諸苾芻尼，有四人眾事、五人眾",
    "T24n1451_030:0352a27": "事、十二人眾事起，彼便總集二部僧伽。事務",
    "T24n1451_030:0352a28": "既多，遂妨教授讀誦思惟。時諸苾芻以緣白",
    "T24n1451_030:0352a29": "佛，佛言：「二眾事別，唯除出罪、近圓及半月等",
    "T24n1451_030:0352b01": "法事須共為，餘皆別作。」",
    "T24n1451_030:0352b02": "爾時室羅伐城有一長者，娶妻未久遂即有",
    "T24n1451_030:0352b03": "娠，月滿生女。生已父亡，母養既大其母亦終。",
    "T24n1451_030:0352b04": "後時吐羅難陀尼因乞食入其舍，見女問曰：",
    "T24n1451_030:0352b05": "「汝屬於誰？」答言：「聖者！我無依怙曾未屬人。」報",
    "T24n1451_030:0352b06": "言：「若如是者何不出家？」女曰：「誰與我出家？」尼",
    "T24n1451_030:0352b07": "曰：「我能與汝，可隨我去。」彼即隨行，至尼住",
    "T24n1451_030:0352b08": "處便與出家，後被煩惱之所牽纏遂便還俗。",
    "T24n1451_030:0352b09": "時吐羅難陀尼因出乞食遇見其女，問言：「少",
    "T24n1451_030:0352b10": "女！如何得活？」答言：「聖者！我無依怙，辛苦存生。」",
    "T24n1451_030:0352b11": "報言：「若爾，何故更不出家？」答曰：「我已還俗，誰",
    "T24n1451_030:0352b12": "與出家？」尼曰：「我能。」即與出家遂行乞食。長者",
    "T24n1451_030:0352b13": "婆羅門見已皆共譏嫌：「諸釋迦女能為善事，",
    "T24n1451_030:0352b14": "或時出家而修梵行，或時罷道還染俗塵，隨",
    "T24n1451_030:0352b15": "情所為豈非善事。」諸尼聞已白諸苾芻，苾芻",
    "T24n1451_030:0352b16": "白佛，佛作是念：「由還俗尼有如是過，從今已",
    "T24n1451_030:0352b17": "去諸還俗尼更不得出家。其長者等善為譏",
    "T24n1451_030:0352b18": "笑損壞我法，是故苾芻尼一捨法服已歸俗",
    "T24n1451_030:0352b19": "者，不應更令出家。若與出家者，師主得越法",
    "T24n1451_030:0352b20": "罪。」",
    "T24n1451_030:0352b21": "第六門第六子攝頌曰：",
    "T24n1451_030:0352b22": "　因度喬答彌，　　出家有五利，",
    "T24n1451_030:0352b23": "　可於五眾內，　　訶責事應知。",
    "T24n1451_030:0352b24": "緣處同前。爾時婆羅痆斯有一長者名瞿答",
    "T24n1451_030:0352b25": "摩，大富多財，娶妻未久便持財貨往得叉城",
    "T24n1451_030:0352b26": "而為興易，既至彼已便詣一家而求住止。時",
    "T24n1451_030:0352b27": "彼主人長者號曰名稱，見唱：「善來！」歡懷命坐，",
    "T24n1451_030:0352b28": "因即相知共為交密。時瞿答摩賣舊持新",
    "T24n1451_030:0352b29": "還歸故邑。後於異時主人長者，因為興易到",
    "T24n1451_030:0352c01": "婆羅痆斯，遂投瞿答摩家而為停止，彼見驚",
    "T24n1451_030:0352c02": "喜唱言：「善來！」共申久好。時得叉長者告瞿答",
    "T24n1451_030:0352c03": "摩曰：「作何方便，我等歿後所有子孫共為親",
    "T24n1451_030:0352c04": "愛不相疎隔？」瞿答摩曰：「善哉斯語！今可共作",
    "T24n1451_030:0352c05": "指腹之親，我等二家若生男女共為婚媾。」彼",
    "T24n1451_030:0352c06": "言：「可爾，我意同然。」時彼長者賣舊持新遂歸",
    "T24n1451_030:0352c07": "本宅。其婦有娠月滿生男，經三七日聚會諸",
    "T24n1451_030:0352c08": "親，與兒作字名曰遊方。于時婆羅痆斯瞿答",
    "T24n1451_030:0352c09": "摩，聞彼生男情甚歡悅，便作是念：「得叉長者",
    "T24n1451_030:0352c10": "共我交親，今既生男，我當生女，彼是女夫可",
    "T24n1451_030:0352c11": "作嚴身瓔珞衣服。」令使送去并持書曰：「聞君",
    "T24n1451_030:0352c12": "生男情甚欣悅，今送衣服願垂納受。」得叉長",
    "T24n1451_030:0352c13": "者得書領信，還以書答。時瞿答摩得書表意",
    "T24n1451_030:0352c14": "情求於女，未久之頃婦遂有娠，月滿生女，雖",
    "T24n1451_030:0352c15": "儀貌端正而瘦減常人，諸親總集與之立字，",
    "T24n1451_030:0352c16": "眾皆議曰：「此女形瘦，是瞿答摩女，應與立",
    "T24n1451_030:0352c17": "字號曰瘦瞿答彌。」時彼長者聞其生女，作如",
    "T24n1451_030:0352c18": "是念：「我友生女，豈得徒然，可奇衣瓔用申歡",
    "T24n1451_030:0352c19": "慶，彼即是我新婦何疑？」遂裁書曰：「聞君誕",
    "T24n1451_030:0352c20": "女慶喜交懷，聊寄衣瓔用申欣賀，幸當為受",
    "T24n1451_030:0352c21": "冀表不空。」彼覽書已報書答曰：「許作交親今",
    "T24n1451_030:0352c22": "皆遂願，各待成立共媾婚姻。」時瞿答摩既披",
    "T24n1451_030:0352c23": "書已，女漸成笄教其學識，得叉長者亦復教",
    "T24n1451_030:0352c24": "兒令解眾藝。長者先時有私通婬女，以兒付",
    "T24n1451_030:0352c25": "彼令學陰書，此論女人與男女交通，私密矯",
    "T24n1451_030:0352c26": "誑難知之事，多時學已報言：「阿母！我已學得",
    "T24n1451_030:0352c27": "今欲還家。」其母報曰：「汝可善學且勿歸家。」答",
    "T24n1451_030:0352c28": "言：「阿母！我已善學憶舍須歸。」母即私把紫",
    "T24n1451_030:0352c29": "鑛綿團，告言：「汝若定去不肯住者，我自打頭",
    "T24n1451_030:0353a01": "令破流血。」答言：「阿母！必苦相留我且未去。」母",
    "T24n1451_030:0353a02": "曰：「寒窮物自言善學陰私書者，汝尚不知。豈",
    "T24n1451_030:0353a03": "有我為他兒自打頭破，我擬將濕紫鑛綿，於",
    "T24n1451_030:0353a04": "頭上按令赤汁流下，人見謂血。汝實無智，未",
    "T24n1451_030:0353a05": "可言歸。」既聞母語遂且停留，未久之間復言：",
    "T24n1451_030:0353a06": "「阿母！我欲還家。」其母報曰：「汝應且住！」答言：「我",
    "T24n1451_030:0353a07": "去。」母曰：「汝若去者，我投井死。」答言：「阿母！必其",
    "T24n1451_030:0353a08": "如此，我不歸家。」母曰：「愚癡物自言善解陰私",
    "T24n1451_030:0353a09": "書者，汝尚不知，豈有我為他兒自投井死，我",
    "T24n1451_030:0353a10": "擬井中多置草褥投身而下，人見謂死。汝實",
    "T24n1451_030:0353a11": "無智，未可言歸。」復經少時又言：「阿母！我欲",
    "T24n1451_030:0353a12": "還家。」母曰：「汝已慇懃再三言去。若不住者我",
    "T24n1451_030:0353a13": "作乳糜，食訖方去。乳糜熟已盛銅槃中，多安",
    "T24n1451_030:0353a14": "酥蜜對兒盡食，食已還復吐著槃中。」命言：「汝",
    "T24n1451_030:0353a15": "食。」答言：「阿母！吐出之食，云何復食？」母便啼",
    "T24n1451_030:0353a16": "泣，隣家聞已皆來共問：「何意啼哭？」母便具告",
    "T24n1451_030:0353a17": "隣人答曰：「為汝作糜，何因不食？」報言：「此是吐",
    "T24n1451_030:0353a18": "出，云何可食？」母即槌胸大哭告諸人曰：「豈有",
    "T24n1451_030:0353a19": "吐食持與人乎？」隣人皆集強令其食，彼兒見",
    "T24n1451_030:0353a20": "逼遂欲飡糜。母便捉手掌打其面，報言：「癡人！",
    "T24n1451_030:0353a21": "自謂善解陰私之書，汝實無智，寧容目擊吐",
    "T24n1451_030:0353a22": "食而便食之。」因即驅出不與同住。時長者子",
    "T24n1451_030:0353a23": "既被斥逐，遂還故居自為商主，將五百商人",
    "T24n1451_030:0353a24": "多持賄貨南之中國。每對諸人說厭女色，漸",
    "T24n1451_030:0353a25": "次遊行至婆羅痆斯。時諸商人往還來去，皆",
    "T24n1451_030:0353a26": "與婬女共作交通，由聽善言不入婬舍。婬女",
    "T24n1451_030:0353a27": "議曰：「姊妹當知！北地商人先多交往，今並離",
    "T24n1451_030:0353a28": "欲不復相看。」一女告曰：「我聞商主善解陰書，",
    "T24n1451_030:0353a29": "於諸女人極生厭賤，由是諸人皆絕還往。」眾",
    "T24n1451_030:0353b01": "中有一年老婬女，問諸人曰：「彼是丈夫不？」答：",
    "T24n1451_030:0353b02": "「是丈夫，諸根具足。」報言：「我女若能誘得彼者，",
    "T24n1451_030:0353b03": "於眾女中立為眾首。」答言：「如其得者立為第",
    "T24n1451_030:0353b04": "一，若不得者其欲如何？」答曰：「當酬汝等五百",
    "T24n1451_030:0353b05": "金錢。」眾人曰：「善。」其母即便就商主邊賃宅而",
    "T24n1451_030:0353b06": "住，多貯眾貨不令闕乏。商主家人時來店所",
    "T24n1451_030:0353b07": "有所求覓。老母問曰：「汝屬誰家？」報言：「我屬商",
    "T24n1451_030:0353b08": "主。」母曰：「我兒持貨，亦向他方自為商主，豈不",
    "T24n1451_030:0353b09": "如此求及他人？汝從今日來我家中，若有所",
    "T24n1451_030:0353b10": "須皆隨意取。」既聞此言數數來取，商主遂怪",
    "T24n1451_030:0353b11": "問家人曰：「汝於何處得斯異物？」家人白言：「去",
    "T24n1451_030:0353b12": "此不遠，有一老母所住之家多貯眾貨，自言：",
    "T24n1451_030:0353b13": "『我兒持貨，亦向他方自為商主，豈不如此求",
    "T24n1451_030:0353b14": "及他人？汝等所須來隨意取。』我有所須即從",
    "T24n1451_030:0353b15": "彼覓。」商主聞已，於其母所情生愛念，告家人",
    "T24n1451_030:0353b16": "曰：「其母既能如此資給，事同我母。」家人往彼",
    "T24n1451_030:0353b17": "報其母曰：「商主於母深生愛念與母不殊。」老",
    "T24n1451_030:0353b18": "母曰：「何時當得見子面耶？」答曰：「善哉！我報商",
    "T24n1451_030:0353b19": "主。」即便還報，商主聞已報言：「善事！」遂即行詣",
    "T24n1451_030:0353b20": "老母店中，既相見已歡笑迎接，母便問曰：「汝",
    "T24n1451_030:0353b21": "名字何？」答曰：「我字遊方。」母曰：「我子商主亦同",
    "T24n1451_030:0353b22": "此名，汝即是彼體無差異，往來我處勿作他",
    "T24n1451_030:0353b23": "心。」答言：「如是，情無間別。」母命其女：「汝可進",
    "T24n1451_030:0353b24": "來與兄相見。」女即出來共相致問。于時商主",
    "T24n1451_030:0353b25": "見彼女來，儀貌端嚴舉世無匹，便生愛著",
    "T24n1451_030:0353b26": "如猛風吹，不自覺知何所投措。片時醒悟告",
    "T24n1451_030:0353b27": "其母曰：「誰家少女？」報言：「愛子！是汝之妹。」問",
    "T24n1451_030:0353b28": "曰：「已屬他不？」答曰：「未有所屬。」報言：「阿母！若",
    "T24n1451_030:0353b29": "爾，何不與我？」母曰：「欲令事汝，不擬與他。然有",
    "T24n1451_030:0353c01": "一過使我懷疑，歡合暫時欲去便棄。」答言：「阿",
    "T24n1451_030:0353c02": "母！頗能相與必不棄遺。」母曰：「若如是者，所有",
    "T24n1451_030:0353c03": "財物將入我家，方信汝心言無有二。」答言：「可",
    "T24n1451_030:0353c04": "爾。」遂將財貨運入其家，家有後門入即將出，",
    "T24n1451_030:0353c05": "知物盡已，告曰：「宜選吉日可共成親。」母即遂",
    "T24n1451_030:0353c06": "報諸婬女等：「可於某日各自嚴身，著上妙服",
    "T24n1451_030:0353c07": "咸至我家共為歡會。」至成親日商主見怪，問",
    "T24n1451_030:0353c08": "言：「阿母！何因大會，更無男子唯有女人？」老母",
    "T24n1451_030:0353c09": "矯言：「男子未至。」時有一女遂共商主耳語：「君",
    "T24n1451_030:0353c10": "可不知我等並是婬女耶？」商主念曰：「我被婬",
    "T24n1451_030:0353c11": "女之所欺誑。」其女交歡已經多日，報商主曰：",
    "T24n1451_030:0353c12": "「與我金錢。」答曰：「我之財貨並入汝家，更從",
    "T24n1451_030:0353c13": "我索何物相與？」女即默然。後時商主因酒睡",
    "T24n1451_030:0353c14": "著，遂將蘧蒢裹束送著街衢，天曉人行即便",
    "T24n1451_030:0353c15": "睡覺，見身如此深生悔惱，泣淚橫流飢火所",
    "T24n1451_030:0353c16": "燒，為求飲食，遂往傭力人邊覓雇身處。于",
    "T24n1451_030:0353c17": "時瞿答摩長者更造新舍，多雇作人，令往鄽",
    "T24n1451_030:0353c18": "中隨處求覓，喚長者子來。時瞿答摩見彼容",
    "T24n1451_030:0353c19": "儀極為軟弱，告使者曰：「我觀此人似未曾作，",
    "T24n1451_030:0353c20": "更覓餘人。」彼聞語時重加憂惱，悲淚交流觀",
    "T24n1451_030:0353c21": "長者面。長者便怪問言：「汝誰家子？從何處來？",
    "T24n1451_030:0353c22": "名字何等？」彼即哽咽聲嘶答言：「阿父當知！我",
    "T24n1451_030:0353c23": "是北方，得叉邑人名曰遊方，我以天緣來至",
    "T24n1451_030:0353c24": "於此。我今不知何所趣向？今遭苦難死活難",
    "T24n1451_030:0353c25": "期。」時瞿答摩見語悲哀情生愍念，問曰：「汝識",
    "T24n1451_030:0353c26": "得叉城人名稱長者不？」答言：「阿父！我薄福人，",
    "T24n1451_030:0353c27": "彼即是父。」時瞿答摩聞說父已，知是舊親更",
    "T24n1451_030:0353c28": "鍾慈愛，美言告曰：「汝可無畏勿生悲慘，當作",
    "T24n1451_030:0353c29": "女夫，是汝舍宅。」既蒙安慰遂息愁懷，長者即",
    "T24n1451_030:0354a01": "便賜以衣服嚴身之物，澡浴塗香飲食房舍，",
    "T24n1451_030:0354a02": "凡是所須皆令無乏。復告婦曰：「汝可為女備",
    "T24n1451_030:0354a03": "辦瓔珞莊飾之具，女夫既至當作婚姻。」遂",
    "T24n1451_030:0354a04": "對宗親，告遊方曰：「今是吉辰，共為婚媾。」遊方",
    "T24n1451_030:0354a05": "答言：「阿父！我未成親，且求財貨。」長者告曰：",
    "T24n1451_030:0354a06": "「宅中財物隨意所須，既無乏少更求何用？」然",
    "T24n1451_030:0354a07": "遊方本意往婬女舍欲報私讎，答言：「阿父！我",
    "T24n1451_030:0354a08": "成親日廣備禮儀，豈等凡流隨宜嫁娶。」長者",
    "T24n1451_030:0354a09": "默然。是時遊方出城遊觀，於大河中見有死",
    "T24n1451_030:0354a10": "屍隨流而去，岸上烏鳥欲餐其肉，舒嘴不及",
    "T24n1451_030:0354a11": "遙望河邊，遂以爪捉箸揩拭其嘴，嘴便長去",
    "T24n1451_030:0354a12": "食其死肉。食肉足已復將一箸，揩嘴令縮如",
    "T24n1451_030:0354a13": "故無異。遊方見已取箸而歸，遂將五百金錢",
    "T24n1451_030:0354a14": "往婬女舍，報言：「賢首！往以無錢縛我畁出，",
    "T24n1451_030:0354a15": "今有錢物可共同歡。」女見有錢遂便共聚。是",
    "T24n1451_030:0354a16": "時遊方既得其便，即將一箸揩彼鼻梁，其鼻",
    "T24n1451_030:0354a17": "遂出長十尋許。時家驚怖總命諸醫令其救",
    "T24n1451_030:0354a18": "療，竟無一人能令依舊，醫皆棄去。女見醫去",
    "T24n1451_030:0354a19": "更益驚惶，報遊方曰：「聖子慈悲！幸忘舊過勿",
    "T24n1451_030:0354a20": "念相負，為我治之。」遊方答曰：「先當立誓，我為",
    "T24n1451_030:0354a21": "汝治，先奪我財並相還者我當為療。」答言：「若",
    "T24n1451_030:0354a22": "令差者倍更相還，對眾明言敢相欺負。」即取",
    "T24n1451_030:0354a23": "一箸揩彼鼻梁，平復如故，女所得物並出相",
    "T24n1451_030:0354a24": "還。得物歸家廣為婚會，命聚宗族娶婦成親。",
    "T24n1451_030:0354a25": "時瞿答摩城外有宅，報女夫曰：「汝可將婦詣",
    "T24n1451_030:0354a26": "彼停居，彼有村坊悉皆給汝。」既至彼已安樂",
    "T24n1451_030:0354a27": "而住，未經多日婦即有娠，欲至生時報其夫",
    "T24n1451_030:0354a28": "曰：「我欲歸家今母看養。」答言：「隨意。」既到舍",
    "T24n1451_030:0354a29": "已便即生男，遂將此子還向舊居。未經多時",
    "T24n1451_030:0354b01": "復有娠體，欲至生日復更同前，求還母處。即",
    "T24n1451_030:0354b02": "將一子共夫乘車，遂於路中夫乃下車，詣一",
    "T24n1451_030:0354b03": "樹下縱身而睡，毒蛇來蜇因此命終。婦在車",
    "T24n1451_030:0354b04": "中便誕一子，生已下車便至樹邊，報夫主曰：",
    "T24n1451_030:0354b05": "「我已生兒，君宜慶喜。」大喚不語，後以手觸方",
    "T24n1451_030:0354b06": "知命終，號哭槌胸痛惱憂塞。時有強賊盜其",
    "T24n1451_030:0354b07": "牛去，唯有空車重增悲咽，四向顧望不復見",
    "T24n1451_030:0354b08": "人。携抱二兒却還本所，行至中路遇大風雨，",
    "T24n1451_030:0354b09": "河水泛漲求進無由，即作是念：「若將二子一",
    "T24n1451_030:0354b10": "時渡者，我及於子俱並不存。」遂留大子，懷抱",
    "T24n1451_030:0354b11": "小兒，既得渡河置於岸上，迴取大兒浮至中",
    "T24n1451_030:0354b12": "流，有野干來遂銜小子，子啼作聲母遙叫喚。",
    "T24n1451_030:0354b13": "大子意謂其母相喚，擲身入水因即命終。",
    "T24n1451_030:0354b14": "母急上岸趁彼野干，遂得其兒看已命過，遂",
    "T24n1451_030:0354b15": "便號哭棄彼河中。復見大男隨流而去，情",
    "T24n1451_030:0354b16": "為猶活即入水浮，觀之知死痛切悲啼，速便",
    "T24n1451_030:0354b17": "上岸。夫兒離背獨行曠野，唯著一衣號慟而",
    "T24n1451_030:0354b18": "去，椎胸懊惱不能自裁，時行時坐宛轉於地。",
    "T24n1451_030:0354b19": "是故苾芻當知！先業果報熟時，必須身受無",
    "T24n1451_030:0354b20": "可逃避。當爾之時在家父母并諸親屬，俱遭",
    "T24n1451_030:0354b21": "霹靂咸悉命終，唯有一奴得存餘命，悲號啼",
    "T24n1451_030:0354b22": "哭急走而來。女見問之：「汝何行急？」彼便倒地",
    "T24n1451_030:0354b23": "悲叫而言：「所有家親咸遭霹靂，唯我一身得",
    "T24n1451_030:0354b24": "全餘命。」女聞號叫悲不自勝，說伽他曰：",
    "T24n1451_030:0354b25": "「我於先世中，　　曾作何惡業，",
    "T24n1451_030:0354b26": "　夫兒及父母，　　眷屬一時終？",
    "T24n1451_030:0354b27": "　我是薄福人，　　獨行隨處去，",
    "T24n1451_030:0354b28": "　親族皆零落，　　何面欲求生？",
    "T24n1451_030:0354b29": "　寧在於山藪，　　曠野無人處，",
    "T24n1451_030:0354c01": "　不住於家宅，　　憂愁日夜增。」",
    "T24n1451_030:0354c02": "說是頌已即與奴別，隨意東西唯獨一身，至",
    "T24n1451_030:0354c03": "一聚落遇到一家，見有老母撚劫貝線權寄停",
    "T24n1451_030:0354c04": "止，母遂相容，便到母邊共其撚線。有一織師",
    "T24n1451_030:0354c05": "少年，時來母處買劫貝線，母於異時便持細",
    "T24n1451_030:0354c06": "縷往少年處。彼問阿母：「昔日縷麁，今何細妙？」",
    "T24n1451_030:0354c07": "母曰：「此非我作。」問：「是誰為？」答：「有客人彼能妙",
    "T24n1451_030:0354c08": "作。」報言：「阿母！我獨一身，更無兼手何不見與，",
    "T24n1451_030:0354c09": "我以衣食相供。」答言：「我歸問彼，知意報來。」即",
    "T24n1451_030:0354c10": "貴價取縷設好飲食，香花莊飾令母還歸。瘦",
    "T24n1451_030:0354c11": "瞿答彌見而問曰：「阿母！何處賣線得錢身香",
    "T24n1451_030:0354c12": "花彩？」答言：「少女！非直貴價得錢，身服花彩，更",
    "T24n1451_030:0354c13": "乃飽餐美食歡喜歸來。」女曰：「我怪非常，為此",
    "T24n1451_030:0354c14": "相問。」即於女前說織師好，復言：「少女！彼之織",
    "T24n1451_030:0354c15": "師未有妻室，汝能共活衣食相供。」答言：「阿",
    "T24n1451_030:0354c16": "母！勿說斯語，我於家室深生厭患，隨宜活命",
    "T24n1451_030:0354c17": "更不求餘。」母曰：「女人無依理難存濟，宜覓處",
    "T24n1451_030:0354c18": "所以自安身。」遂說百種因緣令其改嫁，女便",
    "T24n1451_030:0354c19": "心變從彼所求，織師既知以禮迎去。時彼織",
    "T24n1451_030:0354c20": "師性多毒害，雖無罪過常行杖楚，其女即往",
    "T24n1451_030:0354c21": "告老母曰：「何意將我付與藥叉？常受苦楚知",
    "T24n1451_030:0354c22": "欲何計。」報言：「少女！汝勿懷憂，若有男女自相",
    "T24n1451_030:0354c23": "憐愛，家產資財並皆屬汝。」其女未久便即有",
    "T24n1451_030:0354c24": "娠，其夫知已不加楚毒，妻生慢意不並尋常，",
    "T24n1451_030:0354c25": "織師覺已懷恨而住。後諸織師共為聚集，酒",
    "T24n1451_030:0354c26": "醉還家扣門而喚，其時婦屬產期閉門而坐，",
    "T24n1451_030:0354c27": "雖聞叫喚無由出看。織師性惡復加酒醉，懷",
    "T24n1451_030:0354c28": "恨在心更增忿怒，婦生子畢方與開門，告",
    "T24n1451_030:0354c29": "夫主曰：「我已生兒君宜喜慶。」夫聞斯語懷毒",
    "T24n1451_030:0355a01": "在心，便作是念：「有娠之時已慢於我，今既",
    "T24n1451_030:0355a02": "生子更長高心，若不殺之必為讎隙。」即報妻",
    "T24n1451_030:0355a03": "曰：「汝速然釜以油置中。」見油沸已告其婦曰：",
    "T24n1451_030:0355a04": "「汝可以兒投於釜內。」妻曰：「此是君兒新生無",
    "T24n1451_030:0355a05": "識，有何過失而欲殺之？是不可也。」即以麁杖",
    "T24n1451_030:0355a06": "打其脊上，世間憐愛無過自身，不能受苦，遂",
    "T24n1451_030:0355a07": "即舉兒置油釜內。夫見熟已報云：「汝今可食",
    "T24n1451_030:0355a08": "此肉。」答曰：「我欲如何自餐子肉？」夫遂倍常苦",
    "T24n1451_030:0355a09": "楚逼害，忍苦不已遂餐其肉。如世尊說：",
    "T24n1451_030:0355a10": "「染欲是小過，　　愚者亦能除；",
    "T24n1451_030:0355a11": "　瞋癡是大殃，　　智者當速離。」",
    "T24n1451_030:0355a12": "于時織師遂生悔恨，坐臥不安如火燒心，極",
    "T24n1451_030:0355a13": "懷憂惱煩怨睡著，妻作是念：「其人殺子令我",
    "T24n1451_030:0355a14": "食肉，人中藥叉可宜逃避。」即持道糧走出城",
    "T24n1451_030:0355a15": "外。時有北方商人欲還本國，便共為伴隨時",
    "T24n1451_030:0355a16": "活命。彼大商主見此女人，容儀端正便生愛",
    "T24n1451_030:0355a17": "念，問言：「少女！汝屬於誰？欲何所適？」報曰：「我先",
    "T24n1451_030:0355a18": "有夫毒蛇蜇死、一子新生被野干所害、一子",
    "T24n1451_030:0355a19": "兩歲溺水而亡，父母親知咸遭霹靂，我無依",
    "T24n1451_030:0355a20": "託隨處遊行，且寄商人以求活命。」商主念曰：",
    "T24n1451_030:0355a21": "「此女容儀卒求難得。」即便納受以為己妻。忽",
    "T24n1451_030:0355a22": "於中路狂賊破營，財物並將、夫身被殺。賊帥",
    "T24n1451_030:0355a23": "見女儀容可愛，給以衣食遂納為妻。後被北",
    "T24n1451_030:0355a24": "方國主誅其賊帥，遂將此女為大夫人。未",
    "T24n1451_030:0355a25": "經多時王便崩背，于時臣佐作大禮儀，准其",
    "T24n1451_030:0355a26": "國法以人殉死。王及妃后葬入陵中，被賊破",
    "T24n1451_030:0355a27": "陵穿孔已穴，瘦瞿答彌在於墓中，土塵入鼻",
    "T24n1451_030:0355a28": "即便啑噴。群賊聞聲悉皆驚怖，謂起屍鬼四",
    "T24n1451_030:0355a29": "散奔馳。時瘦瞿答彌見墓開明方從孔出，既",
    "T24n1451_030:0355b01": "出外已四顧忙然，憂惱百端求生無路，加",
    "T24n1451_030:0355b02": "以飢渴內迫身心，因即癲狂不記先後，遍體",
    "T24n1451_030:0355b03": "泥塗手足皴裂，露形而去。漸漸孤行，途經萬",
    "T24n1451_030:0355b04": "里至室羅伐。如世尊說：「眾生業報難可思議，",
    "T24n1451_030:0355b05": "先所作業悉皆自受，惡緣斯盡善果方生。」次",
    "T24n1451_030:0355b06": "復前行至逝多林所。爾時世尊大眾圍遶為",
    "T24n1451_030:0355b07": "說妙法，彼遙見佛三十二相八十種好，周遍",
    "T24n1451_030:0355b08": "嚴身世間無匹，圓明赫奕超日千光，如寶山",
    "T24n1451_030:0355b09": "王觀者忘倦。女極瞻仰遂得本心，覩己形容",
    "T24n1451_030:0355b10": "深生羞恥，即便坐地不敢遊行。於一切時如",
    "T24n1451_030:0355b11": "來大師無不知見，恒起大悲饒益一切，於救",
    "T24n1451_030:0355b12": "護中最為第一，最為雄猛無有二言，依定慧",
    "T24n1451_030:0355b13": "住顯發三明，善修三學善調三業，渡四瀑流",
    "T24n1451_030:0355b14": "安四神足，於長夜中修四攝行，捨除五蓋遠",
    "T24n1451_030:0355b15": "離五支超越五道，六根具足六度圓滿，七財",
    "T24n1451_030:0355b16": "普施開七覺花，離於八難樂八正路，永斷九",
    "T24n1451_030:0355b17": "結明閑九定，滿足十力名聞十方，於諸自在",
    "T24n1451_030:0355b18": "最為殊勝，得法無畏降伏魔怨，震大雷音作",
    "T24n1451_030:0355b19": "師子吼，晝夜六時常以佛眼觀諸世間，誰增？",
    "T24n1451_030:0355b20": "誰減？誰遭苦厄？誰向惡趣？誰陷欲泥？誰能受",
    "T24n1451_030:0355b21": "化？作何方便拔濟令出？無聖財者令得聖財，",
    "T24n1451_030:0355b22": "以智安膳那破無明膜，無善根者令種善根，",
    "T24n1451_030:0355b23": "有善根者令得增長，置人天路安隱無礙趣",
    "T24n1451_030:0355b24": "涅槃城。如有頌言：",
    "T24n1451_030:0355b25": "「假使大海潮，　　或失於期限；",
    "T24n1451_030:0355b26": "　佛於所化者，　　濟度不過時。",
    "T24n1451_030:0355b27": "　佛於諸有情，　　慈悲不捨離；",
    "T24n1451_030:0355b28": "　思濟其苦難，　　如母牛隨犢。」",
    "T24n1451_030:0355b29": "爾時世尊告阿難陀曰：「汝向眾外，可以上衣",
    "T24n1451_030:0355c01": "授與商主之婦瘦瞿答彌，令其披著將來聽",
    "T24n1451_030:0355c02": "法。」時具壽阿難陀奉佛教已，即行詣彼捨衣",
    "T24n1451_030:0355c03": "覆之，將至佛所，禮雙足已退坐一面。如來大",
    "T24n1451_030:0355c04": "師觀彼根性隨機說法，於四諦理令其解悟，",
    "T24n1451_030:0355c05": "以智金剛杵摧二十種有身見山，獲預流果。",
    "T24n1451_030:0355c06": "既得果已便從座起，合掌向佛歎未曾有，白",
    "T24n1451_030:0355c07": "言：「世尊！唯願慈悲，許我於佛法律捨俗出家，",
    "T24n1451_030:0355c08": "成苾芻尼而修梵行。」世尊知已付與大世主。",
    "T24n1451_030:0355c09": "彼既得已即令出家并授近圓，教讀毘奈耶",
    "T24n1451_030:0355c10": "如法教誨。彼即策勤一心無倦，觀知五趣輪",
    "T24n1451_030:0355c11": "轉不停，諸行無常畢歸磨滅，斷三界惑破五",
    "T24n1451_030:0355c12": "趣輪，證得阿羅漢果，三明六通具八解脫，得",
    "T24n1451_030:0355c13": "如實知：我生已盡、梵行已立、所作已辦、不",
    "T24n1451_030:0355c14": "受後有。心無障礙如手撝空，刀割香塗愛憎",
    "T24n1451_030:0355c15": "不起，觀金與土等無有異，於諸名利無不棄",
    "T24n1451_030:0355c16": "捨，釋梵諸天悉皆恭敬。爾時世尊告諸苾芻：",
    "T24n1451_030:0355c17": "「於我弟子苾芻尼中，瘦瞿答彌持律第一。」是",
    "T24n1451_030:0355c18": "時諸尼聞佛記已，有諸尼眾詣瘦瞿答彌聽",
    "T24n1451_030:0355c19": "其說法。時瞿答彌欲令諸尼生厭離故，即便",
    "T24n1451_030:0355c20": "為說本業因緣，諸尼聞已便向苾芻廣說其",
    "T24n1451_030:0355c21": "事。後於異時瘦瞿答彌來禮佛足，諸苾芻見",
    "T24n1451_030:0355c22": "共相耳語說彼業緣，時瘦瞿答彌禮佛足已",
    "T24n1451_030:0355c23": "奉辭而去。",
    "T24n1451_030:0355c24": "爾時世尊知而故問阿難陀曰：「是諸苾芻共相",
    "T24n1451_030:0355c25": "耳語為說何事？」時阿難陀以緣白佛，佛告阿",
    "T24n1451_030:0355c26": "難陀：「眾生業報難可思議，由心造作一切世",
    "T24n1451_030:0355c27": "間，皆因業生依業而住，凡自作業當受其報。」",
    "T24n1451_030:0355c28": "時諸苾芻咸皆有疑，請世尊曰：「大德世尊，此",
    "T24n1451_030:0355c29": "瘦瞿答彌先作何業？夫被蛇蜇而死、一子野",
    "T24n1451_030:0356a01": "干所害、一子溺水而亡，父母親知咸遭霹靂，",
    "T24n1451_030:0356a02": "自食子肉心亂癲狂，漸漸遊行來詣佛所，善",
    "T24n1451_030:0356a03": "法律中出家近圓，斷諸煩惱證阿羅漢，蒙佛",
    "T24n1451_030:0356a04": "授記於尼眾中持律第一。」佛言：「汝等苾芻當",
    "T24n1451_030:0356a05": "知！此尼由先作業，果報熟時皆須自受，非外",
    "T24n1451_030:0356a06": "四大等，乃至說頌，廣如餘處。汝等苾芻當",
    "T24n1451_030:0356a07": "一心聽。往古昔時於一聚落，有長者住大富",
    "T24n1451_030:0356a08": "多財，娶妻經久逈無兒息，心懷憂惱：『我有多",
    "T24n1451_030:0356a09": "財了無繼嗣，身亡之後並入官收。』婦問：『何憂？』",
    "T24n1451_030:0356a10": "夫以事答，婦作是念：『我今未知由夫薄業我",
    "T24n1451_030:0356a11": "無福耶？不生子息，豈非夫主於我情生異念",
    "T24n1451_030:0356a12": "更覓餘妻，親對我前掌頰而住，廣說愁詞。",
    "T24n1451_030:0356a13": "我宜自行不勞他遣。』告其夫曰：『我有惡業不",
    "T24n1451_030:0356a14": "懷男女，可更覓婦男女當生。』報言：『賢首！汝豈",
    "T24n1451_030:0356a15": "不聞，家有二婦欲將冷水飲[麩夫+少]無由，於其宅",
    "T24n1451_030:0356a16": "中常為鬪諍，共相惱亂無有停歇。』妻作矯情，",
    "T24n1451_030:0356a17": "報言：『聖子！宜可娶來，彼若年顏與妹同者，我",
    "T24n1451_030:0356a18": "便於彼如妹看之，與女相似如女瞻養。』夫",
    "T24n1451_030:0356a19": "聞此語遂更求妻。於異聚落有一長者，妻生",
    "T24n1451_030:0356a20": "一女復有二子，女既長大父母並亡。其人遂",
    "T24n1451_030:0356a21": "來至二弟處求姊為妻，彼便見與，作大禮儀",
    "T24n1451_030:0356a22": "共相婚媾。人皆法爾得新忘舊不念前妻，舊",
    "T24n1451_030:0356a23": "婦腹中先有惡病不生男女，見夫棄擲極生",
    "T24n1451_030:0356a24": "嫉妬，因即病差便即有娠。報夫主曰：『我今",
    "T24n1451_030:0356a25": "有娠，君當喜慶。』夫曰：『賢首！汝若生子，我歿世",
    "T24n1451_030:0356a26": "後得為繼嗣自作家主。』婦曰：『誠如所說。君之",
    "T24n1451_030:0356a27": "後妻若不藥我墮胎，必有斯理。』夫曰：『賢首！我",
    "T24n1451_030:0356a28": "先語汝：「家有兩婦定相惱亂。」汝今無事早發",
    "T24n1451_030:0356a29": "斯言。』婦便默爾。月滿生兒，母便念曰：『此子幸",
    "T24n1451_030:0356b01": "蒙天緣得生，必被後妻之所損害，我今付彼",
    "T24n1451_030:0356b02": "令養為兒。』作是念已語後妻曰：『小妹！此兒與",
    "T24n1451_030:0356b03": "汝共作養育，俱為己子情勿間然。』彼言：『善事。』",
    "T24n1451_030:0356b04": "遂共恩養，未經多時遂生惡意，作如是念：『此",
    "T24n1451_030:0356b05": "非我子豈繼我家，若長成日，母作夫人子為",
    "T24n1451_030:0356b06": "曹主，我充婢使，此必無疑。何用養怨？宜當",
    "T24n1451_030:0356b07": "早殺。』既生惡念，如火益薪其焰轉熾，懷毒惡",
    "T24n1451_030:0356b08": "心亦復如是，遂以竹籤刺兒喉內，子患楚痛",
    "T24n1451_030:0356b09": "極苦號啼，問後母曰：『何意孩子悲啼？』答言：『不",
    "T24n1451_030:0356b10": "知。』母即抱持哀憐撫拍，子懷苦楚啼泣更增，",
    "T24n1451_030:0356b11": "即便以嬭置彼口中，方見竹籤驚忙拔出，其",
    "T24n1451_030:0356b12": "兒因此便即命終。母懷痛切悲啼號哭槌胸",
    "T24n1451_030:0356b13": "叫喚，親隣來集問其所以，答言：『我兒後母嫉",
    "T24n1451_030:0356b14": "妬，竹籤其口苦楚命終。』親隣聞已悉皆驚集，",
    "T24n1451_030:0356b15": "問言：『何意啼淚交流？』具以事答，遠近隣伍諸",
    "T24n1451_030:0356b16": "人咸萃，共瞋後母，告言：『小兒無過，何因苦",
    "T24n1451_030:0356b17": "殺？』彼既聞已槌胸作誓：『我若嫉心殺此兒",
    "T24n1451_030:0356b18": "者，當令夫主毒蛇蜇死、一子野干所害、一子",
    "T24n1451_030:0356b19": "溺水而亡，父母親知咸遭霹靂，我食子肉心",
    "T24n1451_030:0356b20": "亂癲狂，赤體遊行無所知覺。』汝等苾芻於意",
    "T24n1451_030:0356b21": "云何？其長者後妻豈異人乎？此瘦瞿答彌尼",
    "T24n1451_030:0356b22": "是。由彼往昔極毒害心，殺他兒子重為言",
    "T24n1451_030:0356b23": "誓，由此業故夫被蛇蜇，一子野干所害，一子",
    "T24n1451_030:0356b24": "溺水而亡，父母親知咸遭霹靂，自食子肉心",
    "T24n1451_030:0356b25": "亂癲狂，露形而去無所覺知。「又諸苾芻！乃往",
    "T24n1451_030:0356b26": "迦葉波佛時，此瘦瞿答彌於彼佛法出家為",
    "T24n1451_030:0356b27": "尼，乃至命終修治梵行無所證獲。依止一",
    "T24n1451_030:0356b28": "尼為鄔波馱耶，彼佛法中持律第一，彼佛世",
    "T24n1451_030:0356b29": "尊亦與授記。瘦瞿答彌臨終發願：『我於迦葉",
    "T24n1451_030:0356c01": "波如來無上等覺教法之中，至盡形壽修治",
    "T24n1451_030:0356c02": "梵行所有善根，如迦葉波佛授摩納婆，當來",
    "T24n1451_030:0356c03": "之世人百歲時，得成正覺名釋迦牟尼。我願",
    "T24n1451_030:0356c04": "於彼如來法中而得出家，斷諸煩惱證阿羅",
    "T24n1451_030:0356c05": "漢，如迦葉波佛說我鄔波馱耶於諸尼中持",
    "T24n1451_030:0356c06": "律第一，我亦如是蒙佛記為持律第一。』」時",
    "T24n1451_030:0356c07": "諸苾芻復白佛言：「大德！彼之父母，先作何業",
    "T24n1451_030:0356c08": "咸遭霹靂？夫造何罪被毒蛇蜇？二子何愆？一",
    "T24n1451_030:0356c09": "被野干損害、一為溺水而亡。」佛告苾芻：「各自",
    "T24n1451_030:0356c10": "作業，皆悉成熟，廣如前說。汝等苾芻當一心",
    "T24n1451_030:0356c11": "聽！此賢劫中人壽二萬歲時，有迦葉波如來、",
    "T24n1451_030:0356c12": "應、正等覺，十號具足，出現於世，在婆羅痆斯",
    "T24n1451_030:0356c13": "仙人墮處施鹿林中。爾時於此城中有一長者",
    "T24n1451_030:0356c14": "大富多財，去城不遠，於河彼岸造一住處，諸",
    "T24n1451_030:0356c15": "方僧來咸住於此，長者以財付與村人令其",
    "T24n1451_030:0356c16": "興易。時有一人三度將財並皆散失，長者喚",
    "T24n1451_030:0356c17": "問：『汝無智慧，三度將財並皆散失。若不還我，",
    "T24n1451_030:0356c18": "不放汝歸。』答言：『長者！更容一度將財興易，",
    "T24n1451_030:0356c19": "若不總還，夫妻二子沒為奴婢。』遂作明契，長",
    "T24n1451_030:0356c20": "者與財。復還散失，長者即便收其夫妻及",
    "T24n1451_030:0356c21": "子，充寺淨人在城居止。每日渡河向寺供",
    "T24n1451_030:0356c22": "給，身常煮飯，妻及二子雜營諸味。時有羅漢",
    "T24n1451_030:0356c23": "苾芻知僧撿挍，時逢天雨河水泛溢，夫妻及",
    "T24n1451_030:0356c24": "子並皆不至，時阿羅漢怪其不來，即往告曰：",
    "T24n1451_030:0356c25": "『日時將至何故不行？欲令眾僧悉皆闕食。』聞",
    "T24n1451_030:0356c26": "是語已悉生瞋恚，父母親識聞已呪言：『彼人",
    "T24n1451_030:0356c27": "無事共相苦切，何故不遭霹靂而死？』夫作是",
    "T24n1451_030:0356c28": "語：『此在路來，何不被毒蛇蜇死？』一子復言：『何",
    "T24n1451_030:0356c29": "不溺水而死？』一子又言：『何不被野干所殺？』",
    "T24n1451_030:0357a01": "汝等苾芻勿生餘念，往時淨人者豈異人乎？",
    "T24n1451_030:0357a02": "即夫妻是，彼父母等即霹靂死者是，彼時夫",
    "T24n1451_030:0357a03": "者即被蛇蜇死者是，彼時二子者即溺水死",
    "T24n1451_030:0357a04": "及野干害者是。此等皆由過去於羅漢處以",
    "T24n1451_030:0357a05": "毒害心出麁惡語，皆受斯報。汝等苾芻！由是",
    "T24n1451_030:0357a06": "因緣，我常宣說黑業得黑報，白業得白報，",
    "T24n1451_030:0357a07": "雜業得雜報。汝等應當勤修白業，離黑雜",
    "T24n1451_030:0357a08": "業。」時諸苾芻聞佛所說，皆大歡喜信受奉行，",
    "T24n1451_030:0357a09": "頂禮佛足奉辭而去。",
    "T24n1451_030:0357a10": "緣處同前。爾時愚癡惡生，釋子無辜咸被誅",
    "T24n1451_030:0357a11": "戮，釋女尊親兄弟姊妹及以夫主悉皆喪滅，",
    "T24n1451_030:0357a12": "各懷憂苦，於佛所說善法律中來求出家。得",
    "T24n1451_030:0357a13": "出家已，譬如鈴嚮憂想漸除，後為欲纏煩惱",
    "T24n1451_030:0357a14": "還盛不能禁止。如世尊說：「大黑毒蛇有五過",
    "T24n1451_030:0357a15": "失。云何為五？一者多瞋；二者結恨；三者怨",
    "T24n1451_030:0357a16": "讎；四者無恩；五者惡毒。女人亦爾。瞋恨多讎",
    "T24n1451_030:0357a17": "無恩惡毒。女人毒者，謂有一類多欲染心。」時",
    "T24n1451_030:0357a18": "諸釋女苾芻尼共集議論，往吐羅難陀苾芻",
    "T24n1451_030:0357a19": "尼所，到已頂禮一邊而坐，白言：「聖者！欲心煩",
    "T24n1451_030:0357a20": "惱實難禁制，常惱女人，云何能止？」報言：「姊",
    "T24n1451_030:0357a21": "妹！更欲何為？汝等少年可捨學處，宜覓商人",
    "T24n1451_030:0357a22": "少年男子，多有財者共作交通，煩惱欲心自",
    "T24n1451_030:0357a23": "然止息，我若少年共汝同去。」諸尼聞已禮足",
    "T24n1451_030:0357a24": "而還，遂更共議：「諸姊妹等！聖者吐羅難陀作",
    "T24n1451_030:0357a25": "如是語，我等云何欲為安處？」或有說言：「吐羅",
    "T24n1451_030:0357a26": "難陀所言極善，我等宜行求覓其事。」或有說",
    "T24n1451_030:0357a27": "言：「諸姊妹！女人於佛善說法中得出家者甚",
    "T24n1451_030:0357a28": "為難遇，宜可往問聖者瘦瞿答彌。」咸云：「可爾。」",
    "T24n1451_030:0357a29": "即共詣彼頂禮雙足，白言：「聖者！欲心煩惱實",
    "T24n1451_030:0357b01": "難禁制，常惱女人，我等云何方便能止？」報言：",
    "T24n1451_030:0357b02": "「諸妹！勿道欲名。何以故？其味甚少過患極多。",
    "T24n1451_030:0357b03": "如世尊說：『諸有智人，於婬欲處知有五失，故",
    "T24n1451_030:0357b04": "不應為。云何為五？一者觀欲少味多過常有",
    "T24n1451_030:0357b05": "眾苦；二者行欲之時常被纏縛；三者行欲之",
    "T24n1451_030:0357b06": "人永無厭足；四者行欲之人無惡不造；五者",
    "T24n1451_030:0357b07": "於諸欲境，諸佛世尊及聲聞眾并諸勝人得",
    "T24n1451_030:0357b08": "正見者，以無量門說欲過失，是故智者不應",
    "T24n1451_030:0357b09": "習欲。又復智人知出家者有五勝利。云何",
    "T24n1451_030:0357b10": "為五？一者出家功德是我自利不共他有，是",
    "T24n1451_030:0357b11": "故智者應求出家。二者自知我是卑下之人",
    "T24n1451_030:0357b12": "被他驅使，既出家後受人供養禮拜稱讚，是",
    "T24n1451_030:0357b13": "故智者應求出家。三者從此命終當生天上",
    "T24n1451_030:0357b14": "離三惡道，是故智者應求出家。四者由捨俗",
    "T24n1451_030:0357b15": "故出離生死，當得安隱無上涅槃，是故智者",
    "T24n1451_030:0357b16": "應求出家。五者常為諸佛及聲聞眾，諸勝上",
    "T24n1451_030:0357b17": "人之所讚嘆，是故智者應求出家。』汝等應可",
    "T24n1451_030:0357b18": "觀斯利益，以慇重心捨諸俗網求大功德。汝",
    "T24n1451_030:0357b19": "等姊妹！為當欲聞我於先世習欲之時所有",
    "T24n1451_030:0357b20": "過患？為於今生習欲苦惱？」諸尼答曰：「且止",
    "T24n1451_030:0357b21": "先世，願說今生。」時瘦瞿答彌即宣說：「自一生",
    "T24n1451_030:0357b22": "來喪失父母，夫主兒子死亡，并食子肉生入",
    "T24n1451_030:0357b23": "墓中，癲狂迷亂次第為說。」諸尼聞已悉皆愁",
    "T24n1451_030:0357b24": "怖身毛驚竪，便用心聽視瘦瞿答彌面。時瞿",
    "T24n1451_030:0357b25": "答彌觀其根性隨機說法，於四聖諦令彼開",
    "T24n1451_030:0357b26": "悟，彼等聞法獲預流果，廣如前說。既得果",
    "T24n1451_030:0357b27": "已白瘦瞿答彌：「幾將失我，被吐羅難陀陷欲",
    "T24n1451_030:0357b28": "泥中永沈生死。」瘦瞿答彌問曰：「彼作何事？」即",
    "T24n1451_030:0357b29": "具陳如上，報曰：「姊妹！知欲如何？」彼為惡行損",
    "T24n1451_030:0357c01": "壞佛法，少欲諸尼共生嫌恥：「云何苾芻尼令",
    "T24n1451_030:0357c02": "他捨學與俗交通？」時苾芻尼白諸苾芻，苾芻",
    "T24n1451_030:0357c03": "以緣白佛，佛言：「苾芻尼不應教他捨其學處",
    "T24n1451_030:0357c04": "勸令歸俗，若相勸者得吐羅底也罪。」",
    "T24n1451_030:0357c05": "緣處同前。爾時有一苾芻尼訶罵苾芻，苾芻",
    "T24n1451_030:0357c06": "羞恥便即默然。時諸苾芻以緣白佛，佛言：「苾",
    "T24n1451_030:0357c07": "芻尼不應訶罵苾芻，若犯者得越法罪。如尼",
    "T24n1451_030:0357c08": "不得訶罵苾芻，如是亦復不應訶罵苾芻尼",
    "T24n1451_030:0357c09": "及正學女、求寂男、求寂女。如是下三眾，各",
    "T24n1451_030:0357c10": "低頭不應訶罵五眾，皆得越法罪。」",
    "T24n1451_030:0357c11": "根本說一切有部毘奈耶雜事卷第三十"
}