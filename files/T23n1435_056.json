{
    "T23n1435_056:0410a02": "十誦律卷第五十六(第十誦之一)",
    "T23n1435_056:0410a04": "後秦北印度三藏弗若多羅譯",
    "T23n1435_056:0410a05": "比尼誦",
    "T23n1435_056:0410a06": "佛在王舍城，語諸比丘：「十種明具足戒。何",
    "T23n1435_056:0410a07": "等十？佛世尊自然無師得具足戒；五比丘得",
    "T23n1435_056:0410a08": "道即得具足戒；長老摩訶迦葉自誓即得具",
    "T23n1435_056:0410a09": "足戒；蘇陀隨順答佛論故得具足戒；邊地",
    "T23n1435_056:0410a10": "持律第五得受具足戒；摩訶波闍波提比丘",
    "T23n1435_056:0410a11": "尼受八重法即得具足戒；半迦尸尼遣使得",
    "T23n1435_056:0410a12": "受具足戒；佛命善來比丘得具足戒；歸命三",
    "T23n1435_056:0410a13": "寶已三唱：『我隨佛出家。』即得具足戒；白四羯",
    "T23n1435_056:0410a14": "磨得具足戒。是名十種具足戒。」三種得具",
    "T23n1435_056:0410a15": "足戒：一、善來作比丘；二、歸命三唱；三、白四",
    "T23n1435_056:0410a16": "羯磨。於是中若未結白四羯磨，若人歸命",
    "T23n1435_056:0410a17": "三唱：「我隨佛出家。」是善受具足戒。若結白",
    "T23n1435_056:0410a18": "四羯磨後，若歸依三唱出家，不名得具足",
    "T23n1435_056:0410a19": "戒。善來作比丘，若結白四羯磨前、若結白",
    "T23n1435_056:0410a20": "四羯磨後，皆善來得具足戒。何以故？佛法",
    "T23n1435_056:0410a21": "王自與受戒，無有在學地命終故。諸比丘尼",
    "T23n1435_056:0410a22": "三種得受具足戒：一、受八重法；二、遣使；三、白",
    "T23n1435_056:0410a23": "四羯磨。是中受八重法，初一人得，後不得。",
    "T23n1435_056:0410a24": "遣使者，如半迦尸尼得。若有欲出家道路障",
    "T23n1435_056:0410a25": "礙，相似亦得。是使人眾僧中受羯磨，不多",
    "T23n1435_056:0410a26": "不少，向半迦尸尼說，亦說三依止，應說受",
    "T23n1435_056:0410a27": "戒歲月時節，亦應廣說八波羅夷法，如是名",
    "T23n1435_056:0410a28": "得具足戒；若不如是，不得具足戒。可受具",
    "T23n1435_056:0410a29": "足戒者，若男子女人無遮受戒法，是名可受",
    "T23n1435_056:0410b01": "具足戒。不可受具足戒者，若男子女人有遮",
    "T23n1435_056:0410b02": "法，無和上阿闍梨、無衣鉢、不能男、污比",
    "T23n1435_056:0410b03": "丘尼、殺父母、殺阿羅漢、破僧、惡心出佛身血，",
    "T23n1435_056:0410b04": "如是人不可受具足戒，若受戒污眾僧。與受",
    "T23n1435_056:0410b05": "戒者，得突吉羅。若人諸根具足無障礙，某種",
    "T23n1435_056:0410b06": "姓、某名字、某事業，眾僧一心如法和合，問無",
    "T23n1435_056:0410b07": "遮受戒法已，然後與受戒，如蘇陀等如法得",
    "T23n1435_056:0410b08": "受具足戒。於是中十三人先來，不得具足戒。",
    "T23n1435_056:0410b09": "殺父、殺母、殺阿羅漢、破僧、惡心出佛身血、先",
    "T23n1435_056:0410b10": "破戒、賊住比丘、先來白衣、不能男、污比丘尼、",
    "T23n1435_056:0410b11": "越濟人、滅羯磨人及非人，如是等名污眾僧",
    "T23n1435_056:0410b12": "人，不得受戒。與受戒者，得罪。是名善受具",
    "T23n1435_056:0410b13": "足戒法。有二種羯磨：一、治罪羯磨；二、成善",
    "T23n1435_056:0410b14": "羯磨。治罪羯磨者，謂苦切羯磨、依止羯磨、驅",
    "T23n1435_056:0410b15": "出羯磨、下意羯磨、擯羯磨，如是等苦惱羯磨，",
    "T23n1435_056:0410b16": "是名治罪羯磨。成善羯磨者，謂受戒羯磨、布",
    "T23n1435_056:0410b17": "薩羯磨、自恣羯磨、出罪羯磨、布草羯磨，如是",
    "T23n1435_056:0410b18": "等能成善法羯磨，是名成善羯磨。羯磨事者，",
    "T23n1435_056:0410b19": "隨所從因緣作羯磨，是名羯磨事。遮羯磨者，",
    "T23n1435_056:0410b20": "若羯磨時不如法作白、不如法唱說、別眾非",
    "T23n1435_056:0410b21": "法可壞，是名遮羯磨。不遮羯磨者，若羯磨",
    "T23n1435_056:0410b22": "時如法作白、如法唱說，和合眾如法不可壞，",
    "T23n1435_056:0410b23": "是名不遮羯磨。出羯磨者，諸比丘語擯比丘",
    "T23n1435_056:0410b24": "言：「汝已被舉，出去。僧不得與汝同事。何以",
    "T23n1435_056:0410b25": "故？僧已作羯磨，汝今出去。」是名出羯磨。捨",
    "T23n1435_056:0410b26": "羯磨者，擯比丘僧還與解擯，還共作羯磨同",
    "T23n1435_056:0410b27": "事共住，是名捨羯磨。苦切事者，若比丘喜",
    "T23n1435_056:0410b28": "鬪亂諍訟，僧因是故作苦切羯磨，是名苦切。",
    "T23n1435_056:0410b29": "出罪事者，三種出罪事：若見、若聞、若疑，是",
    "T23n1435_056:0410c01": "三種事應以時出，莫以非時；當以實出，莫",
    "T23n1435_056:0410c02": "以妄語；當以利益出，莫以無益；當軟語出，",
    "T23n1435_056:0410c03": "莫以惡口；以慈悲心，莫以瞋恨。因緣事者，",
    "T23n1435_056:0410c04": "隨所從因緣作羯磨，是名因緣事。如《跋陀婆",
    "T23n1435_056:0410c05": "羅經》中廣說五攝語。治事者，四種羯磨名",
    "T23n1435_056:0410c06": "為治事：謂苦切羯磨、依止羯磨、驅出羯磨、下",
    "T23n1435_056:0410c07": "意羯磨。除滅事者，隨所從因緣滅鬪諍亂事，",
    "T23n1435_056:0410c08": "是人得心悔折伏，恭敬禮拜軟語問訊捨離",
    "T23n1435_056:0410c09": "本事，是名除滅事。學者，三學：善戒學、善心",
    "T23n1435_056:0410c10": "學、善慧學，是名為學。還戒者，若比丘言：「我",
    "T23n1435_056:0410c11": "捨佛、捨法、捨僧、捨戒、捨和上阿闍梨、捨同和",
    "T23n1435_056:0410c12": "上同阿闍梨；捨比丘、比丘尼、式叉摩尼、沙彌、",
    "T23n1435_056:0410c13": "沙彌尼，汝等當知，我是白衣、若沙彌，我非",
    "T23n1435_056:0410c14": "比丘、非沙門、非釋種子。」乃至言：「我不喜與",
    "T23n1435_056:0410c15": "汝等共住。」是名還戒。不捨戒者，若狂人捨",
    "T23n1435_056:0410c16": "戒，不名捨戒。若散亂心、病壞心捨戒，不名",
    "T23n1435_056:0410c17": "捨戒。若向狂人、散亂心人、病壞心人捨戒，不",
    "T23n1435_056:0410c18": "名捨戒。若獨捨戒、若獨非獨想、若非獨獨",
    "T23n1435_056:0410c19": "想捨戒，不名捨戒。若中國人向邊地人、若",
    "T23n1435_056:0410c20": "邊地人向中國人捨戒，不相解語，不名捨戒。",
    "T23n1435_056:0410c21": "若向瘂人、聾人、啞聾人、不智人、非人、睡眠人、入",
    "T23n1435_056:0410c22": "定人捨戒，若隔障、若自瞋、若向瞋人捨戒、若",
    "T23n1435_056:0410c23": "夢中捨戒、若不決定心捨戒、若人不了其語、",
    "T23n1435_056:0410c24": "若前人不決定知捨，是皆不名捨戒，是名不",
    "T23n1435_056:0410c25": "捨戒。戒羸者，若比丘愁憂不樂比丘法、厭",
    "T23n1435_056:0410c26": "惡比丘法，欲墮聖相、欲立白衣相，須在家",
    "T23n1435_056:0410c27": "法、不須比丘法，求白衣法作是言：「我憶念",
    "T23n1435_056:0410c28": "父母、兄弟、姊妹、妻子，速教我世間諸巧便事，",
    "T23n1435_056:0410c29": "教我令得世間安隱住處，囑累我令得善知",
    "T23n1435_056:0411a01": "識。」是比丘愁憂不樂比丘法，乃至求白衣法，",
    "T23n1435_056:0411a02": "如是言說音聲慚愧故，不欲了了向人說我",
    "T23n1435_056:0411a03": "反戒，是故名戒羸。戒羸不出者，不令他人",
    "T23n1435_056:0411a04": "了知。諍事者，云何是諍事？有四種諍事：相",
    "T23n1435_056:0411a05": "言諍、無事諍、犯罪諍、常所行諍，是名為",
    "T23n1435_056:0411a06": "諍事。正取事者，隨事起因緣正取其實，是",
    "T23n1435_056:0411a07": "名正取事。滅事者，七滅事法：現前滅事法、",
    "T23n1435_056:0411a08": "憶念滅事法、不癡滅事法、自言滅事法、實",
    "T23n1435_056:0411a09": "覓滅事法、多覓滅事法、如草布地滅事法，",
    "T23n1435_056:0411a10": "是名滅事。除滅事者，有五因緣事則易滅：",
    "T23n1435_056:0411a11": "是事白僧、用佛語斷二部伴黨、共軟語、諍",
    "T23n1435_056:0411a12": "訟比丘瞋恨必折、有罪比丘可出。若事有",
    "T23n1435_056:0411a13": "此五因緣，則易除滅，是名除滅事。說者，若",
    "T23n1435_056:0411a14": "布薩說戒時、若說四事、若說十三事等，是",
    "T23n1435_056:0411a15": "名說。不說者，若住處布薩說戒時，上座不",
    "T23n1435_056:0411a16": "諳不誦，次第二上座應說，若復不諳不誦，",
    "T23n1435_056:0411a17": "第三上座應說，如是展轉一切皆不諳不誦",
    "T23n1435_056:0411a18": "故不說，是名不說。獨住法者，若比丘獨阿",
    "T23n1435_056:0411a19": "蘭若處十五日布薩時，應灑掃塔寺布薩處",
    "T23n1435_056:0411a20": "及中庭次第敷座，應求火、應求火爐燃燭、應",
    "T23n1435_056:0411a21": "辦籌，若客比丘未布薩者來，應共作布薩",
    "T23n1435_056:0411a22": "說戒。若無比丘來，應高上遙望，若遙見比",
    "T23n1435_056:0411a23": "丘，喚言：「速來，今是布薩日。」若不見，是比丘",
    "T23n1435_056:0411a24": "還坐處坐，應心念口言：「今眾僧布薩，若十",
    "T23n1435_056:0411a25": "四日、若十五日；我某甲亦布薩，若十四日、若",
    "T23n1435_056:0411a26": "十五日。」是比丘如是作，名得布薩，是名獨",
    "T23n1435_056:0411a27": "住法。癡羯磨者，若比丘狂心顛倒，或來布",
    "T23n1435_056:0411a28": "薩或不來、或來眾會或不來、或來羯磨或不",
    "T23n1435_056:0411a29": "來，是比丘應以白二作癡羯磨，廣說如施越",
    "T23n1435_056:0411b01": "比丘，是名癡羯磨。不癡羯磨者，除癡羯磨，",
    "T23n1435_056:0411b02": "餘諸羯磨，名不癡羯磨。不消供養者，施與",
    "T23n1435_056:0411b03": "持戒人，持戒人轉與破戒人，是名不消施。",
    "T23n1435_056:0411b04": "與正見人，正見人轉與邪見人，是名不消。",
    "T23n1435_056:0411b05": "若過度用，是名不消供養。十種不現前羯",
    "T23n1435_056:0411b06": "磨者：覆鉢羯磨、仰鉢羯磨、作學家羯磨、捨",
    "T23n1435_056:0411b07": "學家羯磨、治僧伽藍羯磨、監僧伽藍民羯",
    "T23n1435_056:0411b08": "磨、使沙彌羯磨、不禮拜羯磨、不共語羯",
    "T23n1435_056:0411b09": "磨、不供養羯磨，是名十不現前羯磨。非羯",
    "T23n1435_056:0411b10": "磨者，若應四眾作羯磨，而減四眾，是不名",
    "T23n1435_056:0411b11": "作羯磨。若白衣作第四人、若沙彌、非比丘外",
    "T23n1435_056:0411b12": "道、不見擯、不作擯、惡邪不除擯、不共住、種種",
    "T23n1435_056:0411b13": "不共住、自言犯重罪、先來白衣、污比丘尼、不",
    "T23n1435_056:0411b14": "能男、殺父殺母、殺阿羅漢、破僧、惡心出佛",
    "T23n1435_056:0411b15": "身血，如是等作第四人，是不名作羯磨。若",
    "T23n1435_056:0411b16": "應五眾作羯磨，而減五眾作，是不名作羯磨。",
    "T23n1435_056:0411b17": "若白衣作第五人、若沙彌、非比丘外道、不見",
    "T23n1435_056:0411b18": "擯、不作擯、惡邪不除擯、不共住、種種不共住、",
    "T23n1435_056:0411b19": "自言犯重罪、先來白衣、污比丘尼、不能男、殺",
    "T23n1435_056:0411b20": "父殺母、殺阿羅漢、破僧、惡心出佛身血，如",
    "T23n1435_056:0411b21": "是等作第五人，是不名作羯磨。若應十眾作",
    "T23n1435_056:0411b22": "羯磨，而減十眾作羯磨，是不名作羯磨。若",
    "T23n1435_056:0411b23": "白衣作第十人、沙彌、非比丘外道、不見擯、不",
    "T23n1435_056:0411b24": "作擯、惡邪不除擯、不共住、種種不共住、自言",
    "T23n1435_056:0411b25": "犯重罪、先來白衣、污比丘尼、不能男、殺父殺",
    "T23n1435_056:0411b26": "母、殺阿羅漢、破僧、惡心出佛身血，如是等作",
    "T23n1435_056:0411b27": "第十人，是不名作羯磨。若應二十眾作羯磨，",
    "T23n1435_056:0411b28": "而減二十眾作羯磨，是不名作羯磨。若白衣",
    "T23n1435_056:0411b29": "作第二十人，若沙彌、非比丘外道、不見擯、不",
    "T23n1435_056:0411c01": "作擯、惡邪不除擯、不共住、種種不共住、自言",
    "T23n1435_056:0411c02": "犯重罪、先來白衣、污比丘尼、不能男、殺父殺",
    "T23n1435_056:0411c03": "母、殺阿羅漢、破僧、惡心出佛身血，如是等作",
    "T23n1435_056:0411c04": "第二十人，是不名作羯磨。善者，如毘尼中",
    "T23n1435_056:0411c05": "廣說善法。出罪者，有五種如法出罪：不向",
    "T23n1435_056:0411c06": "不共住人、別住人、未受具足戒人出罪、出殘",
    "T23n1435_056:0411c07": "罪、出見罪，是名如法出罪。白者，白眾是事",
    "T23n1435_056:0411c08": "故名白，有僧事初向僧說故名白。白羯磨者，",
    "T23n1435_056:0411c09": "受具足戒、布薩說戒、自恣等，是名白羯磨。白",
    "T23n1435_056:0411c10": "二羯磨者，若白已一唱說，如是白二羯磨，",
    "T23n1435_056:0411c11": "是名白二羯磨。白四羯磨者，若白已三唱說，",
    "T23n1435_056:0411c12": "是三羯磨并白為四，是名白四羯磨。佛言：「白",
    "T23n1435_056:0411c13": "羯磨，若離白作，是則可壞。白二羯磨，若離",
    "T23n1435_056:0411c14": "白作，是名可壞；若白不唱說、若唱說不白，",
    "T23n1435_056:0411c15": "亦可壞。白四羯磨，若離白作，是則可壞；若",
    "T23n1435_056:0411c16": "白不三唱說、若三唱說不白，亦可壞。白羯",
    "T23n1435_056:0411c17": "磨，若以白作，是不可壞。白二羯磨者，若先",
    "T23n1435_056:0411c18": "白已唱說，是不可壞。白四羯磨者，若先白",
    "T23n1435_056:0411c19": "已三唱說，是不可壞。如是等諸羯磨，皆應",
    "T23n1435_056:0411c20": "以是聞知，或有重說羯磨無罪，若減不名作",
    "T23n1435_056:0411c21": "羯磨。若和合眾僧中，若白未唱說若唱說，",
    "T23n1435_056:0411c22": "不白眾僧從坐起去，應語眾言：『諸長老！還",
    "T23n1435_056:0411c23": "和合，應更作白唱說，若具足是事作羯磨，墮",
    "T23n1435_056:0411c24": "不可壞中。』是名羯磨。」苦切羯磨者，為鬪諍",
    "T23n1435_056:0411c25": "相言比丘，以白四作苦切羯磨，是名苦切羯",
    "T23n1435_056:0411c26": "磨。依止羯磨者，為喜作罪比丘，以白四作",
    "T23n1435_056:0411c27": "依止羯磨，是名依止羯磨。驅出羯磨者，為",
    "T23n1435_056:0411c28": "污他家比丘，以白四作驅出羯磨，是名驅出",
    "T23n1435_056:0411c29": "羯磨。下意羯磨者，為罵白衣比丘，以白四",
    "T23n1435_056:0412a01": "作下意羯磨，是名下意羯磨。不見擯羯磨者，",
    "T23n1435_056:0412a02": "為比丘作罪不如法見，以白四作不見擯羯",
    "T23n1435_056:0412a03": "磨，是名不見擯羯磨。不作擯羯磨者，為比",
    "T23n1435_056:0412a04": "丘見罪不如法除，以白四作不作擯羯磨，是",
    "T23n1435_056:0412a05": "名不作擯羯磨。惡邪見不除擯羯磨者，為",
    "T23n1435_056:0412a06": "貪著邪見不捨，比丘以白四作惡邪不除擯",
    "T23n1435_056:0412a07": "羯磨，是名惡邪不除擯羯磨。別住羯磨者，",
    "T23n1435_056:0412a08": "若比丘十三事中得一一罪覆藏，隨覆藏日，",
    "T23n1435_056:0412a09": "以白四作別住羯磨，是名作別住羯磨。摩那",
    "T23n1435_056:0412a10": "埵羯磨者，若比丘十三事中得一一罪不覆",
    "T23n1435_056:0412a11": "藏，僧以白四作六夜摩那埵羯磨，是名摩",
    "T23n1435_056:0412a12": "那埵羯磨。本日治羯磨者，若比丘六夜行",
    "T23n1435_056:0412a13": "摩那埵中，更得僧伽婆尸沙罪，是比丘眾僧",
    "T23n1435_056:0412a14": "還以本日，以白四作本日治羯磨，是名本",
    "T23n1435_056:0412a15": "日治羯磨。出罪羯磨者，若比丘得僧伽婆尸",
    "T23n1435_056:0412a16": "沙罪，行摩那埵竟，眾僧心悅，以白四作出",
    "T23n1435_056:0412a17": "罪羯磨，令出不善法，是名出罪羯磨。問：「何",
    "T23n1435_056:0412a18": "故善法中別住？」答：「為摩那埵故。」問：「何故本",
    "T23n1435_056:0412a19": "日治？」答：「為折伏心故。」問：「何故摩那埵？」答：「為",
    "T23n1435_056:0412a20": "出罪故。」問：「何故出罪？」答：「為戒清淨故。」問：「何",
    "T23n1435_056:0412a21": "故別住為摩那埵？」答：「是比丘行別住法，能令",
    "T23n1435_056:0412a22": "諸比丘心悅。諸比丘發心思惟，欲與摩那",
    "T23n1435_056:0412a23": "埵。」問：「何以故本日治為折伏心？」答：「若還從",
    "T23n1435_056:0412a24": "本日行是事令心折伏，諸比丘作是念：『是",
    "T23n1435_056:0412a25": "人結使厚重，以本日治令慚愧更不復作。』",
    "T23n1435_056:0412a26": "爾時諸比丘發心與摩那埵，是故名本日治，",
    "T23n1435_056:0412a27": "為折伏心故。」問：「何以故行摩那埵為出罪？」",
    "T23n1435_056:0412a28": "答：「是比丘行摩那埵法時能令諸比丘心悅。",
    "T23n1435_056:0412a29": "諸比丘作是念：『長老！一心好作善法，欲出",
    "T23n1435_056:0412b01": "是罪不欲違逆，我等當令是人得從罪出。』是",
    "T23n1435_056:0412b02": "故名摩那埵，為出罪故。」問：「何以故出罪為",
    "T23n1435_056:0412b03": "戒清淨？」答：「是比丘若得出罪，離諸罪得清",
    "T23n1435_056:0412b04": "淨戒，如比尼中說二人清淨：一人先不作",
    "T23n1435_056:0412b05": "罪，一人作罪已如法除滅，二俱清淨。是比",
    "T23n1435_056:0412b06": "丘以出罪羯磨故，還得清淨戒，是故名以出",
    "T23n1435_056:0412b07": "罪，為戒清淨故。」覓罪相羯磨者，若比丘自",
    "T23n1435_056:0412b08": "言：「我犯是罪。」後還言：「我不作。」眾僧與是人",
    "T23n1435_056:0412b09": "覓實罪相羯磨，廣說如象首比丘覓實罪相",
    "T23n1435_056:0412b10": "羯磨。阿跋提者，五種罪名阿跋提。何等五？",
    "T23n1435_056:0412b11": "謂波羅夷、僧伽婆尸沙、波夜提、波羅提提舍",
    "T23n1435_056:0412b12": "尼、突吉羅，於此五種罪，比丘若作若覆障不",
    "T23n1435_056:0412b13": "遠離，是名阿跋提。無阿跋提者，波羅夷、僧",
    "T23n1435_056:0412b14": "伽婆尸沙、波夜提、波羅提提舍尼、突吉羅，",
    "T23n1435_056:0412b15": "是五種罪不作不覆障遠離，淨身口業淨命。",
    "T23n1435_056:0412b16": "若狂人、病壞心人、散亂心人作罪，若無先作，",
    "T23n1435_056:0412b17": "是名無阿跋提罪。輕阿跋提罪者，可懺悔即",
    "T23n1435_056:0412b18": "覺心悔，是名輕阿跋提罪。重阿跋提罪者，",
    "T23n1435_056:0412b19": "若罪可以羯磨得出者，是名重阿跋提罪。殘",
    "T23n1435_056:0412b20": "阿跋提罪者，五種罪中後四種罪可除滅，是",
    "T23n1435_056:0412b21": "名殘阿跋提罪。無殘阿跋提罪者，五種罪中",
    "T23n1435_056:0412b22": "初種，是名無殘阿跋提。惡罪者，謂波羅夷、",
    "T23n1435_056:0412b23": "僧伽婆尸沙，雖一切罪皆名惡，此是惡中之",
    "T23n1435_056:0412b24": "惡，故名惡罪。非惡罪者，波夜提、波羅提提",
    "T23n1435_056:0412b25": "舍尼、突吉羅，是非惡罪。可治罪者，可出可",
    "T23n1435_056:0412b26": "除滅，是名可治罪。不可治罪者，不可出不",
    "T23n1435_056:0412b27": "可除滅，是名不可治罪。若犯罪者，若四、若五",
    "T23n1435_056:0412b28": "法中作是念，信是罪如法滅。若犯罪者，若四、",
    "T23n1435_056:0412b29": "若五法中不作是念，不信是罪不如法滅。",
    "T23n1435_056:0412c01": "攝罪者，以一因緣故盡攝所犯，所謂惡律儀。",
    "T23n1435_056:0412c02": "攝無罪者，以一因緣故攝一切不犯，所謂行",
    "T23n1435_056:0412c03": "善律儀故。以一因緣故說一切罪，所謂惡律",
    "T23n1435_056:0412c04": "儀。以一因緣故說一切無罪，所謂善律儀。語",
    "T23n1435_056:0412c05": "者，比丘應語：「長老！汝作某罪，是罪當發露，",
    "T23n1435_056:0412c06": "莫覆藏，當如法除滅。」是名為語。憶念者，比",
    "T23n1435_056:0412c07": "丘應語：「長老！汝憶念某時某處作如是罪不？」",
    "T23n1435_056:0412c08": "是名憶念。說事羯磨者，「汝長老！於此處不白",
    "T23n1435_056:0412c09": "我等不得餘處去。」是名說事羯磨。薩耶羅羯",
    "T23n1435_056:0412c10": "磨者有五種，比丘語餘比丘言：「長老！聽我",
    "T23n1435_056:0412c11": "語，是事應此處作薩耶羅，餘事當彼間作薩",
    "T23n1435_056:0412c12": "耶羅，某事當隨處作薩耶羅。」是比丘說犯事",
    "T23n1435_056:0412c13": "示他過故，拔羈繫逸去如惡馬，是名薩耶",
    "T23n1435_056:0412c14": "羅羯磨。誣謗者，誣謗事誣謗方便，是名",
    "T23n1435_056:0412c15": "誣謗事。誣謗發者，發起誣謗，是名誣謗發。",
    "T23n1435_056:0412c16": "誣謗滅者，不作誣謗，是名誣謗滅。應五種",
    "T23n1435_056:0412c17": "從他求聽：「長老！我說汝事、語汝，令汝憶念，",
    "T23n1435_056:0412c18": "出汝事、聽我。」是故名求聽。與聽者應五種與",
    "T23n1435_056:0412c19": "聽：說來、語來、憶念來、出來、聽汝來，是名與聽。",
    "T23n1435_056:0412c20": "用聽者，以是聽如法出他事，是名用聽。遮",
    "T23n1435_056:0412c21": "波羅提木叉者，有十種如法遮波羅提木叉：",
    "T23n1435_056:0412c22": "說波羅提木叉時、若比丘犯波羅夷者、若欲",
    "T23n1435_056:0412c23": "出波羅夷事、若輕呵僧、欲出輕呵僧事、若",
    "T23n1435_056:0412c24": "捨戒、若欲出捨戒事、若比丘不隨順如法僧",
    "T23n1435_056:0412c25": "事、若見聞疑他破戒事、若見聞疑他有破正",
    "T23n1435_056:0412c26": "見事、若見聞疑他有破威儀事，以是事故",
    "T23n1435_056:0412c27": "遮，是名如法遮波羅提木叉。遮自恣者，四",
    "T23n1435_056:0412c28": "種如法遮自恣：以有根破戒遮自恣、以有",
    "T23n1435_056:0412c29": "根破正見、破正命、破威儀遮自恣，是名四種",
    "T23n1435_056:0413a01": "如法遮自恣。內宿者，若以羯磨結淨地已，",
    "T23n1435_056:0413a02": "僧坊內宿飲食，大比丘不應食，故名內宿。",
    "T23n1435_056:0413a03": "內熟者，以羯磨結淨地已，僧坊內煮飲食，",
    "T23n1435_056:0413a04": "大比丘不應食，故名內熟。自熟者，若大比",
    "T23n1435_056:0413a05": "丘自作飲食不應食，如佛在毘耶離，儉時諸",
    "T23n1435_056:0413a06": "檀越欲與僧作飲食，作如是念：「若我自舍",
    "T23n1435_056:0413a07": "作飲食，多諸知識親里來，皆應與分。若佛",
    "T23n1435_056:0413a08": "聽僧坊內作者我當作。」佛即聽近僧坊外作。",
    "T23n1435_056:0413a09": "是火起烟塵，多人來索。若與則不供，若",
    "T23n1435_056:0413a10": "不與恐來傷害。往白佛，佛言：「聽汝僧坊內",
    "T23n1435_056:0413a11": "作。」僧坊內作時，諸沙彌守園人，先自食飽",
    "T23n1435_056:0413a12": "滿，餘殘與僧，僧食不足故皆疲極羸瘦。是",
    "T23n1435_056:0413a13": "事白佛，佛言：「從今日如是飢餓時，若結淨",
    "T23n1435_056:0413a14": "地、若未結，聽大比丘自作自食。從今日若非",
    "T23n1435_056:0413a15": "飢餓時，結淨地已二事不應用，謂內宿、內熟，",
    "T23n1435_056:0413a16": "不應食。若結淨地、若不結，大比丘自作飲食，",
    "T23n1435_056:0413a17": "不應食。若食者犯突吉羅。」是故說名自熟。",
    "T23n1435_056:0413a18": "惡捉者，若持淨戒比丘，故自取食，大比丘",
    "T23n1435_056:0413a19": "不得食，是名惡捉。不受者，若男、若女、若黃",
    "T23n1435_056:0413a20": "門、若二根人不授與，大比丘不應食，是名不",
    "T23n1435_056:0413a21": "受。惡捉受者，若大比丘先自取，然後從淨",
    "T23n1435_056:0413a22": "人受，大比丘不應食，是故名惡捉受。初日",
    "T23n1435_056:0413a23": "受者，如佛在毘耶離，飢餓時飲食難得，語",
    "T23n1435_056:0413a24": "諸比丘：「從今日如是飢餓時，聽汝若食竟不",
    "T23n1435_056:0413a25": "受殘食法初日受食，聽汝食。」初日受食者，若",
    "T23n1435_056:0413a26": "比丘早起，從他受飲食，未食留置食後，是",
    "T23n1435_056:0413a27": "名初日受食。從是出者，如佛在毘耶離，語",
    "T23n1435_056:0413a28": "諸比丘：「從今日如是飢餓時，從是出食聽汝",
    "T23n1435_056:0413a29": "食。從今聽諸比丘，食竟若不受殘食法，從",
    "T23n1435_056:0413b01": "是出食應食。」從是出者，諸比丘所從檀越家",
    "T23n1435_056:0413b02": "食已，從是家中持食出，是名從是出。食木",
    "T23n1435_056:0413b03": "果者，如雞尼耶結髮梵志，多持木果來詣佛",
    "T23n1435_056:0413b04": "所與佛。佛語雞尼耶：「與眾僧作分。」是人即與",
    "T23n1435_056:0413b05": "諸比丘。諸比丘不受，作是言：「我等食已竟。」",
    "T23n1435_056:0413b06": "佛言：「從今日如是飢餓時，食已雖不受殘食",
    "T23n1435_056:0413b07": "法，聽汝食木果。」木果者，胡桃、栗、捺婆陀摩，",
    "T23n1435_056:0413b08": "如是等木果，是名木果。池物者，舍利弗熱",
    "T23n1435_056:0413b09": "血病發，諸藥師教食池物。舍利弗言：「佛未",
    "T23n1435_056:0413b10": "聽我等食池物。」是事白佛，佛言：「從今日聽",
    "T23n1435_056:0413b11": "食池物。」目連以神通力，曼陀耆尼池中，多",
    "T23n1435_056:0413b12": "持大藕根來，大如人髀，香美第一，如淨白",
    "T23n1435_056:0413b13": "蜜，若折乳汁流出，持與舍利弗。舍利弗問：",
    "T23n1435_056:0413b14": "「何處得來？」答言：「曼陀耆尼池中得來。」舍利",
    "T23n1435_056:0413b15": "弗言：「是非人處誰授汝耶？」答：「非人授我。」舍",
    "T23n1435_056:0413b16": "利弗言：「佛未聽我等從非人受食。」是事白佛，",
    "T23n1435_056:0413b17": "佛言：「從今日聽從非人受食食。」如是藕等池",
    "T23n1435_056:0413b18": "物，多煮多食多殘，以是餘與諸比丘。諸",
    "T23n1435_056:0413b19": "比丘不食，作是言：「我等食竟不受殘食法。」",
    "T23n1435_056:0413b20": "是事白佛，佛言：「從今日如是飢餓時，雖不",
    "T23n1435_056:0413b21": "受殘食法，聽食池物。」池物者：藕根、藕子、菱",
    "T23n1435_056:0413b22": "芡根、雞頭子等，是名池物。受者，受迦絺那",
    "T23n1435_056:0413b23": "衣處得七種利：隨意畜長衣、常不失三衣、",
    "T23n1435_056:0413b24": "數數食、別眾食、過中不白善比丘入聚落、若",
    "T23n1435_056:0413b25": "檀越請食食前食後隨意至餘處、有住處無",
    "T23n1435_056:0413b26": "住處得迦絺那衣施物，應屬安居比丘，餘",
    "T23n1435_056:0413b27": "比丘不應分，是故名受。與上相違，是名不",
    "T23n1435_056:0413b28": "受。捨者，有八事捨迦絺那衣：一者衣足時；",
    "T23n1435_056:0413b29": "二者衣成時；三者去時；四者聞時；五者失",
    "T23n1435_056:0413c01": "時；六者發心；七者出界；八者捨時，是名",
    "T23n1435_056:0413c02": "為捨。不捨者，與上相違，是名不捨。可分物",
    "T23n1435_056:0413c03": "者，若物諸比丘現前應分。何等是？除死比",
    "T23n1435_056:0413c04": "丘重物，餘輕物，是名可分物。不可分物者，",
    "T23n1435_056:0413c05": "若物諸比丘現前不應分。何等是？除死比丘",
    "T23n1435_056:0413c06": "衣物，餘重物是。五事不分不可取，若眾僧、",
    "T23n1435_056:0413c07": "若三人、若二人、若一人不應分。何等五？僧伽",
    "T23n1435_056:0413c08": "藍地、房舍地、僧伽藍房舍、床、臥具，是名不",
    "T23n1435_056:0413c09": "可分。輕物者，可分物，是故名輕物。重物者，",
    "T23n1435_056:0413c10": "不可分物，是故名重物。屬物者，若在聚落、",
    "T23n1435_056:0413c11": "若空處屬他、若男、若女、若黃門、若二根，是名",
    "T23n1435_056:0413c12": "屬物。不屬物者，若物在聚落空地、不屬他",
    "T23n1435_056:0413c13": "若男、若女、若黃門、若二根，是名不屬物。手受",
    "T23n1435_056:0413c14": "物者，若物從他受用。何等是？一切入口物，",
    "T23n1435_056:0413c15": "除水及齒木，是名手受物。非手受物者，若",
    "T23n1435_056:0413c16": "物不從他受中用。何等是？一切所用衣鉢等，",
    "T23n1435_056:0413c17": "不入口物及水齒木，是名不手受物。人物者，",
    "T23n1435_056:0413c18": "佛聽僧坊使人、佛圖使人，是人屬佛圖、屬眾",
    "T23n1435_056:0413c19": "僧，是名人物。非人物者，佛聽象馬、駱駝、牛羊、",
    "T23n1435_056:0413c20": "驢騾，屬佛圖、屬僧，是名非人物。因緣衣者，",
    "T23n1435_056:0413c21": "若般遮于瑟等諸大會中得，是名因緣衣。死",
    "T23n1435_056:0413c22": "衣者，若五眾死，五眾所應分物，是名死衣。",
    "T23n1435_056:0413c23": "糞掃衣者，五種糞掃衣不應畜：一、火燒；二、",
    "T23n1435_056:0413c24": "牛嚼；三、鼠嚙；四、初嫁女不淨衣；五、產衣，是",
    "T23n1435_056:0413c25": "五種不應畜。四種糞掃衣應畜：一、塚間衣；",
    "T23n1435_056:0413c26": "二、往還衣；三、無主衣；四、弊納衣，是四種應",
    "T23n1435_056:0413c27": "畜，是名糞掃衣。灌鼻者，佛聽眼病比丘畜",
    "T23n1435_056:0413c28": "灌鼻筒，如畢陵伽婆蹉等，是名灌鼻。刀治",
    "T23n1435_056:0413c29": "者，若病餘藥所不能治，佛聽猥處以刀治。",
    "T23n1435_056:0414a01": "若病餘藥能治，而以刀治，得偷蘭遮罪。是",
    "T23n1435_056:0414a02": "名刀治。活帝治者，佛言：「若比丘病，餘藥",
    "T23n1435_056:0414a03": "不能治，聽活帝。」若餘藥能治，而以活帝治，",
    "T23n1435_056:0414a04": "得偷蘭遮罪。是名活帝治。剃毛者，除鬚髮，",
    "T23n1435_056:0414a05": "身上餘毛不應剃，若剃得突吉羅，是名剃毛。",
    "T23n1435_056:0414a06": "剃髮者，不得移處剃，應一處剃，是名剃髮。",
    "T23n1435_056:0414a07": "故用者，如比丘五種子，五種淨應用，八種",
    "T23n1435_056:0414a08": "漿以水淨，十種衣三種壞色，是名故用。果",
    "T23n1435_056:0414a09": "蓏者，毘耶離諸比丘多有果蓏，諸比丘各自",
    "T23n1435_056:0414a10": "恣噉，佛言：「作分分與。」是中一比丘、取二三",
    "T23n1435_056:0414a11": "人分，有噉不能盡者、不得者，是時鬪諍。佛",
    "T23n1435_056:0414a12": "言：「從今日諸果蓏不應分。若有淨人受取，",
    "T23n1435_056:0414a13": "以五種比丘淨法，以火、刀、爪、鸚鵡，若不生子",
    "T23n1435_056:0414a14": "淨應噉。」人用物者，人間若金銀、琉璃、頗梨、",
    "T23n1435_056:0414a15": "床榻、器物，比丘不應坐不應用，是名人用物。",
    "T23n1435_056:0414a16": "非人用物者，天上金銀、琉璃、頗梨地、床榻、器",
    "T23n1435_056:0414a17": "物，比丘應行應坐應用，是名非人用物。五",
    "T23n1435_056:0414a18": "百人集比尼者，佛初滅度後，五百比丘和",
    "T23n1435_056:0414a19": "合一處，集一切修多羅、一切比尼、一切阿毘",
    "T23n1435_056:0414a20": "曇，是名五百人集比尼。七百人集比尼者，",
    "T23n1435_056:0414a21": "佛滅度後百一十歲，毘耶離十事出，非法非",
    "T23n1435_056:0414a22": "比尼非佛教，是十事不入修多羅、比尼中，",
    "T23n1435_056:0414a23": "與法相違、威儀相違。是十事，七百比丘和合",
    "T23n1435_056:0414a24": "一處滅，是名七百人集比尼。比尼攝者，",
    "T23n1435_056:0414a25": "二部波羅提木叉，并義解比尼，增一餘殘",
    "T23n1435_056:0414a26": "雜說，若共、若不共，是名攝比尼。黑印者，",
    "T23n1435_056:0414a27": "四黑印，如經中說。四大印亦如經中說。問：",
    "T23n1435_056:0414a28": "「佛何以故說是四黑印？」答：「欲說真實佛法",
    "T23n1435_056:0414a29": "相故，來世比丘當了了知是佛說是非佛說，",
    "T23n1435_056:0414b01": "是故說黑印。」「何以故說四大印？」「為成就大",
    "T23n1435_056:0414b02": "事不令諸比丘錯謬，故說大印。」合藥者，諸",
    "T23n1435_056:0414b03": "根藥、莖藥、葉藥、華藥、果藥，是藥草各各差別",
    "T23n1435_056:0414b04": "和合，是名合藥。和合藥者，即日受時藥、",
    "T23n1435_056:0414b05": "受時分藥、受七日藥、受盡形藥，共合一處，",
    "T23n1435_056:0414b06": "時應服，過時不得服。即日受時分藥、受七",
    "T23n1435_056:0414b07": "日藥、盡形藥，共和合一處，時分應服，過時",
    "T23n1435_056:0414b08": "分不應服。即日受七日藥、受盡形藥，共和合",
    "T23n1435_056:0414b09": "一處，七日應服，過七日不應服。若盡形藥，",
    "T23n1435_056:0414b10": "隨意應服。即日受時藥，昨日受時分藥、七日",
    "T23n1435_056:0414b11": "藥、盡形藥，共和合一處，不應服。即日受時分",
    "T23n1435_056:0414b12": "藥，昨日受七日藥、盡形壽藥，共和合一處，不",
    "T23n1435_056:0414b13": "應服。即日受七日藥，昨日受盡形藥，共和",
    "T23n1435_056:0414b14": "合一處，不應服，是名和合法。問：「時分、七日、盡",
    "T23n1435_056:0414b15": "形壽，得宿受不？」答：「不得。」「惡捉不受，得受不？」",
    "T23n1435_056:0414b16": "答：「不得。」「手受口受，無病得服不？」答：「不得。」「手",
    "T23n1435_056:0414b17": "受口受，病得服不？」答：「得。」僧坊淨法者，若五",
    "T23n1435_056:0414b18": "寶、若似五寶，在僧坊內，比丘取時應作是念：",
    "T23n1435_056:0414b19": "「此誰物當還？」是名僧坊淨法。林淨法者，林",
    "T23n1435_056:0414b20": "名眾多樹一處，是中應隨上座取，是名林淨",
    "T23n1435_056:0414b21": "法。房舍淨法者，僧坊中多有別房舍，是中",
    "T23n1435_056:0414b22": "應隨上座取次第應住，是中隨檀越分處供",
    "T23n1435_056:0414b23": "養應受，是名房舍淨法。時淨法者，飢餓時、",
    "T23n1435_056:0414b24": "老病時、因緣時，佛有所聽，是名時淨法。",
    "T23n1435_056:0414b25": "方淨法者，如比丘閻浮提住至俱耶尼，用",
    "T23n1435_056:0414b26": "閻浮提時俱耶尼食，三方亦如是，是名方",
    "T23n1435_056:0414b27": "淨法。國土淨法者，得神通諸比丘，至惡賤",
    "T23n1435_056:0414b28": "國土乞食，是比丘先從惡賤人受食噉，此",
    "T23n1435_056:0414b29": "人心悔：「我等墮不淨數。」便不復乞。是人持",
    "T23n1435_056:0414c01": "食於比丘前棄地而去，諸比丘不知云何？佛",
    "T23n1435_056:0414c02": "言：「從今日至惡穢國土，棄食著地得自取食，",
    "T23n1435_056:0414c03": "隨國土法故。如邊地持律，第五得受具足戒；",
    "T23n1435_056:0414c04": "阿葉波伽阿槃提國土，聽著一重革屣、常洗",
    "T23n1435_056:0414c05": "浴、皮褥覆；如寒雪國土中，聽畜俗人鞾具。」",
    "T23n1435_056:0414c06": "是名國土淨法。衣淨者，佛聽著十種衣。何",
    "T23n1435_056:0414c07": "等十？白麻衣、赤麻衣、芻摩衣、憍施耶衣、",
    "T23n1435_056:0414c08": "翅夷羅衣、欽跋羅、衣劫貝衣、鉢兜路衣、頭",
    "T23n1435_056:0414c09": "頭羅衣、俱遮羅衣，是名衣淨法。(具足戒竟)",
    "T23n1435_056:0414c10": "自恣法者，安居比丘應一處和合，眾僧應",
    "T23n1435_056:0414c11": "三種自恣：若見、若聞、若疑。問：「何以故佛聽",
    "T23n1435_056:0414c12": "自恣？」答：「以攝眾僧故、好惡相教化故。爾時",
    "T23n1435_056:0414c13": "出過罪如法得清淨，是名自恣法。」與自恣",
    "T23n1435_056:0414c14": "者，病比丘不能來，應與自恣。若不病比丘",
    "T23n1435_056:0414c15": "自恣時不來，得突吉羅。若是比丘，畏失命、",
    "T23n1435_056:0414c16": "若破戒、若八難中一一難起，不得止，應與",
    "T23n1435_056:0414c17": "自恣，是名與自恣。受自恣法者，若比丘從",
    "T23n1435_056:0414c18": "他比丘受自恣，界內應受。若畏失命、破戒、若",
    "T23n1435_056:0414c19": "八難中一一難起，爾時應出界去。是名受自",
    "T23n1435_056:0414c20": "恣法。說自恣法者，比丘從他受自恣，到僧中",
    "T23n1435_056:0414c21": "應說，若不說得突吉羅。若受自恣人睡眠、若",
    "T23n1435_056:0414c22": "入定、若八難中一一難起，不說無罪。是名說",
    "T23n1435_056:0414c23": "自恣法。布薩法者，半月半月諸比丘和合一",
    "T23n1435_056:0414c24": "處，自籌量身，晝作何罪？夜作何罪？從前說",
    "T23n1435_056:0414c25": "戒以來，將不作罪耶？若有罪，當向同心淨",
    "T23n1435_056:0414c26": "戒比丘如法懺悔。若不得同心淨戒比丘，當",
    "T23n1435_056:0414c27": "生心：「我後得同心淨戒比丘，當如法懺悔。」問：",
    "T23n1435_056:0414c28": "「何以故佛聽作布薩？」答：「令諸比丘安住善法",
    "T23n1435_056:0414c29": "中捨離不善，離不善法得清淨故。」是名布薩",
    "T23n1435_056:0415a01": "法。與清淨法者，布薩時病比丘不能來，應",
    "T23n1435_056:0415a02": "與清淨。若能來而不來，得突吉羅。若是比丘",
    "T23n1435_056:0415a03": "畏失命、若破戒、若八難中一一難起，不得已",
    "T23n1435_056:0415a04": "與清淨，是名與清淨法。受清淨法者，若比",
    "T23n1435_056:0415a05": "丘從他比丘受清淨，界內應受。若是比丘",
    "T23n1435_056:0415a06": "畏失命、破戒、若八難中一一難起，爾時應出",
    "T23n1435_056:0415a07": "界去。是名受清淨法。說清淨者，比丘受他",
    "T23n1435_056:0415a08": "清淨，到僧中說者善，若不說，得突吉羅。若",
    "T23n1435_056:0415a09": "受清淨人、若睡眠、若入定、若八難中一一",
    "T23n1435_056:0415a10": "難起，不說無罪。是名說清淨法。欲法者，欲",
    "T23n1435_056:0415a11": "名發心，如法僧事中隨僧法與欲，是名欲法。",
    "T23n1435_056:0415a12": "與欲法者，若比丘病不能來，應與欲。若不",
    "T23n1435_056:0415a13": "病能來而不來，得突吉羅。若比丘畏失命、畏",
    "T23n1435_056:0415a14": "破戒、若八難中一一難起，不得止故與欲。",
    "T23n1435_056:0415a15": "得來而不來，得突吉羅。與欲者應言：「比",
    "T23n1435_056:0415a16": "丘與欲來。」若言：「與。」是名得欲。若身業與，",
    "T23n1435_056:0415a17": "是名得欲。若口業與，是名得欲。若身口業",
    "T23n1435_056:0415a18": "不與，不名得欲，應將是比丘來僧中。若",
    "T23n1435_056:0415a19": "不來，應一切僧就是比丘，諸比丘不應別作羯",
    "T23n1435_056:0415a20": "磨。若別作羯磨，諸比丘得罪。是名與欲",
    "T23n1435_056:0415a21": "法受。欲法者，若比丘從他比丘受欲，界內",
    "T23n1435_056:0415a22": "應受。若是比丘畏失命、畏破戒、若八難中",
    "T23n1435_056:0415a23": "一一難起，應出界去。是名受欲法。說欲",
    "T23n1435_056:0415a24": "法者，受欲比丘到僧中，應說彼比丘欲。",
    "T23n1435_056:0415a25": "若說者善，若不說得突吉羅。若是比丘若",
    "T23n1435_056:0415a26": "睡眠、若入定、若八難中一一難起，不說無",
    "T23n1435_056:0415a27": "罪。是名說欲法。清淨法者，比丘語他：「我",
    "T23n1435_056:0415a28": "清淨無罪。」是名清淨法。與清淨法者，若比",
    "T23n1435_056:0415a29": "丘病不能來，應與清淨。若無病能來而不來，",
    "T23n1435_056:0415b01": "得突吉羅。若比丘畏失命、畏破戒、若八難中",
    "T23n1435_056:0415b02": "一一難起，不得止故，應與清淨。與清淨法",
    "T23n1435_056:0415b03": "者，語比丘言：「與清淨來。」若言：「與。」是名得清",
    "T23n1435_056:0415b04": "淨。若身業與，亦名得清淨。若口業與，是名",
    "T23n1435_056:0415b05": "得清淨。若不以身口業與，不名得清淨，應",
    "T23n1435_056:0415b06": "將是比丘來僧中。若不來，一切僧應就是比",
    "T23n1435_056:0415b07": "丘，諸比丘不應別作布薩。若別作，諸比丘",
    "T23n1435_056:0415b08": "得罪。是名與清淨法。欲清淨法者，若布薩",
    "T23n1435_056:0415b09": "時僧欲作種種羯磨，爾時應俱與欲清淨，是",
    "T23n1435_056:0415b10": "名欲清淨法。與欲清淨法者，若比丘病不能",
    "T23n1435_056:0415b11": "來，應與欲清淨。若不病能來，應到眾僧布",
    "T23n1435_056:0415b12": "薩羯磨處。若無病能來而不來，得突吉羅。",
    "T23n1435_056:0415b13": "若是比丘畏失命、畏破戒、若八難中一一難",
    "T23n1435_056:0415b14": "起，不得出故，應與欲清淨。比丘應語他比",
    "T23n1435_056:0415b15": "丘：「與欲清淨來。」若言：「與。」是名得欲清淨。若",
    "T23n1435_056:0415b16": "身業與，亦名得欲清淨。若口業與，是名得",
    "T23n1435_056:0415b17": "欲清淨。若不以身口業與，不名得欲清淨，",
    "T23n1435_056:0415b18": "應將是比丘到僧中。若不能來，一切僧應就",
    "T23n1435_056:0415b19": "是比丘，諸比丘不應別作布薩羯磨。若別作，",
    "T23n1435_056:0415b20": "諸比丘得罪。是名與欲清淨法。受欲清淨法",
    "T23n1435_056:0415b21": "者，比丘欲受他欲清淨，應界內受。若畏失",
    "T23n1435_056:0415b22": "命、畏破戒、若八難中一一難起，應出界去。",
    "T23n1435_056:0415b23": "是名受欲清淨法。說欲清淨法者，受他欲清",
    "T23n1435_056:0415b24": "淨者，應到僧中說彼比丘欲清淨。若說者",
    "T23n1435_056:0415b25": "善，若不說得突吉羅。是比丘若睡眠、若入",
    "T23n1435_056:0415b26": "定、若八難中一一難起，不說無罪。是名說",
    "T23n1435_056:0415b27": "欲清淨法。起塔法者，給孤獨居士深心信佛，",
    "T23n1435_056:0415b28": "到佛所頭面禮足一面坐，白佛言：「世尊！世",
    "T23n1435_056:0415b29": "尊遊行諸國土時，我不見世尊故甚渴仰，願",
    "T23n1435_056:0415c01": "賜一物我當供養。」佛與爪髮言：「居士！汝當",
    "T23n1435_056:0415c02": "供養是爪髮。」居士即時白佛言：「願世尊！聽",
    "T23n1435_056:0415c03": "我起髮塔爪塔。」佛言：「聽起髮塔爪塔。」是名",
    "T23n1435_056:0415c04": "起塔法。塔地者，屬塔地者，園田、穀田，於",
    "T23n1435_056:0415c05": "中初起塔，是名塔地。龕塔法者，佛聽作龕",
    "T23n1435_056:0415c06": "塔、柱塔，佛廣聽一切作塔，是名塔法。塔物",
    "T23n1435_056:0415c07": "無盡者，毘耶離諸估客，用塔物翻轉得利",
    "T23n1435_056:0415c08": "供養塔，是人求利故欲到遠處，持此物與比",
    "T23n1435_056:0415c09": "丘言：「長老！是塔物，汝當出息令得利供養",
    "T23n1435_056:0415c10": "塔。」比丘言：「佛未聽我等出塔物得利供養塔。」",
    "T23n1435_056:0415c11": "以是事白佛，佛言：「聽僧坊淨人、若優婆塞出",
    "T23n1435_056:0415c12": "息塔物得供養塔。」是名塔物。無盡供養塔法",
    "T23n1435_056:0415c13": "者，所應供養塔，若白色、赤色、青色、黃色諸",
    "T23n1435_056:0415c14": "色等，聽供養塔及諸嚴飾具，是名供養塔法。",
    "T23n1435_056:0415c15": "莊嚴塔法者，所應莊嚴塔，若金剛座、高堂、",
    "T23n1435_056:0415c16": "高樓、重閣，懸諸寶鈴、光相、瓔珞、繒幡、華蓋、金",
    "T23n1435_056:0415c17": "銀、真珠、車璩、馬瑙、琉璃、頗梨等種種寶物，",
    "T23n1435_056:0415c18": "如是等妙莊嚴具，是應供養塔，是名莊嚴",
    "T23n1435_056:0415c19": "塔法。花香瓔珞法者，所應供養塔，花香、末",
    "T23n1435_056:0415c20": "香、塗香、花瓔珞、寶瓔珞，羅列然燈作眾伎",
    "T23n1435_056:0415c21": "樂，香塗牆壁分布香奩，應布花香香油灑地，",
    "T23n1435_056:0415c22": "是名花香瓔珞法。堅法者，比丘隨所住房，",
    "T23n1435_056:0415c23": "是中隨檀越分處應受供養，是名堅法。堅堅",
    "T23n1435_056:0415c24": "法者，若檀越與比丘飲食并衣被，以是因緣",
    "T23n1435_056:0415c25": "故，捨離二事：數數食、別眾食，是名堅堅法。",
    "T23n1435_056:0415c26": "粥法者，佛聽食八種粥：酥粥、油粥、胡麻粥、",
    "T23n1435_056:0415c27": "乳粥、小豆粥、摩沙豆粥、麻子粥、清粥，啜時",
    "T23n1435_056:0415c28": "不作聲，是名粥法。噉法者，佛聽九種噉：",
    "T23n1435_056:0415c29": "根噉、莖噉、葉噉、磨噉、果噉、胡麻噉、石蜜噉、",
    "T23n1435_056:0416a01": "白蜜噉，噉時勿令大作聲，是名噉法。含消法",
    "T23n1435_056:0416a02": "者，佛聽四種含消：酥、油、蜜、石蜜。比丘含",
    "T23n1435_056:0416a03": "是四含消時，應作是念：「我以治病因緣故含，",
    "T23n1435_056:0416a04": "不為美味。」是名含消法。食法者，佛聽食五",
    "T23n1435_056:0416a05": "種食：飯、[麩夫+少]、糒、魚、肉。比丘食是食，應生厭",
    "T23n1435_056:0416a06": "心，為存身命故，念莫墮數數食、別眾食。又",
    "T23n1435_056:0416a07": "作是念：「受殘食想。」是名食法。鉢法者，佛聽",
    "T23n1435_056:0416a08": "畜二種鉢：瓦鉢、鐵鉢。八種鉢不應畜：金鉢、",
    "T23n1435_056:0416a09": "銀鉢、琉璃鉢、摩尼鉢、銅鉢、白鑞鉢、木鉢、石",
    "T23n1435_056:0416a10": "鉢，是名鉢法。衣法者，七種衣不須作淨",
    "T23n1435_056:0416a11": "得自畜：僧伽梨、欝多羅僧、安陀會、雨浴衣、",
    "T23n1435_056:0416a12": "覆瘡衣、尼師壇，及餘如法所用衣物，是名",
    "T23n1435_056:0416a13": "衣法。尼師壇法者，佛聽畜尼師壇，為愛護",
    "T23n1435_056:0416a14": "臥具故，無尼師壇不應坐僧臥具上，是名尼",
    "T23n1435_056:0416a15": "師壇法。針法者，佛聽畜二種鍼：銅鍼、鐵鍼，",
    "T23n1435_056:0416a16": "糠米鼻、小豆鼻、圓鼻，是名鍼法。鍼筒法者，",
    "T23n1435_056:0416a17": "佛聽畜鍼筒，為愛護針、不令數失更求覓妨",
    "T23n1435_056:0416a18": "行道故，是名針筒法。水瓶法者，佛聽畜水",
    "T23n1435_056:0416a19": "瓶，好淨潔畜，是名水瓶法。常用水瓶法者，",
    "T23n1435_056:0416a20": "亦應淨潔畜水瓶水，蓋亦如是，是名常用水",
    "T23n1435_056:0416a21": "瓶法。和上法者，諸比丘無和上則作諸",
    "T23n1435_056:0416a22": "弊惡，若病無人瞻視，是故佛聽有和上，和",
    "T23n1435_056:0416a23": "上當教化瞻視為汝說法。佛雖聽作和上，諸",
    "T23n1435_056:0416a24": "比丘不欲作和上，佛教令作和上，是名和",
    "T23n1435_056:0416a25": "上法。共行弟子法者，所欲出行應白和上，",
    "T23n1435_056:0416a26": "行時應隨和上後供給所須，常隨逐不遠",
    "T23n1435_056:0416a27": "離，如法事中莫違逆意，一切所作皆應白和",
    "T23n1435_056:0416a28": "上，除大小便、嚙齒木、禮佛法僧，是名共行弟",
    "T23n1435_056:0416a29": "子法。阿闍梨法者，諸比丘無阿闍梨，作諸",
    "T23n1435_056:0416b01": "弊惡，若病無人瞻視，是故佛聽有阿闍梨，阿",
    "T23n1435_056:0416b02": "闍梨常教化瞻視為汝說法。佛雖聽作阿",
    "T23n1435_056:0416b03": "闍梨，諸比丘不欲作阿闍梨，佛教令作阿",
    "T23n1435_056:0416b04": "闍梨，是名阿闍梨法。近行弟子法者，所欲",
    "T23n1435_056:0416b05": "出行應白阿闍梨，行時應隨阿闍梨後供給",
    "T23n1435_056:0416b06": "所須，當隨逐不遠離，如法事中莫違逆意，",
    "T23n1435_056:0416b07": "一切所作皆應白阿闍梨，除大小便、嚙齒木、",
    "T23n1435_056:0416b08": "禮佛法僧，是名近行弟子法。和上阿闍梨共",
    "T23n1435_056:0416b09": "行近行弟子法者，和上阿闍梨，於共行近行",
    "T23n1435_056:0416b10": "弟子，應生兒子想。共行近行弟子，於和上",
    "T23n1435_056:0416b11": "阿闍梨，應生父想。汝等能如是者，於我法",
    "T23n1435_056:0416b12": "中增長善法，是名和上阿闍梨共行近行弟",
    "T23n1435_056:0416b13": "子法。沙彌法者，佛聽沙彌極小乃至七歲能",
    "T23n1435_056:0416b14": "驅食上烏者，是名沙彌法。依止法者，有一",
    "T23n1435_056:0416b15": "客比丘未滿五歲，日暮來入僧坊求依止，",
    "T23n1435_056:0416b16": "久而不得，迷悶躄地垂死。諸比丘以是事",
    "T23n1435_056:0416b17": "白佛，佛言：「從今日莫即日急求依止，聽一",
    "T23n1435_056:0416b18": "宿息已當求依止。」爾時諸比丘，不問好惡趣",
    "T23n1435_056:0416b19": "得依止，不能增長善法，佛言：「莫趣得依止，",
    "T23n1435_056:0416b20": "當觀是比丘能教化弟子令善不？如是觀察，",
    "T23n1435_056:0416b21": "具足功德者當求依止。若無具足功德者，",
    "T23n1435_056:0416b22": "當更求依止。」是名依止法。與依止法者，比",
    "T23n1435_056:0416b23": "丘若滿十歲，應與他依止法。滿十歲鈍",
    "T23n1435_056:0416b24": "根不了，不應與他依止，是名與依止法。受",
    "T23n1435_056:0416b25": "依止者，比丘應從座處起，偏袒著衣、脫革屣、",
    "T23n1435_056:0416b26": "胡跪曲身，兩手捉上座兩足，應三說求依止。",
    "T23n1435_056:0416b27": "是名受依止法。捨依止法者，有五因緣捨依",
    "T23n1435_056:0416b28": "止：一、師波那禰；二、自捨住處去；三、反戒；",
    "T23n1435_056:0416b29": "四、捨此部到異部中；五、見本和上。是名捨依",
    "T23n1435_056:0416c01": "止法。地法者，隨應何地欲起塔僧坊，先應",
    "T23n1435_056:0416c02": "看是地中作，不妨行來處，樹林具足、水具",
    "T23n1435_056:0416c03": "足，晝夜靜寂，少蚊虻、少風、少熱、少諸毒蝎，",
    "T23n1435_056:0416c04": "如是觀察地起塔、僧坊。若不觀察是地，起",
    "T23n1435_056:0416c05": "塔僧坊者，治塔僧坊比丘得突吉羅。是名",
    "T23n1435_056:0416c06": "地法。僧坊法者，佛聽諸僧坊中、溫室、講堂、樓",
    "T23n1435_056:0416c07": "閣、一重舍、尖頭舍、揵那舍，佛聽是諸坊舍",
    "T23n1435_056:0416c08": "眾僧畜，亦聽一人畜，是名僧坊法。臥具法",
    "T23n1435_056:0416c09": "者，佛所聽諸比丘臥具，麁陛繩床、細陛繩",
    "T23n1435_056:0416c10": "床、氈褥、臥具、種種覆處。佛聽眾僧畜，亦聽",
    "T23n1435_056:0416c11": "一人畜，是名臥具法。治塔僧坊法者，阿羅",
    "T23n1435_056:0416c12": "毘國諸塔僧坊毀壞，佛知已故問阿難：「是諸",
    "T23n1435_056:0416c13": "塔僧坊，何以故毀壞？」阿難言：「諸六群比丘",
    "T23n1435_056:0416c14": "欲治故，餘比丘畏不敢治。」佛言：「此六群比",
    "T23n1435_056:0416c15": "丘所欲治塔僧坊，眾僧應羯磨與餘人治。」受",
    "T23n1435_056:0416c16": "羯磨比丘少多造手，或著一土墼，或以一束",
    "T23n1435_056:0416c17": "草或塞一孔，或塗地泥壁，或以牛糞塗地塗",
    "T23n1435_056:0416c18": "壁，如是少多作已言：「我更不欲作。」佛言：「如",
    "T23n1435_056:0416c19": "是人不應與作羯磨，若是比丘能大作功德",
    "T23n1435_056:0416c20": "修治者，應與治塔僧坊羯磨。」是名治塔僧坊",
    "T23n1435_056:0416c21": "法。治塔僧坊人法者，若比丘欲新起塔、僧坊、",
    "T23n1435_056:0416c22": "新作臥具，佛言：「以是事故，僧應令十二歲",
    "T23n1435_056:0416c23": "悉捨餘事，當隨事大小，或十一歲、十歲、九",
    "T23n1435_056:0416c24": "歲、八歲、七歲、六歲、五歲、四歲、三、二、一歲，",
    "T23n1435_056:0416c25": "應捨餘事，但令壘壁搆架材木泥覆污飾。」",
    "T23n1435_056:0416c26": "是名治塔僧坊人法。恭敬法者，隨上座次第，",
    "T23n1435_056:0416c27": "禮拜迎來送去，合掌曲身上座邊立，是名恭",
    "T23n1435_056:0416c28": "敬法。澡豆法者，佛聽用小豆、大豆、摩沙豆、豍",
    "T23n1435_056:0416c29": "豆、胡豆屑、一梨梨頻陀等乾草屑，莫雜香",
    "T23n1435_056:0417a01": "作。除病人，餘不聽用。若不索，檀越自與，",
    "T23n1435_056:0417a02": "隨意得用。是名澡豆法。漿法者，佛聽八種",
    "T23n1435_056:0417a03": "漿等，比丘應飲：昭梨漿、莫梨漿、拘羅漿、",
    "T23n1435_056:0417a04": "舍梨漿、舍多漿、蒲桃漿、頗樓沙漿、梨漿，",
    "T23n1435_056:0417a05": "是八種漿等。以水作淨應飲，是名漿法。藥",
    "T23n1435_056:0417a06": "法者，根藥、莖藥、葉藥、花藥、果藥，佛聽是藥",
    "T23n1435_056:0417a07": "草，亦聽眾僧畜，亦聽一人畜，是名藥法。",
    "T23n1435_056:0417a08": "蘇毘羅漿法者，佛聽飲蘇毘羅漿，為冷病比",
    "T23n1435_056:0417a09": "丘故，如為舍利弗故聽飲，是名蘇毘羅漿法。",
    "T23n1435_056:0417a10": "皮韋法者，若諸皮韋，比丘不應畜著不應",
    "T23n1435_056:0417a11": "坐，除富羅、除革屣、除富羅帶、革屣帶、除",
    "T23n1435_056:0417a12": "摩棧皮、鹿皮，及除革屣網紐，是名皮韋",
    "T23n1435_056:0417a13": "法。革屣法者，佛聽二種革屣：一重革屣、破",
    "T23n1435_056:0417a14": "慢淨革屣。若雜色莊嚴革屣不應畜，是名革",
    "T23n1435_056:0417a15": "屣法。支足法者，佛聽二種支足物：一者廁",
    "T23n1435_056:0417a16": "隥、二者支床脚物。八種支足物不聽用，是",
    "T23n1435_056:0417a17": "名支足法。机法者，若動搖、若有聲、若莊嚴，",
    "T23n1435_056:0417a18": "如是机不應畜，是名机法。杖法者，佛聽杖",
    "T23n1435_056:0417a19": "[矛*(替曰+貝)]，若鐵、若銅，為堅牢故，上作樓環。又杖法",
    "T23n1435_056:0417a20": "者，佛在寒園林中住，多諸腹行毒蟲嚙諸比",
    "T23n1435_056:0417a21": "丘，佛言：「應作有聲杖驅遣毒蟲。」是名杖法。",
    "T23n1435_056:0417a22": "杖囊法者，佛聽以絡囊盛杖，為愛護故，莫令",
    "T23n1435_056:0417a23": "破失更求覓妨行道故，是名杖囊法。噉蒜",
    "T23n1435_056:0417a24": "法者，佛聽冷病比丘噉蒜，以藥和噉，如舍",
    "T23n1435_056:0417a25": "利弗等隨噉蒜法應行，是名噉蒜法。剃刀",
    "T23n1435_056:0417a26": "法者，佛聽眾僧畜剃刀，一人亦畜，為剃鬚",
    "T23n1435_056:0417a27": "髮故，是名剃刀法。剃刀鞘法者，佛聽諸",
    "T23n1435_056:0417a28": "比丘畜剃刀鞘，為賞護，莫令失更求覓妨",
    "T23n1435_056:0417a29": "行道故。戶鉤法者，佛聽畜戶鉤，為守護房",
    "T23n1435_056:0417b01": "舍，守護房舍故則守護自身，守護自身故則",
    "T23n1435_056:0417b02": "守護臥具，若鎖若戶橝鑐鑰等亦如是，是名",
    "T23n1435_056:0417b03": "戶鉤法。乘法者，佛聽眼病諸比丘乘乘，如",
    "T23n1435_056:0417b04": "畢陵伽婆蹉，是名乘法。蓋法者，不應捉蓋",
    "T23n1435_056:0417b05": "入白衣舍，除施蓋持入，是名蓋法。扇法者，",
    "T23n1435_056:0417b06": "佛聽眾僧畜扇，一人亦畜，是名扇法。拂法",
    "T23n1435_056:0417b07": "者，佛聽眾僧畜拂，一人亦畜，是名拂法。鏡",
    "T23n1435_056:0417b08": "法者，比丘不應鏡中觀面，不應鉢中水中自",
    "T23n1435_056:0417b09": "看面，除面上有瘡，是名鏡法。治眼法者，有",
    "T23n1435_056:0417b10": "五種治眼物：黑物、青白物屑、草屑、華屑、菓汁，",
    "T23n1435_056:0417b11": "佛言：「莫為端嚴故治眼。」為治眼病故，是名",
    "T23n1435_056:0417b12": "治眼法。治眼籌法者，佛聽治眼籌法，以鐵作、",
    "T23n1435_056:0417b13": "銅作，貝、象牙、角、木、瓦作，是名治眼籌法。盛眼",
    "T23n1435_056:0417b14": "藥籌物法者，是物應好賞護，莫令失更求覓",
    "T23n1435_056:0417b15": "妨行道，是名盛眼藥籌物法。華香瓔珞法者，",
    "T23n1435_056:0417b16": "比丘自不得著，亦不應教他人著。若不乞",
    "T23n1435_056:0417b17": "而得，應隨意受已持供養佛塔及阿羅漢塔，",
    "T23n1435_056:0417b18": "是名花香瓔珞法。歌舞伎樂法者，歌舞伎",
    "T23n1435_056:0417b19": "樂，比丘自不應往觀，亦不應教他往觀，是",
    "T23n1435_056:0417b20": "事一切不聽，是名歌舞伎樂法。臥法者，無",
    "T23n1435_056:0417b21": "病比丘晝日不應臥，夜若然燭不應臥。若",
    "T23n1435_056:0417b22": "喜鼾眠，應起經行。若不能起，應屏處去，",
    "T23n1435_056:0417b23": "莫以是因緣惱亂餘人。是名臥法。坐法者，",
    "T23n1435_056:0417b24": "比丘晝日若坐、若經行，以遮惱蓋法。晝日若",
    "T23n1435_056:0417b25": "坐、若經行，遮惱蓋已，初夜若坐、若經行，亦",
    "T23n1435_056:0417b26": "以遮惱蓋法。初夜若坐、若經行，遮惱蓋已至",
    "T23n1435_056:0417b27": "中夜，息故入房舍，四牒敷欝多羅僧、僧伽梨",
    "T23n1435_056:0417b28": "枕頭下，方脇著床累足，明相現前憶念起想。",
    "T23n1435_056:0417b29": "後夜早起，若坐、若經行，遮惱蓋法，是名坐",
    "T23n1435_056:0417c01": "法。禪杖法者，佛聽法杖及安法杖處，為賞",
    "T23n1435_056:0417c02": "護、莫令失更求覓妨行道，是名禪杖法。禪",
    "T23n1435_056:0417c03": "帶法者，佛聽腰病比丘畜禪帶，如為舍利",
    "T23n1435_056:0417c04": "弗故聽畜，是名禪帶法。帶法者，佛聽三種",
    "T23n1435_056:0417c05": "帶：繩織帶、編帶、毳繩帶，是名帶法。衣[革*玄]",
    "T23n1435_056:0417c06": "帶法者，佛聽畜衣[革*玄]帶，為攝衣令不墮落，",
    "T23n1435_056:0417c07": "應好賞護，莫令失更求覓妨行道故，是名",
    "T23n1435_056:0417c08": "衣[革*玄]帶法。抄繫衣法者，除上高作，餘時不",
    "T23n1435_056:0417c09": "應抄繫，是名抄繫衣法。挑擲法者，佛聽挑",
    "T23n1435_056:0417c10": "擲作聲，為怨賊故，莫令著，餘時不得作，",
    "T23n1435_056:0417c11": "是名挑擲法。地法者，佛聽受地，為僧伽藍",
    "T23n1435_056:0417c12": "故，聽僧起坊舍故。林者，林名眾樹。事者，",
    "T23n1435_056:0417c13": "名鬪亂、相言、讒謗、出罪過咎，共相憎、共相別",
    "T23n1435_056:0417c14": "離。如是於自身惡，亦令他惡，亦二惡故，不",
    "T23n1435_056:0417c15": "應作如是等種種衰惱事，一切不應作。破僧",
    "T23n1435_056:0417c16": "有二種：破羯磨、破輪。破羯磨者，若諸比丘",
    "T23n1435_056:0417c17": "一界內別作布薩羯磨，是名破羯磨。破輪",
    "T23n1435_056:0417c18": "者，輪名八種聖道分，令人捨八聖道入邪道",
    "T23n1435_056:0417c19": "中，是名破輪，是名二種破僧。如是應看和",
    "T23n1435_056:0417c20": "上阿闍梨，看上座、中座、下座，如上所說法應",
    "T23n1435_056:0417c21": "學，如上所說法中亦應善知。(法部竟)",
    "T23n1435_056:0417c22": "行法之初",
    "T23n1435_056:0417c23": "行法者，擯比丘云何行？諸比丘應教擯比丘",
    "T23n1435_056:0417c24": "捨是惡事，擯比丘不應與他受具足戒、不",
    "T23n1435_056:0417c25": "應與他依止、不應畜沙彌，眾僧不應羯磨是",
    "T23n1435_056:0417c26": "人令教化比丘尼、若僧羯磨作教化比丘尼",
    "T23n1435_056:0417c27": "是人不應受，不應重犯所擯罪、又不應作相",
    "T23n1435_056:0417c28": "似罪、過本罪亦不應作，不應呵羯磨、不應",
    "T23n1435_056:0417c29": "呵作羯磨人、不應受不擯比丘禮拜、亦不應",
    "T23n1435_056:0418a01": "受起迎、不應受合掌曲身恭敬，不應受衣鉢",
    "T23n1435_056:0418a02": "供養、不應受所敷臥具坐具供養、不應受",
    "T23n1435_056:0418a03": "洗足水供養、不應受拭足供養、不應受承足",
    "T23n1435_056:0418a04": "机、不應受按摩手足，不應出不擯比丘過",
    "T23n1435_056:0418a05": "罪、不應言不擯比丘、不應共事。常行自折",
    "T23n1435_056:0418a06": "伏心、隨順諸比丘，應禮拜迎送種種供養。",
    "T23n1435_056:0418a07": "若不如是法行，盡形不得解擯。是名擯比丘",
    "T23n1435_056:0418a08": "行法。種種不共住行法。云何種種不共住？",
    "T23n1435_056:0418a09": "有二種：一、自作不共住；二、眾僧羯磨作不共",
    "T23n1435_056:0418a10": "住。種種不共住比丘，不應與他受具足戒、",
    "T23n1435_056:0418a11": "不應與他依止、不應畜沙彌，眾僧不應羯磨",
    "T23n1435_056:0418a12": "令教化比丘尼、若僧羯磨作教化比丘尼",
    "T23n1435_056:0418a13": "不應受，不應起本所作種種不共住罪、亦",
    "T23n1435_056:0418a14": "不應犯相似罪、亦不應作過本罪，不應呵羯",
    "T23n1435_056:0418a15": "磨、亦不應呵作羯磨人、不應受不別住比丘",
    "T23n1435_056:0418a16": "禮拜、不應受起迎合掌曲身種種供養，不應",
    "T23n1435_056:0418a17": "受衣鉢供養、不應受所敷坐具臥具供養、不",
    "T23n1435_056:0418a18": "應受洗足水承足机按摩手足等供養，不應",
    "T23n1435_056:0418a19": "出不別住比丘過罪、不應言不別住比丘、不",
    "T23n1435_056:0418a20": "應共事，僧不應羯磨作敷臥具人、若僧羯磨",
    "T23n1435_056:0418a21": "作不應受，僧羯磨作使沙彌人不應受、僧",
    "T23n1435_056:0418a22": "若羯磨不應作，僧若羯磨作使守園人不應",
    "T23n1435_056:0418a23": "受、僧若羯磨不應作，若僧羯磨作處分受請",
    "T23n1435_056:0418a24": "人不應受、若僧羯磨不應作，一切羯磨作",
    "T23n1435_056:0418a25": "典知眾事人不應受、若僧羯磨不應作。應",
    "T23n1435_056:0418a26": "折伏心行，莫犯諸比丘。若犯諸比丘，更增",
    "T23n1435_056:0418a27": "種種不共住。諸比丘應語是比丘言：「長老！",
    "T23n1435_056:0418a28": "當折伏惡心，下意除去瞋恨破憍慢。莫令眾",
    "T23n1435_056:0418a29": "僧合種種不共住罪驅汝去，處處皆不容汝，",
    "T23n1435_056:0418b01": "汝應在此眾僧中懺悔此罪，汝此罪此僧能",
    "T23n1435_056:0418b02": "解，餘處僧不得解。」若是人聞是語，心不折",
    "T23n1435_056:0418b03": "伏，當驅遣，如惡馬拔羈繫逸去。是名種種",
    "T23n1435_056:0418b04": "不共住比丘行法。闥賴吒比丘行法云何？",
    "T23n1435_056:0418b05": "有二十二法，當知是利根多聞？何等二十二？",
    "T23n1435_056:0418b06": "善知事起根本；善分別事相；善知事差別；",
    "T23n1435_056:0418b07": "善知事本末；善知事輕重；善知除滅事；善",
    "T23n1435_056:0418b08": "知滅事更不起；善知作事人有事人；有教",
    "T23n1435_056:0418b09": "勅力，能使人受力；有方便軟語力，亦能使",
    "T23n1435_056:0418b10": "人受；有自折伏力，亦能使人受；知慚愧、心",
    "T23n1435_056:0418b11": "不憍慢、無憍慢語，身口意業無所偏著；不隨",
    "T23n1435_056:0418b12": "愛行、不隨恚行、不隨怖行、不隨癡行。成",
    "T23n1435_056:0418b13": "就是二十二法能遏諍事，不依二伴黨求法",
    "T23n1435_056:0418b14": "求財，是名闥賴吒比丘行法。實覓罪相行者，",
    "T23n1435_056:0418b15": "若比丘自言：「我有是罪。」後還言無。是比丘",
    "T23n1435_056:0418b16": "以白四羯磨，與實覓罪相廣作羯磨，如象",
    "T23n1435_056:0418b17": "首比丘。若比丘得是實覓罪相羯磨，是比丘",
    "T23n1435_056:0418b18": "亦不應與他受具足戒、不應與他依止、不",
    "T23n1435_056:0418b19": "應畜沙彌，眾僧不應羯磨令教化比丘尼、若",
    "T23n1435_056:0418b20": "僧羯磨作教化比丘尼不應受，不應起本所",
    "T23n1435_056:0418b21": "作罪、亦不應犯相似罪、亦不應作過本罪，",
    "T23n1435_056:0418b22": "不應呵羯磨、亦不應呵作羯磨人、不應受淨",
    "T23n1435_056:0418b23": "戒比丘禮拜、不應受起迎合掌曲身種種供",
    "T23n1435_056:0418b24": "養，不應受衣鉢供養、不應受所敷坐具臥具",
    "T23n1435_056:0418b25": "供養，應受洗足水、承足机、按摩腰背手足等",
    "T23n1435_056:0418b26": "供養，不應出淨戒比丘過罪、不應言淨戒",
    "T23n1435_056:0418b27": "比丘。常行自折伏心，隨順諸比丘，應禮拜",
    "T23n1435_056:0418b28": "迎送種種供養。若不如是法行，盡形不得解",
    "T23n1435_056:0418b29": "是羯磨。是名實覓罪相比丘行法。波羅夷與",
    "T23n1435_056:0418c01": "學沙彌行法者，若比丘作婬欲已，乃至彈指",
    "T23n1435_056:0418c02": "頃，不生覆藏心。眾僧以白四羯磨，還與是",
    "T23n1435_056:0418c03": "比丘學法，廣說如與難提，是名與學沙彌。",
    "T23n1435_056:0418c04": "大比丘戒一切應持，應在大比丘下行坐，應",
    "T23n1435_056:0418c05": "授大比丘飲食，自應從未受具戒人受飲食，",
    "T23n1435_056:0418c06": "得與大比丘同室再宿，自不得與未受大戒",
    "T23n1435_056:0418c07": "人過再宿。是與學沙彌，得作二羯磨：布薩",
    "T23n1435_056:0418c08": "羯磨、自恣羯磨。是與學沙彌，不得與眾僧足",
    "T23n1435_056:0418c09": "數作布薩及諸羯磨，是名波羅夷與學沙彌",
    "T23n1435_056:0418c10": "行法。",
    "T23n1435_056:0418c11": "十誦律卷第五十六"
}