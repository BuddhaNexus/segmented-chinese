{
    "T46n1937_004:0885b09": "四明尊者教行錄卷第四",
    "T46n1937_004:0885b11": "四明石芝沙門宗曉編",
    "T46n1937_004:0885b12": "答日本國師二十七問",
    "T46n1937_004:0885b13": "草庵錄紀日本國師問事",
    "T46n1937_004:0885b14": "再答日本國十問",
    "T46n1937_004:0885b15": "答泰禪師佛法十問",
    "T46n1937_004:0885b16": "再答泰禪師三問",
    "T46n1937_004:0885b17": "天童凝禪師上四明法師第一書",
    "T46n1937_004:0885b18": "四明法師復天童凝禪師第一書",
    "T46n1937_004:0885b19": "天童又上四明第二書",
    "T46n1937_004:0885b20": "四明又復天童第二書",
    "T46n1937_004:0885b21": "天童又上四明第三書",
    "T46n1937_004:0885b22": "忠法師天童四明往復書後敘",
    "T46n1937_004:0885b23": "草庵錄紀天童四明往復書",
    "T46n1937_004:0885b24": "答日本國師二十七問(并序準行業碑。則云二十問。若據傳寫諸",
    "T46n1937_004:0885b25": "本。並載二十七問。恐續後問答參入前文。今依二十七問　行)",
    "T46n1937_004:0885b26": "日本國師問　四明法師答",
    "T46n1937_004:0885b27": "皇宋咸平六年癸卯歲。日本國僧(寂照)等。齎到",
    "T46n1937_004:0885b28": "彼國天台山源信禪師於天台教門致相違問",
    "T46n1937_004:0885b29": "目二十七條。四明傳教沙門(知禮)憑教略答。",
    "T46n1937_004:0885c01": "隨問書之。",
    "T46n1937_004:0885c02": "諸方匠碩或一披覽。無吝斤削云。",
    "T46n1937_004:0885c03": "天台宗疑問二十七條。恭投函丈。伏冀垂",
    "T46n1937_004:0885c04": "慈。一一伸釋。不勝至幸。",
    "T46n1937_004:0885c05": "日本國天台山楞嚴院法橋上士位",
    "T46n1937_004:0885c06": "內供奉十大禪師　源信　上。",
    "T46n1937_004:0885c07": "一問。法華三周授記作佛(云云)。近代疑者。云。",
    "T46n1937_004:0885c08": "為是初住佛。為是妙覺佛。若是妙覺者。大師",
    "T46n1937_004:0885c09": "常云。初住八相佛也。若是初住者。圓頓速疾",
    "T46n1937_004:0885c10": "經一二生尚可究竟。況經無數劫耶。",
    "T46n1937_004:0885c11": "答。三周所授乃八相應身記也。此之八相始",
    "T46n1937_004:0885c12": "從初住分顯法身。終至妙覺究竟法身。皆能",
    "T46n1937_004:0885c13": "現此益物之相。三周得入者不局初住。如疏",
    "T46n1937_004:0885c14": "云。身子既是上根利智。必是超入。而多云初",
    "T46n1937_004:0885c15": "住者。蓋指其首耳。又皆云經無數劫者。與物",
    "T46n1937_004:0885c16": "結緣。作淨佛國土因也。若無眾多受化之機。",
    "T46n1937_004:0885c17": "如何現身說法耶。若論法身之本。乃即座而",
    "T46n1937_004:0885c18": "得。豈待經無數劫乎。",
    "T46n1937_004:0885c19": "二問。譬喻品記云。身子於十住中第六心退。",
    "T46n1937_004:0885c20": "恐是爾前見思俱斷。至六心時。見猶未盡。六",
    "T46n1937_004:0885c21": "心尚退。近代疑者云。別教初住界內見惑皆",
    "T46n1937_004:0885c22": "已斷盡。豈第六住見猶未盡退作凡夫逆罪",
    "T46n1937_004:0885c23": "人耶。",
    "T46n1937_004:0885c24": "答。若常程別教皆云初住斷見更不起諸重",
    "T46n1937_004:0885c25": "過也。況見惑名數雖多。乃一位頓斷。思惑乃",
    "T46n1937_004:0885c26": "經諸位方盡。此常所談別教分齊也。今記主",
    "T46n1937_004:0885c27": "見云身子六住尚退復起重罪。遂以義求。恐",
    "T46n1937_004:0885c28": "有教門見思俱斷。至六心時。思猶未盡。見",
    "T46n1937_004:0885c29": "亦餘殘。所以能牽惡道也。此是記主約義斟",
    "T46n1937_004:0886a01": "酌之詞。不可將現行別教難也。若據起信。唯",
    "T46n1937_004:0886a02": "云不退。乃克就圓人辨之。若論示迹。亦須示",
    "T46n1937_004:0886a03": "其階位。約惑分齊。方有退義。",
    "T46n1937_004:0886a04": "三問。化城喻品疏云。問如上塵數。多許時節。",
    "T46n1937_004:0886a05": "今始得羅漢。當知無生法忍何易可階。答。一",
    "T46n1937_004:0886a06": "云。大聖善巧依四悉檀作如是說。對治厭道",
    "T46n1937_004:0886a07": "長者說短。於道生輕易想者說長。當知言如",
    "T46n1937_004:0886a08": "許劫方今得羅漢者　此是如來權行四悉檀。",
    "T46n1937_004:0886a09": "引諸實行。令入道耳。近代疑者云。泛爾說佛",
    "T46n1937_004:0886a10": "道長短。或可是善巧四悉然大通塵數劫猶",
    "T46n1937_004:0886a11": "是指實事。若不爾者。則何勞展轉摩重重土。",
    "T46n1937_004:0886a12": "莫不徒費言詞耶。是事若非實。諸所言說權",
    "T46n1937_004:0886a13": "實難辨。加之。疏第一許久遠為種過去為熟",
    "T46n1937_004:0886a14": "近世為脫者。記判之為本眷屬也。此何言始",
    "T46n1937_004:0886a15": "得羅漢者是權行四悉檀耶。",
    "T46n1937_004:0886a16": "答。誠如所問。然有其由。何者。若遠討父子",
    "T46n1937_004:0886a17": "之因。深窮種熟之際。諸經未談其始。此品亦",
    "T46n1937_004:0886a18": "未及說。須依壽量品文方盡神通之力。但為",
    "T46n1937_004:0886a19": "若推遠種。定指長時。則眾生不起壯心。不強",
    "T46n1937_004:0886a20": "自力故。今疏記且作悉檀解之。欲使立行加",
    "T46n1937_004:0886a21": "功。乃弘經之要也。故雖一生十地三世六根。",
    "T46n1937_004:0886a22": "若無宿種冥熏。豈有利根自發。又若此品唯",
    "T46n1937_004:0886a23": "論權示遠壽。亦是虛談。將何永異諸經。將何",
    "T46n1937_004:0886a24": "以明本妙。雖曰初心憑教。還須以義自裁。加",
    "T46n1937_004:0886a25": "復疏標一云。知非定判。記斥端拱。信是策詞。",
    "T46n1937_004:0886a26": "若據斯文。全非違教也。",
    "T46n1937_004:0886a27": "四問。寶塔品。依多寶本願分身咸集。疑者云。",
    "T46n1937_004:0886a28": "大論明釋迦分身土云。白銀世界。純有支佛。",
    "T46n1937_004:0886a29": "黃金世界。純有羅漢。彼土諸佛皆悉來否。若",
    "T46n1937_004:0886b01": "來者。佛光所照分身國土。皆以玻瓈為地。不",
    "T46n1937_004:0886b02": "云白銀黃金。又分身土有諸菩薩。分身來時。",
    "T46n1937_004:0886b03": "各將一大菩薩。而彼二世界不云有菩薩也。",
    "T46n1937_004:0886b04": "若言不來者。即違盡還集一處之願。又違悉",
    "T46n1937_004:0886b05": "已來集之文。有遮難者云。約多分云盡集悉",
    "T46n1937_004:0886b06": "來。或云玻瓈為地。有諸菩薩。如置綠豆烏豆",
    "T46n1937_004:0886b07": "聚中。以少從多。名烏豆聚。重難云。若約多",
    "T46n1937_004:0886b08": "分。還招巨妨。彼十方佛土唯有一乘之文。聲",
    "T46n1937_004:0886b09": "聞菩薩皆成佛道之言。亦應從多。若爾。即同",
    "T46n1937_004:0886b10": "五性宗意耶。",
    "T46n1937_004:0886b11": "答。經論相違。其例不少。不須和會也。今若強",
    "T46n1937_004:0886b12": "會者。此經雖則云皆以玻瓈為地。何妨樹木",
    "T46n1937_004:0886b13": "宮殿。或純黃金白銀。亦得云黃金白銀世界",
    "T46n1937_004:0886b14": "也。又本居之土雖無菩薩。欲來集時。為同諸",
    "T46n1937_004:0886b15": "佛故。將化菩薩來為侍者。應無大妨。又諸土",
    "T46n1937_004:0886b16": "唯云菩薩充滿者。蓋約今經開顯而說。但化",
    "T46n1937_004:0886b17": "菩薩。不為二乘。乃直以二乘而為菩薩。有何",
    "T46n1937_004:0886b18": "不可。",
    "T46n1937_004:0886b19": "五問。提婆品記釋龍女所從來處有三義。其",
    "T46n1937_004:0886b20": "第二義云。海眾縱移。而龍宮不動。龍謂不動。",
    "T46n1937_004:0886b21": "而所居已變。從變而不變處來。有何不可",
    "T46n1937_004:0886b22": "(云云)。疑者云。此中指何處名為所居。若龍宮",
    "T46n1937_004:0886b23": "者。上云不動。下那忽云已變。若大海者。上云",
    "T46n1937_004:0886b24": "龍宮不動。不云大海不動。今那忽約大海。云",
    "T46n1937_004:0886b25": "龍謂不動耶。又變而不變者。其意云何。近日",
    "T46n1937_004:0886b26": "學者各執不同。試垂一決。",
    "T46n1937_004:0886b27": "答。經云。移諸天人。記云。海眾縱移。經云。娑",
    "T46n1937_004:0886b28": "婆世界即變瑠璃為地。至無大海江河。驗是",
    "T46n1937_004:0886b29": "移於有情。變於無情也。於有情中。娑竭龍眾",
    "T46n1937_004:0886c01": "以有緣故獨不被移。龍既不移。所居宮殿豈",
    "T46n1937_004:0886c02": "可依於寶地。即須在大海也。故知。此會之眾",
    "T46n1937_004:0886c03": "以佛神力變故皆見寶剎。龍眾自見海中宮",
    "T46n1937_004:0886c04": "殿。今文殊隨彼類見。故經家云。從於大海婆",
    "T46n1937_004:0886c05": "竭羅龍王宮自然涌出也。變而不變。思之可",
    "T46n1937_004:0886c06": "知。",
    "T46n1937_004:0886c07": "六問。壽量品疏云。華嚴寂滅道場大經超前",
    "T46n1937_004:0886c08": "九劫皆成方便。疑者云。大經唯有雪山童子",
    "T46n1937_004:0886c09": "超十二劫。此中何云超九劫耶。",
    "T46n1937_004:0886c10": "答。或錄者筆誤。或後人寫訛。況無大害。何足",
    "T46n1937_004:0886c11": "苦疑。",
    "T46n1937_004:0886c12": "七問。分別功德品疏云。或可一人有八番增。",
    "T46n1937_004:0886c13": "或可一世或八世或無量世或一念或八念或",
    "T46n1937_004:0886c14": "無量念(云云)。疑者云。疏第四云。三周聲聞未",
    "T46n1937_004:0886c15": "斷無明。有三根利鈍。若真修體顯。則無差降。",
    "T46n1937_004:0886c16": "初住已上更起緣修。無復勝負。真修體融。寧",
    "T46n1937_004:0886c17": "得有異耶(云云)。今何有一念八念乃至無量世",
    "T46n1937_004:0886c18": "差降耶。若爾。云何論父母所生身證妙覺耶",
    "T46n1937_004:0886c19": "若許證者。經以龍女為速疾證。而大師判為",
    "T46n1937_004:0886c20": "初住八相。既有速疾證理。何故龍女不是證",
    "T46n1937_004:0886c21": "妙覺耶。況復起信和會諸經長短兩說。唯以",
    "T46n1937_004:0886c22": "三祇為證理。天台不可違馬鳴也。若不許者。",
    "T46n1937_004:0886c23": "既有一念八番增損。何不許一生四十二番",
    "T46n1937_004:0886c24": "耶。圓頓速疾之道。豈必經爾許劫耶。",
    "T46n1937_004:0886c25": "答。第四疏云。三根入初住。猶有利鈍不。記云。",
    "T46n1937_004:0886c26": "即此三根入住已後。猶名三不。今據記主出",
    "T46n1937_004:0886c27": "問意者。入住之後。身子等為上根。飲光滿慈",
    "T46n1937_004:0886c28": "等仍是中下耶。疏答云。真修體顯則無差降。",
    "T46n1937_004:0886c29": "此答意者。三根證理之後。縱起緣修。終不準",
    "T46n1937_004:0887a01": "前上根仍上中根還中等也。故知。為被根性",
    "T46n1937_004:0887a02": "求定故。云真修無差。若自判法身增道損生。",
    "T46n1937_004:0887a03": "寧無遲速耶。故有一念八念三世八世等異",
    "T46n1937_004:0887a04": "也。又問一生妙覺者。疏既有一念八番。金光",
    "T46n1937_004:0887a05": "明中復有生身十地。以此驗。即身證妙覺。非",
    "T46n1937_004:0887a06": "一向無。但為華嚴經中初發心時便成正覺",
    "T46n1937_004:0887a07": "之文正是初住八相。世人多謂妙覺法身。則",
    "T46n1937_004:0887a08": "全失四十一位修證。是故今家凡判八相。多",
    "T46n1937_004:0887a09": "在無生位中。且龍女修證之文。及以南方成",
    "T46n1937_004:0887a10": "佛之相。難可的判高下。蓋發心畢竟二不別",
    "T46n1937_004:0887a11": "也。餘處所明。初登地住。三因開發。既得無",
    "T46n1937_004:0887a12": "生。則任運證於後位。且龍女畜生之報便證",
    "T46n1937_004:0887a13": "此位。即能八相。益物足顯速疾證也。若據起",
    "T46n1937_004:0887a14": "信。既是通伸衍門三教。定說劫數之文。恐",
    "T46n1937_004:0887a15": "是別教教道之義。若云馬鳴天台不可相違",
    "T46n1937_004:0887a16": "者。如天台判本門記別則一向不用天親本",
    "T46n1937_004:0887a17": "論。本論尚自去取。況通伸論耶。",
    "T46n1937_004:0887a18": "八問。隨喜品第五。十人展轉聞法華經。一念",
    "T46n1937_004:0887a19": "隨喜所得功德無量無邊。疏判為初隨喜品。",
    "T46n1937_004:0887a20": "合有五十功德。又勸發品云。成就四法能得",
    "T46n1937_004:0887a21": "是經。疏云。舊說能行四法。手得是經。今謂不",
    "T46n1937_004:0887a22": "爾。上文謂。諸法實相義已為汝等說。又云。為",
    "T46n1937_004:0887a23": "令眾生開示悟入佛之知見。蓋法華之正體",
    "T46n1937_004:0887a24": "能行四法必得此解。疑者云。大般若經說。善",
    "T46n1937_004:0887a25": "根未熟薄福德故。尚不聞名字。況得手執。若",
    "T46n1937_004:0887a26": "手得者。速坐菩提座。又云。一經其耳。善根力",
    "T46n1937_004:0887a27": "故。定得無上菩提。即知雖不具五十功德不",
    "T46n1937_004:0887a28": "解實相。但聞名字手執經卷者。皆是功德無",
    "T46n1937_004:0887a29": "量。誠不可偏取於此也。",
    "T46n1937_004:0887b01": "答。釋經淺深各有其致。今經隨喜具有二種。",
    "T46n1937_004:0887b02": "謂內解外事。外事容可淺釋。內解須作深明。",
    "T46n1937_004:0887b03": "若勸發品。既是普賢遠來重請說經。如來因",
    "T46n1937_004:0887b04": "茲略演四法。若非開示悟入總括一經。何能",
    "T46n1937_004:0887b05": "酬其所請。能請之位既高。所得之經豈淺。故",
    "T46n1937_004:0887b06": "不可但作手得經卷解也。彼般若經手得耳",
    "T46n1937_004:0887b07": "聞既成菩提之種。豈無善根者有斯遭遇耶。",
    "T46n1937_004:0887b08": "若成不壞之種。即有出離之期。故有速坐定",
    "T46n1937_004:0887b09": "得之謂也。況彼手執耳聞寧可一向作淺事",
    "T46n1937_004:0887b10": "解之。且夫弘經。本為生善。若不以理行策之。",
    "T46n1937_004:0887b11": "其可得乎。",
    "T46n1937_004:0887b12": "九問。法師功德品疏云。梵王報得天眼。在己",
    "T46n1937_004:0887b13": "界遍見大千。大千外有風輪。與眼作障。不能",
    "T46n1937_004:0887b14": "見外。若在他界。則不遍見大千。非所統故。大",
    "T46n1937_004:0887b15": "羅漢見大千。辟支佛見百佛世界。不以風輪",
    "T46n1937_004:0887b16": "為礙。亦無己他界隔。疑者云。大論第五云。大",
    "T46n1937_004:0887b17": "羅漢少用心見二千界。大用心見大千界。辟",
    "T46n1937_004:0887b18": "支佛亦爾。又論一十四云。聲聞人極多傍見",
    "T46n1937_004:0887b19": "小千。上下亦遍見。問。大梵王亦能見千世界。",
    "T46n1937_004:0887b20": "有何等異。答。大梵自於千世界中立則遍見。",
    "T46n1937_004:0887b21": "若在邊立則不見餘處。聲聞不爾。在所住處",
    "T46n1937_004:0887b22": "常見千世界。辟支佛見百千世界。據論意云。",
    "T46n1937_004:0887b23": "依任運用心。大小等別。二乘所見各有不同",
    "T46n1937_004:0887b24": "也。然梵王所見千世界應是一小千。支佛所",
    "T46n1937_004:0887b25": "見百千世界應是百小千。又十住毘婆沙云。",
    "T46n1937_004:0887b26": "二乘神通不過大千。今何云梵王見大千辟",
    "T46n1937_004:0887b27": "支佛見百佛世界耶(百佛世界論文意當百千世界。故四念處四教義並云。支佛發",
    "T46n1937_004:0887b28": "天眼。乃過三千見他方界)如是等事相不同。要須有定論",
    "T46n1937_004:0887b29": "也。",
    "T46n1937_004:0887c01": "答。總持菩薩之言必稱法相。蓋曾躬講智論。",
    "T46n1937_004:0887c02": "應不徒然。乃是妙解論文。得其遠意。何者。",
    "T46n1937_004:0887c03": "如論伸兩教之義。文中凡舉二乘。即兼藏通。",
    "T46n1937_004:0887c04": "只如所引。豈是一途。初云大用心者見大千。",
    "T46n1937_004:0887c05": "次云極多者見小千。聲聞既有多種。支佛不",
    "T46n1937_004:0887c06": "可一準。既習氣分侵。合所見更廣。文中既云",
    "T46n1937_004:0887c07": "見百千世界。豈可定為小千耶。只為小辟支",
    "T46n1937_004:0887c08": "與聲聞不別故。云支佛亦爾。梵王諸教功用",
    "T46n1937_004:0887c09": "亦多。但為讓彼二乘故。令劣於一等。然是大",
    "T46n1937_004:0887c10": "千之主。寧見己界不周。願將法義定文。無使",
    "T46n1937_004:0887c11": "專文失義也。",
    "T46n1937_004:0887c12": "十問。不輕品說。因行不輕行。疾得成佛(云云)。",
    "T46n1937_004:0887c13": "疑者云。此不輕事望久遠實成。為前為後。若",
    "T46n1937_004:0887c14": "前。即違壽量疏云常不輕更近之言。若後。誰",
    "T46n1937_004:0887c15": "信由不輕行成佛速疾耶。",
    "T46n1937_004:0887c16": "答。若在前者。即是實因。若在後者。即為淨佛",
    "T46n1937_004:0887c17": "國土之因也。故知。依此經意。偏示正因。行不",
    "T46n1937_004:0887c18": "輕行。即速疾取土。而得成佛。故云。受持此",
    "T46n1937_004:0887c19": "經。為人說故。疾得佛道是也。",
    "T46n1937_004:0887c20": "十一問。囑累品疏云。佛以一權智善巧之手。",
    "T46n1937_004:0887c21": "摩三千三百那由他國土測塞虛空諸菩薩實",
    "T46n1937_004:0887c22": "智之頂。疑者云。指何等國土名三千三百那",
    "T46n1937_004:0887c23": "由他耶。有云。指三變淨土。八方各更變二百",
    "T46n1937_004:0887c24": "萬億那由他國。若依此義。可云三千三百。此",
    "T46n1937_004:0887c25": "說是不。",
    "T46n1937_004:0887c26": "答。據理。須指三變淨土也。此中應非大千為",
    "T46n1937_004:0887c27": "一國土。恐指一四天下為一國矣。娑婆既是",
    "T46n1937_004:0887c28": "大千之名。則可足成三千三百。然則大千亦",
    "T46n1937_004:0887c29": "似未及一百萬億那由他四天下。恐約大數。",
    "T46n1937_004:0888a01": "增至大千。何者。小數則十十成百。百百為千。",
    "T46n1937_004:0888a02": "千千為萬等故。",
    "T46n1937_004:0888a03": "十二問。囑累品記出正法華誤云。寶掌菩薩",
    "T46n1937_004:0888a04": "離開為二。更加寶印首。掌已是手。復加頭首。",
    "T46n1937_004:0888a05": "離為二人。疑者云。彼經有寶掌菩薩印首菩",
    "T46n1937_004:0888a06": "薩。無寶印首菩薩。今云更加寶印首。意復云",
    "T46n1937_004:0888a07": "何。況餘經中亦有此三菩薩。何苦破之耶。",
    "T46n1937_004:0888a08": "答。蓋傳寫多誤。存沒難見。記主當時所覽之",
    "T46n1937_004:0888a09": "本必有三菩薩名。終非妄斥。餘經雖有此三",
    "T46n1937_004:0888a10": "聖號。既無重譯之文。即非此例為難也。",
    "T46n1937_004:0888a11": "十三問。普門品疏云。自有多苦苦一人。多人",
    "T46n1937_004:0888a12": "受一苦。一人受多苦。一人受少苦。疑者云。第",
    "T46n1937_004:0888a13": "三句可云多人受多苦。若不爾者。自與第一",
    "T46n1937_004:0888a14": "句同。何句法空設也。",
    "T46n1937_004:0888a15": "答。據其句法推其義意。第三句當如所改也。",
    "T46n1937_004:0888a16": "茲乃往時寫者見第四句一人受少苦。欲對",
    "T46n1937_004:0888a17": "此句。乃妄改第三句。為之一人受多苦。而不",
    "T46n1937_004:0888a18": "思與上第一句義相同也。",
    "T46n1937_004:0888a19": "十四問。勸發品記云。十地但斷十二品盡。非",
    "T46n1937_004:0888a20": "斷伏極。知非普賢義。疑者云。十地但斷十品。",
    "T46n1937_004:0888a21": "何云十二耶。若斷十二品。還過普賢。何云非",
    "T46n1937_004:0888a22": "斷伏極也。亦不可言是別教意。由來普賢但",
    "T46n1937_004:0888a23": "約圓位故。",
    "T46n1937_004:0888a24": "答。彼國記文寫訛也。據宋地本云。十地但斷",
    "T46n1937_004:0888a25": "四十品盡。非斷伏極。",
    "T46n1937_004:0888a26": "十五問。妙記第一決釋最初無教佛云。終有",
    "T46n1937_004:0888a27": "一佛。在初無教(云云)。疑者云。義猶未了。若許",
    "T46n1937_004:0888a28": "無教有佛。墮無因過。若言稟教。墮無窮過。願",
    "T46n1937_004:0888a29": "聞一揆矣。",
    "T46n1937_004:0888b01": "答。最初一佛雖無稟教之因。而有內熏自悟",
    "T46n1937_004:0888b02": "之因。記中示之甚明。何言墮無因耶。",
    "T46n1937_004:0888b03": "十六問。南嶽法華懺法云。過去二萬億日月",
    "T46n1937_004:0888b04": "燈明佛。未來具足千萬光相莊嚴佛。疑者云。",
    "T46n1937_004:0888b05": "經中無億字無莊嚴字。南嶽何輒加之耶。",
    "T46n1937_004:0888b06": "答。經中雖無。而南嶽是相似位人。以三達",
    "T46n1937_004:0888b07": "五眼照之。合有三字故加之。後世難輒削去",
    "T46n1937_004:0888b08": "也。",
    "T46n1937_004:0888b09": "十七問。妙玄第六示國土苦樂有二釋。一云。",
    "T46n1937_004:0888b10": "由眾生非佛所為。一云。由佛不關眾生(云云)。",
    "T46n1937_004:0888b11": "疑者云。釋尊本願云。我未來出穢惡國土。利",
    "T46n1937_004:0888b12": "益十方淨土擯出惡業眾生。故知。所有苦事",
    "T46n1937_004:0888b13": "但是眾生惡業所感。何言由佛不關眾生。若",
    "T46n1937_004:0888b14": "佛所為者。莫也眾生惡業空無果報耶。豈如",
    "T46n1937_004:0888b15": "來背於大悲方便。令諸眾生受三塗苦耶。然",
    "T46n1937_004:0888b16": "則不輕所行之行。文殊所化之眾。皆是巧施",
    "T46n1937_004:0888b17": "方便。易長令短。轉重令輕。固非設苦惱因緣",
    "T46n1937_004:0888b18": "也。",
    "T46n1937_004:0888b19": "答。若論作善惡因招苦樂報。乃由眾生非關",
    "T46n1937_004:0888b20": "於佛。若約用苦樂事折攝眾生。乃由佛現不",
    "T46n1937_004:0888b21": "關眾生。良由宜用苦治方受化者。諸佛即為",
    "T46n1937_004:0888b22": "作之。如先王制刑。豈欲以苦加於百姓。蓋至",
    "T46n1937_004:0888b23": "仁也。諸佛亦爾。為折攝故。而強現之。又苦樂",
    "T46n1937_004:0888b24": "之國眾生雖居。不得自在。諸佛於茲而能轉",
    "T46n1937_004:0888b25": "變。故云由佛。又佛是生家之佛。生是佛家之",
    "T46n1937_004:0888b26": "生。故云眾生心中諸佛念念證真。諸佛心內",
    "T46n1937_004:0888b27": "眾生新新作業。故知。論生則一時屬生。舉佛",
    "T46n1937_004:0888b28": "則一時屬佛。以是義故。故經云今此三界皆",
    "T46n1937_004:0888b29": "是我有其中眾生悉是吾子也。",
    "T46n1937_004:0888c01": "十八問。妙玄第九解本門得益云。令法身菩",
    "T46n1937_004:0888c02": "薩得大利益。抹十萬那由他土為塵數。增道",
    "T46n1937_004:0888c03": "菩薩不能令盡。近代疑者云。分別功德品但",
    "T46n1937_004:0888c04": "舉大千界中千界四天下等塵數。尚不及百",
    "T46n1937_004:0888c05": "千。何言十萬那由他耶。",
    "T46n1937_004:0888c06": "答。於諸方面各那由他諸小國土方名大千。",
    "T46n1937_004:0888c07": "經云。大千等微塵數。豈不該於十萬。如一微",
    "T46n1937_004:0888c08": "塵。尚有十方分。況大千耶。若言盡十方界皆",
    "T46n1937_004:0888c09": "抹為塵。則方與經文相違也。",
    "T46n1937_004:0888c10": "十九問。釋籤第五解不動三昧云。果報及三",
    "T46n1937_004:0888c11": "惑成三不動者。動則兼業。諦但有三。業及見",
    "T46n1937_004:0888c12": "思同入俗諦所破故也。近代疑者云。餘三昧",
    "T46n1937_004:0888c13": "及以諸處皆以見思為真諦所破。此中何為",
    "T46n1937_004:0888c14": "俗諦所破耶。",
    "T46n1937_004:0888c15": "答。此中乃以業及見思同入生死俗諦。正為",
    "T46n1937_004:0888c16": "真諦所破。成於真諦三昧矣。餘文以業同塵",
    "T46n1937_004:0888c17": "沙破則成俗諦三昧者。各有所以。何者。如",
    "T46n1937_004:0888c18": "前無垢等諸文中乃以散善破於惡業。散善",
    "T46n1937_004:0888c19": "則成假觀也。此中以定善破於散善則成空",
    "T46n1937_004:0888c20": "觀也。故云。背捨伏見思等。記主窮幽故有斯",
    "T46n1937_004:0888c21": "對。",
    "T46n1937_004:0888c22": "二十問。止觀第一說三藏教佛神通云。一心",
    "T46n1937_004:0888c23": "作一。不得眾多。弘決云。化主語時。化事即",
    "T46n1937_004:0888c24": "語。化主默時。化事即默。語默既爾。餘義亦",
    "T46n1937_004:0888c25": "然。故非任運真化也。近代疑者云。按俱舍二",
    "T46n1937_004:0888c26": "十七云。聲聞神通一心但作一。如來神通一",
    "T46n1937_004:0888c27": "心作無量。如彼頌曰。一化主語時。諸所化皆",
    "T46n1937_004:0888c28": "語。一化主若默。諸所化亦然。化身與化主。語",
    "T46n1937_004:0888c29": "必俱非佛。今止觀何違彼文耶。又大論第",
    "T46n1937_004:0889a01": "九明毘曇佛義。與今記文亦相違。不能繁引",
    "T46n1937_004:0889a02": "耳。",
    "T46n1937_004:0889a03": "答。假令化主化事一時現。而其語默不俱。乃",
    "T46n1937_004:0889a04": "一心作一語。一心作一默故。故云一心作也。",
    "T46n1937_004:0889a05": "豈比夫安禪合掌。以千萬偈讚諸法王。不動",
    "T46n1937_004:0889a06": "而應化。化無方者也。餘者相違可以意會。必",
    "T46n1937_004:0889a07": "無巨妨。",
    "T46n1937_004:0889a08": "二十一問。止觀第三說別接通人云。初修空",
    "T46n1937_004:0889a09": "假二觀。破真俗上惑盡。方聞中道。仍須修觀",
    "T46n1937_004:0889a10": "破無明能八相作佛。意云。即身登十地耳。近",
    "T46n1937_004:0889a11": "代疑者云。且別教人尚無肉身登十地者。云",
    "T46n1937_004:0889a12": "何從劣教來便能超登耶。",
    "T46n1937_004:0889a13": "答。據其二觀功成二諦惑盡。仍修中觀深伏",
    "T46n1937_004:0889a14": "無明。必合經生歷於多劫。未知何處定云即",
    "T46n1937_004:0889a15": "身。應現聞中之言可云即世。修觀之語不",
    "T46n1937_004:0889a16": "必一生。況聞中之後不局今證。須歸後教",
    "T46n1937_004:0889a17": "也。",
    "T46n1937_004:0889a18": "二十二問。止觀第六云。若超斷至第五品名",
    "T46n1937_004:0889a19": "家家。近代疑者云。弘決謂。大師所用並準舊",
    "T46n1937_004:0889a20": "婆沙。若欲知者。更檢彼文。今檢婆沙。斷三四",
    "T46n1937_004:0889a21": "品三二生者名為家家。無超次。別亦無斷五",
    "T46n1937_004:0889a22": "品名家家者。何云超斷五品名家家耶。雖弘",
    "T46n1937_004:0889a23": "決解釋。猶不出此義。止觀又云。次斷六品盡",
    "T46n1937_004:0889a24": "名斯陀含果。超斷至六品盡名一往來。且斯",
    "T46n1937_004:0889a25": "陀含翻一往來。何以一名分超分次不同耶。",
    "T46n1937_004:0889a26": "止觀又云。次斷七品至八品名阿那含向。超",
    "T46n1937_004:0889a27": "斷第八品名一種子。此亦依彼論說斷。凡此",
    "T46n1937_004:0889a28": "中超義並未知所從。",
    "T46n1937_004:0889a29": "答。婆沙新舊未暇撿。",
    "T46n1937_004:0889b01": "二十三問。止觀等意云。無始藏心具十界十",
    "T46n1937_004:0889b02": "如是法。乃至佛果亦復如是。弘決云。闡提斷",
    "T46n1937_004:0889b03": "修善盡。但有性善在。如來斷修惡盡。但有",
    "T46n1937_004:0889b04": "性惡在。近代疑者云。起信論對治邪執門",
    "T46n1937_004:0889b05": "云。聞修多羅說一切世間生死染法皆依如",
    "T46n1937_004:0889b06": "來藏而有一切諸法不離真如。以不解故。謂",
    "T46n1937_004:0889b07": "如來藏自體具有一切世間生死等法。云何",
    "T46n1937_004:0889b08": "對治(問也)以如來藏從本已來。唯有過於恒河",
    "T46n1937_004:0889b09": "等諸淨功德。不離不斷。不異真如義故。以過",
    "T46n1937_004:0889b10": "恒沙等煩惱染法唯是妄有。性自本無。從無",
    "T46n1937_004:0889b11": "始世來。未曾與如來藏相應故。若如來藏體",
    "T46n1937_004:0889b12": "有妄法。而使證會永息妄者。則無是處(答也)論",
    "T46n1937_004:0889b13": "謂性自本無。何與天台所談性具頓相違",
    "T46n1937_004:0889b14": "耶。",
    "T46n1937_004:0889b15": "答。百界千如。性善性惡。皆是體具。微妙法",
    "T46n1937_004:0889b16": "門。清淨功德。即起信中過恒沙等諸淨功德。",
    "T46n1937_004:0889b17": "不離不斷。皆真如故。若一切世間生死煩惱",
    "T46n1937_004:0889b18": "妄染之法。皆是修惡。雖全性起。而違於性。",
    "T46n1937_004:0889b19": "故須永滅。若稱理而修。萬行功德。皆是修善。",
    "T46n1937_004:0889b20": "亦全性起。而順於性。即同常住。故云。像實故",
    "T46n1937_004:0889b21": "稱理本有。虛空故迷轉成性。遂使證會之時",
    "T46n1937_004:0889b22": "修惡雖盡性惡常存也。諸家所明感應之義。",
    "T46n1937_004:0889b23": "為不知性惡法門故。其果後垂惡趣之身。皆",
    "T46n1937_004:0889b24": "須以神通力變現。所以今家斥同外道神變",
    "T46n1937_004:0889b25": "也。故云。證本真源。還任眾生。轉識現起。若",
    "T46n1937_004:0889b26": "不談體具十界。亦是別教之義。若得此意。一",
    "T46n1937_004:0889b27": "家教旨如觀掌中。與諸經論更無少異也。",
    "T46n1937_004:0889b28": "二十四問。四教義第一解有頓漸等教異云。",
    "T46n1937_004:0889b29": "鹿野鶴林之文。七處八會之教。豈非無頓漸",
    "T46n1937_004:0889c01": "之異不定祕密之殊。疑者云。此中應言豈非",
    "T46n1937_004:0889c02": "有。何言無字耶。",
    "T46n1937_004:0889c03": "答。若據此地本。而云非頓漸之異。今以義求",
    "T46n1937_004:0889c04": "之。知二處本皆訛。於彼本非字下。須除無",
    "T46n1937_004:0889c05": "字。此地本須於非字上加一豈字。則彼此文",
    "T46n1937_004:0889c06": "義成也。",
    "T46n1937_004:0889c07": "二十五問。四教義第三云。三藏菩薩行菩薩",
    "T46n1937_004:0889c08": "道。二阿僧祇劫是煖法位。第三僧祇是頂法",
    "T46n1937_004:0889c09": "位(云云)。近代疑者云。婆沙論後身菩薩坐道樹",
    "T46n1937_004:0889c10": "下。始修四善根。一座成正覺。三藏教義多依",
    "T46n1937_004:0889c11": "婆沙。斯文相違何耶。",
    "T46n1937_004:0889c12": "答。三藏菩薩二三僧祇雖用煖頂觀法。正為",
    "T46n1937_004:0889c13": "伏惑。行諸事行。若到樹下。行為真故。復用",
    "T46n1937_004:0889c14": "四法為斷惑加行也。如三祇久伏三界思惑。",
    "T46n1937_004:0889c15": "而於樹下仍用三十四心。以此驗之知非碩",
    "T46n1937_004:0889c16": "異。",
    "T46n1937_004:0889c17": "二十六問。一家圓宗教部所引經論。并舊師",
    "T46n1937_004:0889c18": "所著章疏。多與本文相違。未知何也。",
    "T46n1937_004:0889c19": "答。山家凡所立義。徵引諸文多取其義。不專",
    "T46n1937_004:0889c20": "寫文。乍似相違。實不相違。當以意會之則",
    "T46n1937_004:0889c21": "可也。",
    "T46n1937_004:0889c22": "二十七問。五百問論題下。云妙樂大師造。疑",
    "T46n1937_004:0889c23": "者云。此論似多訛謬。且舉一二。如言阿難羅",
    "T46n1937_004:0889c24": "雲。論中不舉供養佛數。及破他師所釋種性",
    "T46n1937_004:0889c25": "等七地義。似歡喜等十地。若是大師所製。不",
    "T46n1937_004:0889c26": "可不通。",
    "T46n1937_004:0889c27": "答。此論宋地闕本。茲不得而評論矣。",
    "T46n1937_004:0889c28": "草庵錄紀日本國師問事",
    "T46n1937_004:0889c29": "日本國師嘗遣徒抗海。致問二十於法智。法",
    "T46n1937_004:0890a01": "智答之。皆深於理致也。後廣智嗣法席。復遣",
    "T46n1937_004:0890a02": "其徒紹良等二人。齎金字法華經。如贄見之",
    "T46n1937_004:0890a03": "禮。因哀泣致敬。請學於輪下。三載其道大成。",
    "T46n1937_004:0890a04": "還國大洪台學。曾魯公碑其塔。具道之。",
    "T46n1937_004:0890a05": "再答日本國十問",
    "T46n1937_004:0890a06": "(此十問不知彼國何師所設而來相傳但云。日本國問。四明法師答)。",
    "T46n1937_004:0890a07": "一問。定性聲聞成佛不成佛疑。解深密經云。",
    "T46n1937_004:0890a08": "成就第一趣聲聞。一切諸佛盡力教化。不能",
    "T46n1937_004:0890a09": "令其坐道場得無上菩提。我說名為寂滅聲",
    "T46n1937_004:0890a10": "聞。唯識論云。定性聲聞入無餘涅槃者。身智",
    "T46n1937_004:0890a11": "俱滅。猶如虛空。非眾生數。更不發心。且經論",
    "T46n1937_004:0890a12": "若爾。而天台宗若何解釋深密唯識之文。顯",
    "T46n1937_004:0890a13": "定性聲聞成佛之道理耶。",
    "T46n1937_004:0890a14": "答。深密唯識經論是顯露施權之教。聲聞趣",
    "T46n1937_004:0890a15": "寂唯尚偏真。依理發心但成灰斷。未知實理",
    "T46n1937_004:0890a16": "究竟真常。欲趣菩提。終不可得。及至鷲峯法",
    "T46n1937_004:0890a17": "華會上。開權顯實。正直捨方便。但說無上道。",
    "T46n1937_004:0890a18": "三周授記聲聞作佛。不可更執昔日經論聲",
    "T46n1937_004:0890a19": "聞不得作佛也。",
    "T46n1937_004:0890a20": "二問。闡提成佛不成佛疑。善戒經云。若無菩",
    "T46n1937_004:0890a21": "薩性者。雖復發心勤修精進。終不能得阿耨",
    "T46n1937_004:0890a22": "菩提。瑜伽論云。無種性誦持瑜伽。以無種性",
    "T46n1937_004:0890a23": "故。雖則發心及修加行。不堪圓滿無上菩提。",
    "T46n1937_004:0890a24": "如是經論足顯闡提無成佛義。今天台宗於",
    "T46n1937_004:0890a25": "彼經論。若何融會。",
    "T46n1937_004:0890a26": "答。所引善戒瑜伽發心修證稱闡提無性者。",
    "T46n1937_004:0890a27": "此是藏教。發心同前二乘。未明中實真常之",
    "T46n1937_004:0890a28": "性。非是闡提人也。其闡提者信心未具。未能",
    "T46n1937_004:0890a29": "發心。謂無緣了二因。所以不云成佛。故涅槃",
    "T46n1937_004:0890b01": "云。或有佛性闡提人有善根人無(謂闡提有惡境界性)或",
    "T46n1937_004:0890b02": "有佛性善根人有闡提人無(謂善根人有善因緣性故)或有佛",
    "T46n1937_004:0890b03": "性二人俱無(謂俱無緣了二性故)以上無緣了二性故。",
    "T46n1937_004:0890b04": "說闡提無佛性義。又經云。或有佛性二人俱",
    "T46n1937_004:0890b05": "有(謂有正因佛性也)約此正因。闡提極惡有成佛義。",
    "T46n1937_004:0890b06": "是以涅槃終極顯性談常。不簡闡提極惡。咸",
    "T46n1937_004:0890b07": "同正性俱得成佛。況二乘耶。",
    "T46n1937_004:0890b08": "三問。非情草木成佛不成佛疑。涅槃經云。若",
    "T46n1937_004:0890b09": "拘陀樹有心。我當授與阿耨菩提記。以其無",
    "T46n1937_004:0890b10": "心故。不與授記。法相論云。真如能為一切諸",
    "T46n1937_004:0890b11": "法所依。無心草木雖無所變。但有理性無行",
    "T46n1937_004:0890b12": "性。不可成佛(云云)。今天台宗如何解釋經論。",
    "T46n1937_004:0890b13": "建立非情草木成佛耶。",
    "T46n1937_004:0890b14": "答。涅槃經法相論草木無心但有理性無行",
    "T46n1937_004:0890b15": "性者。此是權教故簡無情。為起真修。乃須",
    "T46n1937_004:0890b16": "進行方得成佛。緣修乃是無常。即是本無今",
    "T46n1937_004:0890b17": "有義也。欲顯真修。須依理性。理非今古。不簡",
    "T46n1937_004:0890b18": "色心。一成一切成。故說無情成佛也。又依緣",
    "T46n1937_004:0890b19": "修說。無情成佛者。相盡情忘。則無情悉成佛",
    "T46n1937_004:0890b20": "矣。",
    "T46n1937_004:0890b21": "四問。法華囑累品安前安後疑。今羅什譯於",
    "T46n1937_004:0890b22": "神力品後次置囑累。而法相宗立十不可八",
    "T46n1937_004:0890b23": "相違。須移經末。若爾。如何通彼一十八難。當",
    "T46n1937_004:0890b24": "依羅什所安耶。",
    "T46n1937_004:0890b25": "答。囑累一品慈恩安國並令移於勸發品後。",
    "T46n1937_004:0890b26": "若在於前。有八相違十不可。天台之意須依",
    "T46n1937_004:0890b27": "羅什次神力品。荊溪總別破之。亦八不可十",
    "T46n1937_004:0890b28": "相違。且出塔已後凡述多寶。皆云塔中。不云",
    "T46n1937_004:0890b29": "見佛。若移在後。無出塔處。一不可也。分身",
    "T46n1937_004:0890c01": "散後凡有所述。唯論佛塔。不涉分身。若移在",
    "T46n1937_004:0890c02": "後。佛無散處。二不可也。囑累文中佛散土穢",
    "T46n1937_004:0890c03": "已下經文言。不涉淨。若移在後。無復穢處。三",
    "T46n1937_004:0890c04": "不可也。會本居地。因塔升空。佛散出塔。後文",
    "T46n1937_004:0890c05": "在地。若移在後。無還地處四不可也。囑累品",
    "T46n1937_004:0890c06": "後經既未盡。但述眾喜。不云而去。若移在後。",
    "T46n1937_004:0890c07": "須加而去。五不可也。勸發品後無復餘文。經",
    "T46n1937_004:0890c08": "既已終。則云而去。若移在後。須除而去。六不",
    "T46n1937_004:0890c09": "可也。本迹事畢。須有所付。是有囑累。若移在",
    "T46n1937_004:0890c10": "後。法無所歸。七不可也。囑累已後明乘乘人",
    "T46n1937_004:0890c11": "事須囑累。若移在後。師弟參雜。八不可也。其",
    "T46n1937_004:0890c12": "十相違一一敘破具載妙樂記中。",
    "T46n1937_004:0890c13": "五。今昔一乘同異疑。法華曰。十方佛土中",
    "T46n1937_004:0890c14": "唯有一乘法。蓋昔日為三為二。今經開之唯",
    "T46n1937_004:0890c15": "一耳。若然。何故勝鬘經云。聲聞緣覺皆入大",
    "T46n1937_004:0890c16": "乘。大乘者。即是佛乘。是故三乘即是一乘。此",
    "T46n1937_004:0890c17": "言一乘。與今法華一乘。同耶異耶。同則有妨",
    "T46n1937_004:0890c18": "一代化意。異則異相云何。",
    "T46n1937_004:0890c19": "答。經論同異固多。要須以義定之則可。且勝",
    "T46n1937_004:0890c20": "鬘一經部居第三方等時教。二乘在座。正當",
    "T46n1937_004:0890c21": "彈呵轉小入大之時。台教有曰。若到方等。",
    "T46n1937_004:0890c22": "必到法華者。蓋受彈之後次第證入也。而彼",
    "T46n1937_004:0890c23": "經謂二乘入一乘者。一者此經方等部中。預",
    "T46n1937_004:0890c24": "敘法華當來所證耳。故彼經上文云。必當得",
    "T46n1937_004:0890c25": "阿耨菩提。何以故。聲聞緣覺皆入大乘。請觀",
    "T46n1937_004:0890c26": "當得之言。自見指歸矣。二則若就方等自論。",
    "T46n1937_004:0890c27": "則二乘受呵。轉藏成通。通是摩訶衍門。亦",
    "T46n1937_004:0890c28": "得謂之二乘皆入大乘也。二釋之中初義為",
    "T46n1937_004:0890c29": "正。",
    "T46n1937_004:0891a01": "六問。文殊無去有來疑。且此經序分文殊為",
    "T46n1937_004:0891a02": "列眾之首。復為彌勒引古決答。至下三周之",
    "T46n1937_004:0891a03": "中。並無文殊入海之文。如何達多品忽於大",
    "T46n1937_004:0891a04": "海娑竭羅龍王宮涌出耶。",
    "T46n1937_004:0891a05": "答。文殊無入海之文者。準佛成道後四十二",
    "T46n1937_004:0891a06": "年。便居靈鷲說法華經。首尾八載時既長遠。",
    "T46n1937_004:0891a07": "或有入海之文。經文傳譯此土從略。是故不",
    "T46n1937_004:0891a08": "云也。此猶約事解釋如此。若約理智伸之。此",
    "T46n1937_004:0891a09": "經如來常在海中宣揚。文殊實智周遍。豈隔",
    "T46n1937_004:0891a10": "鷲峯聽受。理既無在。寧局方隅。感應而處處",
    "T46n1937_004:0891a11": "釋迦。隨緣而身身妙德也。",
    "T46n1937_004:0891a12": "七問。龍女成佛權實疑。經云。八歲龍女於剎",
    "T46n1937_004:0891a13": "那頃發菩提心。乃至云。即往南方無垢世界。",
    "T46n1937_004:0891a14": "坐寶蓮華。成等正覺。且三論法相宗難曰。彼",
    "T46n1937_004:0891a15": "娑竭羅龍王既是深位。權現龍身。豈其龍女",
    "T46n1937_004:0891a16": "成佛是實證耶。",
    "T46n1937_004:0891a17": "答。他宗言權者。乃是高位聖人為軌下凡故",
    "T46n1937_004:0891a18": "示近成。若天台云實者。顯佛乘權巧妙力。開",
    "T46n1937_004:0891a19": "性海不思議真常。一念發心便成正覺。故",
    "T46n1937_004:0891a20": "疏引經云。法性如大海。不說有是非。凡夫賢",
    "T46n1937_004:0891a21": "聖人平等無高下。唯在心垢淨。取證如反掌。",
    "T46n1937_004:0891a22": "舍利弗舉女人五障以為疑。智積明積劫行",
    "T46n1937_004:0891a23": "行而作難。龍女以圓珠獻佛。息眾疑心。何至",
    "T46n1937_004:0891a24": "今日更存猶豫故。",
    "T46n1937_004:0891a25": "八問。龍女華座成佛別圓疑。且龍女成佛若",
    "T46n1937_004:0891a26": "是圓乘。當以虛空為座。何故坐寶蓮華。而是",
    "T46n1937_004:0891a27": "別佛座耶。又三周得記皆是未來成佛。何故",
    "T46n1937_004:0891a28": "龍女現身成佛。而無成佛劫國名號。何耶。",
    "T46n1937_004:0891a29": "答。龍女是圓頓教中成道法身頓顯。一成一",
    "T46n1937_004:0891b01": "切成。一身一切身。一土一切土。報智頓明。乃",
    "T46n1937_004:0891b02": "於蓮華藏界。身土不相妨。色心為罣礙。雖坐",
    "T46n1937_004:0891b03": "寶蓮華。體即虛空性。乃不思議圓融解脫大",
    "T46n1937_004:0891b04": "用也。若然者。何別之有哉。其三周得記未來",
    "T46n1937_004:0891b05": "成佛者。皆是鈍根聲聞。未曾修菩薩行。是故",
    "T46n1937_004:0891b06": "再歷塵劫修治。龍女乃是乘急戒緩之人。是",
    "T46n1937_004:0891b07": "故一超直入也。其如不言劫國名號者。當以",
    "T46n1937_004:0891b08": "通別二記伸之。通則不言。別則有之也。",
    "T46n1937_004:0891b09": "九問。身子今昔同異疑。華嚴會上有舍利弗。",
    "T46n1937_004:0891b10": "此與法華身子何異云何。且華嚴身子從外",
    "T46n1937_004:0891b11": "道家來。聞阿鞞說偈證初果。次到佛所證四",
    "T46n1937_004:0891b12": "果。則非法華身子。若異者。豈釋迦一化有二",
    "T46n1937_004:0891b13": "身子耶。",
    "T46n1937_004:0891b14": "答。華嚴談別圓。不說藏通。二乘在座如聾若",
    "T46n1937_004:0891b15": "瘂。既不入二乘人手。不能革凡成聖。但全生",
    "T46n1937_004:0891b16": "如乳。遂游化鹿苑。施設漸權。於茲獲益。革外",
    "T46n1937_004:0891b17": "道之邪計。證無漏之涅槃。次方等彈偏中。般",
    "T46n1937_004:0891b18": "若洮汰。來至法華。大顯一實。此是法華之聲",
    "T46n1937_004:0891b19": "聞也。是則不二而二。身子今昔不同。二而不",
    "T46n1937_004:0891b20": "二。只是一身。元無兩人也。",
    "T46n1937_004:0891b21": "十問。不還果生五淨居疑。小乘所說不還果",
    "T46n1937_004:0891b22": "遍彼上流聖位。於無雲福生廣果天中。生五",
    "T46n1937_004:0891b23": "淨居天者。且不還果身不作受生業。何故下",
    "T46n1937_004:0891b24": "三天。能生五淨居天耶。若言凡夫時作業者。",
    "T46n1937_004:0891b25": "入正性離生之日。但捨凡夫異熟業。何有凡",
    "T46n1937_004:0891b26": "夫業生五淨居業耶。",
    "T46n1937_004:0891b27": "答。小乘入見道位斷見惑。即障理惑也。初證",
    "T46n1937_004:0891b28": "人空。得無我相。乃不發業。離四惡趣異熟生",
    "T46n1937_004:0891b29": "障也。其第二果欲界五趣雜居。九品界繫潤",
    "T46n1937_004:0891c01": "生惑。即於人天七反受生。其不來果色無色",
    "T46n1937_004:0891c02": "界繫。八九七十二品潤生惑。在二界定業受",
    "T46n1937_004:0891c03": "生。既有惑潤受生。何疑其生五淨居耶。唯至",
    "T46n1937_004:0891c04": "四果永斷界繫。方不受生矣。",
    "T46n1937_004:0891c05": "答泰禪師佛法十問(并序)",
    "T46n1937_004:0891c06": "禪宗泰禪師問　四明法師答",
    "T46n1937_004:0891c07": "清泰濫處禪關。叨陪海眾。竊見諸方商略",
    "T46n1937_004:0891c08": "所疑。輒陳十種疑問。特伸請益。伏惟。金錍",
    "T46n1937_004:0891c09": "在手。寶鑒當懷。俯賜發揮。永為良導。不勝",
    "T46n1937_004:0891c10": "萬幸。天聖元年三月初一日　清泰諮問",
    "T46n1937_004:0891c11": "延慶和尚法智大導師。",
    "T46n1937_004:0891c12": "一問。無明與法性。為有前後。為無前後。若云",
    "T46n1937_004:0891c13": "有前後者。何云。法性無初。無明亦無有始。又",
    "T46n1937_004:0891c14": "云。無明即是佛性耶。若言無前後者。何故佛",
    "T46n1937_004:0891c15": "果位中。斷盡無明。方成佛果。既云斷盡。應斷",
    "T46n1937_004:0891c16": "法性耶。",
    "T46n1937_004:0891c17": "答。若論本具。平等一性則非真非妄。而不說",
    "T46n1937_004:0891c18": "有無。明法性亦不論於有始有終。但眾生自",
    "T46n1937_004:0891c19": "無始忽然不覺。迷理而生無明。無明有熏真",
    "T46n1937_004:0891c20": "之用。法性有隨妄之能。真妄和合名為緣起。",
    "T46n1937_004:0891c21": "故金錍曰。無有無波之水。未有不濕之波。在",
    "T46n1937_004:0891c22": "濕詎間於混澄。為波自分於清濁。雖則有清",
    "T46n1937_004:0891c23": "有濁。而一體無殊。所謂清濁波者真妄兩用",
    "T46n1937_004:0891c24": "也清濁濕性者一體無殊也。無明法性體一故",
    "T46n1937_004:0891c25": "起無前後。故起信論云。如來藏無前際故。無",
    "T46n1937_004:0891c26": "明之相亦無有始是也。若覺悟時達妄即真。",
    "T46n1937_004:0891c27": "了無明即是法性。約修門說。義當斷妄。雖曰",
    "T46n1937_004:0891c28": "斷妄。妄體本真。妄何所斷。故曰。無明亦無有",
    "T46n1937_004:0891c29": "終。又若究其正迷之時。如夢中人。而不知是",
    "T46n1937_004:0892a01": "夢忽然夢覺。迷妄自息。是則風息水澄。妄消",
    "T46n1937_004:0892a02": "真顯矣。審而思之。無俟多論也。",
    "T46n1937_004:0892a03": "二問。一切眾生本來同一法性。法性本來清",
    "T46n1937_004:0892a04": "淨。何因緣故忽迷。只如初迷之時。為一時",
    "T46n1937_004:0892a05": "迷。為前後迷。若云一時迷者。悟時亦應一時",
    "T46n1937_004:0892a06": "開悟證於佛果。何故現有眾生未悟耶。若前",
    "T46n1937_004:0892a07": "後者。既同一法性。以何因緣而致前後迷耶。",
    "T46n1937_004:0892a08": "答。具德圓常正性真空妙有遇緣而發。法爾",
    "T46n1937_004:0892a09": "如斯。不勞造作。且迷妄緣起者。如人忽睡。靈",
    "T46n1937_004:0892a10": "焰潛生眼觀剎那狂覺忽起。一切眾生所迷",
    "T46n1937_004:0892a11": "真如能迷不覺。真妄和合二無二相。然則佛",
    "T46n1937_004:0892a12": "性雖一。迷悟雖同。六道四生遇緣。熏習親疎",
    "T46n1937_004:0892a13": "不等。根性利鈍有異。是故覺有前後。誠不可",
    "T46n1937_004:0892a14": "以無明法性一故根性俱同也。是知。一切眾",
    "T46n1937_004:0892a15": "生迷無前後。覺有前後。譬如夜間多人同睡。",
    "T46n1937_004:0892a16": "睡時雖同。不妨前後起也。善解此譬。來問自",
    "T46n1937_004:0892a17": "消矣。",
    "T46n1937_004:0892a18": "三問。一切眾生既迷本性已。何故忽然能開",
    "T46n1937_004:0892a19": "悟耶。若言因善知識教法緣熏得開悟者。只",
    "T46n1937_004:0892a20": "如最初一佛。又從何人得法信解開悟耶。",
    "T46n1937_004:0892a21": "答。眾生得悟緣熏不同。或有無師自悟。承本",
    "T46n1937_004:0892a22": "自然智而證之。良由本具靈明。能自推理而",
    "T46n1937_004:0892a23": "得解悟。故祖師云。空寂體上無師智自然能",
    "T46n1937_004:0892a24": "知。既知自性而便成佛也。一人成佛之後。",
    "T46n1937_004:0892a25": "展轉說法化迷眾生。眾生稟教修行。是故",
    "T46n1937_004:0892a26": "次第成佛。若爾。何疑最初一佛無從開悟",
    "T46n1937_004:0892a27": "耶。",
    "T46n1937_004:0892a28": "四問。欽聞諸佛果上。凡所證法一切眾生悉",
    "T46n1937_004:0892a29": "具有之。今且就人中以論因中。如何辨於",
    "T46n1937_004:0892b01": "三明八解五眼六通乃至毛吞巨海芥納須彌",
    "T46n1937_004:0892b02": "等用耶。若言至佛果方得者。本有之義又何",
    "T46n1937_004:0892b03": "述焉。",
    "T46n1937_004:0892b04": "答。諸佛眾生緣起雖異。覺海同源。諸佛悟理。",
    "T46n1937_004:0892b05": "性相無礙。眾生迷妄。事理懸隔。故金錍曰。眾",
    "T46n1937_004:0892b06": "生唯有迷中之事理。諸佛具有悟中之事理。",
    "T46n1937_004:0892b07": "迷悟雖殊。事理體一。一佛成道。法界無非此",
    "T46n1937_004:0892b08": "佛之依正。眾生自於佛依正中。而生苦樂升",
    "T46n1937_004:0892b09": "沈。升沈既作。解脫無期。今則籍教熏修契圓",
    "T46n1937_004:0892b10": "實理。傚菩薩之所修。修無所作。同諸佛之",
    "T46n1937_004:0892b11": "所證。證諸本具。是則一念頓圓於一切。一切",
    "T46n1937_004:0892b12": "普攝於一塵。三明八解日用不虧。五眼六通",
    "T46n1937_004:0892b13": "介爾具足。故荊溪曰。凡聖一如。色香泯淨。阿",
    "T46n1937_004:0892b14": "鼻依正全處極聖之自心。毘盧身土不愈下",
    "T46n1937_004:0892b15": "凡之一念者是也。毛吞芥納者。淨名不思",
    "T46n1937_004:0892b16": "議解脫大用也。且凡夫一念造惡之心尚遍",
    "T46n1937_004:0892b17": "十方三世。豈不思議大用不即含納。若不信",
    "T46n1937_004:0892b18": "凡心理本具足此用。則諸佛果上依正融通",
    "T46n1937_004:0892b19": "悉不成矣。",
    "T46n1937_004:0892b20": "五問。真妄二法為同為異。若言同者。妄本是",
    "T46n1937_004:0892b21": "真古人不應云錯將世智為佛智。如認魚目",
    "T46n1937_004:0892b22": "為明珠。若言異者。應是離妄有真。古人不應",
    "T46n1937_004:0892b23": "云棄波求水捨器求金。若真妄兩立又不雙",
    "T46n1937_004:0892b24": "存。云何剖伸耶。",
    "T46n1937_004:0892b25": "答。有真有妄者。對迷說覺也。絕真絕妄者。泯",
    "T46n1937_004:0892b26": "相離筌也。確論其旨。真則全妄之真。妄則全",
    "T46n1937_004:0892b27": "真之妄。二無二體也。佛大聖人說真說妄者。",
    "T46n1937_004:0892b28": "所以欲人慕其真而破諸妄。使妄不得而興",
    "T46n1937_004:0892b29": "也。世人於茲不了。強執現前一念妄心均已",
    "T46n1937_004:0892c01": "是佛。正墮古人錯將強認之說矣。若更棄此",
    "T46n1937_004:0892c02": "妄念別覓真如。復同偏教所修。猶如棄波求",
    "T46n1937_004:0892c03": "水捨器求金焉。茲二者過猶不及也。要須不",
    "T46n1937_004:0892c04": "即不離妙在其中。斯可矣。來意問。以真妄同",
    "T46n1937_004:0892c05": "異者。今答曰。非同異中。假立同異也。非同異",
    "T46n1937_004:0892c06": "者。真妄同源縛脫不二故。假立同異者。迷悟",
    "T46n1937_004:0892c07": "不同。情智有異也。如此甄之。自然懸合諸文。",
    "T46n1937_004:0892c08": "毋勞委論矣。",
    "T46n1937_004:0892c09": "六問。夫言無情說法者。為是名本清淨法性",
    "T46n1937_004:0892c10": "為無情說法。為是指草木瓦礫為無情說法。",
    "T46n1937_004:0892c11": "若本清淨法性為無情說法者。此性橫遍竪",
    "T46n1937_004:0892c12": "窮。生佛平等。不應言說法也。縱有言說。誰為",
    "T46n1937_004:0892c13": "聽受。若指草木瓦礫為無情說法者。教相如",
    "T46n1937_004:0892c14": "何分別耶。",
    "T46n1937_004:0892c15": "答。無情說法之言。其來尚矣。的論其要。難",
    "T46n1937_004:0892c16": "得其旨。汝問以清淨法性草木瓦礫立二法",
    "T46n1937_004:0892c17": "也。當知法性之外無別瓦木。瓦木之外無別",
    "T46n1937_004:0892c18": "法性。二非二也。故華嚴曰。法性遍在一切",
    "T46n1937_004:0892c19": "處一切山河及國土。三世悉在無有餘。亦無",
    "T46n1937_004:0892c20": "形相而可得。此道若論有相。充塞太虛。包含",
    "T46n1937_004:0892c21": "法界。若論無相。一法不留。見聞不住。卷舒",
    "T46n1937_004:0892c22": "自在。體露堂堂。昔南陽忠國師答學者。以牆",
    "T46n1937_004:0892c23": "壁瓦礫為古佛心。不異此旨。若論說法。熾然",
    "T46n1937_004:0892c24": "常說。古今無間。華嚴之中塵說剎說佛說眾",
    "T46n1937_004:0892c25": "生說三世一切說。若論聽受。十方齊說。十方",
    "T46n1937_004:0892c26": "齊聞。三世俱宣。三世俱聽。古人道。虛空問",
    "T46n1937_004:0892c27": "萬像。萬像答虛空。誰人親得聞。木叉了角童。",
    "T46n1937_004:0892c28": "又云。真說法時聲不現。正堂堂處沒却身。學",
    "T46n1937_004:0892c29": "人又問國師。無情說法誰人得聞。師曰。諸佛",
    "T46n1937_004:0893a01": "得聞。曰眾生應無分耶。師曰。我為眾生說。曰",
    "T46n1937_004:0893a02": "某甲聾瞽不聞。師應得聞。師曰。我亦不聞。曰",
    "T46n1937_004:0893a03": "師既不聞。爭知無情說法。師曰。我若得聞。即",
    "T46n1937_004:0893a04": "齊諸佛。汝即不聞我所說法。曰眾生畢竟得",
    "T46n1937_004:0893a05": "聞否。師曰。眾生若聞。即非眾生。國師之答稍",
    "T46n1937_004:0893a06": "有深致。識者知之。",
    "T46n1937_004:0893a07": "七問。世間有情變為無情。如石夫人地蟾石",
    "T46n1937_004:0893a08": "蠏等。無情變為有情。如麰麥腐草化為飛蝶",
    "T46n1937_004:0893a09": "螢火等。此等生類是何因緣而爾遷變耶。",
    "T46n1937_004:0893a10": "答。只一如來藏性。眾生循業發現不同。是故",
    "T46n1937_004:0893a11": "山河大地建立胎卵濕化成形。如佛頂經曰。",
    "T46n1937_004:0893a12": "覺海性澄圓。圓澄覺元妙。元明照生所。所立",
    "T46n1937_004:0893a13": "照性亡。迷妄有虛空。依空立世界。想澄成國",
    "T46n1937_004:0893a14": "土。知覺乃眾生。且無情化有情者。神識乘時",
    "T46n1937_004:0893a15": "而來。依草附木也。有情化無情者。神識遇氣",
    "T46n1937_004:0893a16": "遷變。驅[穀禾+卵]枯朽也。當知千變不離於一念。萬",
    "T46n1937_004:0893a17": "化難逃於藏識。世間更有火鼠湯蟲氷蠶石",
    "T46n1937_004:0893a18": "鷰。情器難量。業報奚測。佛及眾生俱不思議",
    "T46n1937_004:0893a19": "於茲見矣。",
    "T46n1937_004:0893a20": "八問。世間有人。此身未死。彼處已生。如王院",
    "T46n1937_004:0893a21": "主等。此何因緣也。若云眾生業用自在者。一",
    "T46n1937_004:0893a22": "切眾生皆有業用。何故例無此事耶。",
    "T46n1937_004:0893a23": "答。天台承南嶽三種妙法。一曰眾生法。二曰",
    "T46n1937_004:0893a24": "佛法。三曰心法。此三妙故。不可以牛羊之眼",
    "T46n1937_004:0893a25": "觀視。亦不可以凡情世智測識。有如來智眼",
    "T46n1937_004:0893a26": "者方堪量度。良由體性不可思議一一高廣",
    "T46n1937_004:0893a27": "故。華嚴所謂如心佛亦爾。如佛眾生然。心佛",
    "T46n1937_004:0893a28": "及眾生。是三無差別。諸佛妙證無差之道。故",
    "T46n1937_004:0893a29": "能於一身化千百億身。於一法演無量諸法",
    "T46n1937_004:0893b01": "六根三業法界大用無有窮盡。眾生處迷雖",
    "T46n1937_004:0893b02": "不能爾。而由性德本具此體用故。只於業報",
    "T46n1937_004:0893b03": "之身亦能少分變現。如上古舜帝。分身而應",
    "T46n1937_004:0893b04": "二妃。倩女離魂而合為一質。縣令晝寢識化",
    "T46n1937_004:0893b05": "為魚。至有二人雙存枕上。二魂悉在地獄受",
    "T46n1937_004:0893b06": "殃者。如斯等事不能殫舉。皆是眾生界中業",
    "T46n1937_004:0893b07": "報難思之事。是知不獨王院主一人而已。何",
    "T46n1937_004:0893b08": "苦興茲疑難哉。",
    "T46n1937_004:0893b09": "九問。有情無情既同一真性。何故斫伐樹木。",
    "T46n1937_004:0893b10": "不為冤對。不令人墮地獄。纔損有情。便為冤",
    "T46n1937_004:0893b11": "對。令人墮苦受報何耶。又復既是依正二報",
    "T46n1937_004:0893b12": "同一法性。何故有情有覺知。無情無覺知",
    "T46n1937_004:0893b13": "耶。",
    "T46n1937_004:0893b14": "答。法界體性離諸妄念。相等虛空。無所不遍。",
    "T46n1937_004:0893b15": "遍依遍正。遍根遍塵。至一極微無非法界全",
    "T46n1937_004:0893b16": "體而遍。嗟夫群生梏桎斯體妄為情器。情則",
    "T46n1937_004:0893b17": "四生六道水陸空行。器則山川嶽瀆草木叢",
    "T46n1937_004:0893b18": "林。於情分中妄計我人知見。故有苦楚冤對",
    "T46n1937_004:0893b19": "之事。器分既無我人知見。故無業累讎償之",
    "T46n1937_004:0893b20": "愆。如是不同皆是眾生境界虛妄分別。究論",
    "T46n1937_004:0893b21": "法界。體性有何差別。故荊溪曰。縱然造依",
    "T46n1937_004:0893b22": "造正。依理終無異轍。斯言是也。",
    "T46n1937_004:0893b23": "十問。一切眾生既同一覺性。何故捶打他人。",
    "T46n1937_004:0893b24": "不覺痛苦。却為快樂。既各不相知。云何辨平",
    "T46n1937_004:0893b25": "等覺性耶。",
    "T46n1937_004:0893b26": "答。清淨本然。尚無一法可以當情。況論捶打",
    "T46n1937_004:0893b27": "痛苦之事。但真如不守自性。變為諸法。如一",
    "T46n1937_004:0893b28": "源水從流派別清濁動靜海鹹河淡。是故於",
    "T46n1937_004:0893b29": "中人我競起。愛惡是興。以強陵弱。攻擊不",
    "T46n1937_004:0893c01": "休。子今設問。正是銓量迷妄中事。惟當返妄",
    "T46n1937_004:0893c02": "歸真背塵合覺。則了十方三世一切眾生同",
    "T46n1937_004:0893c03": "共一法身一身一智慧力無畏亦然。到此之",
    "T46n1937_004:0893c04": "時。一證平等覺性。尚無彼此色相迭相見。豈",
    "T46n1937_004:0893c05": "復論於世間捶打勝負哉。",
    "T46n1937_004:0893c06": "再答泰禪師三問",
    "T46n1937_004:0893c07": "禪宗泰禪師問　四明法師答",
    "T46n1937_004:0893c08": "　清泰不揣下愚。輒具疑問十條。上請教誨。",
    "T46n1937_004:0893c09": "茲承賜答。三復感悰。如獲珙寶矣。然則日月",
    "T46n1937_004:0893c10": "固明。盲者自咎。其間尚餘三處未曉。不免再",
    "T46n1937_004:0893c11": "露鄙拙。果蒙洊與指示。下情感幸之至(清泰)",
    "T46n1937_004:0893c12": "上白。延慶教主法智大法師。",
    "T46n1937_004:0893c13": "一問奉。第一答中云。忽然不覺。迷理而生無",
    "T46n1937_004:0893c14": "明。只如不覺。依何而生。以何為體。何因緣故",
    "T46n1937_004:0893c15": "忽然生耶。",
    "T46n1937_004:0893c16": "答。甚深藏性之源非真非妄。此性隨緣而真",
    "T46n1937_004:0893c17": "而妄。故佛性論云。單真不生獨妄難成。真妄",
    "T46n1937_004:0893c18": "和合。方有所為。是故教門所示真有隨緣不",
    "T46n1937_004:0893c19": "變之義。妄有體空成事之能。良以靈源無住。",
    "T46n1937_004:0893c20": "隨妄而生。強覺既迷。忽然而起。然此起妄",
    "T46n1937_004:0893c21": "之言復應了知其意。若言眾生本覺圓明之",
    "T46n1937_004:0893c22": "性。此即直指眾生無始無明而為法性。以無",
    "T46n1937_004:0893c23": "明法性體一故。若言忽然不覺而生無明。",
    "T46n1937_004:0893c24": "此即約修以說。對性論起。從本覺體而有不",
    "T46n1937_004:0893c25": "覺也。不如是。則不能顯進修之人。是復本還",
    "T46n1937_004:0893c26": "源之道矣。以此意故。凡諸經論多云從真以",
    "T46n1937_004:0893c27": "起妄也。其實一切眾生自無始來。唯有迷妄",
    "T46n1937_004:0893c28": "不覺而已。故起信論曰。一切眾生不名為",
    "T46n1937_004:0893c29": "覺。以從本以來未曾離念故。說無始無明是",
    "T46n1937_004:0894a01": "也。子問不覺依何而生。若曉上意。則不必如",
    "T46n1937_004:0894a02": "此問也。如首楞嚴中滿願子嘗疑此事。佛",
    "T46n1937_004:0894a03": "反責曰。既稱為妄。云何有因。又圓覺經金",
    "T46n1937_004:0894a04": "剛藏亦啟此難。佛斥非為正問。諦觀兩處。佛",
    "T46n1937_004:0894a05": "意誠不欲興此疑難。蓋眾生之妄自無始即",
    "T46n1937_004:0894a06": "有之也。",
    "T46n1937_004:0894a07": "二問奉。第二答中云。一切眾生迷無前後。覺",
    "T46n1937_004:0894a08": "有前後。譬如夜間多人同睡。睡時雖同。不妨",
    "T46n1937_004:0894a09": "前後起也。若如此漸漸覺悟成佛。應是眾生",
    "T46n1937_004:0894a10": "界有畢盡之期。若然者。經論之中何以並言",
    "T46n1937_004:0894a11": "眾生無邊耶。",
    "T46n1937_004:0894a12": "答。一切眾生無始覆真和合而起諸相。雖真",
    "T46n1937_004:0894a13": "源不二。而所照有殊。如古德道。含生隨業現。",
    "T46n1937_004:0894a14": "三界不同軀。如漚依水起。水不礙沈浮。迷源",
    "T46n1937_004:0894a15": "雖不二。熏發有賢愚。來問以眾生成佛眾生",
    "T46n1937_004:0894a16": "界盡者。如彼水生浮漚。漚雖前後滅。即不可",
    "T46n1937_004:0894a17": "言水隨滅也。故佛藏經云。一日之中有百千",
    "T46n1937_004:0894a18": "萬億恒河沙眾生。一時成佛。眾生界不減。佛",
    "T46n1937_004:0894a19": "界亦不增。何以故。如來藏無盡故。又長沙大",
    "T46n1937_004:0894a20": "師讚南泉云。堂堂南泉三世之源。金剛常住",
    "T46n1937_004:0894a21": "十方無盡。其旨亦同。當善思惟。切勿於眾生",
    "T46n1937_004:0894a22": "難思境界中而起斷滅見也。",
    "T46n1937_004:0894a23": "三問奉。第六答無情說法中云。十方齊說。十",
    "T46n1937_004:0894a24": "方齊聞。三世俱宣。三世俱聽。既齊說。又如何",
    "T46n1937_004:0894a25": "俱聞。既齊宣。又如何俱聽。況復諸聖又如何",
    "T46n1937_004:0894a26": "用聞耶。",
    "T46n1937_004:0894a27": "答。子疑齊說齊聞俱宣俱聽者。當知剎剎塵",
    "T46n1937_004:0894a28": "塵俱說俱聽。說聽同時。了無異趣。妙哉此境。",
    "T46n1937_004:0894a29": "不可以言想求。不可以凡情測。是大總相法",
    "T46n1937_004:0894b01": "門寂而常照。法身冥資之境也。故荊溪曰。願",
    "T46n1937_004:0894b02": "解脫之日。依報正報常宣妙經。一剎一塵無",
    "T46n1937_004:0894b03": "非利物。又問諸聖如何用聞者。既云法身冥",
    "T46n1937_004:0894b04": "資一切俱說。豈不能一切俱聽。如是則言不",
    "T46n1937_004:0894b05": "干舌。千聖俱聞。照故恒說。遮故俱聽。眾生",
    "T46n1937_004:0894b06": "纔聞即同諸佛。前佛後佛其一揆焉。若更別",
    "T46n1937_004:0894b07": "立程途。則非西聖一路涅槃門矣。",
    "T46n1937_004:0894b08": "天童凝禪師上四明法師第一書",
    "T46n1937_004:0894b09": "正月十八日。天童山景德禪寺住持傳法苾芻",
    "T46n1937_004:0894b10": "(子凝)。謹熏沐裁書于延慶堂上教主法智大師",
    "T46n1937_004:0894b11": "(侍者。子凝)甞聞。智者千慮或有一失。愚者千慮或",
    "T46n1937_004:0894b12": "有一得。斯往哲之格言。非潛夫之臆說也。",
    "T46n1937_004:0894b13": "(子凝)素昧達人之旨。輒陳愚者之言。願瀆聽",
    "T46n1937_004:0894b14": "聰。少陳狂狷。近因暇日。恭覽十不二門指要",
    "T46n1937_004:0894b15": "鈔。義峯孤聳。非郄克之足能躋。教海汪洋。豈",
    "T46n1937_004:0894b16": "師曠之耳能盡者也。珍重珍重。中所援引。達",
    "T46n1937_004:0894b17": "磨門下三人得法而有淺深。尼總持云。斷煩",
    "T46n1937_004:0894b18": "惱證菩提。師云。得吾皮。道育云。迷即煩惱。",
    "T46n1937_004:0894b19": "悟即菩提。師云得吾肉。慧可云。本無煩惱。元",
    "T46n1937_004:0894b20": "是菩提。師云。得吾髓。但為傳聞故無實證。未",
    "T46n1937_004:0894b21": "知斯語得自何人。大凡開物指迷。必須據文",
    "T46n1937_004:0894b22": "顯解。豈可以道聽途說將為正解。禮云。記憶",
    "T46n1937_004:0894b23": "之言不足以為人師。此亦慮無稽之言以為正",
    "T46n1937_004:0894b24": "說者也。寧可指鹿為馬。事類趙高。使民戰栗。",
    "T46n1937_004:0894b25": "宛同宰我。今據祖堂及傳燈錄。只云。二祖禮",
    "T46n1937_004:0894b26": "三拜依本位而立。未委彼宗。復何為解。今或",
    "T46n1937_004:0894b27": "有師云。達磨之道但接下根。未通上智。又云。",
    "T46n1937_004:0894b28": "悟即心之理。昧心外之法。斯皆以管窺天。將",
    "T46n1937_004:0894b29": "螺酌海者也。今試辨之。原夫病在膏盲者。失",
    "T46n1937_004:0894c01": "之於針砭。滯名相者。封之於言句。豈教不能",
    "T46n1937_004:0894c02": "明心。而藥弗能瘳疾耶。良由積療增痾夥言",
    "T46n1937_004:0894c03": "惑性。是以祖師西來。直指人心見性成佛。亦",
    "T46n1937_004:0894c04": "方便之一揆耳。或者猶云。但指即心未入佛",
    "T46n1937_004:0894c05": "慧。如般若說九類皆住無為涅槃。華嚴云一",
    "T46n1937_004:0894c06": "念普觀無量劫。未知此說與祖師之道同耶",
    "T46n1937_004:0894c07": "異耶。噫小智自私賤彼貴我。達人大觀無可",
    "T46n1937_004:0894c08": "不可。古賢之言信而有徵矣。然則田巴毀三",
    "T46n1937_004:0894c09": "皇罪五帝。隨而和之者千人。蓋海上有逐臭",
    "T46n1937_004:0894c10": "之夫。詎田巴之道能勝於三皇五帝之道者",
    "T46n1937_004:0894c11": "也。教主大師久積淨行。恢張教網。前無古人。",
    "T46n1937_004:0894c12": "後不可繼。自當依經解義續智者之真風。何",
    "T46n1937_004:0894c13": "必採鄙俚之言。玷啟迪之旨乎。願削傳聞。自",
    "T46n1937_004:0894c14": "扶本教。無使滯名相者而取傚焉。幸甚不宣。",
    "T46n1937_004:0894c15": "天童山景德禪寺住持傳法苾芻(子凝)頓首上",
    "T46n1937_004:0894c16": "白。",
    "T46n1937_004:0894c17": "四明法師復天童凝禪師第一書",
    "T46n1937_004:0894c18": "正月二十四日。延慶院住持傳天台教觀比丘",
    "T46n1937_004:0894c19": "(知禮)。謹修書復于天童景德堂頭禪師(侍者)。今",
    "T46n1937_004:0894c20": "月十八日。僧使齎到長書一緘。文理相高。經",
    "T46n1937_004:0894c21": "實俱贍。舒卷忘倦。珍荷彌多。但以夙事懺摩。",
    "T46n1937_004:0894c22": "全疎文學。將謀投報。預抱忸怩。然閱華詞。",
    "T46n1937_004:0894c23": "備諳雅旨。蓋以(知禮)早歲為解本宗十不二門。",
    "T46n1937_004:0894c24": "輒述指要鈔。編文紀事。聊資學眾之尋研。義",
    "T46n1937_004:0894c25": "淺詞荒。敢冀宗師之觀覽。其中所引。達磨門",
    "T46n1937_004:0894c26": "下三人得法淺深不同。尼總持云。斷煩惱證",
    "T46n1937_004:0894c27": "菩提。師云得吾皮。道育云。迷即煩惱悟即菩",
    "T46n1937_004:0894c28": "提。師云得吾肉。慧可云。本無煩惱元是菩提。",
    "T46n1937_004:0894c29": "師云得吾髓。來書云。此語不契祖堂及傳燈",
    "T46n1937_004:0895a01": "錄。謂是道聽途說採乎鄙俚之談。而不知此",
    "T46n1937_004:0895a02": "出圭峯後集。裴相國(休)問禪法宗徒源流淺",
    "T46n1937_004:0895a03": "深。密禪師因為答釋。廣敘諸宗。直出傍傳源",
    "T46n1937_004:0895a04": "同派別。首云。達磨直出慧可。傍傳道育及尼",
    "T46n1937_004:0895a05": "總持。乃示三人見解親疎。故有斯語。此之後",
    "T46n1937_004:0895a06": "集印本見存。南北相傳流行不絕。曾逢點授",
    "T46n1937_004:0895a07": "因是得聞。而況有唐圭峯禪師帝王問道。相",
    "T46n1937_004:0895a08": "國親承。和會諸宗。集成禪藏。製禪源詮都序",
    "T46n1937_004:0895a09": "兩卷。及茲後集為世所貴。何為鄙俚之談。豈",
    "T46n1937_004:0895a10": "是道聽途說。此乃禪門自生矛盾。固非講士",
    "T46n1937_004:0895a11": "敢此譏呵。只如祖堂亦是人師集錄。誰是誰",
    "T46n1937_004:0895a12": "非。言何容易。夫法本無說。說必被機。機發在",
    "T46n1937_004:0895a13": "緣。緣有賓主。故諸聖人抑彼揚此。是一非諸。",
    "T46n1937_004:0895a14": "補處逸多尚受折於維摩詰。上首尸利甘負",
    "T46n1937_004:0895a15": "屈於菴提遮。豈補處納言。上首暗理。蓋知緣",
    "T46n1937_004:0895a16": "不在己。是以功讓於他。以至正像法中。華竺",
    "T46n1937_004:0895a17": "宗主空有更破。性相互非。業禪者屢斥尋文。",
    "T46n1937_004:0895a18": "傳教者或譏暗證。皆為進於初學欲使深於",
    "T46n1937_004:0895a19": "本宗。智論立悉檀被機。禪經用四隨益物。設",
    "T46n1937_004:0895a20": "化之法大體合然。但以假名引令入實。不得",
    "T46n1937_004:0895a21": "其意。寧免生疑。來書又云。今或有師云。達磨",
    "T46n1937_004:0895a22": "之道但接下根未通上智。又云。悟即心之理。",
    "T46n1937_004:0895a23": "昧心外之法。未審此語何文所載。何處親聞。",
    "T46n1937_004:0895a24": "無求閭巷之音而構誣罔之說。道聽途說。事",
    "T46n1937_004:0895a25": "有所歸矣。且夫信行法行各有利根鈍根。唯",
    "T46n1937_004:0895a26": "色唯心豈分內法外法。剎那九世一念三千",
    "T46n1937_004:0895a27": "理事俱融。頻彰指要。既蒙顧視。合察源流。",
    "T46n1937_004:0895a28": "願存為法之心。廣闡利人之道。俾信法根性",
    "T46n1937_004:0895a29": "從說默開明。無使達磨子孫獨能破立。智者",
    "T46n1937_004:0895b01": "宗裔全廢抑揚。則彼眾當機有趣真之路。令",
    "T46n1937_004:0895b02": "此宗來學絕入理之門。禪師悟徹一心。辯超",
    "T46n1937_004:0895b03": "千古。為佛祖之了使。作人天之導師。希開博",
    "T46n1937_004:0895b04": "濟之懷。勿任偏情之執。講懺之隙倉卒奉酬。",
    "T46n1937_004:0895b05": "幸無以朴野而見誚焉。不宣。延慶院住持傳",
    "T46n1937_004:0895b06": "天台教觀比丘(知禮)拜手上復。",
    "T46n1937_004:0895b07": "天童又上四明第二書",
    "T46n1937_004:0895b08": "正月二十八日。天童山景德禪寺住持傳法比",
    "T46n1937_004:0895b09": "丘(子凝)再修書奉白于延慶教主法智大師(堂下",
    "T46n1937_004:0895b10": "子凝)聞。夫意淺則言疎。思深則言訒。前所獻",
    "T46n1937_004:0895b11": "言者。且欲大師削去傳聞自扶本教。再垂來",
    "T46n1937_004:0895b12": "示。徵引源流。徒知出於圭峯。問因相國三宗",
    "T46n1937_004:0895b13": "辨異。未盡所長。殊不知。知解宗徒祖師昔記。",
    "T46n1937_004:0895b14": "循其泛說。詎愜通懷。彼禪源詮云。達磨九年",
    "T46n1937_004:0895b15": "面壁。蓋為絕緣。由是祖師獨斷乃云。知之一",
    "T46n1937_004:0895b16": "字是眾妙之門。今達磨所傳唯靈知而已。至",
    "T46n1937_004:0895b17": "於深推荷澤輕視牛頭。矛盾之言洋洋于外。",
    "T46n1937_004:0895b18": "既曰曾逢點授。合具雌黃。何異採鄙俚之言",
    "T46n1937_004:0895b19": "資脣吻之解。且夫達磨之得二祖。亦猶思大",
    "T46n1937_004:0895b20": "之有智者。垂範作則。千古皎如。儻智者之言",
    "T46n1937_004:0895b21": "教成非。而達磨之子孫亦謬。豈容緘默。須議",
    "T46n1937_004:0895b22": "師承。非之則謗因謗緣空招捺落。是之則正",
    "T46n1937_004:0895b23": "人正己信奉謳和。豈謂相國親承帝王問道。",
    "T46n1937_004:0895b24": "北宗神秀四帝國師。藉勢恃權。其風自弭。來",
    "T46n1937_004:0895b25": "書又云。補處逸多尚受折於維摩詰。上首尸",
    "T46n1937_004:0895b26": "利甘負屈於菴提遮。蓋知緣不在己。是以功",
    "T46n1937_004:0895b27": "讓於他。若如是。則雖曉抑揚。罔窮實際。苟云",
    "T46n1937_004:0895b28": "功讓。未喻下懷。又云。業禪者屢斥尋文。傳教",
    "T46n1937_004:0895b29": "者或譏暗證。俾信法根性從說默開明。無使",
    "T46n1937_004:0895c01": "達磨子孫獨能破立。智者宗裔全廢抑揚。此",
    "T46n1937_004:0895c02": "者深思。誰之咎歟。剛云破立。以過疣人。豈不",
    "T46n1937_004:0895c03": "云一念三千剎那九世。禪教之旨何理不臧。",
    "T46n1937_004:0895c04": "思益經云。說法有二種。若聖說法若聖默然。",
    "T46n1937_004:0895c05": "何必有說滯言。無說乖旨。實惟不二。非任偏",
    "T46n1937_004:0895c06": "情。昔人截耳捐身。引腸斷臂。斯有由矣。不然",
    "T46n1937_004:0895c07": "賈有餘勇。恃死不迴。山人每一經心。如負荊",
    "T46n1937_004:0895c08": "刺。願吾大師力扶像運。深察源流。無使正法",
    "T46n1937_004:0895c09": "澆漓人情美順。唯宗高範。是振淳風。知事懺",
    "T46n1937_004:0895c10": "摩必無虛日。再形鄙抱。專候斥呵。不宣。天童",
    "T46n1937_004:0895c11": "山景德禪寺住持傳法比丘(子凝)頓首再白",
    "T46n1937_004:0895c12": "上。",
    "T46n1937_004:0895c13": "四明又復天童第二書",
    "T46n1937_004:0895c14": "二月初七日。延慶院住持傳天台教觀比丘",
    "T46n1937_004:0895c15": "(知禮)再裁書于天童堂上大禪師(丈室)比者累",
    "T46n1937_004:0895c16": "接真緘。頗彰深意。前書謂。指要所引三人得",
    "T46n1937_004:0895c17": "法全不據文。乃是道聽途說。採乎鄙俚之談。",
    "T46n1937_004:0895c18": "蓋由不曉斯文出自圭峯後集。只齊曾見非彼",
    "T46n1937_004:0895c19": "所聞。故以長書責無實證。今知所出。合恥鮮",
    "T46n1937_004:0895c20": "聞。如何却斥圭峯棄乎援據。噫過而不改斯",
    "T46n1937_004:0895c21": "成過也。且如指要所引。非無所以。蓋智者立",
    "T46n1937_004:0895c22": "法華絕待十妙止觀圓頓十乘。以煩惱即菩",
    "T46n1937_004:0895c23": "提生死即涅槃二句之文而為剛格。誠非二",
    "T46n1937_004:0895c24": "法相合名即。故不可以斷證明之。亦非一法",
    "T46n1937_004:0895c25": "翻轉名即。故不可以迷悟示之。煩惱非定本",
    "T46n1937_004:0895c26": "無。菩提非定本有。故用煩惱即菩提等。絕其",
    "T46n1937_004:0895c27": "言詮。寂其思慮。俾妙解圓明妙行密契妙理",
    "T46n1937_004:0895c28": "頓顯故也。柰以天台宗教陵遲之際。圭峯後",
    "T46n1937_004:0895c29": "集流衍來吳。禪講之徒多所宗尚。咸云。達",
    "T46n1937_004:0896a01": "磨印於二祖。本無煩惱元是菩提。方為得髓。",
    "T46n1937_004:0896a02": "智者所說既同道育之解。乃成得肉之言。鄙",
    "T46n1937_004:0896a03": "僧忝嗣台宗。得無傷痛。況聞點授。粗見否臧。",
    "T46n1937_004:0896a04": "遂於指要文中對揚厥旨。何任唇吻之便。而",
    "T46n1937_004:0896a05": "浪有所譏。且夫分宗受法。傳教接人。人據圭",
    "T46n1937_004:0896a06": "峯難於本教。豈不依教而返破之。斯皆扶樹",
    "T46n1937_004:0896a07": "本宗。勉勵初學。證悟之際。彼此豈存。前所謂",
    "T46n1937_004:0896a08": "設化之法大體合然。悉檀被機。四隨益物。不",
    "T46n1937_004:0896a09": "得其意。信有狐疑。洎觀捐身斷臂之心。如負",
    "T46n1937_004:0896a10": "芒剌之語。後五百歲能幾人乎省己扶宗。既",
    "T46n1937_004:0896a11": "能如此。於他護法。豈得周遮。幸冀禪師博覽",
    "T46n1937_004:0896a12": "本宗。善揚祖道。無得阻他。釋難便成。立我化",
    "T46n1937_004:0896a13": "功。蒙索報音。詎可緘默。不宣。延慶院住持傳",
    "T46n1937_004:0896a14": "天台教觀比丘(知禮)稽首再白。",
    "T46n1937_004:0896a15": "天童又上四明第三書",
    "T46n1937_004:0896a16": "二月十四日。天童山景德禪寺住持傳法比丘",
    "T46n1937_004:0896a17": "(子凝)謹重致書于延慶堂上教主法智大師(座下",
    "T46n1937_004:0896a18": "子凝)竊聞。屠保之內必有異人。講懺之中豈",
    "T46n1937_004:0896a19": "無通識。何勞往復再敘端倪。而大師指要雕",
    "T46n1937_004:0896a20": "文刻義。只曰相傳。達磨門下三人得法而有",
    "T46n1937_004:0896a21": "淺深(愚)既議之。豈可便責圭峯以求情實。所",
    "T46n1937_004:0896a22": "謂道聽途說。可曰相傳。果有後書。指為曲據。",
    "T46n1937_004:0896a23": "妄生穿鑿。合曉否臧。或達磨授二祖。有本無",
    "T46n1937_004:0896a24": "之說。道育尼總持有斷煩惱之稱。則圭峯言",
    "T46n1937_004:0896a25": "之。而大師議之。斯亦可矣。既元無此說。擬剝",
    "T46n1937_004:0896a26": "何人。豈可逐浪隨流揚聲遏響。前云。設化之",
    "T46n1937_004:0896a27": "道大體合然。斯未可也。大凡援引古今。存乎",
    "T46n1937_004:0896a28": "婉當。彼宗固執可示斥呵。方謂抑揚昭乎義",
    "T46n1937_004:0896a29": "理。苟弘教者引佛經不當。亦須削之。如是則",
    "T46n1937_004:0896b01": "稱作人師堪為教主。後生宗範千古不逾。所",
    "T46n1937_004:0896b02": "謂學而不思。傳而不習。斯之為恥。何恥鮮聞。",
    "T46n1937_004:0896b03": "來書又云。天台宗教陵遲之際。圭峯集流衍",
    "T46n1937_004:0896b04": "來吳。人據圭峯難於台教。豈不依教而返破",
    "T46n1937_004:0896b05": "之斯皆扶樹本宗勉勵初學耳。甞試論之。原",
    "T46n1937_004:0896b06": "夫聖人立教示迷。情同蒭狗。智類氷壺。神遇",
    "T46n1937_004:0896b07": "之懷道無不在。豈同鄙俚有濫道途。常患學",
    "T46n1937_004:0896b08": "佛從師未能忘筌離相。余與大師言議者。蓋",
    "T46n1937_004:0896b09": "存大師永永之道也。假使信任圭峯為是。須",
    "T46n1937_004:0896b10": "知迴顧。祖堂無言。未墜本宗。尚猶焚軀煉指。",
    "T46n1937_004:0896b11": "豈同外道。非理赴火。投崖革故。是宜鼎新無",
    "T46n1937_004:0896b12": "爽。所依止觀十乘法華十妙菩提煩惱信本",
    "T46n1937_004:0896b13": "無差。綱格之言。豈容繁剖。所謂過而不改。斯",
    "T46n1937_004:0896b14": "有歸矣。不宣。天童山景德禪寺住持傳法比",
    "T46n1937_004:0896b15": "丘(子凝)稽首上白。",
    "T46n1937_004:0896b16": "忠法師天童四明往復書後敘",
    "T46n1937_004:0896b17": "吾祖法智尊者。始因錢唐奉先清師製珠指解",
    "T46n1937_004:0896b18": "十不二門。總在一念之文為真心。別分色心",
    "T46n1937_004:0896b19": "之言為俗諦。改色心門。造謂體用為造。謂體",
    "T46n1937_004:0896b20": "同改內外門。三千即空即假即中為即空即",
    "T46n1937_004:0896b21": "中。凡改二十來字。天台昱師注不二門。立唯",
    "T46n1937_004:0896b22": "觀不思議境。消一念三千唯色唯心。為真諦。",
    "T46n1937_004:0896b23": "法智憫而救之。所以指要之所由作。故序云。",
    "T46n1937_004:0896b24": "或示或注著述云云。是此也。清師又立生佛",
    "T46n1937_004:0896b25": "三千為事造。心法三千為理造。而不知三法",
    "T46n1937_004:0896b26": "各具事理。如指要破曰。據他所釋。心法是理。",
    "T46n1937_004:0896b27": "唯論能具能造。生佛是事。唯有所具所造。則",
    "T46n1937_004:0896b28": "心造之義尚虧。無差之文永失。又序曰。事理",
    "T46n1937_004:0896b29": "未明。解行無託。此皆破於清公也。然指要之",
    "T46n1937_004:0896c01": "中正明觀心達妄之道。闢他山外觀真之非。",
    "T46n1937_004:0896c02": "文引煩惱即菩提生死即涅槃二句。為發心",
    "T46n1937_004:0896c03": "立行之本。因此揀示達磨門下三人得道淺",
    "T46n1937_004:0896c04": "深。可大師云。本無煩惱元是菩提。達磨曰。得",
    "T46n1937_004:0896c05": "吾髓。法智評之曰。可師之見意縱階。此語且",
    "T46n1937_004:0896c06": "未圓。凝禪師謂指要所引差錯。從而辨之。乃",
    "T46n1937_004:0896c07": "準祖堂及傳燈錄。當時可師但禮三拜。依位",
    "T46n1937_004:0896c08": "而立。而不曾有本無煩惱等言。凝公如此扶",
    "T46n1937_004:0896c09": "救。毀斥法智云。是道聽途說。非為正論。殊不",
    "T46n1937_004:0896c10": "知。法智準圭峯後集而示。到此凝公自當結",
    "T46n1937_004:0896c11": "舌服膺。柰何後書倔強不已。今更就彼書辨",
    "T46n1937_004:0896c12": "之。若將可大師無言依位而立。便是顯圓頓",
    "T46n1937_004:0896c13": "者。且身子云。吾聞解脫之中無有言說。大品",
    "T46n1937_004:0896c14": "云。若有一法過涅槃。我亦說如幻。又有無言",
    "T46n1937_004:0896c15": "童子淨名杜口等。今問。此諸無言而與可師",
    "T46n1937_004:0896c16": "無言。為同為異。請端的示之。切莫通謾。又",
    "T46n1937_004:0896c17": "如阿含外道問佛。不問有言無言。如來踞座。",
    "T46n1937_004:0896c18": "外道讚云。世尊大慈開我迷雲。即禮三拜而",
    "T46n1937_004:0896c19": "退。阿難問佛。外道得何法而退。佛言。如快",
    "T46n1937_004:0896c20": "馬見鞭影即著正路也。祖堂引為圓頓第一則",
    "T46n1937_004:0896c21": "語。天台判此為小乘三藏。若望圓頓猶霄壞",
    "T46n1937_004:0896c22": "焉。故知不可纔見無言便謂真證也。當時四",
    "T46n1937_004:0896c23": "明太守直閣林公見二師諍議不已。因請法智",
    "T46n1937_004:0896c24": "於指要下和融之語。法智不得而辭遂改之",
    "T46n1937_004:0896c25": "(指要舊文曰。此乃又超得髓之說也。可師之見意縱階。此語且未圓。問今明圓教。豈不論斷惑證理及翻迷就悟耶。",
    "T46n1937_004:0896c26": "若論者。何異持育之解。答秖如可師。豈不斷惑翻迷。豈亦同前二耶。故知。凡分漸頓。蓋論能斷能翻之所以爾○",
    "T46n1937_004:0896c27": "指要新改曰。然汝所引達磨印於可師。本無煩惱。元是菩提等。斯乃圭峰異說。致令後人以此為極。便棄三道唯觀",
    "T46n1937_004:0896c28": "真心。若據祖堂。自云。二祖禮三拜。依位而立。豈言煩惱菩提一無一有耶。故不可以圭峰異說而格今家妙談爾)",
    "T46n1937_004:0897a01": "況達磨西來。以楞伽四卷授可大師。且曰。籍",
    "T46n1937_004:0897a02": "教悟宗。仁者依此修行。自得度世。荊溪甞判",
    "T46n1937_004:0897a03": "楞伽。階天台別教。以經云一切眾生自心現",
    "T46n1937_004:0897a04": "流之義。大慧菩薩問。是頓是漸。佛答是漸。既",
    "T46n1937_004:0897a05": "言是漸。安得指為頓耶。準此則法智所評信",
    "T46n1937_004:0897a06": "不誣矣。今謹錄當時議書五番。非但令後昆",
    "T46n1937_004:0897a07": "睹指要新舊二文來力。抑亦不昧先時辨論",
    "T46n1937_004:0897a08": "之因起也。",
    "T46n1937_004:0897a09": "熙寧三年中春永嘉法明院傳教法孫(繼忠)識",
    "T46n1937_004:0897a10": "草庵錄紀天童四明往復書",
    "T46n1937_004:0897a11": "法智學行高妙。凡所著作。莫不立宗旨闢僻",
    "T46n1937_004:0897a12": "邪開獎人心到真實地。指要鈔中。引圭峯後",
    "T46n1937_004:0897a13": "集。比決幽奧。而天童凝禪師者一見喜之。但",
    "T46n1937_004:0897a14": "謂。其所引少有參錯。欲法智改正之而已。書",
    "T46n1937_004:0897a15": "簡往返凡二十許。其末至有云千士諾諾不",
    "T46n1937_004:0897a16": "如一士諤諤。使大法流衍百世無瑕玭者也。",
    "T46n1937_004:0897a17": "余昔親見此帖。字劃如鍾繇。語如韓退之。真",
    "T46n1937_004:0897a18": "可愛也。或謂。法智以此聊為改正。又聞。指要",
    "T46n1937_004:0897a19": "既出。雪竇顯禪師特出山。羞齋為慶。仍有茶",
    "T46n1937_004:0897a20": "牓。具美其事。余未甞見之。甞睹廣智初主南",
    "T46n1937_004:0897a21": "湖法席時。顯公雖已老。亦牓煎茶。但記其高",
    "T46n1937_004:0897a22": "頭大麻牋。其字小古。以此知。法智之時不虛",
    "T46n1937_004:0897a23": "也。在昔禪教一體氣味相尚。至有如此者。",
    "T46n1937_004:0897a24": "(宗曉纘錄天童四明之書。秖得五番。準草菴。既曰凡二十許。果堙沒不少。其顯禪師茶牓之類。並已無聞。",
    "T46n1937_004:0897a25": "凡閱此書者或有。此幸見贈。以全之)。",
    "T46n1937_004:0897a26": "四明尊者教行錄卷第四"
}