{
    "T44n1851_010:0654a02": "大乘義章卷第十",
    "T44n1851_010:0654a04": "遠法師撰",
    "T44n1851_010:0654a05": "淨法聚因法中。此卷有十二門(三歸義　三學義三聚戒義　三種",
    "T44n1851_010:0654a06": "律儀義　止觀捨義　三慧義　三種般若義　三智義　三量智義　同相三道義　別相三道義　三種住義)。",
    "T44n1851_010:0654a07": "三歸義三門分別(釋名一　所歸二　能歸三)",
    "T44n1851_010:0654a08": "第一釋名。言三歸者。歸投依伏。故曰歸依。歸",
    "T44n1851_010:0654a09": "投之相如子歸父。依伏之義如民依王如。性",
    "T44n1851_010:0654a10": "依勇。歸依不同隨境說三。所謂歸佛歸法",
    "T44n1851_010:0654a11": "歸僧。依佛為師。故曰歸佛。憑法為藥。故稱",
    "T44n1851_010:0654a12": "歸法。依僧為友。故名歸僧。問曰。何故偏歸此",
    "T44n1851_010:0654a13": "三。以此三種畢竟歸處能令眾生出離生死稱",
    "T44n1851_010:0654a14": "涅槃故。名義如是。第二門中。別明所歸三",
    "T44n1851_010:0654a15": "寶境界。三寶義中三門分別。一釋其名。二辨",
    "T44n1851_010:0654a16": "體相。三明次第。先釋其名。所言佛者。外國正",
    "T44n1851_010:0654a17": "音名為佛陀。此云覺者。覺行成人。故名覺者。",
    "T44n1851_010:0654a18": "又人有覺亦名覺者。覺有兩義。一覺察名覺。",
    "T44n1851_010:0654a19": "二覺悟名覺。言覺察者。對煩惱障。煩惱侵害",
    "T44n1851_010:0654a20": "事等如賊。唯聖覺知不為其害。其猶世人覺",
    "T44n1851_010:0654a21": "知有賊賊無能為。彼亦如是。故名為覺。言覺",
    "T44n1851_010:0654a22": "悟者對於智障。無明昏寢事等如睡。唯聖獨",
    "T44n1851_010:0654a23": "悟不為覆障。如睡得寤。故名為覺。所對無明",
    "T44n1851_010:0654a24": "有其二種。一迷理無明。對除彼故覺法實性。",
    "T44n1851_010:0654a25": "故名為覺。二迷事無明。對除彼故覺知一切",
    "T44n1851_010:0654a26": "善惡無記三聚之法。故名為覺。地持論中同",
    "T44n1851_010:0654a27": "此後義。所言法者。外國正音名為達摩。亦名",
    "T44n1851_010:0654a28": "曇無。本是一音傳之別耳。此翻名法。法義不",
    "T44n1851_010:0654a29": "同。汎釋有二。一自體名法。如成實說。所謂",
    "T44n1851_010:0654b01": "一切善惡無記三聚法等。二軌則名法。辨彰",
    "T44n1851_010:0654b02": "行儀。能為心軌故名為法。今三寶中所論法",
    "T44n1851_010:0654b03": "者。軌則名法。所言僧者。外國正音名曰僧伽。",
    "T44n1851_010:0654b04": "此方翻譯名和合眾。行德不乖。名之為和。和",
    "T44n1851_010:0654b05": "者非一。目之為眾。此之三種何故名寶。世間",
    "T44n1851_010:0654b06": "瓊瑤人之所珍。此之三種世所尊重如世珍",
    "T44n1851_010:0654b07": "奇。是故就喻說之為寶。寶性論中釋有六義。",
    "T44n1851_010:0654b08": "喻之如寶。一希有義。如世寶物貧窮之人所",
    "T44n1851_010:0654b09": "不能得。三寶如是。薄福眾生有千萬世不",
    "T44n1851_010:0654b10": "能值遇。故名為寶。二離垢義。如世真寶體無",
    "T44n1851_010:0654b11": "瑕穢。三寶如是。絕離諸漏。故名為寶。三勢力",
    "T44n1851_010:0654b12": "義。如世珍寶除貧去毒有大勢力。三寶如是。",
    "T44n1851_010:0654b13": "具不可思議六神通力。故說為寶。四莊嚴義。",
    "T44n1851_010:0654b14": "如世珍寶能嚴身首令身殊好。三寶如是。能",
    "T44n1851_010:0654b15": "嚴行人清淨法身。故說為寶。五最勝義。如世",
    "T44n1851_010:0654b16": "寶璧諸物中勝。三寶如是。一切世中最為殊",
    "T44n1851_010:0654b17": "勝。故名為寶。六不改義。如世真金燒打磨等",
    "T44n1851_010:0654b18": "不能變改。三寶如是。不為世間八法所改。故",
    "T44n1851_010:0654b19": "名為寶。名義如是(此二門竟)。次辨體相。於中略",
    "T44n1851_010:0654b20": "以三義辨之。一明別相。二明一體。三明住持。",
    "T44n1851_010:0654b21": "初別相者。經中亦名階梯三寶。三寶寶相",
    "T44n1851_010:0654b22": "異。故稱別相。隨化階降佛上法中僧為最下。",
    "T44n1851_010:0654b23": "故曰階梯。此階梯。中先明佛寶。佛寶之中四",
    "T44n1851_010:0654b24": "門分別。一定其體性。二開合辨相。三明佛德。",
    "T44n1851_010:0654b25": "四論修成。體性如何。經論不同。所說各異。毘",
    "T44n1851_010:0654b26": "曇法中宣說。如來五陰之外無別假人。但",
    "T44n1851_010:0654b27": "就陰上假施人名。如貧賤人名字富貴。彼亦",
    "T44n1851_010:0654b28": "如是。以無人故不說假人以為佛寶。就五陰",
    "T44n1851_010:0654b29": "中唯取方便修成善陰以為佛寶。報無記者",
    "T44n1851_010:0654c01": "非是佛寶。以無記法非可重故。修成德中無",
    "T44n1851_010:0654c02": "漏功德是其佛寶。有漏則非。漏有有漏功德",
    "T44n1851_010:0654c03": "非可重故。是故彼宗諸佛如來相好之形種",
    "T44n1851_010:0654c04": "智之德斯非佛寶。相從說佛亦得無漏。成",
    "T44n1851_010:0654c05": "實法中唯說假人以為佛寶。五陰實德於彼",
    "T44n1851_010:0654c06": "宗中法寶所收。故非佛寶。何故彼宗唯說假",
    "T44n1851_010:0654c07": "人以為佛法。彼宗說有假名行人。為師匠",
    "T44n1851_010:0654c08": "益要在假中。故說假人以為佛寶。大乘法中",
    "T44n1851_010:0654c09": "佛寶門攝。假人實德悉是佛寶。體性如是。",
    "T44n1851_010:0654c10": "次開合辨相。開合不定。總唯一佛。或分為二。",
    "T44n1851_010:0654c11": "二有兩門。一生身法身。開分二種。父母所",
    "T44n1851_010:0654c12": "生相好之形是其生身。方便修起戒定慧等",
    "T44n1851_010:0654c13": "五分功德名為法身。二真應。分二或分為三。",
    "T44n1851_010:0654c14": "三有兩門。一法報與應開分三種。如地論",
    "T44n1851_010:0654c15": "說。二化應及真開分三種。如金光明三身",
    "T44n1851_010:0654c16": "品說。或分為四。四有兩門。一開真合應以論",
    "T44n1851_010:0654c17": "四種。是義云何。如楞伽說。一應化佛。二功德",
    "T44n1851_010:0654c18": "佛。三智慧佛。四如如佛。四中初一猶上應",
    "T44n1851_010:0654c19": "身。中二報身。報隨福智故分二種。後一法",
    "T44n1851_010:0654c20": "身。二真應並開以論四種。是義云何。真中",
    "T44n1851_010:0654c21": "有二。謂法與報。應中亦二。謂應與化。王宮所",
    "T44n1851_010:0654c22": "生示修成佛。名之為應依此應身起餘化佛。",
    "T44n1851_010:0654c23": "如涅槃說。釋迦如來化無量佛受諸大眾所",
    "T44n1851_010:0654c24": "奉供等。或分為十。如華嚴說。廣則無量。此等",
    "T44n1851_010:0654c25": "如後三佛章中具廣分別。辨相如是。次明",
    "T44n1851_010:0654c26": "佛德。佛德雖眾要唯二種。一菩提行德。二涅",
    "T44n1851_010:0654c27": "槃斷德。行德不同。一門說三。所謂般若解脫",
    "T44n1851_010:0654c28": "法身。依於般若而起解脫。依於解脫而成法",
    "T44n1851_010:0654c29": "身。此三同時。義別先後。涅槃斷德亦有三",
    "T44n1851_010:0655a01": "種。一煩惱斷。二者業斷。三苦報斷。先斷煩",
    "T44n1851_010:0655a02": "惱。斷煩惱故業結不生。業不生故苦報隨己。",
    "T44n1851_010:0655a03": "由前般若故斷煩惱。與前解脫故能離業。",
    "T44n1851_010:0655a04": "與前法身故能滅苦。佛德如是。次辨修成。",
    "T44n1851_010:0655a05": "大智論中明。迦旃延子所說修成略有四階。",
    "T44n1851_010:0655a06": "第一先於三阿僧祇劫修習有漏六波羅蜜。",
    "T44n1851_010:0655a07": "不習無漏。不斷諸結。以其不修無漏道故。則",
    "T44n1851_010:0655a08": "無習種性種解行乃至法雲聖位差別。第二",
    "T44n1851_010:0655a09": "度於三阿僧祇。次於百劫修相好業。是中亦",
    "T44n1851_010:0655a10": "未修習無漏斷諸結縛。第三分中於最後身",
    "T44n1851_010:0655a11": "修世八禪。以有漏道攀上厭下。斷除欲界至",
    "T44n1851_010:0655a12": "無所有一切煩惱。修習初禪斷欲界結。修第",
    "T44n1851_010:0655a13": "二禪斷初禪結。乃至修習非想地定斷無所",
    "T44n1851_010:0655a14": "有結。非想一地無上可攀。等智不除。第四分",
    "T44n1851_010:0655a15": "中修習諦觀。觀察四諦十六聖行斷非想地",
    "T44n1851_010:0655a16": "見修兩惑。有十六心斷除見惑。謂見道中八",
    "T44n1851_010:0655a17": "忍八智。有十八心斷除修惑。謂非想地九無",
    "T44n1851_010:0655a18": "礙道九解脫道。通合具有三十四心。前三十",
    "T44n1851_010:0655a19": "三心因中無漏。非佛寶體。第三十四果中無",
    "T44n1851_010:0655a20": "漏。是佛寶體。毘曇宗中在依此義。成實",
    "T44n1851_010:0655a21": "與前大同少異。所言同者。四分所修與前相",
    "T44n1851_010:0655a22": "似。所言異者。第三分中所修八禪但能伏結。",
    "T44n1851_010:0655a23": "不能永斷。第四分中所修聖道總觀諦空。通",
    "T44n1851_010:0655a24": "斷三界見修兩惑。不同前宗別觀諦有局斷",
    "T44n1851_010:0655a25": "非想。又復成實多心斷結。不局在於三十",
    "T44n1851_010:0655a26": "四心。大乘法中行修多階。略有十五。一於外",
    "T44n1851_010:0655a27": "凡善趣位中修習淨信。第二次於習種位中",
    "T44n1851_010:0655a28": "修習正解。第三次於性種位中修起諸行。",
    "T44n1851_010:0655a29": "第四次於解行位中修學如觀。第五次於歡",
    "T44n1851_010:0655b01": "喜地中發諸大願。第六次於離垢地中修習",
    "T44n1851_010:0655b02": "淨戒。第七次於明地之中修治淨定。第八",
    "T44n1851_010:0655b03": "次於炎地之中修道品觀。第九次於難勝地",
    "T44n1851_010:0655b04": "中修習諦觀。第十次於現前地中觀十二緣。",
    "T44n1851_010:0655b05": "第十一遠行地中修習一切菩提分法。第十",
    "T44n1851_010:0655b06": "二不動地中修淨佛土。第十三善慧地中修",
    "T44n1851_010:0655b07": "習一切說法智行。第十四法雲地中修習一",
    "T44n1851_010:0655b08": "切殊勝智行。第十五十地窮終起金剛定斷",
    "T44n1851_010:0655b09": "絕微障入佛境界。當知於此一一位中皆具",
    "T44n1851_010:0655b10": "修習法界行德。隨其說相且分如是。佛寶",
    "T44n1851_010:0655b11": "門竟。次辨法寶。於中義別略有五種。一者",
    "T44n1851_010:0655b12": "教法。二者理法。三助道法。四涅槃法。五化用",
    "T44n1851_010:0655b13": "法。言教法者。所謂三藏十二部經。是義如",
    "T44n1851_010:0655b14": "前教法聚中具廣分別。言理法者。毘曇法中",
    "T44n1851_010:0655b15": "宣說。四諦十六聖行以為法寶。十六聖行如",
    "T44n1851_010:0655b16": "四諦章具廣分別。成實法中宣說。四諦名用",
    "T44n1851_010:0655b17": "假有為世諦理。無性之空為真諦理。大乘所",
    "T44n1851_010:0655b18": "論義別有三。一就相明理。二相實相對。三唯",
    "T44n1851_010:0655b19": "就實言。就相者就彼妄情所起法中以辨道",
    "T44n1851_010:0655b20": "理。離相之有為世諦理。無性之空無相之空",
    "T44n1851_010:0655b21": "為真諦理。所言相實相對辨者。以彼妄情所",
    "T44n1851_010:0655b22": "起之相對於真實如來藏情以辨道理。性相",
    "T44n1851_010:0655b23": "之法相有體無為世諦理。如來藏性相界體",
    "T44n1851_010:0655b24": "有為真諦理。此義如彼地經中說。觀十二緣",
    "T44n1851_010:0655b25": "法相有體無名世諦觀。觀察真心名第一義",
    "T44n1851_010:0655b26": "觀。言就實者。直就真實如來藏中作用法門",
    "T44n1851_010:0655b27": "為世諦理。寂滅如門為真諦理。理法如是。",
    "T44n1851_010:0655b28": "助道法者。所謂三十七道品法。毘曇法中釋",
    "T44n1851_010:0655b29": "有兩義。一者壞緣。二不壞緣。言壞緣者。不分",
    "T44n1851_010:0655c01": "三寶境界差別。故名壞緣。於此門中一切三",
    "T44n1851_010:0655c02": "乘無漏功德悉皆是其助道法寶。不壞緣者。",
    "T44n1851_010:0655c03": "三寶境界各別建立名不壞緣。於此門中唯",
    "T44n1851_010:0655c04": "取菩薩無漏功德及緣覺人因果無漏為助道",
    "T44n1851_010:0655c05": "法。自餘聲聞無漏功德判為僧寶。如來無漏",
    "T44n1851_010:0655c06": "判為佛寶。是故不說為助道法。問曰。助道",
    "T44n1851_010:0655c07": "道諦所收。前理法中已說道諦。何須更說助",
    "T44n1851_010:0655c08": "道法乎。釋言。道中有理有事。通者是理別",
    "T44n1851_010:0655c09": "者是事。戒定智慧三十七品行數差別。是其",
    "T44n1851_010:0655c10": "事道道。如跡乘四義寬通是其理道。前理",
    "T44n1851_010:0655c11": "法中所明道諦是其理道。今此所論助道法",
    "T44n1851_010:0655c12": "者。其事道。事理不同故復明之。成實法中",
    "T44n1851_010:0655c13": "宣說。假人為佛僧。故一切三乘無漏功德悉",
    "T44n1851_010:0655c14": "是助法。大乘亦說。一切三乘無漏功德為助",
    "T44n1851_010:0655c15": "道法。涅槃法者。毘曇唯說煩惱業思盡滅之",
    "T44n1851_010:0655c16": "處數滅無為為涅槃法。問曰。涅槃體是滅",
    "T44n1851_010:0655c17": "諦。前理法中已說滅竟。何勞更說涅槃法寶。",
    "T44n1851_010:0655c18": "釋言。滅中亦有理事。別名為事。通名為理。",
    "T44n1851_010:0655c19": "約對所除煩惱業等品數上下以論其滅。滅",
    "T44n1851_010:0655c20": "則階降優劣不等。名為事滅。盡止妙出四",
    "T44n1851_010:0655c21": "義寬通是其理滅。前理法中所論滅諦是其",
    "T44n1851_010:0655c22": "理滅。今涅槃法是其事滅。事理不同。故復須",
    "T44n1851_010:0655c23": "論。成實法中煩惱業苦盡無之處同為涅槃。",
    "T44n1851_010:0655c24": "大乘法中涅槃有二。一數滅無為為涅槃法。",
    "T44n1851_010:0655c25": "二以善有萬德圓寂為涅槃法。化用法者。如",
    "T44n1851_010:0655c26": "經中說。行於非道通達佛道。如是法也。",
    "T44n1851_010:0655c27": "法寶如是。次辨僧寶。於中三門。一定體性。",
    "T44n1851_010:0655c28": "二明僧德。三開合辨相。體性如何。毘曇法中",
    "T44n1851_010:0655c29": "僧有二種。一應供僧。與盡諸佛下極至於",
    "T44n1851_010:0656a01": "凡夫沙彌。通皆是僧。是故檀越僧次請人不",
    "T44n1851_010:0656a02": "簡上下皆悉得於供僧之福。二三歸僧。唯局",
    "T44n1851_010:0656a03": "分處聲聞人中四果四向以為僧寶。凡夫比",
    "T44n1851_010:0656a04": "丘無德可歸。是以不取。緣覺出世無和合眾。",
    "T44n1851_010:0656a05": "不成僧故。所以不論。彼論之中住聖菩薩單",
    "T44n1851_010:0656a06": "一無侶。只不成僧。所以不說。佛是佛寶亦非",
    "T44n1851_010:0656a07": "僧故。所以不論。又聲聞中唯取五陰實法",
    "T44n1851_010:0656a08": "功德為僧寶體。不說假人以為僧寶。彼宗陰",
    "T44n1851_010:0656a09": "外無別人故。又實德中無漏功德是其僧寶。",
    "T44n1851_010:0656a10": "有漏則非。有漏功德不可量故。成實法中",
    "T44n1851_010:0656a11": "僧亦有二。一應供僧。與前相似。二三歸僧。大",
    "T44n1851_010:0656a12": "況同前。唯取聲聞不取餘眾。所言異者。聲聞",
    "T44n1851_010:0656a13": "人中四果四向假名行人為僧寶體。不取實",
    "T44n1851_010:0656a14": "德。受供生福唯假人故。大乘法中通而論",
    "T44n1851_010:0656a15": "之。三乘聖眾皆是僧寶。簡大異小唯取菩薩。",
    "T44n1851_010:0656a16": "於中以彼僧門統攝假人實德悉是僧寶。",
    "T44n1851_010:0656a17": "體性辨之麁爾。次辨僧德。德有二種。一行。",
    "T44n1851_010:0656a18": "二斷行。德雖眾要唯三種。一福。二智。三者淨",
    "T44n1851_010:0656a19": "報。施戒忍辱是其福分。般若智分。精進與禪",
    "T44n1851_010:0656a20": "亦福亦智。依精進故修施戒忍四無量等是",
    "T44n1851_010:0656a21": "其福分。起聞思修是其智分。依禪修習四無",
    "T44n1851_010:0656a22": "量等是其福分。修陰界入巧便觀等是其智",
    "T44n1851_010:0656a23": "分。菩薩成就八種勝報是其報也。此等具辨",
    "T44n1851_010:0656a24": "如地持論。行德如是。斷德亦三。所謂煩惱業",
    "T44n1851_010:0656a25": "苦斷也。由前智故能斷煩惱。由前福故能絕",
    "T44n1851_010:0656a26": "諸業。由前淨報能離諸苦。僧德如是。次辨其",
    "T44n1851_010:0656a27": "相。於中開合廣略不定。總唯一僧。或分為",
    "T44n1851_010:0656a28": "二。二有三門。一就位分二。如涅槃說。一假名",
    "T44n1851_010:0656a29": "僧在見道前。未有僧德。假與僧名名假名僧。",
    "T44n1851_010:0656b01": "二真實僧。位分在於見諦已上。內有實德名",
    "T44n1851_010:0656b02": "真實僧。二約境分二。謂事和僧及理和僧。隨",
    "T44n1851_010:0656b03": "有行同名事和僧。證理行同名理和僧。三隨",
    "T44n1851_010:0656b04": "法分二。謂羯磨僧及法輪僧。法別不同汎有",
    "T44n1851_010:0656b05": "三種。一出家眾法。所謂百一羯磨之事。出家",
    "T44n1851_010:0656b06": "比丘四人已上同崇此法名出家眾法。二出",
    "T44n1851_010:0656b07": "家行法。所謂四依。唯出家者所共行之名出",
    "T44n1851_010:0656b08": "家行法。何等為四。所謂比丘盡形乞食。著糞",
    "T44n1851_010:0656b09": "掃衣。於樹下坐。有病服陳棄藥。是為四依。",
    "T44n1851_010:0656b10": "問曰。比丘所受禁戒亦是出家同行之法。何",
    "T44n1851_010:0656b11": "故不名出家行法。偏名四依為出家行法。釋",
    "T44n1851_010:0656b12": "言。戒是比丘正體。故廢不論。四依乃是比丘",
    "T44n1851_010:0656b13": "所行。是以偏說。三道俗通法。所謂坐禪學",
    "T44n1851_010:0656b14": "問觀空斷結。如是一切道俗同行名為通法。",
    "T44n1851_010:0656b15": "三中前二是其僧法。約之辨僧。於彼出家眾",
    "T44n1851_010:0656b16": "法之中四人已上同一界內。許崇不乖名羯",
    "T44n1851_010:0656b17": "磨僧。於彼出家行法之中十方同遵和而不",
    "T44n1851_010:0656b18": "乖名法輪僧。有人說言。四諦之理是其法輪。",
    "T44n1851_010:0656b19": "會諦之解是法輪僧。然彼四諦乃是道俗通",
    "T44n1851_010:0656b20": "行法輪非是出家僧行法輪。若言四諦是僧",
    "T44n1851_010:0656b21": "法輪調達破僧說相似語。應說五諦。以何",
    "T44n1851_010:0656b22": "義故宣說五邪。以說五邪為相似故。明知不",
    "T44n1851_010:0656b23": "用四諦之理為僧法輪。又復若以會諦之解",
    "T44n1851_010:0656b24": "為法輪僧者。在家之中三果聖人皆會諦理。",
    "T44n1851_010:0656b25": "應名為僧。彼非僧故。明知不以會諦之解為",
    "T44n1851_010:0656b26": "法輪僧。以此推之。但令出家莫問凡聖同遵",
    "T44n1851_010:0656b27": "四依情無乖異。斯皆名為法輪僧也。法輪無",
    "T44n1851_010:0656b28": "漏同異難分。今此具以四句辨之。何等為四。",
    "T44n1851_010:0656b29": "一法輪僧而非無漏。謂出家凡夫。同遵四依",
    "T44n1851_010:0656c01": "故名法輪。未有聖德故非無漏。二是無漏非",
    "T44n1851_010:0656c02": "法輪僧。謂在家聖人。內具聖德故名無漏。",
    "T44n1851_010:0656c03": "不行四依故非法輪。三亦法輪亦是無漏。",
    "T44n1851_010:0656c04": "謂出家聖人。遵行四依故是法輪。內具聖德",
    "T44n1851_010:0656c05": "故是無漏。四非法輪亦非無漏。謂在家凡",
    "T44n1851_010:0656c06": "夫。不行四依故非法輪。不具聖德故非無漏。",
    "T44n1851_010:0656c07": "以此推之法輪無漏同異可知。不得唯將無",
    "T44n1851_010:0656c08": "漏聖人為法輪僧。上來三門分僧為二。或說",
    "T44n1851_010:0656c09": "為三。於中亦有三門差別。一就位分三。一假",
    "T44n1851_010:0656c10": "名僧位在外凡。未有僧德。假與僧名名假名",
    "T44n1851_010:0656c11": "僧。二清淨僧位在內凡。三真實僧位在於見",
    "T44n1851_010:0656c12": "道已上。內具真德名真實僧。二就行分三。如",
    "T44n1851_010:0656c13": "涅槃說。一破戒雜。身雖持戒慎過不犯與",
    "T44n1851_010:0656c14": "破戒者共同止住布薩說戒。二愚癡僧。身雖",
    "T44n1851_010:0656c15": "持戒見己弟子有所毀犯令悔除。見他有犯",
    "T44n1851_010:0656c16": "默而不舉。三清淨僧。身自持戒見他有犯能",
    "T44n1851_010:0656c17": "教悔除。三大小分三。所謂聲聞緣覺菩薩。故",
    "T44n1851_010:0656c18": "經說言。僧者謂三乘眾。或分為四。如大智",
    "T44n1851_010:0656c19": "論說。一啞羊僧。愚癡比丘不識善惡持犯輕",
    "T44n1851_010:0656c20": "重。隨所犯罪不知悔除。猶如啞羊至死無聲。",
    "T44n1851_010:0656c21": "名啞羊僧。二無羞僧。雖知善惡持犯輕重內",
    "T44n1851_010:0656c22": "無羞恥。故為毀犯。三有羞僧。識知善惡持",
    "T44n1851_010:0656c23": "犯輕重內懷羞恥。慎過不犯。四真實僧。內",
    "T44n1851_010:0656c24": "具聖德。或分為五。如律毘婆沙說。一群僧。",
    "T44n1851_010:0656c25": "與前四中啞羊相似。二無慚僧。與前四中無",
    "T44n1851_010:0656c26": "羞相似。三別眾僧。身雖不犯而不和布薩",
    "T44n1851_010:0656c27": "說戒。四清淨僧。與前四中有差相似。五者",
    "T44n1851_010:0656c28": "實僧。與前四中真實相似。若復廣分僧有無",
    "T44n1851_010:0656c29": "量。如毘曇中說十四賢聖。成實宣說二十",
    "T44n1851_010:0657a01": "七賢。大乘宣說四十一賢。謂十住．十行．十",
    "T44n1851_010:0657a02": "迴向．十地。合為四十。加一等覺為四十一。若",
    "T44n1851_010:0657a03": "通十信有五十一。此等如後賢聖章中具廣分",
    "T44n1851_010:0657a04": "別。別相三寶辨之麁爾。一體如何。於中分",
    "T44n1851_010:0657a05": "別略有三義。一就事論。就佛體上隨義分三。",
    "T44n1851_010:0657a06": "覺照義邊說為佛寶。即彼佛德有可軌義說",
    "T44n1851_010:0657a07": "為法寶。違諍過盡說為僧寶。此三義別德體",
    "T44n1851_010:0657a08": "不殊。故名一體。此之一義毘曇成實大乘法",
    "T44n1851_010:0657a09": "中齊具有之。不偏在大。二就破相空理以論",
    "T44n1851_010:0657a10": "三寶。事別體空不殊。故名一體。亦名同體。",
    "T44n1851_010:0657a11": "此義唯在大乘。成實毘曇中無彼宗不說法",
    "T44n1851_010:0657a12": "體空故。三就實論一。三寶雖別莫不皆用實",
    "T44n1851_010:0657a13": "性為體。於中辨一隨法不定。若就涅槃開出",
    "T44n1851_010:0657a14": "三寶三寶即於一大涅槃名為一體。故涅槃",
    "T44n1851_010:0657a15": "云。我示三事即是涅槃。若就性以辨三寶。",
    "T44n1851_010:0657a16": "三寶即性名為一體。故涅槃云。如是三歸即",
    "T44n1851_010:0657a17": "是我性。若就真諦以分三寶。三寶即真名為",
    "T44n1851_010:0657a18": "一體。故涅槃云。若能觀三寶常住同真諦。",
    "T44n1851_010:0657a19": "我性佛性無二無別。若就常義以辨三寶。",
    "T44n1851_010:0657a20": "三寶即常名為一體。故經說言。我曾不說",
    "T44n1851_010:0657a21": "佛法聖僧有差別相。唯說常恒無有變易無",
    "T44n1851_010:0657a22": "差別耳。若就不二法門以辨三。三即不二名",
    "T44n1851_010:0657a23": "為一體。故經說言。佛即是法。法即是僧。此之",
    "T44n1851_010:0657a24": "三寶皆無為相。與虛空等。一切法亦爾。斯乃",
    "T44n1851_010:0657a25": "一切法界門中隨就何法辨一皆爾。一體三",
    "T44n1851_010:0657a26": "寶辨之既然。諸法一體類皆像此。此之一義",
    "T44n1851_010:0657a27": "局在大乘。小乘中無。一體三寶辨之略爾。",
    "T44n1851_010:0657a28": "住持云何。小乘法中泥龕木像為住持佛。綿",
    "T44n1851_010:0657a29": "素竹帛為住持法。凡夫比丘為住持僧。大乘",
    "T44n1851_010:0657b01": "法中住持有二。一化用住持。二實德住持。",
    "T44n1851_010:0657b02": "言化用者。諸佛如來大悲作用充遍法界。八",
    "T44n1851_010:0657b03": "相成道為住持佛。隨化所說一切言教流布",
    "T44n1851_010:0657b04": "益世為住持法。依法化成三乘諸眾為住持",
    "T44n1851_010:0657b05": "僧。又復諸佛雖得涅槃畢竟不捨菩薩所行。",
    "T44n1851_010:0657b06": "常能示為菩薩聲聞緣覺等事。此亦名為住",
    "T44n1851_010:0657b07": "持僧也。化用如是。實德云何。諸佛如來法身",
    "T44n1851_010:0657b08": "常住為住持佛。法性常恒為住持法。諸佛",
    "T44n1851_010:0657b09": "如來僧行不滅為住持僧。住持三寶辨之麁",
    "T44n1851_010:0657b10": "爾(此二門竟)。次明三寶次第之義。次第不同。略有",
    "T44n1851_010:0657b11": "三義。一起化次第。先明佛寶。次法後僧。佛為",
    "T44n1851_010:0657b12": "化本。故先明之。由佛起說。故次明法。依法化",
    "T44n1851_010:0657b13": "成三乘諸眾。故後明僧。二化益次第。亦先明",
    "T44n1851_010:0657b14": "佛次法後僧。先明佛寶化人生信。次明法寶",
    "T44n1851_010:0657b15": "變化人生解。後明僧寶。人起行化令供養",
    "T44n1851_010:0657b16": "起福行故。又欲令人學之行故。三修成次",
    "T44n1851_010:0657b17": "第。或先明法次僧後佛。或先明僧次法後佛。",
    "T44n1851_010:0657b18": "於中若以行儀為法先明法寶。依法集起僧",
    "T44n1851_010:0657b19": "寶行德故。次明僧。僧行成滿便得成佛故。後",
    "T44n1851_010:0657b20": "明佛。若就理性以為法寶則先明僧。僧行",
    "T44n1851_010:0657b21": "成就便證法性故。次明法。證法窮滿便得成",
    "T44n1851_010:0657b22": "佛故。後明佛。所歸如是。第三門中別明能",
    "T44n1851_010:0657b23": "歸。於中有二。一明歸相。二辨歸意。歸相有",
    "T44n1851_010:0657b24": "三。一異相歸依。於彼外相佛法僧中歸心",
    "T44n1851_010:0657b25": "憑伏名異相歸依。二自德歸依。於己當來三",
    "T44n1851_010:0657b26": "寶功德起心歸趣名自德歸依。三自實歸依。",
    "T44n1851_010:0657b27": "如涅槃說。三歸真性是己自實。捨彼異求",
    "T44n1851_010:0657b28": "歸趣自實三寶真性名自實歸依。歸相如是",
    "T44n1851_010:0657b29": "(此一門竟)。次辨歸意。異相歸依所為有三。一為離",
    "T44n1851_010:0657c01": "故歸。為離生死惡不善故。故涅槃云。一切",
    "T44n1851_010:0657c02": "眾生怖畏生死惡獵師故求三歸依。勝鬘亦",
    "T44n1851_010:0657c03": "云。聲聞辟支以怖畏故依於如來。二為得故",
    "T44n1851_010:0657c04": "歸。為得樂果及善法故。三為益故歸。為依三",
    "T44n1851_010:0657c05": "寶利眾生故。自德歸依所為亦三。一為離故",
    "T44n1851_010:0657c06": "歸。為離生死惡不善故。二為得故歸。為得出",
    "T44n1851_010:0657c07": "世涅槃道故。三為益故歸。為求當果利眾生",
    "T44n1851_010:0657c08": "故。自實歸依所為亦三。一為離故歸。為離",
    "T44n1851_010:0657c09": "妄想虛偽法。故二為得故歸。為證自性如實",
    "T44n1851_010:0657c10": "法故。三為益故歸。為證自實化眾生故。三歸",
    "T44n1851_010:0657c11": "之義厥趣麁爾。",
    "T44n1851_010:0657c12": "三學義五門分別(釋名定體一　辨相二　就位分別三　攝相四　對治",
    "T44n1851_010:0657c13": "五)",
    "T44n1851_010:0657c14": "第一釋名。言三學者。一增戒學。二增定學。亦",
    "T44n1851_010:0657c15": "名增意亦名增心。三增慧學。防禁名戒。澄靜",
    "T44n1851_010:0657c16": "曰定。定神內靜故復名意亦名為心。觀達稱",
    "T44n1851_010:0657c17": "慧。於此三中進習稱學。學進名增。名義如",
    "T44n1851_010:0657c18": "此。問曰。是中何者學體。釋言。能學以心為",
    "T44n1851_010:0657c19": "體。若論所學用戒定慧三行為體。問曰。三",
    "T44n1851_010:0657c20": "學為局在因。為當通果。釋言。學心局唯在",
    "T44n1851_010:0657c21": "因。果德窮滿學心停息。是故經中說為無",
    "T44n1851_010:0657c22": "學。若論所學通因及果。問曰。果中名為無學。",
    "T44n1851_010:0657c23": "云何學行得通於果。釋言。果中戒定慧等由",
    "T44n1851_010:0657c24": "學成故。亦名為學(此一門竟)。次辨其相。戒學有",
    "T44n1851_010:0657c25": "三。一律儀戒。二攝善戒。三攝生戒。此義如後",
    "T44n1851_010:0657c26": "三聚戒中具廣分別。定學亦三。一有覺有",
    "T44n1851_010:0657c27": "觀。謂欲界定乃至初禪。問曰。欲界云何有",
    "T44n1851_010:0657c28": "定。釋言。毘曇不說有定。大乘成實宣說有",
    "T44n1851_010:0657c29": "之。成實宣說如電三昧為欲界定。龍樹宣",
    "T44n1851_010:0658a01": "說欲界禪定佛常住之。不如電光暫現而已。",
    "T44n1851_010:0658a02": "二無覺有觀。謂中間禪。於初禪上二禪定下",
    "T44n1851_010:0658a03": "除覺觀在名為中間。三無覺無觀。謂三禪上",
    "T44n1851_010:0658a04": "乃至非想。此義如後八禪章中具廣分別。慧",
    "T44n1851_010:0658a05": "學有三。謂聞思修。此義如下三慧章中具廣",
    "T44n1851_010:0658a06": "分別(此二門竟)。次就位論。三學之行遍通始終。",
    "T44n1851_010:0658a07": "隨位真分非無差異。異相如何。小乘法中義",
    "T44n1851_010:0658a08": "別有二。一義分別五停心觀。總別念處未得",
    "T44n1851_010:0658a09": "定水。修習戒品。燸等四心已得定水。修習",
    "T44n1851_010:0658a10": "定品。見諦已上修習慧品。第二義者始從內",
    "T44n1851_010:0658a11": "凡漸學戒行。至初果時戒行成就。以得聖戒",
    "T44n1851_010:0658a12": "不可壞故。斯陀行去漸學定品。至那含果定",
    "T44n1851_010:0658a13": "行成就。那含金剛漸學慧品。究竟盡智無生",
    "T44n1851_010:0658a14": "智時慧行成就。大乘法中亦有兩義。一義分",
    "T44n1851_010:0658a15": "別淨行賢首修習戒品。種性解行修習定品。",
    "T44n1851_010:0658a16": "初地已上同修慧品。第二義者始從世間漸",
    "T44n1851_010:0658a17": "學戒行。至離垢地戒行成就。故地持中無",
    "T44n1851_010:0658a18": "離垢地為增上戒住。三地方便漸學定品。住",
    "T44n1851_010:0658a19": "三地時定行成就。故地持中宣說三地為增",
    "T44n1851_010:0658a20": "上意住。相續解脫說為定淨。四地已上漸學",
    "T44n1851_010:0658a21": "慧品。至第十地慧行成就。故彼相續解脫經",
    "T44n1851_010:0658a22": "中說四地上以為慧淨。位分如是(此三門竟)。次辨",
    "T44n1851_010:0658a23": "攝相。於中有四。第一約對五分法身共相收",
    "T44n1851_010:0658a24": "攝。二約六波羅蜜共相收攝。三對七淨共",
    "T44n1851_010:0658a25": "相收攝。四約八正共相收攝。五分身者。所",
    "T44n1851_010:0658a26": "謂戒身．定身．慧身．解脫身．解脫知見身．是",
    "T44n1851_010:0658a27": "其五也。此五種中戒身是戒。定身是定慧。及",
    "T44n1851_010:0658a28": "知見是其慧學。解脫一身諸論不同。若依成",
    "T44n1851_010:0658a29": "實體是慧學。彼宗解脫體是慧故。若依毘曇",
    "T44n1851_010:0658b01": "是解脫數。非是慧性。三學不收。相從為論攝",
    "T44n1851_010:0658b02": "入定慧。多與定慧相隨逐故。次約六度共相",
    "T44n1851_010:0658b03": "收攝。依如地持前之四度是其戒學。故彼論",
    "T44n1851_010:0658b04": "言。眾具．自性．眷屬．無盡．是其戒學。施為戒",
    "T44n1851_010:0658b05": "因。故名眾具。戒度正是戒學之體。故名自性。",
    "T44n1851_010:0658b06": "忍行助戒。名為眷屬。由精進故。持戒不斷。故",
    "T44n1851_010:0658b07": "名無盡。禪是定學。般若慧學。問曰。精進通策",
    "T44n1851_010:0658b08": "諸行。何故偏攝在於戒中。釋言。實通。今以三",
    "T44n1851_010:0658b09": "義偏攝在戒。一戒學在初。故攝戒中。二戒學",
    "T44n1851_010:0658b10": "中攝行度多。廣多之行由精進成故。入戒中。",
    "T44n1851_010:0658b11": "云何廣多。戒中具有三聚法故。又復具攝施",
    "T44n1851_010:0658b12": "戒忍故。三以戒學散心修行未與法合。難成",
    "T44n1851_010:0658b13": "易敗。必須精進佐助方立。故攝戒中。若依相",
    "T44n1851_010:0658b14": "續解脫經中前三戒學。禪是定學。般若慧學。",
    "T44n1851_010:0658b15": "精進之行通策三學。問曰。何故五分身中慧",
    "T44n1851_010:0658b16": "分多身。六度之中戒分多度。釋言。諸行開合",
    "T44n1851_010:0658b17": "不同。各隨一義。或時開戒。如六度等。或復開",
    "T44n1851_010:0658b18": "定。自所未見道理應有。或復開慧。如五分身",
    "T44n1851_010:0658b19": "及七淨等。或時俱開如八正等。或復俱合如",
    "T44n1851_010:0658b20": "三學等。法門不同。寧可一類。約七淨共相",
    "T44n1851_010:0658b21": "收攝。何者七淨。一者戒淨。二者定淨。三者見",
    "T44n1851_010:0658b22": "淨。四度疑淨。五道非道淨。六者行淨。七行斷",
    "T44n1851_010:0658b23": "智淨。此義如後七淨章中具廣分別。於此七",
    "T44n1851_010:0658b24": "中初一戒學。第二定學。後五慧學。次約八正",
    "T44n1851_010:0658b25": "共相收攝。言八正者。所謂正語．正業．正命．",
    "T44n1851_010:0658b26": "正念．正定．正思惟．正見．正精進。於此八中",
    "T44n1851_010:0658b27": "正語正業正命是其戒學。正念正定是其定",
    "T44n1851_010:0658b28": "學。正思惟正見是其慧學。精進一種通策三",
    "T44n1851_010:0658b29": "學。問曰。戒中正語正業正命何別。釋有三義。",
    "T44n1851_010:0658c01": "一離嗔癡所起口業名為正語。離於嗔癡所",
    "T44n1851_010:0658c02": "起身業名為正業。離貪所起身口二業名為",
    "T44n1851_010:0658c03": "正命。第二義者。離貪嗔癡所起口業名為正",
    "T44n1851_010:0658c04": "語。離貪嗔癡所起身業名為正業。離四邪命",
    "T44n1851_010:0658c05": "名為正命。言四邪者。如龍樹說。一下口食。",
    "T44n1851_010:0658c06": "所謂種殖。合和湯藥。治生販賣而自活命。二",
    "T44n1851_010:0658c07": "仰口食。所謂占相日月星宿變現尊事以求",
    "T44n1851_010:0658c08": "活命。三方口食。所謂諂媚豪勢貴勝通致使",
    "T44n1851_010:0658c09": "命巧言求利以自活命。四維口食。所謂習學",
    "T44n1851_010:0658c10": "種種呪術卜算吉凶諸妓藝等以自養活。離",
    "T44n1851_010:0658c11": "如是等名為正命。第三義者。如龍樹說。以",
    "T44n1851_010:0658c12": "無漏慧離口四過名為正語。用此聖慧離身",
    "T44n1851_010:0658c13": "三惡名為正業。離五邪命名為正命。言五邪",
    "T44n1851_010:0658c14": "者。一為利養詐現奇特異人之相。二自說功",
    "T44n1851_010:0658c15": "德。二占相吉凶為人宣說。四者高聲現其威",
    "T44n1851_010:0658c16": "嚴令人畏敬以取其利。五自說己所得利養",
    "T44n1851_010:0658c17": "以動人心。五中前一是其身邪。後四口邪。",
    "T44n1851_010:0658c18": "離此五邪名為正命。問曰。定中正念正定有",
    "T44n1851_010:0658c19": "何差別。釋言。此二始終為異。求定方便守",
    "T44n1851_010:0658c20": "心住緣名為正念。終成不動說為正定。又問。",
    "T44n1851_010:0658c21": "慧中正思正見有何差別。釋言。此亦始終為",
    "T44n1851_010:0658c22": "異。始心分別名正思惟。終成而徹說為正",
    "T44n1851_010:0658c23": "見。攝相如是(此四門竟)。次辨對治。於中有三。一",
    "T44n1851_010:0658c24": "約業煩惱使性辨治。戒防業非。定除起惑慧",
    "T44n1851_010:0658c25": "斷使性。二對五蓋辨治。如成實說。貪嗔二蓋",
    "T44n1851_010:0658c26": "能發惡業障於戒品。戒能治之。掉悔障定。定",
    "T44n1851_010:0658c27": "能治之。掉睡眠障慧。慧能治之。疑返障",
    "T44n1851_010:0658c28": "三品。三學返治。三對六弊以辨對治。慳貪",
    "T44n1851_010:0658c29": "破戒瞋恚懈怠能障於戒。戒能治之。亂意障",
    "T44n1851_010:0659a01": "定。定能治之。愚癡障慧。慧能治之。三學之",
    "T44n1851_010:0659a02": "義辨之略爾。",
    "T44n1851_010:0659a03": "三聚戒七門分別(釋名一　論體二　辨相三　制立四　大小不同五　大小",
    "T44n1851_010:0659a04": "異六　總別七)",
    "T44n1851_010:0659a05": "第一釋名。三聚戒者。謂律儀戒攝善法戒攝",
    "T44n1851_010:0659a06": "眾生戒。律儀戒者。亦一名離戒亦名正受戒。",
    "T44n1851_010:0659a07": "言律儀者。制惡之法說名為律。行依律戒故",
    "T44n1851_010:0659a08": "號律儀。又復內調亦名為律。外應真則目之",
    "T44n1851_010:0659a09": "為儀。防禁名戒。即此律儀離殺等過。故名離",
    "T44n1851_010:0659a10": "戒。正是所愛離過之行。是故亦名正受戒也。",
    "T44n1851_010:0659a11": "攝善戒者順益名善。要期納善故名曰攝。離",
    "T44n1851_010:0659a12": "不攝過名攝善戒。攝生戒者。論中亦名利",
    "T44n1851_010:0659a13": "眾生戒。眾多生死名曰眾生。要期攝化故名",
    "T44n1851_010:0659a14": "云攝。離不攝過名攝眾生戒。以道益物。是故",
    "T44n1851_010:0659a15": "亦名利眾生戒也。此三積聚故云三聚。名義",
    "T44n1851_010:0659a16": "如是。第二門中辨其體。於中有五。一受持",
    "T44n1851_010:0659a17": "分別。二作無作分別。三止作分別。四自利利",
    "T44n1851_010:0659a18": "他二行分別。五色心等三聚分別。言受持者。",
    "T44n1851_010:0659a19": "戒行雖眾要唯受持。始心納法名之為受。順",
    "T44n1851_010:0659a20": "法防護說以為持。受則對法。要期而成。持",
    "T44n1851_010:0659a21": "則對緣。防護以成。此受與持以種分別。開之",
    "T44n1851_010:0659a22": "為四。所言四者受中有二。一從他正受。二善",
    "T44n1851_010:0659a23": "淨心受。持中亦二。一專精護持。二犯已能",
    "T44n1851_010:0659a24": "悔。故地持中說此四德為自性戒(此一門竟)。次",
    "T44n1851_010:0659a25": "就有作無作分別。先就受行明作無作。後就",
    "T44n1851_010:0659a26": "持行明作無作。受行云何。受中之作汎有二",
    "T44n1851_010:0659a27": "種。一因中作。求戒方便。禮師乞戒如是等也。",
    "T44n1851_010:0659a28": "二果中。所謂最後一剎那頃與法相應身等",
    "T44n1851_010:0659a29": "業。因中之作是作戒因非作戒體。果中之作",
    "T44n1851_010:0659b01": "是作戒體。作戒如是。次辨無作。准依毘曇。",
    "T44n1851_010:0659b02": "文中無作略有三分。一因時無作。謂前因",
    "T44n1851_010:0659b03": "中有作善邊無作隨生。二果時無作。謂彼最",
    "T44n1851_010:0659b04": "後一剎那項有作善邊無作隨生。是中即有",
    "T44n1851_010:0659b05": "二種無作。同時俱起。一作俱無作。二要期無",
    "T44n1851_010:0659b06": "作。隨彼作戒無作善生名為作俱。由前要期",
    "T44n1851_010:0659b07": "無作法生名為要期。問曰。此二同在一時。何",
    "T44n1851_010:0659b08": "故偏名一為作俱。釋言。作俱親從作生。故名",
    "T44n1851_010:0659b09": "作俱。要期無作由前方便要期力起。為是義",
    "T44n1851_010:0659b10": "故不名作俱。此是第二果時無作。三果後無",
    "T44n1851_010:0659b11": "作。於作戒後無作續生名為果後。此三時中。",
    "T44n1851_010:0659b12": "因時無作一向非是無作戒體。果時果後有",
    "T44n1851_010:0659b13": "是有非。作俱則非。要期則是。准依成實亦有",
    "T44n1851_010:0659b14": "三分。一者因時。二者果時。三者果後。因時果",
    "T44n1851_010:0659b15": "後與前相似。果時無作大況同前。所言異者。",
    "T44n1851_010:0659b16": "毘曇法中作俱要期二種並生。此宗果時唯",
    "T44n1851_010:0659b17": "有作俱要期未有。以未有故唯名作俱。此云",
    "T44n1851_010:0659b18": "何知。如成實說。彼論問曰。齊何當名無作。",
    "T44n1851_010:0659b19": "論自釋言。第二念項名為無作。彼名作戒以",
    "T44n1851_010:0659b20": "為初念。故名無作為第二念。此三時中因及",
    "T44n1851_010:0659b21": "果時一向非是無作戒體。果後所發要期無",
    "T44n1851_010:0659b22": "作是無作戒。大乘戒中亦有三分。一者因時。",
    "T44n1851_010:0659b23": "二者果時。三者果後。因及果後與小乘同。果",
    "T44n1851_010:0659b24": "時無作文無定判。或同毘曇。或同成實。此三",
    "T44n1851_010:0659b25": "時中。因時無作非無作戒。果時不定。若說果",
    "T44n1851_010:0659b26": "時單有作俱非無作戒。若說果時二種並生",
    "T44n1851_010:0659b27": "是則分取要期無作為無作戒。作俱則非。果",
    "T44n1851_010:0659b28": "後亦爾。作俱則非。要期則是。受戒如是。次就",
    "T44n1851_010:0659b29": "持戒明作無作。義釋有四。一就行業明作無",
    "T44n1851_010:0659c01": "作。對緣防護名為作持。依作則有無作善生",
    "T44n1851_010:0659c02": "名無作持。二據行修始終分別。學戒之始作",
    "T44n1851_010:0659c03": "意防護名為作持。修心純熟任運離過。不假",
    "T44n1851_010:0659c04": "作意名無作持。如杖轉輪。與杖相應名為作",
    "T44n1851_010:0659c05": "轉。去杖自動名無作轉。此亦如是。三就行位",
    "T44n1851_010:0659c06": "明作無作。一切凡夫習戒未成。通名作持。",
    "T44n1851_010:0659c07": "一切賢聖戒行成就名無作持。故涅槃云。戒",
    "T44n1851_010:0659c08": "不具者。是人但有作戒無無作戒。謂凡夫人",
    "T44n1851_010:0659c09": "但有方便始作之戒無其終成無作戒也。四",
    "T44n1851_010:0659c10": "約境界明作無作。從凡至佛隨事離過通名",
    "T44n1851_010:0659c11": "作持。證實捨過名無作。義辨之麁爾(此二門竟)。",
    "T44n1851_010:0659c12": "次就止作二門分別。三聚別論律儀是止。止",
    "T44n1851_010:0659c13": "諸惡故。餘二是作。作諸善故。三聚通論一",
    "T44n1851_010:0659c14": "一之中皆有止作。律儀戒中防禁殺等名之",
    "T44n1851_010:0659c15": "為止。修習慈心安穩心等對治殺果。修施治",
    "T44n1851_010:0659c16": "盜修不淨觀對治邪行。如是一切名之為作。",
    "T44n1851_010:0659c17": "攝善戒中離其懈怠不攝善過名之為止。修",
    "T44n1851_010:0659c18": "行六度說之為作。攝生戒中離其獨善不化",
    "T44n1851_010:0659c19": "生過名之為止。修行四攝饒益眾生說之為",
    "T44n1851_010:0659c20": "作。良以三聚皆止惡故。經說三聚通為律儀。",
    "T44n1851_010:0659c21": "皆作善故經中說為善集諸善(此三門竟)。次就",
    "T44n1851_010:0659c22": "自利利他分別。行門有二。一分相門。三聚",
    "T44n1851_010:0659c23": "戒中前二自利後一利他。二助成門。三俱",
    "T44n1851_010:0659c24": "自行三俱利他自修三聚為涅槃因。故通",
    "T44n1851_010:0659c25": "自利。修此三聚為得菩提利益眾生。故皆",
    "T44n1851_010:0659c26": "利他(此四門竟)。次就色心非色心等三聚分別。依",
    "T44n1851_010:0659c27": "薩婆多作無作戒一切是色。以是身口色業",
    "T44n1851_010:0659c28": "性故。相狀如何。謂受戒時最後一念身口",
    "T44n1851_010:0659c29": "調善是其作色。此之作色為眼所行。眼見身",
    "T44n1851_010:0660a01": "口不作惡故。口之止業不可耳聞。以無聲故。",
    "T44n1851_010:0660a02": "於此作邊無作善生名無作色。以此無作是",
    "T44n1851_010:0660a03": "其色業從色法生防禁色過。故說為色。故雜",
    "T44n1851_010:0660a04": "心云。以作色故無作亦色。其如樹動影亦隨",
    "T44n1851_010:0660a05": "動。此無作色為意所行。故論說言。為不可見",
    "T44n1851_010:0660a06": "無對色也。依曇無德作戒唯色。亦以身口色",
    "T44n1851_010:0660a07": "業性故。然此宗中是假名色為意所行。非眼",
    "T44n1851_010:0660a08": "識見。正義如是。有人說言。依曇無德作戒是",
    "T44n1851_010:0660a09": "其色心自性。若言作戒是色心性何所依據。",
    "T44n1851_010:0660a10": "又若作戒是色心性。聲聞應受十善道戒。何",
    "T44n1851_010:0660a11": "故唯受七律儀戒。聲聞唯受七律儀故明非",
    "T44n1851_010:0660a12": "心性。又若作戒是色心性。比丘二百五十戒",
    "T44n1851_010:0660a13": "中應有一戒獨防心過。無有一戒獨防心故",
    "T44n1851_010:0660a14": "明非心性。問曰。若言聲聞戒法不防心過。",
    "T44n1851_010:0660a15": "何故律言汝以何心。釋言。彼遮成身口心。",
    "T44n1851_010:0660a16": "非謂制戒獨防心過。以如是義當知作戒一",
    "T44n1851_010:0660a17": "向非心。無作戒者。於彼宗中非色非心。以非",
    "T44n1851_010:0660a18": "形礙所以非色。又非慮知所以非心。大乘法",
    "T44n1851_010:0660a19": "中作戒是其色心自性。以大乘中作戒是其",
    "T44n1851_010:0660a20": "三業性故。問曰。若言大乘法中作戒是其色",
    "T44n1851_010:0660a21": "心性者。有人於彼受戒之時最後一念心想",
    "T44n1851_010:0660a22": "異緣。是人云何得具作戒。釋言。是人心雖異",
    "T44n1851_010:0660a23": "緣由前方便要期力故身口意上離惡義成。",
    "T44n1851_010:0660a24": "說為作戒。故得具足。無作戒者。於大乘中",
    "T44n1851_010:0660a25": "是色心法非色心事。以無作戒三業自性從",
    "T44n1851_010:0660a26": "三業生防三業故。說為色心。是色心故。異曇",
    "T44n1851_010:0660a27": "無德。故涅槃云。我諸弟子不解我意。唱言。如",
    "T44n1851_010:0660a28": "來說無作戒定非色心。彼無作戒雖復是其",
    "T44n1851_010:0660a29": "防色心法不是其色心之事。是故說為非色",
    "T44n1851_010:0660b01": "非心。非色心故異薩婆多。故涅槃云。我諸",
    "T44n1851_010:0660b02": "弟子不解我意。唱言。如來說無作戒一向是",
    "T44n1851_010:0660b03": "色。是義云何。薩婆多中說。無作戒性四大造。",
    "T44n1851_010:0660b04": "體是障礙故。欲色界有。無色則無。大乘法中",
    "T44n1851_010:0660b05": "說。無作戒真是制法。如結界處所有界法。是",
    "T44n1851_010:0660b06": "制法故不為大造。非大造故非定隔礙。不定",
    "T44n1851_010:0660b07": "礙故身生四空亦常成就。是以不同。以小乘",
    "T44n1851_010:0660b08": "中情見未融。或有聞說是色心法便即取之",
    "T44n1851_010:0660b09": "以為色事。或有聞說非色心事便即取為非",
    "T44n1851_010:0660b10": "色心法。故成諍論。大乘通取。所以非諍。體",
    "T44n1851_010:0660b11": "性如是。第三開合以辨其相。先就律儀開",
    "T44n1851_010:0660b12": "合辨相。律儀戒中開合不定。總之唯一。謂三",
    "T44n1851_010:0660b13": "聚中一律儀戒。或分為二。如地持說。一在",
    "T44n1851_010:0660b14": "家戒。二出家戒。或分為三。一別解脫戒。二者",
    "T44n1851_010:0660b15": "禪戒。三無漏戒。別解脫者。戒是正順解脫之",
    "T44n1851_010:0660b16": "本。故名解脫。又免業羈亦名解脫。此之解脫",
    "T44n1851_010:0660b17": "不與定道二種心俱。故稱為別。言禪戒者。經",
    "T44n1851_010:0660b18": "論亦名定共戒也。有人意謂。定心無過名為",
    "T44n1851_010:0660b19": "定戒。此事不然。蓋乃世俗禪定心邊戒法隨",
    "T44n1851_010:0660b20": "生名為禪戒。依阿毘曇。四根本禪未來中間",
    "T44n1851_010:0660b21": "六地禪邊戒法隨生以為禪戒。依成實論。八",
    "T44n1851_010:0660b22": "禪心邊及彼欲界電光定邊戒法隨生以為禪",
    "T44n1851_010:0660b23": "戒。無漏戒者。經論亦名道共戒也。有人意謂。",
    "T44n1851_010:0660b24": "道心無過即名道戒。此亦不然。蓋乃出世無",
    "T44n1851_010:0660b25": "漏道邊戒法隨生名無漏戒。毘曇法中依色界",
    "T44n1851_010:0660b26": "禪所起道邊戒法隨生說為道戒。成實大乘",
    "T44n1851_010:0660b27": "三界道邊戒法隨生悉名道戒。又成實中更",
    "T44n1851_010:0660b28": "說三種。與前少異。何等為三。一別解脫戒。二",
    "T44n1851_010:0660b29": "者禪戒。三者定戒。別解脫戒與前相似。欲界",
    "T44n1851_010:0660c01": "電光及色界定。此等心邊所生有漏及無漏",
    "T44n1851_010:0660c02": "戒通名禪戒。無色定邊所生有漏及無漏戒",
    "T44n1851_010:0660c03": "通名定戒。依如毘曇。戒是色故四空無之。",
    "T44n1851_010:0660c04": "成實無作非色心故。四空定邊亦得有戒。",
    "T44n1851_010:0660c05": "或分為四。一別解脫戒。二者禪戒。三者道",
    "T44n1851_010:0660c06": "戒。四斷律儀戒。別解脫戒義如上釋。餘三",
    "T44n1851_010:0660c07": "云何。四根本禪及中間禪所生禪戒一切皆",
    "T44n1851_010:0660c08": "是禪戒所收。依未來禪所生禪戒有是有非。",
    "T44n1851_010:0660c09": "是非如何。未來淨禪唯治欲惡。彼治有二。",
    "T44n1851_010:0660c10": "一無礙道。二解脫道。解脫道邊所生禪戒是",
    "T44n1851_010:0660c11": "四種中禪戒所收。無礙道邊所生禪戒是斷",
    "T44n1851_010:0660c12": "律儀非禪戒攝。以此親斷欲界不善故與斷",
    "T44n1851_010:0660c13": "名。又依四禪及中間禪所生聖戒一切皆是",
    "T44n1851_010:0660c14": "道戒所收。依未來禪所生聖戒有是有非。",
    "T44n1851_010:0660c15": "是非如何。依未來禪所生聖道能治三界九",
    "T44n1851_010:0660c16": "地之中所業煩惱。隨其地別各有無礙解脫",
    "T44n1851_010:0660c17": "之道。於此九地解脫道邊所生聖戒一切皆",
    "T44n1851_010:0660c18": "是道戒所收。無礙道邊所生聖戒義則不定。",
    "T44n1851_010:0660c19": "依治初禪乃至非想無礙道邊所生聖戒是道",
    "T44n1851_010:0660c20": "戒收。對治欲界無礙道邊所生聖戒是斷律",
    "T44n1851_010:0660c21": "儀非道戒攝。以此親斷欲惡不善故與斷名。",
    "T44n1851_010:0660c22": "問曰。欲界有其不善。能治道邊可有戒生。",
    "T44n1851_010:0660c23": "上二界中無其不善。能治道邊云何有戒。釋",
    "T44n1851_010:0660c24": "言。上界雖無不善而彼對治。於欲界惡有持",
    "T44n1851_010:0660c25": "對治遠分對治。故得有戒。或分為五。謂五支",
    "T44n1851_010:0660c26": "戒。如涅槃說。一是根本業清淨戒。謂離根本",
    "T44n1851_010:0660c27": "不善體。二前後眷屬餘清淨戒。謂離業道",
    "T44n1851_010:0660c28": "前後方便。三離諸惡覺覺清淨戒。謂離八種",
    "T44n1851_010:0661a01": "惡覺煩惱。八覺如前煩惱聚中具廣分別。四",
    "T44n1851_010:0661a02": "護持正念念清淨戒。謂修六念助成戒行。言",
    "T44n1851_010:0661a03": "六念者。念佛．法．僧．戒．施及天。五迴向阿耨",
    "T44n1851_010:0661a04": "多羅三藐三菩提戒。謂以戒行正向佛道。或",
    "T44n1851_010:0661a05": "分為六。所謂五戒．八戒．十戒．式叉摩那．比",
    "T44n1851_010:0661a06": "丘及尼合為六也。或分為七。謂七眾戒。言七",
    "T44n1851_010:0661a07": "眾者。在家有二。謂優婆塞優婆夷。出家有五。",
    "T44n1851_010:0661a08": "比丘比丘尼。式叉摩那。沙彌沙彌尼。合為七",
    "T44n1851_010:0661a09": "也。或分為十。謂十善戒。或復宣說二百五十",
    "T44n1851_010:0661a10": "五百戒等。廣則無量。律儀如是。次就攝善",
    "T44n1851_010:0661a11": "開合辨相。此亦不定。總唯一善。或分為二。唯",
    "T44n1851_010:0661a12": "福與智。或分為三。謂聞思修。或分為四。聞思",
    "T44n1851_010:0661a13": "修證。或分為五。如地經說。凡夫二乘菩薩",
    "T44n1851_010:0661a14": "及佛五品善法即為五也。或分為六。謂六波",
    "T44n1851_010:0661a15": "羅蜜。又地持中身口意善加聞思修亦為六",
    "T44n1851_010:0661a16": "也。或分為十。謂十善道。廣則無量。攝善如",
    "T44n1851_010:0661a17": "是。次就攝生開合辨相。總之唯一。或分為二。",
    "T44n1851_010:0661a18": "一離惡攝。二修善攝。或分為三。謂身口意攝",
    "T44n1851_010:0661a19": "取眾生。或分為四。謂四攝法攝化眾生。或分",
    "T44n1851_010:0661a20": "為五。五品善法饒益眾生。或分為六。如勝鬘",
    "T44n1851_010:0661a21": "說。六波羅蜜攝取眾生。或分為十。謂十善法",
    "T44n1851_010:0661a22": "饒益眾生。或分十一。如地持說。彼分四攝以",
    "T44n1851_010:0661a23": "為十一。何者是乎。布施有四。一者財施。二者",
    "T44n1851_010:0661a24": "法施。三無畏施。四報恩施。愛語有一。通前為",
    "T44n1851_010:0661a25": "五。利行有四。一無德善人方便隨順。二有德",
    "T44n1851_010:0661a26": "善人稱揚讚悅。三易調惡人隨過治罰。四難",
    "T44n1851_010:0661a27": "調惡人神力降伏。以此通前合為九也。同事",
    "T44n1851_010:0661a28": "有二。一苦事中同。二樂事中同。以此通前合",
    "T44n1851_010:0661a29": "為十一。廣則無量。辨相如是。第四門中制",
    "T44n1851_010:0661b01": "立三聚。於中略以五義制之。一起因不同故",
    "T44n1851_010:0661b02": "立三聚。言起因者。一厭有為心。起律儀戒。二",
    "T44n1851_010:0661b03": "求菩提心。起攝善戒。三念眾生心。起攝生戒。",
    "T44n1851_010:0661b04": "二依法不同故立三聚。所言法者。一離惡法",
    "T44n1851_010:0661b05": "依。成律儀。二集善法依。成攝善。三化生法",
    "T44n1851_010:0661b06": "依。成攝生。三離過不同故立三聚。言離過",
    "T44n1851_010:0661b07": "者。初律儀戒離殺等過。二攝善戒離不攝善",
    "T44n1851_010:0661b08": "過。三攝眾生戒離不攝生過。四功能不同故",
    "T44n1851_010:0661b09": "分三聚。言功能者。如地持說。初律儀戒能令",
    "T44n1851_010:0661b10": "心住。二攝善戒成就菩提。三攝眾生戒成就",
    "T44n1851_010:0661b11": "眾生。以此不同故分三聚。五品分不同故分",
    "T44n1851_010:0661b12": "三聚。律儀最下。以能離惡未修善故。攝善為",
    "T44n1851_010:0661b13": "次。依前離惡能修善故。地持論言。攝善法",
    "T44n1851_010:0661b14": "戒於律儀為上。攝生為勝。依前自善能利他",
    "T44n1851_010:0661b15": "故。故地論言。利益眾生戒於攝善為上。以此",
    "T44n1851_010:0661b16": "五義故立三聚。第五明其大少不同。於中",
    "T44n1851_010:0661b17": "有五。一起因不同。二有無不同。三寬狹不同。",
    "T44n1851_010:0661b18": "四長短不同。五受捨不同。言起因者。菩薩戒",
    "T44n1851_010:0661b19": "法三種心起。一厭有為心。二求佛智心。三念",
    "T44n1851_010:0661b20": "眾生心。於中別分為厭有為故受律儀。為求",
    "T44n1851_010:0661b21": "佛智故受攝善。為念眾生故受攝生。通則三",
    "T44n1851_010:0661b22": "聚一一皆從三種心起。為厭有為必須離惡。",
    "T44n1851_010:0661b23": "故受律儀。為求佛智離惡方成。故受律儀。欲",
    "T44n1851_010:0661b24": "化眾生離惡方能。故受律儀。又厭有為非善",
    "T44n1851_010:0661b25": "不治。故須攝善。為求佛智非善不成。故須攝",
    "T44n1851_010:0661b26": "善。為念眾生非善不救。故須攝善。又厭有為",
    "T44n1851_010:0661b27": "獨善不去。故須攝生。為求佛智獨善不到。故",
    "T44n1851_010:0661b28": "須攝生。為念眾生必須要期。以法攝取。故受",
    "T44n1851_010:0661b29": "攝生。菩薩如是。聲聞唯從厭有為心而起律",
    "T44n1851_010:0661c01": "儀。是故不同(此一門竟)。次辨有無不同之義。大乘",
    "T44n1851_010:0661c02": "法中猶具三聚。小乘法中單受律儀無餘二",
    "T44n1851_010:0661c03": "聚。以何義故無攝善戒。有人釋言。小乘之人",
    "T44n1851_010:0661c04": "意存息滅。故受律儀。無心起作。故無攝善。",
    "T44n1851_010:0661c05": "若爾小乘三學之中但應修戒不習定慧。彼",
    "T44n1851_010:0661c06": "存息滅三學俱修。雖存息滅三學俱修。雖存",
    "T44n1851_010:0661c07": "息滅何妨攝善。以有斯妨更為異釋。夫為制",
    "T44n1851_010:0661c08": "戒流類均齊。故制律儀。云何均齊。莫問利",
    "T44n1851_010:0661c09": "鈍同皆遠離五篇諸過得聖果故。攝善不等。",
    "T44n1851_010:0661c10": "是故不制攝善法戒。云何不等。彼小乘中作",
    "T44n1851_010:0661c11": "善無量。無有一人具修諸善方得聖果。故曰",
    "T44n1851_010:0661c12": "不等。如八禪等隨修一二亦得聖果。不要",
    "T44n1851_010:0661c13": "具修。問曰。何故離惡均齊集善不等。以惡",
    "T44n1851_010:0661c14": "易離善難成故。問。縱使攝善不等制攝善戒",
    "T44n1851_010:0661c15": "竟有何過。釋言。不得。若小乘中制攝善戒。有",
    "T44n1851_010:0661c16": "人不能具修善法便是犯戒。云何得聖。又不",
    "T44n1851_010:0661c17": "齊等云何名制。為是義故無攝善戒。問曰。",
    "T44n1851_010:0661c18": "若言小乘法中無攝善戒亦應小乘無有止犯",
    "T44n1851_010:0661c19": "作持之義。釋言。小乘雖不制於攝善法戒非",
    "T44n1851_010:0661c20": "全不修。故有止犯作持之義。雖有作持量分",
    "T44n1851_010:0661c21": "而為非制齊修。是故不名制攝善戒。又小乘",
    "T44n1851_010:0661c22": "中設有作持助止之作非攝善戒。問曰。若言",
    "T44n1851_010:0661c23": "小乘作善是助止法。三聚戒中無攝善者三",
    "T44n1851_010:0661c24": "學之中亦應不立定慧兩學。釋言。三學隨義",
    "T44n1851_010:0661c25": "分別。非制法故不得齊等。為是義故說有無",
    "T44n1851_010:0661c26": "過。以何義故無攝生戒。彼在獨度不兼他故。",
    "T44n1851_010:0661c27": "有無如是(此二門竟)。次辨寬狹。小乘律儀但防身",
    "T44n1851_010:0661c28": "口。不遮心過。名之為狹。大乘律儀通防三",
    "T44n1851_010:0661c29": "業。目之為寬。云何得知。小乘律儀但防身",
    "T44n1851_010:0662a01": "口。不遮心過。彼小乘中但說身口七善律儀",
    "T44n1851_010:0662a02": "以之為戒。不說十善以為戒故。故成實言。戒",
    "T44n1851_010:0662a03": "防身口定慧防心。云何得知。大乘之戒通防",
    "T44n1851_010:0662a04": "三業。如地經中說十善道為律儀故。問曰。",
    "T44n1851_010:0662a05": "何故小乘法中單防身口。大乘法中通防三",
    "T44n1851_010:0662a06": "業。釋言。小乘一身求果。習道不久心過難裁。",
    "T44n1851_010:0662a07": "非戒能制要修定慧方除心過。故戒不防心。",
    "T44n1851_010:0662a08": "大乘法中多身求果。習道長久堪裁意非。故",
    "T44n1851_010:0662a09": "戒防心(此三門竟)。次辨長短不同之義。小乘之戒",
    "T44n1851_010:0662a10": "止在一形不通異世。名之為短。菩薩戒法一",
    "T44n1851_010:0662a11": "受得已。若不退失菩提之心及不增上起煩",
    "T44n1851_010:0662a12": "惱犯盡未來際畢竟不失。名之為長。故地持",
    "T44n1851_010:0662a13": "云。菩薩無有捨身失律儀戒。何故如是。聲",
    "T44n1851_010:0662a14": "聞為欲一形期果受戒之時自誓要。故言盡",
    "T44n1851_010:0662a15": "形壽。一形已來是彼要期分齊之限。故不失",
    "T44n1851_010:0662a16": "戒。一形已後不復是彼要期之眼。所以失戒。",
    "T44n1851_010:0662a17": "菩薩為欲多身求果受戒之時自誓要期盡未",
    "T44n1851_010:0662a18": "來際。盡未來際是彼要期分齊之限。故不失",
    "T44n1851_010:0662a19": "戒(此四門竟)。次辨受捨不同之義。先就受戒以明",
    "T44n1851_010:0662a20": "不同。受中有二。一就初受以明不同。二就",
    "T44n1851_010:0662a21": "重受以明不同。初受云何。小乘法中得戒有",
    "T44n1851_010:0662a22": "二。一者自得。二從他得。自得有三。一自然",
    "T44n1851_010:0662a23": "得。二上法得。三自誓得。言自然者。謂佛一人",
    "T44n1851_010:0662a24": "於最後身初出家時自然發得別解脫戒。不",
    "T44n1851_010:0662a25": "從師受故曰自然。言上法者。或有沙彌及與",
    "T44n1851_010:0662a26": "俗人。修道證得無學聖果。證得如是增上法",
    "T44n1851_010:0662a27": "時發得出家具足禁戒。從其所依名上法得。",
    "T44n1851_010:0662a28": "言自誓者。如大迦葉聞佛出世自誓要期。",
    "T44n1851_010:0662a29": "佛為我師我為弟子。於此言下得發具足名",
    "T44n1851_010:0662b01": "為自誓。從他得中差別有四。一者善來。有",
    "T44n1851_010:0662b02": "諸眾生上品利根。佛命善來於我法中快修",
    "T44n1851_010:0662b03": "梵行得盡苦源。即發具戒。二者三語。所",
    "T44n1851_010:0662b04": "以一切沙彌俗人及佛初出諸比丘等師教",
    "T44n1851_010:0662b05": "三遍歸依三寶即便得戒。三者八敬。如大愛",
    "T44n1851_010:0662b06": "道比丘尼等。諸比丘僧遙宣敬儀令其奉行。",
    "T44n1851_010:0662b07": "彼聞頂受即發具足。四羯磨。得僧數具足和",
    "T44n1851_010:0662b08": "合作法與受具戒。有五人十人二十人等。大",
    "T44n1851_010:0662b09": "乘法中亦有二種。一從他受。唯對一師不藉",
    "T44n1851_010:0662b10": "多人。因力強故。二善淨心受。無如法人可從",
    "T44n1851_010:0662b11": "受時於佛像前自受而得。此即是其自誓得",
    "T44n1851_010:0662b12": "也。問曰。大乘何故不說自然得戒。釋言。大乘",
    "T44n1851_010:0662b13": "說佛過去為菩薩時先已成就別解脫戒。非",
    "T44n1851_010:0662b14": "最後身初出家時方始得故。何故不說上法",
    "T44n1851_010:0662b15": "得戒。義同自然。佛先成就。非最後身證上法",
    "T44n1851_010:0662b16": "時方得戒故。何故不說善來得戒。大乘戒廣",
    "T44n1851_010:0662b17": "具緣三聚無盡之法。要期領納方始得戒。直",
    "T44n1851_010:0662b18": "稱善來攝戒不具。故闕不論。何故不說三語",
    "T44n1851_010:0662b19": "得戒。義同善來。何故不說八敬得戒。菩薩尊",
    "T44n1851_010:0662b20": "勝。不如尼眾常敬他故。何故不說羯磨得戒。",
    "T44n1851_010:0662b21": "菩薩受戒唯從一師不藉多人。不假和合作",
    "T44n1851_010:0662b22": "法與故亦可。菩薩從他受者。即是菩薩羯",
    "T44n1851_010:0662b23": "磨受矣。初受如是。次就重受以明不同。如地",
    "T44n1851_010:0662b24": "持說。小乘法中犯重禁已遇緣捨戒。後若重",
    "T44n1851_010:0662b25": "受終不得戒。邊罪難故。菩薩不爾。犯重禁已",
    "T44n1851_010:0662b26": "捨菩薩戒。後若重受還復得戒。何故如是。菩",
    "T44n1851_010:0662b27": "薩法中有二緣故。重受得戒。一多身求果微",
    "T44n1851_010:0662b28": "善亦去。所以得戒。故地持中若有善心搆牛",
    "T44n1851_010:0662b29": "乳頃亦得受戒。二菩提心是廣大意能滅重",
    "T44n1851_010:0662c01": "罪。是以得戒。小乘法中有二種義不得重受。",
    "T44n1851_010:0662c02": "一現世求果純善方得。若曾犯重障難深極",
    "T44n1851_010:0662c03": "為是不得。二小乘心劣不滅重罪。故不得戒。",
    "T44n1851_010:0662c04": "次就捨戒以明不同。聲聞法中別解脫戒有",
    "T44n1851_010:0662c05": "四種捨。一不用道捨。二命終捨。三斷善根",
    "T44n1851_010:0662c06": "捨。謂邪見人起大邪見斷善根時失律儀戒。",
    "T44n1851_010:0662c07": "四二形生捨。所謂男女二形生時失律儀戒。",
    "T44n1851_010:0662c08": "菩薩法中別解脫戒有二種捨。如地持說。一",
    "T44n1851_010:0662c09": "退菩提心壞本故捨。二增上煩惱犯波羅夷",
    "T44n1851_010:0662c10": "過重故捨。此同聲聞斷善根捨。何故菩薩無",
    "T44n1851_010:0662c11": "不用道捨。釋言。聲聞受形俱法。是故不用道",
    "T44n1851_010:0662c12": "失出家戒。菩薩通受七眾法。故不用道不捨。",
    "T44n1851_010:0662c13": "何故菩薩無命終捨。此如前釋。聲聞受戒要",
    "T44n1851_010:0662c14": "期一形。故命終捨。菩薩要期盡未來際。故不",
    "T44n1851_010:0662c15": "失戒。何故菩薩二形生時不失禁戒。釋言。聲",
    "T44n1851_010:0662c16": "聞別受七眾隨形法故。二形生時七眾不分。",
    "T44n1851_010:0662c17": "是以失戒。菩薩通受一切戒法。不隨形別故",
    "T44n1851_010:0662c18": "不失戒。何故菩薩退心失戒。聲聞不爾。釋",
    "T44n1851_010:0662c19": "言。菩薩行業微細受捨持犯多隨心本。是故",
    "T44n1851_010:0662c20": "退失菩提心時失菩薩戒。小乘法中行業浮",
    "T44n1851_010:0662c21": "麁受捨持犯多皆約相不隨心本。是故退心",
    "T44n1851_010:0662c22": "不失禁戒。問曰。若言小乘法中受者約相直",
    "T44n1851_010:0662c23": "爾退心不失戒者。斷善根時內心邪見何故",
    "T44n1851_010:0662c24": "失戒。釋言。邪見極違正法能滅善根。是故",
    "T44n1851_010:0662c25": "失戒。退出世心不壞世善。是故不類。何故菩",
    "T44n1851_010:0662c26": "薩增上煩惱犯波羅夷失菩薩戒。聲聞不爾。",
    "T44n1851_010:0662c27": "釋言。大乘多隨心制。故上煩惱犯波羅夷失",
    "T44n1851_010:0662c28": "菩薩戒。小乘法中約相而制不隨心。故輕重",
    "T44n1851_010:0662c29": "煩惱犯波羅夷齊不失戒。不同如是。第六",
    "T44n1851_010:0663a01": "明其大小一異。大乘律儀與小乘戒為一為",
    "T44n1851_010:0663a02": "異。是義不定攝大接小得言是一。以是一故。",
    "T44n1851_010:0663a03": "小乘所受即大乘戒。故勝鬘說大乘威儀以",
    "T44n1851_010:0663a04": "為毘尼出家受具。地持亦云。菩薩律儀即七",
    "T44n1851_010:0663a05": "眾戒據小。望大小外有大。得言是異。以是異",
    "T44n1851_010:0663a06": "故。地持說言。聲聞波羅提木叉戒比菩薩",
    "T44n1851_010:0663a07": "戒。百千萬分不及其一。問曰。若言菩薩律",
    "T44n1851_010:0663a08": "儀即是小乘七眾戒者。有人在俗受得菩薩",
    "T44n1851_010:0663a09": "三聚戒竟。然後出家更須別受出家戒不。有",
    "T44n1851_010:0663a10": "人釋言。不須更受菩薩戒中。已通得故。此義",
    "T44n1851_010:0663a11": "不然。菩薩戒中雖復通攝七眾之法一形之",
    "T44n1851_010:0663a12": "中不可並持七眾之戒。隨形所在要須別受。",
    "T44n1851_010:0663a13": "如人雖復總求出道隨入何地別須起心方便",
    "T44n1851_010:0663a14": "趣求。此亦如是。第七明其三聚總別。總別",
    "T44n1851_010:0663a15": "不定。離惡為宗。律儀一戒亦總亦別。餘者唯",
    "T44n1851_010:0663a16": "別統收三聚為一律儀。名之為總。故地持云。",
    "T44n1851_010:0663a17": "一切三聚皆律儀攝。同離惡故。於中分出攝",
    "T44n1851_010:0663a18": "善攝生。餘二不收還復攝在律儀戒中。名之",
    "T44n1851_010:0663a19": "為別。若就攝善以之為宗。則攝善戒亦總亦",
    "T44n1851_010:0663a20": "別。餘二唯別。統收三聚莫不皆善。故名為總。",
    "T44n1851_010:0663a21": "於中別分餘二之外還復攝在攝善戒中。名",
    "T44n1851_010:0663a22": "之為別。若就化生以行為宗。是則攝生亦前",
    "T44n1851_010:0663a23": "總亦別。餘二唯別。菩薩修習三聚行德皆為",
    "T44n1851_010:0663a24": "利物故名攝生。以之為總。於中別分餘二之",
    "T44n1851_010:0663a25": "外還復攝在生戒中。名之為別。當知大乘一",
    "T44n1851_010:0663a26": "切行德總別相望類皆同。三聚戒義厥趣略",
    "T44n1851_010:0663a27": "爾。",
    "T44n1851_010:0663a28": "三種律儀義八門分別(釋名一　辨相二　所防同異三　就界分別",
    "T44n1851_010:0663a29": "四　就趣分別五　就形分別六　就人分別七　得捨分別八)",
    "T44n1851_010:0663b01": "第一釋名。無作之善說為律儀。所言律者。法",
    "T44n1851_010:0663b02": "之別稱。調惡之法名之為律。行依律戒故號",
    "T44n1851_010:0663b03": "律儀。又復因調亦名為律。外應真則故曰律",
    "T44n1851_010:0663b04": "儀。律儀不同。一門說三。三名是何。一別解脫",
    "T44n1851_010:0663b05": "律儀。二禪律儀。三無漏律儀。別解脫者。戒是",
    "T44n1851_010:0663b06": "正順解脫之本。故名解脫。又復戒體免絕業",
    "T44n1851_010:0663b07": "覉亦名解脫。不與定道二種心俱。故稱為",
    "T44n1851_010:0663b08": "別。禪律儀者。經中亦名定共戒也。上界靜心",
    "T44n1851_010:0663b09": "思惟終起名之為禪。依禪發得防惡之法名",
    "T44n1851_010:0663b10": "禪律儀。禪心不亂目之為定。戒與定合名定",
    "T44n1851_010:0663b11": "共戒。無漏律儀經中亦名道共戒也。聖慧離",
    "T44n1851_010:0663b12": "垢名為無漏。依此發得防惡之法名無漏律",
    "T44n1851_010:0663b13": "儀。亦可戒體離垢清淨名為無漏。此與道合。",
    "T44n1851_010:0663b14": "故復經中名道共戒。名義如是(此一門竟)。次辨其",
    "T44n1851_010:0663b15": "相。別解脫中開合不定。總之唯一。或分為二。",
    "T44n1851_010:0663b16": "一在家戒。二出家戒。或分為三。一者五戒。二",
    "T44n1851_010:0663b17": "者八戒。三出家戒。或分為四。於前三上加菩",
    "T44n1851_010:0663b18": "薩戒。或分為五。所謂五戒八戒十戒具戒及",
    "T44n1851_010:0663b19": "菩薩戒。或分為六。謂五戒八戒十戒比丘戒",
    "T44n1851_010:0663b20": "尼戒及菩薩戒。或分為七。謂七支戒。又七眾",
    "T44n1851_010:0663b21": "所受亦得分七。言七眾者。在家有二。謂優婆",
    "T44n1851_010:0663b22": "塞及優婆夷。出家有五。比丘及尼式叉摩那",
    "T44n1851_010:0663b23": "沙彌及沙彌尼。或分為八。於前七上加菩薩",
    "T44n1851_010:0663b24": "戒。或分為十。謂十善戒。廣則無量。禪戒之中",
    "T44n1851_010:0663b25": "亦開合不定。總之為一。或分為二。一禪律儀。二",
    "T44n1851_010:0663b26": "斷律儀。依未來禪以世俗道斷欲界結。九無",
    "T44n1851_010:0663b27": "礙邊所生之戒名斷律儀餘禪定邊所生之戒",
    "T44n1851_010:0663b28": "名禪律儀。或分為三。一覺觀俱。謂未來禪及",
    "T44n1851_010:0663b29": "初禪地所生之戒。二無覺有觀俱。謂中間禪",
    "T44n1851_010:0663c01": "所生之戒。三無覺無觀俱。謂二禪上所生之",
    "T44n1851_010:0663c02": "戒。或分為四。謂四禪中所生之戒。或分為六。",
    "T44n1851_010:0663c03": "謂未來中間根本四禪所生之戒。若依成實",
    "T44n1851_010:0663c04": "禪戒有九。謂依八禪及欲界電光所生之戒。",
    "T44n1851_010:0663c05": "廣則無邊。無漏戒中亦開合不定。總之唯一。",
    "T44n1851_010:0663c06": "或分為二。一無漏律儀。二斷律儀。依未來禪",
    "T44n1851_010:0663c07": "發無漏道斷欲界結。九無礙邊所生之戒名斷",
    "T44n1851_010:0663c08": "律儀。餘無漏邊所生之戒名無漏律儀。又常",
    "T44n1851_010:0663c09": "無常亦得分二。被照無漏所生之戒名曰無",
    "T44n1851_010:0663c10": "常。諸佛菩薩真無漏邊所生之戒名之為常。",
    "T44n1851_010:0663c11": "或分為三。謂三乘人無漏聖戒。或分為四。諸",
    "T44n1851_010:0663c12": "佛菩薩聲聞緣覺無漏戒也。或分為六。謂三",
    "T44n1851_010:0663c13": "乘人因果之戒。或分為九。謂三乘人別有見",
    "T44n1851_010:0663c14": "修無學道戒。或分為十。謂十善戒。廣亦無量。",
    "T44n1851_010:0663c15": "辨相如是(此二門竟)。次辨所防同異之義。於中有",
    "T44n1851_010:0663c16": "三。一遮性分別。依如毘曇別解脫戒防禁性",
    "T44n1851_010:0663c17": "惡及離遮罪。言性惡者。所謂身口七不善業。",
    "T44n1851_010:0663c18": "言遮罪者。所謂飲酒殺草木等。禪無漏戒。",
    "T44n1851_010:0663c19": "唯離性惡不防遮罪。以非所受威儀法故。若",
    "T44n1851_010:0663c20": "依成實三種律儀同防遮性。二者根本方便",
    "T44n1851_010:0663c21": "分別。殺盜等罪名為根本。養猪羊等名為方",
    "T44n1851_010:0663c22": "便。依如毘曇別解脫戒通防根本方便之惡。",
    "T44n1851_010:0663c23": "禪無漏戒唯防根本。成實法中三種律儀齊",
    "T44n1851_010:0663c24": "防根本方便之罪。三約時分別。時謂三世毘",
    "T44n1851_010:0663c25": "曇法中別解脫戒唯防現在不通過未。禪戒",
    "T44n1851_010:0663c26": "隨心寬通三世。三世俱防。現起之者防離現",
    "T44n1851_010:0663c27": "惡。過去未來性成就者。防過未惡。無漏戒",
    "T44n1851_010:0663c28": "中最初得者。唯防現在未來之惡。不通過去。",
    "T44n1851_010:0664a01": "彼現在者防離現惡。寬通成就。在未來者防",
    "T44n1851_010:0664a02": "未來惡。以本未有過去世中不成就故不防",
    "T44n1851_010:0664a03": "過去。經生聖人無漏律儀通防三世。現起之",
    "T44n1851_010:0664a04": "者防於現惡。過去未來性成就者防於過未。",
    "T44n1851_010:0664a05": "若依成實三禪律儀體皆現在不說寬通過",
    "T44n1851_010:0664a06": "未之義。體雖現在而能通防三世之惡。問曰。",
    "T44n1851_010:0664a07": "何故毘曇法中現在之戒唯防現惡。成實法",
    "T44n1851_010:0664a08": "中現在之戒通防三世。釋言。毘曇性相中",
    "T44n1851_010:0664a09": "求。故隨世別以論所防。成實立義務就寬通。",
    "T44n1851_010:0664a10": "故說現戒通防三世。通相云何。現戒起時現",
    "T44n1851_010:0664a11": "惡不生名防現在。現惡滅故令過去惡因義",
    "T44n1851_010:0664a12": "不成名防過去。現惡滅故。更不作因牽生後",
    "T44n1851_010:0664a13": "惡名防未來。非謂過未有體可防。同異辨",
    "T44n1851_010:0664a14": "之麁爾(此三門竟)。次就界論。界論三界。約就此處",
    "T44n1851_010:0664a15": "明三律儀通局之義。於中先明別解脫戒。別",
    "T44n1851_010:0664a16": "解脫中分別四門。一者身處。二者心處。三成",
    "T44n1851_010:0664a17": "就處。四戒體處。言身處者。就三界中明受戒",
    "T44n1851_010:0664a18": "身。故曰身處。小乘法中別解脫戒欲界身受",
    "T44n1851_010:0664a19": "非上二界何故如是。別解脫戒防禁現惡。上",
    "T44n1851_010:0664a20": "界無惡。是故不受。若爾上界亦應無彼禪無",
    "T44n1851_010:0664a21": "漏戒。釋言。上界定道律儀於欲界惡有持對",
    "T44n1851_010:0664a22": "治遠分對治。所以得有別解脫戒隨身在處",
    "T44n1851_010:0664a23": "防現遮過。是故不類。大乘法中別解脫戒麁",
    "T44n1851_010:0664a24": "同小乘。以理細論色界眾生亦應得受。何故",
    "T44n1851_010:0664a25": "如是。有色界天聞菩薩法發菩提心。自誓要",
    "T44n1851_010:0664a26": "期盡未來際永斷諸惡。無作隨生故得受之。",
    "T44n1851_010:0664a27": "如地經說。雖在色界光音天等亦得聞經。如",
    "T44n1851_010:0664a28": "是等也。問曰。小乘何故不爾。釋言。小乘受",
    "T44n1851_010:0664a29": "形俱法彼無形惡。所以不受。菩薩通受盡未",
    "T44n1851_010:0664b01": "來際一切戒法。故得受之。問曰。無色何故不",
    "T44n1851_010:0664b02": "受。釋言。有以。若是凡夫生無色界心志微細",
    "T44n1851_010:0664b03": "要期不成。故不發戒。若是菩薩生無色界先",
    "T44n1851_010:0664b04": "已成就別解脫戒。故不新發。言心處者。約",
    "T44n1851_010:0664b05": "就三界明受戒心。故曰心處。小乘法中受心",
    "T44n1851_010:0664b06": "不定。若就所求以別受心。為求人天而受戒",
    "T44n1851_010:0664b07": "者是欲界心。為求出道而受戒者是出世心。",
    "T44n1851_010:0664b08": "若就定散分別受心是欲界攝。散心受故大",
    "T44n1851_010:0664b09": "乘受心義亦不定。若就所求以別受心是出",
    "T44n1851_010:0664b10": "世攝。故地持云。菩薩律儀從於第一真實",
    "T44n1851_010:0664b11": "心起。菩提之心名為真實。若就定散分別受",
    "T44n1851_010:0664b12": "心是欲界攝。散心受故。若復通論乃至色界",
    "T44n1851_010:0664b13": "聞思善心亦得受之。大乘色界具聞思故。言",
    "T44n1851_010:0664b14": "成處者。隨身所在成就。不失名為成處。小乘",
    "T44n1851_010:0664b15": "法中別解脫戒唯欲界成。此形俱法死時捨",
    "T44n1851_010:0664b16": "故。菩薩戒法三界成就。一受得已乃至菩提",
    "T44n1851_010:0664b17": "隨身所在常成就故。戒體處者。小乘法中戒",
    "T44n1851_010:0664b18": "體不定。對果論之或欲界攝。或出世攝。為",
    "T44n1851_010:0664b19": "求人天而受戒者是欲界攝。為求解脫而受",
    "T44n1851_010:0664b20": "戒者是出世攝。若就定散分別戒體唯欲界",
    "T44n1851_010:0664b21": "攝。以此欲界散善業故。大乘法中別解脫戒",
    "T44n1851_010:0664b22": "義亦不定。對果論之是出世攝。菩提因故。",
    "T44n1851_010:0664b23": "若就定散分別戒體是欲界攝。以是欲界散",
    "T44n1851_010:0664b24": "善業故。若復通論色界地中聞思善心而受",
    "T44n1851_010:0664b25": "得者是色界攝。別解脫戒辨之麁爾。次論禪",
    "T44n1851_010:0664b26": "戒。於中亦四。一明身處。二明心處。三成就",
    "T44n1851_010:0664b27": "處。四戒體處。言身處者。毘曇禪戒欲色身生。",
    "T44n1851_010:0664b28": "非無色界。戒是色法。色處生故。成實大乘三",
    "T44n1851_010:0664b29": "界身生。何故如是。成實宗中戒是非色非",
    "T44n1851_010:0664c01": "心法。故無色得生。大乘無色有色心。故無色",
    "T44n1851_010:0664c02": "得生。言心處者。毘曇禪戒一向唯從色界心",
    "T44n1851_010:0664c03": "起。非餘二界。彼宗欲界一向無禪。故無禪",
    "T44n1851_010:0664c04": "戒。戒是色法。是故不從無色心發。若依尊者",
    "T44n1851_010:0664c05": "瞿沙所說欲色心發。彼說欲界有禪定故。成",
    "T44n1851_010:0664c06": "實大乘三界心發。何故如是。若依成實欲界",
    "T44n1851_010:0664c07": "有其如電三昧。故發禪戒。戒是非色非心法",
    "T44n1851_010:0664c08": "故。無色心邊亦得發之。大乘宣說。欲界地中",
    "T44n1851_010:0664c09": "有無量定。說龍樹言。佛常住於欲界定中名",
    "T44n1851_010:0664c10": "無不定。聲聞暫得說為電光。彼定心邊得發",
    "T44n1851_010:0664c11": "禪戒。無色心邊義在可知。言成處者。毘曇",
    "T44n1851_010:0664c12": "禪戒欲色成就。非無色界。有漏之法在下成",
    "T44n1851_010:0664c13": "上生上之時必失下故。成實大乘三界皆成。",
    "T44n1851_010:0664c14": "彼說禪戒三界法故。又彼宗中有漏善法生",
    "T44n1851_010:0664c15": "上之時不失下故。戒體處者。毘曇禪戒唯色",
    "T44n1851_010:0664c16": "界攝。瞿沙所說欲色界攝。成實大乘皆三界",
    "T44n1851_010:0664c17": "攝。依三界地禪心生故。禪戒如是。次論道戒。",
    "T44n1851_010:0664c18": "於中亦四。一明身處。二明心處。三成就處。四",
    "T44n1851_010:0664c19": "戒體處。言身處者。毘曇道戒欲色身生。成實",
    "T44n1851_010:0664c20": "大乘三界身生。與禪戒同。言心處者。非三界",
    "T44n1851_010:0664c21": "攝。若隨禪本與禪戒同。言成處者。三界皆成。",
    "T44n1851_010:0664c22": "無漏生上不失下故。戒體處者。性出三界。若",
    "T44n1851_010:0664c23": "隨禪本如心處說。界別如是(此四門竟)。次就趣論。",
    "T44n1851_010:0664c24": "趣謂五趣。約就此處明三律儀通趣局之義。",
    "T44n1851_010:0664c25": "於中先明別解脫戒。毘曇法中別解脫戒人",
    "T44n1851_010:0664c26": "天身生。人天成就。餘趣難身不生不成。成",
    "T44n1851_010:0664c27": "實法中出家之戒局在人道。在家之戒人天",
    "T44n1851_010:0664c28": "鬼畜四趣中生。四趣成就大乘戒法。人天鬼",
    "T44n1851_010:0664c29": "畜四趣中生五趣皆成。一受得已常成就故。",
    "T44n1851_010:0665a01": "次論禪戒及無漏戒。毘曇成實人天身生。人",
    "T44n1851_010:0665a02": "天成就。依長阿含天品之中鬼子母天亦得",
    "T44n1851_010:0665a03": "聖道。道必依禪。若從彼義人天及鬼三趣中",
    "T44n1851_010:0665a04": "生。三趣中成。大乘法中菩薩遍在五趣之中",
    "T44n1851_010:0665a05": "皆生皆成。此云何知。如華嚴經。諸龍鬼等",
    "T44n1851_010:0665a06": "各於法門而得自在。提謂經中諸龍鬼等聞法",
    "T44n1851_010:0665a07": "悟道。方等經中地獄眾生遇佛光明尋諸佛",
    "T44n1851_010:0665a08": "所聞法悟道。故知五趣皆成。問曰。若言地獄",
    "T44n1851_010:0665a09": "鬼畜得聖道者。云何名難。釋言。此等由佛強",
    "T44n1851_010:0665a10": "緣方能悟道。離佛不能故名為難。趣別如是",
    "T44n1851_010:0665a11": "(此五門竟)。次就形論。形謂男女及無根等。毘曇法",
    "T44n1851_010:0665a12": "中別解脫戒唯在男女一形中生。餘者悕望",
    "T44n1851_010:0665a13": "不具足。故不發律儀。成則不爾。除二形人餘",
    "T44n1851_010:0665a14": "皆成就。若依成實出家之戒與毘曇同。在家",
    "T44n1851_010:0665a15": "之戒除二形人自餘一切皆生皆成。大乘之",
    "T44n1851_010:0665a16": "戒不簡二形。一切身中皆生皆成。所受通故。",
    "T44n1851_010:0665a17": "次論禪戒及無漏戒。小乘法中在欲界者男",
    "T44n1851_010:0665a18": "女身生。一切形中皆得成就。經論之中不曾",
    "T44n1851_010:0665a19": "說有二形人等捨此戒。故在上界者非男女",
    "T44n1851_010:0665a20": "身能生能成。菩薩之人一切形中皆生皆成。",
    "T44n1851_010:0665a21": "形別如是(此六門竟)。次就人論。人有邪正。外道名",
    "T44n1851_010:0665a22": "邪內道名正。依如毘曇別解脫戒佛弟子受。",
    "T44n1851_010:0665a23": "非外道得。成實法中外道亦得。故彼論言外",
    "T44n1851_010:0665a24": "道亦以深心離惡。故受得戒。禪律儀者內外",
    "T44n1851_010:0665a25": "俱得。外道亦修八禪定故。無漏律儀唯佛弟",
    "T44n1851_010:0665a26": "子非外道得。彼住邪見無八正故。人別如是",
    "T44n1851_010:0665a27": "(此七門竟)。次論得捨成就之義。先論其得。次明其",
    "T44n1851_010:0665a28": "捨。後辨成就。所言得者。先無今起名之為得。",
    "T44n1851_010:0665a29": "別解脫戒唯一受得更無餘義。受中差別如",
    "T44n1851_010:0665b01": "三聚中具廣分別。禪律儀者。依如毘曇有二",
    "T44n1851_010:0665b02": "種得。一者斷得。斷下過時得上禪戒。二者生",
    "T44n1851_010:0665b03": "得。從上退未生下地時得下禪戒。成實大乘",
    "T44n1851_010:0665b04": "唯有斷得。不說生得。彼說生上不說生得。",
    "T44n1851_010:0665b05": "彼說生上不失下故。退生下時不名新得。無",
    "T44n1851_010:0665b06": "漏律儀毘曇法中有三種得。一者斷得。斷下",
    "T44n1851_010:0665b07": "過時得士道戒。二轉根得。轉根之時捨鈍",
    "T44n1851_010:0665b08": "根戒得利根戒故。三者退得。證聖果時捨彼",
    "T44n1851_010:0665b09": "因中無漏之戒。後退果時還得本戒。成實大",
    "T44n1851_010:0665b10": "乘唯一斷得。餘皆不論。彼說轉根及得果",
    "T44n1851_010:0665b11": "時舊法增明非捨前法別有得故。得相如是。",
    "T44n1851_010:0665b12": "次論捨義。先有今失名之為捨。小乘法中別",
    "T44n1851_010:0665b13": "解脫戒有四種捨。一不用道捨。二命終捨。三",
    "T44n1851_010:0665b14": "斷善捨。四二形生捨。所謂男女二形生時失",
    "T44n1851_010:0665b15": "律儀戒。有人宣說。犯初眾罪亦失禁戒。是事",
    "T44n1851_010:0665b16": "不然。此但污戒。不名為捨。諸經論中皆同此",
    "T44n1851_010:0665b17": "說。菩薩律儀有二種捨。如地持說。一退菩提",
    "T44n1851_010:0665b18": "心。二增上煩惱犯波羅夷。不同所以三聚章",
    "T44n1851_010:0665b19": "中具廣分別。禪律儀戒有二種捨。一者退捨。",
    "T44n1851_010:0665b20": "退起下過失上禪戒。二生上時捨。有漏生上",
    "T44n1851_010:0665b21": "則失下故。成實大乘唯有退捨。彼說。生上不",
    "T44n1851_010:0665b22": "失下故無漏律儀。毘曇法中有三種捨。一者",
    "T44n1851_010:0665b23": "退捨。退聖道時失無漏戒。二轉根捨。轉根之",
    "T44n1851_010:0665b24": "時捨鈍根戒。三得果捨。得聖果時捨彼因中",
    "T44n1851_010:0665b25": "無漏之戒。成實法中三捨悉無。唯入無餘涅",
    "T44n1851_010:0665b26": "槃時捨。大乘法中緣治俱者證實時捨。真證",
    "T44n1851_010:0665b27": "俱者畢竟無捨。三種律儀辨之麁爾。",
    "T44n1851_010:0665b28": "止觀捨義八門分別(釋名一　定體二　辨相三　制立四　修起次第",
    "T44n1851_010:0665b29": "五　約境分別六　就位分別七　就人分別八)",
    "T44n1851_010:0665c01": "第一釋名。止觀捨者。經中亦名定慧及捨。",
    "T44n1851_010:0665c02": "此乃修中之差別也。修義不同。一門說三。止",
    "T44n1851_010:0665c03": "者外國名奢摩他。此翻名止。守心住緣離於",
    "T44n1851_010:0665c04": "散動。故名為止。止心不亂故復名定。觀者外",
    "T44n1851_010:0665c05": "國名毘婆舍那。此翻名觀。於法推求簡擇名",
    "T44n1851_010:0665c06": "觀。觀達稱慧。捨者外國名憂畢叉。此翻名捨。",
    "T44n1851_010:0665c07": "行心平等捨離偏習。故名為捨(此一門竟)。次辨體",
    "T44n1851_010:0665c08": "性。唯依毘曇義釋有二。一就同時心法以論。",
    "T44n1851_010:0665c09": "止者正用定數為體。觀者或用觀數為體。或",
    "T44n1851_010:0665c10": "復用彼慧數為體。伺求之觀觀數為體。照法",
    "T44n1851_010:0665c11": "之觀慧數為體。捨者或用捨數為體。或用定",
    "T44n1851_010:0665c12": "慧二數為體。捨過之捨捨數為體。定慧平等",
    "T44n1851_010:0665c13": "捨離偏習。名之為捨。還即用彼定慧為體。二",
    "T44n1851_010:0665c14": "就前後修義分別。止者正用定行為體。定數",
    "T44n1851_010:0665c15": "為主。諸心心法相從住緣通名為止。觀者或",
    "T44n1851_010:0665c16": "用觀行為體。觀數為主。諸心心法相隨伺",
    "T44n1851_010:0665c17": "求通名為觀。或復用彼慧行為體。慧數為",
    "T44n1851_010:0665c18": "主。諸心心法相隨照境通名為觀。捨者或用",
    "T44n1851_010:0665c19": "捨行為體。捨數為主。諸心心法相隨捨過",
    "T44n1851_010:0665c20": "通名為捨。或用定慧二行為體。定慧兩數",
    "T44n1851_010:0665c21": "以為正主。諸心心法隨此定慧通名為捨。若",
    "T44n1851_010:0665c22": "依成實義釋亦二。一就同體同時法中隨義",
    "T44n1851_010:0665c23": "分別。一心體中住義名止。照義名觀。調停",
    "T44n1851_010:0665c24": "曰捨。不同毘曇諸數別體。二就前後修義",
    "T44n1851_010:0665c25": "分別。作意住緣名之為止。作止照境說",
    "T44n1851_010:0665c26": "名為觀。作意捨相方名為捨。通皆是心。無",
    "T44n1851_010:0665c27": "別主伴。大乘法中義別有三。一事識中修。",
    "T44n1851_010:0665c28": "二妄識中修。三真識中修。事識中修與毘曇",
    "T44n1851_010:0665c29": "同。心數別故。妄識中修麁同毘曇。細同成實。",
    "T44n1851_010:0666a01": "此云何知。如馬鳴說。第七識中麁細六重。",
    "T44n1851_010:0666a02": "根本四重心數無別。故同成實。末後兩重心",
    "T44n1851_010:0666a03": "與數別。共心相應。故同毘曇。真識中修義別",
    "T44n1851_010:0666a04": "有三。一就同時同體法中隨義別分。寂義名",
    "T44n1851_010:0666a05": "止。照義稱觀。離相名捨。二就同時同體法中",
    "T44n1851_010:0666a06": "異門相攝。止義為門。諸行隨之通名為止。觀",
    "T44n1851_010:0666a07": "義為門。諸行隨之齊名為觀。捨義為門。諸德",
    "T44n1851_010:0666a08": "隨之俱名為捨。三約修義前後別分。始心住",
    "T44n1851_010:0666a09": "法離妄名止。正見名觀。終證捨相故說為捨。",
    "T44n1851_010:0666a10": "體性如是。以此類餘諸行齊然(此二門竟)。次辨其",
    "T44n1851_010:0666a11": "相。於中兩門。一通就諸行開合辨相。二別就",
    "T44n1851_010:0666a12": "諸行開合辨相。初通就諸行開合辨者。此之",
    "T44n1851_010:0666a13": "三行開合不定。總之唯一。謂聞思修三行之",
    "T44n1851_010:0666a14": "中修行所收。或分為二。謂止與觀。如地持",
    "T44n1851_010:0666a15": "說。於一切法不起妄想名之為止。知第一",
    "T44n1851_010:0666a16": "義離言自性及知世諦無量處法說以為觀。",
    "T44n1851_010:0666a17": "或分為三。謂止觀捨。此三猶前止觀所攝。止",
    "T44n1851_010:0666a18": "觀別修分為前二。止觀雙修合為後一。故有",
    "T44n1851_010:0666a19": "三種。或分為四。如地持說。一者修止。二者修",
    "T44n1851_010:0666a20": "觀。三者修習止觀。四者樂住止觀。此四猶前",
    "T44n1851_010:0666a21": "止觀及捨三行所攝。捨中分二。初為修習終",
    "T44n1851_010:0666a22": "為樂住。更無別行。所言止者。於事於義繫心",
    "T44n1851_010:0666a23": "安住。遠離一切虛偽輕躁及諸憶想。是名為",
    "T44n1851_010:0666a24": "止。事謂世諦。義謂真諦離輕躁者。息除事中",
    "T44n1851_010:0666a25": "輕亂心也。離憶想者。遠離理外分別想也。所",
    "T44n1851_010:0666a26": "言觀者。於事於義憶念選擇。名之為觀。修止",
    "T44n1851_010:0666a27": "觀者。於前止觀常修頓修。樂止觀者。於前止",
    "T44n1851_010:0666a28": "觀以久修故不勤方便。熾然不動。隨義廣分",
    "T44n1851_010:0666a29": "修乃無量。通就諸行開合如是。次就諸行",
    "T44n1851_010:0666b01": "別相論之。先就止行開合辨相如涅槃說。",
    "T44n1851_010:0666b02": "總唯一定。或分無二。一者世間八禪事定。二",
    "T44n1851_010:0666b03": "者出世合理之靜。或分為三。謂上中下。下謂",
    "T44n1851_010:0666b04": "凡夫人禪事定。中謂二乘合理之靜。上者所",
    "T44n1851_010:0666b05": "謂諸佛菩薩離妄真定。或分為四。一者退分。",
    "T44n1851_010:0666b06": "二者住分。三勝進分。四決定分。此決定分",
    "T44n1851_010:0666b07": "涅槃名為能作大益。義如下解。或分為五。",
    "T44n1851_010:0666b08": "所謂凡夫聲聞緣覺菩薩及佛所得三昧。又",
    "T44n1851_010:0666b09": "涅槃中更分五種。一無食三昧。所謂初禪。",
    "T44n1851_010:0666b10": "彼離揣食故曰無食。二無過三昧。亦是初禪。",
    "T44n1851_010:0666b11": "彼離欲惡故名無過。三身意清淨一心三昧。",
    "T44n1851_010:0666b12": "謂第二禪。離六識中覺觀之過名身意淨。",
    "T44n1851_010:0666b13": "內淨一處故曰一心。四因果俱樂。謂第三禪。",
    "T44n1851_010:0666b14": "彼樂勝故。五常念三昧。謂四禪乃至生非想。",
    "T44n1851_010:0666b15": "彼免三災絕於四受。離出入息定心不動。故",
    "T44n1851_010:0666b16": "曰常念。或分為六。謂五停心及觀生滅。五",
    "T44n1851_010:0666b17": "停如下。或分為七。謂須陀洹所得三昧。斯陀",
    "T44n1851_010:0666b18": "那含羅漢辟支菩薩及佛所得三昧。或分為",
    "T44n1851_010:0666b19": "八。於前七上加凡所得。又八解脫八禪定等",
    "T44n1851_010:0666b20": "亦得分八。並如下釋。亦得分九。謂九次第定。",
    "T44n1851_010:0666b21": "根本八禪及滅盡定。轉相趣入名九次第。或",
    "T44n1851_010:0666b22": "分為十。謂一切入。亦如下釋。廣則無量。次就",
    "T44n1851_010:0666b23": "慧行開合辨相。總唯一慧。或分為二。一是",
    "T44n1851_010:0666b24": "世間世俗等智。二是出世。謂無漏智亦得分",
    "T44n1851_010:0666b25": "三。一者般若。此翻名慧。二毘婆舍那。此翻名",
    "T44n1851_010:0666b26": "觀。三者闍那。此翻名智。此三何異經中兩",
    "T44n1851_010:0666b27": "釋。一約人以分。言般若者。一切眾生。一切凡",
    "T44n1851_010:0666b28": "夫同有慧數。故名般若。毘婆舍那一切聖人。",
    "T44n1851_010:0666b29": "此名聲聞緣覺為聖。彼能觀察苦無常等。故",
    "T44n1851_010:0666c01": "名為觀。言闍那者。諸佛菩薩。彼知一切諸法",
    "T44n1851_010:0666c02": "差別。故名為智。二隨境別。言般若者。是別想",
    "T44n1851_010:0666c03": "觀。別知世諦。毘婆舍那是總相觀。總知真",
    "T44n1851_010:0666c04": "諦。言闍那者。是破相觀。破離有無知一實諦。",
    "T44n1851_010:0666c05": "亦得分四。謂四無礙四諦觀等。亦得分五。謂",
    "T44n1851_010:0666c06": "法住智．泥洹智．願智．無諍智．邊際智等。廣",
    "T44n1851_010:0666c07": "如下釋。又復五種無量之智亦是五種。亦如",
    "T44n1851_010:0666c08": "下釋。亦得分六。謂知生死無常苦空無我不",
    "T44n1851_010:0666c09": "淨涅槃寂滅。亦得分七。所謂知法．知義．知",
    "T44n1851_010:0666c10": "時．知足．知自知眾．知尊卑．亦如下釋。或分",
    "T44n1851_010:0666c11": "為八。知生死法無常與苦．無我．不淨。知涅槃",
    "T44n1851_010:0666c12": "法常．樂．我．淨。亦得分九。知前八種及第一",
    "T44n1851_010:0666c13": "義。亦得分十。所謂十智義。如下釋。又復十力",
    "T44n1851_010:0666c14": "亦是十也。或分十一。所謂十智及如實知。亦",
    "T44n1851_010:0666c15": "如下釋。廣則無量。捨中有二。一定慧雙修。離",
    "T44n1851_010:0666c16": "於偏習名之為捨義如前二。更無別行。二住",
    "T44n1851_010:0666c17": "空捨相。名之為捨。義則不定。總唯一捨。或分",
    "T44n1851_010:0666c18": "為二。一生空觀。於人平等。二法空觀。於法平",
    "T44n1851_010:0666c19": "等。或分為三。謂三空觀。或分為四。謂四空",
    "T44n1851_010:0666c20": "觀。有法空．無法空．自法空．他法空．是其四",
    "T44n1851_010:0666c21": "也。廣如上釋。或分為五。謂空．無相．無願．無",
    "T44n1851_010:0666c22": "作及無起觀。如無量壽經中所說。於空理中",
    "T44n1851_010:0666c23": "無相可取名為無相。無願樂心說為無願。無",
    "T44n1851_010:0666c24": "果可為名為無作。無因可起故曰無起。或分",
    "T44n1851_010:0666c25": "為七。謂七空觀。亦如上釋。或分十一。觀十一",
    "T44n1851_010:0666c26": "空。如涅槃說。或分十八。如大品說。廣則無",
    "T44n1851_010:0666c27": "量。辨相如是(此三門竟)。次辨制立。以何義故立",
    "T44n1851_010:0666c28": "此三行不增不減。解有八義。一行性不同。定",
    "T44n1851_010:0666c29": "數是止。慧數是觀。捨數為捨。二行相不同。",
    "T44n1851_010:0667a01": "住緣是止。知法是觀。調停是捨。三功能不同。",
    "T44n1851_010:0667a02": "止能息亂。觀能斷惑。捨能違治。四修時不同。",
    "T44n1851_010:0667a03": "如涅槃說。心慢修止。煩惱增強戒律羸損諸",
    "T44n1851_010:0667a04": "根不調。於善疑悔則宜修觀。定慧不等則須",
    "T44n1851_010:0667a05": "修捨。又經宣說。定慧平等則宜修捨。五行門",
    "T44n1851_010:0667a06": "不同。如涅槃說。彼空三昧名之為止。以心",
    "T44n1851_010:0667a07": "住空離分別故。無願三昧說之為觀。慧觀",
    "T44n1851_010:0667a08": "生死能斷捨故。無相三昧說為捨行。證入",
    "T44n1851_010:0667a09": "涅槃捨眾相故。六根依境不同。多門如後。",
    "T44n1851_010:0667a10": "今此且依一相論之。依事修止。如世八禪。住",
    "T44n1851_010:0667a11": "事中故。依法修觀。觀察諸法苦無常等名為",
    "T44n1851_010:0667a12": "觀。故依理修捨。證空平等捨眾相故。七隨人",
    "T44n1851_010:0667a13": "不同。多門如後。今此且依一相辨之。如涅",
    "T44n1851_010:0667a14": "槃說。聲聞緣覺定多慧少。菩薩之人慧多定",
    "T44n1851_010:0667a15": "少。諸佛如來定慧平等。說之為捨。八所為不",
    "T44n1851_010:0667a16": "同。如涅槃說。為三義故。所以修止。一為離",
    "T44n1851_010:0667a17": "煩惱依禪伏結。二莊嚴大智依禪發慧。三為",
    "T44n1851_010:0667a18": "得自在依禪發通。為三義故。所以修觀。一為",
    "T44n1851_010:0667a19": "觀生死果報過故依慧滅苦。二為增善法依",
    "T44n1851_010:0667a20": "慧離業。三為破煩惱依慧除惑。為三義故。",
    "T44n1851_010:0667a21": "所以修捨。一為調定慧其令平等。二為證空",
    "T44n1851_010:0667a22": "捨離有相。三為得中道故離有無。制立如是",
    "T44n1851_010:0667a23": "(此四門竟)。次明修起次第之義。於中次第略有四",
    "T44n1851_010:0667a24": "階。一制發捨。二止舉捨。三止觀捨。四定慧",
    "T44n1851_010:0667a25": "捨。此之四門通釋是一。於中別分前之兩階",
    "T44n1851_010:0667a26": "行修方便。後二修成得法相應。前方便中有",
    "T44n1851_010:0667a27": "始有終。得法亦爾。故有四階。制發捨者。方便",
    "T44n1851_010:0667a28": "之始對治昏覺。昏謂昏睡。覺謂八種惡覺煩",
    "T44n1851_010:0667a29": "惱。言八覺者。所謂欲覺．恚．害．親里．國土．不",
    "T44n1851_010:0667b01": "死．族姓．輕。侮若有惡覺則便制之制心住於",
    "T44n1851_010:0667b02": "數息門等。昏則發之念身無常。三惡道苦。佛",
    "T44n1851_010:0667b03": "法欲滅。以此鞭心令去睡昏。昏覺俱離修心",
    "T44n1851_010:0667b04": "得中。是時名捨。止舉捨者。方便之終對治沈",
    "T44n1851_010:0667b05": "掉。沈謂沈沒。掉謂掉動。心志濁悶名之為沈。",
    "T44n1851_010:0667b06": "心數異緣說以為掉。掉則修止止心鼻端眉",
    "T44n1851_010:0667b07": "間足指。隨在何處。沈則修舉念身無常苦無",
    "T44n1851_010:0667b08": "我等。沈掉俱離修心得中。是時名捨。止觀捨",
    "T44n1851_010:0667b09": "者。得法之始所治有三。一對愛見以明修治。",
    "T44n1851_010:0667b10": "四住煩惱分為愛見。初一是見。後三是愛。於",
    "T44n1851_010:0667b11": "此門中修止治愛所謂世俗八禪方便。修觀",
    "T44n1851_010:0667b12": "治見所謂出世無漏方便。止觀雙修離於偏",
    "T44n1851_010:0667b13": "習。是時名捨。二對癡愛以明修治。五住煩惱",
    "T44n1851_010:0667b14": "分為癡愛。無明名癡。餘四名愛。於此門中修",
    "T44n1851_010:0667b15": "止治愛。修觀治癡。癡愛俱離。止觀雙修。是時",
    "T44n1851_010:0667b16": "名捨。三對癡妄以辨修治。直就無明住地之",
    "T44n1851_010:0667b17": "中有闇有妄。迷覆諸法名之為闇。妄有所取",
    "T44n1851_010:0667b18": "說以為妄。如地持說。如是如實凡愚不知是",
    "T44n1851_010:0667b19": "其闇也。起八妄想是其妄也。於此門中修止",
    "T44n1851_010:0667b20": "治妄。如地持中。佛為訕大迦旃延說。不依地",
    "T44n1851_010:0667b21": "等一切法想而修禪定。馬鳴論中亦同此說。",
    "T44n1851_010:0667b22": "離一切想名為修止。修觀對治癡闇之心。故",
    "T44n1851_010:0667b23": "地持云。於一切法不起妄想名之為止。知離",
    "T44n1851_010:0667b24": "言性及知無量世諦方便名之為觀。雙修離",
    "T44n1851_010:0667b25": "於偏習是時名捨。定慧捨者。得法之終更無",
    "T44n1851_010:0667b26": "別治。於前止觀所除煩惱究竟盡處所成行德",
    "T44n1851_010:0667b27": "為定慧捨。修起如是(此五門竟)。次約境界分別三",
    "T44n1851_010:0667b28": "行。於中義別略有三階。一三法相對以辨三",
    "T44n1851_010:0667b29": "行。二兩行相對以辨三行。三歷就一法以辨",
    "T44n1851_010:0667c01": "三行。初就三法相對之中別有二門。第一約",
    "T44n1851_010:0667c02": "就事法及理以分三行。事者所謂陰界入等。",
    "T44n1851_010:0667c03": "依之修止。如世八禪。法者所謂苦無常等。依",
    "T44n1851_010:0667c04": "之修觀。理者所謂第一義空。依之修捨。捨離",
    "T44n1851_010:0667c05": "眾相。二約三諦以分三行。言三諦者。一是世",
    "T44n1851_010:0667c06": "諦謂法有相。二第一義諦謂法無相。三一實",
    "T44n1851_010:0667c07": "諦謂法非有非無之相。此三門中起修不定。",
    "T44n1851_010:0667c08": "從事入理依世修止。如世八禪。故依真修觀",
    "T44n1851_010:0667c09": "觀諸法空。從寂起用依真修止。離分別故。依",
    "T44n1851_010:0667c10": "世修觀觀諸法故。依一實諦修習捨行捨有",
    "T44n1851_010:0667c11": "無故。故地持中隨事取者名平等觀。隨如取",
    "T44n1851_010:0667c12": "者名平等心。等猶止也。捨離有無名第一捨。",
    "T44n1851_010:0667c13": "上來約就三境辨行。故約二境。言二境者。一",
    "T44n1851_010:0667c14": "世諦法。二真諦法。通而論之於此二中不",
    "T44n1851_010:0667c15": "起妄想通名為止。照見二諦俱名為觀。故",
    "T44n1851_010:0667c16": "地持中不起妄想說名為止。了知二諦同名",
    "T44n1851_010:0667c17": "為觀。止觀雙修調停名捨。於中別分起行",
    "T44n1851_010:0667c18": "各異。若就觀入依世修止依真修觀。若論起",
    "T44n1851_010:0667c19": "用依真修止依世修觀。止觀雙修調停名捨。",
    "T44n1851_010:0667c20": "次就一法以辨三行。隨於何法何事之中攝",
    "T44n1851_010:0667c21": "止安住即名為止。照察名觀。止觀調停名之",
    "T44n1851_010:0667c22": "為捨。約境如是(此六門竟)。次就位論。位別有五。一",
    "T44n1851_010:0667c23": "外凡位。二內凡位。三見道四修道位。五無",
    "T44n1851_010:0667c24": "學位。通而論之一一位中皆具三行。於中別",
    "T44n1851_010:0667c25": "分進退有三。一義分別外凡位中修世八禪。",
    "T44n1851_010:0667c26": "名之為止。內凡位中學觀諦理。名之為觀。見",
    "T44n1851_010:0667c27": "道已上證理平等同名為捨。第二義者內凡位",
    "T44n1851_010:0667c28": "中安心諦理而未能見。說之為止。故見諦前",
    "T44n1851_010:0668a01": "名為定淨。見道位中始見諦理。名之為觀。修",
    "T44n1851_010:0668a02": "道已去定慧調停說名為捨。第三義者見道",
    "T44n1851_010:0668a03": "已前同名為止。見修二道照理名觀。無學位",
    "T44n1851_010:0668a04": "中得涅槃果捨離十相。故名為捨。位別如是",
    "T44n1851_010:0668a05": "(此七門竟)。次就人論。人有五種。一是凡夫。二是聲",
    "T44n1851_010:0668a06": "聞。三是緣覺。四是菩薩。五是如來。通而論之",
    "T44n1851_010:0668a07": "人人皆具止觀及捨。於中別分略有三義。一",
    "T44n1851_010:0668a08": "凡夫之人修世八禪。但有止行。聲聞緣覺觀",
    "T44n1851_010:0668a09": "察四諦十二緣等。有其觀行。菩薩及佛證法",
    "T44n1851_010:0668a10": "平等。有其捨行。二凡夫有止。義如前釋。菩薩",
    "T44n1851_010:0668a11": "二乘同觀法性。有其觀行。佛證涅槃。有其捨",
    "T44n1851_010:0668a12": "行。三除凡夫直論賢聖。聲聞之人住寂名止。",
    "T44n1851_010:0668a13": "菩薩了知差別法界。名之為觀。佛得涅槃。有",
    "T44n1851_010:0668a14": "其捨行。止觀捨義辨之粗爾。",
    "T44n1851_010:0668a15": "三慧義五門分別(釋名一　辨體二　就位分別三　就界分別四　就人",
    "T44n1851_010:0668a16": "分別五)",
    "T44n1851_010:0668a17": "第一釋名。言三慧者。經中或時名聞思修。或",
    "T44n1851_010:0668a18": "復說為聞思修慧。通釋是一。於中別分義有",
    "T44n1851_010:0668a19": "寬狹。若當直言聞思修者。其義則寬通一切。",
    "T44n1851_010:0668a20": "通一切中始受行法通說為聞。於所聞法分",
    "T44n1851_010:0668a21": "別簡擇通名為慧。依法正行通說為修。若當",
    "T44n1851_010:0668a22": "說為聞思修慧。其義則狹局在般若。不通",
    "T44n1851_010:0668a23": "餘行。就般若中受教名聞。生解名為聞慧。",
    "T44n1851_010:0668a24": "簡義名思。從思得解名為思慧。進習名修。從",
    "T44n1851_010:0668a25": "修得智名為修慧。名義如是(此一門竟)。次辨體性。",
    "T44n1851_010:0668a26": "三慧皆用慧數為體。慧依法成。法有三種。一",
    "T44n1851_010:0668a27": "教。二義。三者行法。三藏言數是其教法。三",
    "T44n1851_010:0668a28": "諦之理是其義法。三乘行儀是其行法。於中",
    "T44n1851_010:0668a29": "別分依教起聞。依義入思。依行起修。通而論",
    "T44n1851_010:0668b01": "之依一一法皆具三慧。於教法中初受名聞。",
    "T44n1851_010:0668b02": "簡擇是非說以為思。成就聞持陀羅尼行說",
    "T44n1851_010:0668b03": "以為修。於義法中有其三種。一者世諦。二第",
    "T44n1851_010:0668b04": "一義諦。三一實諦。通而論之於此三諦初受",
    "T44n1851_010:0668b05": "名聞。簡擇名思。成就正智說以為修。隨相別",
    "T44n1851_010:0668b06": "分依於世諦成就聞慧。世法可為。言教及故",
    "T44n1851_010:0668b07": "依第一義成就思慧。理出言外。正智思量方",
    "T44n1851_010:0668b08": "能及故依一實諦成就修慧。一實精微正證",
    "T44n1851_010:0668b09": "修行方能見故。於行法中初受名聞。簡擇稱",
    "T44n1851_010:0668b10": "思。造行曰修。又復前三隨教修行通名為",
    "T44n1851_010:0668b11": "聞。捨言趣證說以為思。得證相應說之為",
    "T44n1851_010:0668b12": "修。又復證相初來現心義說為聞。蓋乃是其",
    "T44n1851_010:0668b13": "不聞聞矣。正得名思。得已上進說名為修。體",
    "T44n1851_010:0668b14": "性如是(此二門竟)。次就位論。通則位位一切皆",
    "T44n1851_010:0668b15": "具。於中別分非無差異。異相如何。准依毘",
    "T44n1851_010:0668b16": "曇外凡位中初受師教說為聞慧。五停心觀",
    "T44n1851_010:0668b17": "總別念處想心觀行未得禪定修慧法故。判",
    "T44n1851_010:0668b18": "為思慧。煗等已上依定修行。判為修慧。又更",
    "T44n1851_010:0668b19": "分別五停心觀依教之始。判為聞慧。總別念",
    "T44n1851_010:0668b20": "處背教已遠觀心轉強。判為思慧。煗等已上",
    "T44n1851_010:0668b21": "依定修行。判為修慧。成實法中念處已前初",
    "T44n1851_010:0668b22": "受師教。隨聞得解。判為聞慧。念處位中堪能",
    "T44n1851_010:0668b23": "自心分別簡擇說為思慧。煗等已上現見空理",
    "T44n1851_010:0668b24": "說為修慧。問曰。成實三慧如是。此三慧中解",
    "T44n1851_010:0668b25": "知何法。有人釋言。聞慧地中以陰分生得眾",
    "T44n1851_010:0668b26": "生空。思慧地中別觀五陰壞苦無常成前生",
    "T44n1851_010:0668b27": "空。兼趣法空。煗等已上總觀五陰行苦無常",
    "T44n1851_010:0668b28": "得諸法空。蓋是人語不關經論。若當聞慧但",
    "T44n1851_010:0668b29": "解生空。法空寂聞竟在何處。若當思慧壞法",
    "T44n1851_010:0668c01": "以成眾生空者。法空寂思復在何處。若修慧",
    "T44n1851_010:0668c02": "地唯解法空。生空寂修復在何處。二空之理",
    "T44n1851_010:0668c03": "皆藉初聞。次思後修方能悟入。而言生空但",
    "T44n1851_010:0668c04": "有聞慧而無修慧。法空有修而無聞思。豈非",
    "T44n1851_010:0668c05": "謬浪。當知聞慧具聞二空。思慧地中具見二",
    "T44n1851_010:0668c06": "空。修慧地中具見二空。不得偏取。大乘法中",
    "T44n1851_010:0668c07": "位分不定。據始為言。習種位中依教悟解成",
    "T44n1851_010:0668c08": "就聞慧。故華嚴中宣說。十住隨所聞法即",
    "T44n1851_010:0668c09": "自開解。性種位中捨詮得義成就思慧。解行",
    "T44n1851_010:0668c10": "已上修習出道成就修慧。次勝以論。種性地",
    "T44n1851_010:0668c11": "中於出世道但可聞知。未能思量。同為聞慧。",
    "T44n1851_010:0668c12": "解行位中能觀出道判為思慧。初地以上正",
    "T44n1851_010:0668c13": "行漸增。判為修慧。次上以論。習種性種直",
    "T44n1851_010:0668c14": "爾成就出世種子。未能方便趣入出道。三慧",
    "T44n1851_010:0668c15": "俱無。解行位中能起方便趣入出道。於出世",
    "T44n1851_010:0668c16": "法能聞能思具聞思慧。故地持中說解行地",
    "T44n1851_010:0668c17": "具足聞慧思慧思惟。初地已上發起正行說",
    "T44n1851_010:0668c18": "為修慧。極上以論。一切地前成就教行同為",
    "T44n1851_010:0668c19": "聞慧。初地之中始觀人如判為思慧。二地已",
    "T44n1851_010:0668c20": "上證心轉增判為修慧。位別如是(此三門竟)。次就",
    "T44n1851_010:0668c21": "界論。界謂欲色無色界等。雜心中說。聞慧",
    "T44n1851_010:0668c22": "局在欲色兩界不通無色。無色無形不能聽",
    "T44n1851_010:0668c23": "受。是故無聞。思慧局在欲界地中上界則無。",
    "T44n1851_010:0668c24": "何故如是。上界報靜。斂思量則與禪定修慧",
    "T44n1851_010:0668c25": "相應。故無思慧。問曰。上界若無思慧應無覺",
    "T44n1851_010:0668c26": "觀。釋言。上界所有覺觀修慧所攝。故得有定。",
    "T44n1851_010:0668c27": "修慧局在色無色界。不通欲地。一切禪定修",
    "T44n1851_010:0668c28": "慧攝故。上界有修。欲界無定。故無修慧。瞿沙",
    "T44n1851_010:0668c29": "所說聞思同前。修慧一種遍通三界。彼說欲",
    "T44n1851_010:0669a01": "界有禪定故。成實所立聞慧如上。思慧不",
    "T44n1851_010:0669a02": "定。隨教之思局在欲色。推義之思遍通三界。",
    "T44n1851_010:0669a03": "此云何知。論解覺觀。麁思名覺。細思名觀。",
    "T44n1851_010:0669a04": "彼說覺觀三界皆有。明知遍通通修三界。",
    "T44n1851_010:0669a05": "彼說欲界有電光定。明修通下。大乘三慧並",
    "T44n1851_010:0669a06": "通三界。何故如是。菩薩雖在無色界中能來",
    "T44n1851_010:0669a07": "佛所聽受正法。又得聞持陀羅尼故。具受一",
    "T44n1851_010:0669a08": "切諸佛教法。是故聞通。菩薩常思。是故思通。",
    "T44n1851_010:0669a09": "大品宣說。欲界有定。是故修通。界別如是",
    "T44n1851_010:0669a10": "(此四門竟)。次就人論。人謂聲聞緣覺菩薩。通而",
    "T44n1851_010:0669a11": "論之人人皆具。於中別分聲聞之人聞教悟",
    "T44n1851_010:0669a12": "道成就聞慧。是故當相說為聲聞。緣覺深思",
    "T44n1851_010:0669a13": "十二緣義成就思慧。是故當相說為緣覺。",
    "T44n1851_010:0669a14": "緣者是義。覺謂思也。菩薩善修俱利之道。成",
    "T44n1851_010:0669a15": "就修慧。是故當相說為菩薩。菩薩此翻名道",
    "T44n1851_010:0669a16": "眾生。以修自利利他道故。三慧如是。",
    "T44n1851_010:0669a17": "三種般若義",
    "T44n1851_010:0669a18": "三種般若出大智論。言般若者。是外國語此",
    "T44n1851_010:0669a19": "翻名慧。於法觀達目之為慧。慧義不同。一",
    "T44n1851_010:0669a20": "門說三。三名是何。一文字般若。二觀照般若。",
    "T44n1851_010:0669a21": "三實相般若。此三種中觀照一種是般若體。",
    "T44n1851_010:0669a22": "文字實相是般若法。法體合說故有三種。言",
    "T44n1851_010:0669a23": "文字者。所謂般若波羅蜜經此非般若。能",
    "T44n1851_010:0669a24": "詮般若故名般若。如涅槃經詮涅槃故說為",
    "T44n1851_010:0669a25": "涅槃。此亦如是。又此文字能生般若亦名般",
    "T44n1851_010:0669a26": "若。如食生命說食為命。言觀照者。慧心鑒",
    "T44n1851_010:0669a27": "達名為觀照。即此觀照體是般若名觀照般",
    "T44n1851_010:0669a28": "若。如眼是目名為眼目。於中具辨開合不定。",
    "T44n1851_010:0669a29": "總唯一智。或分為二。二有多門。一約境分二。",
    "T44n1851_010:0669b01": "謂世諦智。第一義智。世諦智者名一切種。於",
    "T44n1851_010:0669b02": "世法中種別智故。第一義智名一切智。以知",
    "T44n1851_010:0669b03": "一切諸法如故。二真妄分別。六七識中緣照",
    "T44n1851_010:0669b04": "分別是其妄智。第八識中體照之慧是其真",
    "T44n1851_010:0669b05": "智。是義云何。如來藏中恒沙佛法集成心事。",
    "T44n1851_010:0669b06": "是心性淨而為客塵煩惱所染相似不淨。後",
    "T44n1851_010:0669b07": "息妄染淨相始顯。始顯淨識普照法界說為",
    "T44n1851_010:0669b08": "真智。三大小分二。方便觀解緣別彼此。不能",
    "T44n1851_010:0669b09": "滅想普照一切。名之為小。故龍樹云。十八",
    "T44n1851_010:0669b10": "空觀名小智慧。滅觀般若絕其緣想而能普",
    "T44n1851_010:0669b11": "照一切法界。名之為大。故龍樹言。般若波羅",
    "T44n1851_010:0669b12": "蜜是大智慧。或分為三。三有多門。一觀入分",
    "T44n1851_010:0669b13": "三。謂聞思修。二約境分三。謂世諦智第一義",
    "T44n1851_010:0669b14": "智及一實諦智。三隨義分三。謂清淨智一切",
    "T44n1851_010:0669b15": "智無礙智。義如後釋。四隨人分三。一一切智",
    "T44n1851_010:0669b16": "二乘所得。二道種智菩薩所得。三一切種智",
    "T44n1851_010:0669b17": "如來所得。亦如後釋。五隨識分三。一事識中",
    "T44n1851_010:0669b18": "分別之智。二妄識中分別之智。三真識中分",
    "T44n1851_010:0669b19": "別智。或分為四。謂聞思修證。或分為五。一",
    "T44n1851_010:0669b20": "聞。二思。三修。四報生識智。變易聖人報無漏",
    "T44n1851_010:0669b21": "心生便見法名報生智。此四是妄。五是證智。",
    "T44n1851_010:0669b22": "謂真識中無分別慧。或分十一。所謂十智及",
    "T44n1851_010:0669b23": "如實智。此義如後十一智中具廣分別。廣則",
    "T44n1851_010:0669b24": "無量。問曰。此之觀照般若體性云何。如龍樹",
    "T44n1851_010:0669b25": "辨。人說不同。凡有六種。第一家說唯有漏慧",
    "T44n1851_010:0669b26": "是般若體。何故如是。如小乘中佛道樹下方",
    "T44n1851_010:0669b27": "斷煩惱。自斯已前所修智慧皆名般若。故知",
    "T44n1851_010:0669b28": "有漏。第二家說。無漏聖慧是般若體。有漏則",
    "T44n1851_010:0669b29": "非。見理之心名般若故。如此說者小乘法中",
    "T44n1851_010:0669c01": "佛最後身所修無漏方便是般若。已前悉非。",
    "T44n1851_010:0669c02": "第三家說。從初發心至坐道樹所修智慧莫",
    "T44n1851_010:0669c03": "問有漏及與無漏悉是般若。至佛轉名薩波",
    "T44n1851_010:0669c04": "若智。如此說者般若在因不通於果。第四家",
    "T44n1851_010:0669c05": "說。菩薩所修一切智慧通名有漏通名無漏",
    "T44n1851_010:0669c06": "悉是般若。論自釋言。以觀涅槃行佛道故通",
    "T44n1851_010:0669c07": "名無漏。未斷結盡通名有漏。第五家說。菩薩",
    "T44n1851_010:0669c08": "慧中無漏無為不可覩見。無對常智是般若",
    "T44n1851_010:0669c09": "體。無常緣智一切悉非。第六家說。般若之",
    "T44n1851_010:0669c10": "體不可取得。非有非無非常非無常。非空非",
    "T44n1851_010:0669c11": "實非陰界入。非有非無無生無滅無取無捨。",
    "T44n1851_010:0669c12": "猶如火炎不可甞觸觸則燒人。般若如是。",
    "T44n1851_010:0669c13": "不可取執。取皆破遣。向前所取一切悉非。問",
    "T44n1851_010:0669c14": "曰。此門與前第五有何差別。釋言。向前第",
    "T44n1851_010:0669c15": "五門者從緣方便修。生真智為般若體。此",
    "T44n1851_010:0669c16": "說無始佛性真心從緣修顯。得證通望從來",
    "T44n1851_010:0669c17": "體外畢竟無緣。緣既不有真亦亡對。絕對真",
    "T44n1851_010:0669c18": "心說為菩薩般若正體。餘者悉非。問曰。此六",
    "T44n1851_010:0669c19": "何者為是。論有兩判。一言皆是如諸比丘各",
    "T44n1851_010:0669c20": "說彼此中間之義。佛言。皆是。此亦如是。一",
    "T44n1851_010:0669c21": "言。第六所說者是。前五皆非般若正體。故說",
    "T44n1851_010:0669c22": "為非。觀照如是。言實相者。是前觀照所知境",
    "T44n1851_010:0669c23": "界。諸法體實名之為實。實之體狀目之為相。",
    "T44n1851_010:0669c24": "何者是乎。開合不定。總為一實。或分為二。如",
    "T44n1851_010:0669c25": "地持說。一事法性世諦實也。二實法性真",
    "T44n1851_010:0669c26": "諦實也。或分為三。如涅槃說。一者世諦。二",
    "T44n1851_010:0669c27": "第一義諦。三一實諦。或分為四。一者事實陰",
    "T44n1851_010:0669c28": "界入等。二者法實苦無常等。三者理實空無",
    "T44n1851_010:0669c29": "我義。四者性實佛性真法。又地持說四真",
    "T44n1851_010:0670a01": "實義亦是四實。一世間所知。二學所知。三煩",
    "T44n1851_010:0670a02": "惱障淨所行處法。四智障淨所行處法。如上",
    "T44n1851_010:0670a03": "廣辨。此諸法中通而論之皆是實相。於中別",
    "T44n1851_010:0670a04": "分唯第一義名實相耳。此之實相體非般若。",
    "T44n1851_010:0670a05": "能生般若故名般若。如色香等體非是欲。能",
    "T44n1851_010:0670a06": "生欲心說為五欲。問曰。聖智非直知實亦知",
    "T44n1851_010:0670a07": "虛妄。何故所知唯名實相。釋言。聖人如法而",
    "T44n1851_010:0670a08": "知。知實知虛皆稱前法。故通名實。又知實時",
    "T44n1851_010:0670a09": "達本無妄。故唯言實。問曰。觀照即是般若。此",
    "T44n1851_010:0670a10": "之三種俱名般若。何故不得通名觀照。釋言。",
    "T44n1851_010:0670a11": "亦得但彼論中為辨般若文字觀照實相別",
    "T44n1851_010:0670a12": "之。是故一種偏名觀照。若復就彼觀照門中",
    "T44n1851_010:0670a13": "以辨其義。亦得說為三種觀照。一文字觀照。",
    "T44n1851_010:0670a14": "二般若觀照。三實相觀照。義既均齊。不得偏",
    "T44n1851_010:0670a15": "取。三種般若辨之略爾。",
    "T44n1851_010:0670a16": "三智義兩門分別(辨相一　就人分別二)",
    "T44n1851_010:0670a17": "第一辨相。言三智者。一道種智。二一切智。三",
    "T44n1851_010:0670a18": "一切種智。此之三種出大智論。道種智者。",
    "T44n1851_010:0670a19": "於一切道種別而知名道種智。又知一切化",
    "T44n1851_010:0670a20": "眾生道名道種智。所知云何。如彼論中增",
    "T44n1851_010:0670a21": "數廣辨。或說一道。所謂趣向涅槃之道。或分",
    "T44n1851_010:0670a22": "為二。二有多門。謂善與惡。世及出世。有漏無",
    "T44n1851_010:0670a23": "漏見之與修。有學無學無礙解脫向果得果。",
    "T44n1851_010:0670a24": "如是無量不可具辨。或分為三。三亦多門。謂",
    "T44n1851_010:0670a25": "三惡道及三善道人天涅槃三乘之道。戒定",
    "T44n1851_010:0670a26": "智慧見修無學止觀及捨。如是無量。或分為",
    "T44n1851_010:0670a27": "四。四有多門。所謂凡夫三乘之道。聲聞緣覺",
    "T44n1851_010:0670a28": "菩薩佛道。四念四懃四如意等。如是無量。或",
    "T44n1851_010:0670a29": "分為五。五亦多門。所謂五趣五度觀門。凡夫",
    "T44n1851_010:0670b01": "二乘菩薩佛道。如是無量。或六或七乃至八",
    "T44n1851_010:0670b02": "萬四千道法。知如是等道法差別名道種智。",
    "T44n1851_010:0670b03": "彼一切智與一切種智有何差別。通釋是一。",
    "T44n1851_010:0670b04": "於中別分凡有六種。一總別分別。總相知",
    "T44n1851_010:0670b05": "法名一切智。別相知法名一切種。如知苦諦",
    "T44n1851_010:0670b06": "是一切智。分別是苦有無量種名一切種。如",
    "T44n1851_010:0670b07": "是一切。二通別分別。知苦無常空無我等諸",
    "T44n1851_010:0670b08": "法通相名一切智。知五明等諸法別相名一",
    "T44n1851_010:0670b09": "切種智。三空有分別。知諸法空名一切智。",
    "T44n1851_010:0670b10": "知其種種世諦諸法名一切種。四廣略分別。",
    "T44n1851_010:0670b11": "略知諸法名一切智。廣知諸法名一切種智。",
    "T44n1851_010:0670b12": "如知分段因果對治名一切智。分段變易因",
    "T44n1851_010:0670b13": "果對治一分皆知名一切種智。亦如有人知",
    "T44n1851_010:0670b14": "一世界事名一切智。知於一切世界中事名",
    "T44n1851_010:0670b15": "一切種智。如是一切。五大小分別。小乘之智",
    "T44n1851_010:0670b16": "名一切智。大乘之智名一切種。問曰。向",
    "T44n1851_010:0670b17": "前道種智中知法已盡。何須別說一切智及",
    "T44n1851_010:0670b18": "一切種智。釋言。向前道種智者直知道法。自",
    "T44n1851_010:0670b19": "餘一切五明處等空無我等第一義法非彼所",
    "T44n1851_010:0670b20": "知。是以更明(此一門竟)。次就人論。人謂聲聞菩",
    "T44n1851_010:0670b21": "薩及佛。約就此人辨義有四。一隨人別分。如",
    "T44n1851_010:0670b22": "論中說。聲聞之人有一切智。以能總相知諸",
    "T44n1851_010:0670b23": "法故。又復聲聞但能通相知於諸法不能別",
    "T44n1851_010:0670b24": "知。又復但能略知諸法不能廣知。是故說彼",
    "T44n1851_010:0670b25": "有一切智。菩薩之人有道種智。能知一切差",
    "T44n1851_010:0670b26": "別道法化眾生故。諸佛有其一切種智。以能",
    "T44n1851_010:0670b27": "別相廣知法故。二簡勝異劣。於此門中下不",
    "T44n1851_010:0670b28": "兼上。上得兼下。以是義故聲聞唯得有一分",
    "T44n1851_010:0670b29": "智無餘二種。菩薩之人有道種智兼一切智",
    "T44n1851_010:0670c01": "無一切種。諸佛如來具足三智。三簡大異小。",
    "T44n1851_010:0670c02": "佛菩薩大。聲聞是小。小中單直有一切智。大",
    "T44n1851_010:0670c03": "中不爾。佛與菩薩兼具三智。四就實通論聲",
    "T44n1851_010:0670c04": "聞之人小分具三菩薩漸勝。諸佛並極。三智",
    "T44n1851_010:0670c05": "如是。",
    "T44n1851_010:0670c06": "三量智義三門分別(釋名義一　辨相二　就位分別三)",
    "T44n1851_010:0670c07": "第一釋名。三量之義出於相續解脫經中。慧",
    "T44n1851_010:0670c08": "心取法各有分限。故名為量。量別不同。一門",
    "T44n1851_010:0670c09": "說三。一是現量。二是比量。三是教量。地持成",
    "T44n1851_010:0670c10": "實亦有此相。地持說言。現智比智及從師",
    "T44n1851_010:0670c11": "同聞。成實論言。見聞及比猶此三矣。言現",
    "T44n1851_010:0670c12": "量者。現知諸法名為現量。又知現法亦名為",
    "T44n1851_010:0670c13": "現。於中分別有其二種。一者知事。二者知理。",
    "T44n1851_010:0670c14": "言知事者。隨在何時何處法中不因比度。不",
    "T44n1851_010:0670c15": "藉他言而能知者同名現量。事相麁近隨在",
    "T44n1851_010:0670c16": "何時何處之中能現知故。言知理者毘曇法",
    "T44n1851_010:0670c17": "中就處分別。知欲界法名之為現。以何義故。",
    "T44n1851_010:0670c18": "知欲界法偏名為現。毘婆沙云。得正決定必",
    "T44n1851_010:0670c19": "在欲界。要先見於欲界苦等後見上界。良以",
    "T44n1851_010:0670c20": "欲界法麁易見故先見之。先見分了。故偏名",
    "T44n1851_010:0670c21": "現。上界不爾。故知上界不名為現。又復行者",
    "T44n1851_010:0670c22": "於欲界苦有二現見。一離欲現見。以離欲道",
    "T44n1851_010:0670c23": "現照知故。二自身現見。欲界之苦身現覺故。",
    "T44n1851_010:0670c24": "於上界苦但有一種。離欲現見。身不在彼。不",
    "T44n1851_010:0670c25": "覺知故。如兩擔物。一則自擔。二使人擔。於自",
    "T44n1851_010:0670c26": "所擔有二現見。一知是物。二知輕重。知欲界",
    "T44n1851_010:0670c27": "苦其狀似此。於他所擔但有一種知物。現見",
    "T44n1851_010:0670c28": "不知輕重。上界如是。以知欲界其二現故偏",
    "T44n1851_010:0670c29": "名為現。上界唯一。故不名現。成實法中約時",
    "T44n1851_010:0671a01": "分別。彼現有二。一據修始。見諦已前現在時",
    "T44n1851_010:0671a02": "中觀假無性。名之為現。二據修成。見諦已",
    "T44n1851_010:0671a03": "上三世法中現見空理。同名為現。大乘通就",
    "T44n1851_010:0671a04": "時處分別。義釋有四。一據修始。唯於欲界現",
    "T44n1851_010:0671a05": "在法中見諸法如。名為現量。欲界現法易",
    "T44n1851_010:0671a06": "觀察故。二者修次。或於欲界見三世如。或",
    "T44n1851_010:0671a07": "於三界見現在如。同名現量。三者修成。於自",
    "T44n1851_010:0671a08": "分中現見三世一切法如。悉名現量。四據修",
    "T44n1851_010:0671a09": "息。到菩提時現見三世一切諸法。皆名現量。",
    "T44n1851_010:0671a10": "不簡自分他分之別。故地持言。諸佛如來於",
    "T44n1851_010:0671a11": "一切法現知見覺。現量如是。言比量者。譬度",
    "T44n1851_010:0671a12": "知法。名之為比。於中分別亦有二種。一者知",
    "T44n1851_010:0671a13": "事。二者知理。言知事者。隨在何時何處法中",
    "T44n1851_010:0671a14": "比度而知悉名比量。言知理者。毘曇法中約",
    "T44n1851_010:0671a15": "處分別。知上二界四諦之理名為比量。成實",
    "T44n1851_010:0671a16": "法中約時分別。見諦已前過未法中觀假無",
    "T44n1851_010:0671a17": "性名為比量。大乘通就時處分別。義釋有三。",
    "T44n1851_010:0671a18": "一據修始。以彼欲界現在法如比知他界他",
    "T44n1851_010:0671a19": "世法如名為比量。二據修次。或以欲界三世",
    "T44n1851_010:0671a20": "法如比上二界。或以三界現在法如比知過",
    "T44n1851_010:0671a21": "未名為比量。三據修成。以自分中所知三",
    "T44n1851_010:0671a22": "界三世法如。比他分中未所見處三界三世",
    "T44n1851_010:0671a23": "一切法如。名為比量。以何義故不說修息。",
    "T44n1851_010:0671a24": "到菩提時無復比故。然此比量經中亦名譬",
    "T44n1851_010:0671a25": "喻量也。通釋是一。於中分別同類相比名為",
    "T44n1851_010:0671a26": "比量。異類相比名譬喻量。言教量者。有法",
    "T44n1851_010:0671a27": "玄絕自力不知藉教以通名為教量。於中分",
    "T44n1851_010:0671a28": "別亦有二種。一者知事。二者知理。於世諦中",
    "T44n1851_010:0671b01": "藉教知者名為知事。二諦理中藉教知者名",
    "T44n1851_010:0671b02": "為知理。此之教量法中亦名信言量也。通釋",
    "T44n1851_010:0671b03": "是一。於中分別法隣自分藉言入者名信言",
    "T44n1851_010:0671b04": "量。法大玄絕依教知者名為教量。有人就此",
    "T44n1851_010:0671b05": "分量為四。現量為一。比量為二。教量為三。",
    "T44n1851_010:0671b06": "信言為四。此亦無傷。但非經論。名義如是",
    "T44n1851_010:0671b07": "(此一門竟)。次辨其相。現量可知。比量有三。一同",
    "T44n1851_010:0671b08": "類相比。相似之法以此比餘。如百論中。義別",
    "T44n1851_010:0671b09": "有三。一者如殘。如人海中取一滴水甞之",
    "T44n1851_010:0671b10": "知醎則知餘者一切皆醎。亦如有人於一法",
    "T44n1851_010:0671b11": "中見苦無常空無我等知餘皆爾。如是一切。",
    "T44n1851_010:0671b12": "二者如本。如人先曾見火有煙後見餘煙必",
    "T44n1851_010:0671b13": "知有火。亦如有人曾見諸法無常故苦後見",
    "T44n1851_010:0671b14": "法苦必知無常。如是一切。三共相比知。如",
    "T44n1851_010:0671b15": "似人見從東至西人有行動類天上日從東至",
    "T44n1851_010:0671b16": "西當知亦動。亦如有人見色生滅色性無常",
    "T44n1851_010:0671b17": "後見其餘想受行等有生滅故性亦無常。如",
    "T44n1851_010:0671b18": "是一切。此三合為同類比也。二以劣比勝。",
    "T44n1851_010:0671b19": "如國無金用鍮比之。亦如經中以世虛空不",
    "T44n1851_010:0671b20": "生不滅比況佛性。如是一切。三以勝比劣。",
    "T44n1851_010:0671b21": "如國無鍮將金比之。亦如經中以大涅槃非",
    "T44n1851_010:0671b22": "有非無譬王殺罪。如是一切。此後兩門通",
    "T44n1851_010:0671b23": "釋。亦是共相比也。少分同故。比量如是。次",
    "T44n1851_010:0671b24": "辨教量。義別有三。一異時法。藉教以知。如過",
    "T44n1851_010:0671b25": "未法不現見故因說方知。二異處法。藉教",
    "T44n1851_010:0671b26": "以知。如他方事不現見故因說乃知。三者同",
    "T44n1851_010:0671b27": "時同處之法。藉教以知。如說身中如來性",
    "T44n1851_010:0671b28": "等。教量如是。此教量中所知不定。或深勝法",
    "T44n1851_010:0671b29": "藉教方知如彼佛性涅槃道等。或中間法藉",
    "T44n1851_010:0671c01": "教方知如苦集等。或麁淺法藉教方知如世",
    "T44n1851_010:0671c02": "間中難識事等(此二門竟)。次就位別位。謂習種性",
    "T44n1851_010:0671c03": "種解行十地佛地。於此位中辨義有三。一開",
    "T44n1851_010:0671c04": "始合終。習種為一。性種為二。解行已上合為",
    "T44n1851_010:0671c05": "第三。同觀如故。於此門中或以三位共望一",
    "T44n1851_010:0671c06": "法以辨三量。所謂望於解行已上所觀之法。",
    "T44n1851_010:0671c07": "習種望彼是其教量。在彼玄絕。藉教知故。",
    "T44n1851_010:0671c08": "性種望彼是其比量。位分相隣可比知故。解",
    "T44n1851_010:0671c09": "行已上望自所得是其現量。現證知故。或以",
    "T44n1851_010:0671c10": "一位別望三法以辨三量。習種還望自所證",
    "T44n1851_010:0671c11": "法是其現量。現證知故。望性種地所證之",
    "T44n1851_010:0671c12": "法是其比量。位分相隣可比知故。望解行上",
    "T44n1851_010:0671c13": "所證之法是其教量。法玄絕故。向前門中教",
    "T44n1851_010:0671c14": "淺現深。於此門中現淺教深。或以三位別望",
    "T44n1851_010:0671c15": "三法。向前三位自望所得皆是現量。是則現",
    "T44n1851_010:0671c16": "量是通深淺。二開中間以合初後。如地持",
    "T44n1851_010:0671c17": "說。習種性種合之為一。種子同故。解行為",
    "T44n1851_010:0671c18": "二。初地已上合為第三。同證如故。於此門",
    "T44n1851_010:0671c19": "中亦得三位共望一法。望初地上所證之法。",
    "T44n1851_010:0671c20": "種性位中是其教量。解行比量地上現量。亦",
    "T44n1851_010:0671c21": "得一位別望三法。亦得三位別望三法。類上",
    "T44n1851_010:0671c22": "可知。三合始開終。種性解行合之為一。信",
    "T44n1851_010:0671c23": "地同故。十地為二。佛地為三。於此門中亦",
    "T44n1851_010:0671c24": "得三位共望一法。望佛所證地前名教。相去",
    "T44n1851_010:0671c25": "玄絕。信教知故。地上名比。以自所得上比",
    "T44n1851_010:0671c26": "佛故。佛地名現。現證性故亦得一位別望三",
    "T44n1851_010:0671c27": "法。地前還望地前之法是其現量。望地上",
    "T44n1851_010:0671c28": "法是其比量。望佛所得是其教量。以玄絕故",
    "T44n1851_010:0671c29": "亦得三位。別望三法皆是現量。同現見故。三",
    "T44n1851_010:0672a01": "量如是。",
    "T44n1851_010:0672a02": "同相三道義兩門分別(釋名一　辨體二)",
    "T44n1851_010:0672a03": "第一釋名。同相三道出地經論。名字是何。",
    "T44n1851_010:0672a04": "一是證道。二是助道。三不住道。言證道者。證",
    "T44n1851_010:0672a05": "是知得契會之義。心冥實性亡於分別契會",
    "T44n1851_010:0672a06": "平等。名之為證。言助道者。助是扶佐資順之",
    "T44n1851_010:0672a07": "義。諸度等行迭相扶佐資順菩提。故名助。",
    "T44n1851_010:0672a08": "言不住者。是離著之義。巧慧雙遊行無偏在。",
    "T44n1851_010:0672a09": "故曰不住。此三通論皆依法成。俱應名證。",
    "T44n1851_010:0672a10": "同能資果。並應名助。超凡異聖。齊名不住。",
    "T44n1851_010:0672a11": "為別三門。隱顯異名等別三門。隨顯受目。",
    "T44n1851_010:0672a12": "證據心體。心淨照明得法義顯。故偏名證。所",
    "T44n1851_010:0672a13": "證如中無果可資。故不名助。染淨相泯不住",
    "T44n1851_010:0672a14": "義隱。故不名不住。助是行修資順義強。故偏",
    "T44n1851_010:0672a15": "名助。見果可求證如義隱。故不名證。背有求",
    "T44n1851_010:0672a16": "出不。不住義微。故不名不住。不住巧慧離",
    "T44n1851_010:0672a17": "著義顯。故偏名不住。染淨俱遊證如義隱。故",
    "T44n1851_010:0672a18": "不名證。染淨雙隨不偏求出。非專向果。故",
    "T44n1851_010:0672a19": "不名助。此之三種諸地通有。名之為同。同",
    "T44n1851_010:0672a20": "行體狀目之為相。蓋是體相非標相也。同行",
    "T44n1851_010:0672a21": "虛通目之為通。問曰。此三名為同相。見修",
    "T44n1851_010:0672a22": "無功名為別相。此證助等有別相不。見修等",
    "T44n1851_010:0672a23": "中有同相不。釋言。亦有。何者是乎。如地經中",
    "T44n1851_010:0672a24": "三地已還名為世間。未能證法。所修諸行遠",
    "T44n1851_010:0672a25": "資出世判為助道。第四地中初入出世。內證",
    "T44n1851_010:0672a26": "法明判為證道。五地已上得出世間後能隨",
    "T44n1851_010:0672a27": "世名不住道。故地經中五地已上方始宣說",
    "T44n1851_010:0672a28": "不住道勝。此即是其證等別相。菩薩見解無",
    "T44n1851_010:0672a29": "地不有。行修亦然。無功用義亦該始終。故",
    "T44n1851_010:0672b01": "地論言。從初地來隨分所行捨功用故不名",
    "T44n1851_010:0672b02": "染行。此即是其見等同相。若爾俱齊。何故",
    "T44n1851_010:0672b03": "證等偏名同相。見修無功偏名別相。釋曰。此",
    "T44n1851_010:0672b04": "言隱顯故爾。等是隱顯何故證等偏名同相。",
    "T44n1851_010:0672b05": "此據成德。通有義顯。故偏名同。何故見等偏",
    "T44n1851_010:0672b06": "名別者。此據修相。從解起修修熟捨功。階",
    "T44n1851_010:0672b07": "別相顯。故偏名別。何故證等偏據成德。何故",
    "T44n1851_010:0672b08": "見等偏是修相。釋言。同相三道之中證行為",
    "T44n1851_010:0672b09": "首。助與不住依證而說。故是成德。別相三",
    "T44n1851_010:0672b10": "中見道為首。從見起修。修過前見。修心久",
    "T44n1851_010:0672b11": "純方成無功。無功過修。漸次相起故說為",
    "T44n1851_010:0672b12": "修。修相階漸。故名別相。成德同時。故名同",
    "T44n1851_010:0672b13": "相。名義如是(此一門竟)。次辨體相。通說皆用真心",
    "T44n1851_010:0672b14": "為體。於中別分非無差異。異相如何。證道體",
    "T44n1851_010:0672b15": "者是真識心。是心體中具足一切恒沙佛法。",
    "T44n1851_010:0672b16": "所謂法界常樂我淨智慧三昧解脫等法。將",
    "T44n1851_010:0672b17": "心攝法無出一心。隨法分心心有法界微塵",
    "T44n1851_010:0672b18": "等別。心於彼法同體照明淨無闇障。性雖",
    "T44n1851_010:0672b19": "常淨而為妄染相似不淨。後修對治息除染",
    "T44n1851_010:0672b20": "累。本隱淨心顯成令德。始顯淨德如甘心",
    "T44n1851_010:0672b21": "性內照法界。故說為證。蓋乃自然無分別照",
    "T44n1851_010:0672b22": "非緣照也。助道體者。所謂有作六波羅蜜。",
    "T44n1851_010:0672b23": "是義云何。向修對治顯證之時備修法界一",
    "T44n1851_010:0672b24": "切諸行。行熏真心故令心中真德集起說為",
    "T44n1851_010:0672b25": "助道。不住體者。略有三種。一就觀解以明不",
    "T44n1851_010:0672b26": "住。二據行修。三就果德。言觀解者。菩薩觀法",
    "T44n1851_010:0672b27": "非有非無。見非有故不著有邊。見非無故不",
    "T44n1851_010:0672b28": "著無邊。於有於無不偏住著。故名不住。言",
    "T44n1851_010:0672b29": "行修者。義別有三。一證相對助以明不住",
    "T44n1851_010:0672c01": "證行寂滅。助行起作。助而常證不偏住作。證",
    "T44n1851_010:0672c02": "而常助不偏住寂。寂作俱遊不偏住著故名",
    "T44n1851_010:0672c03": "不住。二偏就證以明不住。證實平等無法可",
    "T44n1851_010:0672c04": "住。故名不住。故地論中名如行道為不住道。",
    "T44n1851_010:0672c05": "三偏就助以明不住。於中有三。一自利利他",
    "T44n1851_010:0672c06": "二行分別。菩薩善修自利行故不住凡夫。修",
    "T44n1851_010:0672c07": "利他故不住二乘。故名不住。二就自行福智",
    "T44n1851_010:0672c08": "以明。福隨有生。智依無成。以修福故不住於",
    "T44n1851_010:0672c09": "無。以修智故不著於有。故名不住。三應就諸",
    "T44n1851_010:0672c10": "行以明不住。如一施中不見施者受者財物",
    "T44n1851_010:0672c11": "及與果報不著於有。常依三事而行布施不",
    "T44n1851_010:0672c12": "住於無。故名不住。如施既然。諸行齊爾。此後",
    "T44n1851_010:0672c13": "三門合為助中不住之義。前就證助以明不",
    "T44n1851_010:0672c14": "住。次偏就證後偏就助。合為第二行修不住。",
    "T44n1851_010:0672c15": "第三門中言就果德明不住者。謂佛如來得",
    "T44n1851_010:0672c16": "大涅槃不捨世間。得涅槃故不住生死有為",
    "T44n1851_010:0672c17": "法中。不捨世故不住寂滅無為法中。故名不",
    "T44n1851_010:0672c18": "住。同相三道辨之麁爾。",
    "T44n1851_010:0672c19": "別相三道義三門分別(釋名一　定位二　辨相三)",
    "T44n1851_010:0672c20": "別相三道出地經論。亦得名為位別三道。",
    "T44n1851_010:0672c21": "名字是何。一見。二修。三無功用。初言見者。",
    "T44n1851_010:0672c22": "慧心推求明白名見。進習名修。修心久純任",
    "T44n1851_010:0672c23": "運上昇息於緣務名無功用。此之三種諸地",
    "T44n1851_010:0672c24": "不同。名之為別。別行體狀目之為相。即此",
    "T44n1851_010:0672c25": "三行虛通名道。此三分異。是故亦名位別三",
    "T44n1851_010:0672c26": "道。名字如是(此一門竟)。次定位分。據實通論。一",
    "T44n1851_010:0672c27": "切位中皆具此三。隨相別分局在出世。出世",
    "T44n1851_010:0672c28": "有二。一初地已上名為出世。二隨地相四",
    "T44n1851_010:0672c29": "地已上方名出世。就初門中大位開分初地",
    "T44n1851_010:0673a01": "見道。故地論言。諸見縛者於初地中見道",
    "T44n1851_010:0673a02": "時斷。二地已上乃至七地是其修道。八地已",
    "T44n1851_010:0673a03": "上名無功用。以實細分見有二種。一者緣見。",
    "T44n1851_010:0673a04": "在解行終心。故地持言。諸見縛者解行時",
    "T44n1851_010:0673a05": "斷。二者證見。在初地始心。修道亦二。一者習",
    "T44n1851_010:0673a06": "修。在初地滿心。故地持中宣說初地以為",
    "T44n1851_010:0673a07": "淨心及初修慧行也。二者正修。在二地已上。",
    "T44n1851_010:0673a08": "無功用中亦有二種。一習無功用在七地中。",
    "T44n1851_010:0673a09": "故地經中宣說。七地修無功用。二成無功",
    "T44n1851_010:0673a10": "用。八地已上與無生忍。其義相似。始習無生",
    "T44n1851_010:0673a11": "在七地中。成就無生在八地上。初門如是。第",
    "T44n1851_010:0673a12": "二門中大位開分。第四地中初入出世名為",
    "T44n1851_010:0673a13": "見道。故仁王中名第四地為須陀洹。又地",
    "T44n1851_010:0673a14": "經云。身見為首。我人眾生陰界諸入我慢所",
    "T44n1851_010:0673a15": "起出沒等事第四地中皆悉遠離。五地已上",
    "T44n1851_010:0673a16": "判為修道。八地已上名無功用。以實細分見",
    "T44n1851_010:0673a17": "有二種。一者習見在三地終心。觀一切法不",
    "T44n1851_010:0673a18": "生不滅因緣而有。二者成見在四地中。正見",
    "T44n1851_010:0673a19": "諸法不生不滅。修亦有二。一者習修在四地",
    "T44n1851_010:0673a20": "終心。方便行中發懃精進。二者正修在五地",
    "T44n1851_010:0673a21": "上。無功用中二種如上。然經論中地位開合",
    "T44n1851_010:0673a22": "進退非一。或開前合後。或開後合前。或開",
    "T44n1851_010:0673a23": "中間以合前後。今據一門且分此三。位別如",
    "T44n1851_010:0673a24": "是(此二門竟)。次辨其相。見有二種。一者習見。謂解",
    "T44n1851_010:0673a25": "行中學觀如理。二者成見。謂初地中真觀現",
    "T44n1851_010:0673a26": "前。成中有二。一者自分。始入初地於自所證",
    "T44n1851_010:0673a27": "無我法中證照分明。二者勝進。謂初地中於",
    "T44n1851_010:0673a28": "二地上行修得失善觀分明如初地中發趣果",
    "T44n1851_010:0673a29": "等。修道亦二。一者習修。謂初地中發諸大",
    "T44n1851_010:0673b01": "願修行戒等。二者正修。謂二地上修行戒等。",
    "T44n1851_010:0673b02": "正中有二。一漸次修。二者頓修。言漸修者。謂",
    "T44n1851_010:0673b03": "二地上乃至六地五行勝進。言五行者。如地",
    "T44n1851_010:0673b04": "持說。二地修戒。三地習定。四五六地修習智",
    "T44n1851_010:0673b05": "慧。慧有三種。一道品相應慧。四地所修。二二",
    "T44n1851_010:0673b06": "諦相應慧。五地所習。三緣起相應慧。六地所",
    "T44n1851_010:0673b07": "學。以此通前合為五行。此五漸生名漸次修。",
    "T44n1851_010:0673b08": "言頓修者。謂第七地於念念中頓起一切菩",
    "T44n1851_010:0673b09": "提分法。無功用中亦有二種。一習無功用。",
    "T44n1851_010:0673b10": "在七地中。故論說言。七地修習無功用也。",
    "T44n1851_010:0673b11": "二者成熟。在八地上。成中亦二。一者自分。謂",
    "T44n1851_010:0673b12": "八地中報行成熟。二者勝進。謂八地上法",
    "T44n1851_010:0673b13": "流水中諸佛勸發自然趣向無上菩提。是勝",
    "T44n1851_010:0673b14": "進中諸行備起。今隨地相略分三種。一八地",
    "T44n1851_010:0673b15": "中淨土化生成就身業。二九地中辨才益物",
    "T44n1851_010:0673b16": "成就口業。三十地中得深智行成就意業。別",
    "T44n1851_010:0673b17": "相三道辨之麁爾。",
    "T44n1851_010:0673b18": "三種住義兩門分別(釋名一　辨相二)",
    "T44n1851_010:0673b19": "三種住義出持地論。大智論中亦具分別。依",
    "T44n1851_010:0673b20": "處名住。住義不同。一門說三。三名是何。一是",
    "T44n1851_010:0673b21": "聖住。二是梵住。三是天住。言聖住者。會正之",
    "T44n1851_010:0673b22": "解名之為聖。聖為人依。故名聖住。亦可聖者",
    "T44n1851_010:0673b23": "是其聖人。聖所依處名為聖住。言梵住者。",
    "T44n1851_010:0673b24": "淨行名梵。梵為人依。名為梵住。亦聖人離",
    "T44n1851_010:0673b25": "欲名梵。梵所居處名為梵住。言天住者。八禪",
    "T44n1851_010:0673b26": "天法。故名為天。天為人依。名為天住。亦可聖",
    "T44n1851_010:0673b27": "人是其淨天。天所居處名為天住。問曰。何",
    "T44n1851_010:0673b28": "故不說人住鬼畜住等。釋言。通說理亦無傷。",
    "T44n1851_010:0673b29": "以非勝故是中不論。名義如是(此一門竟)。次辨其",
    "T44n1851_010:0673c01": "相。開合不定。總之為一。謂七無上中一住",
    "T44n1851_010:0673c02": "無上。或分為二。一是世間。二是出世。梵住",
    "T44n1851_010:0673c03": "天住是其世間。聖住一種是其出世。或分為",
    "T44n1851_010:0673c04": "三。三名如向。於中辨釋略有三義。一就果",
    "T44n1851_010:0673c05": "分別。如大智論說。欲界六天名為天住。色",
    "T44n1851_010:0673c06": "無色天名為梵住。以離欲故。涅槃聖法名為",
    "T44n1851_010:0673c07": "聖住。二就因分別。亦如大智論說。布施持",
    "T44n1851_010:0673c08": "戒禮拜等善名為天住。能得欲界六天果故。",
    "T44n1851_010:0673c09": "四禪四空四無量等名為梵住。能得上界梵",
    "T44n1851_010:0673c10": "世界故。此色無色通名為梵。三三昧等名為",
    "T44n1851_010:0673c11": "聖住。三就行分別。如地持說。八禪地定名",
    "T44n1851_010:0673c12": "為天住。其所依故。四無量心名為梵住。以",
    "T44n1851_010:0673c13": "此四行於一切生離過淨故。彼三三昧滅盡",
    "T44n1851_010:0673c14": "正受名為聖住。唯是聖人所依止故。此後三",
    "T44n1851_010:0673c15": "住涅槃名為三行窟宅。猶是住處義也。或",
    "T44n1851_010:0673c16": "分為四。如大智論說。於前三上加一住合",
    "T44n1851_010:0673c17": "為四也。如彼論說。首楞嚴等無量三昧。及",
    "T44n1851_010:0673c18": "佛十力四無所畏不共法等。一切佛法通名",
    "T44n1851_010:0673c19": "佛住。或分十六。彼天住中有八禪定。即以",
    "T44n1851_010:0673c20": "為八。梵中有其四無量心。通前十二。聖住",
    "T44n1851_010:0673c21": "有四。謂三三昧滅盡正受。通前十六。如地",
    "T44n1851_010:0673c22": "持說。此十六中四無上住如來多住天住之",
    "T44n1851_010:0673c23": "中住第四禪。以下三禪慧多定少。上之四空",
    "T44n1851_010:0673c24": "定多慧少。定慧不均。用不稱心故不多住。",
    "T44n1851_010:0673c25": "唯第四禪定慧均等作用稱心。是以多住。是",
    "T44n1851_010:0673c26": "故如來最初成道及般涅槃。皆依四禪梵住",
    "T44n1851_010:0673c27": "之中多住。大悲如來常念有苦眾生。大悲",
    "T44n1851_010:0673c28": "能拔。是故多住。聖中多住空三昧門及滅盡",
    "T44n1851_010:0673c29": "正受。以空三昧離相中勝滅盡正受寂止極。",
    "T44n1851_010:0674a01": "是故多住。隨義廣分住乃無量。今據一門且",
    "T44n1851_010:0674a02": "論三種。三住如是。",
    "T44n1851_010:0674a03": "大乘義章卷第十(終)"
}