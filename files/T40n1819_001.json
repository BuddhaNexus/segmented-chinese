{
    "T40n1819_001:0826a24": "無量壽經優婆提舍願生偈",
    "T40n1819_001:0826a25": "婆藪槃頭菩薩造(并)註卷上",
    "T40n1819_001:0826a27": "沙門曇鸞註解",
    "T40n1819_001:0826a28": "謹案龍樹菩薩十住毘婆沙云。菩薩求阿毘",
    "T40n1819_001:0826a29": "跋致有二種道。一者難行道。二者易行道。",
    "T40n1819_001:0826b01": "難行道者。謂於五濁之世於無佛時求阿",
    "T40n1819_001:0826b02": "毘跋致為難。此難乃有多途。粗言五三以",
    "T40n1819_001:0826b03": "示義意。一者外道相(修漿反)。善亂菩薩法。二者",
    "T40n1819_001:0826b04": "聲聞自利障大慈悲。三者無顧惡人破他勝",
    "T40n1819_001:0826b05": "德。四者顛倒善果能壞梵行。五者唯是自力",
    "T40n1819_001:0826b06": "無他力持。如斯等事觸目皆是。譬如陸路",
    "T40n1819_001:0826b07": "步行則苦。易行道者。謂但以信佛因緣願",
    "T40n1819_001:0826b08": "生淨土。乘佛願力便得往生彼清淨土。",
    "T40n1819_001:0826b09": "佛力住持即入大乘正定之聚。正定即是阿",
    "T40n1819_001:0826b10": "毘跋致。譬如水路乘船則樂。此無量壽經優",
    "T40n1819_001:0826b11": "婆提舍蓋上衍之極致不退之風航者也。無",
    "T40n1819_001:0826b12": "量壽是安樂淨土如來別號。釋迦牟尼佛在",
    "T40n1819_001:0826b13": "王舍城及舍衛國。於大眾之中說無量壽佛",
    "T40n1819_001:0826b14": "莊嚴功德。即以佛名號為經體。後聖者婆",
    "T40n1819_001:0826b15": "藪槃頭菩薩服膺(一升反)。如來大悲之教。傍經",
    "T40n1819_001:0826b16": "作願生偈。復造長行重釋。梵言優婆提舍",
    "T40n1819_001:0826b17": "此間無正名相譯。若舉一隅可名為論。所",
    "T40n1819_001:0826b18": "以無正名譯者。以此間本無佛故。如此間",
    "T40n1819_001:0826b19": "書就孔子而稱經。餘人製作皆名為子。",
    "T40n1819_001:0826b20": "國史國紀之徒各別體例。然佛所說十二部",
    "T40n1819_001:0826b21": "經中有論議經名優婆提舍。若復佛諸弟子",
    "T40n1819_001:0826b22": "解佛經教與佛義相應者。佛亦許名優婆",
    "T40n1819_001:0826b23": "提舍。以入佛法相故。此間云論直是論議",
    "T40n1819_001:0826b24": "而已。豈得正譯彼名耶。又如女人於子",
    "T40n1819_001:0826b25": "稱母於兄云妹。如是等事皆隨義各別。若",
    "T40n1819_001:0826b26": "但以女名汎談母妹。乃不失女之大體。",
    "T40n1819_001:0826b27": "豈含尊卑之義乎。此所云論亦復如是。是",
    "T40n1819_001:0826b28": "以仍(因而音)。存梵音曰優婆提舍。此論始終凡",
    "T40n1819_001:0826b29": "有二重。一是總說分。二是解義分。總說分",
    "T40n1819_001:0826c01": "者。前五言偈盡是。解義分者。論曰已下長行",
    "T40n1819_001:0826c02": "盡是。所以為二重者有二義。偈以誦經",
    "T40n1819_001:0826c03": "為總攝故。論以釋偈為解義故。無量壽",
    "T40n1819_001:0826c04": "者。言無量壽如來壽命長遠不可思量也。",
    "T40n1819_001:0826c05": "經者常也。言安樂國土佛及菩薩清淨莊嚴",
    "T40n1819_001:0826c06": "功德。國土清淨莊嚴功德。能與眾生作大饒",
    "T40n1819_001:0826c07": "益。可常行于世故名曰經。優婆提舍是佛",
    "T40n1819_001:0826c08": "論議經名。願是欲樂義。生者天親菩薩願生",
    "T40n1819_001:0826c09": "彼安樂淨土。如來淨華中生。故曰願生。偈",
    "T40n1819_001:0826c10": "是句數義。以五言句略誦佛經故名為偈。",
    "T40n1819_001:0826c11": "譯婆藪云天。譯槃頭言親。此人字天親",
    "T40n1819_001:0826c12": "事在付法藏經。菩薩者。若具存梵音。應言",
    "T40n1819_001:0826c13": "菩提薩埵。菩提者是佛道名。薩埵或云眾生",
    "T40n1819_001:0826c14": "或云勇健。求佛道眾生有勇猛健志故名",
    "T40n1819_001:0826c15": "菩提薩埵。今但言菩薩譯者略耳。造亦作",
    "T40n1819_001:0826c16": "也。庶因人重法故云某造。是故言無量",
    "T40n1819_001:0826c17": "壽經優婆提舍願生偈婆藪槃頭菩薩造。解",
    "T40n1819_001:0826c18": "論名目竟。偈中分為五念門。如下長行所",
    "T40n1819_001:0826c19": "釋。第一行四句相含有三念門。上三句是",
    "T40n1819_001:0826c20": "禮拜讚歎門。下一句是作願門。第二行論",
    "T40n1819_001:0826c21": "主自述我依佛經造論與佛教相應。所服",
    "T40n1819_001:0826c22": "有宗。何故云此。為成優婆提舍名故。亦",
    "T40n1819_001:0826c23": "是成上三門起下二門。所以次之說。從第",
    "T40n1819_001:0826c24": "三行盡二十四行是觀察門。末後一行是",
    "T40n1819_001:0827a01": "迴向門。分偈章門竟。",
    "T40n1819_001:0827a02": "世尊我一心歸命盡十方無礙光如來願生安",
    "T40n1819_001:0827a03": "樂國　世尊者諸佛通號。論智則義無不",
    "T40n1819_001:0827a04": "達。語斷則習氣無餘。智斷具足能利世間。",
    "T40n1819_001:0827a05": "為世尊重故曰世尊。此言意歸釋迦如來。",
    "T40n1819_001:0827a06": "何以得知。下句言我依脩多羅。天親菩薩",
    "T40n1819_001:0827a07": "在釋迦如來像法之中。順釋迦如來經教。所",
    "T40n1819_001:0827a08": "以願生。願生有宗。故知此言歸于釋迦。若",
    "T40n1819_001:0827a09": "謂此意遍告諸佛亦復無嫌。夫菩薩歸佛",
    "T40n1819_001:0827a10": "如孝子之歸父母忠臣之歸君后。動靜非",
    "T40n1819_001:0827a11": "己出沒必由。知恩報德理宜先啟。又所願",
    "T40n1819_001:0827a12": "不輕。若如來不加威神。將何以達。乞加",
    "T40n1819_001:0827a13": "神力。所以仰告。我一心者。天親菩薩自督之",
    "T40n1819_001:0827a14": "詞。言念無礙光如來願生安樂。心心相續",
    "T40n1819_001:0827a15": "無他想間雜。問曰。佛法中無我。此中何以",
    "T40n1819_001:0827a16": "稱我。答曰。言我有三根本。一是邪見語。二",
    "T40n1819_001:0827a17": "是自大語。三是流布語。今言我者。天親菩",
    "T40n1819_001:0827a18": "薩自指之言。用流布語。非邪見自大也。歸",
    "T40n1819_001:0827a19": "命盡十方無礙光如來者。歸命即是禮拜門。",
    "T40n1819_001:0827a20": "盡十方無礙光如來即是讚歎門。何以知歸",
    "T40n1819_001:0827a21": "命是禮拜。龍樹菩薩造阿彌陀如來讚中。或",
    "T40n1819_001:0827a22": "言稽首禮。或言我歸命。或言歸命禮。此論",
    "T40n1819_001:0827a23": "長行中亦言修五念門。五念門中禮拜是一。",
    "T40n1819_001:0827a24": "天親菩薩既願往生豈容不禮。故知歸命即",
    "T40n1819_001:0827a25": "是禮拜。然禮拜但是恭敬。不必歸命。歸命必",
    "T40n1819_001:0827a26": "是禮拜。若以此推歸命為重。偈申己心。宜",
    "T40n1819_001:0827a27": "言歸命。論解偈義。汎談禮拜。彼此相成於",
    "T40n1819_001:0827a28": "義彌顯。何以知盡十方無礙光如來是讚歎",
    "T40n1819_001:0827a29": "門。下長行中言。云何讚歎門。謂稱彼如來",
    "T40n1819_001:0827b01": "名。如彼如來光明智相。如彼名義。欲如實",
    "T40n1819_001:0827b02": "修行相應故。依舍衛國所說無量壽經。佛",
    "T40n1819_001:0827b03": "解阿彌陀如來名號。何故號阿彌陀。彼佛光",
    "T40n1819_001:0827b04": "明無量。照十方國無所障礙。是故號阿彌",
    "T40n1819_001:0827b05": "陀。又彼佛壽命及其人民無量無邊阿僧祇",
    "T40n1819_001:0827b06": "劫。故名阿彌陀。問曰。若言無礙光如來光",
    "T40n1819_001:0827b07": "明無量照十方國土無所障礙者。此間眾",
    "T40n1819_001:0827b08": "生何以不蒙光照。光有所不照。豈非有",
    "T40n1819_001:0827b09": "礙耶。答曰。礙屬眾生。非光礙也。譬如日",
    "T40n1819_001:0827b10": "光周四天下。而盲者不見。非日光不周也。",
    "T40n1819_001:0827b11": "亦如密雲洪霔(灌。之句反)。而頑石不潤。非雨不",
    "T40n1819_001:0827b12": "洽(霑。下恰反)。也。若言一佛主領三千大千世界。",
    "T40n1819_001:0827b13": "是聲聞論中說。若言諸佛遍領十方無量無",
    "T40n1819_001:0827b14": "邊世界。是大乘論中說。天親菩薩今言盡",
    "T40n1819_001:0827b15": "十方無礙光如來。即是依彼如來名。如彼",
    "T40n1819_001:0827b16": "如來光明智相讚歎。故知此句是讚歎門。願",
    "T40n1819_001:0827b17": "生安樂國者。此一句是作願門。天親菩薩歸",
    "T40n1819_001:0827b18": "命之意也。其安樂義具在下觀察門中。問",
    "T40n1819_001:0827b19": "曰。大乘經論中處處說眾生畢竟無生如虛",
    "T40n1819_001:0827b20": "空。云何天親菩薩言願生耶。答曰。說眾生",
    "T40n1819_001:0827b21": "無生如虛空有二種。一者如凡夫所謂實",
    "T40n1819_001:0827b22": "眾生。如凡夫所見實生死。此所見事畢竟無",
    "T40n1819_001:0827b23": "所有。如龜毛如虛空。二者謂諸法因緣生",
    "T40n1819_001:0827b24": "故即是不生。無所有如虛空。天親菩薩所",
    "T40n1819_001:0827b25": "願生者是因緣義。因緣義故假名生。非如",
    "T40n1819_001:0827b26": "凡夫謂有實眾生實生死也。問曰。依何義",
    "T40n1819_001:0827b27": "說往生。答曰。於此間假名人中修五念門。",
    "T40n1819_001:0827b28": "前念與後念作因。穢土假名人淨土假名人",
    "T40n1819_001:0827b29": "不得決定一。不得決定異。前心後心亦復",
    "T40n1819_001:0827c01": "如是。何以故。若一則無因果。若異則非相",
    "T40n1819_001:0827c02": "續。是義觀一異門。論中委曲。釋第一行三",
    "T40n1819_001:0827c03": "念門竟。次成優婆提舍名。又成上起下",
    "T40n1819_001:0827c04": "偈。",
    "T40n1819_001:0827c05": "我依修多羅真實功德相說願偈總持與佛教",
    "T40n1819_001:0827c06": "相應　此一行云何成優婆提舍名。云何成",
    "T40n1819_001:0827c07": "上三門起下二門。偈言我依修多羅與佛教",
    "T40n1819_001:0827c08": "相應。修多羅是佛經名。我論佛經義與經",
    "T40n1819_001:0827c09": "相應以入佛法相故得名優婆提舍。名成",
    "T40n1819_001:0827c10": "竟。成上三門起下二門。何所依。何故依。云",
    "T40n1819_001:0827c11": "何依。何所依者。依修多羅。何故依者。以如",
    "T40n1819_001:0827c12": "來即真實功德相故。云何依者。修五念門相",
    "T40n1819_001:0827c13": "應故。成上起下竟。修多羅者。十二部經中",
    "T40n1819_001:0827c14": "直說者名修多羅。謂四阿含三藏等。三藏外",
    "T40n1819_001:0827c15": "大乘諸經亦名修多羅。此中言依修多羅",
    "T40n1819_001:0827c16": "者。是三藏外大乘修多羅。非阿含等經也。",
    "T40n1819_001:0827c17": "真實功德相者。有二種功德。一者從有漏",
    "T40n1819_001:0827c18": "心生不順法性。所謂凡夫人天諸善。人天",
    "T40n1819_001:0827c19": "果報。若因若果。皆是顛倒。皆是虛偽。是故",
    "T40n1819_001:0827c20": "名不實功德。二者從菩薩智慧清淨業起。",
    "T40n1819_001:0827c21": "莊嚴佛事。依法性入清淨相。是法不顛",
    "T40n1819_001:0827c22": "倒不虛偽。名為真實功德。云何不顛倒。依",
    "T40n1819_001:0827c23": "法性順二諦故。云何不虛偽。攝眾生入",
    "T40n1819_001:0827c24": "畢竟淨故。說願偈總持與佛教相應者。持名",
    "T40n1819_001:0827c25": "不散不失。總名以少攝多。偈言五言句數。",
    "T40n1819_001:0827c26": "願名欲樂往生。說謂說諸偈論。總而言之",
    "T40n1819_001:0827c27": "說所願生偈總持佛經與佛教相應。相",
    "T40n1819_001:0827c28": "應者。譬如函蓋相稱也。",
    "T40n1819_001:0827c29": "觀彼世界相勝過三界道　此已下是第四觀",
    "T40n1819_001:0828a01": "察門。此門中分為二別。一者觀察器世間莊",
    "T40n1819_001:0828a02": "嚴成就。二者觀察眾生世間莊嚴成就。此句",
    "T40n1819_001:0828a03": "已下至願生彼阿彌陀佛國。是觀器世間莊嚴",
    "T40n1819_001:0828a04": "嚴成就。觀器世間中復分為十七別。至文",
    "T40n1819_001:0828a05": "當目。此二句即是第一事。名為觀察莊嚴清",
    "T40n1819_001:0828a06": "淨功德成就。此清淨是總相。佛本所以起",
    "T40n1819_001:0828a07": "此莊嚴清淨功德者。見三界。是虛偽相。是",
    "T40n1819_001:0828a08": "輪轉相。是無窮相。如蚇(尺音)。蠖(屈伸蟲。一郭反)。循環。",
    "T40n1819_001:0828a09": "如蠶(才含反)。繭(蠶衣。公殄反)。自縛。哀哉眾生締(結不解。帝音)",
    "T40n1819_001:0828a10": "此三界。顛倒不淨。欲置眾生於不虛偽處。",
    "T40n1819_001:0828a11": "於不輪轉處。於不無窮處。得畢竟安樂大",
    "T40n1819_001:0828a12": "清淨處。是故起此清淨莊嚴功德也。成就",
    "T40n1819_001:0828a13": "者。言此清淨不可破壞。不可污染。非如",
    "T40n1819_001:0828a14": "三界是污染相是破壞相也。觀者觀察也。",
    "T40n1819_001:0828a15": "彼者彼安樂國也。世界相者彼安樂世界清",
    "T40n1819_001:0828a16": "淨相也。其相別在下。勝過三界道。道者通",
    "T40n1819_001:0828a17": "也。以如此因得如此果。以如此果酬如",
    "T40n1819_001:0828a18": "此因。通因至果通果酬因。故名為道。三",
    "T40n1819_001:0828a19": "界者。一是欲界。所謂六欲天四天下人畜生",
    "T40n1819_001:0828a20": "餓鬼地獄等是也。二是色界。所謂初禪二禪",
    "T40n1819_001:0828a21": "三禪四禪天等是也。三是無色界。所謂空處",
    "T40n1819_001:0828a22": "識處無所有處非想非非想處天等是也。此",
    "T40n1819_001:0828a23": "三界蓋是生死凡夫流轉之闇宅。雖復苦樂",
    "T40n1819_001:0828a24": "小殊脩短暫異。統而觀之莫非有漏。倚伏",
    "T40n1819_001:0828a25": "相乘循環無際。雜生觸受四倒長拘。且因且",
    "T40n1819_001:0828a26": "果虛偽相襲。安樂是菩薩慈悲正觀之由生。",
    "T40n1819_001:0828a27": "如來神力本願之所建。胎卵濕生緣茲高揖。",
    "T40n1819_001:0828a28": "業繫長維從此永斷。續括之權不待勸而彎",
    "T40n1819_001:0828a29": "弓。勞謙善讓齊普賢而同德。勝過三界",
    "T40n1819_001:0828b01": "抑是近言。",
    "T40n1819_001:0828b02": "究竟如虛空廣大無邊際　此二句名莊嚴量",
    "T40n1819_001:0828b03": "功德成就。佛本所以起此莊嚴量功德者。",
    "T40n1819_001:0828b04": "見三界。陜(戶甲反)。小墮(敗城阜。或垂反)。陘(山絕坎。形音)。陪(重土。",
    "T40n1819_001:0828b05": "一曰備。父才反)。陼(如渚者陼丘。之與反)。或宮觀迫(伯音)。迮(子格反)。或土",
    "T40n1819_001:0828b06": "田逼隘(陋。已賣反)。或志求路促。或山河隔(塞。公厄反)。障。",
    "T40n1819_001:0828b07": "或國界分部。有如此等種種舉急事。是故",
    "T40n1819_001:0828b08": "菩薩興此莊嚴量功德願。願我國土如虛空",
    "T40n1819_001:0828b09": "廣大無際。如虛空者。言來生者雖眾猶若",
    "T40n1819_001:0828b10": "無也。廣大無際者。成上如虛空義。何故如",
    "T40n1819_001:0828b11": "虛空。以廣大無際故。成就者。言十方眾生",
    "T40n1819_001:0828b12": "往生者若已生若今生若當生。雖無量無邊",
    "T40n1819_001:0828b13": "畢竟常如虛空。廣大無際終無滿時。是故",
    "T40n1819_001:0828b14": "言究竟如虛空廣大無邊際。問曰。如維摩",
    "T40n1819_001:0828b15": "方丈苞容有餘。何必國界無貲(子支反)。乃稱廣",
    "T40n1819_001:0828b16": "大。答曰。所言廣大非必以畦(五十畝。下圭反)。畹(三十畝。一",
    "T40n1819_001:0828b17": "遠一萬反)。為喻。但言如空。亦何累方丈。又方丈",
    "T40n1819_001:0828b18": "之所苞容在狹而廣。覈(實。下革反)。論果報。豈若",
    "T40n1819_001:0828b19": "在廣而廣耶。",
    "T40n1819_001:0828b20": "正道大慈悲出世善根生　此二句名莊嚴性",
    "T40n1819_001:0828b21": "功德成就。佛本何故起此莊嚴。見有國土",
    "T40n1819_001:0828b22": "以愛欲故則有欲界。以攀厭禪定故則有",
    "T40n1819_001:0828b23": "色無色界。此三界皆是有漏邪道所生。長寢",
    "T40n1819_001:0828b24": "大夢莫知悕出。是故興大悲心。願我成佛",
    "T40n1819_001:0828b25": "以無上正見道起清淨土出于三界。性是",
    "T40n1819_001:0828b26": "本義。言此淨土隨順法性不乖法本。事",
    "T40n1819_001:0828b27": "同華嚴經寶王如來性起義。又言積習成性。",
    "T40n1819_001:0828b28": "指法藏菩薩。集諸波羅蜜積習所成。亦",
    "T40n1819_001:0828c01": "言性者是聖種性。序法藏菩薩於世自在王",
    "T40n1819_001:0828c02": "佛所悟無生法忍。爾時位名聖種性。於是",
    "T40n1819_001:0828c03": "性中發四十八大願修起此土。即曰安樂",
    "T40n1819_001:0828c04": "淨土。是彼因所得。果中說因故名為性。",
    "T40n1819_001:0828c05": "又言性是必然義不改義。如海性一味眾流",
    "T40n1819_001:0828c06": "入者必為一味海味不隨彼改也。又如人",
    "T40n1819_001:0828c07": "身性不淨故種種妙好色香美味入身皆為",
    "T40n1819_001:0828c08": "不淨。安樂淨土諸往生者無不淨色無不",
    "T40n1819_001:0828c09": "淨心。畢竟皆得清淨平等無為法身。以安樂",
    "T40n1819_001:0828c10": "國土清淨性成就故。正道大慈悲出世善根",
    "T40n1819_001:0828c11": "生者。平等大道也。平等道所以名為正道",
    "T40n1819_001:0828c12": "者。平等是諸法體相。以諸法平等故發心",
    "T40n1819_001:0828c13": "等。發心等故道等。道等故大慈悲等。大慈",
    "T40n1819_001:0828c14": "悲是佛道正因故言正道大慈悲。慈悲有三",
    "T40n1819_001:0828c15": "緣。一者眾生緣是小悲。二者法緣是中悲。三",
    "T40n1819_001:0828c16": "者無緣是大悲。大悲即出世善也。安樂淨土",
    "T40n1819_001:0828c17": "從此大悲生故。故謂此大悲為淨土之根。",
    "T40n1819_001:0828c18": "故曰出世善根生。",
    "T40n1819_001:0828c19": "淨光明滿足如鏡日月輪　此二句名莊嚴形",
    "T40n1819_001:0828c20": "相功德成就。佛本所以起此莊嚴功德者。",
    "T40n1819_001:0828c21": "見日行四域。光不周三方。庭燎(力少反)。在宅",
    "T40n1819_001:0828c22": "明不滿十仞。以是故起滿淨光明願。如",
    "T40n1819_001:0828c23": "日月光輪滿足自體。彼安樂淨土雖復廣大",
    "T40n1819_001:0828c24": "無邊。清淨光明無不充塞。故曰淨光明滿",
    "T40n1819_001:0828c25": "足如鏡日月輪。",
    "T40n1819_001:0828c26": "備諸珍寶性具足妙莊嚴　此二句名莊嚴",
    "T40n1819_001:0828c27": "種種事功德成就。佛本何故起此莊嚴。見有",
    "T40n1819_001:0828c28": "國土。以泥土為宮飾。以木石為華觀。或",
    "T40n1819_001:0828c29": "彫金鏤玉。意願不充。或營備百千具受辛",
    "T40n1819_001:0829a01": "苦。以此故興大悲心。願我成佛必使珍寶",
    "T40n1819_001:0829a02": "具足嚴麗。自然相忘於有餘。自得於佛道。",
    "T40n1819_001:0829a03": "此莊嚴事縱使毘首羯磨工稱妙絕積思竭",
    "T40n1819_001:0829a04": "想。豈能取圖。性者本義也。能生既淨。所生",
    "T40n1819_001:0829a05": "焉得不淨。故經言。隨其心淨則佛土淨。是",
    "T40n1819_001:0829a06": "故言備諸珍寶性具足妙莊嚴。",
    "T40n1819_001:0829a07": "無垢光炎熾。明淨曜世間　此二句名莊嚴妙",
    "T40n1819_001:0829a08": "色功德成就。佛本何故起此莊嚴。見有國",
    "T40n1819_001:0829a09": "土。優劣不同。以不同故高下以形。高下既",
    "T40n1819_001:0829a10": "形是非以起。是非既起長淪(沒。倫音)。三有。是故",
    "T40n1819_001:0829a11": "興大悲心起平等願。願我國土光炎熾盛",
    "T40n1819_001:0829a12": "第一無比。不如人天金色能有奪者。若為",
    "T40n1819_001:0829a13": "相奪。如明鏡在金邊則不現。今日時中金",
    "T40n1819_001:0829a14": "比佛在時金則不現。佛在時金比閻浮那",
    "T40n1819_001:0829a15": "金則不現。閻浮那金比大海中轉輪王道中",
    "T40n1819_001:0829a16": "金沙則不現。轉輪王道中金沙比金山則",
    "T40n1819_001:0829a17": "不現。金山比須彌山金則不現。須彌山",
    "T40n1819_001:0829a18": "金比三十三天瓔珞金則不現。三十三天",
    "T40n1819_001:0829a19": "瓔珞金比炎摩天金則不現。炎摩天金比",
    "T40n1819_001:0829a20": "兜率陀天金則不現。兜率陀天金比化自在",
    "T40n1819_001:0829a21": "天金則不現。化自在天金比他化自在天金",
    "T40n1819_001:0829a22": "則不現。他化自在天金比安樂國中光明則",
    "T40n1819_001:0829a23": "不現。所以者何。彼土金光絕從垢業生",
    "T40n1819_001:0829a24": "故。清淨無不成就故。安樂淨土是無生忍",
    "T40n1819_001:0829a25": "菩薩淨業所起。阿彌陀如來法王所領。阿",
    "T40n1819_001:0829a26": "彌陀如來為增上緣故。是故言無垢光炎熾",
    "T40n1819_001:0829a27": "明淨曜世間。曜世間者曜二種世間也。",
    "T40n1819_001:0829a28": "寶性功德草柔軟左右旋觸者生勝樂過迦旃",
    "T40n1819_001:0829a29": "隣陀　此四句名莊嚴觸功德成就。佛本何",
    "T40n1819_001:0829b01": "故起此莊嚴。見有國土。雖寶重金玉。不",
    "T40n1819_001:0829b02": "得為衣服。雖珍玩明鏡。無議於敷",
    "T40n1819_001:0829b03": "具。斯緣悅於目不便於身也。身眼二情豈",
    "T40n1819_001:0829b04": "弗鉾楯乎。是故願言。使我國土人天六情",
    "T40n1819_001:0829b05": "和於水乳卒去楚越之勞。所以七寶柔軟",
    "T40n1819_001:0829b06": "悅目便身。迦旃隣陀者天竺柔軟草名也。觸",
    "T40n1819_001:0829b07": "之者能生樂受。故以為喻。註者言。此間土",
    "T40n1819_001:0829b08": "石草木各有定體。譯者何緣目彼寶為草",
    "T40n1819_001:0829b09": "耶。當以其葻(草得風貌父蟲反)。然[卄/榮](草旋貌。一煢反)。途(細草曰[卄/鈔]。亡",
    "T40n1819_001:0829b10": "小反)。故以草目之耳。余若參譯。當別有途。生",
    "T40n1819_001:0829b11": "勝樂者。觸迦旃隣陀生染著樂。觸彼軟寶",
    "T40n1819_001:0829b12": "生法喜樂。二事相玄。非勝如何是。故言寶",
    "T40n1819_001:0829b13": "性功德草。柔軟左右旋觸者生勝樂。過迦旃",
    "T40n1819_001:0829b14": "隣陀。",
    "T40n1819_001:0829b15": "寶華千萬種彌覆池流泉微風動華葉交錯",
    "T40n1819_001:0829b16": "光亂轉　此四句名莊嚴水功德成就。佛本",
    "T40n1819_001:0829b17": "何故起此願。見有國土。或澐(云音)。溺(江水大波謂之澐溺)",
    "T40n1819_001:0829b18": "洪濤(大海波大窂反)。滓沫驚人。或凝凘(流氷。上支反)。[冰水+夾]",
    "T40n1819_001:0829b19": "(古甲反)。[渫(洗冼)](凍相著。大甲反)。蹙(迫。子六反)。枷懷[代/心](失常。他則反)。向",
    "T40n1819_001:0829b20": "無安悅之情。背有恐值之慮。菩薩見此興",
    "T40n1819_001:0829b21": "大悲心。願我成佛所有流泉池沼(池之小反)。與宮",
    "T40n1819_001:0829b22": "殿相稱(事出經中)。種種寶華布為水飾。微風徐",
    "T40n1819_001:0829b23": "扇映發有序。開神悅體無一不可。是故言",
    "T40n1819_001:0829b24": "寶華千萬種彌覆池流泉微風動華葉交錯光",
    "T40n1819_001:0829b25": "亂轉。",
    "T40n1819_001:0829b26": "宮殿諸樓閣觀十方無礙雜樹異光色寶欄",
    "T40n1819_001:0829b27": "遍圍繞　此四句名莊嚴地功德成就。佛本何",
    "T40n1819_001:0829b28": "故起此莊嚴。見有國土。嶕(才消反)嶢(高貌。牛消反)",
    "T40n1819_001:0829c01": "峻(高。俊音)。嶺枯木橫岑。岝(才白反)峉(山不齊。五百反)。[山*巠]",
    "T40n1819_001:0829c02": "(深山谷。亦山陗貌。形音)嶙(深無崖。力人反)莦(惡草貌。消音)茅(道多草不可行。方交反)",
    "T40n1819_001:0829c03": "盈壑。茫茫滄海為絕目之川。葻葻廣澤為無",
    "T40n1819_001:0829c04": "蹤之所。菩薩見此興大悲願。願我國土地平",
    "T40n1819_001:0829c05": "如掌。宮殿樓閣鏡納十方。的無所屬亦非",
    "T40n1819_001:0829c06": "不屬。寶樹寶欄互為映飾。是故言宮殿諸",
    "T40n1819_001:0829c07": "樓閣觀十方無礙雜樹異光色寶欄遍圍繞。",
    "T40n1819_001:0829c08": "無量寶交絡羅網遍虛空種種鈴發響宣吐妙",
    "T40n1819_001:0829c09": "法音　此四句名莊嚴虛空功德成就。佛本",
    "T40n1819_001:0829c10": "何故起此莊嚴。見有國土。煙雲塵霧蔽障",
    "T40n1819_001:0829c11": "太虛。震烈[雨/替](雨聲。上林反)霍(大雨。下郭反)。從上而墮",
    "T40n1819_001:0829c12": "不祥烖(天火。葬才反)。霓(屈虹青赤。或白色陰氣。五結反)。每自空來憂慮",
    "T40n1819_001:0829c13": "百端為之毛竪。菩薩見此興大悲心。願我",
    "T40n1819_001:0829c14": "國土寶網交絡羅遍虛空鈴鐸(大鈴。大各反)。宮商",
    "T40n1819_001:0829c15": "鳴宣道法。視之無厭懷道見德。是故言無",
    "T40n1819_001:0829c16": "量寶交絡羅網遍虛空種種鈴發響宣吐妙",
    "T40n1819_001:0829c17": "法音。",
    "T40n1819_001:0829c18": "雨華衣莊嚴無量香普薰　此二句名莊嚴",
    "T40n1819_001:0829c19": "雨功德成就。佛本何故興此莊嚴。見有國",
    "T40n1819_001:0829c20": "土。欲以服飾布地延請所尊。或欲以香",
    "T40n1819_001:0829c21": "華名寶用表恭敬。而業貧感薄是事不果。",
    "T40n1819_001:0829c22": "是故興大悲願。願我國土常雨此物滿眾",
    "T40n1819_001:0829c23": "生意。何故以雨為言。恐取者云。若常雨華",
    "T40n1819_001:0829c24": "衣。亦應填塞虛空。何緣不妨。是故以雨",
    "T40n1819_001:0829c25": "為喻。雨適時則無洪滔(水漫大。他高反)之患。安樂報",
    "T40n1819_001:0829c26": "豈有累情之物乎。經言。日夜六時雨寶衣",
    "T40n1819_001:0829c27": "雨寶華。寶質柔軟履踐其上則下四寸。隨",
    "T40n1819_001:0829c28": "舉足時還復如故。用訖入寶地如水入",
    "T40n1819_001:0829c29": "坎。是故言雨華衣莊嚴無量香普薰。",
    "T40n1819_001:0830a01": "佛慧明淨日除世癡闇冥　此二句名莊嚴光",
    "T40n1819_001:0830a02": "明功德成就。佛本何故興此莊嚴。見有國",
    "T40n1819_001:0830a03": "土。雖復項背日光。而為愚癡所闇。是故願",
    "T40n1819_001:0830a04": "言。使我國土所有光明能除癡闇入佛智",
    "T40n1819_001:0830a05": "慧不為無記之事。亦云。安樂國土光明從",
    "T40n1819_001:0830a06": "如來智慧報起。故能除世闇冥。經言。或有",
    "T40n1819_001:0830a07": "佛土以光明為佛事。即是此也。故言佛",
    "T40n1819_001:0830a08": "慧明淨日除世癡闇冥。",
    "T40n1819_001:0830a09": "梵聲悟深遠微妙聞十方　此二句名莊嚴妙",
    "T40n1819_001:0830a10": "聲功德成就佛本何故興此願。見有國土。",
    "T40n1819_001:0830a11": "雖有善法而名聲不遠。有名聲雖遠復",
    "T40n1819_001:0830a12": "不微妙。有名聲妙遠復不能悟物。是故",
    "T40n1819_001:0830a13": "起此莊嚴。天竺國稱淨行為梵行。稱妙辭",
    "T40n1819_001:0830a14": "為梵言。彼國貴重梵天多以梵為讚。亦言。",
    "T40n1819_001:0830a15": "中國法與梵天通故也。聲者名也。名謂安",
    "T40n1819_001:0830a16": "樂土名。經言。若人但聞安樂淨土之名欲",
    "T40n1819_001:0830a17": "願往生。亦得如願。此名悟物之證也釋論",
    "T40n1819_001:0830a18": "言。如斯淨土非三界所攝。何以言之。無欲",
    "T40n1819_001:0830a19": "故非欲界。地居故非色界。有色故非無",
    "T40n1819_001:0830a20": "色界。蓋菩薩別業所致耳。出有而有曰微",
    "T40n1819_001:0830a21": "(出有者謂出三有。而有者謂淨土有也)。名能開悟曰妙(妙好也。以名能悟物",
    "T40n1819_001:0830a22": "故稱妙)。是故言梵聲悟深遠微妙聞十方。",
    "T40n1819_001:0830a23": "正覺阿彌陀法王善住持　此二句名莊嚴主",
    "T40n1819_001:0830a24": "功德成就。佛本何故興此願。見有國土。羅",
    "T40n1819_001:0830a25": "剎為君則率土相噉。寶輪駐(立馬。長句反)。殿則四",
    "T40n1819_001:0830a26": "域無虞。譬之風靡。豈無本耶。是故興願。",
    "T40n1819_001:0830a27": "願我國土常有法王法王善力之所住持。住",
    "T40n1819_001:0830a28": "持者如黃鵠持子安千齡更起。魚母念持",
    "T40n1819_001:0830a29": "子逕澩(夏有水冬無水曰澩。火岳反)。不壞。安樂國為正",
    "T40n1819_001:0830b01": "覺善持其國。豈有非正覺事耶。是故言正",
    "T40n1819_001:0830b02": "覺阿彌陀法王善住持。",
    "T40n1819_001:0830b03": "如來淨華眾正覺華化生　此二句名莊嚴眷",
    "T40n1819_001:0830b04": "屬功德成就。佛本何故興此願。見有國土。",
    "T40n1819_001:0830b05": "或以胞血為身器。或以糞尿為生元。或",
    "T40n1819_001:0830b06": "槐棘高折出猜狂之子。或豎子婢腹出卓犖",
    "T40n1819_001:0830b07": "(零角反)。之才。譏誚(才召反)。由之懷火。恥辱緣以抱",
    "T40n1819_001:0830b08": "氷。所以願言。使我國土悉於如來淨華中",
    "T40n1819_001:0830b09": "生。眷屬平等與奪無路。故言如來淨華眾",
    "T40n1819_001:0830b10": "正覺華化生。",
    "T40n1819_001:0830b11": "愛樂佛法味禪三昧為食　此二句名莊嚴受",
    "T40n1819_001:0830b12": "用功德成就。佛本何故興此願。見有國土。",
    "T40n1819_001:0830b13": "或探巢破卵為饛(盛食滿貌。亡公反)。饒(飽也多也。人消反)",
    "T40n1819_001:0830b14": "之膳。或懸沙指帒為相慰之方。嗚呼諸子",
    "T40n1819_001:0830b15": "實可痛心。是故興大悲願。願我國土以",
    "T40n1819_001:0830b16": "佛法以禪定以三昧為食。永絕他食之",
    "T40n1819_001:0830b17": "勞。愛樂佛法味者。如日月燈明佛說法華",
    "T40n1819_001:0830b18": "經六十小劫。時會聽者亦坐一處六十小",
    "T40n1819_001:0830b19": "劫。謂如食頃。無有一人若身若心而生懈",
    "T40n1819_001:0830b20": "倦。以禪定為食者。謂諸大菩薩常在三昧",
    "T40n1819_001:0830b21": "無他食也。三昧者。彼諸人天若須食時。百",
    "T40n1819_001:0830b22": "味嘉餚羅列在前。眼見色鼻聞香身受適",
    "T40n1819_001:0830b23": "悅自然飽足。訖已化去。若須復現。其事在",
    "T40n1819_001:0830b24": "經。是故言愛樂佛法味禪三昧為食。",
    "T40n1819_001:0830b25": "永離身心惱受樂常無間　此二句名莊嚴無",
    "T40n1819_001:0830b26": "諸難功德成就。佛本何故興此願。見有國",
    "T40n1819_001:0830b27": "土。或朝預袞寵夕惶斧鉞。或幼捨蓬藜",
    "T40n1819_001:0830b28": "長列方丈。或鳴茄道出歷經催還。有如是",
    "T40n1819_001:0830b29": "等種種違奪。是故願言。使我國土安樂相續",
    "T40n1819_001:0830c01": "畢竟無間。身惱者。飢渴寒熱殺害等也。心",
    "T40n1819_001:0830c02": "惱者。是非得失三毒等也。是故言永離身",
    "T40n1819_001:0830c03": "心惱受樂常無間。",
    "T40n1819_001:0830c04": "大乘善根界等無譏嫌名女人及根缺二乘種",
    "T40n1819_001:0830c05": "不生　此四句名莊嚴大義門功德成就。門",
    "T40n1819_001:0830c06": "者通大義之門也。大義者。大乘所以也。如",
    "T40n1819_001:0830c07": "人造城得門則入。若人得生安樂者。是則",
    "T40n1819_001:0830c08": "成就大乘之門也。佛本何故興此願。見有",
    "T40n1819_001:0830c09": "國土。雖有佛如來賢聖等眾。由國濁故分",
    "T40n1819_001:0830c10": "一說三。或以拓(聽各反)。眉致誚。或緣指語招",
    "T40n1819_001:0830c11": "譏。是故願言。使我國土皆是大乘一味平",
    "T40n1819_001:0830c12": "等一味。根敗種子畢竟不生。女人殘缺名",
    "T40n1819_001:0830c13": "字亦斷。是故言大乘善根界等無譏嫌名女",
    "T40n1819_001:0830c14": "人及根缺二乘種不生。問曰。案王舍城所說",
    "T40n1819_001:0830c15": "無量壽經。法藏菩薩四十八願中言。設我得",
    "T40n1819_001:0830c16": "佛。國中聲聞有能計量知其數者不取正",
    "T40n1819_001:0830c17": "覺。是有聲聞一證也。又十住毘婆沙中龍",
    "T40n1819_001:0830c18": "樹菩薩造阿彌陀讚云起出三界獄。目如",
    "T40n1819_001:0830c19": "蓮華葉。聲聞眾無量。是故稽首禮。是有聲",
    "T40n1819_001:0830c20": "聞二證也。又摩訶衍論中言。佛土種種不",
    "T40n1819_001:0830c21": "同。或有佛土純是聲聞僧。或有佛土純是",
    "T40n1819_001:0830c22": "菩薩僧。或有佛土菩薩聲聞會為僧。如阿",
    "T40n1819_001:0830c23": "彌陀安樂國等是也。是有聲聞三證也。諸",
    "T40n1819_001:0830c24": "經中有說安樂國處多言有聲聞不言無",
    "T40n1819_001:0830c25": "聲聞。聲聞即是二乘之一。論言乃至無二乘",
    "T40n1819_001:0830c26": "名。此云何會。答曰。以理推之。安樂淨土不",
    "T40n1819_001:0830c27": "應有二乘。何以言之。夫有病則有藥。理",
    "T40n1819_001:0830c28": "數之常也。法華經言。釋迦牟尼如來以出五",
    "T40n1819_001:0830c29": "濁世故分一為三。淨土既非五濁。無三",
    "T40n1819_001:0831a01": "乘明矣。法華經噵。諸聲聞是人於何而得",
    "T40n1819_001:0831a02": "解脫。但離虛妄名為解脫。是人實未得一",
    "T40n1819_001:0831a03": "切解脫。以未得無上道故。覈推此理。阿",
    "T40n1819_001:0831a04": "羅漢既未得一切解脫。必應有生。此人更",
    "T40n1819_001:0831a05": "不生三界。三界外除淨土更無生處。是以",
    "T40n1819_001:0831a06": "唯應於淨土生。如言聲聞者。是他方聲聞",
    "T40n1819_001:0831a07": "來生仍本名故稱為聲聞。如天帝釋生人",
    "T40n1819_001:0831a08": "中時姓憍尸迦。後雖為天主。佛欲使人",
    "T40n1819_001:0831a09": "知其由來。與帝釋語時猶稱憍尸迦。其此",
    "T40n1819_001:0831a10": "類也。又此論但言二乘種不生。謂安樂國不",
    "T40n1819_001:0831a11": "生二乘種子。亦何妨二乘來生耶。譬如橘",
    "T40n1819_001:0831a12": "栽不生江北。河洛菓肆亦見有橘。又言鸚",
    "T40n1819_001:0831a13": "鵡不渡壟西。趙魏架桁亦有鸚鵡。此二物",
    "T40n1819_001:0831a14": "但言其種不渡彼有聲聞亦如是。作如是",
    "T40n1819_001:0831a15": "解經論則會。問曰。以名召事。有事乃有名。",
    "T40n1819_001:0831a16": "安樂國既無二乘女人根缺之事。亦何須復",
    "T40n1819_001:0831a17": "言無此三名耶。答曰。如軟心菩薩不甚勇",
    "T40n1819_001:0831a18": "猛譏言聲聞。如人諂曲或復儜弱譏言女",
    "T40n1819_001:0831a19": "人。又如眼雖明而不識事譏言盲人。又如",
    "T40n1819_001:0831a20": "耳雖聽而聽義不解譏言聾人。又如舌雖",
    "T40n1819_001:0831a21": "語而訥口謇吃譏言瘂人。有如是等根",
    "T40n1819_001:0831a22": "雖具足而有譏嫌之名。是故須言乃至無",
    "T40n1819_001:0831a23": "名。明淨土無如是等與奪之名。問曰。尋",
    "T40n1819_001:0831a24": "法藏菩薩本願及龍樹菩薩所讚。皆似以",
    "T40n1819_001:0831a25": "彼國聲聞眾多為奇。此有何義。答曰。聲聞",
    "T40n1819_001:0831a26": "以實際為證。計不應更能生佛道根芽。而",
    "T40n1819_001:0831a27": "佛以本願不可思議神力攝令生彼。必當",
    "T40n1819_001:0831a28": "復以神力生其無上道心。譬如鴆鳥入水。",
    "T40n1819_001:0831a29": "魚蜯咸死。犀牛觸之死者皆活。如此不應",
    "T40n1819_001:0831b01": "生而生。所以可奇。然五不思議中佛法最不",
    "T40n1819_001:0831b02": "可思議。佛能使聲聞復生無上道心。真不可",
    "T40n1819_001:0831b03": "思議之至也。",
    "T40n1819_001:0831b04": "眾生所願樂一切能滿足此二句名莊嚴一",
    "T40n1819_001:0831b05": "切所求滿足功德成就。佛本何故興此願。見",
    "T40n1819_001:0831b06": "有國土。或名高位重潛處無由。或人凡性鄙",
    "T40n1819_001:0831b07": "悕出靡路。或脩短繫業制不在己。如阿私",
    "T40n1819_001:0831b08": "陀仙人類也。有如是等為業風所吹不",
    "T40n1819_001:0831b09": "得自在。是故願言。使我國土各稱所求滿",
    "T40n1819_001:0831b10": "足情願。是故言眾生所願樂。一切能滿足。",
    "T40n1819_001:0831b11": "是故願生彼阿彌陀佛國　此二句結成上",
    "T40n1819_001:0831b12": "觀察十七種莊嚴國土成就。所以願生。釋",
    "T40n1819_001:0831b13": "器世間清淨訖之于上。次觀眾生世間清",
    "T40n1819_001:0831b14": "淨。此門中分為二別。一者觀察阿彌陀如",
    "T40n1819_001:0831b15": "來莊嚴功德。二者觀察彼諸菩薩莊嚴功德。",
    "T40n1819_001:0831b16": "觀察如來莊嚴功德中有八種。至文當目。",
    "T40n1819_001:0831b17": "問曰。有論師汎解眾生名義。以其輪轉三",
    "T40n1819_001:0831b18": "有受眾多生死故名眾生。今名佛菩薩為",
    "T40n1819_001:0831b19": "眾生。是義云何。答曰。經言。一法有無量名。",
    "T40n1819_001:0831b20": "一名有無量義。如以受眾多生死故名為",
    "T40n1819_001:0831b21": "眾生者。此是小乘家釋三界中眾生名義。",
    "T40n1819_001:0831b22": "非大乘家眾生名義也。大乘家所言眾生",
    "T40n1819_001:0831b23": "者。如不增不減經言。言眾生者即是不生",
    "T40n1819_001:0831b24": "不滅義。何以故。若有生。生已復生有無窮",
    "T40n1819_001:0831b25": "過故。有不生而生過故。是故無生。若有生。",
    "T40n1819_001:0831b26": "可有滅。既無生。何得有滅。是故無生無滅",
    "T40n1819_001:0831b27": "是眾生義。如經中言。五受陰通達空無所",
    "T40n1819_001:0831b28": "有是苦義。斯其類也。",
    "T40n1819_001:0831b29": "無量大寶王微妙淨華臺　此二句名莊嚴座",
    "T40n1819_001:0831c01": "功德成就佛本何故莊嚴此座。見有菩薩。",
    "T40n1819_001:0831c02": "於末後身敷草而坐成阿耨多羅三藐三菩",
    "T40n1819_001:0831c03": "提。人天見者不生增上信增上恭敬增上愛",
    "T40n1819_001:0831c04": "樂增上修行。是故願言。我成佛時使無量大",
    "T40n1819_001:0831c05": "寶王微妙淨華臺以為佛座。無量者。如觀無",
    "T40n1819_001:0831c06": "量壽經言。七寶地上有大寶蓮華王座。蓮華",
    "T40n1819_001:0831c07": "一一葉作百寶色有八萬四千脈。猶如天",
    "T40n1819_001:0831c08": "畫。脈有八萬四千光。華葉小者縱廣二百五",
    "T40n1819_001:0831c09": "十由旬。如是華有八萬四千葉。一一葉間",
    "T40n1819_001:0831c10": "有百億摩尼珠王以為映飾。一一摩尼放",
    "T40n1819_001:0831c11": "千光明。其光如蓋七寶合成遍覆地上。釋迦",
    "T40n1819_001:0831c12": "毘楞伽寶以為其臺。此蓮華臺八萬金剛甄",
    "T40n1819_001:0831c13": "叔迦寶梵摩尼寶妙真珠網以為嚴飾。於",
    "T40n1819_001:0831c14": "其臺上自然而有四柱寶幢。一一寶幢如八",
    "T40n1819_001:0831c15": "萬四千億須彌山。幢上寶幔如夜摩天宮。有",
    "T40n1819_001:0831c16": "五百億微妙寶珠以為映飾。一一寶珠。有",
    "T40n1819_001:0831c17": "八萬四千光。一一光作八萬四千異種金色。",
    "T40n1819_001:0831c18": "一一金光遍安樂寶土。處處變化各作異",
    "T40n1819_001:0831c19": "相。或為金剛臺。或作真珠網。或作雜華",
    "T40n1819_001:0831c20": "雲。於十方面。隨意變現化作佛事。如是等",
    "T40n1819_001:0831c21": "事出過數量。是故言無量大寶王微妙淨華",
    "T40n1819_001:0831c22": "臺。",
    "T40n1819_001:0831c23": "相好光一尋色像超群生　此二句名莊嚴身",
    "T40n1819_001:0831c24": "業功德成就。佛本何故莊嚴如此身業。見",
    "T40n1819_001:0831c25": "有佛身。受一丈光明。於人身光不甚超絕。",
    "T40n1819_001:0831c26": "如轉輪王相好亦大同。提婆達多所減",
    "T40n1819_001:0831c27": "唯一。致令阿闍世王以茲懷亂。刪闍耶",
    "T40n1819_001:0831c28": "等敢如蟷蜋。或如此類也。是故莊嚴如此",
    "T40n1819_001:0831c29": "身業。案此間詁訓。六尺曰尋。如觀無量壽",
    "T40n1819_001:0832a01": "經言。阿彌陀如來身高六十萬億那由他恒",
    "T40n1819_001:0832a02": "河沙由旬。佛圓光如百億三千大千世界。譯",
    "T40n1819_001:0832a03": "者以尋而言。何其晦(木代反)。乎。里舍間人不簡",
    "T40n1819_001:0832a04": "縱橫長短。咸謂橫舒兩手臂為尋。若譯者",
    "T40n1819_001:0832a05": "或取此類用準阿彌陀如來舒臂為言故",
    "T40n1819_001:0832a06": "稱一尋者。圓光亦應徑六十萬億那由他恒",
    "T40n1819_001:0832a07": "河沙由旬。是故言相好光一尋。色像超群生。",
    "T40n1819_001:0832a08": "問曰。觀無量壽經言。諸佛如來是法界身。",
    "T40n1819_001:0832a09": "入一切眾生心想中。是故汝等心想佛時。是",
    "T40n1819_001:0832a10": "心即是三十二相八十隨形好。是心作佛是",
    "T40n1819_001:0832a11": "心是佛。諸佛正遍知海從心想生。是義云",
    "T40n1819_001:0832a12": "何。答曰。身名集成界名事別。如眼界緣",
    "T40n1819_001:0832a13": "根色空明作意五因緣生名為眼界。是眼但",
    "T40n1819_001:0832a14": "自行己緣。不行他緣。以事別故。耳鼻等",
    "T40n1819_001:0832a15": "界亦如是。言諸佛如來是法界身者。法界",
    "T40n1819_001:0832a16": "是眾生心法也。以心能生世間出世間一切",
    "T40n1819_001:0832a17": "諸法故名心為法界。法界能生諸如來相",
    "T40n1819_001:0832a18": "好身。亦如色等能生眼識。是故佛身名法",
    "T40n1819_001:0832a19": "界身。是身不行他緣。是故入一切眾生心",
    "T40n1819_001:0832a20": "想中。心想佛時是心即是三十二相八十隨",
    "T40n1819_001:0832a21": "形好者。當眾生心想佛時。佛身相好顯現",
    "T40n1819_001:0832a22": "眾生心中也。譬如水清則色像現。水之與",
    "T40n1819_001:0832a23": "像不一不異。故言佛相好身即是心想也。",
    "T40n1819_001:0832a24": "是心作佛者。言心能作佛也。是心是佛者。",
    "T40n1819_001:0832a25": "心外無佛也。譬如火從木出火不得離木",
    "T40n1819_001:0832a26": "也。以不離木故則能燒木。木為火燒木即",
    "T40n1819_001:0832a27": "為火也。諸佛正遍知海從心想生者。正",
    "T40n1819_001:0832a28": "遍知者。真正如法界而知也。法界無相故",
    "T40n1819_001:0832a29": "諸佛無知也。以無知故無不知也。無知而",
    "T40n1819_001:0832b01": "知者是正遍知也。是知深廣不可測量。故",
    "T40n1819_001:0832b02": "譬海也。",
    "T40n1819_001:0832b03": "如來微妙聲梵響聞十方　此二句名莊嚴口",
    "T40n1819_001:0832b04": "業功德成就。佛本何故興此莊嚴。見有如",
    "T40n1819_001:0832b05": "來名似不尊。如外道軵(推車。人冡反)。稱瞿曇姓。",
    "T40n1819_001:0832b06": "成道日聲唯徹梵天。是故願言。使我成佛",
    "T40n1819_001:0832b07": "妙聲遐布聞者悟忍。是故言如來微妙聲梵",
    "T40n1819_001:0832b08": "響聞十方。",
    "T40n1819_001:0832b09": "同地水火風虛空無分別　此二句名莊嚴心",
    "T40n1819_001:0832b10": "業功德成就。佛本何故興此莊嚴。見有如",
    "T40n1819_001:0832b11": "來說法云此黑此白此不黑不白下法中法",
    "T40n1819_001:0832b12": "上法上上法。有如是等無量差別品似有",
    "T40n1819_001:0832b13": "分別。是故願言。使我成佛如地荷負無輕",
    "T40n1819_001:0832b14": "重之殊如水潤長無莦(惡草)。葀(瑞草。括音)。之異。如火",
    "T40n1819_001:0832b15": "成熟無芳臭之別如風起發無眠悟之差。",
    "T40n1819_001:0832b16": "如空苞受無開塞之念。得之于內物安於",
    "T40n1819_001:0832b17": "外。虛往實歸於是于息。是故言同地水火",
    "T40n1819_001:0832b18": "風虛空無分別。",
    "T40n1819_001:0832b19": "天人不動眾清淨智海生　此二句名莊嚴大",
    "T40n1819_001:0832b20": "眾功德成就。佛本何故起此莊嚴。見有如來。",
    "T40n1819_001:0832b21": "說法輪下所有大眾諸根性欲種種不同。於",
    "T40n1819_001:0832b22": "佛智慧若退若沒。以不等故眾不純淨。所",
    "T40n1819_001:0832b23": "以興願。願我成佛。所有天人皆從如來智慧",
    "T40n1819_001:0832b24": "清淨海生。海者。言佛一切種智深廣無涯",
    "T40n1819_001:0832b25": "不宿二乘雜善中下死屍。喻之如海。是故",
    "T40n1819_001:0832b26": "言天人不動眾。清淨智海生。不動者。言彼天",
    "T40n1819_001:0832b27": "人成就大乘根。不可傾動也。",
    "T40n1819_001:0832b28": "如須彌山王勝妙無過者　此二句名莊嚴上",
    "T40n1819_001:0832b29": "首功德成就。佛本何故起此願。見有如來。",
    "T40n1819_001:0832c01": "眾中或有強梁者。如提婆達多流比。或有",
    "T40n1819_001:0832c02": "國王與佛並治不知甚推佛。或有請佛",
    "T40n1819_001:0832c03": "以他緣廢忘。有如是等似上首力不成就。",
    "T40n1819_001:0832c04": "是故願言。我為佛時願一切大眾無能生心",
    "T40n1819_001:0832c05": "敢與我等。唯一法王更無俗王。是故言如",
    "T40n1819_001:0832c06": "須彌山王勝妙無過者。",
    "T40n1819_001:0832c07": "天人丈夫眾恭敬繞瞻仰　此二句名莊嚴主",
    "T40n1819_001:0832c08": "功德成就。佛本何故起此莊嚴。見有佛如",
    "T40n1819_001:0832c09": "來。雖有大眾眾中亦有不甚恭敬。如一",
    "T40n1819_001:0832c10": "比丘語釋迦牟尼佛。若不與我解十四難。",
    "T40n1819_001:0832c11": "我當更學餘道。亦如居迦離謗舍利弗。佛",
    "T40n1819_001:0832c12": "三語而三不受。又如諸外道輩假入佛眾",
    "T40n1819_001:0832c13": "而常伺求佛短。又如第六天魔常於佛所",
    "T40n1819_001:0832c14": "作諸留難。有如是等種種不恭敬相。是故",
    "T40n1819_001:0832c15": "願言。使我成佛天人大眾恭敬無倦。所以",
    "T40n1819_001:0832c16": "但言天人者。淨土無女人及八部鬼神故",
    "T40n1819_001:0832c17": "也。是故言天人丈夫眾恭敬繞瞻仰。",
    "T40n1819_001:0832c18": "觀佛本願力遇無空過者能令速滿足功德大",
    "T40n1819_001:0832c19": "寶海　此四句名莊嚴不虛作住持功德成就。",
    "T40n1819_001:0832c20": "佛本何故起此莊嚴。見有如來。但以聲",
    "T40n1819_001:0832c21": "聞為僧。無求佛道者。或有值佛而不免",
    "T40n1819_001:0832c22": "三塗。善星提婆遮多居迦離等是也。又人",
    "T40n1819_001:0832c23": "聞佛名號發無上道心。遇惡因緣退入聲",
    "T40n1819_001:0832c24": "聞辟支佛地者。有如是等空過者退沒者。",
    "T40n1819_001:0832c25": "是故願言。使我成佛時值遇我者皆速疾",
    "T40n1819_001:0832c26": "滿足無上大寶。是故言觀佛本願力遇無空",
    "T40n1819_001:0832c27": "過者能令速滿足功德大寶海。住持義如上。",
    "T40n1819_001:0832c28": "觀佛莊嚴八種功德訖之于上。次觀安樂",
    "T40n1819_001:0832c29": "國諸大菩薩四種莊嚴功德成就。問曰。觀如",
    "T40n1819_001:0833a01": "來莊嚴功德。何所闕少復須觀菩薩功德",
    "T40n1819_001:0833a02": "耶。答曰。如有明君則有賢臣。堯舜之稱",
    "T40n1819_001:0833a03": "無為。是其比也。若便但有如來法王而無",
    "T40n1819_001:0833a04": "大菩薩法臣。於翼讚道。豈足云滿。亦如",
    "T40n1819_001:0833a05": "薪[卄/積]小則火不大。如經言。阿彌陀佛國有",
    "T40n1819_001:0833a06": "無量無邊諸大菩薩。如觀世音大勢至等。皆",
    "T40n1819_001:0833a07": "當一生於他方次補佛處。若人稱名憶念",
    "T40n1819_001:0833a08": "者歸依者觀察者。如法華經普門品說無願",
    "T40n1819_001:0833a09": "不滿。然菩薩愛樂功德。如海吞流無止",
    "T40n1819_001:0833a10": "足情。亦如釋迦牟尼如來聞一目闇比丘吁",
    "T40n1819_001:0833a11": "言。誰愛功德。為我維鍼。爾時如來從禪",
    "T40n1819_001:0833a12": "定起來到其所語言。我愛福德。遂為其維",
    "T40n1819_001:0833a13": "鍼。爾時失明比丘暗聞佛語聲。驚喜交",
    "T40n1819_001:0833a14": "集白佛言。世尊世尊功德猶未滿耶。佛報",
    "T40n1819_001:0833a15": "言。我功德圓滿無所復須。但我此身從功",
    "T40n1819_001:0833a16": "德生。知功德恩分故。是故言愛。如所問",
    "T40n1819_001:0833a17": "觀佛功德。實無願不充。所以復觀菩薩功",
    "T40n1819_001:0833a18": "德者。有如上種種義故耳。",
    "T40n1819_001:0833a19": "安樂國清淨常轉無垢輪化佛菩薩日如須彌",
    "T40n1819_001:0833a20": "住持　佛本何故起此莊嚴。見有佛土。但",
    "T40n1819_001:0833a21": "是小菩薩不能於十方世界廣作佛事。或",
    "T40n1819_001:0833a22": "但聲聞人天所利狹小。是故興願。願我國",
    "T40n1819_001:0833a23": "中有無量大菩薩眾。不動本處遍至十方。",
    "T40n1819_001:0833a24": "種種應化如實修行常作佛事。譬如日在",
    "T40n1819_001:0833a25": "天上而影現百川。日豈來耶。豈不來耶。如",
    "T40n1819_001:0833a26": "大集經言。譬如有人善治堤塘量其所宜。",
    "T40n1819_001:0833a27": "及放水時。不加心力。菩薩亦如是。先治",
    "T40n1819_001:0833a28": "一切諸佛及眾生應供養。應教化種種堤",
    "T40n1819_001:0833a29": "塘。及入三昧身心不動。如實修行常作",
    "T40n1819_001:0833b01": "佛事。如實修行者。雖常修行實無所修行",
    "T40n1819_001:0833b02": "也。是故言安樂國清淨常轉無垢輪化佛菩",
    "T40n1819_001:0833b03": "薩日如須彌住持。",
    "T40n1819_001:0833b04": "無垢莊嚴光一念及一時普照諸佛會利益諸",
    "T40n1819_001:0833b05": "群生　佛本何故起此莊嚴。見有如來。眷屬",
    "T40n1819_001:0833b06": "欲供養他方無量諸佛。或欲教化無量眾",
    "T40n1819_001:0833b07": "生。此沒彼出先南後北。不能以一念一時",
    "T40n1819_001:0833b08": "放光普照。遍至十方世界教化眾生。有出",
    "T40n1819_001:0833b09": "沒前後相故。是故興願。願我佛土諸大菩薩",
    "T40n1819_001:0833b10": "於一念時頃遍至十方作種種佛事。是故",
    "T40n1819_001:0833b11": "言無垢莊嚴光一念及一時普照諸佛會利",
    "T40n1819_001:0833b12": "益諸群生。問曰。上章云身不動搖而遍至",
    "T40n1819_001:0833b13": "十方。不動而至。豈非是一時義耶。與此若",
    "T40n1819_001:0833b14": "為差別。答曰。上但言不動而至。或容有前",
    "T40n1819_001:0833b15": "後。此言無前無後。是為差別。亦是成上",
    "T40n1819_001:0833b16": "不動義。若不一時則是往來。若有往來。",
    "T40n1819_001:0833b17": "則非不動。是故為成上不動義故須觀一",
    "T40n1819_001:0833b18": "時。",
    "T40n1819_001:0833b19": "雨天樂華衣妙香等供養讚諸佛功德無有分",
    "T40n1819_001:0833b20": "別心　佛本何故起此莊嚴。見有佛土。菩薩",
    "T40n1819_001:0833b21": "人天志趣不廣。不能遍至十方無窮世界",
    "T40n1819_001:0833b22": "供養諸佛如來大眾。或以己土穢濁不敢",
    "T40n1819_001:0833b23": "向詣淨鄉。或以所居清淨鄙薄穢土。以如",
    "T40n1819_001:0833b24": "此等種種局分。於諸佛如來所不能周遍",
    "T40n1819_001:0833b25": "供養發起廣大善根。是故願言。我成佛時。願",
    "T40n1819_001:0833b26": "我國土一切菩薩聲聞天人大眾。遍至十方",
    "T40n1819_001:0833b27": "一切諸佛大會處所。雨天樂天華天衣天香。",
    "T40n1819_001:0833b28": "以巧妙辨辭供養讚歎諸佛功德。雖歎穢",
    "T40n1819_001:0833b29": "土如來大慈謙忍。不見佛土有雜穢相。雖",
    "T40n1819_001:0833c01": "歎淨土如來無量莊嚴。不見佛土有清淨",
    "T40n1819_001:0833c02": "相。何以故。以諸法等故。諸如來等。是故諸",
    "T40n1819_001:0833c03": "佛如來名為等覺。若於佛土起優劣心。假",
    "T40n1819_001:0833c04": "使供養如來非法供養也。是故言雨天樂",
    "T40n1819_001:0833c05": "華衣妙香等供養讚諸佛功德無有分別心。",
    "T40n1819_001:0833c06": "何等世界無佛法功德寶我願皆往生示佛法",
    "T40n1819_001:0833c07": "如佛　佛本何故起此願。見有軟心菩薩。但",
    "T40n1819_001:0833c08": "樂有佛國土修行。無慈悲堅牢心。是故興",
    "T40n1819_001:0833c09": "願。願我成佛時。我土菩薩皆慈悲勇猛堅固。",
    "T40n1819_001:0833c10": "志願能捨清淨土。至他方無佛法僧處。住",
    "T40n1819_001:0833c11": "持莊嚴佛法僧寶。示如有佛使佛種處處",
    "T40n1819_001:0833c12": "不斷。是故言何等世界無佛法功德寶我願",
    "T40n1819_001:0833c13": "皆往生示佛法如佛。觀菩薩四種莊嚴功德",
    "T40n1819_001:0833c14": "成就訖之于上。次下四句是迴向門。",
    "T40n1819_001:0833c15": "我作論說偈願見彌陀佛普共諸眾生往生安",
    "T40n1819_001:0833c16": "樂國　此四句是論主迴向門。迴向者。迴己",
    "T40n1819_001:0833c17": "功德普施眾生。共見阿彌陀如來生安樂",
    "T40n1819_001:0833c18": "國。",
    "T40n1819_001:0833c19": "無量壽修多羅章句我以偈誦總說竟",
    "T40n1819_001:0833c20": "　問曰。天親菩薩迴向章中言普共諸眾生",
    "T40n1819_001:0833c21": "往生安樂國。此指共何等眾生耶。答曰。",
    "T40n1819_001:0833c22": "案王舍城所說無量壽經。佛告阿難。十方恒",
    "T40n1819_001:0833c23": "河沙諸佛如來皆共稱嘆無量壽佛威神功",
    "T40n1819_001:0833c24": "德不可思議。諸有眾生聞其名號。信心歡",
    "T40n1819_001:0833c25": "喜乃至一念。至心迴向。願生彼國即得往",
    "T40n1819_001:0833c26": "生。住不退轉。唯除五逆誹謗正法。案此而",
    "T40n1819_001:0833c27": "言。一切外凡夫人皆得往生。又如觀無量",
    "T40n1819_001:0833c28": "壽經有九品往生。下下品生者。或有眾生",
    "T40n1819_001:0833c29": "作不善業五逆十惡具諸不善。如此愚人",
    "T40n1819_001:0834a01": "以惡業故應墮惡道經歷多劫受苦無",
    "T40n1819_001:0834a02": "窮。如此愚人臨命終時遇善知識種種安",
    "T40n1819_001:0834a03": "慰為說妙法。教令念佛。此人苦逼不遑念",
    "T40n1819_001:0834a04": "佛。善友告言。汝若不能念者。應稱無量",
    "T40n1819_001:0834a05": "壽佛。如是至心令聲不絕。具足十念稱",
    "T40n1819_001:0834a06": "南無無量壽佛。稱佛名故於念念中除八",
    "T40n1819_001:0834a07": "十億劫生死之罪。命終之後見金蓮華。猶",
    "T40n1819_001:0834a08": "如日輪住其人前。如一念頃。即得往生極",
    "T40n1819_001:0834a09": "樂世界。於蓮華中滿十二大劫蓮華方開。",
    "T40n1819_001:0834a10": "(當以此償五逆罪也)。觀世音大勢至以大悲音聲。為其",
    "T40n1819_001:0834a11": "廣說諸法實相除滅罪法。聞已歡喜應時",
    "T40n1819_001:0834a12": "則發菩提之心。是名下品下生者。以此經",
    "T40n1819_001:0834a13": "證。明知下品凡夫但令不誹謗正法。信佛",
    "T40n1819_001:0834a14": "因緣皆得往生。問曰。無量壽經言。願往生",
    "T40n1819_001:0834a15": "者皆得往生。唯除五逆誹謗正法。觀無量壽",
    "T40n1819_001:0834a16": "經言。作五逆十惡具諸不善亦得往生。",
    "T40n1819_001:0834a17": "此二經云何會。答曰。一經以具二種重罪。一",
    "T40n1819_001:0834a18": "者五逆二者誹謗正法。以此二種罪故。所以",
    "T40n1819_001:0834a19": "不得往生。一經但言作十惡五逆等罪。不",
    "T40n1819_001:0834a20": "言誹謗正法。以不謗正法故。是故得生。",
    "T40n1819_001:0834a21": "問曰。假使一人具五逆罪。而不誹謗正法。",
    "T40n1819_001:0834a22": "經許得生。復有一人但誹謗正法而無五",
    "T40n1819_001:0834a23": "逆諸罪。願往生者得生以不。答曰。但令",
    "T40n1819_001:0834a24": "誹謗正法。雖更無餘罪。必不得生。何以",
    "T40n1819_001:0834a25": "言之。經言。五逆罪人墮阿鼻大地獄中具",
    "T40n1819_001:0834a26": "受一劫重罪。誹謗正法人墮阿鼻大地獄中。",
    "T40n1819_001:0834a27": "此劫若盡復轉至他方阿鼻大地獄中。如是",
    "T40n1819_001:0834a28": "展轉經百千阿鼻大地獄。佛不記得出時",
    "T40n1819_001:0834a29": "節。以誹謗正法罪極重故。又正法者即是",
    "T40n1819_001:0834b01": "佛法。此愚癡人既生誹謗。安有願生佛土",
    "T40n1819_001:0834b02": "之理。假使但貪彼土安樂而願生者。亦",
    "T40n1819_001:0834b03": "如求非水之氷無煙之火。豈有得理。問",
    "T40n1819_001:0834b04": "曰。何等相是誹謗正法。答曰。若言無佛無",
    "T40n1819_001:0834b05": "佛法無菩薩無菩薩法。如是等見若心自",
    "T40n1819_001:0834b06": "解若從他受其心決定皆名誹謗正法。問",
    "T40n1819_001:0834b07": "曰。如是等計但是己事。於眾生有何苦惱",
    "T40n1819_001:0834b08": "踰於五逆重罪耶。答曰。若無諸佛菩薩說",
    "T40n1819_001:0834b09": "世間出世間善道教化眾生者。豈知有仁",
    "T40n1819_001:0834b10": "義禮智信耶。如是世間一切善法皆斷。出世",
    "T40n1819_001:0834b11": "間一切賢聖皆滅。汝但知五逆罪為重。而不",
    "T40n1819_001:0834b12": "知五逆罪從無正法生。是故謗正法人其",
    "T40n1819_001:0834b13": "罪最重。問曰。業道經言。業道如秤。重者先",
    "T40n1819_001:0834b14": "牽。如觀無量壽經言。有人造五逆十惡具",
    "T40n1819_001:0834b15": "諸不善。應墮惡道經歷多劫受無量苦。",
    "T40n1819_001:0834b16": "臨命終時遇善知識教稱南無無量壽佛。",
    "T40n1819_001:0834b17": "如是至心令聲不絕具足十念。便得往",
    "T40n1819_001:0834b18": "生安樂淨土。即入大乘正定之聚畢竟不",
    "T40n1819_001:0834b19": "退。與三塗諸苦永隔。先牽之義於理如何。",
    "T40n1819_001:0834b20": "又曠劫已來備造諸行。有漏之法繫屬三界。",
    "T40n1819_001:0834b21": "但以十念念阿彌陀佛便出三界繫業之",
    "T40n1819_001:0834b22": "義復欲云何。答曰。汝謂五逆十惡繫業等",
    "T40n1819_001:0834b23": "為重。以下下品人十念為輕。應為罪所",
    "T40n1819_001:0834b24": "牽先墮地獄繫在三界者。今當以義校",
    "T40n1819_001:0834b25": "量輕重之義。在心在緣在決定。不在時節",
    "T40n1819_001:0834b26": "久近多少也。云何在心。彼造罪人自依止",
    "T40n1819_001:0834b27": "虛妄顛倒見生。此十念者依善知識方便安",
    "T40n1819_001:0834b28": "慰聞實相法生。一實一虛。豈得相比。譬如",
    "T40n1819_001:0834b29": "千歲闇室光若暫至即便明朗。豈得言闇",
    "T40n1819_001:0834c01": "在室千歲而不去耶。是名在心。云何在緣。",
    "T40n1819_001:0834c02": "彼造罪人。自依止妄想心依煩惱虛妄果報",
    "T40n1819_001:0834c03": "眾生生。此十念者依止無上信心依阿彌",
    "T40n1819_001:0834c04": "陀如來方便莊嚴真實清淨無量功德名號",
    "T40n1819_001:0834c05": "生。譬如有人被毒箭所中截筋破骨。聞",
    "T40n1819_001:0834c06": "滅除藥鼓即箭出毒除(首楞嚴經言。譬如有藥名曰滅除。若鬪戰時用以塗",
    "T40n1819_001:0834c07": "鼓。聞鼓聲者箭出除毒。菩薩摩訶薩亦復如是。住首楞嚴三昧聞其名者。三毒之箭自然拔出)。",
    "T40n1819_001:0834c08": "豈可得言彼箭深毒厲聞鼓音聲不能拔",
    "T40n1819_001:0834c09": "箭去毒耶。是名在緣。云何在決定。彼造",
    "T40n1819_001:0834c10": "罪人依止有後心有間心生。此十念者依",
    "T40n1819_001:0834c11": "止無後心無間心生。是名決定。校量三義。",
    "T40n1819_001:0834c12": "十念者重。重者先牽能出三有。兩經一義耳。",
    "T40n1819_001:0834c13": "問曰。幾時名為一念。答曰。百一生滅名一",
    "T40n1819_001:0834c14": "剎那。六十剎那名為一念。此中云念者不",
    "T40n1819_001:0834c15": "取此時節也。但言憶念阿彌陀佛若總相",
    "T40n1819_001:0834c16": "若別相。隨所觀緣心無他想十念相續名",
    "T40n1819_001:0834c17": "為十念。但稱名號亦復如是。問曰。心若",
    "T40n1819_001:0834c18": "他緣攝之令還。可知念之多少。但知多",
    "T40n1819_001:0834c19": "少。復非無間。若凝心注想。復依何可得",
    "T40n1819_001:0834c20": "記念之多少。答曰。經言十念者明業事成",
    "T40n1819_001:0834c21": "辨耳。不必須知頭數也。如言蟪蛄不識",
    "T40n1819_001:0834c22": "春秋。伊蟲豈知朱陽之節乎。知者言之耳。",
    "T40n1819_001:0834c23": "十念業成者。是亦通神者言之耳。但積念",
    "T40n1819_001:0834c24": "相續不緣他事便罷。復何暇須知念之",
    "T40n1819_001:0834c25": "頭數也。若必須知亦有方便。必須口授。",
    "T40n1819_001:0834c26": "不得題之筆點。",
    "T40n1819_001:0834c27": "無量壽經優婆提舍願生偈註卷上"
}