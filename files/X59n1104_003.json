{
    "X59n1104_003:0642a03": "芝苑遺編卷之下",
    "X59n1104_003:0642a05": "六世法孫　道詢　集",
    "X59n1104_003:0642a06": "為判府蔣樞密開講要義(請簡．謝詩附)",
    "X59n1104_003:0642a07": "之奇頓首。即日想惟戒體安隱。為大導師。幸甚。幸甚",
    "X59n1104_003:0642a08": "之奇旬休。欲携蒙。詣講席。願聞略講戒律大意。并佛",
    "X59n1104_003:0642a09": "法名。以滌家悋。敢輙先稟聞。幸希道炤之奇頓首。",
    "X59n1104_003:0642a10": "判府樞密三月初十日。與令嗣提宮寺丞壻發勾陳",
    "X59n1104_003:0642a11": "奉議同羣夫人。俱預法筵。焚香拜請。講曰。如來為一",
    "X59n1104_003:0642a12": "大事因緣故。出現於世。唯以佛之知見。示悟眾生。欲",
    "X59n1104_003:0642a13": "令眾生入佛智慧。是以種種方便。為一切眾生作成",
    "X59n1104_003:0642a14": "佛之由也。經云。凡有心者。皆當作佛。所以。常不輕菩",
    "X59n1104_003:0642a15": "薩每將十三字教化於人。但言。我不敢輕於汝等。汝",
    "X59n1104_003:0642a16": "等皆當作佛。於是八十年在世。五十餘年說法。其意",
    "X59n1104_003:0642a17": "無他。只欲教化眾生作佛耳。如來於十二年中。但說",
    "X59n1104_003:0642a18": "略教一偈。云。善護於口言。自淨其志意。身莫作諸惡。",
    "X59n1104_003:0642a19": "此三業道淨。能得如是行。是大仙人道。善護口言。即",
    "X59n1104_003:0642a20": "口業也。淨志意。即心業也。莫作諸惡。即身業也。三業",
    "X59n1104_003:0642a21": "道淨。即是佛行也。大仙．金仙皆召於佛。世間神仙皆",
    "X59n1104_003:0642a22": "小仙也。即此謂之教授木叉。但由眾生無始結惑。三",
    "X59n1104_003:0642a23": "障所纏。過境而動。而妙清淨體。墮生死海中。故華嚴",
    "X59n1104_003:0642a24": "座上現千尺盧舍那。身坐蓮華臺。周匝千華。一一葉",
    "X59n1104_003:0642b01": "中。釋迦化佛。皆來聽誦佛戒。初結波羅提木叉。即梵",
    "X59n1104_003:0642b02": "網經菩薩戒也。梵語盧舍那。此云淨滿。即報身佛也。",
    "X59n1104_003:0642b03": "是中十重戒。謂波羅夷。四十八條。謂輕垢罪。大抵止",
    "X59n1104_003:0642b04": "人為惡。有人懼以戒禁。多不敢受。經云。若國王．王子．",
    "X59n1104_003:0642b05": "大臣．百官．比丘．比丘尼．庶人．乃至四趣眾生。但解法",
    "X59n1104_003:0642b06": "師語者。皆可得受。故云。寧受後破。不可不受。何以如",
    "X59n1104_003:0642b07": "此。以受心境徧。功德深也。破戒則別別所犯也。涅槃",
    "X59n1104_003:0642b08": "經云。欲見佛性。證大涅槃。必須深心修持淨戒。又華",
    "X59n1104_003:0642b09": "嚴經云。戒為無上菩提本。應當具足持淨戒。若能堅",
    "X59n1104_003:0642b10": "持於淨戒。是則如來所讚歎。諸經論中廣有讚戒功",
    "X59n1104_003:0642b11": "德。此即約大乘戒如是說也。其有機緣不等。故華嚴",
    "X59n1104_003:0642b12": "會上法所不被者。如來即現應身。乃降生示跡誕質",
    "X59n1104_003:0642b13": "王宮。厭世無常。棄榮入道。現丈六身。作比丘相。普度",
    "X59n1104_003:0642b14": "一切。廣誘世間。隨機設戒。種種調攝。然此戒律不唯",
    "X59n1104_003:0642b15": "釋迦如來所制。乃至十方三世如來所傳。佛佛道同",
    "X59n1104_003:0642b16": "如是也。故戒本云。如過去諸佛。及以未來者。現在諸",
    "X59n1104_003:0642b17": "世尊。能勝一切憂。皆共尊敬戒。此是諸佛法。當時人",
    "X59n1104_003:0642b18": "法兩勝。機感相投。始於鹿園度五拘隣。故世尊一呼。",
    "X59n1104_003:0642b19": "善來。鬚髮自落。袈裟被體。即時納戒。以善根夙利。自",
    "X59n1104_003:0642b20": "然冥合故也。續以機性差劣。不可以善來得度。即以",
    "X59n1104_003:0642b21": "三語受戒。所謂歸依佛．歸依法．歸依僧。於此言下。便",
    "X59n1104_003:0642b22": "得具體。又復人性澆薄。機緣轉疎。不可以三語。乃以",
    "X59n1104_003:0642b23": "白四羯磨納戒。一白之詞三番羯磨也。羯磨。梵言。此",
    "X59n1104_003:0642b24": "翻為業。亦翻辦事。以能辦僧中止作二業一切法事",
    "X59n1104_003:0642c01": "也。大率以此方呪法。能以心業同力秉之。可使革凡",
    "X59n1104_003:0642c02": "成聖也。仍置壇場。立十僧行法。壇上敷設佛像。布列",
    "X59n1104_003:0642c03": "天神．星像。皆有所表。今則我等比丘所受者。即聲聞",
    "X59n1104_003:0642c04": "二百五十戒也。其間五篇七聚罪相輕重。與世官法",
    "X59n1104_003:0642c05": "典刑不殊。如俗五刑。古謂墨．劓．剕．宮．大辟。今謂笞．杖．",
    "X59n1104_003:0642c06": "徒．流．死。以佛教推之。則三皇五帝周孔訓籍。制立條",
    "X59n1104_003:0642c07": "法。皆大權示化。非凡智所能為。抑亦過去古佛流及。",
    "X59n1104_003:0642c08": "世世相循也。今此佛法戒律。即釋門中家訓也。如來",
    "X59n1104_003:0642c09": "誡諸弟子。有過失者。當如法治之。律中乃有七九治",
    "X59n1104_003:0642c10": "罰。條而結之。是以比丘非律勿視．非律勿聽．非律勿",
    "X59n1104_003:0642c11": "言．非律勿行。故國無禮刑。莫治天下。僧無戒律。莫以",
    "X59n1104_003:0642c12": "御眾。由昔迦葉問佛。云。佛法幾時當滅。答曰。隨說戒",
    "X59n1104_003:0642c13": "律滅處則滅也。又論云。毗尼藏者。佛法壽命。又曰。我",
    "X59n1104_003:0642c14": "實不滅。半月一來。以戒法常在故。是知住持佛法。綱",
    "X59n1104_003:0642c15": "紀僧宗。功在斯也。今此戒經。初篇四重謂波羅夷者。",
    "X59n1104_003:0642c16": "此翻為棄。以犯此罪。永棄佛法海外。不得預清淨僧",
    "X59n1104_003:0642c17": "中法食之數也。此四者即婬．盜．殺．妄。譬之四樹。以為",
    "X59n1104_003:0642c18": "根本。下去諸篇。皆枝葉也。罪喻斷頭。不復有佛法壽",
    "X59n1104_003:0642c19": "命。故永絕道分也。教中亦許伏首行懺。但入眾時在",
    "X59n1104_003:0642c20": "僧末坐。位同沙彌也。次篇十三條僧伽婆尸沙者。此",
    "X59n1104_003:0642c21": "云殘。謂犯此篇罪。覆一日即治一日。覆一月即治一",
    "X59n1104_003:0642c22": "月。所謂僧前與覆藏法。後與出罪羯磨。用二十僧行",
    "X59n1104_003:0642c23": "法。乃至全淨。有殘之罪。由僧除滅也。第三篇一百二",
    "X59n1104_003:0642c24": "十條波逸提者。義翻為墮。以此篇多因財事。生貪染",
    "X59n1104_003:0643a01": "心。飲居戲劇。人多喜犯。後墮燒煑覆障地獄。第四篇",
    "X59n1104_003:0643a02": "波羅提提舍尼者。此翻向彼悔。以對人說所作罪也。",
    "X59n1104_003:0643a03": "亦云此罪應發露也。不者墮泥犁中三億六十千歲。",
    "X59n1104_003:0643a04": "第五篇一百條眾學。名突吉羅。此云惡作。乃是檢學",
    "X59n1104_003:0643a05": "僧倫威儀之要行也。有犯即對首懺之。此乃五篇之",
    "X59n1104_003:0643a06": "名。就中離出偷蘭遮。并惡說罪。遂名七聚。今現前比",
    "X59n1104_003:0643a07": "丘登壇稟受者。即此具戒也。諸篇所列。葢是所止二",
    "X59n1104_003:0643a08": "百五十件過惡。以至三千威儀．八萬律行。於一一行",
    "X59n1104_003:0643a09": "中。斷其過惡。又何止於此。乃至微塵數威儀行相。而",
    "X59n1104_003:0643a10": "比丘盡當謹而護之。何也。山河大地。艸木藂林。胎卵",
    "X59n1104_003:0643a11": "濕化。有情無情。一一根塵。發得無作戒體。智論云。略",
    "X59n1104_003:0643a12": "則八萬四千。廣則塵沙無盡。然制法雖多。不出現前",
    "X59n1104_003:0643a13": "三業。所謂身處木叉．口處木叉．意處木叉。當知此三。",
    "X59n1104_003:0643a14": "即是毗尼藏也。所謂篇聚。總而謂之威德木叉。木叉",
    "X59n1104_003:0643a15": "即持戒之果號。由是始於鹿苑。終至鶴林。而囑累云。",
    "X59n1104_003:0643a16": "於我滅後。當尊重珍敬等。此毗尼藏。佛滅度後。結集",
    "X59n1104_003:0643a17": "之時。有窟內窟外。謂之根本二部。後復分為五部。今",
    "X59n1104_003:0643a18": "南山律師所宗四分。部主曇無德師。即五部中之一",
    "X59n1104_003:0643a19": "也。且夫持戒要在圓融。識達其體。況戒學屬於事相。",
    "X59n1104_003:0643a20": "心法存乎理智。自非戒律制約三業。策勤四儀。則過",
    "X59n1104_003:0643a21": "患奚以防禦也。但眾生在惑業苦三道之中。妄想顛",
    "X59n1104_003:0643a22": "倒。不能守持。多尚虗頭。疎蕩放逸。若然者。須達其緣。",
    "X59n1104_003:0643a23": "生法理也。即此時持戒。業性本空。罪亦何有。唯是從",
    "X59n1104_003:0643a24": "緣流變。善惡隨彰。持犯互見。若了得緣生。方不滯於",
    "X59n1104_003:0643b01": "偏執。不著於有無。即此以為中道義也。故龍樹云。因",
    "X59n1104_003:0643b02": "緣所生法。我說即是空。亦名為假名。亦名中道義。只",
    "X59n1104_003:0643b03": "此一偈。下三句亦是助言。要之不出因緣二字。即此",
    "X59n1104_003:0643b04": "空．假．中三觀。廣如天台教中所辨也。若兀爾持戒。不",
    "X59n1104_003:0643b05": "了觀慧。此即人天福報。亦乃聲聞自調之謂。則不名",
    "X59n1104_003:0643b06": "究竟解脫。又淨名云。佛法不有亦不無。以因緣故諸",
    "X59n1104_003:0643b07": "法生。無我．無造．無受者。善惡之業亦不忘舉。要言之。",
    "X59n1104_003:0643b08": "由因緣故。即有諸法。是則持戒者。能達法空。是名持",
    "X59n1104_003:0643b09": "戒。即六度中尸波羅蜜也。則不住二乘。直趣菩提之",
    "X59n1104_003:0643b10": "果也。又經云。無有定法如來可說。一切賢聖皆以無",
    "X59n1104_003:0643b11": "為法。而有差別。亦云。一切有為法。如夢幻泡影等。大",
    "X59n1104_003:0643b12": "論云。或云即心是戒。何假他受。未敢取焉。何也。以一",
    "X59n1104_003:0643b13": "切眾生。下至蠕動．蜎飛。皆有佛性。亦具佛禮。以無戒",
    "X59n1104_003:0643b14": "善。不斷諸惡。輪迴生死。受報無窮。無由解脫。所以。十",
    "X59n1104_003:0643b15": "方諸佛三世聖人。乃至彌陀淨土。依正二報。並由願",
    "X59n1104_003:0643b16": "心取證。非誓不立。亦須全藉信願行力之所莊嚴也。",
    "X59n1104_003:0643b17": "恐煩久坐。不敢廣述。茲者伏承台斾。寵臨講席久坐。",
    "X59n1104_003:0643b18": "證明元照學問荒淺。言理疎野。不勝皇懼之至。判府",
    "X59n1104_003:0643b19": "樞密伏願成化千里。鎮撫萬樞。長為聖世之忠謀。永",
    "X59n1104_003:0643b20": "作教門之外護。我皇庶境。同集玅因。能說所聞。俱霑",
    "X59n1104_003:0643b21": "利益。",
    "X59n1104_003:0643b22": "講罷樞密上詩以謝",
    "X59n1104_003:0643b23": "心淨佛土淨。境空無一毫。風柯響林薄。華雨積庭皐。",
    "X59n1104_003:0643b24": "說法龍象遶。放生鱗羽逃。知師精戒律。功行不唐勞。",
    "X59n1104_003:0643c01": "為義天僧統開講要義",
    "X59n1104_003:0643c02": "高麗王子弘真祐世廣智僧統義天。同弟子壽良。",
    "X59n1104_003:0643c03": "航海求法。首登師門。元豐八年十二月二十八日。",
    "X59n1104_003:0643c04": "偕館伴主客學士楊傑就寺。請師陞座。發揚細要。",
    "X59n1104_003:0643c05": "義天矍然避席。作禮。請所著書。歸遼東。摹板流通。",
    "X59n1104_003:0643c06": "講曰。現講四分律刪補羯磨疏。正當第三卷。明無作",
    "X59n1104_003:0643c07": "戒體。今日更不進文。略敘律宗綱要。自古禪講。凡欲",
    "X59n1104_003:0643c08": "說法。先說一道理。以通言路。以謂一切諸法。離相寂",
    "X59n1104_003:0643c09": "滅。非言語文字所能詮。非思量分別所能及。故經云。",
    "X59n1104_003:0643c10": "諸法寂滅相。不可以言宣。又云。若如來有所說法。則",
    "X59n1104_003:0643c11": "為謗佛。不能解我所說義。又云。始於得道夜。終至涅",
    "X59n1104_003:0643c12": "槃夜。於是二中間。未甞說一字。又云。生生不可說。生",
    "X59n1104_003:0643c13": "不生不可說。不生生不可說等。世人聞此。便謂佛法",
    "X59n1104_003:0643c14": "離言絕相。都無所說。然不知有因緣故。於無說中不",
    "X59n1104_003:0643c15": "妨作種種說。無說而說。說無窮盡。今日幸遇主客學",
    "X59n1104_003:0643c16": "士僧統國師。同請陞座。有此因緣。故不免東道西說。",
    "X59n1104_003:0643c17": "且酬來命耳。經云。凡有心者。皆當作佛。乃知一切眾",
    "X59n1104_003:0643c18": "生。本具常住真精妙性。其體清淨。其用自在。其相平",
    "X59n1104_003:0643c19": "等。不分而分。強說三義。聖凡一體。依正不二。聖人得",
    "X59n1104_003:0643c20": "之而無所得。眾生失之而未甞失。然此妙性。不離諸",
    "X59n1104_003:0643c21": "人現前一念覺知之心。推之於心則為心。推之於物",
    "X59n1104_003:0643c22": "則為物。則知世出世間諸所有法。同一真性。等無差",
    "X59n1104_003:0643c23": "別。故云。一切諸法。無非佛法。此之謂也。但其法體不",
    "X59n1104_003:0643c24": "守自性。感物而動。隨緣而變。故諸眾生虗妄顛倒。於",
    "X59n1104_003:0644a01": "清淨中而生染著。故為煩惑。於自在中而起纏縛。故",
    "X59n1104_003:0644a02": "為漏業。於平等中而起分別。故為苦報。翻彼三義而",
    "X59n1104_003:0644a03": "為三障。流轉生死。經百千劫。受無量苦。不自覺知。真",
    "X59n1104_003:0644a04": "可憐愍。是以如來出興於世。為令眾生復本真性。以",
    "X59n1104_003:0644a05": "方便力種種開示一代時教。無非皆為趣一佛乘。故",
    "X59n1104_003:0644a06": "云。為一大事因緣出現於世。所謂開示悟入佛之知",
    "X59n1104_003:0644a07": "見。即令眾生了知自心。無始煩惑當體清淨。無量結",
    "X59n1104_003:0644a08": "業當體自在。無窮苦報當體平等。一法既爾。法法咸",
    "X59n1104_003:0644a09": "然。華嚴直爾而說。法華作方便說。不唯釋迦。過去諸",
    "X59n1104_003:0644a10": "佛已說。未來諸佛當說。現在諸佛今說。故云。十方一",
    "X59n1104_003:0644a11": "切諸佛。法亦如是。西天二十四祖．此方藂林禪德棒",
    "X59n1104_003:0644a12": "喝言句．天台賢首開拓法門．南山祖師闡揚律藏。方",
    "X59n1104_003:0644a13": "便提誘。皆為此事。但由眾生宜樂不同。致使宗途有",
    "X59n1104_003:0644a14": "異。佛法不貴多說多誦。說則是人能說。未審以何方",
    "X59n1104_003:0644a15": "便而能造趣。又復修何等行。而得作佛。學者至此。多",
    "X59n1104_003:0644a16": "或遲疑。往往世間學佛之人。止以口說。便為了當。豈",
    "X59n1104_003:0644a17": "知生死道中一無所濟。病苦臨身。精神罔措。此時方",
    "X59n1104_003:0644a18": "悔。悔何及邪。是故楞嚴經中。阿難尊者蒙佛開悟。身",
    "X59n1104_003:0644a19": "心明了。方能咨請修證法門。云。我今猶如旅泊之人。",
    "X59n1104_003:0644a20": "忽蒙天王賜與華屋。雖獲大宅。要因門入。故知口說。",
    "X59n1104_003:0644a21": "但自空解。欲入聖道。須修實行。修行之門。必先以戒",
    "X59n1104_003:0644a22": "而為基本。是故如來始於摩竭提國菩提樹下成無",
    "X59n1104_003:0644a23": "上正覺。初結菩薩波羅提木叉。即十重四十八輕。禁",
    "X59n1104_003:0644a24": "防心念。為心地法門。圓頓妙戒。此即大乘以戒為先",
    "X59n1104_003:0644b01": "也。大教門中廣大包攝。以至比丘．比丘尼．國王．太子．",
    "X59n1104_003:0644b02": "天人．鬼．畜。但解法師語者。皆得受戒。是故西天國王",
    "X59n1104_003:0644b03": "登位．大臣受軄皆先求受。故戒經云。欲受國王位時．",
    "X59n1104_003:0644b04": "受轉輪王位時．百官受位時。應先受菩薩戒。一切鬼",
    "X59n1104_003:0644b05": "神救護王身．百官之身。諸佛歡喜等。是知凡學佛者。",
    "X59n1104_003:0644b06": "無論道俗。皆須受戒也。然此大戒。但被彼菩薩大根",
    "X59n1104_003:0644b07": "眾生。二乘小機即應絕分。是故如來現生王宮。入山",
    "X59n1104_003:0644b08": "修道。六年苦行。成等正覺。始於鹿園。先受三歸五戒。",
    "X59n1104_003:0644b09": "次制出家受具足戒等。此即小乘以戒為先也。以至",
    "X59n1104_003:0644b10": "雙林告滅。遺教其徒。首云。於我滅後。當尊重珍敬波",
    "X59n1104_003:0644b11": "羅提木叉。乃知戒是截苦海之舟航。趣涅槃之梯隥。",
    "X59n1104_003:0644b12": "故經云。若無此戒。諸善功德。皆不得生。是以當知戒",
    "X59n1104_003:0644b13": "為第一安穩功德住處。又涅槃云。欲見佛性。證大涅",
    "X59n1104_003:0644b14": "槃。必須深心修持淨戒。又華嚴云。戒為無上菩提本。",
    "X59n1104_003:0644b15": "應當具足持淨戒。若能堅持於淨戒。是則如來所讚",
    "X59n1104_003:0644b16": "歎。諸經論中廣有讚戒之文。不能盡舉。出家之人。若",
    "X59n1104_003:0644b17": "禪．若教。以至房居。所習雖殊。未有不登壇受戒者也。",
    "X59n1104_003:0644b18": "多偏學。見學律者。薄為小乘。見持戒者。斥為執相。而",
    "X59n1104_003:0644b19": "不觀己身削髮染衣。復不思自心登壇納具。且受而",
    "X59n1104_003:0644b20": "不持。雖受何益。況眾生之心。習惡日久。如猿猴．野馬。",
    "X59n1104_003:0644b21": "難可禁制。經曰。心之可畏。甚於毒蛇．惡獸．怨賊。學道",
    "X59n1104_003:0644b22": "之人。不可自欺。敢問諸佛子。一切時中對諸塵境。如",
    "X59n1104_003:0644b23": "何用心。如何調伏。既云出家。為求解脫。若不奉戒。解",
    "X59n1104_003:0644b24": "脫無因。將何以為比丘之體。將何以受人天供養。將",
    "X59n1104_003:0644c01": "何以報四恩。將何以入聖道。將何以為世福田。以何",
    "X59n1104_003:0644c02": "為自行。以何為化他。以何軌範僧徒。以何住持佛法。",
    "X59n1104_003:0644c03": "且如國家設禮樂。以備君子。立典刑。以防小人。此亦",
    "X59n1104_003:0644c04": "不異僧門所制戒律。國無禮刑。則何以治天下。何以",
    "X59n1104_003:0644c05": "齊萬民。僧無戒律。則何以住持佛法。何以攝誘徒眾。",
    "X59n1104_003:0644c06": "故華嚴云。具足受持威儀教法。行六和敬。善御大眾。",
    "X59n1104_003:0644c07": "心無憂悔。去來今佛。所說正法。不違其教。是故能令",
    "X59n1104_003:0644c08": "三寶不斷。法得久住。又論云。毗尼藏者。佛法壽命。毗",
    "X59n1104_003:0644c09": "尼住世。佛法方住。又戒經云。如過去諸佛。及以未來",
    "X59n1104_003:0644c10": "者。現在諸世尊。皆共尊敬戒。是知戒律住持功大。此",
    "X59n1104_003:0644c11": "並如來金口親宣。固非黨助己宗。作如是說。即今在",
    "X59n1104_003:0644c12": "座諸佛子。莫不皆登壇受戒。或一夏．多夏。為比丘僧。",
    "X59n1104_003:0644c13": "未審當時所受為發何心。具何等緣。為納何戒。戒作",
    "X59n1104_003:0644c14": "何相。請試思之。出家之人。一生大事。宜切留心。於此",
    "X59n1104_003:0644c15": "不明。徒生徒死。且現前色心。無量劫來．今生之中造",
    "X59n1104_003:0644c16": "生死業。不可窮數。惡心徧布。充塞法界。經云。若有體",
    "X59n1104_003:0644c17": "相。盡虗空界。不能容受。若得戒者。則翻無量惡業。悉",
    "X59n1104_003:0644c18": "為清淨戒體。為善種子。作成佛本基。南山祖師云。未",
    "X59n1104_003:0644c19": "受已前。惡徧法界。今欲進受。翻前惡境。並起善心。故",
    "X59n1104_003:0644c20": "戒發所因。還徧法界。又云。當知出家僧尼。真是善法",
    "X59n1104_003:0644c21": "功德之聚。位尊人天。良由於此。然佛世利機。不假多",
    "X59n1104_003:0644c22": "制。故如來於十二年中。常說一偈云。善護於口言。自",
    "X59n1104_003:0644c23": "淨其志意。身莫作諸惡。此三業道淨。能得如是行。是",
    "X59n1104_003:0644c24": "大仙人道。諸有聞者。即能奉持。生定發慧。破惑顯理。",
    "X59n1104_003:0645a01": "以此一偈度人無量。中下根機不能堅奉。方與廣制。",
    "X59n1104_003:0645a02": "故有二百五十．三千．八萬．無量律儀。當知即是諸佛",
    "X59n1104_003:0645a03": "子等現前三業所造惡業。業無量故戒亦無量。業無",
    "X59n1104_003:0645a04": "盡故戒亦無盡。如是無邊律儀不出二百五十。二百",
    "X59n1104_003:0645a05": "五十不出四根本。四根本不出三業。三業起於一心。",
    "X59n1104_003:0645a06": "是知即我自心流變而為諸業。今翻諸業。以為淨戒。",
    "X59n1104_003:0645a07": "當知此戒。還即自心。更無他法。此乃戒律之元宗。奉",
    "X59n1104_003:0645a08": "持之要術也。恐煩久坐。不敢盡言。",
    "X59n1104_003:0645a09": "元照學行寡薄。於此一宗忝曾留意。初心狂簡獵涉。",
    "X59n1104_003:0645a10": "多知三百。年來自覺衰病。諸無所堪。唯於淨土頗甞",
    "X59n1104_003:0645a11": "研究。每以兩端開誘來學。一者。入道頓有始。二者。期",
    "X59n1104_003:0645a12": "心必有終。言其始者。即須受戒。專志奉持。令於一切",
    "X59n1104_003:0645a13": "時中。對諸塵境。常憶受體。著衣．喫飯。行住坐臥。語默",
    "X59n1104_003:0645a14": "動靜。不可暫忘也。言其終者。謂歸心淨土。決誓往生",
    "X59n1104_003:0645a15": "也。以五濁惡世末法之時。惑業深纏。慣習難斷。自無",
    "X59n1104_003:0645a16": "道力。何由修證。故釋迦出世五十餘年。說無量法。應",
    "X59n1104_003:0645a17": "可度者皆悉已度。其未度者皆亦已作得度因緣。因",
    "X59n1104_003:0645a18": "緣雖多。難為造入。唯淨土法門是修行徑路。故諸經",
    "X59n1104_003:0645a19": "論偏贊淨土。佛法滅盡。唯無量壽佛經百年在世。十",
    "X59n1104_003:0645a20": "方勸贊。信不徒然。修行此行。須具三法。一曰信。二曰",
    "X59n1104_003:0645a21": "願。三曰行。信以入之。願以導之。行以成之。非信不入。",
    "X59n1104_003:0645a22": "非願不行。非行不至。故須發深信心。立大誓願。修種",
    "X59n1104_003:0645a23": "種行。決定得生。更何疑惑。末世眾生。惑業深重。自疑",
    "X59n1104_003:0645a24": "自障。不生深信。或以理難事。或將凡擬聖。遲疑而不",
    "X59n1104_003:0645b01": "決。聞說而不信。葢不知此門全假他力。彌陀世尊本",
    "X59n1104_003:0645b02": "誓願力。積劫熏修功德之力。威神光明攝取之力。故",
    "X59n1104_003:0645b03": "經中造眾惡業。火輪相現。遇善知識。教稱十念。尚得",
    "X59n1104_003:0645b04": "往生。何況畢世修行淨業。復何疑乎。常持此說。以示",
    "X59n1104_003:0645b05": "於人。往往其間或未深信。每嗟同道。鮮有知音。近自",
    "X59n1104_003:0645b06": "嘉禾還。有以主客學士所着決疑集．十疑論二序為",
    "X59n1104_003:0645b07": "示。觀其援據該博。理論明坦。與愚所知。多有符契。不",
    "X59n1104_003:0645b08": "覺驚歎。自詣門下。一見便蒙垂念。有逾舊分。乃知宿",
    "X59n1104_003:0645b09": "緣所追。今復會耳。況外護三寶。助揚佛法。人所同知。",
    "X59n1104_003:0645b10": "真所謂現宰官身而作佛事。已是知心。不在莊贊。但",
    "X59n1104_003:0645b11": "期同獲上品上生。得佛授記。却來娑婆。教化眾生。皆",
    "X59n1104_003:0645b12": "生安養耳。僧統國師。躡如來跡。捨國王位。為比丘僧。",
    "X59n1104_003:0645b13": "効善財行。不遠江山。志求佛法。當時如來入山修道。",
    "X59n1104_003:0645b14": "於中途間以珍御服易麤布僧伽梨。剃髮從道。六年",
    "X59n1104_003:0645b15": "苦行。爾乃成佛。故知出家本為捨富貴．割親愛。少欲",
    "X59n1104_003:0645b16": "無為。專崇道業。近聞僧統已製布三衣。乃諸佛標識。",
    "X59n1104_003:0645b17": "出家正式。願將來還歸本國。以戒律住持。興隆三寶。",
    "X59n1104_003:0645b18": "令合國僧徒奉持衣鉢。稟戒律範。則佛日重曜。法輪",
    "X59n1104_003:0645b19": "再轉矣。甞聞有詩云。滿眼有誰知我意。沈吟却憶善",
    "X59n1104_003:0645b20": "財童。又聞自號求法沙門。此見平生出家本志矣。輙",
    "X59n1104_003:0645b21": "以求法二字而為頌曰。",
    "X59n1104_003:0645b22": "　僧統號求法　　乃見出家心　　未審以何求",
    "X59n1104_003:0645b23": "　為求便等法　　了知求即法　　無復更他求",
    "X59n1104_003:0645b24": "　將求求佛法　　何不自求求",
    "X59n1104_003:0645c01": "上樝菴法師論十六觀經所用觀法書",
    "X59n1104_003:0645c02": "元照頃年過台州。謁見于赤城。此時詢及淨土事。晚",
    "X59n1104_003:0645c03": "蒙示及。惑對其間二三疑處。摘以請益。而不蒙見答。",
    "X59n1104_003:0645c04": "過往同人。傳其言。意如見訝。所以。此際數相會。並不",
    "X59n1104_003:0645c05": "敢措一詞元照仰慕。吾丈學行。非一日矣。雖蒙以同",
    "X59n1104_003:0645c06": "輩待之。然且衷心不敢輒易。所以欲論及淨土。愛師",
    "X59n1104_003:0645c07": "過耳。凡鄉里講員未曾與之語。碧泉累次見聞此人。",
    "X59n1104_003:0645c08": "強戾自負。非學道之器。亦對之唯唯而已。今亦欲師",
    "X59n1104_003:0645c09": "之相知。略舉一端。可否請試裁之。大抵諸師章記。並",
    "X59n1104_003:0645c10": "以十六妙觀。混同止觀觀法。故有觀心．觀佛之諍。約",
    "X59n1104_003:0645c11": "心觀佛之漫耳。甞考諸大乘觀法。能觀心雖一。而所",
    "X59n1104_003:0645c12": "觀境隨機不同。且說二種。一以心為所觀。如天台止",
    "X59n1104_003:0645c13": "觀．賢首法界觀．還源觀．南山淨心觀。以至少林壁觀",
    "X59n1104_003:0645c14": "等。並指現前覺心體性為淨土。如淨名。心淨土淨。圓",
    "X59n1104_003:0645c15": "覺地獄．天宮皆為淨土。誌公．六祖等皆云。即心是淨",
    "X59n1104_003:0645c16": "土。不須求西方等。此指理體為土。唯佛一人居之。眾",
    "X59n1104_003:0645c17": "生雖不離。而未能顯圓覺。楞嚴．占察等諸大乘經所",
    "X59n1104_003:0645c18": "詮觀法。皆是此方破惑．入道．無生理觀。二以諸佛菩",
    "X59n1104_003:0645c19": "薩修成功德依正色像為所觀。如觀佛相海經．普賢",
    "X59n1104_003:0645c20": "行法經．觀彌勒上生經．觀無量壽佛經等。題中標定",
    "X59n1104_003:0645c21": "能所分明。此又三別。一者。觀佛相海經即觀釋迦。普",
    "X59n1104_003:0645c22": "賢行法經即觀普賢。皆不離此界而觀。亦為破障滅",
    "X59n1104_003:0645c23": "罪。助成理觀。非求生也。二者。上生經。即以心想天界",
    "X59n1104_003:0645c24": "彌勒內院。求生彼天(此二者不出娑婆)。三者。觀無量壽佛經",
    "X59n1104_003:0646a01": "十六種觀。並以送想西方十萬億剎之外。彌陀依正",
    "X59n1104_003:0646a02": "莊嚴。求生淨土。是故。初落日觀指其路頭。至第三地",
    "X59n1104_003:0646a03": "想成已。除疑破障。葢心念已達彼方矣。天台疏序云。",
    "X59n1104_003:0646a04": "落日懸皷。用標送想之方。豈非明據。今人說十六觀。",
    "X59n1104_003:0646a05": "反令觀心。乃是攝想。豈名送想耶。故知地觀纔成。身",
    "X59n1104_003:0646a06": "雖未死。心已往生。修淨業人。蓮池中已有華生。良由",
    "X59n1104_003:0646a07": "於此。諸師反以十六觀為陰境。故云。是心作佛．是心",
    "X59n1104_003:0646a08": "是佛等。且彌陀願力積劫修成清淨境界。豈得反同",
    "X59n1104_003:0646a09": "眾生生死陰邪。又云。攬彼依正。歸心觀之。此由不辨",
    "X59n1104_003:0646a10": "兩土觀法各異。但見本宗多贊唯心。遂一混釋之。嗚",
    "X59n1104_003:0646a11": "呼。誤却多少人邪。每一思及。不覺潸然。自諸師章鈔",
    "X59n1104_003:0646a12": "行世。學教者多不生淨土。鄉中諸老講員。講却多少",
    "X59n1104_003:0646a13": "彌陀觀經。臨終只在人家託生。是為苦事。却是行翁",
    "X59n1104_003:0646a14": "行婆不知教相。直信而生者多矣。若爾。十六觀應非",
    "X59n1104_003:0646a15": "理觀。疏中何以用三觀釋邪。答。非謂理觀只是觀心。",
    "X59n1104_003:0646a16": "若達理。則佛法．眾生法．心法皆是理也。故曰。一切諸",
    "X59n1104_003:0646a17": "法無非佛法。觀一切法空如實相等。當知能觀心．所",
    "X59n1104_003:0646a18": "觀境。修成淨業。蓮胎淨報。皆是因緣生法。緣生無生。",
    "X59n1104_003:0646a19": "即空假中。何妨理觀。但此方觀心。理觀唯上根達理",
    "X59n1104_003:0646a20": "者可修。若十六觀。達者則為理觀。不達者則為事想。",
    "X59n1104_003:0646a21": "不妨皆生淨土。但悟有遲速。位有淺深耳。而宗師見",
    "X59n1104_003:0646a22": "天台多用觀心。遂將一代觀法作觀心解耳。若不信",
    "X59n1104_003:0646a23": "者。請以十疑論證之。彼云。智者熾然求生淨土。達生",
    "X59n1104_003:0646a24": "體不可得。此乃真無生(熾然者。猛盛也。求生。即能觀心。淨土。即所觀依正。皆緣生",
    "X59n1104_003:0646b01": "法。此則能所俱空。即為無生也)。愚者為生所縛。聞生作生解。聞無生",
    "X59n1104_003:0646b02": "作無生解。不知生即無生。無生即生(彼文第二疑甚詳。請細看之)。",
    "X59n1104_003:0646b03": "今人乃云。能所俱泯。取捨皆亡。方成圓觀。若存能所。",
    "X59n1104_003:0646b04": "即是偏邪。嗚呼。豈不與祖師相反乎。又云。以心想佛。",
    "X59n1104_003:0646b05": "此是取捨生死心。何能生淨土。故談淨土者不取言",
    "X59n1104_003:0646b06": "能所取捨往來之義。而不知能所取捨等皆緣生法。",
    "X59n1104_003:0646b07": "緣生無生。故泯能所取捨。無生而生。故不妨能所取",
    "X59n1104_003:0646b08": "捨。不出法性。故能所取捨無非自心。若爾。以心取境。",
    "X59n1104_003:0646b09": "則非唯心義邪。答。祖師云。凡欲修觀。先了方法。唯心",
    "X59n1104_003:0646b10": "但是了達諸法。非謂唯心。頑然不動。都無心念。故攝",
    "X59n1104_003:0646b11": "論云。唯識義不失。亦不無能取所取。當知終日想彼",
    "X59n1104_003:0646b12": "淨土。取彼淨業。若能若所無非自心。皆非他法。乃至",
    "X59n1104_003:0646b13": "捨此生彼。雖過十萬億剎。未始出於心外。只由淨穢",
    "X59n1104_003:0646b14": "唯心。故使往來無礙。譬如江南江北。雖彼此往來。而",
    "X59n1104_003:0646b15": "不出大宋天下。非謂唯心。守心不動。非謂理觀。凝然",
    "X59n1104_003:0646b16": "寂住。若謂守心。亡能絕所為理觀者。祖師那云。用標",
    "X59n1104_003:0646b17": "送想之方邪。豈非送心往於彼方。方名淨土觀法。但",
    "X59n1104_003:0646b18": "了此能想所往皆緣生法。即理觀也。更有釋疑通妨。",
    "X59n1104_003:0646b19": "不能細舉。信筆寫去不成次緒。望為留心思擇。俯照",
    "X59n1104_003:0646b20": "志心。如更不信。請觀十疑論第二答。并十六觀經．大",
    "X59n1104_003:0646b21": "無量壽佛經等。竊觀往古。飛錫壽禪師等諸公。雖苦",
    "X59n1104_003:0646b22": "勸往生。亦為事理所礙。縱令分辨。終成混漫。況餘人",
    "X59n1104_003:0646b23": "乎。世謂先德文字一信其說。況容情黨於其間。遂不",
    "X59n1104_003:0646b24": "考是非。遲疑不決。又凡學人。多以舊見為礙。他人之",
    "X59n1104_003:0646c01": "言。難為入耳。儻令有取。密知而已。不敢外揚。此皆人",
    "X59n1104_003:0646c02": "情。非實心為生死者。幸無以人廢言。或狂狷有所不",
    "X59n1104_003:0646c03": "到。專聽慈誨。幸勿見外。寫此書時。不勝傾淚。若或見",
    "X59n1104_003:0646c04": "悉。彌陀會中。願為法侶(元照再白)。",
    "X59n1104_003:0646c05": "南山律宗祖承圖錄",
    "X59n1104_003:0646c06": "始祖曇無德尊者",
    "X59n1104_003:0646c07": "毱多弟子。四分律主。南山所宗。",
    "X59n1104_003:0646c08": "二祖曇摩迦羅尊者",
    "X59n1104_003:0646c09": "本西竺僧。始依四分。為人受戒。",
    "X59n1104_003:0646c10": "三祖北臺法聦律師",
    "X59n1104_003:0646c11": "本學僧祇。因考受體。首傳四分。",
    "X59n1104_003:0646c12": "四祖雲中道覆律師",
    "X59n1104_003:0646c13": "聦之弟子。最初撰疑。科釋四分。",
    "X59n1104_003:0646c14": "五祖大覺慧光律師",
    "X59n1104_003:0646c15": "從覆受律。撰疏十卷。廣開戶牗。",
    "X59n1104_003:0646c16": "六祖高齊道雲律師",
    "X59n1104_003:0646c17": "承稟光師。亦撰鈔疏。判釋廣文。",
    "X59n1104_003:0646c18": "七祖河北道洪律師",
    "X59n1104_003:0646c19": "承稟雲師。亦有律疏。未詳卷軸。",
    "X59n1104_003:0646c20": "八祖弘福智首律師",
    "X59n1104_003:0646c21": "洪師弟子。疏二十卷。通貫群宗。",
    "X59n1104_003:0646c22": "九祖南山澄照律師",
    "X59n1104_003:0646c23": "承稟首師。廣有著撰。見行于世。",
    "X59n1104_003:0646c24": "律宗祖承。燦然布于群紀。往世宗匠。未深考覈。而卒",
    "X59n1104_003:0647a01": "意取捨。有所異同。從其門者。各親師授。是非異論。不",
    "X59n1104_003:0647a02": "能一揆。致使晚進輩。踟蹰於兩楹間。莫知其所嚮。予",
    "X59n1104_003:0647a03": "病之非一日矣。苟默默無所辨正。而稱其裔葉。能無",
    "X59n1104_003:0647a04": "忝乎。此圖錄於是乎作也。",
    "X59n1104_003:0647a05": "第一評古得失。普寧律師(法明)。始立五祖。一波離。二法",
    "X59n1104_003:0647a06": "正。三覺明。四智首。五南山。霅溪法師(仁岳)。次立十祖。一",
    "X59n1104_003:0647a07": "波離。二法正。三覺明。四法聰。五道覆。六慧光。七道雲。",
    "X59n1104_003:0647a08": "八道洪。九智首。十南山。又云。若取苗裔。須立十師。若",
    "X59n1104_003:0647a09": "取功德。應立七祖。除光．雲．洪三師。靈源法師(守仁)。次立",
    "X59n1104_003:0647a10": "七祖。一波離。二法正。三覺明。四法聰。五智首。六南山。",
    "X59n1104_003:0647a11": "七增輝記主。天台律師(允堪)。亦立七祖。一波離。二法正。",
    "X59n1104_003:0647a12": "三曇諦。四覺明。五法聦。六智首。七南山(已上引列諸家。自下歷考",
    "X59n1104_003:0647a13": "得失)。霅溪．靈源本經論之師。既非學宗。後絕遵奉。唯普",
    "X59n1104_003:0647a14": "寧．天台二家抗行于世。甞考諸說。俱所未安。故歷辨",
    "X59n1104_003:0647a15": "之。庶無封滯耳。如四師並以波離為始祖。其所不可",
    "X59n1104_003:0647a16": "者三焉。且波離結集誦律。即今僧祇根本部也。四分",
    "X59n1104_003:0647a17": "一宗。雖從彼出。然派分已後。本枝競行。彼此相望。號",
    "X59n1104_003:0647a18": "為異部。序不云乎。曇無德部。鈔者所宗。安有結集彼",
    "X59n1104_003:0647a19": "部之人。而預此宗之祖。此謂非今所宗。一不可也。又",
    "X59n1104_003:0647a20": "波離雖有結集之功。不在傳法之數。況曇無德師本",
    "X59n1104_003:0647a21": "承毱多。毱多已上至于迦葉。師承頗異。安可混同。又",
    "X59n1104_003:0647a22": "案南山內典錄云。波離以律藏付弟子陀寫俱。俱付",
    "X59n1104_003:0647a23": "須俱。須俱付悉伽婆。婆付目揵連子帝須。須付旃陀",
    "X59n1104_003:0647a24": "跋闍。中間不顯名氏。乃至付僧伽跋羅。是則波離別",
    "X59n1104_003:0647b01": "分一枝。專弘上座一律。安得橫以法正繼其後乎。若",
    "X59n1104_003:0647b02": "謂佛世多所疑問者。律中阿難．身子請決尤多。況身",
    "X59n1104_003:0647b03": "子請佛制戒。為發起之端。其功益大。何不為祖。若謂",
    "X59n1104_003:0647b04": "律序初標波離為首者。此乃部主將與集律。祈本眾",
    "X59n1104_003:0647b05": "聖。以為證信。而波離結集當眾之長。故言為首耳。苟",
    "X59n1104_003:0647b06": "泥此文。必立為祖。則餘身證者五百之眾。同是所祈。",
    "X59n1104_003:0647b07": "皆應為祖。豈特波離乎。此謂不係傳襲。二不可也。又",
    "X59n1104_003:0647b08": "歷觀西天付法藏傳此土經論之家。未見取結集者",
    "X59n1104_003:0647b09": "為祖。必如所立。亦應經宗例。以阿難為祖邪。此無此",
    "X59n1104_003:0647b10": "例。三不可也。又諸家並立覺明者。且覺明止是翻譯",
    "X59n1104_003:0647b11": "廣文。亦非傳法。又此附餘宗。亦無此例。況安清．童壽．",
    "X59n1104_003:0647b12": "法顯．玄弉等傳譯功高。亦應彼宗推之為祖。靈源仁",
    "X59n1104_003:0647b13": "師立增輝者。意以天台荊谿為例。然天台筆記前代",
    "X59n1104_003:0647b14": "無聞。自操染成章。一家宗奉。況荊谿之嗣天台。非唯",
    "X59n1104_003:0647b15": "記述。當大唐之世南北性相大振于時。天台之教遏",
    "X59n1104_003:0647b16": "絕墜地。荊谿禪師辭而闢之。贊而述之。其道由是牽",
    "X59n1104_003:0647b17": "復。其教所以中興。後學尊之為祖。不亦宜乎。今增輝",
    "X59n1104_003:0647b18": "者前代五十餘家。後世改作猶將數本。當今學者傳",
    "X59n1104_003:0647b19": "授幾希。矧又律宗南山之後。天下同風。曾無建立興",
    "X59n1104_003:0647b20": "復之功。輙廁宗祀。是可得乎。又天台堪師立曇諦者。",
    "X59n1104_003:0647b21": "謂始翻羯磨即四分。先蠶先農之人。且曇諦之前已",
    "X59n1104_003:0647b22": "有僧鎧。羯磨非諦始翻。況行受戒。功在法時。曇諦但",
    "X59n1104_003:0647b23": "是翻文而已。故法時傳云請胡僧出羯磨耳。既而始",
    "X59n1104_003:0647b24": "翻。由鎧行受。因時先蠶先農。其義安在。況非傳授。復",
    "X59n1104_003:0647c01": "無類例。安足為祖。請觀諸師所立。俱非允當。必欲強",
    "X59n1104_003:0647c02": "祀。所謂非其鬼而祭之。無乃諂乎(已上斥其妄立。自下責其遺漏)。自",
    "X59n1104_003:0647c03": "漢明之世。佛教創傳。至曹魏之初。未聞戒法。及行齋",
    "X59n1104_003:0647c04": "懺。事同祠祀。至嘉平年有西域僧曇摩迦羅。依法正",
    "X59n1104_003:0647c05": "部行千人受戒。改先妄習。始立僧儀。逮今千載之間。",
    "X59n1104_003:0647c06": "天下釋子莫不皆受其賜。論其功不在諸師之下。況",
    "X59n1104_003:0647c07": "祖師事鈔．兩疏．內典錄等。累稱其德。而古今學者一",
    "X59n1104_003:0647c08": "槩遺之。豈非戴天履地。而不知其高厚乎。或曰。事鈔．",
    "X59n1104_003:0647c09": "戒疏並序法時曇諦。為此方戒律之先。今則取時除",
    "X59n1104_003:0647c10": "諦。其故何邪。對曰。凡預祖例。不出兩端。一者本乎相",
    "X59n1104_003:0647c11": "承。二乃尊其功德。時則依宗行受。備具二能。諦則循",
    "X59n1104_003:0647c12": "古翻文。未全一德。然則祖師所敘。名有其由。鈔．疏則",
    "X59n1104_003:0647c13": "昭示教源。故兼明曇諦。業疏則正推本受。而獨美法",
    "X59n1104_003:0647c14": "時。豈敢任情。葢存典據故也。",
    "X59n1104_003:0647c15": "第二申今去留。夫致必有宗。學必有承。教非宗則其",
    "X59n1104_003:0647c16": "學無所歸。學不承則其教無所自。南山律師宗於四",
    "X59n1104_003:0647c17": "分。承於智首。首承洪。洪承雲。雲承光。光承覆。覆承聰。",
    "X59n1104_003:0647c18": "聰則初傳四分。因考本受。即承於時。時則創行受法。",
    "X59n1104_003:0647c19": "專依四分。即承於正。若乃遠推本始。則法正承毱多。",
    "X59n1104_003:0647c20": "多承和修。修承阿難。難承迦葉。葉承我佛。是則金口",
    "X59n1104_003:0647c21": "祖承一十四世。今以四分開宗為始。斷自法正而下。",
    "X59n1104_003:0647c22": "至于南山。躡跡傳通九人。而聦首南山。覆．光．雲．洪則",
    "X59n1104_003:0647c23": "獨取霅溪。至於推部主為始祖。立法時為二祖。則前",
    "X59n1104_003:0647c24": "代闕如。始見今錄耳。或曰。法時自出僧祇戒心。那為",
    "X59n1104_003:0648a01": "此宗之祖。對曰。今家唯取受體。不論傳譯。又曰。然則",
    "X59n1104_003:0648a02": "受依四分。那出彼宗戒本乎。對曰。大士弘闡非凡。所",
    "X59n1104_003:0648a03": "籌事在濫觴。化存由漸。且如騰蘭至漢。士庶雲從。雖",
    "X59n1104_003:0648a04": "削染成儀。而歸戒不舉。此豈暗於教相。有所不行。直",
    "X59n1104_003:0648a05": "欲示其所遺。推功於後。迦羅翻戒其事例然(已上敘立。自下",
    "X59n1104_003:0648a06": "引證)。儒宗七廟。並以祖考已上。父子相因。以存享祀。其",
    "X59n1104_003:0648a07": "例一也。禪宗六祖第付衣盂。其例二也。天台九祖。相",
    "X59n1104_003:0648a08": "傳心觀。其例三也。以至西竺二十四祖。繼世傳持。師",
    "X59n1104_003:0648a09": "資迭授。其例四也。諸經律論次列七佛。雖取空劫已",
    "X59n1104_003:0648a10": "前三佛足成其數。亦將表示法道相承有由。其例五",
    "X59n1104_003:0648a11": "也。請詳諸例。足為明據。獨此律宗。浪引結集翻傳之",
    "X59n1104_003:0648a12": "師。間絕紊亂。可謂逐流迷源。尋枝忘本。以故出沒互",
    "X59n1104_003:0648a13": "見得失相形。終南已來五百餘年。宗祖差訛。傳持失",
    "X59n1104_003:0648a14": "緒。考其所學。可謂知本乎(已上舉例證。自下引文證)。然祖承之所",
    "X59n1104_003:0648a15": "出。備見南山教部。而非私說。今第而引之。戒疏序云。",
    "X59n1104_003:0648a16": "四分肇興。祖習綿遠。正法初百。便列其宗。斯人博考",
    "X59n1104_003:0648a17": "三機。殷鑒兩典。包括權實。統收名理。集結斯藏。通被",
    "X59n1104_003:0648a18": "時實。據此以法正開宗。尊為始祖明矣。業疏云。此方",
    "X59n1104_003:0648a19": "赤縣曹魏已前。並不受具。至嘉平年。法時沙門依法",
    "X59n1104_003:0648a20": "正部。行羯磨法。十人受戒。又云。神州一統。約受並誦",
    "X59n1104_003:0648a21": "四分之文。據此法時遠承法正。立為第二祖也(行事鈔．戒",
    "X59n1104_003:0648a22": "疏．內典錄文亦同此)續高僧傳論云。四分一律。雖翻在姚秦。而",
    "X59n1104_003:0648a23": "創敷元魏。是由赤髭論主初乃誦傳。未展談授。尋還",
    "X59n1104_003:0648a24": "西域。此方學侶竟絕維持。邇及聰覆。方開學肆等。相",
    "X59n1104_003:0648b01": "傳云。法聰本習僧祇。因考受體。首傳四分。據此聦師",
    "X59n1104_003:0648b02": "遠承法時。故為第三祖也。又論云。自初開律。師號法",
    "X59n1104_003:0648b03": "聰。元魏孝文北臺揚緒。口以傳授。時所榮之沙門道",
    "X59n1104_003:0648b04": "覆。即紹聦緒。纘疏六卷。但是長科。至於義舉。未聞于",
    "X59n1104_003:0648b05": "世。據此覆師親承法聰。即為第四祖也。傳云。慧光從",
    "X59n1104_003:0648b06": "佛陀禪師出家。陀曰。此沙彌非常人。若受大戒。宜先",
    "X59n1104_003:0648b07": "聽律。律是慧基。非智不奉。若初依經論。必輕戒網。邪",
    "X59n1104_003:0648b08": "見滅法。障道之源。由是依覆師。通四分等。據此光師",
    "X59n1104_003:0648b09": "承覆。故為第五祖也。傳云。道雲早依師稟。奉光遺令。",
    "X59n1104_003:0648b10": "專弘律部。造疏九卷。為眾所先。成匠極多。流衍彌遠。",
    "X59n1104_003:0648b11": "加以威容嚴肅。動止有儀。談吐慈和。言行相撿。據此",
    "X59n1104_003:0648b12": "雲師承光。故為第六祖也(附光師傳)。傳云。道洪據相州。紹",
    "X59n1104_003:0648b13": "通雲胤。容止沈正。宣解有儀。學門七百。諸經論士。將",
    "X59n1104_003:0648b14": "欲導世。皆停洪講席。觀其風略。採為軌躅。據此洪師",
    "X59n1104_003:0648b15": "承雲。故為第七祖也(附洪遵傳)。傳云。智首二十有二。方稟",
    "X59n1104_003:0648b16": "大戒。預於古佛塔前。請祈顯證。蒙降佛摩頂。身心安",
    "X59n1104_003:0648b17": "泰。方知感戒。及尋律部。多會其文。明若夙知。後聽道",
    "X59n1104_003:0648b18": "洪律席。同侶七百。鋒頴如林。至於尋文比義。首言逈",
    "X59n1104_003:0648b19": "拔。及玄思厲勇。通冠羣宗。剛正嚴明。莫尚於首矣。據",
    "X59n1104_003:0648b20": "此首師承洪。故為第八祖也(上至聰師。並出續高僧傳。即祖師所撰文。見大",
    "X59n1104_003:0648b21": "藏)。輕重儀云。先所宗承首律師者。孤情絕照。映古奪",
    "X59n1104_003:0648b22": "今。鈔疏山積。學徒雲踊。齊流五部之輝。通開眾見之",
    "X59n1104_003:0648b23": "表。事鈔序云。學有所承。承必知本。據此南山承首。故",
    "X59n1104_003:0648b24": "為第九祖也。厥後文綱已下。師徒傳講至于今多矣。",
    "X59n1104_003:0648c01": "然考其功業。不足亞於前修。故所不論也。上據從本",
    "X59n1104_003:0648c02": "至末。順而列之。故以法正為初。南山繼後。葢俲儒家",
    "X59n1104_003:0648c03": "立廟之式。若約從親至疎。逆而推之。則應南山為始。",
    "X59n1104_003:0648c04": "法正為終。例準戒疏云。至後彌勒佛興。即以尸葉為",
    "X59n1104_003:0648c05": "七祖也。今日從眾。略如上明。或所未安。以俟來哲。",
    "X59n1104_003:0648c06": "元豐四年九月十五日　餘杭郡沙門元照錄",
    "X59n1104_003:0648c07": "南山律師撰集錄",
    "X59n1104_003:0648c08": "宗承律藏部。二十一件。合三十七卷(支開有五十九卷)",
    "X59n1104_003:0648c09": "四分律刪繁補闕行事鈔三卷",
    "X59n1104_003:0648c10": "內典錄題云。行事刪補律儀武德九年製。貞觀四",
    "X59n1104_003:0648c11": "年重修。或云。八年。或為六卷。今分十二卷。並後人",
    "X59n1104_003:0648c12": "支開。然非本數。有云祖師自分者。非也。見行。",
    "X59n1104_003:0648c13": "四分律拾毗尼義鈔三卷",
    "X59n1104_003:0648c14": "有本題云。拾毗尼要。貞觀元年製。後流新羅。此方",
    "X59n1104_003:0648c15": "絕本。至大中四年。彼國附還。元有三卷。今始獲上",
    "X59n1104_003:0648c16": "中二卷。未見下卷。近人分中為下。且成上數。失其",
    "X59n1104_003:0648c17": "本矣。今以兩卷。開為四卷。見行。",
    "X59n1104_003:0648c18": "四分律刪補隨機羯磨二卷",
    "X59n1104_003:0648c19": "貞觀八年出。二十一年重修。本一卷。後分三卷。見",
    "X59n1104_003:0648c20": "大藏。",
    "X59n1104_003:0648c21": "四分律刪補隨機羯磨疏四卷",
    "X59n1104_003:0648c22": "貞觀九年撰。二十二年重修。本二卷。後增為四卷。",
    "X59n1104_003:0648c23": "今分為八卷。見行。",
    "X59n1104_003:0648c24": "四分律含註戒本二卷",
    "X59n1104_003:0649a01": "貞觀八年出。永徽二年重修。本一卷。後為二卷。今",
    "X59n1104_003:0649a02": "分三卷。見行。",
    "X59n1104_003:0649a03": "四分律含註戒本疏四卷",
    "X59n1104_003:0649a04": "貞觀八年製。永徽二年重修。本三卷。後為四卷。今",
    "X59n1104_003:0649a05": "分八卷。見行。",
    "X59n1104_003:0649a06": "四分律刪定僧戒本一卷",
    "X59n1104_003:0649a07": "貞觀二十一年仲冬出。刪定文詞。備世誦習。今時",
    "X59n1104_003:0649a08": "盛行。",
    "X59n1104_003:0649a09": "四分律比丘尼鈔三卷",
    "X59n1104_003:0649a10": "諸錄不出。今準後流通。題云。貞觀十九年撰。今分",
    "X59n1104_003:0649a11": "六卷。見行。",
    "X59n1104_003:0649a12": "四分律註比丘尼戒本二卷",
    "X59n1104_003:0649a13": "貞觀中出。本一卷。後為二卷。未見。",
    "X59n1104_003:0649a14": "四分律刪定尼戒本一卷",
    "X59n1104_003:0649a15": "永徽二年出。見行。",
    "X59n1104_003:0649a16": "量處輕重儀一卷",
    "X59n1104_003:0649a17": "有云。處量輕重儀。貞觀十一年製。乾封二年重修。",
    "X59n1104_003:0649a18": "見行。",
    "X59n1104_003:0649a19": "釋門章服儀一卷",
    "X59n1104_003:0649a20": "顯慶四年製。此年重修。見行。",
    "X59n1104_003:0649a21": "護三寶物儀二卷",
    "X59n1104_003:0649a22": "未見。",
    "X59n1104_003:0649a23": "律相感通傳一卷",
    "X59n1104_003:0649a24": "乾封二年製。見行。",
    "X59n1104_003:0649b01": "教誡新學比丘行護律儀一卷",
    "X59n1104_003:0649b02": "貞觀八年製。永徽元年重修。見行。",
    "X59n1104_003:0649b03": "釋門集僧軌度圖經一卷",
    "X59n1104_003:0649b04": "武德七年製。見行。",
    "X59n1104_003:0649b05": "關中創立戒壇圖經一卷",
    "X59n1104_003:0649b06": "乾封二年製。見行。",
    "X59n1104_003:0649b07": "淨厨誥一卷",
    "X59n1104_003:0649b08": "乾封二年製。見行。",
    "X59n1104_003:0649b09": "護僧物制一卷",
    "X59n1104_003:0649b10": "或但云僧制。顯慶四年製。見行。",
    "X59n1104_003:0649b11": "淨心誡觀一卷",
    "X59n1104_003:0649b12": "雖非專律部。然本被學宗。故於此列。見行。",
    "X59n1104_003:0649b13": "教俗士設齋儀一卷",
    "X59n1104_003:0649b14": "顯慶四年製。未見。",
    "X59n1104_003:0649b15": "諸方或立教藏。更寫大律一部六十卷。置於首。",
    "X59n1104_003:0649b16": "弘贊經論部。七件。合六十四卷。",
    "X59n1104_003:0649b17": "妙法蓮華經苑三十卷",
    "X59n1104_003:0649b18": "未見。",
    "X59n1104_003:0649b19": "妙法蓮華經音義一卷",
    "X59n1104_003:0649b20": "未見。有經論家。指南山音義是也。",
    "X59n1104_003:0649b21": "妙法蓮華經弘傳序一卷",
    "X59n1104_003:0649b22": "見經首。",
    "X59n1104_003:0649b23": "眾經律論音義敘致一卷",
    "X59n1104_003:0649b24": "未見。",
    "X59n1104_003:0649c01": "諸經要集二十卷",
    "X59n1104_003:0649c02": "今藏中題云。玄惲撰。隨凾音云。道世撰。又云。道集．",
    "X59n1104_003:0649c03": "道譯等。皆誤也。今據卷首。祖師自序云。甞於顯慶",
    "X59n1104_003:0649c04": "中。讀一切經。隨情逐要。人堪行者。善惡業報。條出",
    "X59n1104_003:0649c05": "于此。述篇三十。勒成兩帙。冀道俗依行等。則驗非",
    "X59n1104_003:0649c06": "他撰明矣。見大藏。",
    "X59n1104_003:0649c07": "大唐內典錄十卷",
    "X59n1104_003:0649c08": "麟德元年甲子。於西明寺撰。見大藏。",
    "X59n1104_003:0649c09": "註時非時經一卷",
    "X59n1104_003:0649c10": "未見。",
    "X59n1104_003:0649c11": "護法住持部。十五件。合七十六卷。",
    "X59n1104_003:0649c12": "廣弘明集三十卷",
    "X59n1104_003:0649c13": "見大藏。",
    "X59n1104_003:0649c14": "結集正教住持遺法儀六卷",
    "X59n1104_003:0649c15": "杭州祥符賢聖藏有本。",
    "X59n1104_003:0649c16": "集古今佛道論衡三卷",
    "X59n1104_003:0649c17": "開光錄云。前三卷龍朔元年撰。第四卷麟德元年",
    "X59n1104_003:0649c18": "撰。故或為四卷。見大藏。",
    "X59n1104_003:0649c19": "東夏三寶感通錄三卷",
    "X59n1104_003:0649c20": "麟德元年六月於清官精舍集。亦云集神州三寶",
    "X59n1104_003:0649c21": "感通錄。見大藏。",
    "X59n1104_003:0649c22": "釋門護法儀一卷",
    "X59n1104_003:0649c23": "未見。",
    "X59n1104_003:0649c24": "護法住持儀一卷",
    "X59n1104_003:0650a01": "未見。",
    "X59n1104_003:0650a02": "佛法東漸圖贊二卷",
    "X59n1104_003:0650a03": "顯慶五年製。或云化佛。未見。",
    "X59n1104_003:0650a04": "佛教東漸化跡一卷",
    "X59n1104_003:0650a05": "顯慶五年夏中製。未見。",
    "X59n1104_003:0650a06": "聖跡見在圖贊一卷",
    "X59n1104_003:0650a07": "名出內典錄。未見。",
    "X59n1104_003:0650a08": "住法圖贊一卷",
    "X59n1104_003:0650a09": "顯慶五年製。後分二卷。見行。",
    "X59n1104_003:0650a10": "釋迦略譜二卷",
    "X59n1104_003:0650a11": "麟德二年九月十八日。於西明寺撰。或云釋氏譜。",
    "X59n1104_003:0650a12": "或無略字。或云一卷。見大藏。",
    "X59n1104_003:0650a13": "釋迦法誌四卷",
    "X59n1104_003:0650a14": "永徽元年撰。或云二卷。見大藏。",
    "X59n1104_003:0650a15": "感應圖錄一卷",
    "X59n1104_003:0650a16": "未見。",
    "X59n1104_003:0650a17": "感通記十卷",
    "X59n1104_003:0650a18": "未見。",
    "X59n1104_003:0650a19": "付囑儀十卷",
    "X59n1104_003:0650a20": "宋僧傳云。從天人口傳偈頌。號付囑儀。未見。",
    "X59n1104_003:0650a21": "禮敬行儀部。四件。合六卷。",
    "X59n1104_003:0650a22": "釋門正行懺悔儀三卷",
    "X59n1104_003:0650a23": "永徽二年季夏製。未見。有指方等懺者恐是。",
    "X59n1104_003:0650a24": "六時禮佛懺悔儀一卷",
    "X59n1104_003:0650b01": "或云六時禮文。顯慶四年製。見行。",
    "X59n1104_003:0650b02": "集佛經六時行道儀一卷",
    "X59n1104_003:0650b03": "見行。",
    "X59n1104_003:0650b04": "釋門歸敬儀一卷",
    "X59n1104_003:0650b05": "龍朔元年撰。見行。",
    "X59n1104_003:0650b06": "圖傳雜錄部。十四件合八十四卷。",
    "X59n1104_003:0650b07": "續高僧傳三十卷",
    "X59n1104_003:0650b08": "或三十二卷。見大藏。",
    "X59n1104_003:0650b09": "後集高僧傳十卷",
    "X59n1104_003:0650b10": "開元錄云。尋本未獲。",
    "X59n1104_003:0650b11": "高僧傳音義一卷",
    "X59n1104_003:0650b12": "未見。",
    "X59n1104_003:0650b13": "高僧傳鈔一卷",
    "X59n1104_003:0650b14": "一云要錄。或云二卷。未見。",
    "X59n1104_003:0650b15": "祗桓寺圖二卷",
    "X59n1104_003:0650b16": "乾封二年製。未見。",
    "X59n1104_003:0650b17": "圖經一卷",
    "X59n1104_003:0650b18": "乾封二年製。未見。舊連書於上。故省祗桓二字。",
    "X59n1104_003:0650b19": "終南山靈感傳二卷",
    "X59n1104_003:0650b20": "乾封二年。於靈感寺撰。見行。",
    "X59n1104_003:0650b21": "衮法師別傳一卷",
    "X59n1104_003:0650b22": "未見。",
    "X59n1104_003:0650b23": "廬山遠大師文集十一卷",
    "X59n1104_003:0650b24": "或云十卷。未見。",
    "X59n1104_003:0650c01": "支道林集十卷",
    "X59n1104_003:0650c02": "未見。",
    "X59n1104_003:0650c03": "南山文集十卷",
    "X59n1104_003:0650c04": "未見。",
    "X59n1104_003:0650c05": "西明寺錄三卷",
    "X59n1104_003:0650c06": "顯慶四年製。未見。",
    "X59n1104_003:0650c07": "初撰西明寺記一卷",
    "X59n1104_003:0650c08": "顯慶四年製。未見。",
    "X59n1104_003:0650c09": "終南山化感寺制一卷",
    "X59n1104_003:0650c10": "乾封二年製。未見。",
    "X59n1104_003:0650c11": "已上五類。總五十七件。計二百六十七卷。若約",
    "X59n1104_003:0650c12": "小卷。則二百九十卷。又諸家目錄互出不同。內",
    "X59n1104_003:0650c13": "典錄列十八部一百十四卷。開元錄列八部八",
    "X59n1104_003:0650c14": "十一卷。見今藏錄列九部一百四卷。且據見者。",
    "X59n1104_003:0650c15": "如上所錄。餘俟後來續之。",
    "X59n1104_003:0650c16": "佛教流及此土。自後漢至曹魏僅二百載。從其化者。",
    "X59n1104_003:0650c17": "但剪落殊俗而已。歸戒則未甞稟焉。至嘉平中。曇摩",
    "X59n1104_003:0650c18": "迦羅者至。自西梵闡化京洛。始依法正學宗。立十僧",
    "X59n1104_003:0650c19": "受戒。仍出僧祗戒心。用輔隨行。祖師所謂東夏戒律",
    "X59n1104_003:0650c20": "之先者是也。逮至姚秦。首譯十誦。以夫真教濫觴。源",
    "X59n1104_003:0650c21": "流未辨。攝修之侶於即承用。是則納體從乎四分。戒",
    "X59n1104_003:0650c22": "本誦彼僧祗。隨行宗於十誦。宗部之亂。由茲始矣。爾",
    "X59n1104_003:0650c23": "後四分．僧祗．五分三律繼翻。有以先出戒本。詮相允",
    "X59n1104_003:0650c24": "符。故僧祗一部。獨盛當世。降及元魏。聰師探源究本。",
    "X59n1104_003:0651a01": "尅體辨行。遂輟舊所習。首講四分。道覆而下。章疏出",
    "X59n1104_003:0651a02": "焉。已來傳習之英。遞代不乏。然猶羣部乖競。假實爭",
    "X59n1104_003:0651a03": "驅。化制兩宗。混而未判。首師披釋宗緒。雖分而行事",
    "X59n1104_003:0651a04": "謀猷。亦未甚詳備。逮于。",
    "X59n1104_003:0651a05": "南山律師出於隋唐間。博究羣宗。獨權戒學。稽極聖",
    "X59n1104_003:0651a06": "之洪範。追法密之遺蹤。顧眄乎舊章。哀矜乎後學。由",
    "X59n1104_003:0651a07": "是著撰興焉。大抵得意在乎行事。故首述事鈔。統四",
    "X59n1104_003:0651a08": "藏．括兩乘。區別異部。搜駮眾說。實維持之宏綱。發趣",
    "X59n1104_003:0651a09": "之夷經也。其次拾義鈔者。拾毗尼之祕要。戒業疏者。",
    "X59n1104_003:0651a10": "展止作之毛目。故得受隨體相。持犯重輕。眾別儀軌。",
    "X59n1104_003:0651a11": "治心理身。日用之行盡矣。故凡預吾門者。其所習雖",
    "X59n1104_003:0651a12": "異。而日蒙其賜。無得而稱。豈非數仞之墻。得其門者",
    "X59n1104_003:0651a13": "寡矣。天時之雨。物無謝於天乎。自是九代諸師之作。",
    "X59n1104_003:0651a14": "蔑如無聞。歿後數百年間。霈然莫禦。非四依大士垂",
    "X59n1104_003:0651a15": "示像季者。其孰能至於此哉。自外鈔．註．傳錄．儀集．圖",
    "X59n1104_003:0651a16": "紀。或發明己宗。或贊述經論。卷帙繁富。不可遽數。但",
    "X59n1104_003:0651a17": "地之相遠。歲之相後。況經會昌之孽。五代之亂。諸宗",
    "X59n1104_003:0651a18": "典籍率為煨燼。故祖師之訓。亡逸過半矣。且夫教者",
    "X59n1104_003:0651a19": "所以辨其道。文者所以持其教。文或墜則教不存。教",
    "X59n1104_003:0651a20": "不存則道不明。故文之於世。是可廢耶。是以在昔尊",
    "X59n1104_003:0651a21": "道輔教之士。患斯文之將喪。甞攬諸名。題集為別錄。",
    "X59n1104_003:0651a22": "使來者得其名而獲其本。其所列亦已博矣。但搜括",
    "X59n1104_003:0651a23": "未詳。時代差誤。布厝紊雜。不足披撿。今以內典．開元",
    "X59n1104_003:0651a24": "等錄及戒疏．後序諸文。批誌看詳對會重纂一本。各",
    "X59n1104_003:0651b01": "從其類。節為五科。以其遠惡清身行根道本者。莫大",
    "X59n1104_003:0651b02": "乎戒律。故有初也。窮神蕩累。莫深乎經論。故有次也。",
    "X59n1104_003:0651b03": "持危禦侮。必在乎弘護。故有三也。克勤自進。必假乎",
    "X59n1104_003:0651b04": "軏度。故有四也。勝迹光遠。必藉乎傳錄。故有五也。至",
    "X59n1104_003:0651b05": "於卷數之開合。年曆之前後。若見行．若遺逸。或編入",
    "X59n1104_003:0651b06": "大藏。或標題不同。悉備見于註。仍不媿蹇陋。輒繫序",
    "X59n1104_003:0651b07": "于後。庶覽者識吾宗之大略焉。",
    "X59n1104_003:0651b08": "時皇宋元豐改號之歲後安居日餘杭郡沙門釋",
    "X59n1104_003:0651b09": "元照重錄",
    "X59n1104_003:0651b11": "芝苑遺編卷之下(終)"
}