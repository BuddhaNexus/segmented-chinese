{
    "T47n1989_001:0577a02": "No. 1989",
    "T47n1989_001:0577a03": "潭州溈山靈祐禪師語錄",
    "T47n1989_001:0577a05": "徑山沙門語風圓信",
    "T47n1989_001:0577a06": "無地地主人郭凝之 編集",
    "T47n1989_001:0577a07": "[0577a07] 師諱靈祐。福州長谿趙氏子。年十五出家。依",
    "T47n1989_001:0577a08": "本郡建善寺法常律師剃髮。於杭州龍興寺。",
    "T47n1989_001:0577a09": "究大小乘教。二十三。遊江西參百丈。百丈一",
    "T47n1989_001:0577a10": "見。許之入室。遂居參學之首。侍立次。百丈",
    "T47n1989_001:0577a11": "問。誰。師云。某甲。百丈云。汝撥爐中有火否。",
    "T47n1989_001:0577a12": "師撥之云。無火。百丈&#x8EB3;起。深撥得少火。舉以",
    "T47n1989_001:0577a13": "示之云。汝道無。這箇&#x807B;。師由是發悟禮謝。陳",
    "T47n1989_001:0577a14": "其所解。百丈云。此乃暫時岐路耳。經云。欲識",
    "T47n1989_001:0577a15": "佛性義。當觀時節因緣。時節既至。如迷忽悟。",
    "T47n1989_001:0577a16": "如忘忽憶。方省已物不從他得。故祖師云。悟",
    "T47n1989_001:0577a17": "了同未悟。無心亦無法。祇是無虛妄。凡聖等",
    "T47n1989_001:0577a18": "心。本來心法元自備足。汝今既爾。善自護持。",
    "T47n1989_001:0577a19": "次日。同百丈入山作務。百丈云。將得火來麼。",
    "T47n1989_001:0577a20": "師云。將得來。百丈云。在甚處。師乃拈一枝",
    "T47n1989_001:0577a21": "柴。吹兩吹。度與百丈。百丈云。如蟲禦木(徑山杲云。",
    "T47n1989_001:0577a22": "百丈若無後語。洎被典座瞞)時。師作典座。司馬頭陀。舉野狐",
    "T47n1989_001:0577a23": "話問師。作麼生。師以手撼門扇三下。司馬云。",
    "T47n1989_001:0577a24": "太&#x9E81;生。師云。佛法說甚麼&#x9E81;細。一日。司馬自",
    "T47n1989_001:0577a25": "湖南來。謂百丈云。頃在湖南。尋得一山名大",
    "T47n1989_001:0577a26": "溈。是一千五百人善知識所居之處。百丈云。",
    "T47n1989_001:0577a27": "老僧住得否。司馬云。非和尚所居。百丈云。何",
    "T47n1989_001:0577a28": "也。司馬云。和尚是骨人。彼是肉山。設居徒不",
    "T47n1989_001:0577a29": "盈千。百丈云。吾眾中。莫有人住得否。司馬",
    "T47n1989_001:0577b01": "云。待歷觀之。時。華林覺為第一座。百丈令侍",
    "T47n1989_001:0577b02": "者請至。問云。此人如何。司馬請謦欬一聲行",
    "T47n1989_001:0577b03": "數步。司馬云。不可。百丈又令喚師。師時為典",
    "T47n1989_001:0577b04": "座。司馬一見。乃云。此正是溈山主人也。百",
    "T47n1989_001:0577b05": "丈。是夜召師入室。囑云。吾化緣在此。溈山勝",
    "T47n1989_001:0577b06": "境。汝當居之。嗣續吾宗。廣度後學。華林聞之",
    "T47n1989_001:0577b07": "云。某甲。忝居上首。典座何得住持。百丈云。",
    "T47n1989_001:0577b08": "若能對眾下得一語出格。當與住持。即指淨",
    "T47n1989_001:0577b09": "瓶問云。不得喚作淨瓶。汝喚作甚麼。華林云。",
    "T47n1989_001:0577b10": "不可喚作木[木*突]也。百丈乃問師。師踢倒淨瓶。",
    "T47n1989_001:0577b11": "便出去。百丈笑云。第一座。輸&#x5374;山子也。師遂",
    "T47n1989_001:0577b12": "往焉。是山峭絕。敻無人煙。猿猱為伍。橡栗充",
    "T47n1989_001:0577b13": "食。經于五七載。絕無來者。師自念言。我本住",
    "T47n1989_001:0577b14": "持。為利益於人。既絕往還。自善何濟。即捨菴",
    "T47n1989_001:0577b15": "而欲他往。行至山口。見蛇虎狼豹。交橫在路。",
    "T47n1989_001:0577b16": "師云。汝等諸獸。不用攔吾行路。吾若於此山",
    "T47n1989_001:0577b17": "有緣。汝等各自散去。吾若無緣。汝等不用動。",
    "T47n1989_001:0577b18": "吾從路過。一任汝喫。言訖。蟲虎四散而去。師",
    "T47n1989_001:0577b19": "乃回菴。未及一載。安上座(即懶安也)同數僧。從百",
    "T47n1989_001:0577b20": "丈來。輔佐於師。安云。某甲。與和尚作典座。",
    "T47n1989_001:0577b21": "待僧至五百眾。乃解務。自後山下居民。稍稍",
    "T47n1989_001:0577b22": "知之。率眾共營梵宇。連帥李景讓。奏號同慶",
    "T47n1989_001:0577b23": "寺。相國裴公休。嘗咨玄奧。繇是。天下禪學輻",
    "T47n1989_001:0577b24": "輳焉。有得法上首仰山寂禪師。故世稱溈仰",
    "T47n1989_001:0577b25": "宗。",
    "T47n1989_001:0577b26": "[0577b26] 上堂。夫道人之心。質直無偽。無背無面。無詐",
    "T47n1989_001:0577b27": "妄心。一切時中。視聽尋常。更無委曲。亦不閉",
    "T47n1989_001:0577b28": "眼塞耳。但情不附物。即得。從上諸聖。祇說濁",
    "T47n1989_001:0577b29": "邊過患。若無如許多惡覺情見想習之事。譬",
    "T47n1989_001:0577c01": "如秋水澄渟。清淨無為。澹泞無礙。喚他作道",
    "T47n1989_001:0577c02": "人。亦名無事人。時有僧問。頓悟之人。更有修",
    "T47n1989_001:0577c03": "否。師云。若真悟得本。他自知時。修與不修。",
    "T47n1989_001:0577c04": "是兩頭語。如今初心。雖從緣得。一念頓悟。自",
    "T47n1989_001:0577c05": "理猶有。無始曠劫習氣。未能頓淨。須教渠淨",
    "T47n1989_001:0577c06": "除現業流識。即是修也。不可別有法教渠修",
    "T47n1989_001:0577c07": "行趣向。從聞入理。聞理深妙。心自圓明。不居",
    "T47n1989_001:0577c08": "惑地。縱有百千妙義。抑揚當時。此乃得坐披",
    "T47n1989_001:0577c09": "衣。自解作活計始得。以要言之。則實際理地。",
    "T47n1989_001:0577c10": "不受一塵。萬行門中。不捨一法。若也單刀直",
    "T47n1989_001:0577c11": "入。則凡聖情盡。體露真常。理事不二。即如如",
    "T47n1989_001:0577c12": "佛。",
    "T47n1989_001:0577c13": "[0577c13] 鄧隱&#x5CEF;。到溈山。便入堂。於上板頭。解放衣",
    "T47n1989_001:0577c14": "&#x9262;。師聞師叔到。先具威儀。下堂內相看。隱",
    "T47n1989_001:0577c15": "&#x5CEF;見來。便作臥勢。師便歸方丈。隱&#x5CEF;乃去。少",
    "T47n1989_001:0577c16": "間。師問侍者。師叔在否。云已去。師云。去時",
    "T47n1989_001:0577c17": "有甚麼語。云無語。師云。莫道無語。其聲如",
    "T47n1989_001:0577c18": "雷。",
    "T47n1989_001:0577c19": "[0577c19] 雲巖到溈山。師問。承聞長老在藥山弄師子。",
    "T47n1989_001:0577c20": "是否。雲巖云。是。師云。長弄有置時。雲巖云。",
    "T47n1989_001:0577c21": "要弄即弄。要置即置。師云。置時。師子在甚麼",
    "T47n1989_001:0577c22": "處。雲巖云。置也。置也(法昌遇云。好一場師子。只是有頭無尾。我當時若見溈",
    "T47n1989_001:0577c23": "山道置時師子在甚麼處。便與放出踞地金毛。直教溈山藏身無路)。",
    "T47n1989_001:0577c24": "[0577c24] 師問雲巖。菩提以何為座。雲巖云。以無為為",
    "T47n1989_001:0577c25": "座。雲巖&#x5374;問師。師云。以諸法空為座。又問道",
    "T47n1989_001:0577c26": "吾。作麼生。道吾云。坐也聽伊坐。臥也聽伊",
    "T47n1989_001:0577c27": "臥。有一人不坐不臥。速道速道。師休去。",
    "T47n1989_001:0577c28": "[0577c28] 師問雲巖。聞汝久在藥山。是否。雲巖云。是。",
    "T47n1989_001:0577c29": "師云。如何是藥山大人相。雲巖云。涅槃後有。",
    "T47n1989_001:0578a01": "師云。如何是涅槃後有。雲巖云。水灑不著。雲",
    "T47n1989_001:0578a02": "巖&#x5374;問師。百丈大人相。如何。師云。巍巍堂",
    "T47n1989_001:0578a03": "堂。煒煒煌煌。聲前非聲。色後非色。蚊子上",
    "T47n1989_001:0578a04": "鐵牛。無汝下嘴處。",
    "T47n1989_001:0578a05": "[0578a05] 師問道吾。甚麼處去來。道吾云。看病來。師",
    "T47n1989_001:0578a06": "云。有幾人病。道吾云。有病底。有不病底。師",
    "T47n1989_001:0578a07": "云。不病底。莫是智頭陀麼。道吾云。病與不",
    "T47n1989_001:0578a08": "病。總不干他事。速道速道。師云。道得也與他",
    "T47n1989_001:0578a09": "沒交涉。",
    "T47n1989_001:0578a10": "[0578a10] 德山來參。挾複子上法堂。從西過東。從東過",
    "T47n1989_001:0578a11": "西。顧視方丈云。有麼有麼。師坐次。殊不顧",
    "T47n1989_001:0578a12": "眄。德山云。無無。便出(雲竇著語勘破了也)至門首乃云。雖",
    "T47n1989_001:0578a13": "然如此。也不得草草。遂具威儀。再入相見。纔",
    "T47n1989_001:0578a14": "跨門。提起坐具云。和尚。師擬取拂子。德山",
    "T47n1989_001:0578a15": "便喝。拂袖而出(雲竇著語勘破了也)師至晚問首座。今日",
    "T47n1989_001:0578a16": "新到。在否。首座云。當時背&#x5374;法堂。著草鞋出",
    "T47n1989_001:0578a17": "去也。師云。此子。已後向孤&#x5CEF;頂上。盤結草",
    "T47n1989_001:0578a18": "菴。呵佛罵祖去在(雲竇顯云。雪上加霜五祖戒云。德山。大似作賊人心虛。溈山。也是",
    "T47n1989_001:0578a19": "賊過後張弓)。",
    "T47n1989_001:0578a20": "[0578a20] 石霜抵溈山為米頭。一日篩米次。師云。施主",
    "T47n1989_001:0578a21": "物莫拋散。石霜云。不拋散。師于地上拾得一",
    "T47n1989_001:0578a22": "粒云。汝道不拋散。這箇是甚麼。石霜無對。",
    "T47n1989_001:0578a23": "師又云。莫輕這一粒。百千粒。盡從這一粒生。",
    "T47n1989_001:0578a24": "石霜云。百千粒。從這一粒生。未審這一粒。從",
    "T47n1989_001:0578a25": "甚麼處生。師呵呵大笑。歸方丈。",
    "T47n1989_001:0578a26": "[0578a26] 夾山在溈山作典座。師問。今日喫甚麼菜。夾",
    "T47n1989_001:0578a27": "山云。二年同一春。師云。好好修事著。夾山",
    "T47n1989_001:0578a28": "云。龍宿鳳巢。",
    "T47n1989_001:0578a29": "[0578a29] 仰山問。如何是祖師西來意。師指燈籠云。大",
    "T47n1989_001:0578b01": "好燈籠。仰山云。莫祇這便是麼。師云。這箇",
    "T47n1989_001:0578b02": "是甚麼。仰山云。大好燈籠。師云。果然不見。",
    "T47n1989_001:0578b03": "[0578b03] 一日。師謂眾云。如許多人。祇得大機。不得大",
    "T47n1989_001:0578b04": "用。仰山舉此語。問山下菴主云。和尚恁麼道。",
    "T47n1989_001:0578b05": "意旨如何。菴主云。更舉看。仰山擬再舉。被菴",
    "T47n1989_001:0578b06": "主踏倒。仰山歸舉似師。師呵呵大笑。",
    "T47n1989_001:0578b07": "[0578b07] 師摘茶次。謂仰山云。終日摘茶。祇聞子聲。不",
    "T47n1989_001:0578b08": "見子形。仰山撼茶樹。師云。子祇得其用。不得",
    "T47n1989_001:0578b09": "其體。仰山云。未審。和尚如何。師良久。仰山",
    "T47n1989_001:0578b10": "云。和尚祇得其體。不得其用。師云。放子三十",
    "T47n1989_001:0578b11": "棒。仰山云。和尚棒。某甲喫。某甲棒。阿誰喫。",
    "T47n1989_001:0578b12": "師云。放子三十棒(首山云。夫為宗師。須具擇法眼始得。當時不是溈山。便見扶籬摸壁",
    "T47n1989_001:0578b13": "瑯琊覺云。五更侵蚤起。更有夜行人又云。若不是溈山。洎合打破蔡州。白雲。端云。父子相投。意氣相合。機鋒互",
    "T47n1989_001:0578b14": "換。啐啄同時。雖然如是。畢竟如何道得體用雙全去。溈山放子三十棒。也足養子之緣 蔣山懃云。張公乍與李",
    "T47n1989_001:0578b15": "公友。待罰李公一盞酒。倒被李公罰一盃。好手手中呈好手玉泉璉云。直饒體用兩全。爭奈當頭蹉過。過則且止。",
    "T47n1989_001:0578b16": "放子三十棒。又作麼生。三盞酒粧公子而。一枝花插美人頭)。",
    "T47n1989_001:0578b17": "[0578b17] 師坐次。仰山入來。師云。寂子速道。莫入陰",
    "T47n1989_001:0578b18": "異。仰山云。慧寂信亦不立。師云。子信了不",
    "T47n1989_001:0578b19": "立。不信不立。仰山云。祇是慧寂。更信阿誰。",
    "T47n1989_001:0578b20": "師云。若恁麼。即是定性聲聞。仰山云。慧寂佛",
    "T47n1989_001:0578b21": "亦不立。",
    "T47n1989_001:0578b22": "[0578b22] 師問仰山。涅槃經四十卷。多少是佛說。多少",
    "T47n1989_001:0578b23": "是魔說。仰山云。總是魔說。師云。已後無人奈",
    "T47n1989_001:0578b24": "子何。仰山云。慧寂即一期之事。行履在甚處",
    "T47n1989_001:0578b25": "麼。師云。祇貴子眼正。不說子行履。",
    "T47n1989_001:0578b26": "[0578b26] 仰山蹋衣次。提起問師云。正恁麼時。和尚作",
    "T47n1989_001:0578b27": "麼生。師云。正恁麼時。我這裏無作麼生。仰山",
    "T47n1989_001:0578b28": "云。和尚有身而無用。師良久。&#x5374;拈起問云汝",
    "T47n1989_001:0578c01": "正恁麼時作麼生。仰山云。正恁麼時。和尚還",
    "T47n1989_001:0578c02": "見伊否。師云。汝有用而無身。師後忽問仰山。",
    "T47n1989_001:0578c03": "汝春間有話未圓。今試道看。仰山云。正恁麼",
    "T47n1989_001:0578c04": "時。切忌勃訴。師云。停囚長智。",
    "T47n1989_001:0578c05": "[0578c05] 師過淨瓶與仰山。仰山擬接。師&#x5374;縮手云。是",
    "T47n1989_001:0578c06": "甚麼。仰山云。和尚還見箇甚麼。師云。若恁",
    "T47n1989_001:0578c07": "麼。何用更就吾覓。仰山云。雖然如此。仁義道",
    "T47n1989_001:0578c08": "中。與和尚提瓶挈水。亦是本分事。師乃過淨",
    "T47n1989_001:0578c09": "瓶與仰山。",
    "T47n1989_001:0578c10": "[0578c10] 師與仰山行次。指柏樹子問云。前面是甚麼。",
    "T47n1989_001:0578c11": "仰山云。柏樹子。師&#x5374;問耘田翁。翁亦云。柏樹",
    "T47n1989_001:0578c12": "子師云。這耘田翁。向後亦有五百眾(溈山&#x5586;云。山僧",
    "T47n1989_001:0578c13": "則不然。耘田公子吾不如汝。且道。大圓是。山僧是。若人辨得。許汝具擇法眼。若也不辨。佛法熾然生滅 神鼎",
    "T47n1989_001:0578c14": "諲云。為復意在耘田處。為復意在仰山分上。為復總不恁麼。諸上座。一切諸法摐然。更不用生事。他是父子說法。",
    "T47n1989_001:0578c15": "同道方知)。",
    "T47n1989_001:0578c16": "[0578c16] 師問仰山。何處來。仰山云。田中來。師云。禾",
    "T47n1989_001:0578c17": "好刈也未。仰山作刈禾勢。師云。汝適來。作青",
    "T47n1989_001:0578c18": "見作黃見。作不青不黃見。仰山云。和尚背後",
    "T47n1989_001:0578c19": "是甚麼。師云。子還見麼。仰山拈禾穗云。和尚",
    "T47n1989_001:0578c20": "何曾問這箇。師云。此是鵝王擇乳。",
    "T47n1989_001:0578c21": "[0578c21] 師問仰山。天寒人寒。仰山云。大家在這裏。師",
    "T47n1989_001:0578c22": "云。何不直說。仰山云。適來也不曲。和尚如",
    "T47n1989_001:0578c23": "何。師云。直須隨流師上堂云。仲冬嚴寒年年",
    "T47n1989_001:0578c24": "事。晷運推移事若何。仰山進前。叉手而立。師",
    "T47n1989_001:0578c25": "云。我情知汝答這話不得。香嚴云。某甲。偏答",
    "T47n1989_001:0578c26": "得這話。師躡前問。香嚴亦進前。叉手而立。",
    "T47n1989_001:0578c27": "師云。賴遇寂子不會。",
    "T47n1989_001:0578c28": "[0578c28] 師坐次。仰山從方丈前過。師云。若是百丈先",
    "T47n1989_001:0579a01": "師見。子須喫痛棒始得。仰山云。即今事作麼",
    "T47n1989_001:0579a02": "生。師云。合取兩片皮。仰山云。此恩難報。師",
    "T47n1989_001:0579a03": "云。非子不才。&#x5EFC;老僧年邁。仰山云。今日親見",
    "T47n1989_001:0579a04": "百丈師翁來。師云。子向甚麼處見。仰山云。不",
    "T47n1989_001:0579a05": "道見。祇是無別。師云。始終作家。",
    "T47n1989_001:0579a06": "[0579a06] 師問仰山。即今事且置。古來事作麼生。仰山",
    "T47n1989_001:0579a07": "叉手近前。師云。猶是即今事。古來事作麼生。",
    "T47n1989_001:0579a08": "仰山退後立。師云。汝屈我。我屈汝。仰山便禮",
    "T47n1989_001:0579a09": "拜(蔣山懃云。仰山雖善進前退後。發明古今。其奈溈山向胡餅裏呷汁。壓沙覓油。雖然如是。且道。仰山叉手",
    "T47n1989_001:0579a10": "意作麼生。若也知得。行&#x811A;事辦。其或未然。老僧不曾孤負諸人。自是諸人孤負老僧)。",
    "T47n1989_001:0579a11": "[0579a11] 仰山香嚴侍立次。師舉手云。如今恁麼者少。",
    "T47n1989_001:0579a12": "不恁麼者多。香嚴從東過西立。仰山從西過",
    "T47n1989_001:0579a13": "東立。師云。這個因緣。三十年後。如金擲地相",
    "T47n1989_001:0579a14": "似。仰山云。亦須是和尚提唱始得。香嚴云。即",
    "T47n1989_001:0579a15": "今亦不少。師云。合取口(南堂靜云。象王頻呻。師子哮吼。踞地盤空。移星",
    "T47n1989_001:0579a16": "換斗。坐斷舌頭。合取狗口。一回擲地作金聲。九曲黃河徹底清)。",
    "T47n1989_001:0579a17": "[0579a17] 師坐次。仰山入來。師以兩手相交示之。仰山",
    "T47n1989_001:0579a18": "作女人拜。師云。如是如是。",
    "T47n1989_001:0579a19": "[0579a19] 師方丈內坐次。仰山入來。師云。寂子近日宗",
    "T47n1989_001:0579a20": "門令嗣作麼生。仰山云。大有人疑著此事。師",
    "T47n1989_001:0579a21": "云。寂子作麼生。仰山云。慧寂祗管困來合眼。",
    "T47n1989_001:0579a22": "健即座禪。所以未曾說著在。師云。到這田地",
    "T47n1989_001:0579a23": "也難得。仰山云。據慧寂所見。祇如此。一句也",
    "T47n1989_001:0579a24": "著不得。師云。汝為一人也不得。仰山云。自古",
    "T47n1989_001:0579a25": "聖人。盡皆如此。師云。大有人。笑汝恁麼祗",
    "T47n1989_001:0579a26": "對。仰山云。解笑者。是慧寂同參。師云。出頭",
    "T47n1989_001:0579a27": "事作麼生。仰山繞禪床一匝。師云。裂破古今",
    "T47n1989_001:0579a28": "(蔣山懃云。動絃別曲。葉落知秋。自古自今。築著磕著。鳥道玄路。許他父子親遊。若是荊棘林中。猶欠悟在。以何",
    "T47n1989_001:0579a29": "為驗。只如仰山。繞禪床一匝。溈山云。裂破古今若是明眼衲僧。瞞他一點不得)。",
    "T47n1989_001:0579b01": "[0579b01] 仰山香嚴侍立次。師云。過去未來現在。佛佛",
    "T47n1989_001:0579b02": "道同。人人得箇解脫路。仰山云。如何是人人",
    "T47n1989_001:0579b03": "解脫路。師回顧香嚴云。寂子借問。何不答伊。",
    "T47n1989_001:0579b04": "香嚴云。若道過去未來現在。某甲&#x5374;有個祇",
    "T47n1989_001:0579b05": "對處。師云。子作麼生祇對。香嚴珍重便出。師",
    "T47n1989_001:0579b06": "&#x5374;問仰山云。智閑恁麼祇對。還契寂子也無。",
    "T47n1989_001:0579b07": "仰山云。不契。師云。子又作麼生。仰山亦珍重",
    "T47n1989_001:0579b08": "出去。師呵呵大笑云。如水乳合。",
    "T47n1989_001:0579b09": "[0579b09] 一日。師翹起一足。謂仰山云。我每日得他負",
    "T47n1989_001:0579b10": "載。感伊不徹。仰山云。當時給孤園中。與此無",
    "T47n1989_001:0579b11": "別。師云。更須道始得。仰山云。寒時與他襪",
    "T47n1989_001:0579b12": "著。也不為分外。師云。不負當初。子今已徹。",
    "T47n1989_001:0579b13": "仰山云。恁麼更要答話在。師云。道看。仰山",
    "T47n1989_001:0579b14": "云。誠如是言。師云。如是如是。",
    "T47n1989_001:0579b15": "[0579b15] 師問仰山。生住異滅。汝作麼生會。仰山云。一",
    "T47n1989_001:0579b16": "念起時。不見有生住異滅。師云。子何得遣法。",
    "T47n1989_001:0579b17": "仰山云。和尚適來問甚麼。師云。生住異滅。仰",
    "T47n1989_001:0579b18": "山云。&#x5374;喚作遣法。",
    "T47n1989_001:0579b19": "[0579b19] 師問仰山。妙淨明心。汝作麼生會。仰山云。山",
    "T47n1989_001:0579b20": "河大地。日月星辰。師云。汝祇得其事。仰山",
    "T47n1989_001:0579b21": "云。和尚適來問甚麼。師云。妙淨明心。仰山",
    "T47n1989_001:0579b22": "云。喚作事得麼。師云。如是如是。",
    "T47n1989_001:0579b23": "[0579b23] 石霜會下。有二禪客。到云。此間無一人會禪。",
    "T47n1989_001:0579b24": "後普請搬柴。仰山見二禪客歇。將一橛柴。問",
    "T47n1989_001:0579b25": "云。還道得麼。俱無對。仰山云。莫道無人會禪",
    "T47n1989_001:0579b26": "好。仰山歸舉似師云。今日二禪客。被慧寂勘",
    "T47n1989_001:0579b27": "破。師云。甚麼處被子勘破。仰山舉前話。師",
    "T47n1989_001:0579b28": "云。寂子又被吾勘破(雲居錫云。甚處是溈山勘破仰山處)。",
    "T47n1989_001:0579b29": "[0579b29] 師睡次。仰山問訊。師便回面向壁。仰山云。和",
    "T47n1989_001:0579c01": "尚何得如此。師起云。我適來得一夢。爾試為",
    "T47n1989_001:0579c02": "我原看。仰山取一盆水。與師洗面。少頃。香嚴",
    "T47n1989_001:0579c03": "亦來問訊。師云。我適來得一夢。寂子為我原",
    "T47n1989_001:0579c04": "了。汝更與我原看。香嚴乃點一&#x6900;茶來。師云。",
    "T47n1989_001:0579c05": "二子見解。過於鶖子(蔣山懃云。夢中說夢。深許溈山。妙用神通。須還二子。傳茶",
    "T47n1989_001:0579c06": "度水。耀古騰今。年老心孤。憐兒惜子。向衲僧門下。一人在門外。一人在門裏。更有一人。遍界不曾藏。佛眼覷",
    "T47n1989_001:0579c07": "不見 南堂靜云。撥草瞻風。孤峰獨宿。鼓無絃琴。唱無生曲。溈仰香嚴。鼎之三足。臨機不費纖毫力。任運",
    "T47n1989_001:0579c08": "分身千百億)。",
    "T47n1989_001:0579c09": "[0579c09] 師。因僧問。如何是祖師西來意。師&#x7AEA;起拂子。",
    "T47n1989_001:0579c10": "後僧遇王常侍。侍問。溈山近日有何言句。僧",
    "T47n1989_001:0579c11": "舉前話。常侍云。彼中兄弟。如何商量。僧云。",
    "T47n1989_001:0579c12": "借色明心。附物顯理。常侍云。不是這箇道理。",
    "T47n1989_001:0579c13": "上座快回去好。某甲敢寄一書到和尚。僧得",
    "T47n1989_001:0579c14": "書遂回持上。師拆開見。畫一圓相。內寫箇日",
    "T47n1989_001:0579c15": "字。師云。誰知千里外有箇知音仰山侍次。乃",
    "T47n1989_001:0579c16": "云。雖然如是。也祇是箇俗漢。師云。子又作麼",
    "T47n1989_001:0579c17": "生。仰山&#x5374;畫一圓相。於中書日字。以&#x811A;抹&#x5374;。",
    "T47n1989_001:0579c18": "師乃大笑。",
    "T47n1989_001:0579c19": "[0579c19] 師坐次。仰山問。和尚百年後。有人問先師法",
    "T47n1989_001:0579c20": "道。如何祇對。師云。一粥一飯。仰山云。面前",
    "T47n1989_001:0579c21": "有人不肯。又作麼生。師云。作家師僧。仰山便",
    "T47n1989_001:0579c22": "禮拜。師云。逢人不得錯舉。",
    "T47n1989_001:0579c23": "[0579c23] 師問仰山。終日與子商量。成得箇甚麼邊事。",
    "T47n1989_001:0579c24": "仰山於空中畫一畫。師云。若不是吾。終被子",
    "T47n1989_001:0579c25": "惑。",
    "T47n1989_001:0579c26": "[0579c26] 仰山問。百千萬境一時來作麼生。師云。青不",
    "T47n1989_001:0579c27": "是黃。長不是短。諸法各住自位。非干我事。仰",
    "T47n1989_001:0579c28": "山乃作禮。",
    "T47n1989_001:0579c29": "[0579c29] 合醬次。師問仰山。這箇用多少鹽水。仰山云。",
    "T47n1989_001:0580a01": "某甲不會。不欲祗對。師云。&#x5374;是老僧會。仰山",
    "T47n1989_001:0580a02": "云。不知用多少鹽水。師云。汝既不會。我亦不",
    "T47n1989_001:0580a03": "答。晚間。師&#x5374;問仰山。今日因緣。子作麼生主",
    "T47n1989_001:0580a04": "持。仰山云。待問即答。師云。現問次。仰山云。",
    "T47n1989_001:0580a05": "耳背眼昏。見聞不曉。師云。凡有問答。出子此",
    "T47n1989_001:0580a06": "語不得。仰山禮謝。師云。寂子今日忘前失後。",
    "T47n1989_001:0580a07": "不是小小。",
    "T47n1989_001:0580a08": "[0580a08] 師謂仰山云。汝須獨自回光返照。別人不知",
    "T47n1989_001:0580a09": "汝解處。汝試將實解。獻老僧看。仰山云。若教",
    "T47n1989_001:0580a10": "某甲自看。到這裏無圓位。亦無一物一解得",
    "T47n1989_001:0580a11": "獻和尚。師云。無圓位處。原是汝作解處。未離",
    "T47n1989_001:0580a12": "心境在。仰山云。既無圓位。何處有法。把何物",
    "T47n1989_001:0580a13": "作境師云。適來是汝作與麼解。是否。仰山",
    "T47n1989_001:0580a14": "云。是。師云。若恁麼。是具足心境法。未脫我",
    "T47n1989_001:0580a15": "所心在。元來有解。爭道無解獻我。許汝信位",
    "T47n1989_001:0580a16": "顯。人位隱在。",
    "T47n1989_001:0580a17": "[0580a17] 師因見仰山來。遂以五指搭地畫一畫。仰山",
    "T47n1989_001:0580a18": "以手於項下畫一畫。復拈自己耳。抖擻三五",
    "T47n1989_001:0580a19": "下。師休去。",
    "T47n1989_001:0580a20": "[0580a20] 師。一日見香嚴仰山作餅次。師云。當時百丈",
    "T47n1989_001:0580a21": "先師。親得這箇道理。仰山與香嚴。相顧視云。",
    "T47n1989_001:0580a22": "甚麼人答得此話。師云。有一人答得。仰山云。",
    "T47n1989_001:0580a23": "是阿誰。師指水牯牛云。道道。仰山取一束草",
    "T47n1989_001:0580a24": "來。香嚴取一桶水來。放牛前。牛纔喫。師云。",
    "T47n1989_001:0580a25": "與麼與麼。不與麼不與麼。二人俱作禮。師云。",
    "T47n1989_001:0580a26": "或時明。或時暗。",
    "T47n1989_001:0580a27": "[0580a27] 師。一日索門人呈語。乃云。聲色外與吾相見。",
    "T47n1989_001:0580a28": "時有幽州鑒弘上座。呈語云。不辭出來耶箇",
    "T47n1989_001:0580a29": "人無眼。師不肯。仰山。凡三度呈語。第一云。",
    "T47n1989_001:0580b01": "見取不見取底。師云。細如毫末。冷似雪霜。第",
    "T47n1989_001:0580b02": "二度云。聲色外誰求相見。師云。祇滯聲聞方",
    "T47n1989_001:0580b03": "外榻。第三度云。如兩鏡相照。於中無像。師",
    "T47n1989_001:0580b04": "云。此語正也。仰山&#x5374;問。和尚於百丈師翁處。",
    "T47n1989_001:0580b05": "作麼生呈語。師云。我於百丈先師處。呈語云。",
    "T47n1989_001:0580b06": "如百千明鏡鑒像。光影相照。塵塵剎剎。各不",
    "T47n1989_001:0580b07": "相借。仰山於是禮拜。",
    "T47n1989_001:0580b08": "[0580b08] 師。一日問香嚴。我聞。汝在百丈先師處。問一",
    "T47n1989_001:0580b09": "答十。問十答百。此是汝聰明靈利。意解識想。",
    "T47n1989_001:0580b10": "生死根本。父母未生時。試道一句看。香嚴被",
    "T47n1989_001:0580b11": "問。直得茫然。歸寮將平日看過底文字。從頭",
    "T47n1989_001:0580b12": "要尋一句酬對。竟不能得。乃自嘆云。畫餅不",
    "T47n1989_001:0580b13": "可充饑。屢乞師說破。師云。我若說似汝。汝已",
    "T47n1989_001:0580b14": "後罵我去。我說底是我底。終不干汝事。香嚴。",
    "T47n1989_001:0580b15": "遂將平昔所看文字燒&#x5374;云。此生不學佛法",
    "T47n1989_001:0580b16": "也。且作箇長行粥飯僧。免役心神。乃辭師。直",
    "T47n1989_001:0580b17": "過南陽。&#x89A9;忠國師遺跡。遂憩止焉。一日芟除",
    "T47n1989_001:0580b18": "草木。偶拋瓦礫。擊竹作聲。忽然省悟。遽歸。沐",
    "T47n1989_001:0580b19": "浴焚香。遙禮師云。和尚大慈。恩逾父母。當時",
    "T47n1989_001:0580b20": "若為我說破。何有今日之事。乃有頌云。一擊",
    "T47n1989_001:0580b21": "忘所知。更不假修時。動容揚古路。不墮悄然",
    "T47n1989_001:0580b22": "機。處處無蹤跡。聲色外威儀。諸方達道者。咸",
    "T47n1989_001:0580b23": "言上上機。師聞得。謂仰山云。此子徹也。仰山",
    "T47n1989_001:0580b24": "云。此是心機意識。著述得成。待某甲親自勘",
    "T47n1989_001:0580b25": "過。仰山後見香嚴云。和尚讚歎師弟發明大",
    "T47n1989_001:0580b26": "事。爾試說看。香嚴舉前頌。仰山云。此是夙習",
    "T47n1989_001:0580b27": "記持而成。若有正悟。則更說看。香嚴又成頌",
    "T47n1989_001:0580b28": "云。去年貧未是貧。今年貧始是貧。去年貧猶",
    "T47n1989_001:0580b29": "有卓錐之地。今年貧錐也無。仰山云。如來禪。",
    "T47n1989_001:0580c01": "許師弟會。祖師禪。未夢見在。香嚴復有頌云。",
    "T47n1989_001:0580c02": "我有一機。瞬目視伊。若人不會。別喚沙彌。仰",
    "T47n1989_001:0580c03": "山乃報師云。且喜。閑師弟。會祖師禪也(玄覺云。且",
    "T47n1989_001:0580c04": "道。如來禪與祖師禪。是分不分 長慶稜云。一時坐&#x5374; 雲居錫徵云。眾中商量。如來禪淺。祖師禪深。只如香嚴。",
    "T47n1989_001:0580c05": "當時何不問如何是祖師禪。若置此一問。何處有也 瑯琊覺云。武帝求仙不得仙。王喬端坐&#x5374;昇天 溈山&#x5586;云。",
    "T47n1989_001:0580c06": "香嚴可謂上無片瓦。下無卓錐。露&#x8EB6;&#x8EB6;赤灑灑。沒可把。若不是仰山。幾乎放過這漢。何故。不得雪霜力。焉知松",
    "T47n1989_001:0580c07": "柏操 徑山杲云。溈山晚年好則極教得一棚肉傀儡。直是可愛。且作麼生是可愛處。面面相看手&#x811A;動。爭知語話",
    "T47n1989_001:0580c08": "是他人)。",
    "T47n1989_001:0580c09": "[0580c09] 師上堂云。汝等諸人。祇得大機。不得大用。時",
    "T47n1989_001:0580c10": "九&#x5CEF;在眾。便抽身出去。師召之。九&#x5CEF;更不回",
    "T47n1989_001:0580c11": "顧。師云。此子。堪為法器。一日辭師云。某甲。",
    "T47n1989_001:0580c12": "辭違和尚。千里之外。不離左右。師動容云。善",
    "T47n1989_001:0580c13": "為。",
    "T47n1989_001:0580c14": "[0580c14] 靈雲。初在溈山。因見桃花悟道。有偈云。三十",
    "T47n1989_001:0580c15": "年來尋劍客。幾回落葉又抽枝。自從一見桃",
    "T47n1989_001:0580c16": "華後。直至如今更不疑。師覽偈。詰其所悟。與",
    "T47n1989_001:0580c17": "之符契。師云。從緣悟達。永無退失。善自護",
    "T47n1989_001:0580c18": "持。",
    "T47n1989_001:0580c19": "[0580c19] 上林參師。師云。大德作甚麼來。上林云。介冑",
    "T47n1989_001:0580c20": "全具。師云。盡卸了來。與大德相見。上林云。",
    "T47n1989_001:0580c21": "卸了也。師咄云。賊尚未打。卸作甚麼。上林無",
    "T47n1989_001:0580c22": "對。仰山代云。請和尚屏&#x5374;左右。師以手揖云。",
    "T47n1989_001:0580c23": "喏喏。上林。後參永泰。方諭其旨。",
    "T47n1989_001:0580c24": "[0580c24] &#x758E;山到參。值師示眾云。行&#x811A;高士。直須向聲",
    "T47n1989_001:0580c25": "色裏睡眠。聲色裏坐臥始得。&#x758E;山問。如何是",
    "T47n1989_001:0580c26": "不落聲色句。師&#x7AEA;起拂子。&#x758E;山云。此是落聲",
    "T47n1989_001:0580c27": "色句。師放下拂子歸方丈。&#x758E;山不契。便辭香",
    "T47n1989_001:0580c28": "嚴。香嚴云。何不且住。&#x758E;山云。某甲與和尚無",
    "T47n1989_001:0581a01": "緣。香嚴云。有何因緣。試舉看。&#x758E;山遂舉前",
    "T47n1989_001:0581a02": "話香嚴云。某甲有箇語。&#x758E;山云。道甚麼。香",
    "T47n1989_001:0581a03": "嚴云。言發非聲。色前不物。&#x758E;山云。元來此中",
    "T47n1989_001:0581a04": "有人。遂囑香嚴云。向後有住處。某甲&#x5374;來相",
    "T47n1989_001:0581a05": "見。乃去。師問香嚴云。問聲色話底矮闍黎在",
    "T47n1989_001:0581a06": "麼。香嚴云。已去也。師云。試舉看。香嚴舉前",
    "T47n1989_001:0581a07": "話。師云。他道甚麼。香嚴云。深肯某甲。師失",
    "T47n1989_001:0581a08": "笑云。我將謂這矮子有長處。元來祇在這裏。",
    "T47n1989_001:0581a09": "此子向去。若有箇住處。近山無柴燒。近水無",
    "T47n1989_001:0581a10": "水喫。",
    "T47n1989_001:0581a11": "[0581a11] 師因資國來參。乃指月示之。資國以手撥三",
    "T47n1989_001:0581a12": "下。師云。不道汝不見。祇是見處太&#x9E81;。",
    "T47n1989_001:0581a13": "[0581a13] 師在法堂坐。庫頭擊木魚。火頭擲&#x5374;火杪。拊",
    "T47n1989_001:0581a14": "掌大笑。師云。眾中也有恁麼人。遂喚來問。",
    "T47n1989_001:0581a15": "爾作麼生。火頭云。某甲不喫粥肚饑。所以歡",
    "T47n1989_001:0581a16": "喜。師乃點頭(後鏡清怤云。將知溈山眾裏無人。臥龍球云。將知溈山眾裏有人)。",
    "T47n1989_001:0581a17": "[0581a17] 師因泥壁次。李軍容來。具公裳。直至師背後。",
    "T47n1989_001:0581a18": "端笏而立。師回首見。便側泥盤。作接泥勢。李",
    "T47n1989_001:0581a19": "便轉笏。作進泥勢。師便拋下泥盤。同歸方丈",
    "T47n1989_001:0581a20": "(巖頭&#x596F;聞云。噫。佛法澹泊也。大小溈山。泥壁也不了 明招謙云。當時合作麼生。免被巖頭點撿。代云。&#x5374;轉泥",
    "T47n1989_001:0581a21": "盤。作泥壁勢。便拋下歸去 黃龍新云。巖頭錯下名言。殊不知。溈山軍容。弄巧成拙)。",
    "T47n1989_001:0581a22": "[0581a22] 師因陸侍御入僧堂。乃問。如許多師僧。為復",
    "T47n1989_001:0581a23": "是喫粥飯僧。為復是參禪僧。師云。亦不是喫",
    "T47n1989_001:0581a24": "粥飯僧。亦不是參禪僧。侍御云。在此作甚麼。",
    "T47n1989_001:0581a25": "師云。侍御自問他看。",
    "T47n1989_001:0581a26": "[0581a26] 師。一日見劉鐵磨來。師云。老牸牛汝來也。劉",
    "T47n1989_001:0581a27": "云。來日臺山大會齋。和尚還去麼。師乃放身",
    "T47n1989_001:0581a28": "作臥勢。劉便出去(淨慈一云。眾中道。放身便臥是不去。劉鐵磨慷[怡-台+羅]而行。有甚交涉。",
    "T47n1989_001:0581a29": "殊不知。溈山老漢。平生一條脊梁拗不曲。被劉鐵磨一推推倒直至如今起不得若要扶起溈山。請大眾下一轉語。",
    "T47n1989_001:0581b01": "眾無語。師以拄杖一時趕散)。",
    "T47n1989_001:0581b02": "[0581b02] 師一日喚院主。院主便來。師云。我喚院主。汝",
    "T47n1989_001:0581b03": "來作甚麼。院主無對(曹山代云。也知和尚不喚某甲)又令侍者",
    "T47n1989_001:0581b04": "喚首座。首座便至。師云。我喚首座。汝來作甚",
    "T47n1989_001:0581b05": "麼。首座亦無對(曹山代云。若令侍者喚。恐不來。法眼云。適來侍者喚)。",
    "T47n1989_001:0581b06": "[0581b06] 上堂。僧出云。請和尚為眾說法。師云。我為汝",
    "T47n1989_001:0581b07": "得徹困也。僧禮拜(後人舉似雪峰。雪峰云。古人得恁麼老婆心切。玄沙云。山頭和尚。",
    "T47n1989_001:0581b08": "蹉過古人事也。雪峰聞之。乃問玄沙云。甚麼處。是老僧蹉過古人事處。玄沙云。大小溈山。被那僧一問。直得百",
    "T47n1989_001:0581b09": "雜碎。雪峰乃駭然)。",
    "T47n1989_001:0581b10": "[0581b10] 有僧來禮拜。師作起勢。僧云。請和尚不用起。",
    "T47n1989_001:0581b11": "師云。老僧未曾坐。僧云。某甲未曾禮。師云。",
    "T47n1989_001:0581b12": "何故無禮。僧無對(同安代云和尚不怪)。",
    "T47n1989_001:0581b13": "[0581b13] 僧問。不作溈山一頂笠。無繇得到莫傜村。如",
    "T47n1989_001:0581b14": "何是溈山一頂笠。師喚云。近前來。僧近前。師",
    "T47n1989_001:0581b15": "與一踏。",
    "T47n1989_001:0581b16": "[0581b16] 師問僧。甚處來。僧云。西京來。師云。還得西",
    "T47n1989_001:0581b17": "京主人公書來麼僧云。不敢妄通消息。師云。",
    "T47n1989_001:0581b18": "作家師僧。天然猶在。僧云。殘羹餿飯。誰人喫",
    "T47n1989_001:0581b19": "之。師云。獨有闍黎不喫。僧作嘔吐勢。師云。",
    "T47n1989_001:0581b20": "扶出這病僧著。僧便出去。",
    "T47n1989_001:0581b21": "[0581b21] 僧問。如何是道。師云。無心是道。僧云。某甲",
    "T47n1989_001:0581b22": "不會。師云。會取不會底好。僧云。如何是不會",
    "T47n1989_001:0581b23": "底。師云。祇汝是。不是別人。復云。今時人。但",
    "T47n1989_001:0581b24": "直下體取不會底。正是汝心。正是汝佛。若向",
    "T47n1989_001:0581b25": "外得一知一解。將為禪道。且沒交涉。名運糞",
    "T47n1989_001:0581b26": "入。不名運糞出。污汝心田。所以道不是道。",
    "T47n1989_001:0581b27": "[0581b27] 有僧參衛國。問。何方來。僧云。河南來。衛國",
    "T47n1989_001:0581b28": "云。黃河清也未。僧無對。師代云。小小狐兒。",
    "T47n1989_001:0581b29": "要過但過。用疑作甚麼。",
    "T47n1989_001:0581c01": "[0581c01] 師示眾云。汝等諸人。各呈所悟看。時有志和",
    "T47n1989_001:0581c02": "上座。出作禮。師云。不思善不思惡。正與麼",
    "T47n1989_001:0581c03": "時。還我志和上座本來面目。志和云。正與麼",
    "T47n1989_001:0581c04": "時。是某甲放身命處。師云。子莫落空不。志",
    "T47n1989_001:0581c05": "和云。某甲若見有空可落。何曾是放身命處。",
    "T47n1989_001:0581c06": "師云。到這裏。何不問去。志和云。某甲到這",
    "T47n1989_001:0581c07": "裏。亦不見有和尚可問。師云。汝福薄。扶吾宗",
    "T47n1989_001:0581c08": "不起。",
    "T47n1989_001:0581c09": "[0581c09] 師。因見仰山與北菴主。上問訊。時有官客喫",
    "T47n1989_001:0581c10": "茶次。師乃指示官人云。同參古佛來。菴主云。",
    "T47n1989_001:0581c11": "百年後。覓箇人舉這話也難得。師云。即今作",
    "T47n1989_001:0581c12": "麼生。菴主云。結舌有分。答即不得。師云。官",
    "T47n1989_001:0581c13": "人見在。自己也道不得。菴主云。仰山不甘此",
    "T47n1989_001:0581c14": "對。師云。作箇菴主也難得。",
    "T47n1989_001:0581c15": "[0581c15] 師。一日呈起如意。復畫此相云。有人道",
    "T47n1989_001:0581c16": "得。便得此如意。道道。時有僧云。此如意。本",
    "T47n1989_001:0581c17": "不是和尚底。師云。得而無用。又有僧云。設",
    "T47n1989_001:0581c18": "與某甲。亦無著處。",
    "T47n1989_001:0581c19": "[0581c19] 師因僧問。從上諸聖。直至如今。和尚意旨如",
    "T47n1989_001:0581c20": "何。師云。目前是甚麼物。僧云。莫祇這便是",
    "T47n1989_001:0581c21": "麼。師云。阿那箇。僧云。適來祇對底。師云。爾",
    "T47n1989_001:0581c22": "擬那箇去莫生事(蔣山懃云。問頭太嶮答處太&#x8CD6;。二俱不了)。",
    "T47n1989_001:0581c23": "[0581c23] 僧問。如何是百丈真。師下禪床叉手立。云如",
    "T47n1989_001:0581c24": "何是和尚真。師&#x5374;坐。",
    "T47n1989_001:0581c25": "[0581c25] 師上堂云。老僧百年後。向山下作一頭水牯",
    "T47n1989_001:0581c26": "牛。左&#x8107;下書五字云。溈山僧某甲。當恁麼時。",
    "T47n1989_001:0581c27": "喚作溈山僧。又是水牯牛。喚作水牯牛。又是",
    "T47n1989_001:0581c28": "溈山僧。畢竟喚作甚麼即得。仰山出禮拜而",
    "T47n1989_001:0581c29": "退(雲居膺云。師無異號 資福寶。代作一圓相拓起芭蕉清。代作此[○@牛]相呈之。又云。同道者方知南塔涌云。一",
    "T47n1989_001:0582a01": "千五百人善知識。只得一半 芭蕉徹代。當時作此相呈之。又云。說也說了。註也註了。悟取好保寧",
    "T47n1989_001:0582a02": "勇云。和尚一等是入泥入水)。",
    "T47n1989_001:0582a03": "[0582a03] 師。敷揚宗教。凡四十餘年。達者不可勝數。大",
    "T47n1989_001:0582a04": "中七年正月九日。盥漱敷坐。怡然而寂。壽八",
    "T47n1989_001:0582a05": "十三。臘六十四。塔於本山。諡大圓禪師。塔曰"
}