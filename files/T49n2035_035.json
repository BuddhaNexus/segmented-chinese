{
    "T49n2035_035:0328c22": "佛祖統紀卷第三十五",
    "T49n2035_035:0328c24": "宋咸淳四明東湖沙門志磐撰",
    "T49n2035_035:0328c25": "法運通塞志第十七之二",
    "T49n2035_035:0328c26": "西漢(都長安)",
    "T49n2035_035:0328c27": "武帝(自高祖受命至此為四世)",
    "T49n2035_035:0328c28": "元光二年。十三祖龍樹。於南天竺以法藏",
    "T49n2035_035:0328c29": "付迦那提婆。入月輪三昧蟬蛻而去。壽三",
    "T49n2035_035:0329a01": "百歲。",
    "T49n2035_035:0329a02": "元狩元年。初博望侯張騫自月氏還(西域國名)言",
    "T49n2035_035:0329a03": "臣在大夏時(音下國名)見卬竹杖蜀布。問安得",
    "T49n2035_035:0329a04": "此。國人曰。吾賈人市之身毒(即天竺音虔篤)身毒",
    "T49n2035_035:0329a05": "在大夏東南可數千里。此其去蜀不遠。乃",
    "T49n2035_035:0329a06": "令騫因蜀犍為(犍音虔今嘉州)發間使王然於等",
    "T49n2035_035:0329a07": "指之身毒(間諜之義。又間歲遣使。言不一)四歲餘皆閉昆明",
    "T49n2035_035:0329a08": "莫能通(為昆夷所閉)。",
    "T49n2035_035:0329a09": "四年。驃騎將軍霍去病。討匈奴過焉耆山",
    "T49n2035_035:0329a10": "(音煙支)千餘里。得休屠王祭天金人(驃頻妙反。屠音儲。匈",
    "T49n2035_035:0329a11": "奴部中貴王也)○霍去病獲金人長丈餘。帝以為大",
    "T49n2035_035:0329a12": "神。列於甘泉宮。焚香禮敬(魏書佛老志)。",
    "T49n2035_035:0329a13": "成帝(驚元帝子)",
    "T49n2035_035:0329a14": "建始元年。十四祖提婆。至迦毘羅國。以法",
    "T49n2035_035:0329a15": "藏付羅睺羅多。",
    "T49n2035_035:0329a16": "河平三年。使謁者陳農求遺書於天下。",
    "T49n2035_035:0329a17": "鴻嘉二年。光祿大夫劉向。校書天祿閣。往往",
    "T49n2035_035:0329a18": "見有佛經。向著列仙傳云。吾搜檢藏書。緬",
    "T49n2035_035:0329a19": "尋太史撰列仙圖。自黃帝已下迄至於今",
    "T49n2035_035:0329a20": "得仙道者七百餘人。檢定虛實得一百四",
    "T49n2035_035:0329a21": "十六人。其七十四人已見佛經矣。",
    "T49n2035_035:0329a22": "述曰。洪興祖有云。梁孝標注新語。引列",
    "T49n2035_035:0329a23": "仙傳序言。七十四人已見佛經。今書肆板",
    "T49n2035_035:0329a24": "行者。乃云七十四人已在仙經。蓋是道流",
    "T49n2035_035:0329a25": "擅改之耳。然天祿有佛經此語可證。",
    "T49n2035_035:0329a26": "哀帝(欣宣帝孫)",
    "T49n2035_035:0329a27": "元壽元年。遣景憲使大月氏。得其王口授",
    "T49n2035_035:0329a28": "浮圖經還。當時稍有行齎戒者(魏書佛老志。浮圖亦佛陀。",
    "T49n2035_035:0329a29": "此云覺者)。",
    "T49n2035_035:0329b01": "述曰。蘇由對昭王。扈多對穆。孔子答商",
    "T49n2035_035:0329b02": "太宰。皆言西方聖人。而不明言為佛。霍",
    "T49n2035_035:0329b03": "去病獲金人亦不知為佛。化人勸穆王",
    "T49n2035_035:0329b04": "造迦葉佛像。由余對秦繆公。則曰佛神。",
    "T49n2035_035:0329b05": "室利房齎佛經化始皇。劉向校書天祿",
    "T49n2035_035:0329b06": "見有佛經。景憲使月氏得浮圖經。此則",
    "T49n2035_035:0329b07": "已言佛而未行其教。皆在漢明帝感夢",
    "T49n2035_035:0329b08": "求佛之前。天下答南山。蘇由扈多傅毅。",
    "T49n2035_035:0329b09": "皆佛所使也。至言劉向見有佛經者。意",
    "T49n2035_035:0329b10": "張騫使大夏。去病獲金人必有佛經與",
    "T49n2035_035:0329b11": "之俱至。特時人弗行。國史弗錄耳。不然",
    "T49n2035_035:0329b12": "則不應天祿有其書也。",
    "T49n2035_035:0329b13": "東漢(都洛陽)",
    "T49n2035_035:0329b14": "明帝(莊光武子)",
    "T49n2035_035:0329b15": "永平元年。十五祖羅多。至室羅伐城。以法",
    "T49n2035_035:0329b16": "藏付僧佉難提。當佛滅一千年出。",
    "T49n2035_035:0329b17": "七年。帝夢金人丈六項佩日光飛行殿庭。",
    "T49n2035_035:0329b18": "旦問群臣莫能對。太史傅毅進曰。臣聞周",
    "T49n2035_035:0329b19": "昭之時。西方有聖人者出。其名曰佛。帝乃",
    "T49n2035_035:0329b20": "遣中郎將蔡愔秦景博士王遵十八人。使西",
    "T49n2035_035:0329b21": "域訪求佛道。",
    "T49n2035_035:0329b22": "十年。蔡愔等於中天竺大月氏。遇迦葉摩騰",
    "T49n2035_035:0329b23": "竺法蘭。得佛倚像梵本經六十萬言(倚即立也)載",
    "T49n2035_035:0329b24": "以白馬。達雒陽(火德王故改洛為雒)騰蘭以沙門服謁",
    "T49n2035_035:0329b25": "見。館於鴻臚寺(胡廣釋曰。鴻聲也。臚傳也。所以傳聲贊導九賓。唐改為司賓寺)。",
    "T49n2035_035:0329b26": "十一年。勅雒陽城西雍門外立白馬寺。摩騰",
    "T49n2035_035:0329b27": "始譯四十二章經(譯經圖紀。其經元出大部。以大法初傳故。撮引要義以導時",
    "T49n2035_035:0329b28": "俗)藏梵本於蘭臺石室。圖佛像於西陽城",
    "T49n2035_035:0329b29": "門及顯節陵上(明帝壽藏)帝問摩騰曰。佛出世後",
    "T49n2035_035:0329c01": "何以化不及此。騰曰。天竺迦毘羅衛國者。",
    "T49n2035_035:0329c02": "三千大千世界百億日月之中。三世諸佛皆",
    "T49n2035_035:0329c03": "於此出。天人龍鬼有願力者。皆來生彼受",
    "T49n2035_035:0329c04": "化悟道。餘處佛雖不往。然光相及處。千年",
    "T49n2035_035:0329c05": "五百。皆有聖人傳佛聲教。而往化之。帝大",
    "T49n2035_035:0329c06": "說。",
    "T49n2035_035:0329c07": "十四年正月十一日。五嶽八山道士褚善信",
    "T49n2035_035:0329c08": "六百九十人上表。請與西域佛道角試優",
    "T49n2035_035:0329c09": "劣。勅尚書令宋庠。以十五日大集白馬寺。",
    "T49n2035_035:0329c10": "帝設行殿於寺南門立三壇。道士於東壇",
    "T49n2035_035:0329c11": "置經子符籙。摩騰於道西置壇安經像舍",
    "T49n2035_035:0329c12": "利。中壇奉饌食奠祀百神。道士遶壇泣曰。",
    "T49n2035_035:0329c13": "主上信邪玄風失緒。敢延經義於壇以火",
    "T49n2035_035:0329c14": "取驗。即縱火焚經。悉成灰燼。道士相顧愧",
    "T49n2035_035:0329c15": "赧。所試呪術入火履水皆不得行。及焚",
    "T49n2035_035:0329c16": "佛經。光明五色上徹天表。烈火既息經像儼",
    "T49n2035_035:0329c17": "然。摩騰踊身飛空現諸神變。法蘭出大梵",
    "T49n2035_035:0329c18": "音宣明佛法。天雨寶華。大眾欣說。太傅張",
    "T49n2035_035:0329c19": "衍謂道士曰。卿等無驗宜從佛教。道士費",
    "T49n2035_035:0329c20": "叔才自感而死。司空劉峻等二百六十人京",
    "T49n2035_035:0329c21": "師士庶張子尚等三百九十人。後宮陰夫人",
    "T49n2035_035:0329c22": "王倢伃宮人等一百九十人。五嶽道士呂惠",
    "T49n2035_035:0329c23": "通等六百二十人。並求出家。帝可之。勅於",
    "T49n2035_035:0329c24": "雒陽創十寺。七寺城外安僧。三寺城內安",
    "T49n2035_035:0329c25": "尼。並給供物。帝嘗幸白馬寺。摩騰進曰。寺",
    "T49n2035_035:0329c26": "東何館也。帝曰。昔有阜。夷之復起。有光",
    "T49n2035_035:0330a01": "怪。民呼聖冡。騰曰。昔阿育王藏佛舍利八",
    "T49n2035_035:0330a02": "萬四千塔。震旦之境有十九處。此其一也",
    "T49n2035_035:0330a03": "(震旦。又真丹。又支那。此云漢地。東方文物之國也)。帝大驚。即與俱往禮",
    "T49n2035_035:0330a04": "拜。見圓光涌冡上光中有三佛。侍衛驩呼",
    "T49n2035_035:0330a05": "皆稱萬歲。帝大說曰。不有二大士。焉知大",
    "T49n2035_035:0330a06": "聖遺祐哉。乃詔造塔其上。高九層二百尺。",
    "T49n2035_035:0330a07": "明年有光見於塔。有金色手出塔頂。天香",
    "T49n2035_035:0330a08": "郁然。帝駕幸瞻禮。光隨步武(法本內傳。塔婆。此云高顯處。又云",
    "T49n2035_035:0330a09": "方墳)。",
    "T49n2035_035:0330a10": "案翻譯名義云。唐道士尹文操。謂法本內",
    "T49n2035_035:0330a11": "傳是羅什門人造。意欲所述漢明夢金人",
    "T49n2035_035:0330a12": "道家焚經事悉是虛偽。殊不思明帝感夢",
    "T49n2035_035:0330a13": "出自漢書。闞澤對吳主。亦言釋道焚經",
    "T49n2035_035:0330a14": "角試費叔才自感而死。見之吳志。以此推",
    "T49n2035_035:0330a15": "之。則內傳真是漢時非晉人造。文操之妄",
    "T49n2035_035:0330a16": "論敗矣。此與夫列仙傳加化胡字。同一謬",
    "T49n2035_035:0330a17": "詐。是亦文操之所加乎。",
    "T49n2035_035:0330a18": "摩騰既卒。竺法蘭譯佛本行經等五部(已上並舊",
    "T49n2035_035:0330a19": "傳)。",
    "T49n2035_035:0330a20": "述曰。或言內傳無作者名為疑者。今觀",
    "T49n2035_035:0330a21": "此傳。備錄騰蘭角法之事。豈後人所能",
    "T49n2035_035:0330a22": "知。必法蘭譯經時。諸弟子之所記耳。",
    "T49n2035_035:0330a23": "楚王英。奉黃白紈詣相國曰。託在蕃輔",
    "T49n2035_035:0330a24": "過惡累積。奉送縑帛以贖罪愆。相國以聞。",
    "T49n2035_035:0330a25": "詔報曰。楚王誦黃老之微言。尚浮圖之仁",
    "T49n2035_035:0330a26": "祠。何嫌何疑。當有悔吝其還贖。以助伊蒲",
    "T49n2035_035:0330a27": "塞桑門之盛饌(梵語伊蒲塞即優婆塞。此云清信男。今受五戒稱僧童者。桑門即沙門。",
    "T49n2035_035:0330a28": "此云息心。今受具足戒稱僧者。世人未學相傳。指伊蒲便為供食。其謬誤不知義若此)。",
    "T49n2035_035:0330b01": "初帝聞西域有神其名曰佛。因遣使之天",
    "T49n2035_035:0330b02": "竺。求其道得其書及沙門以來。其書大氐",
    "T49n2035_035:0330b03": "以虛無為宗。貴慈悲不殺。以為人死精神",
    "T49n2035_035:0330b04": "不滅。隨復受形。生時所行善惡皆有報應。",
    "T49n2035_035:0330b05": "故所貴修練精神以至為佛。善為宏闊勝",
    "T49n2035_035:0330b06": "大之言。以勸誘愚俗。精於其道者。號曰",
    "T49n2035_035:0330b07": "沙門。於是中國始傳其術圖其形像。而王",
    "T49n2035_035:0330b08": "公貴人。獨楚王英最先好之(通鑑引西域傳及楚王英傳注)范",
    "T49n2035_035:0330b09": "曄西域傳。論曰。佛道神化興自身毒。而西",
    "T49n2035_035:0330b10": "漢方志莫有稱焉(禮記文武之政。布在方冊。注方版出策簡也。漢張蒼為御史。",
    "T49n2035_035:0330b11": "主柱下方書。又云。謹連其事於左方。皆木今言方志。志於木方也)張騫但著地多暑",
    "T49n2035_035:0330b12": "濕乘象而戰。班超唯列其奉浮圖不殺伐。",
    "T49n2035_035:0330b13": "而精文善法導幸之功靡所傳述。子聞之",
    "T49n2035_035:0330b14": "後說。其國殷乎中土。玉燭和氣靈聖之所降",
    "T49n2035_035:0330b15": "集。賢懿之所挺生。神迹詭異。則理絕人區。",
    "T49n2035_035:0330b16": "感驗明顯。則事出天外。而騫超無聞。豈非",
    "T49n2035_035:0330b17": "道閉往運而數開叔葉乎(云云)。",
    "T49n2035_035:0330b18": "袁宏漢紀云。西域天竺有佛道焉。佛者漢言",
    "T49n2035_035:0330b19": "覺也。將覺悟群生也。其教以修善慈心為",
    "T49n2035_035:0330b20": "主。專務清淨。其精者號沙門。漢言息心。蓋",
    "T49n2035_035:0330b21": "息意去慾而歸於無為也。又以為人死精",
    "T49n2035_035:0330b22": "神不滅隨復受形。生時所行善惡皆有報",
    "T49n2035_035:0330b23": "應。故所貴行善修道以練精神以至為佛",
    "T49n2035_035:0330b24": "也。佛身長一丈六尺。身黃金色。項佩日光。",
    "T49n2035_035:0330b25": "變化無所不入。故能化通萬物。而大濟群",
    "T49n2035_035:0330b26": "生。明帝感夢。乃遣使天竺問道。圖其像",
    "T49n2035_035:0330b27": "而還。有經數千卷以虛無為宗。包羅精",
    "T49n2035_035:0330b28": "粗無所不統。善為宏闊遠大之言。所求",
    "T49n2035_035:0330b29": "在一體之內。所明在視聽之外。世俗之人",
    "T49n2035_035:0330c01": "或以為虛誕。然歸於玄微深遠難得而測。",
    "T49n2035_035:0330c02": "故王公大人視生死報應之際。莫不矍然而",
    "T49n2035_035:0330c03": "自失焉(矍厥縛反驚遽)。",
    "T49n2035_035:0330c04": "述曰。袁氏漢紀言。天竺有佛道。佛身丈六",
    "T49n2035_035:0330c05": "金色日光。化通萬物大濟群生。明帝感",
    "T49n2035_035:0330c06": "夢。遣使問道得其經像。此佛法來東之",
    "T49n2035_035:0330c07": "時。與法本內傳相為表裏。蘇子瞻為之",
    "T49n2035_035:0330c08": "跋云。此殆中國始知有佛時。語雖淺近",
    "T49n2035_035:0330c09": "大略具足矣。",
    "T49n2035_035:0330c10": "安帝(祐章帝孫)",
    "T49n2035_035:0330c11": "永初元年。十六祖難提。至摩提國以法藏",
    "T49n2035_035:0330c12": "付僧佉耶舍。",
    "T49n2035_035:0330c13": "順帝(保安帝子)",
    "T49n2035_035:0330c14": "永和元年。十七祖耶舍。至月氏國以法藏",
    "T49n2035_035:0330c15": "付鳩摩羅駄。佛記滅後一千年出。",
    "T49n2035_035:0330c16": "桓帝(志章帝曾孫)",
    "T49n2035_035:0330c17": "建和元年。月氏國沙門支讖至雒陽。譯般舟",
    "T49n2035_035:0330c18": "三昧阿閦佛經等二十一部。",
    "T49n2035_035:0330c19": "二年。安息國沙門安世高至雒陽。譯五十校",
    "T49n2035_035:0330c20": "計等百七十六部。",
    "T49n2035_035:0330c21": "三年。十八祖羅馱。至北天竺以法藏付闍",
    "T49n2035_035:0330c22": "夜多。",
    "T49n2035_035:0330c23": "九年。自永平以來臣民雖有習浮圖者。天",
    "T49n2035_035:0330c24": "子未之好。至帝始篤好之。於禁中鑄黃金",
    "T49n2035_035:0330c25": "浮圖老子像(佛像與老子像)親於濯龍宮設華蓋之",
    "T49n2035_035:0330c26": "座。用郊天之樂。",
    "T49n2035_035:0330c27": "靈帝(宏章帝玄孫)",
    "T49n2035_035:0330c28": "三年。安息沙門安世高。有同學死為共亭",
    "T49n2035_035:0330c29": "湖神(共音恭即彭蠡湖屬南康)能使過船分風上下。世高至",
    "T49n2035_035:0331a01": "廟神謂之曰。我家此湖千里以昔布施。今",
    "T49n2035_035:0331a02": "大有珍寶以多瞋今受蟒身。幸取我繒寶。",
    "T49n2035_035:0331a03": "為造一塔祈生善處。世高遂於豫章建寺",
    "T49n2035_035:0331a04": "造塔。後蟒死山中。首尾數里(今大安寺)。",
    "T49n2035_035:0331a05": "熹平元年。十九祖闍夜多。至羅閱國以法",
    "T49n2035_035:0331a06": "藏付婆修槃駄。",
    "T49n2035_035:0331a07": "光和三年。西天沙門竺佛朔至雒陽。譯道行",
    "T49n2035_035:0331a08": "般若經。中平五年清信士嚴佛調譯古維摩",
    "T49n2035_035:0331a09": "經等。",
    "T49n2035_035:0331a10": "六年。宦者張讓。詐以大后詔大將軍何進",
    "T49n2035_035:0331a11": "斬之。中軍校尉袁紹引兵捕諸宦者。殺二",
    "T49n2035_035:0331a12": "千人。張讓投河死。",
    "T49n2035_035:0331a13": "述曰。儒學之厄時常有之。其始自秦李",
    "T49n2035_035:0331a14": "斯。斯阬諸生為郎者七百人。漢宦官禁",
    "T49n2035_035:0331a15": "錮寔范滂等二百人。殺天下儒賢。廷中",
    "T49n2035_035:0331a16": "宰輔陳蕃竇武李膺及鉤黨死者百餘人。",
    "T49n2035_035:0331a17": "廢徙禁錮者七百人。及矯詔斬大臣何進。",
    "T49n2035_035:0331a18": "而袁紹乘怨殺宦者二千人。雖為一快。",
    "T49n2035_035:0331a19": "然君子小人俱於死。玉石俱焚。亦何足",
    "T49n2035_035:0331a20": "為儒門幸。大氐天有定命運有通塞。厄",
    "T49n2035_035:0331a21": "會之來所不容免。唐朱溫殺朝賢三十",
    "T49n2035_035:0331a22": "人投屍于河。亦一厄也。悲夫。如釋氏之",
    "T49n2035_035:0331a23": "厄三武皆此類也。",
    "T49n2035_035:0331a24": "獻帝(協靈帝中子)",
    "T49n2035_035:0331a25": "初平元年。二十祖槃駄。至那提國以法藏",
    "T49n2035_035:0331a26": "付摩拏羅。",
    "T49n2035_035:0331a27": "二年。蒼梧儒生牟子因世亂。無仕官意銳",
    "T49n2035_035:0331a28": "志佛道。而世多非之。乃製理惑論以為勸。",
    "T49n2035_035:0331a29": "其辭有云。佛者覺也。猶三皇神五帝聖也",
    "T49n2035_035:0331b01": "(文見大藏弘明集)。",
    "T49n2035_035:0331b02": "述曰。牟子不得其名。當佛道未大行之",
    "T49n2035_035:0331b03": "日。而能為論。援三家之事義比決優劣。",
    "T49n2035_035:0331b04": "以祛世惑。以禦外侮。是殆大士示迹。如",
    "T49n2035_035:0331b05": "來之使也。",
    "T49n2035_035:0331b06": "興平二年。下邳相笮融(側格切)起佛祠。課人",
    "T49n2035_035:0331b07": "誦經浴佛設齋。時會者五千餘人。",
    "T49n2035_035:0331b08": "述曰。漢世人間建佛祠行佛事者。始見",
    "T49n2035_035:0331b09": "之笮氏。嘗與一儒老共觀此文。笑之曰。",
    "T49n2035_035:0331b10": "為士夫而使後世書為學佛。豈不恥哉。",
    "T49n2035_035:0331b11": "磐應之曰。學佛者豈不是為善之人乎。",
    "T49n2035_035:0331b12": "為士夫而使作史者指為姦佞貪酷甚",
    "T49n2035_035:0331b13": "至於不忠不孝者。斯可為恥。學佛為善",
    "T49n2035_035:0331b14": "尚何恥哉。儒老笑頷之。",
    "T49n2035_035:0331b15": "建安元年。二十一祖摩拏羅。至月氏國以",
    "T49n2035_035:0331b16": "法藏付鶴勒那。",
    "T49n2035_035:0331b17": "十四年。二十二祖鶴勒那。於月氏國以法",
    "T49n2035_035:0331b18": "藏付師子尊者。先是鶴勒那弟子竺大力等",
    "T49n2035_035:0331b19": "來雒陽。與康猛同譯興起本行經。忽於館",
    "T49n2035_035:0331b20": "所有白光見。大力斂容。有間曰。此我師入",
    "T49n2035_035:0331b21": "滅之相。大力康猛支曜康巨等。皆善方言。終",
    "T49n2035_035:0331b22": "漢之世譯經三百餘部。",
    "T49n2035_035:0331b23": "魏(都洛陽時天下分魏吳蜀三國)",
    "T49n2035_035:0331b24": "文帝(丕太祖子受漢禪)",
    "T49n2035_035:0331b25": "黃初元年吳主孫權於武昌建昌樂寺。",
    "T49n2035_035:0331b26": "五年。月氏國優婆塞支謙來雒陽。謙受業於",
    "T49n2035_035:0331b27": "支亮。亮受業於支讖。世稱天下博知無出",
    "T49n2035_035:0331b28": "三支。謙細長黑瘦眼白睛黃。時人語曰。支郎",
    "T49n2035_035:0331b29": "眼中黃。形軀雖細是智囊。後避地歸吳。拜",
    "T49n2035_035:0331c01": "為博士○西天沙門維祇難。同竺律炎來",
    "T49n2035_035:0331c02": "吳。譯經五部。",
    "T49n2035_035:0331c03": "六年。陳思王曹植(文帝弟字子建)每讀佛經。輒留連",
    "T49n2035_035:0331c04": "嗟翫以為至道之宗極。甞遊漁山聞空中",
    "T49n2035_035:0331c05": "梵天之響。乃摹其聲節寫為梵唄(音敗此云讚歎)",
    "T49n2035_035:0331c06": "撰文制音凡六契(經音義云猶一節也)傳為後式。",
    "T49n2035_035:0331c07": "明帝(叡文帝子)",
    "T49n2035_035:0331c08": "太和三年。吳潘夫人於武昌建慧寶寺。",
    "T49n2035_035:0331c09": "齊王(芳明帝養子)",
    "T49n2035_035:0331c10": "正始二年。吳赤烏四年。康居國沙門康僧會",
    "T49n2035_035:0331c11": "來吳國。人初見咸驚異之。吳主曰。是漢明",
    "T49n2035_035:0331c12": "所夢佛神之遺風乎。乃召問之。會曰。如來",
    "T49n2035_035:0331c13": "遷化已逾千載。靈骨舍利神應無方。吳主曰。",
    "T49n2035_035:0331c14": "舍利可得當為立塔。若其無驗國有常刑。",
    "T49n2035_035:0331c15": "會謂其徒曰。大法廢興在此一舉。當潔齋",
    "T49n2035_035:0331c16": "以懇求。七日無驗展至三七日。眾且懼。忽",
    "T49n2035_035:0331c17": "鏗然有聲。視瓶中舍利五色。吳主自執瓶",
    "T49n2035_035:0331c18": "瀉銅盤中。盤即破裂。火燒鎚擊一無所損。",
    "T49n2035_035:0331c19": "因起浮圖置建初寺。名其地曰佛陀里。",
    "T49n2035_035:0331c20": "三年。吳尚書令闞澤。捨宅為德潤寺(在四明慈",
    "T49n2035_035:0331c21": "谿縣。今名普濟。澤字德潤。故名)吳主問曰。孔子教化世俗。老",
    "T49n2035_035:0331c22": "莊放蕩山林。何事佛為。澤對曰。孔老法天",
    "T49n2035_035:0331c23": "制用不敢違天。諸天奉行佛教不敢違",
    "T49n2035_035:0331c24": "佛。以此言之實非比對。吳主曰。佛教入中",
    "T49n2035_035:0331c25": "國何緣不及東方。澤曰。永明十四年。五嶽",
    "T49n2035_035:0331c26": "道士褚善信費叔才等與西僧角法。費叔才",
    "T49n2035_035:0331c27": "自感而死。至今百七十年。離亂歲深方至於",
    "T49n2035_035:0331c28": "此。",
    "T49n2035_035:0331c29": "述曰。三國之時各務戰守。而於此道未",
    "T49n2035_035:0332a01": "之能弘。然吳之君臣稍有知者。故建寺",
    "T49n2035_035:0332a02": "譯經奉舍利。論佛教班班可見。魏之境",
    "T49n2035_035:0332a03": "獨陳思王能知之。蜀則蔑聞。意戰國遐阻",
    "T49n2035_035:0332a04": "未便能至耳。",
    "T49n2035_035:0332a05": "嘉平二年。中天竺三藏曇摩迦羅。至洛陽",
    "T49n2035_035:0332a06": "譯僧祇戒。立大僧羯磨受戒。先是比丘出",
    "T49n2035_035:0332a07": "家。特剪髮而已。未有律儀。凡齋懺法事如",
    "T49n2035_035:0332a08": "祠祀狀。及迦羅至始出戒本。遂為日用。",
    "T49n2035_035:0332a09": "四年。中天竺沙門康僧鎧。至洛陽譯無量",
    "T49n2035_035:0332a10": "壽經。",
    "T49n2035_035:0332a11": "高貴鄉公(髦文帝孫)",
    "T49n2035_035:0332a12": "正元元年。漢魏以來二眾唯受三歸。大僧沙",
    "T49n2035_035:0332a13": "彌曾無區別。曇摩迦羅乃上書乞行受戒法。",
    "T49n2035_035:0332a14": "與安息國沙門曇諦同在洛。出曇無德部",
    "T49n2035_035:0332a15": "四分戒本。十人受戒羯磨法。沙門朱士行為",
    "T49n2035_035:0332a16": "受戒之始(迦羅此云法時。曇無德此云法正。今資持律宗用法正。為四分部主。尊為始祖。",
    "T49n2035_035:0332a17": "法時至此土傳四分行十人受戒法為二祖。至南山廣述疏鈔行於世為九祖)。",
    "T49n2035_035:0332a18": "甘露元年。天竺沙門白延。至洛陽譯無量",
    "T49n2035_035:0332a19": "清淨平等覺經等六部。無畏三藏。至交州",
    "T49n2035_035:0332a20": "譯法華三昧經○吳主孫皓不敬佛法毀",
    "T49n2035_035:0332a21": "廢寺宇。詰康僧會曰。佛言善惡報應可得",
    "T49n2035_035:0332a22": "聞乎。會曰。明主以孝道治天下。則赤烏翔",
    "T49n2035_035:0332a23": "老人見(漢書。南極老人星見則治安)以仁德育萬物。則醴泉",
    "T49n2035_035:0332a24": "涌嘉禾生。善既有徵惡亦如之。他日宿衛治",
    "T49n2035_035:0332a25": "圃得金像。皓使置穢處灌以不潔。俄得",
    "T49n2035_035:0332a26": "腫疾。占者云。坐犯大神。皓悟迎像供事。請",
    "T49n2035_035:0332a27": "會說法禮拜悔罪。受五戒疾獲愈。奉會",
    "T49n2035_035:0332a28": "為師。復營立塔寺。",
    "T49n2035_035:0332a29": "四年。二十三祖師子尊者。遊化至罽賓國。",
    "T49n2035_035:0332b01": "有外道詐為僧形。以幻術入王宮奸犯",
    "T49n2035_035:0332b02": "妃后。王怒曰。吾信事三寶。而沙門何多辱",
    "T49n2035_035:0332b03": "我。即毀寺害僧。自秉劍至尊者所斬師。",
    "T49n2035_035:0332b04": "白乳涌高數尺。王臂尋墮。七日暴死(自迦葉始祖至師子",
    "T49n2035_035:0332b05": "事迹之詳。備在西上二十四祖紀)。",
    "T49n2035_035:0332b06": "五年。頴川朱士行(時存俗姓)講道行般若經(講經之始)",
    "T49n2035_035:0332b07": "每歎譯理未周。乃發迹長安。至于闐國",
    "T49n2035_035:0332b08": "(沙門西遊之始)得梵本般若。國禁不傳東土。士行",
    "T49n2035_035:0332b09": "請驗以火無損。王信異乃許其傳。士行即",
    "T49n2035_035:0332b10": "寄經東歸。因名放光般若。",
    "T49n2035_035:0332b11": "佛祖統紀第三十五卷(終)"
}