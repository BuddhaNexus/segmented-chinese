{
    "T49n2035_035:0328c22": "佛祖統紀卷第三十五",
    "T49n2035_035:0328c24": "宋咸淳四明東湖沙門志磐撰",
    "T49n2035_035:0328c25": "法運通塞志第十七之二",
    "T49n2035_035:0328c26": "西漢(都長安)",
    "T49n2035_035:0328c27": "武帝(自高祖受命至此為四世)",
    "T49n2035_035:0328c28": "[0328c28] 元光二年。十三祖龍樹。於南天竺以法藏",
    "T49n2035_035:0328c29": "付迦那提婆。入月輪三昧蟬蛻而去。壽三",
    "T49n2035_035:0329a01": "百歲。",
    "T49n2035_035:0329a02": "[0329a02] 元狩元年。初博望侯張騫自月氏還(西域國名)言",
    "T49n2035_035:0329a03": "臣在大夏時(音下國名)見卬竹杖蜀布。問安得",
    "T49n2035_035:0329a04": "此。國人曰。吾賈人市之身毒(即天竺音虔篤)身毒",
    "T49n2035_035:0329a05": "在大夏東南可數千里。此其去蜀不遠。乃",
    "T49n2035_035:0329a06": "令騫因蜀犍為(犍音虔今嘉州)發間使王然於等",
    "T49n2035_035:0329a07": "指之身毒(間諜之義。又間歲遣使。言不一)四歲餘皆閉昆明",
    "T49n2035_035:0329a08": "莫能通(為昆夷所閉)。",
    "T49n2035_035:0329a09": "[0329a09] 四年。驃騎將軍霍去病。討匈奴過焉耆山",
    "T49n2035_035:0329a10": "(音煙支)千餘里。得休屠王祭天金人(驃頻妙反。屠音儲。匈",
    "T49n2035_035:0329a11": "奴部中貴王也)○霍去病獲金人長丈餘。帝以為大",
    "T49n2035_035:0329a12": "神。列於甘泉宮。焚香禮敬(魏書佛老志)。",
    "T49n2035_035:0329a13": "成帝(驚元帝子)",
    "T49n2035_035:0329a14": "[0329a14] 建始元年。十四祖提婆。至迦毘羅國。以法",
    "T49n2035_035:0329a15": "藏付羅&#x777A;羅多。",
    "T49n2035_035:0329a16": "[0329a16] 河平三年。使謁者陳農求遺書於天下。",
    "T49n2035_035:0329a17": "[0329a17] 鴻嘉二年。光祿大夫劉向。校書天祿閣。往往",
    "T49n2035_035:0329a18": "見有佛經。向著列仙傳云。吾搜檢藏書。緬",
    "T49n2035_035:0329a19": "尋太史撰列仙圖。自黃帝已下迄至於今",
    "T49n2035_035:0329a20": "得仙道者七百餘人。檢定虛實得一百四",
    "T49n2035_035:0329a21": "十六人。其七十四人已見佛經矣。",
    "T49n2035_035:0329a22": "[0329a22] 述曰。洪興祖有云。梁孝標注新語。引列",
    "T49n2035_035:0329a23": "仙傳序言。七十四人已見佛經。今書肆板",
    "T49n2035_035:0329a24": "行者。乃云七十四人已在仙經。蓋是道流",
    "T49n2035_035:0329a25": "擅改之耳。然天祿有佛經此語可證。",
    "T49n2035_035:0329a26": "哀帝(欣宣帝孫)",
    "T49n2035_035:0329a27": "[0329a27] 元壽元年。遣景憲使大月氏。得其王口授",
    "T49n2035_035:0329a28": "浮圖經還。當時稍有行齎戒者(魏書佛老志。浮圖亦佛陀。",
    "T49n2035_035:0329a29": "此云覺者)。",
    "T49n2035_035:0329b01": "[0329b01] 述曰。蘇由對昭王。扈多對穆。孔子答商",
    "T49n2035_035:0329b02": "太宰。皆言西方聖人。而不明言為佛。霍",
    "T49n2035_035:0329b03": "去病獲金人亦不知為佛。化人勸穆王",
    "T49n2035_035:0329b04": "造迦葉佛像。由余對秦繆公。則曰佛神。",
    "T49n2035_035:0329b05": "室利房齎佛經化始皇。劉向校書天祿",
    "T49n2035_035:0329b06": "見有佛經。景憲使月氏得浮圖經。此則",
    "T49n2035_035:0329b07": "已言佛而未行其教。皆在漢明帝感夢",
    "T49n2035_035:0329b08": "求佛之前。天下答南山。蘇由扈多傅毅。",
    "T49n2035_035:0329b09": "皆佛所使也。至言劉向見有佛經者。意",
    "T49n2035_035:0329b10": "張騫使大夏。去病獲金人必有佛經與",
    "T49n2035_035:0329b11": "之俱至。特時人弗行。國史弗錄耳。不然",
    "T49n2035_035:0329b12": "則不應天祿有其書也。",
    "T49n2035_035:0329b13": "東漢(都洛陽)",
    "T49n2035_035:0329b14": "明帝(莊光武子)",
    "T49n2035_035:0329b15": "[0329b15] 永平元年。十五祖羅多。至室羅伐城。以法",
    "T49n2035_035:0329b16": "藏付僧佉難提。當佛滅一千年出。",
    "T49n2035_035:0329b17": "[0329b17] 七年。帝夢金人丈六項佩日光飛行殿庭。",
    "T49n2035_035:0329b18": "旦問群臣莫能對。太史傅毅進曰。臣聞周",
    "T49n2035_035:0329b19": "昭之時。西方有聖人者出。其名曰佛。帝乃",
    "T49n2035_035:0329b20": "遣中郎將蔡愔秦景博士王遵十八人。使西",
    "T49n2035_035:0329b21": "域訪求佛道。",
    "T49n2035_035:0329b22": "[0329b22] 十年。蔡愔等於中天竺大月氏。遇迦葉摩騰",
    "T49n2035_035:0329b23": "竺法蘭。得佛倚像梵本經六十萬言(倚即立也)載",
    "T49n2035_035:0329b24": "以白馬。達雒陽(火德王故改洛為雒)騰蘭以沙門服謁",
    "T49n2035_035:0329b25": "見。館於鴻臚寺(胡廣釋曰。鴻聲也。臚傳也。所以傳聲贊導九賓。唐改為司賓寺)。",
    "T49n2035_035:0329b26": "[0329b26] 十一年。&#x52C5;雒陽城西雍門外立白馬寺。摩騰",
    "T49n2035_035:0329b27": "始譯四十二章經(譯經圖紀。其經元出大部。以大法初傳故。撮引要義以導時",
    "T49n2035_035:0329b28": "俗)藏梵本於蘭臺石室。圖佛像於西陽城",
    "T49n2035_035:0329b29": "門及顯節陵上(明帝壽藏)帝問摩騰曰。佛出世後",
    "T49n2035_035:0329c01": "何以化不及此。騰曰。天竺迦毘羅衛國者。",
    "T49n2035_035:0329c02": "三千大千世界百億日月之中。三世諸佛皆",
    "T49n2035_035:0329c03": "於此出。天人龍鬼有願力者。皆來生彼受",
    "T49n2035_035:0329c04": "化悟道。餘處佛雖不往。然光相及處。千年",
    "T49n2035_035:0329c05": "五百。皆有聖人傳佛聲教。而往化之。帝大",
    "T49n2035_035:0329c06": "說。",
    "T49n2035_035:0329c07": "[0329c07] 十四年正月十一日。五嶽八山道士&#x7987;善信",
    "T49n2035_035:0329c08": "六百九十人上表。請與西域佛道角試優",
    "T49n2035_035:0329c09": "劣。&#x52C5;尚書令宋庠。以十五日大集白馬寺。",
    "T49n2035_035:0329c10": "帝設行殿於寺南門立三壇。道士於東壇",
    "T49n2035_035:0329c11": "置經子符籙。摩騰於道西置壇安經像舍",
    "T49n2035_035:0329c12": "利。中壇奉饌食奠祀百神。道士遶壇泣曰。",
    "T49n2035_035:0329c13": "主上信邪玄風失緒。敢延經義於壇以火",
    "T49n2035_035:0329c14": "取驗。即縱火焚經。悉成灰燼。道士相顧愧",
    "T49n2035_035:0329c15": "赧。所試&#x546A;術入火履水皆不得行。及焚",
    "T49n2035_035:0329c16": "佛經。光明五色上徹天表。烈火既息經像儼",
    "T49n2035_035:0329c17": "然。摩騰踊身飛空現諸神變。法蘭出大梵",
    "T49n2035_035:0329c18": "音宣明佛法。天雨寶華。大眾欣說。太傅張",
    "T49n2035_035:0329c19": "衍謂道士曰。卿等無驗宜從佛教。道士費",
    "T49n2035_035:0329c20": "叔才自感而死。司空劉峻等二百六十人京",
    "T49n2035_035:0329c21": "師士庶張子尚等三百九十人。後宮陰夫人",
    "T49n2035_035:0329c22": "王倢&#x4F03;宮人等一百九十人。五嶽道士呂惠",
    "T49n2035_035:0329c23": "通等六百二十人。並求出家。帝可之。&#x52C5;於",
    "T49n2035_035:0329c24": "雒陽創十寺。七寺城外安僧。三寺城內安",
    "T49n2035_035:0329c25": "尼。並給供物。帝嘗幸白馬寺。摩騰進曰。寺",
    "T49n2035_035:0329c26": "東何館也。帝曰。昔有阜。夷之復起。有光",
    "T49n2035_035:0330a01": "怪。民呼聖&#x51A1;。騰曰。昔阿育王藏佛舍利八",
    "T49n2035_035:0330a02": "萬四千塔。震旦之境有十九處。此其一也",
    "T49n2035_035:0330a03": "(震旦。又真丹。又支那。此云漢地。東方文物之國也)。帝大驚。即與俱往禮",
    "T49n2035_035:0330a04": "拜。見圓光涌&#x51A1;上光中有三佛。侍衛驩呼",
    "T49n2035_035:0330a05": "皆稱萬歲。帝大說曰。不有二大士。焉知大",
    "T49n2035_035:0330a06": "聖遺祐哉。乃詔造塔其上。高九層二百尺。",
    "T49n2035_035:0330a07": "明年有光見於塔。有金色手出塔頂。天香",
    "T49n2035_035:0330a08": "郁然。帝駕幸瞻禮。光隨步武(法本內傳。塔婆。此云高顯處。又云",
    "T49n2035_035:0330a09": "方墳)。",
    "T49n2035_035:0330a10": "[0330a10] 案翻譯名義云。唐道士尹文操。謂法本內",
    "T49n2035_035:0330a11": "傳是羅什門人造。意欲所述漢明夢金人",
    "T49n2035_035:0330a12": "道家焚經事悉是虛偽。殊不思明帝感夢",
    "T49n2035_035:0330a13": "出自漢書。闞澤對吳主。亦言釋道焚經",
    "T49n2035_035:0330a14": "角試費叔才自感而死。見之吳志。以此推",
    "T49n2035_035:0330a15": "之。則內傳真是漢時非晉人造。文操之妄",
    "T49n2035_035:0330a16": "論敗矣。此與夫列仙傳加化胡字。同一謬",
    "T49n2035_035:0330a17": "詐。是亦文操之所加乎。",
    "T49n2035_035:0330a18": "[0330a18] 摩騰既卒。竺法蘭譯佛本行經等五部(已上並舊",
    "T49n2035_035:0330a19": "傳)。",
    "T49n2035_035:0330a20": "[0330a20] 述曰。或言內傳無作者名為疑者。今觀",
    "T49n2035_035:0330a21": "此傳。備錄騰蘭角法之事。豈後人所能",
    "T49n2035_035:0330a22": "知。必法蘭譯經時。諸弟子之所記耳。",
    "T49n2035_035:0330a23": "[0330a23] 楚王英。奉黃白紈詣相國曰。託在蕃輔",
    "T49n2035_035:0330a24": "過惡累積。奉送縑帛以贖罪愆。相國以聞。",
    "T49n2035_035:0330a25": "詔報曰。楚王誦黃老之微言。尚浮圖之仁",
    "T49n2035_035:0330a26": "祠。何嫌何疑。當有悔吝其還贖。以助伊蒲",
    "T49n2035_035:0330a27": "塞桑門之盛饌(梵語伊蒲塞即優婆塞。此云清信男。今受五戒稱僧童者。桑門即沙門。",
    "T49n2035_035:0330a28": "此云息心。今受具足戒稱僧者。世人未學相傳。指伊蒲便為供食。其謬誤不知義若此)。",
    "T49n2035_035:0330b01": "[0330b01] 初帝聞西域有神其名曰佛。因遣使之天",
    "T49n2035_035:0330b02": "竺。求其道得其書及沙門以來。其書大氐",
    "T49n2035_035:0330b03": "以虛無為宗。貴慈悲不殺。以為人死精神",
    "T49n2035_035:0330b04": "不滅。隨復受形。生時所行善惡皆有報應。",
    "T49n2035_035:0330b05": "故所貴修練精神以至為佛。善為宏闊勝",
    "T49n2035_035:0330b06": "大之言。以勸誘愚俗。精於其道者。號曰",
    "T49n2035_035:0330b07": "沙門。於是中國始傳其術圖其形像。而王",
    "T49n2035_035:0330b08": "公貴人。獨楚王英最先好之(通鑑引西域傳及楚王英傳注)范",
    "T49n2035_035:0330b09": "曄西域傳。論曰。佛道神化興自身毒。而西",
    "T49n2035_035:0330b10": "漢方志莫有稱焉(禮記文武之政。布在方冊。注方版出策簡也。漢張蒼為御史。",
    "T49n2035_035:0330b11": "主柱下方書。又云。謹連其事於左方。皆木今言方志。志於木方也)張騫但著地多暑",
    "T49n2035_035:0330b12": "濕乘象而戰。班超唯列其奉浮圖不殺伐。",
    "T49n2035_035:0330b13": "而精文善法導幸之功靡所傳述。子聞之",
    "T49n2035_035:0330b14": "後說。其國殷乎中土。玉燭和氣靈聖之所降",
    "T49n2035_035:0330b15": "集。賢懿之所挺生。神&#x8FF9;詭異。則理絕人區。",
    "T49n2035_035:0330b16": "感驗明顯。則事出天外。而騫超無聞。豈非",
    "T49n2035_035:0330b17": "道閉往運而數開叔葉乎(云云)。",
    "T49n2035_035:0330b18": "[0330b18] 袁宏漢紀云。西域天竺有佛道焉。佛者漢言",
    "T49n2035_035:0330b19": "覺也。將覺悟群生也。其教以修善慈心為",
    "T49n2035_035:0330b20": "主。專務清淨。其精者號沙門。漢言息心。蓋",
    "T49n2035_035:0330b21": "息意去慾而歸於無為也。又以為人死精",
    "T49n2035_035:0330b22": "神不滅隨復受形。生時所行善惡皆有報",
    "T49n2035_035:0330b23": "應。故所貴行善修道以練精神以至為佛",
    "T49n2035_035:0330b24": "也。佛身長一丈六尺。身黃金色。項佩日光。",
    "T49n2035_035:0330b25": "變化無所不入。故能化通萬物。而大濟群",
    "T49n2035_035:0330b26": "生。明帝感夢。乃遣使天竺問道。圖其像",
    "T49n2035_035:0330b27": "而還。有經數千卷以虛無為宗。包羅精",
    "T49n2035_035:0330b28": "粗無所不統。善為宏闊遠大之言。所求",
    "T49n2035_035:0330b29": "在一體之內。所明在視聽之外。世俗之人",
    "T49n2035_035:0330c01": "或以為虛誕。然歸於玄微深遠難得而測。",
    "T49n2035_035:0330c02": "故王公大人視生死報應之際。莫不矍然而",
    "T49n2035_035:0330c03": "自失焉(矍厥縛反驚遽)。",
    "T49n2035_035:0330c04": "[0330c04] 述曰。袁氏漢紀言。天竺有佛道。佛身丈六",
    "T49n2035_035:0330c05": "金色日光。化通萬物大濟群生。明帝感",
    "T49n2035_035:0330c06": "夢。遣使問道得其經像。此佛法來東之",
    "T49n2035_035:0330c07": "時。與法本內傳相為表裏。蘇子瞻為之",
    "T49n2035_035:0330c08": "跋云。此殆中國始知有佛時。語雖淺近",
    "T49n2035_035:0330c09": "大略具足矣。",
    "T49n2035_035:0330c10": "安帝(祐章帝孫)",
    "T49n2035_035:0330c11": "[0330c11] 永初元年。十六祖難提。至摩提國以法藏",
    "T49n2035_035:0330c12": "付僧佉耶舍。",
    "T49n2035_035:0330c13": "順帝(保安帝子)",
    "T49n2035_035:0330c14": "[0330c14] 永和元年。十七祖耶舍。至月氏國以法藏",
    "T49n2035_035:0330c15": "付鳩摩羅&#x99C4;。佛記滅後一千年出。",
    "T49n2035_035:0330c16": "桓帝(志章帝曾孫)",
    "T49n2035_035:0330c17": "[0330c17] 建和元年。月氏國沙門支讖至雒陽。譯般舟",
    "T49n2035_035:0330c18": "三昧阿&#x95A6;佛經等二十一部。",
    "T49n2035_035:0330c19": "[0330c19] 二年。安息國沙門安世高至雒陽。譯五十校",
    "T49n2035_035:0330c20": "計等百七十六部。",
    "T49n2035_035:0330c21": "[0330c21] 三年。十八祖羅馱。至北天竺以法藏付闍",
    "T49n2035_035:0330c22": "夜多。",
    "T49n2035_035:0330c23": "[0330c23] 九年。自永平以來臣民雖有習浮圖者。天",
    "T49n2035_035:0330c24": "子未之好。至帝始篤好之。於禁中鑄黃金",
    "T49n2035_035:0330c25": "浮圖老子像(佛像與老子像)親於濯龍宮設華蓋之",
    "T49n2035_035:0330c26": "座。用郊天之樂。",
    "T49n2035_035:0330c27": "靈帝(宏章帝玄孫)",
    "T49n2035_035:0330c28": "[0330c28] 三年。安息沙門安世高。有同學死為共亭",
    "T49n2035_035:0330c29": "湖神(共音恭即彭蠡湖屬南康)能使過船分風上下。世高至",
    "T49n2035_035:0331a01": "廟神謂之曰。我家此湖千里以昔布施。今",
    "T49n2035_035:0331a02": "大有珍寶以多瞋今受蟒身。幸取我繒寶。",
    "T49n2035_035:0331a03": "為造一塔祈生善處。世高遂於豫章建寺",
    "T49n2035_035:0331a04": "造塔。後蟒死山中。首尾數里(今大安寺)。",
    "T49n2035_035:0331a05": "[0331a05] 熹平元年。十九祖闍夜多。至羅閱國以法",
    "T49n2035_035:0331a06": "藏付婆修槃&#x99C4;。",
    "T49n2035_035:0331a07": "[0331a07] 光和三年。西天沙門竺佛朔至雒陽。譯道行",
    "T49n2035_035:0331a08": "般若經。中平五年清信士嚴佛調譯古維摩",
    "T49n2035_035:0331a09": "經等。",
    "T49n2035_035:0331a10": "[0331a10] 六年。宦者張讓。詐以大后詔大將軍何進",
    "T49n2035_035:0331a11": "斬之。中軍校尉袁紹引兵捕諸宦者。殺二",
    "T49n2035_035:0331a12": "千人。張讓投河死。",
    "T49n2035_035:0331a13": "[0331a13] 述曰。儒學之厄時常有之。其始自秦李",
    "T49n2035_035:0331a14": "斯。斯阬諸生為郎者七百人。漢宦官禁",
    "T49n2035_035:0331a15": "錮寔范滂等二百人。殺天下儒賢。廷中",
    "T49n2035_035:0331a16": "宰輔陳蕃竇武李膺及鉤黨死者百餘人。",
    "T49n2035_035:0331a17": "廢徙禁錮者七百人。及矯詔斬大臣何進。",
    "T49n2035_035:0331a18": "而袁紹乘怨殺宦者二千人。雖為一快。",
    "T49n2035_035:0331a19": "然君子小人俱於死。玉石俱焚。亦何足",
    "T49n2035_035:0331a20": "為儒門幸。大氐天有定命運有通塞。厄",
    "T49n2035_035:0331a21": "會之來所不容免。唐朱溫殺朝賢三十",
    "T49n2035_035:0331a22": "人投屍于河。亦一厄也。悲夫。如釋氏之",
    "T49n2035_035:0331a23": "厄三武皆此類也。",
    "T49n2035_035:0331a24": "獻帝(協靈帝中子)",
    "T49n2035_035:0331a25": "[0331a25] 初平元年。二十祖槃&#x99C4;。至那提國以法藏",
    "T49n2035_035:0331a26": "付摩拏羅。",
    "T49n2035_035:0331a27": "[0331a27] 二年。蒼梧儒生牟子因世亂。無仕官意銳",
    "T49n2035_035:0331a28": "志佛道。而世多非之。乃製理惑論以為勸。",
    "T49n2035_035:0331a29": "其辭有云。佛者覺也。猶三皇神五帝聖也",
    "T49n2035_035:0331b01": "(文見大藏弘明集)。",
    "T49n2035_035:0331b02": "[0331b02] 述曰。牟子不得其名。當佛道未大行之",
    "T49n2035_035:0331b03": "日。而能為論。援三家之事義比決優劣。",
    "T49n2035_035:0331b04": "以祛世惑。以禦外侮。是殆大士示&#x8FF9;。如",
    "T49n2035_035:0331b05": "來之使也。",
    "T49n2035_035:0331b06": "[0331b06] 興平二年。下邳相笮融(側格切)起佛祠。課人",
    "T49n2035_035:0331b07": "誦經浴佛設齋。時會者五千餘人。",
    "T49n2035_035:0331b08": "[0331b08] 述曰。漢世人間建佛祠行佛事者。始見",
    "T49n2035_035:0331b09": "之笮氏。嘗與一儒老共觀此文。笑之曰。",
    "T49n2035_035:0331b10": "為士夫而使後世書為學佛。豈不恥哉。",
    "T49n2035_035:0331b11": "磐應之曰。學佛者豈不是為善之人乎。",
    "T49n2035_035:0331b12": "為士夫而使作史者指為姦佞貪酷甚",
    "T49n2035_035:0331b13": "至於不忠不孝者。斯可為恥。學佛為善",
    "T49n2035_035:0331b14": "尚何恥哉。儒老笑頷之。",
    "T49n2035_035:0331b15": "[0331b15] 建安元年。二十一祖摩拏羅。至月氏國以",
    "T49n2035_035:0331b16": "法藏付鶴勒那。",
    "T49n2035_035:0331b17": "[0331b17] 十四年。二十二祖鶴勒那。於月氏國以法",
    "T49n2035_035:0331b18": "藏付師子尊者。先是鶴勒那弟子竺大力等",
    "T49n2035_035:0331b19": "來雒陽。與康猛同譯興起本行經。忽於館",
    "T49n2035_035:0331b20": "所有白光見。大力斂容。有間曰。此我師入",
    "T49n2035_035:0331b21": "滅之相。大力康猛支曜康巨等。皆善方言。終",
    "T49n2035_035:0331b22": "漢之世譯經三百餘部。",
    "T49n2035_035:0331b23": "魏(都洛陽時天下分魏吳蜀三國)",
    "T49n2035_035:0331b24": "文帝(丕太祖子受漢禪)",
    "T49n2035_035:0331b25": "[0331b25] 黃初元年吳主孫權於武昌建昌樂寺。",
    "T49n2035_035:0331b26": "[0331b26] 五年。月氏國優婆塞支謙來雒陽。謙受業於",
    "T49n2035_035:0331b27": "支亮。亮受業於支讖。世稱天下博知無出",
    "T49n2035_035:0331b28": "三支。謙細長黑瘦眼白睛黃。時人語曰。支郎",
    "T49n2035_035:0331b29": "眼中黃。形軀雖細是智囊。後避地歸吳。拜",
    "T49n2035_035:0331c01": "為博士○西天沙門維祇難。同竺律炎來",
    "T49n2035_035:0331c02": "吳。譯經五部。",
    "T49n2035_035:0331c03": "[0331c03] 六年。陳思王曹植(文帝弟字子建)每讀佛經。輒留連",
    "T49n2035_035:0331c04": "嗟翫以為至道之宗極。&#x751E;遊漁山聞空中",
    "T49n2035_035:0331c05": "梵天之響。乃摹其聲節寫為梵唄(音敗此云讚歎)",
    "T49n2035_035:0331c06": "撰文制音凡六契(經音義云猶一節也)傳為後式。",
    "T49n2035_035:0331c07": "明帝(叡文帝子)",
    "T49n2035_035:0331c08": "[0331c08] 太和三年。吳潘夫人於武昌建慧寶寺。",
    "T49n2035_035:0331c09": "齊王(芳明帝養子)",
    "T49n2035_035:0331c10": "[0331c10] 正始二年。吳赤烏四年。康居國沙門康僧會",
    "T49n2035_035:0331c11": "來吳國。人初見咸驚異之。吳主曰。是漢明",
    "T49n2035_035:0331c12": "所夢佛神之遺風乎。乃召問之。會曰。如來",
    "T49n2035_035:0331c13": "遷化已逾千載。靈骨舍利神應無方。吳主曰。",
    "T49n2035_035:0331c14": "舍利可得當為立塔。若其無驗國有常刑。",
    "T49n2035_035:0331c15": "會謂其徒曰。大法廢興在此一舉。當潔齋",
    "T49n2035_035:0331c16": "以懇求。七日無驗展至三七日。眾且懼。忽",
    "T49n2035_035:0331c17": "鏗然有聲。視瓶中舍利五色。吳主自執瓶",
    "T49n2035_035:0331c18": "瀉銅盤中。盤即破裂。火燒鎚擊一無所損。",
    "T49n2035_035:0331c19": "因起浮圖置建初寺。名其地曰佛陀里。",
    "T49n2035_035:0331c20": "[0331c20] 三年。吳尚書令闞澤。捨宅為德潤寺(在四明慈",
    "T49n2035_035:0331c21": "谿縣。今名普濟。澤字德潤。故名)吳主問曰。孔子教化世俗。老",
    "T49n2035_035:0331c22": "莊放蕩山林。何事佛為。澤對曰。孔老法天",
    "T49n2035_035:0331c23": "制用不敢違天。諸天奉行佛教不敢違",
    "T49n2035_035:0331c24": "佛。以此言之實非比對。吳主曰。佛教入中",
    "T49n2035_035:0331c25": "國何緣不及東方。澤曰。永明十四年。五嶽",
    "T49n2035_035:0331c26": "道士&#x7987;善信費叔才等與西僧角法。費叔才",
    "T49n2035_035:0331c27": "自感而死。至今百七十年。離亂歲深方至於",
    "T49n2035_035:0331c28": "此。",
    "T49n2035_035:0331c29": "[0331c29] 述曰。三國之時各務戰守。而於此道未",
    "T49n2035_035:0332a01": "之能弘。然吳之君臣稍有知者。故建寺",
    "T49n2035_035:0332a02": "譯經奉舍利。論佛教班班可見。魏之境",
    "T49n2035_035:0332a03": "獨陳思王能知之。蜀則蔑聞。意戰國遐阻",
    "T49n2035_035:0332a04": "未便能至耳。",
    "T49n2035_035:0332a05": "[0332a05] 嘉平二年。中天竺三藏曇摩迦羅。至洛陽",
    "T49n2035_035:0332a06": "譯僧祇戒。立大僧羯磨受戒。先是比丘出",
    "T49n2035_035:0332a07": "家。特剪髮而已。未有律儀。凡齋懺法事如",
    "T49n2035_035:0332a08": "祠祀狀。及迦羅至始出戒本。遂為日用。",
    "T49n2035_035:0332a09": "[0332a09] 四年。中天竺沙門康僧鎧。至洛陽譯無量",
    "T49n2035_035:0332a10": "壽經。",
    "T49n2035_035:0332a11": "高貴鄉公(髦文帝孫)",
    "T49n2035_035:0332a12": "[0332a12] 正元元年。漢魏以來二眾唯受三歸。大僧沙",
    "T49n2035_035:0332a13": "彌曾無區別。曇摩迦羅乃上書乞行受戒法。",
    "T49n2035_035:0332a14": "與安息國沙門曇諦同在洛。出曇無德部",
    "T49n2035_035:0332a15": "四分戒本。十人受戒羯磨法。沙門朱士行為",
    "T49n2035_035:0332a16": "受戒之始(迦羅此云法時。曇無德此云法正。今資持律宗用法正。為四分部主。尊為始祖。",
    "T49n2035_035:0332a17": "法時至此土傳四分行十人受戒法為二祖。至南山廣述疏鈔行於世為九祖)。",
    "T49n2035_035:0332a18": "[0332a18] 甘露元年。天竺沙門白延。至洛陽譯無量",
    "T49n2035_035:0332a19": "清淨平等覺經等六部。無畏三藏。至交州",
    "T49n2035_035:0332a20": "譯法華三昧經○吳主孫皓不敬佛法毀",
    "T49n2035_035:0332a21": "廢寺宇。詰康僧會曰。佛言善惡報應可得",
    "T49n2035_035:0332a22": "聞乎。會曰。明主以孝道治天下。則赤烏翔",
    "T49n2035_035:0332a23": "老人見(漢書。南極老人星見則治安)以仁德育萬物。則醴泉",
    "T49n2035_035:0332a24": "涌嘉禾生。善既有徵惡亦如之。他日宿衛治",
    "T49n2035_035:0332a25": "圃得金像。皓使置穢處灌以不潔。俄得",
    "T49n2035_035:0332a26": "腫疾。占者云。坐犯大神。皓悟迎像供事。請",
    "T49n2035_035:0332a27": "會說法禮拜悔罪。受五戒疾獲愈。奉會",
    "T49n2035_035:0332a28": "為師。復營立塔寺。",
    "T49n2035_035:0332a29": "[0332a29] 四年。二十三祖師子尊者。遊化至罽賓國。",
    "T49n2035_035:0332b01": "有外道詐為僧形。以幻術入王宮奸犯",
    "T49n2035_035:0332b02": "妃后。王怒曰。吾信事三寶。而沙門何多辱",
    "T49n2035_035:0332b03": "我。即毀寺害僧。自秉劍至尊者所斬師。",
    "T49n2035_035:0332b04": "白乳涌高數尺。王臂尋墮。七日暴死(自迦葉始祖至師子",
    "T49n2035_035:0332b05": "事&#x8FF9;之詳。備在西上二十四祖紀)。",
    "T49n2035_035:0332b06": "[0332b06] 五年。&#x9834;川朱士行(時存俗姓)講道行般若經(講經之始)",
    "T49n2035_035:0332b07": "每歎譯理未周。乃發&#x8FF9;長安。至于闐國",
    "T49n2035_035:0332b08": "(沙門西遊之始)得梵本般若。國禁不傳東土。士行",
    "T49n2035_035:0332b09": "請驗以火無損。王信異乃許其傳。士行即",
    "T49n2035_035:0332b10": "寄經東歸。因名放光般若。",
    "T49n2035_035:0332b11": "佛祖統紀第三十五卷(終)",
    "T49n2035_035:0332b12": "定王(瑜匡王子)",
    "T49n2035_035:0332b13": "[0332b13] 三年九月十四日。老子生於楚陳郡苦縣",
    "T49n2035_035:0332b14": "厲鄉曲仁里(苦音厲音賴)。姓李氏。名耳。字伯陽。",
    "T49n2035_035:0332b15": "諡曰聃(他甘反。耳漫無輪故號曰聃)在母胎八十一年。剖",
    "T49n2035_035:0332b16": "左&#x8107;而生。生即皓然故號老子。生於李",
    "T49n2035_035:0332b17": "樹下故姓李。黃色美眉。長耳大目。鼻有",
    "T49n2035_035:0332b18": "雙柱。耳有三門(史記及神仙傳)。老子內傳。老子先",
    "T49n2035_035:0332b19": "天而生。在伏羲時號&#x6B1D;華子。在軒轅時",
    "T49n2035_035:0332b20": "號廣成子。至周文武凡為十二帝師。漢",
    "T49n2035_035:0332b21": "劉向列仙傳。晉皇甫謐高士傳。皆生於商",
    "T49n2035_035:0332b22": "末。唐尹文操聖紀。老子於太清境託孕",
    "T49n2035_035:0332b23": "於玄妙玉女。在母胎八十一年。商高宗九",
    "T49n2035_035:0332b24": "年降生。四十三年乘白鹿登庭檜飛升",
    "T49n2035_035:0332b25": "(檜今在亳州太清宮)。商紂二十一年降于岐山。世本曰。",
    "T49n2035_035:0332b26": "在商為守藏史。在周為柱下史(周文王為西伯尚服",
    "T49n2035_035:0332b27": "事商。故守藏時未稱為周)。昭王二十三年。老子駕青牛薄",
    "T49n2035_035:0332b28": "板車。西度函谷關。授關令尹子道德經。",
    "T49n2035_035:0332b29": "二十五年復降于蜀李太官家。二十七年",
    "T49n2035_035:0332c01": "與尹子會于成都青羊之肆。往西域化",
    "T49n2035_035:0332c02": "胡畢於于闐升天(內傳所引。降生不一。附見于此)。",
    "T49n2035_035:0332c03": "簡王(夷定王子)",
    "T49n2035_035:0332c04": "[0332c04] 四年。老子為周守藏史(三皇五帝之書藏之於室故曰藏)。",
    "T49n2035_035:0332c05": "[0332c05] 十三年。老子為周柱下史(柱下史官所立之處。記言記事常",
    "T49n2035_035:0332c06": "在君前)。",
    "T49n2035_035:0332c07": "[0332c07] ○王子喬者。靈王太子晉也。好吹笙作鳳",
    "T49n2035_035:0332c08": "皇嗚。道士浮丘公接上嵩山三十年。謂",
    "T49n2035_035:0332c09": "桓良曰。告我家。七月七日待我緱氏山。",
    "T49n2035_035:0332c10": "果乘白鶴舉手謝時人而去。",
    "T49n2035_035:0332c11": "[0332c11] 二十一年十月庚子(魯襄公二十二年)孔子生於魯",
    "T49n2035_035:0332c12": "陬邑。父叔梁紇(下沒反)母顏氏。禱尼丘而生。",
    "T49n2035_035:0332c13": "首上圩頂故名丘(尼丘魯山名。圩音烏。中氐四旁高)。字仲",
    "T49n2035_035:0332c14": "尼。長九尺六寸(史記)。",
    "T49n2035_035:0332c15": "[0332c15] 史記(孔子世家)商帝乙子。微子始封于宋。十三",
    "T49n2035_035:0332c16": "世孔防叔徙居于魯。防叔子伯夏。伯夏子",
    "T49n2035_035:0332c17": "叔梁紇。是生孔子。闕里記云。誕生之夕。",
    "T49n2035_035:0332c18": "二龍遶室。五老降庭。顏氏之房聞鈞天",
    "T49n2035_035:0332c19": "之樂。月角日準河目海口。眉有十二采。",
    "T49n2035_035:0332c20": "目有六十四理。",
    "T49n2035_035:0332c21": "景王(貴靈王子)",
    "T49n2035_035:0332c22": "[0332c22] 十年孔子朝周(時十七歲)。問禮於老子。訪樂",
    "T49n2035_035:0332c23": "於萇弘。自周反魯(周音長。周大夫)。",
    "T49n2035_035:0332c24": "[0332c24] 考異曰。老子聖&#x8FF9;出有入無。固難以",
    "T49n2035_035:0332c25": "內傳實錄諸文定于一。然孔子問禮老",
    "T49n2035_035:0332c26": "聃。老子之子宗為魏將。此司馬史記所",
    "T49n2035_035:0332c27": "錄。尤可為同時之證。不必遠取前古",
    "T49n2035_035:0332c28": "數數降生也。",
    "T49n2035_035:0332c29": "敬王(丐悼王子)",
    "T49n2035_035:0333a01": "[0333a01] 元年老子西入&#x51FE;谷關。關令尹喜見紫雲",
    "T49n2035_035:0333a02": "西邁。知有道人當度。迎設禮。老子為著",
    "T49n2035_035:0333a03": "道德經五千言與尹子。西之流沙。莫知",
    "T49n2035_035:0333a04": "所終。尹喜著書九篇號關令子。",
    "T49n2035_035:0333a05": "[0333a05] 考異曰。史記老子傳注引神仙傳云。老",
    "T49n2035_035:0333a06": "子與尹喜俱之流沙。今刊行列仙傳乃",
    "T49n2035_035:0333a07": "云。俱之流沙化胡。蓋是道士家私增",
    "T49n2035_035:0333a08": "化胡兩字。欲以成化胡成佛之證耳。",
    "T49n2035_035:0333a09": "謬哉。",
    "T49n2035_035:0333a10": "[0333a10] 十九年孔子為中都宰。為養生送死之節。",
    "T49n2035_035:0333a11": "長幼異食。強弱異任。一年而四方諸候則",
    "T49n2035_035:0333a12": "焉。定公曰。以此法治魯何如。子曰雖天",
    "T49n2035_035:0333a13": "下可也。",
    "T49n2035_035:0333a14": "[0333a14] 二十一年孔子為司空。立五土之性而物",
    "T49n2035_035:0333a15": "各得其所生之宜。",
    "T49n2035_035:0333a16": "[0333a16] 二十二年定公與齊景公會于夾谷。孔子",
    "T49n2035_035:0333a17": "攝相事。齊歸所侵鄆汶陽龜陰之田以謝",
    "T49n2035_035:0333a18": "過○孔子為大司寇。七日而誅少正卯",
    "T49n2035_035:0333a19": "(大夫之亂政者)。隳三都之城(郈費成)。強公室弱私",
    "T49n2035_035:0333a20": "家。尊君卑臣。政化盛行。三月大治粥羔",
    "T49n2035_035:0333a21": "豚者弗飾賈(粥鬻同賈價同)。男女別於塗。道不",
    "T49n2035_035:0333a22": "拾遺。四方之客至乎邑者不求有司。定",
    "T49n2035_035:0333a23": "公受齊女樂。三日不聽政。郊不致膰&#x723C;",
    "T49n2035_035:0333a24": "(音煩祭肉)。孔子遂行適衛。",
    "T49n2035_035:0333a25": "[0333a25] 二十三年孔子自衛適陳過匡。匡人以",
    "T49n2035_035:0333a26": "孔子狀貌類陽虎詢焉。適宋與弟子習",
    "T49n2035_035:0333a27": "禮大樹下。司馬桓魋欲害之拔其樹。",
    "T49n2035_035:0333a28": "[0333a28] 三十二年孔子至陳。",
    "T49n2035_035:0333a29": "[0333a29] 三十五年楚攻陳。孔子在陳絕糧。從者",
    "T49n2035_035:0333b01": "病莫能興。復去陳反衛。",
    "T49n2035_035:0333b02": "[0333b02] 三十六年孔子自衛反魯。然後樂正雅頌",
    "T49n2035_035:0333b03": "各得其所。乃刪詩。定書。繫周易。作春",
    "T49n2035_035:0333b04": "秋。七十子之疇。會集夫子所言。以為論",
    "T49n2035_035:0333b05": "語。",
    "T49n2035_035:0333b06": "[0333b06] 三十九年(哀公十四年)魯哀公西狩獲麟(仁獸一角)。孔",
    "T49n2035_035:0333b07": "子傷麟之出非其時。遂絕筆於春秋。",
    "T49n2035_035:0333b08": "[0333b08] 四十一年四月己丑(哀公十六年)孔子卒。孔子蚤",
    "T49n2035_035:0333b09": "作負手曳杖消搖於門歌曰。泰山其頹",
    "T49n2035_035:0333b10": "乎。梁木其壞乎。哲人其萎乎。子貢聞之",
    "T49n2035_035:0333b11": "曰。夫子殆將病也趨而入。夫子曰。予疇昔",
    "T49n2035_035:0333b12": "之夜夢奠於兩楹之間。明王不興而天下",
    "T49n2035_035:0333b13": "其孰能宗予。予殆將死也。蓋寢疾七日而",
    "T49n2035_035:0333b14": "沒。年七十二葬魯城北泗水上。弟子皆服",
    "T49n2035_035:0333b15": "三年。三年心喪畢相訣而去。唯子貢廬於",
    "T49n2035_035:0333b16": "&#x51A1;六年。弟子及魯人往從&#x51A1;而家者百餘",
    "T49n2035_035:0333b17": "室。因命曰孔里。孔子以詩書禮樂教弟",
    "T49n2035_035:0333b18": "子蓋三千人。身通六藝者七十有二人。",
    "T49n2035_035:0333b19": "孔子曰。德行顏淵．閔子騫．冉伯牛．仲弓。",
    "T49n2035_035:0333b20": "言語宰我．子貢。政事冉有．季路。文學子",
    "T49n2035_035:0333b21": "游．子夏(孔門四科十哲)孔子娶上官氏生鯉(伯魚)。鯉",
    "T49n2035_035:0333b22": "生仍(子思)。學于曾子。&#x751E;困於宋作中庸。",
    "T49n2035_035:0333b23": "[0333b23] 述曰。智者荊溪之論曰。若眾生根性薄",
    "T49n2035_035:0333b24": "弱不堪深化。但授世藥。如周孔制禮",
    "T49n2035_035:0333b25": "作樂。五德行世。邊表根性不感佛興。",
    "T49n2035_035:0333b26": "我遣三聖化彼真丹。禮樂前驅真道後",
    "T49n2035_035:0333b27": "啟。清淨法行經云。月光菩薩彼稱顏回",
    "T49n2035_035:0333b28": "(別引法行經本稱光淨菩薩)。光淨菩薩彼稱孔子(別本稱儒童菩",
    "T49n2035_035:0333b29": "薩)。迦葉菩薩彼稱老子(別本云。迦葉應生震旦示號老子。設",
    "T49n2035_035:0333c01": "無外之教以治國。假神仙之術以治身)。此止觀輔行二處之證",
    "T49n2035_035:0333c02": "也。又據藏本&#x51A1;墓因緣經云。閻浮界內",
    "T49n2035_035:0333c03": "有振旦國。我遣三聖在中。化導人民",
    "T49n2035_035:0333c04": "慈哀禮義具足(本文)。是知此土聖賢前後施",
    "T49n2035_035:0333c05": "化。皆我佛之所使。然而昧者不足以",
    "T49n2035_035:0333c06": "知。覽此二經可不增信善哉。李商隱",
    "T49n2035_035:0333c07": "(唐時)之讚佛曰。吾儒之師曰魯仲尼。仲尼",
    "T49n2035_035:0333c08": "師聃龍吾不知(史記孔子謂弟子曰。至於龍吾不知其乘風雲而上天。",
    "T49n2035_035:0333c09": "吾今目見老子其猶龍耶)。聃師竺乾善入無為(尹子西升經老子",
    "T49n2035_035:0333c10": "云。蓋聞竺乾有古皇先生。不生不滅善入無為。又云。古先生者即吾之師。&#x751E;化乎竺乾。又符子",
    "T49n2035_035:0333c11": "云。老氏之師名釋迦文)。稽首大覺吾師師師(三師者。言我師仲尼",
    "T49n2035_035:0333c12": "仲尼師老師釋也)。",
    "T49n2035_035:0333c13": "[0333c13] ○宋大夫墨翟著書十篇號墨子。外治",
    "T49n2035_035:0333c14": "經典。內修道術。與儒家分塗。務尚儉",
    "T49n2035_035:0333c15": "約。頗毀孔子。世多學之。年八十二入山",
    "T49n2035_035:0333c16": "精思至道。有神人授以素書。合朱英丹。",
    "T49n2035_035:0333c17": "服之為地仙。乃述五行記著其事。隱居",
    "T49n2035_035:0333c18": "以避戰國(見列仙傳)。",
    "T49n2035_035:0333c19": "[0333c19] 案。葛洪神仙傳。漢武帝遣使聘墨子。",
    "T49n2035_035:0333c20": "不至。後有劉政。治五行記。服朱英丹。",
    "T49n2035_035:0333c21": "色如童子。變化隱形。日行數千里。漢書",
    "T49n2035_035:0333c22": "藝文志。墨子七十一篇。顏師古注。有節",
    "T49n2035_035:0333c23": "用兼愛上賢明鬼神非命上同諸篇。",
    "T49n2035_035:0333c24": "[0333c24] 三十三年。孟子鄒人。名軻。師孔子之孫",
    "T49n2035_035:0333c25": "子思治儒術之道。通五經。尤長於詩書",
    "T49n2035_035:0333c26": "(是詩未有禮記)。孟子見梁惠王。王曰。叟不遠千",
    "T49n2035_035:0333c27": "里。而來。亦將有以利吾國乎。孟子曰。",
    "T49n2035_035:0333c28": "王何必曰利。亦有仁義而已矣。孟子與",
    "T49n2035_035:0334a01": "高第弟子公孫丑萬章之徒難疑答問。著",
    "T49n2035_035:0334a02": "書七篇。述堯舜之道。孟子曰。聖王不作。",
    "T49n2035_035:0334a03": "諸侯放恣。處士橫議。楊朱墨翟之言盈天",
    "T49n2035_035:0334a04": "下。天下之言不歸楊則歸墨。楊氏為我是",
    "T49n2035_035:0334a05": "無君也。墨子兼愛是無父也。無父無君",
    "T49n2035_035:0334a06": "是禽獸也。孟子曰。能言距楊墨者聖人之",
    "T49n2035_035:0334a07": "徒。孟子曰。楊子取為我拔一毛而利天",
    "T49n2035_035:0334a08": "下不為也。墨子兼愛摩頂放踵。利天下",
    "T49n2035_035:0334a09": "為之(放方往反至也)。孟子曰。逃墨必歸於楊。逃",
    "T49n2035_035:0334a10": "楊必歸於儒。歸斯受之而已矣(墨子兼愛無親&#x758E;之別。",
    "T49n2035_035:0334a11": "最為違禮。楊朱為己愛身。雖違禮尚得不敢毀傷之義。逃者去也。去邪歸正故曰歸。去墨歸楊。去楊歸",
    "T49n2035_035:0334a12": "儒。則當受而安之)。",
    "T49n2035_035:0334a13": "[0334a13] ○莊子。名周。梁國蒙人。為漆園吏。當梁",
    "T49n2035_035:0334a14": "惠王時其學無所不闚。然其要本歸於",
    "T49n2035_035:0334a15": "老子之言。著書十餘萬言。大抵率宇言也。",
    "T49n2035_035:0334a16": "楚威王聞周賢。使使厚弊迎之。許以為",
    "T49n2035_035:0334a17": "相。周笑謂使者曰。千金重利也。卿相尊",
    "T49n2035_035:0334a18": "位也。子獨不見郊祭之犧牛乎。養食之",
    "T49n2035_035:0334a19": "數歲。衣以文繡入於太廟。當是之時雖",
    "T49n2035_035:0334a20": "欲為孤豚可得乎。子亟去無污我。莊",
    "T49n2035_035:0334a21": "子師長桑公子。隱抱犢山。服北育火丹。",
    "T49n2035_035:0334a22": "白日升天。",
    "T49n2035_035:0334a23": "[0334a23] 四十年荀卿名況。善詩禮易春秋。齊襄",
    "T49n2035_035:0334a24": "王時三為祭酒。適楚為蘭陵令。因家焉。",
    "T49n2035_035:0334a25": "著書三十二篇。名荀子。尊王黜&#x8987;。貴仁",
    "T49n2035_035:0334a26": "義而賤功利。李斯韓非浮丘伯皆受業。",
    "T49n2035_035:0334a27": "為名儒。",
    "T49n2035_035:0334a28": "[0334a28] 韓退之讀荀子云。得荀氏書考其辭。",
    "T49n2035_035:0334a29": "時若不醇要其歸與孔子異者鮮矣。",
    "T49n2035_035:0334b01": "抑猶在軻雄之間乎。孟氏醇乎醇者也。",
    "T49n2035_035:0334b02": "荀與楊大醇而小疵。",
    "T49n2035_035:0334b03": "[0334b03] 蘇子瞻論曰。李斯事荀卿。既而焚滅其",
    "T49n2035_035:0334b04": "書。大變古先聖王之法。於其師之道",
    "T49n2035_035:0334b05": "不啻若寇&#x8B90;。今觀荀卿之書。然後知",
    "T49n2035_035:0334b06": "李斯之所以事秦者皆出於荀卿。而不",
    "T49n2035_035:0334b07": "足怪也。荀卿者喜為異說而不讓。敢",
    "T49n2035_035:0334b08": "為高論而不顧。其言愚人之所驚。小",
    "T49n2035_035:0334b09": "人之所喜也。子思孟子世之所謂賢人",
    "T49n2035_035:0334b10": "君子也。荀卿獨曰。亂天下者子思孟軻",
    "T49n2035_035:0334b11": "也。天下之人如此其眾也。仁人義士如",
    "T49n2035_035:0334b12": "此其多也。荀卿獨曰。人性惡。桀紂性",
    "T49n2035_035:0334b13": "也。堯舜偽也。由是言之意。其為人必",
    "T49n2035_035:0334b14": "剛愎不遜。而自許太過也。彼李斯者又",
    "T49n2035_035:0334b15": "特甚者耳。今夫小人之為不善。猶必有",
    "T49n2035_035:0334b16": "所顧忌。是以夏商之亡桀紂之殘暴。而",
    "T49n2035_035:0334b17": "先王之法度禮樂刑政。猶未至於絕滅",
    "T49n2035_035:0334b18": "而不可考。是桀紂猶有所存而不敢",
    "T49n2035_035:0334b19": "廢也。彼李斯者獨能奮而不顧。焚燒",
    "T49n2035_035:0334b20": "夫子之五經烹滅三代之諸侯。破壞周",
    "T49n2035_035:0334b21": "公之井田。此亦必有所恃者矣。彼見",
    "T49n2035_035:0334b22": "其師歷詆天下之賢人。以自是其愚以",
    "T49n2035_035:0334b23": "為古代聖王皆無足法者。由荀卿高",
    "T49n2035_035:0334b24": "談異論有以激之也。",
    "T49n2035_035:0334b25": "[0334b25] 三十一年。改臘為嘉平。初茅濛學道丹",
    "T49n2035_035:0334b26": "成乘龍升天。有童謠曰。神仙得者茅初",
    "T49n2035_035:0334b27": "成(濛之字)。駕龍上天升太清。時下玄洲戲",
    "T49n2035_035:0334b28": "赤城。繼世而能在我盈。帝若學之臘嘉",
    "T49n2035_035:0334b29": "平。始皇方求神仙。聞謠言。遂詔改臘為",
    "T49n2035_035:0334c01": "嘉平。望祀蓬萊。使徐福將童男童女入",
    "T49n2035_035:0334c02": "海求仙藥。有茅盈者視濛為高祖父。",
    "T49n2035_035:0334c03": "入常山學道。二弟固衷仕漢為二千石。",
    "T49n2035_035:0334c04": "茅君治江南句曲山。山下人為立廟。君或",
    "T49n2035_035:0334c05": "來時音樂導從自天而下。人因呼其處",
    "T49n2035_035:0334c06": "曰茅山。後二弟棄官尋兄亦得成真。老",
    "T49n2035_035:0334c07": "君遣使持節。以白玉板黃金刻書加九",
    "T49n2035_035:0334c08": "錫之命。拜君為司命真君。主吳越生死",
    "T49n2035_035:0334c09": "之籍。拜固為定錄君。衷為保命君故號",
    "T49n2035_035:0334c10": "三茅君。每十二月二日三月十八日。三君",
    "T49n2035_035:0334c11": "各乘白鶴。集於&#x5CEF;頂○大宛多枉死橫",
    "T49n2035_035:0334c12": "道。有鳥銜草覆死人面。皆登時活。始皇",
    "T49n2035_035:0334c13": "使使以問鬼谷先生云。是東海祖洲不死",
    "T49n2035_035:0334c14": "草生瓊田一株可活千人。始皇因遣徐",
    "T49n2035_035:0334c15": "福及童男童女各三千人。乘樓船入海。",
    "T49n2035_035:0334c16": "尋祖洲不返。",
    "T49n2035_035:0334c17": "高祖(劉邦)",
    "T49n2035_035:0334c18": "[0334c18] 十二年上過魯祠孔子封九代孫騰為",
    "T49n2035_035:0334c19": "奉嗣君。",
    "T49n2035_035:0334c20": "[0334c20] 述曰。周秦以來為儒者。尊孔子為宗",
    "T49n2035_035:0334c21": "師。而在上之君曾未知所以褒稱而",
    "T49n2035_035:0334c22": "尊事之。高皇帝當干戈甫定之日。過",
    "T49n2035_035:0334c23": "魯祠之。且封其後以奉嗣焉。所以教",
    "T49n2035_035:0334c24": "人以武定文守之義。後代人主尊稱先",
    "T49n2035_035:0334c25": "聖。通祀天下。為萬世師儒之法者。自",
    "T49n2035_035:0334c26": "漢家始。豈不盛哉。",
    "T49n2035_035:0334c27": "[0334c27] 初呂后子為太子。戚夫人子如意上愛之。",
    "T49n2035_035:0334c28": "&#x751E;欲易之。留侯張良諫不聽。呂后要良",
    "T49n2035_035:0334c29": "畫計。良曰。上所不能致者四人耳。乃令",
    "T49n2035_035:0335a01": "太子為書厚禮以請之。上燕置酒。太子",
    "T49n2035_035:0335a02": "侍四人從太子。須眉皓白衣冠甚偉。上大",
    "T49n2035_035:0335a03": "驚謂四人曰。幸卒調護太子。召戚夫人",
    "T49n2035_035:0335a04": "謂曰。彼四人輔之羽翼已成矣。竟不易",
    "T49n2035_035:0335a05": "太子。留候本招此四人之力也(陳留志東園公者唐宣明",
    "T49n2035_035:0335a06": "居園中。夏黃公者崔少通隱居夏里。角里先生者周元道綺里季不知姓。避秦亂隱居商山稱四皓。角音",
    "T49n2035_035:0335a07": "祿)○韓人張良&#x751E;游下邳圯上(邳音丕。圯音怡。楚人",
    "T49n2035_035:0335a08": "謂橋為圯)。有老父墮履圯下。顧良下取之。父",
    "T49n2035_035:0335a09": "以足受去。里所復還曰。孺子可教矣。出",
    "T49n2035_035:0335a10": "一編書曰。讀此則為王者師。十三年見",
    "T49n2035_035:0335a11": "我濟北穀城山下黃石即我矣。旦日視其",
    "T49n2035_035:0335a12": "書。乃太公兵法也。後從帝過濟北。果見",
    "T49n2035_035:0335a13": "穀城山下黃石。取而葆祠之(葆即寶字)。留侯曰。",
    "T49n2035_035:0335a14": "家世相韓。及韓滅不愛萬金之資。為韓",
    "T49n2035_035:0335a15": "報讎。強秦天下振動。今以三寸舌為帝",
    "T49n2035_035:0335a16": "者師。封萬戶位列侯。此布衣之極於良",
    "T49n2035_035:0335a17": "足矣。願棄人間事。欲從赤松子游耳。乃",
    "T49n2035_035:0335a18": "學辟穀道引輕身(辟音壁道導同)。",
    "T49n2035_035:0335a19": "惠帝(盈高祖子)",
    "T49n2035_035:0335a20": "[0335a20] 四年除挾書律。秦律有挾書者族故今除",
    "T49n2035_035:0335a21": "之(挾藏也。族誅及九族)。",
    "T49n2035_035:0335a22": "文帝(恒高祖中子)",
    "T49n2035_035:0335a23": "[0335a23] 元年上讀老子。有疑義。聞河上公結草",
    "T49n2035_035:0335a24": "為菴于河濱常讀老子。遣使問之。公曰。",
    "T49n2035_035:0335a25": "道尊德貴非可遙問。帝即駕車幸之。公",
    "T49n2035_035:0335a26": "授素書章句二卷曰。余注此經以來千",
    "T49n2035_035:0335a27": "七百年。凡傳三人。今子四矣。帝拜跪受",
    "T49n2035_035:0335a28": "經。失公所在。",
    "T49n2035_035:0335b01": "[0335b01] 元封元年。上東巡狩見老父。頭上白光數",
    "T49n2035_035:0335b02": "尺。面有童色。上問何道。對曰。臣年八十",
    "T49n2035_035:0335b03": "五垂死。有道士教臣絕穀服朮飲水。",
    "T49n2035_035:0335b04": "今日行三百里。年百八十矣。帝受其方。老",
    "T49n2035_035:0335b05": "父後入岱山○上登嵩高起道宮。齋七",
    "T49n2035_035:0335b06": "日西南有白雲起。徑趨宮庭。群仙數千",
    "T49n2035_035:0335b07": "從西王母乘紫雲之輦。命帝坐。侍女進",
    "T49n2035_035:0335b08": "桃四枚。帝收其核欲種之。母曰。此桃三",
    "T49n2035_035:0335b09": "千年一實。中國土薄不能生也。母命侍",
    "T49n2035_035:0335b10": "女王子登。彈八琅之璈。董雙成吹雲和之",
    "T49n2035_035:0335b11": "笙。許飛瓊&#x76B7;震虛之簧。段安香作九天之",
    "T49n2035_035:0335b12": "鈞。帝叩頭問長生之道。母曰。汝性淫亂",
    "T49n2035_035:0335b13": "奢侈殺伐非法。欲以解脫三尸全身永",
    "T49n2035_035:0335b14": "久不可得也。乃命上元夫人。出八會之",
    "T49n2035_035:0335b15": "書五嶽真形圖六甲靈飛符。凡十二事以",
    "T49n2035_035:0335b16": "授帝。王母與夫人同乘。向西南而去。帝",
    "T49n2035_035:0335b17": "以靈文安柏梁臺。常朝拜之(武帝內傳)。",
    "T49n2035_035:0335b18": "[0335b18] 太初元年始正歷以正月為歲首。",
    "T49n2035_035:0335b19": "[0335b19] 述曰。漢因秦以十月建亥為正。雖文",
    "T49n2035_035:0335b20": "景之盛不能革。正月建寅用夏正也。",
    "T49n2035_035:0335b21": "孔子所謂行夏之時。至漢武始能行",
    "T49n2035_035:0335b22": "之。正音政。舊音征。今不用。書怠棄三",
    "T49n2035_035:0335b23": "正。詩正月。左傳春王正月。漢書改正",
    "T49n2035_035:0335b24": "朔。並無音文。書正月上日。音征又如",
    "T49n2035_035:0335b25": "字。此蓋陸德明順古避始皇諱故音",
    "T49n2035_035:0335b26": "征至今。人間猶作征音。殊不知去秦",
    "T49n2035_035:0335b27": "既遠自合削去。今人尚不知避孔聖",
    "T49n2035_035:0335b28": "諱。豈有讀其書行其教而不知避。",
    "T49n2035_035:0335b29": "此儒生君子所當聞諸 朝著于令",
    "T49n2035_035:0335c01": "為可也。",
    "T49n2035_035:0335c02": "[0335c02] 冬十一月天火柏梁臺。真形圖錄十二事",
    "T49n2035_035:0335c03": "並飛入太空。帝自受法不修至德。勞弊",
    "T49n2035_035:0335c04": "萬民遠征夷狄。不從王母訓故天見戒",
    "T49n2035_035:0335c05": "(內傳)。",
    "T49n2035_035:0335c06": "[0335c06] 二年齊人東方朔仕為太中大夫。上好仙",
    "T49n2035_035:0335c07": "術。朔從西那國得聲風木。上以遍賜群",
    "T49n2035_035:0335c08": "臣。人有疾則汗死則折。又東至吉雲之",
    "T49n2035_035:0335c09": "澤。得五色甘露。帝遍賜群臣服之。老者",
    "T49n2035_035:0335c10": "少。疾者愈。朔少時遊鴻濛之澤。遇老母",
    "T49n2035_035:0335c11": "采桑。有黃眉翁。指母語朔曰。昔為我",
    "T49n2035_035:0335c12": "妻。託形太白之精。今汝亦此星之精。吾&#x5374;",
    "T49n2035_035:0335c13": "食吞氣已九千餘年。三千年一返骨洗",
    "T49n2035_035:0335c14": "髓。二千年一剝皮代毛。吾生來已三洗",
    "T49n2035_035:0335c15": "髓。五代毛矣(澗冥記及朔傳)。",
    "T49n2035_035:0335c16": "[0335c16] 征和元年魯共王(景帝子共恭同)好治宮室。壞孔",
    "T49n2035_035:0335c17": "子舊宅以廣其居。聞金石絲竹之聲。乃",
    "T49n2035_035:0335c18": "不敢壞於壁中得所藏古文虞夏商周",
    "T49n2035_035:0335c19": "之書及傳論語孝經。皆科斗文字。悉以書",
    "T49n2035_035:0335c20": "還孔子。更以竹簡寫之。詔博士孔安國",
    "T49n2035_035:0335c21": "作傳。初秦末孔子襄於壁中藏其家書",
    "T49n2035_035:0335c22": "也(襄孔子六世孫。惠帝時為博士。安國之曾祖也。壞古話反。毀之曰壞。科斗蝦蟆子。書形似之。傳",
    "T49n2035_035:0335c23": "直戀反。今尚書大傳是也)。",
    "T49n2035_035:0335c24": "昭帝(弗武帝子)",
    "T49n2035_035:0335c25": "[0335c25] 始元元年郴人蘇耽感神仙。授以道術。一",
    "T49n2035_035:0335c26": "日忽掃洒庭除曰。仙侶至矣。俄紫氣氤",
    "T49n2035_035:0335c27": "氳。白鶴數十來集化為人。天服粲麗。耽入",
    "T49n2035_035:0335c28": "白母曰。耽當為神仙不得終養。因留",
    "T49n2035_035:0336a01": "樻曰。有所乏可叩之。又云。明年郡有",
    "T49n2035_035:0336a02": "疾疫。可取庭前井水橘葉以救人。少資",
    "T49n2035_035:0336a03": "甘旨。言畢升天。明年果大疫。百姓競詣",
    "T49n2035_035:0336a04": "母。母依法救之皆愈。常有乏叩樻。其物",
    "T49n2035_035:0336a05": "立致。後三年母疑開鑰視之。雙鶴飛去。",
    "T49n2035_035:0336a06": "叩之無復應。後有一鶴來止郡城樓。少",
    "T49n2035_035:0336a07": "年彈之。乃以爪攫樓板成字云。風浙浙",
    "T49n2035_035:0336a08": "兮雨淒淒。城郭是兮人民非。三百甲子令",
    "T49n2035_035:0336a09": "來歸。我是蘇耽彈我何為。",
    "T49n2035_035:0336a10": "宣露(洵武帝曾孫)",
    "T49n2035_035:0336a11": "[0336a11] 甘露三年詔諸儒論五經同異。太子太傅",
    "T49n2035_035:0336a12": "蕭望之平奏其議。上親稱制臨決。",
    "T49n2035_035:0336a13": "元帝(奭宣帝子)",
    "T49n2035_035:0336a14": "[0336a14] 初元元年詔封孔子後孔&#x8987;為褒成君。",
    "T49n2035_035:0336a15": "[0336a15] 綏和元年。劉向說上宜興辟雍。設庠序",
    "T49n2035_035:0336a16": "陳禮樂。以風化天下。帝下公卿議。會向",
    "T49n2035_035:0336a17": "病卒。",
    "T49n2035_035:0336a18": "[0336a18] 二年詔光祿大夫劉歆典領五經。卒父",
    "T49n2035_035:0336a19": "前業。歆敘諸子為九流。曰儒曰道曰陰",
    "T49n2035_035:0336a20": "陽曰法曰名曰墨曰從橫曰雜曰農。皆",
    "T49n2035_035:0336a21": "起於王道既微諸侯力政(儒家遊史六經。留意仁義。宗師仲尼",
    "T49n2035_035:0336a22": "於道最高。道家秉要元本。清虛自守。陰陽家敬順歷象。以授民時。法家信賞必罰以輔禮制。名家名位不",
    "T49n2035_035:0336a23": "同。禮亦異數。墨家茅居採椽。是以貴儉。從橫家權事制宜。受命而不受辭。雜家合名法兼儒墨。知",
    "T49n2035_035:0336a24": "國體貫王治。農家勸耕桑足衣食。此見前漢史)。蜀人楊雄放易作太",
    "T49n2035_035:0336a25": "玄。放論語作法言。言人之性善惡混。修",
    "T49n2035_035:0336a26": "其善則為善人。修其惡則為惡人。氣也",
    "T49n2035_035:0336a27": "者所適。善惡之馬也。",
    "T49n2035_035:0336a28": "[0336a28] 司馬君實注曰。孟子言性善。不善者外",
    "T49n2035_035:0336b01": "物誘之也。荀子言性惡。其善者聖人教",
    "T49n2035_035:0336b02": "之也。是皆得其一偏。夫性者受於天",
    "T49n2035_035:0336b03": "以生者也。善與惡必兼有之。猶陰之",
    "T49n2035_035:0336b04": "與陽。聖人不能無惡。愚人不能無",
    "T49n2035_035:0336b05": "善。譬之於田稻粱蔾莠相與並生善治",
    "T49n2035_035:0336b06": "田者耨其蔾莠。而養其稻粱。不善治",
    "T49n2035_035:0336b07": "田者反之。孟子以為仁義禮智皆出乎",
    "T49n2035_035:0336b08": "性者也。是豈可謂之不然乎。然殊不",
    "T49n2035_035:0336b09": "知暴慢貪惑亦出乎性也。是信稻粱",
    "T49n2035_035:0336b10": "之生於田。而不信蔾莠之亦生於田",
    "T49n2035_035:0336b11": "也。荀子以為爭奪賤賊之心人之所生",
    "T49n2035_035:0336b12": "而有也。不以師法禮義正之。則悖亂",
    "T49n2035_035:0336b13": "而不治。是豈可謂之不然乎。然殊不",
    "T49n2035_035:0336b14": "知慈愛羞惡之心亦生而有也。是信",
    "T49n2035_035:0336b15": "蔾莠之生於田。而不信稻粱之亦生",
    "T49n2035_035:0336b16": "於田也。故楊子以人之性善惡混。混者",
    "T49n2035_035:0336b17": "善惡雜處於心之謂也。顧人之所擇",
    "T49n2035_035:0336b18": "而修之何如耳。",
    "T49n2035_035:0336b19": "[0336b19] 二年。上幸辟雍(太學也)。尊養三老五更(鄭康",
    "T49n2035_035:0336b20": "成云。老人更知三德五事者。李奇云。王者父事三老。兄事五更。音庚)。引桓榮及",
    "T49n2035_035:0336b21": "弟子升堂。上自為說。諸儒執經問難。冠",
    "T49n2035_035:0336b22": "帶搢紳之人圜橋門而觀聽者蓋億萬計",
    "T49n2035_035:0336b23": "(搢音晉插笏也)。",
    "T49n2035_035:0336b24": "[0336b24] 十五年三月。上東巡狩幸闕里(其處有廢闕址)祠",
    "T49n2035_035:0336b25": "孔子及七十二弟子。上親御講堂。命皇太",
    "T49n2035_035:0336b26": "子諸王說經。封十九代孫孔僖為褒成",
    "T49n2035_035:0336b27": "侯。",
    "T49n2035_035:0336b28": "章帝(坦明帝子)",
    "T49n2035_035:0336b29": "[0336b29] 元和二年三月上幸魯。祠孔子於闕里。及",
    "T49n2035_035:0336c01": "七十二弟子。大會孔氏男子六十二人。拜",
    "T49n2035_035:0336c02": "孔僖為郎中。",
    "T49n2035_035:0336c03": "[0336c03] 四年。詔謁者陳珍及五經博士。校定東",
    "T49n2035_035:0336c04": "觀五經諸子傳記百家藝術。",
    "T49n2035_035:0336c05": "[0336c05] 延光元年陰長生者陰皇后之屬。師事馬",
    "T49n2035_035:0336c06": "明王。學道度世。同入青城山。煮黃土為",
    "T49n2035_035:0336c07": "金立壇。授以太清神丹經。長生合丹服",
    "T49n2035_035:0336c08": "其半不升天。大作黃金數十萬斤以施",
    "T49n2035_035:0336c09": "窮乏。在民間二百年。後於平都山白日",
    "T49n2035_035:0336c10": "升天。",
    "T49n2035_035:0336c11": "[0336c11] 四年上幸魯。祠孔子及七十二弟子。",
    "T49n2035_035:0336c12": "[0336c12] ○魏伯陽者。上虞人。好道術與弟子三",
    "T49n2035_035:0336c13": "人入山作丹。丹成先服之即死。弟子虞",
    "T49n2035_035:0336c14": "生曰。吾師非凡人服丹而死。將有意焉。",
    "T49n2035_035:0336c15": "亦服丹而死。餘二弟子疑不服。出山求",
    "T49n2035_035:0336c16": "棺木。伯陽即起將虞生皆仙去。逢入山",
    "T49n2035_035:0336c17": "伐木人。作書寄謝二弟子。伯陽作參同",
    "T49n2035_035:0336c18": "契五將類三卷。其說似解周易。而假借",
    "T49n2035_035:0336c19": "爻象以論作丹之事。儒家不識其旨。唯",
    "T49n2035_035:0336c20": "以陰陽二義為之注釋。",
    "T49n2035_035:0336c21": "[0336c21] ○王遠舉孝廉為郎中。棄官入山修",
    "T49n2035_035:0336c22": "道。帝徵詣京師。題宮門四百字。說方來",
    "T49n2035_035:0336c23": "之事。帝惡之使削去。墨徹板愈明。遠過",
    "T49n2035_035:0336c24": "吳住蔡經家。召麻姑各進行&#x53A8;。金盤玉",
    "T49n2035_035:0336c25": "杯擘麟脯。姑云已見東海三變桑田。向",
    "T49n2035_035:0336c26": "到蓬萊水又淺於昔日。遠曰。聖人背言",
    "T49n2035_035:0336c27": "海中行復揚塵。經見姑手爪似鳥。心念",
    "T49n2035_035:0336c28": "背大癢時得此爬背。遠使人牽經鞭之。",
    "T49n2035_035:0336c29": "麻姑神人。汝何謂爪可爬背。經謂父母",
    "T49n2035_035:0337a01": "曰。王君常在崑崙山往來。羅浮括蒼皆",
    "T49n2035_035:0337a02": "有宮室主天曹事。地上五嶽生死之事皆",
    "T49n2035_035:0337a03": "先告王君。",
    "T49n2035_035:0337a04": "[0337a04] 永壽二年九月九日。天師張道陵在閬州",
    "T49n2035_035:0337a05": "雲臺山。老君遣使者持玉冊。授陵正一",
    "T49n2035_035:0337a06": "真人。與夫人雍氏同升寶車。弟子王長",
    "T49n2035_035:0337a07": "趙昇皆同升天。道陵本居餘杭天目山。漢",
    "T49n2035_035:0337a08": "光武建武十年正月望日生。七歲能誦道",
    "T49n2035_035:0337a09": "德經。章帝元和二年以博士召不起。乃",
    "T49n2035_035:0337a10": "去學長生隱居雲錦山(今信州龍虎山)。和帝永元",
    "T49n2035_035:0337a11": "四年就拜諫議大夫辭疾。復徵為太傅封",
    "T49n2035_035:0337a12": "冀侯。語使者曰。為我謝天子。九霄金闕",
    "T49n2035_035:0337a13": "業已為巨矣。遂轉入嵩山。感老君夢中告",
    "T49n2035_035:0337a14": "曰。石室有黃帝九鼎大丹經。可往受之。",
    "T49n2035_035:0337a15": "後果獲得。家貧無貲可鍊。乃入蜀隱鶴",
    "T49n2035_035:0337a16": "鳴山。依法鍊丹三年乃成。謂弟子曰。當",
    "T49n2035_035:0337a17": "為國家興利除害以濟民庶。然後服丹",
    "T49n2035_035:0337a18": "輕舉。臣事三境庶無愧焉。乃攝伏魔鬼",
    "T49n2035_035:0337a19": "奪二十四治化為福庭。老君復命陵參",
    "T49n2035_035:0337a20": "駕朝玉晨大道君。授以天師印綬雌雄二",
    "T49n2035_035:0337a21": "&#x91F0;正一盟威祕籙三清眾經符圖。人有疾",
    "T49n2035_035:0337a22": "患官災隨事輸米以贖罪疏過悔謝。弟",
    "T49n2035_035:0337a23": "子戶至數萬。桓帝建和二年降十二神女",
    "T49n2035_035:0337a24": "掩於井中。化鹹泉為鹽井(今陵井監是)。永壽",
    "T49n2035_035:0337a25": "元年老君命陵同遊成都。地祇涌玉局",
    "T49n2035_035:0337a26": "高丈餘。以為寶座。老君登座說南北二",
    "T49n2035_035:0337a27": "斗經。老君既去。玉局復陷為井(今玉局觀是故跡)明",
    "T49n2035_035:0337a28": "年老君遣使召陵升天(天師傳)。",
    "T49n2035_035:0337a29": "[0337a29] 順帝時。張陵學道鶴鳴山。受其道者出米",
    "T49n2035_035:0337b01": "五斗。陵傳子衡。衡子魯。魯自號師君。其",
    "T49n2035_035:0337b02": "來學者。初名鬼卒。後號祭酒。各領部眾。",
    "T49n2035_035:0337b03": "有病者令首過諸祭酒。各起義舍於路。",
    "T49n2035_035:0337b04": "置米肉以給行旅。民夷信向之。朝廷就",
    "T49n2035_035:0337b05": "拜鎮夷中郎將領漢寧。太守曹操入南",
    "T49n2035_035:0337b06": "鄭封魯閬中侯。卒諡原侯。子富嗣(後漢書劉焉傳)。",
    "T49n2035_035:0337b07": "熹平中。漢中有張脩。為太平道。張角為",
    "T49n2035_035:0337b08": "五斗米道。太平道師教人叩頭思過。因",
    "T49n2035_035:0337b09": "以符水飲之。使病家出米五斗。後角被",
    "T49n2035_035:0337b10": "誅。脩亦亡。魯因其人信行。遂增飾之。教",
    "T49n2035_035:0337b11": "起義舍(典略)。",
    "T49n2035_035:0337b12": "[0337b12] 張魯祖父陵客蜀學道在鵠鳴山。造作",
    "T49n2035_035:0337b13": "道書以惑百姓。受道者出米五斗。世號",
    "T49n2035_035:0337b14": "米賊。陵死子衡傳其業。衡死魯復傳之",
    "T49n2035_035:0337b15": "(三國魏志)。",
    "T49n2035_035:0337b16": "[0337b16] 初鉅鹿張角奉事黃老。以妖術教授。號",
    "T49n2035_035:0337b17": "太平道。&#x546A;符水以療病。令病者跪拜首",
    "T49n2035_035:0337b18": "過。或時病愈。眾共神之。角分遣弟子周",
    "T49n2035_035:0337b19": "遊四方轉相誑誘。十餘年間徒眾數十萬。",
    "T49n2035_035:0337b20": "自青徐幽冀荊揚兗豫八州之人莫不畢",
    "T49n2035_035:0337b21": "應。凡三十六方。方猶將軍也。大方萬餘",
    "T49n2035_035:0337b22": "人。小方六七千。角弟子唐周上書告之。有",
    "T49n2035_035:0337b23": "詔逐捕角等。角&#x52C5;諸方俱起。皆著黃巾",
    "T49n2035_035:0337b24": "以為標幟。故時人謂之黃巾賊。旬月之間",
    "T49n2035_035:0337b25": "天下響應(角起於靈帝中平元年)。詔皇甫嵩討角。嵩",
    "T49n2035_035:0337b26": "與角弟梁戰。大破之斬梁。角先已病死。",
    "T49n2035_035:0337b27": "剖棺戮屍。傳首京師(後漢書皇甫嵩傳)。",
    "T49n2035_035:0337b28": "[0337b28] 述曰。事固有真偽相雜。而失其實者",
    "T49n2035_035:0337b29": "夫五斗米道。此老君授天師正一盟威",
    "T49n2035_035:0337c01": "法中之一端也。天師於順帝時行之於",
    "T49n2035_035:0337c02": "蜀矣。天師父子得道仙舉。逮今龍虎",
    "T49n2035_035:0337c03": "山勝&#x8FF9;儼然。子孫為嗣師者不絕。是",
    "T49n2035_035:0337c04": "亦歷朝之所尊事真也。張脩張角在",
    "T49n2035_035:0337c05": "靈帝時當天師之後。假五斗米道轉",
    "T49n2035_035:0337c06": "教徒眾。遍於八州為三十六方(方猶將軍也)。",
    "T49n2035_035:0337c07": "一且反叛而卒致誅戮偽也。然作史者",
    "T49n2035_035:0337c08": "或有時而過論故真偽之間後人不能",
    "T49n2035_035:0337c09": "以察。今詳漢書劉焉傳言。從陵受道",
    "T49n2035_035:0337c10": "者出米五斗。陵至魯三世。始封閬中",
    "T49n2035_035:0337c11": "侯。而子富嗣。此范曄所述而無復他",
    "T49n2035_035:0337c12": "辭。及覽魏志則云。陵作道書惑百",
    "T49n2035_035:0337c13": "姓出米五斗。世號米賊。此陳壽所述",
    "T49n2035_035:0337c14": "而頗形譏毀。至於典略之說則。又謂張",
    "T49n2035_035:0337c15": "角為五斗米道被誅。魯因其人信而",
    "T49n2035_035:0337c16": "增飾之。此說則甚為失義。蓋魯行米",
    "T49n2035_035:0337c17": "道。自是祖法。何必因角而為之。是知",
    "T49n2035_035:0337c18": "魏志典略俱乏通識。妄事否藏。未若",
    "T49n2035_035:0337c19": "漢書之為寶錄也。李膺蜀記者不知",
    "T49n2035_035:0337c20": "為何代文言。陵侮嫚人鬼為大蟒所",
    "T49n2035_035:0337c21": "&#x564F;。此謗瀆之言。何忍輕肆。世或稱三",
    "T49n2035_035:0337c22": "張者。是則以天師之尊下同黃巾之",
    "T49n2035_035:0337c23": "徒。此有識者所當諱也。",
    "T49n2035_035:0337c24": "[0337c24] 延熹八年。宦官使牢脩上書告。司&#x96B7;校",
    "T49n2035_035:0337c25": "尉李膺養太學游士。交結諸郡生徒共",
    "T49n2035_035:0337c26": "為部黨。誹謗朝廷。帝震怒班下郡國逮",
    "T49n2035_035:0337c27": "捕黨人。下膺等北寺獄辭及杜密陳翔",
    "T49n2035_035:0337c28": "陳寔范滂之徒二百餘人。皆天下名賢膺",
    "T49n2035_035:0337c29": "等多引宦官子弟。宦官懼請帝以天時",
    "T49n2035_035:0338a01": "宜赦黨人得皆歸田里。書名三府禁錮",
    "T49n2035_035:0338a02": "終身。",
    "T49n2035_035:0338a03": "[0338a03] 建寧元年。宦者曹節使鄭颯捕太尉陳蕃",
    "T49n2035_035:0338a04": "於北寺獄殺之。黃門令王甫將羽林千餘",
    "T49n2035_035:0338a05": "人圍大將軍竇武。武自殺。收捕宗親賓",
    "T49n2035_035:0338a06": "客悉誅之。宦官疾惡李膺等。每下詔輒",
    "T49n2035_035:0338a07": "申黨人之禁。曹節請下州群考治鉤黨。李",
    "T49n2035_035:0338a08": "膺詣詔獄考。死門生故吏並被禁錮。黨",
    "T49n2035_035:0338a09": "人死者百餘人。天下豪傑儒學有行義者。",
    "T49n2035_035:0338a10": "宦官一切指為黨人。其死徙廢禁者又六",
    "T49n2035_035:0338a11": "七百人。",
    "T49n2035_035:0338a12": "[0338a12] 二年。老君降天台山。以大洞靈寶經授",
    "T49n2035_035:0338a13": "仙人葛玄。及上清齋法並三籙金籙保鎮",
    "T49n2035_035:0338a14": "國祚。玉籙保佑貴族。黃籙拔度七祖。復",
    "T49n2035_035:0338a15": "授感應篇。示世人罪福為善去惡之事。",
    "T49n2035_035:0338a16": "[0338a16] 述曰。本朝李昌齡有注感應篇。旁引",
    "T49n2035_035:0338a17": "釋道經論及世間傳記。以為善惡報應",
    "T49n2035_035:0338a18": "之驗。最有發明。近世卿貴有為讚以",
    "T49n2035_035:0338a19": "並行者。尤見慕善之意。",
    "T49n2035_035:0338a20": "[0338a20] ○左慈見漢祚將終。乃入天柱山。學道",
    "T49n2035_035:0338a21": "得金液九丹經於石室。能變化萬端。曹操",
    "T49n2035_035:0338a22": "聞而召之欲從學。慈曰。學道當清淨。非",
    "T49n2035_035:0338a23": "尊貴穢淫所宜也。操欲殺之。人見慈斷",
    "T49n2035_035:0338a24": "其頭以獻。及視之乃一束茅耳。後與弟"
}