{
    "X37n0660_009:0097c04": "涅槃經疏私記卷第九",
    "X37n0660_009:0097c06": "○釋高貴德王品",
    "X37n0660_009:0097c07": "廣前三行主對相應者。此釋與前但增減有異。語勢",
    "X37n0660_009:0097c08": "相似。今謂不然。何者五行約修。十功約證。何得相應。",
    "X37n0660_009:0097c09": "故云全不相應略破也。",
    "X37n0660_009:0097c10": "光宅云同是因善者。為是何教因善。為復二乘因菩",
    "X37n0660_009:0097c11": "薩因。今以大涅槃修證得之果。何故名因也。",
    "X37n0660_009:0097c12": "感後習果者。究竟涅槃即是報果。現世酬因名為習",
    "X37n0660_009:0097c13": "果報。論隔世義不相關故也。",
    "X37n0660_009:0097c14": "第六功德以金心為體者。謂取金剛三昧為體。若爾",
    "X37n0660_009:0097c15": "若論分體何不取初功德為體。若取金心何不至第",
    "X37n0660_009:0097c16": "十功德而云第六耶。五行是涅槃因。猶有少理。仍不",
    "X37n0660_009:0097c17": "明結分果故也。",
    "X37n0660_009:0097c18": "乃菩薩之位不關佛乘者。別教菩薩證道猶同佛乘。",
    "X37n0660_009:0097c19": "佛乘即是報果故也。",
    "X37n0660_009:0097c20": "獎勸則通者。前諸文中處處有勸。何獨十德始云勸",
    "X37n0660_009:0097c21": "耶。",
    "X37n0660_009:0097c22": "研其遺文者。謂古人所釋多分疎失。故云不與經會",
    "X37n0660_009:0097c23": "也。",
    "X37n0660_009:0097c24": "前三行乃至其文則少等者。且約三之與十。多少而",
    "X37n0660_009:0098a01": "論。互有修證。約其功德。同是初地故也。",
    "X37n0660_009:0098a02": "後十功德非不明修者。此之功德從初地去地地明",
    "X37n0660_009:0098a03": "修。今且從證說。故云功德也。",
    "X37n0660_009:0098a04": "一佛明十功德者。此之功德皆約佛說。唯有少多問",
    "X37n0660_009:0098a05": "答。約菩薩明耳。",
    "X37n0660_009:0098a06": "高貴是法身者。出九界之上。故云高。為七方便人之",
    "X37n0660_009:0098a07": "所敬。故言貴也。",
    "X37n0660_009:0098a08": "解脫攝法故如王者。分身百界散影垂形。為主為導。",
    "X37n0660_009:0098a09": "示善示惡。轉變自在義之如王也。",
    "X37n0660_009:0098a10": "經云修行如是大涅槃經者。則指上文五行也。",
    "X37n0660_009:0098a11": "得十事者。得只是證耳。",
    "X37n0660_009:0098a12": "直唱十數不別列名者。此約證說初地功德。皆具諸",
    "X37n0660_009:0098a13": "地。故不可定列十名。隨有功德而立名字。名之為十",
    "X37n0660_009:0098a14": "也。",
    "X37n0660_009:0098a15": "鈍根少智者。鈍根約菩薩。小智約二乘。通別菩薩未",
    "X37n0660_009:0098a16": "入圓常皆約鈍說。利根猶有接義。亦節節得入故也",
    "X37n0660_009:0098a17": "深無底故驚者。於一一法皆徹實相之極。名之為深。",
    "X37n0660_009:0098a18": "橫周法界。名為廣也。",
    "X37n0660_009:0098a19": "分別智所知非難者。此約菩薩不思議出假之智。二",
    "X37n0660_009:0098a20": "乘以之為難。菩薩以知。故云非難也。",
    "X37n0660_009:0098a21": "泥涅智所不洎者。二乘之智望菩薩為不及。即不思",
    "X37n0660_009:0098a22": "議分別智也。今雙非之。故云非易等也。",
    "X37n0660_009:0098a23": "無色故非相者。非俗諦也。",
    "X37n0660_009:0098a24": "無心故非非相者。非真也。",
    "X37n0660_009:0098b01": "無去來今故非世法者。非謂菩提有去來今。但以世",
    "X37n0660_009:0098b02": "俗文字說去來今耳。",
    "X37n0660_009:0098b03": "無邊無中者。今既雙非顯於中道云何無。謂即邊而",
    "X37n0660_009:0098b04": "中中邊雙寂。故云無也。",
    "X37n0660_009:0098b05": "絕四離百者。約圓不思議為離也。",
    "X37n0660_009:0098b06": "初功德不聞而聞等者。謂地前為不聞最淺。初地已",
    "X37n0660_009:0098b07": "去為聞。故云至深。今謂不爾。不聞約證。而聞二地已",
    "X37n0660_009:0098b08": "去乃至十地。具諸功德也。",
    "X37n0660_009:0098b09": "第七第八為二周者。謂始發心為淺故也。",
    "X37n0660_009:0098b10": "謂從善友生者。復為淺也。即是第九等為一周也。",
    "X37n0660_009:0098b11": "今之功德名義永異者。略斥古人立周說故。失言。周",
    "X37n0660_009:0098b12": "者一體之上從始至終以為一周。如法華中為三根",
    "X37n0660_009:0098b13": "人三度而說。豈同十德。名義各別。故云異也。",
    "X37n0660_009:0098b14": "經云所不聞者而能得聞者。即是初地已上二地功",
    "X37n0660_009:0098b15": "德為得聞也。",
    "X37n0660_009:0098b16": "初一聞慧者。他人意意見有聞字便作聞思釋之。今",
    "X37n0660_009:0098b17": "約證說。更作三慧釋之。如下廣破也。",
    "X37n0660_009:0098b18": "中間二是聞思功用者。謂見有能斷慧心之言。故云",
    "X37n0660_009:0098b19": "用也。",
    "X37n0660_009:0098b20": "初一是本者。意謂一切功德皆從聞得。故云本也。",
    "X37n0660_009:0098b21": "尚不得以別真道釋者。意斥他人且作與奪。奪而言",
    "X37n0660_009:0098b22": "之。別教初地猶名功用。不與圓同與而言之。證道同",
    "X37n0660_009:0098b23": "耳。故云不得真道釋也。",
    "X37n0660_009:0098b24": "文明證得而作修解等者。今引十文。廣破他釋。作聞",
    "X37n0660_009:0098c01": "思修等。淺深不同故也。",
    "X37n0660_009:0098c02": "而作共解者。聞思等三共三乘故。",
    "X37n0660_009:0098c03": "從他聞解者。謂從地前方便位聞故也。",
    "X37n0660_009:0098c04": "作思議解者。謂從地前偏真而說也。",
    "X37n0660_009:0098c05": "作顯露解者。地前聞思說皆顯露故也。",
    "X37n0660_009:0098c06": "作尋常解者。聞思等語小乘常談也。",
    "X37n0660_009:0098c07": "作差別解者。不聞聞等差別不故也。",
    "X37n0660_009:0098c08": "作邊窮解者。前方便教。皆約二邊而有窮盡故也。",
    "X37n0660_009:0098c09": "若依文者者。文謂現文五事之說。自免諸過也。",
    "X37n0660_009:0098c10": "私諮下是先師重述經恐學者。逐語生迷故以出其",
    "X37n0660_009:0098c11": "文旨。猶參因相正在證位。以因聞故文猶監因。若知",
    "X37n0660_009:0098c12": "果上修因於理無失故也。",
    "X37n0660_009:0098c13": "初既多立果名者。第一功德五名同是證得。故云果",
    "X37n0660_009:0098c14": "也。",
    "X37n0660_009:0098c15": "章安置多少之言者。如前料簡五行證少十德證多",
    "X37n0660_009:0098c16": "五行約修故云果少。十功約證故果多。二文中皆有",
    "X37n0660_009:0098c17": "修證。故以多少言之。故云意亦如是也。",
    "X37n0660_009:0098c18": "細尋九句之文者。下九功德皆約修證也。",
    "X37n0660_009:0098c19": "若尋文取義等者。文若是證義。須依文義。若是圓文",
    "X37n0660_009:0098c20": "隨義釋。故云判文也。細像者。不實之貌也。",
    "X37n0660_009:0098c21": "妙悟發解者。即是證初地。後功德自然而發。不由他",
    "X37n0660_009:0098c22": "悟名之為妙。法界依正塵剎互冥。菩薩於茲得自在",
    "X37n0660_009:0098c23": "用也。若從他聞下。略斥他人所解也。",
    "X37n0660_009:0098c24": "三諦三法等者。諦謂諦境。法是境上。所觀之法也。",
    "X37n0660_009:0099a01": "亦不證俗者。此不思議俗二乘不知故也。",
    "X37n0660_009:0099a02": "不知真之秘藏者。此真全是畢竟空體。故名為密也。",
    "X37n0660_009:0099a03": "正歎於此者。歎此界聞聞等。具於三體五法也。",
    "X37n0660_009:0099a04": "經云三寶性相者。三寶之性即是一體三寶之相。即",
    "X37n0660_009:0099a05": "是別體。故云性相也。",
    "X37n0660_009:0099a06": "如來涅槃者。如來約來即不來而來。涅槃約去即不",
    "X37n0660_009:0099a07": "去而去。來無其始。去無其終。故云常住無變也。",
    "X37n0660_009:0099a08": "經云非有非無等者。此約真俗釋雙非顯於中道也。",
    "X37n0660_009:0099a09": "非有為無為下約二諦釋。非有漏無漏下約四",
    "X37n0660_009:0099a10": "諦釋。非色不色下約五陰釋。不色是心即是四陰",
    "X37n0660_009:0099a11": "也。非名不名下約假實釋也。非相非不相下約",
    "X37n0660_009:0099a12": "四相釋。不為四相所遷。故言非也。有非不有下約",
    "X37n0660_009:0099a13": "三有釋。亦是二十五有不同也。非物非不物下約",
    "X37n0660_009:0099a14": "空有釋。非物即空物謂諸塵是有也。非因非果下",
    "X37n0660_009:0099a15": "約世出世釋。因即世間果即出世間也。非待非不",
    "X37n0660_009:0099a16": "待下終相待釋。以俗待真雙非即是絕待也。非明",
    "X37n0660_009:0099a17": "非闇下約愚智釋。非出非不出下約三界釋。非",
    "X37n0660_009:0099a18": "常非不常下約凡聖釋。凡夫謂無常聖人是常也。",
    "X37n0660_009:0099a19": "非斷非不斷下約凡小釋。非始非終下約生死釋。",
    "X37n0660_009:0099a20": "非過去下約三世釋。乃至十二日緣等。皆約中道。深",
    "X37n0660_009:0099a21": "觀三道。即是三德故也。",
    "X37n0660_009:0099a22": "餘亦如是者。不聞聞一句既二十句釋。無非中道下",
    "X37n0660_009:0099a23": "之四法。乃至九種功德。皆是中道故也。",
    "X37n0660_009:0099a24": "經云如是等經者。一切外道經書來至。今經皆是秘",
    "X37n0660_009:0099b01": "密之義也。",
    "X37n0660_009:0099b02": "經云除毗佛略者。真諦小乘除方廣大乘故也。",
    "X37n0660_009:0099b03": "非是思慧之益者。略斥他人三慧消文。故云非也。",
    "X37n0660_009:0099b04": "先提緣由者。聽受為緣。真為由故也。",
    "X37n0660_009:0099b05": "經具知一切乃至甚深義味者。謂開權顯實世間文",
    "X37n0660_009:0099b06": "字無不甚深也。",
    "X37n0660_009:0099b07": "假智照事者。化他之行如炬照物自了了他。功歸於",
    "X37n0660_009:0099b08": "己。亦復如是也。",
    "X37n0660_009:0099b09": "令人易解者。大論云。三智實在一心中得令易解。故",
    "X37n0660_009:0099b10": "分對三人耳。",
    "X37n0660_009:0099b11": "是廣明利益者。以明四法望前為廣。今此四法有其",
    "X37n0660_009:0099b12": "二種四法。先約四法。後將四法轉釋。還成於四故也。",
    "X37n0660_009:0099b13": "經二乘人遠見佛道。謂開權顯實汝等所行是菩薩",
    "X37n0660_009:0099b14": "道等也。",
    "X37n0660_009:0099b15": "疑是外論者。論謂往復折微令疑得斷。斷即是離故",
    "X37n0660_009:0099b16": "云離也。",
    "X37n0660_009:0099b17": "明生闇滅者。前約明生。後約闇滅。亦是智斷。前後互",
    "X37n0660_009:0099b18": "論故也。",
    "X37n0660_009:0099b19": "將三單對一雙者。謂常無常為一雙。三單即是樂淨",
    "X37n0660_009:0099b20": "我等。具足應云無樂不淨無我等三即成八倒。故云",
    "X37n0660_009:0099b21": "文略也。",
    "X37n0660_009:0099b22": "涅槃四倒總別之殊者。前明定涅槃不此是總名。後",
    "X37n0660_009:0099b23": "云是常住不別名四倒故也。",
    "X37n0660_009:0099b24": "今但互現者。如經但云。眾生有佛性不云三乘。三乘",
    "X37n0660_009:0099c01": "佛與眾生同。故云互耳。",
    "X37n0660_009:0099c02": "經云若命非命等者。約十六知見命。即是見我人眾",
    "X37n0660_009:0099c03": "生壽者等也。",
    "X37n0660_009:0099c04": "十二因緣輪轉無際者。謂過去無明。復由未來現在。",
    "X37n0660_009:0099c05": "故云無際也。",
    "X37n0660_009:0099c06": "無明一念者。故起信論云。一念無明迷真之始。故云",
    "X37n0660_009:0099c07": "其始也。",
    "X37n0660_009:0099c08": "即便得離者。謂離界內外之疑也。",
    "X37n0660_009:0099c09": "經云一切眾生悉有佛性者。從此已下不簡闡提。但",
    "X37n0660_009:0099c10": "令迴心皆得菩提。有佛性故也。",
    "X37n0660_009:0099c11": "寄無而言有者。一切諸法猶如幻化。但有其名而無",
    "X37n0660_009:0099c12": "有實。由如病者見於空華。但除其病不用除華。故云",
    "X37n0660_009:0099c13": "無也。",
    "X37n0660_009:0099c14": "寄有而言無者。雖諸法皆從緣生而無實體。善惡之",
    "X37n0660_009:0099c15": "業亦不敗亡。故云有也。",
    "X37n0660_009:0099c16": "寄非有非無而言有無等者。重釋上二約有約無皆",
    "X37n0660_009:0099c17": "具三諦。不思議之有無也。",
    "X37n0660_009:0099c18": "不可思議不可思議復不可思議玄而復玄等者。一",
    "X37n0660_009:0099c19": "不思議約上來不聞聞等。言語道斷名為一玄。二不",
    "X37n0660_009:0099c20": "可思議約其五法心行處滅。三復不可思議約於現",
    "X37n0660_009:0099c21": "方而四論秘密。故云復玄。重重三諦重重涅槃重重",
    "X37n0660_009:0099c22": "依正皆不可說故著。復言若非一圓家用義消文。十",
    "X37n0660_009:0099c23": "德之證還同他見耳。",
    "X37n0660_009:0099c24": "初領旨抑非者。謂領不聞聞等義名之為旨。其義未",
    "X37n0660_009:0100a01": "了故以立非難。亦是為末代示同不解也。",
    "X37n0660_009:0100a02": "初文奪分便成兩者。如經法若有者即是其聞法。若",
    "X37n0660_009:0100a03": "無者即是不聞。世尊何故說聞不聞也。",
    "X37n0660_009:0100a04": "遮生滅不得作一者。恐轉無是有轉有是無只是一",
    "X37n0660_009:0100a05": "體。故以遮之也。",
    "X37n0660_009:0100a06": "結定不應一者。如經聞所不聞正是二云何是一也。",
    "X37n0660_009:0100a07": "至是住相者。轉釋聞即是住。去既未到者。轉釋不聞",
    "X37n0660_009:0100a08": "生已是生故。故不更生等者。唯至不至轉釋聞所不",
    "X37n0660_009:0100a09": "聞也。",
    "X37n0660_009:0100a10": "譬中無不一譬者。謂至不至等。今但合為一。三譬不",
    "X37n0660_009:0100a11": "同合中。聞已不聞不聞不聞等。故云開合互現也。",
    "X37n0660_009:0100a12": "一縱徵者。如經云。何復言等。意難縱云。眾生未見菩",
    "X37n0660_009:0100a13": "薩云見。云何未了既是未了。即同不見不見即是不",
    "X37n0660_009:0100a14": "聞。云何說言聞所不聞也。",
    "X37n0660_009:0100a15": "經云如來往昔從誰得聞者。既有於聞。聞必有師。故",
    "X37n0660_009:0100a16": "云誰也。",
    "X37n0660_009:0100a17": "經云於阿含等者。反徵無師。既云無師。云何復言聞",
    "X37n0660_009:0100a18": "不聞也。",
    "X37n0660_009:0100a19": "細不可見者。如極微色神鬼等色。故不可見也。",
    "X37n0660_009:0100a20": "質柱一邊見者。如人柱東西則不見故也。",
    "X37n0660_009:0100a21": "聲亦類爾者。大聲遠則不聞。小乘及近亦不得聞也。",
    "X37n0660_009:0100a22": "經云聞已聲滅者。夫言聞者皆約句義可詮表故。一",
    "X37n0660_009:0100a23": "字不成聞。若喚後字前字已滅故。故云何得聞也。",
    "X37n0660_009:0100a24": "是為歎答者。先歎後答。如經善知一切諸法如幻等。",
    "X37n0660_009:0100b01": "不聞聞等豈有定耶。",
    "X37n0660_009:0100b02": "非青見青等乃至瑞答者。皆是不定之相。不來而來",
    "X37n0660_009:0100b03": "顯於中道。不聞聞涅槃之相。故云瑞也。",
    "X37n0660_009:0100b04": "凡此三答三根釋然者。初明歎答從此更有二答。故",
    "X37n0660_009:0100b05": "云三也。",
    "X37n0660_009:0100b06": "答別答者。即是見光琉璃之問等兼答前聞。故云別",
    "X37n0660_009:0100b07": "也。",
    "X37n0660_009:0100b08": "是光體者。即是中道之光為體也。",
    "X37n0660_009:0100b09": "是光用者。謂非青見青等答前德王之問。聞所不聞",
    "X37n0660_009:0100b10": "等得益之用也。",
    "X37n0660_009:0100b11": "一顯諸法無言者。此光是理體之本。故四菩薩展轉",
    "X37n0660_009:0100b12": "無言。如淨名杜口等。皆顯不思議也。",
    "X37n0660_009:0100b13": "二寄言明本者。前第一義諦故以無言。此世俗文字",
    "X37n0660_009:0100b14": "故言也。",
    "X37n0660_009:0100b15": "經云光明者即是念佛者。此是一體三寶。故云常住",
    "X37n0660_009:0100b16": "也。",
    "X37n0660_009:0100b17": "經云亦有因緣者即不思議感應之因緣。涅槃之體",
    "X37n0660_009:0100b18": "寶不可說。為眾生故。亦可得說也。",
    "X37n0660_009:0100b19": "是破是立者。謂遍破遍立也。",
    "X37n0660_009:0100b20": "彼菩薩是佛者。此師意如文殊等皆是古佛。示為菩",
    "X37n0660_009:0100b21": "薩輔佛行化。故云有光也。或云初住菩薩分證法身。",
    "X37n0660_009:0100b22": "亦有常光之本也。",
    "X37n0660_009:0100b23": "不佛道同者。即四悉意彼此土別即世界也。但生此",
    "X37n0660_009:0100b24": "正善為人滅此土惡對治。令見性得道第一義也。",
    "X37n0660_009:0100c01": "此佛舉彼菩薩者。如經是大眾中有此光明等。問此",
    "X37n0660_009:0100c02": "光明。即是舉彼也。",
    "X37n0660_009:0100c03": "迦葉亦爾者。謂亦逗常機為其生善入第一義。不說",
    "X37n0660_009:0100c04": "對治扶律之當耳。",
    "X37n0660_009:0100c05": "上文對佛者。謂純陀對佛與文殊論也。",
    "X37n0660_009:0100c06": "而法不傍者。純陀約無為法正論常住也。",
    "X37n0660_009:0100c07": "有去來故來者。約俗諦來也。",
    "X37n0660_009:0100c08": "無去來故來者。約真諦來也。",
    "X37n0660_009:0100c09": "經云諸行若常者。謂理無去來。若無常者。念念生滅",
    "X37n0660_009:0100c10": "亦無去來也。",
    "X37n0660_009:0100c11": "後八番者。一約眾生即有去來。二約憍慢。三約取著。",
    "X37n0660_009:0100c12": "四約如來涅槃。五約見性。六約二乘涅槃。七約聲聞",
    "X37n0660_009:0100c13": "四德。八約如來四德也。",
    "X37n0660_009:0100c14": "兼答高貴不聞而聞者。謂本即不聞迹而聞。即迹而",
    "X37n0660_009:0100c15": "本即不聞。不聞即本而迹。即是同同不來而來。利後",
    "X37n0660_009:0100c16": "如是。即迹而本來即不來。即本而迹。不來而來。迷悟",
    "X37n0660_009:0100c17": "准此故也。",
    "X37n0660_009:0100c18": "經云既蒙聽許兼被誡勅者。此是經家敘意誡文。猶",
    "X37n0660_009:0100c19": "在下答文之中也。",
    "X37n0660_009:0100c20": "一德王問廣者。如上有奪縱等三雙也。",
    "X37n0660_009:0100c21": "二德王問證者。不聞聞等不聞是證也。",
    "X37n0660_009:0100c22": "琉光問修者。既云問所不聞聞即是修也。琉光在本。",
    "X37n0660_009:0100c23": "本謂本土。問彼佛不聞聞等義也。",
    "X37n0660_009:0100c24": "眾既問廣等者。有其二義故略。一者此中大眾已聞",
    "X37n0660_009:0101a01": "德王問竟流光故略。二者隨流光來大眾彼已聞竟。",
    "X37n0660_009:0101a02": "故但略聞也。",
    "X37n0660_009:0101a03": "天行任運增明者。初證住後。念念入法流。故增明也。",
    "X37n0660_009:0101a04": "似如六度者。佛法幽微何能測度。今但比似約六度",
    "X37n0660_009:0101a05": "釋之也。",
    "X37n0660_009:0101a06": "此約精進許者。如經。汝今欲盡如是大乘等。即是精",
    "X37n0660_009:0101a07": "進也。",
    "X37n0660_009:0101a08": "經云大涅槃海者。涅槃之體深而後廣喻之如海。大",
    "X37n0660_009:0101a09": "乘即是能乘之人。從因至果。名大涅槃也。",
    "X37n0660_009:0101a10": "經云正復值我能善解說者。自此之前非不善解。此",
    "X37n0660_009:0101a11": "約流光機未會故時未至。故今機已會。說時已至。是",
    "X37n0660_009:0101a12": "名善解也。",
    "X37n0660_009:0101a13": "經云汝今所有疑網者。自此經前權實皆疑法華。雖",
    "X37n0660_009:0101a14": "破猶有未了。我今為拔文執之毒出權疑也。",
    "X37n0660_009:0101a15": "經云汝於佛性猶未明了者。初地分破於究竟性猶",
    "X37n0660_009:0101a16": "未了也。",
    "X37n0660_009:0101a17": "經云汝今欲度生死大河者。即是度於二死之河。我",
    "X37n0660_009:0101a18": "能作於究竟船師也。",
    "X37n0660_009:0101a19": "經云汝於我所生父母想者。為是正因之子。天性相",
    "X37n0660_009:0101a20": "關由如父母。亦是中間處處結緣為緣因。故我於汝",
    "X37n0660_009:0101a21": "生赤子心也。",
    "X37n0660_009:0101a22": "經云值我多有能相慧施者。此之法實由如金藏。還",
    "X37n0660_009:0101a23": "是子有我以施汝。故云能相。多有者如法華云。我以",
    "X37n0660_009:0101a24": "七寶大車其數無量等賜諸子。諸子不一車亦無量。",
    "X37n0660_009:0101b01": "故云多有也。又由大涅槃海故能斷疑網。由疑斷故",
    "X37n0660_009:0101b02": "見於佛性。由見性故能度二死之河得本父母。由得",
    "X37n0660_009:0101b03": "父母作大船師。由得父母能示正法得大實車。得大",
    "X37n0660_009:0101b04": "車故遊於四方。從因至果直至道場。若不得車即隨",
    "X37n0660_009:0101b05": "處而住也。",
    "X37n0660_009:0101b06": "即廣佛性者。謂三佛性也。",
    "X37n0660_009:0101b07": "悟解一句半句得見佛性者。即約緣了二因同資正",
    "X37n0660_009:0101b08": "因。故云見性也。三句云何不徵起不聞不聞等三句也。",
    "X37n0660_009:0101b09": "不聞聞是了因者。重釋約其四句。論於三因五種佛",
    "X37n0660_009:0101b10": "性等。不聞是智德。故云了因。",
    "X37n0660_009:0101b11": "聞不聞是緣因者。此約修德。由聞故為緣。同資正因。",
    "X37n0660_009:0101b12": "不聞不聞等也。",
    "X37n0660_009:0101b13": "聞聞是境界性者。謂是生死惡五陰也。",
    "X37n0660_009:0101b14": "又是因性者。境界性通於善惡因性也。",
    "X37n0660_009:0101b15": "聞不聞是因因性者。約聞為緣因。不聞為了因。故云",
    "X37n0660_009:0101b16": "因因性。亦應云果性果果性等。不聞是果性不聞。果",
    "X37n0660_009:0101b17": "不聞果性也。",
    "X37n0660_009:0101b18": "例來不來生不生至不至等者。取得不得皆約聞不",
    "X37n0660_009:0101b19": "聞。四句對於三因及五種佛性釋之故也。",
    "X37n0660_009:0101b20": "作船師此約忍度者。若不能安忍違順二邊。何能作",
    "X37n0660_009:0101b21": "於種智。船師化他度於二死之河也。",
    "X37n0660_009:0101b22": "此約禪度者。即是首楞嚴定。種種示現作主作道等。",
    "X37n0660_009:0101b23": "觀眾生如赤子也。",
    "X37n0660_009:0101b24": "慧施此約檀度許者。謂無作六度具足檀波羅蜜也。",
    "X37n0660_009:0101c01": "諦聽令不覆等者。約聞思修三慧為誡。聞若不諦由",
    "X37n0660_009:0101c02": "如覆器。法水不立故也。聞若不思猶如漏器。水則不",
    "X37n0660_009:0101c03": "住也。聞思不修猶如汙器。不堪受用。故以試之。廣如",
    "X37n0660_009:0101c04": "前引大論釋之故也。",
    "X37n0660_009:0101c05": "經云先自度身者。四弘釋若無四弘不能化他。若生",
    "X37n0660_009:0101c06": "憍慢漏落生死。故以誡也。",
    "X37n0660_009:0101c07": "若作別體即不能尊師者。今約一體以法為師。師即",
    "X37n0660_009:0101c08": "是佛法僧具也。",
    "X37n0660_009:0101c09": "凡行十法結是至心者。先覆中有三。次漏中後二汙",
    "X37n0660_009:0101c10": "中有五。故云十法也。",
    "X37n0660_009:0101c11": "南方舊解者。即是南朝齊梁之時。盛弘此經也。",
    "X37n0660_009:0101c12": "後兩四句是譬說者。即是至不至不生生等四句。今",
    "X37n0660_009:0101c13": "意總是法說。夫言譬者為法作譬。何得將法譬法。故",
    "X37n0660_009:0101c14": "不用之也。",
    "X37n0660_009:0101c15": "初四句是教相者。謂不聞不聞即是教也。",
    "X37n0660_009:0101c16": "次二是證相者。此語猶略。應云行證何者不至至即",
    "X37n0660_009:0101c17": "是約行。不生生即是約證。以對教行證三也。",
    "X37n0660_009:0101c18": "為逗三根者。此解與今家意同也。",
    "X37n0660_009:0101c19": "經於見聞者。但云真諦何教中真此約中道之理。故",
    "X37n0660_009:0101c20": "云不聞不聞也。",
    "X37n0660_009:0101c21": "攝應還真者。謂聞是應不問還真也。",
    "X37n0660_009:0101c22": "聞聞應迹者。聞見常應眾生也。",
    "X37n0660_009:0101c23": "若能修道則聞不聞者。謂生死紛糺為聞。能斷生死",
    "X37n0660_009:0101c24": "則是不聞也。",
    "X37n0660_009:0102a01": "常是聞聞者。謂俗諦生死是常故也。",
    "X37n0660_009:0102a02": "不生生是涅槃無始而始者。謂不生是無始生即是",
    "X37n0660_009:0102a03": "始。故云而始也。",
    "X37n0660_009:0102a04": "生不生是涅槃無終而終者。謂不生即無終生即有",
    "X37n0660_009:0102a05": "終。故云而終也。",
    "X37n0660_009:0102a06": "次約生死上云不生生是無始而始者。無明無始全",
    "X37n0660_009:0102a07": "是法性名為不生。還約法性而生無明。故云而始無",
    "X37n0660_009:0102a08": "終而終。准釋可解也。",
    "X37n0660_009:0102a09": "靡不該通者。始自阿鼻終乎等覺。皆有不聞聞等四",
    "X37n0660_009:0102a10": "句之分。取其正因皆有可生之義。非之佛性也。",
    "X37n0660_009:0102a11": "安得漏作若教行證等者。總斥前諸師約法譬等說也。",
    "X37n0660_009:0102a12": "非但方不會圓者。方猶法也。諸師各作一法。方則定",
    "X37n0660_009:0102a13": "方仍猶會得。今家三諦不思議圓理也。",
    "X37n0660_009:0102a14": "兼復屠割傷體者。如前分於教證法譬等說。皆傷涅",
    "X37n0660_009:0102a15": "槃常住中道正體也。",
    "X37n0660_009:0102a16": "又一師依於一諦以釋四句者。單約真釋也。",
    "X37n0660_009:0102a17": "彌益疎遠者。理逾遠義之如疎復不攝俗。名之為遠",
    "X37n0660_009:0102a18": "也。又如來常依二諦說法。故云疎遠也。",
    "X37n0660_009:0102a19": "況作二諦疣累轉多者。謂汝依教二諦。今以七重二",
    "X37n0660_009:0102a20": "諦依經解釋。故云轉多也。",
    "X37n0660_009:0102a21": "況作生生等三句者。如前將生生轉釋聞聞。但約生",
    "X37n0660_009:0102a22": "死涅槃無始無終。非今無生之理皆不可說。故云深也。",
    "X37n0660_009:0102a23": "況作互無者。如前涅槃中無生死。生死中無涅槃。將",
    "X37n0660_009:0102a24": "不聞聞判於始終無始終等也。",
    "X37n0660_009:0102b01": "小乘少分意耳者。但得藏教偏真涅槃。猶不得通中",
    "X37n0660_009:0102b02": "即空之義。故云少也。",
    "X37n0660_009:0102b03": "又此十事者。謂十功德也。",
    "X37n0660_009:0102b04": "而同問證者。德王從證發聞。故云不聞聞等。琉光從",
    "X37n0660_009:0102b05": "修入證。故云聞所不聞等證義是同故。故問證也。",
    "X37n0660_009:0102b06": "千途萬轍者。十事功德由如千途。咸會一證由如萬",
    "X37n0660_009:0102b07": "轍故也。",
    "X37n0660_009:0102b08": "蓬飛野外萍流海表者。謂前諸師各隨已釋去。理踰",
    "X37n0660_009:0102b09": "遠俞之如蓬分飛不息云野外也。但作二邊之解。喻",
    "X37n0660_009:0102b10": "之萍遂生死流。故云海遠也。",
    "X37n0660_009:0102b11": "意在通修者。謂通於地前次第之行及知常住小果",
    "X37n0660_009:0102b12": "之人也。",
    "X37n0660_009:0102b13": "修道忽謝無所可有者。從於地前證於初地一念相",
    "X37n0660_009:0102b14": "應。名之為忽。證得法身。故云無所可有也。",
    "X37n0660_009:0102b15": "證起惑滅者。惑即是聞。滅即不聞。故云聞不聞也。",
    "X37n0660_009:0102b16": "名曰聞聞者。上聞字是常照。下聞字是隨扣機生則",
    "X37n0660_009:0102b17": "應。故云常也。",
    "X37n0660_009:0102b18": "初句明證智者。謂不生生即諸法。不生而般若生。故",
    "X37n0660_009:0102b19": "云智也。",
    "X37n0660_009:0102b20": "次句明證理者。理謂不生。不生名大涅槃也。",
    "X37n0660_009:0102b21": "第三明證斷者。謂生不生。不生即是斷也。",
    "X37n0660_009:0102b22": "第四明證應者。謂生生。生即是應故也。",
    "X37n0660_009:0102b23": "四句皆云證者。轉前不聞聞等四。故引佛解兼他釋",
    "X37n0660_009:0102b24": "以為明證也。",
    "X37n0660_009:0102c01": "若事若理智斷自他等者。事即是應化他為事。理是",
    "X37n0660_009:0102c02": "涅槃自行之果。智斷一雙是果家之用也。",
    "X37n0660_009:0102c03": "於初證中約初功德不生生等四句。自行化他因果",
    "X37n0660_009:0102c04": "具足。故云無缺也。",
    "X37n0660_009:0102c05": "盡涅槃海者。三德遍收也。",
    "X37n0660_009:0102c06": "釋二人疑者。德王流光六隻一隻之問。颯然自啟也。",
    "X37n0660_009:0102c07": "復次不聞聞是證聖行者。上釋聖行皆約初地。故云",
    "X37n0660_009:0102c08": "不聞聞也。",
    "X37n0660_009:0102c09": "聞不聞證梵行者。梵以慈悲約事。故云聞。同證初地。",
    "X37n0660_009:0102c10": "故云不聞也。證天行約理不聞。不聞易知也。",
    "X37n0660_009:0102c11": "證嬰兒病行者。謂從理起用。故云聞聞也。",
    "X37n0660_009:0102c12": "聞聞是證境界者。此之境界與前稍別。前約因論。此",
    "X37n0660_009:0102c13": "約證論。是所觀境故也。",
    "X37n0660_009:0102c14": "復次不聞聞是證圓淨者。約三涅槃證。初地能諍一",
    "X37n0660_009:0102c15": "切。故云圓也。",
    "X37n0660_009:0102c16": "聞不聞聞聞等者。皆約化他應用。故云方便也。",
    "X37n0660_009:0102c17": "若得此意者。若得今家不聞聞等四句。約證之意遍",
    "X37n0660_009:0102c18": "通自行化他之說。故云應廣也。云何名如是不異意",
    "X37n0660_009:0102c19": "釋同也。謂與不聞聞等四句。同證一理。故云彼此不",
    "X37n0660_009:0102c20": "可異也。",
    "X37n0660_009:0102c21": "通於本有今無雪山割肉等偈者。雪山與割肉二偈",
    "X37n0660_009:0102c22": "前後不同。如下文云如來證涅槃等。是割肉偈與皇",
    "X37n0660_009:0102c23": "此釋猶通今家存用也。",
    "X37n0660_009:0102c24": "不生生是本今有者。謂本無煩惱故云不生。今有涅",
    "X37n0660_009:0103a01": "槃故云生也。",
    "X37n0660_009:0103a02": "不生是本今無者。謂本無涅槃今無煩惱。故云不生",
    "X37n0660_009:0103a03": "也。",
    "X37n0660_009:0103a04": "生不生是諸行無常者。謂生即諸行不生即無常也。",
    "X37n0660_009:0103a05": "不生生是是生滅法者。謂煩惱滅智慧生也。",
    "X37n0660_009:0103a06": "生生即是生滅滅已者。謂智斷二生皆不能生。故云",
    "X37n0660_009:0103a07": "生滅已已。此約說說故也。",
    "X37n0660_009:0103a08": "不生生是如來證涅槃者。不生是涅槃生即如來證",
    "X37n0660_009:0103a09": "得也。",
    "X37n0660_009:0103a10": "生死即是生生者。此約化他能人生死故云生生也。",
    "X37n0660_009:0103a11": "不生生是諸善奉行者。諸善是止善故云不生。奉行",
    "X37n0660_009:0103a12": "是行善故云也。",
    "X37n0660_009:0103a13": "若了不聞等者。約上根之人。已入位者。即不重研。不",
    "X37n0660_009:0103a14": "生生等今為未了中下之流。故重研耳。",
    "X37n0660_009:0103a15": "託聖胎者。初從兜率下聖人示入。故云聖胎也。",
    "X37n0660_009:0103a16": "修習方便者。觀行五品名為方便。相似位中通。或不",
    "X37n0660_009:0103a17": "生名為安住。初託聖胎初住出胎。故云聞也。",
    "X37n0660_009:0103a18": "亦是涅槃無始而言於始者。已初證得義之如始也。",
    "X37n0660_009:0103a19": "亦是生死無終而終者。生已盡故。名之為終也。",
    "X37n0660_009:0103a20": "他有六住義者。即是十地經或云地持論。地前為四",
    "X37n0660_009:0103a21": "住。登地已上在二住。故云六住四住。與今意同也。",
    "X37n0660_009:0103a22": "未之與不各隨義便者。內約煩惱。名之為本。外約種",
    "X37n0660_009:0103a23": "子等。名之為末。故云便也。",
    "X37n0660_009:0103a24": "於三四中者。謂三種四句不聞聞等。但難第二四句",
    "X37n0660_009:0103b01": "第四句生生句也。",
    "X37n0660_009:0103b02": "廣解諸句者。謂餘三句及二四句。皆以生生遍在諸",
    "X37n0660_009:0103b03": "句也。",
    "X37n0660_009:0103b04": "為常故生者。應一一句皆云生生也。",
    "X37n0660_009:0103b05": "生若是常者。謂是真常也。",
    "X37n0660_009:0103b06": "生若無常者。生相滅故。應是常者。此意云有漏是所",
    "X37n0660_009:0103b07": "生生是能能。生既無常所生是常也。",
    "X37n0660_009:0103b08": "望自俱他者。望能生自以漏無漏俱他也。則皆不可",
    "X37n0660_009:0103b09": "說也。此之六句皆約理。以證得故。故云不可說也。",
    "X37n0660_009:0103b10": "故言不生不生不可說者。一不生字非能生他。一不",
    "X37n0660_009:0103b11": "生字非於無漏。俱不可說也。",
    "X37n0660_009:0103b12": "本有之難者。生無生性故也。",
    "X37n0660_009:0103b13": "本無之難者。虗空不能生故也。",
    "X37n0660_009:0103b14": "有因緣故亦可得說者。約不思議感應之因緣也。",
    "X37n0660_009:0103b15": "事相乖者。生乖於不生。不生乖生。故不可說也。",
    "X37n0660_009:0103b16": "生若無常則生復生生者。無常是滅。滅已復生。故云",
    "X37n0660_009:0103b17": "生生也。",
    "X37n0660_009:0103b18": "復為滅者。為滅相之所滅也。",
    "X37n0660_009:0103b19": "舉體皆滅者。能滅所滅皆不生故也。",
    "X37n0660_009:0103b20": "生不自生本取生死者。從煩惱故云生不自生。煩惱",
    "X37n0660_009:0103b21": "取於生生死滅故。故云不生也。",
    "X37n0660_009:0103b22": "此生即常者。涅槃真常不同有漏自性常也。",
    "X37n0660_009:0103b23": "經云以修道得故者。結二不生。一謂涅槃本自不生。",
    "X37n0660_009:0103b24": "二修道得故不生。亦智斷二不生也。",
    "X37n0660_009:0103c01": "未生已是有者。生尚無有自性況未生耶。故不可說也。",
    "X37n0660_009:0103c02": "而復有於可得之事者。以假因緣還有於生可不無",
    "X37n0660_009:0103c03": "生之。故不可說。",
    "X37n0660_009:0103c04": "前十為生而作因緣者。此之十因是所化之境。生機",
    "X37n0660_009:0103c05": "之處。除後二支者未來未起故。何者過去無明潤行",
    "X37n0660_009:0103c06": "成業。此或業體通於四句。若是生滅之機宜作生生",
    "X37n0660_009:0103c07": "等。說無生無量無作等。例之可知也。",
    "X37n0660_009:0103c08": "止觀中釋四句稍廣者。彼約無生觀門。大師先釋佛",
    "X37n0660_009:0103c09": "經。後自解佛經義與經合。故云廣也。",
    "X37n0660_009:0103c10": "咸契涅槃無生之門者。今約四門皆是無生。故四句",
    "X37n0660_009:0103c11": "皆不可說也。",
    "X37n0660_009:0103c12": "不解空定者。空定約理故云不解也。",
    "X37n0660_009:0103c13": "具於一句作四句者。前約琉光。所問四句中問於生",
    "X37n0660_009:0103c14": "生一句。為難何生者。生名同故。如來釋六句非之。皆",
    "X37n0660_009:0103c15": "不可說。今約不生生一句具於四句。不可作生生而",
    "X37n0660_009:0103c16": "說。乃至不生不生不可說後之三句。亦復如是也。",
    "X37n0660_009:0103c17": "何可偏作一二三說者。不可單約生不生生不生生",
    "X37n0660_009:0103c18": "不生等。說一句即四句。故云不可說也。",
    "X37n0660_009:0103c19": "若知如來常不說法是名多聞者。若具足論說十二",
    "X37n0660_009:0103c20": "部未為多聞。於十二部中說方等典乃至不聞聞等。",
    "X37n0660_009:0103c21": "諸句亦未是多聞。何者多聞即是常。嘿理含一切故。",
    "X37n0660_009:0103c22": "故不可說。於一念中具足三千。不可定作空假中說。",
    "X37n0660_009:0103c23": "亦名多聞也。",
    "X37n0660_009:0103c24": "一往而言非無此義者。與而言之證義是同故也。",
    "X37n0660_009:0104a01": "似如單複別通惑解者。今對他釋未為定准。故是似。",
    "X37n0660_009:0104a02": "謂通惑別惑通解別解。約四句配之。",
    "X37n0660_009:0104a03": "不生生是別或單者。約迷理無明為單也。",
    "X37n0660_009:0104a04": "生生是通惑複者。具於界內外見思無明通別二。或",
    "X37n0660_009:0104a05": "名之為複也。",
    "X37n0660_009:0104a06": "生不生是通解單者。即是界內二十五有不生。名之",
    "X37n0660_009:0104a07": "為解也。",
    "X37n0660_009:0104a08": "不生不生是別解複者。一約見思不生。二約無明不",
    "X37n0660_009:0104a09": "生。具二不生。故云複也。",
    "X37n0660_009:0104a10": "如此單複惑解皆不可說者。惑即三道解即三德。今",
    "X37n0660_009:0104a11": "觀三道即三德故不可說。又約思議。通惑即界內思",
    "X37n0660_009:0104a12": "議之惑。別惑即界外不思議惑。通解即界內思議之",
    "X37n0660_009:0104a13": "解。別解即界外不思議解。故生句即結思議不思議",
    "X37n0660_009:0104a14": "惑。不生句結思議不思議解。不可定作思議說不思",
    "X37n0660_009:0104a15": "議說。故皆不可說也。",
    "X37n0660_009:0104a16": "經云善男子有為之法生亦是常者。謂本於常何故",
    "X37n0660_009:0104a17": "無常。四相所遷故。何者以住住生。如經以住無常生",
    "X37n0660_009:0104a18": "亦無常也。",
    "X37n0660_009:0104a19": "經云住亦無常者。住合是常獨有生來異住。如經以",
    "X37n0660_009:0104a20": "生生故住亦無常。",
    "X37n0660_009:0104a21": "經云異亦無常者。由生住法異異即無常。",
    "X37n0660_009:0104a22": "經云壞無常者。謂本無壞名今有壞名。即是生生即",
    "X37n0660_009:0104a23": "無常亦名為滅。滅約滅盡。壞約散壞如物被壞。亦云",
    "X37n0660_009:0104a24": "恠。音用功之時名之為恠。用了之時。名之為壞也(丁淚反)。",
    "X37n0660_009:0104b01": "其分部者。四相名常名之為分。生即常故。故云自性。",
    "X37n0660_009:0104b02": "如世人各自五十百年等分。名之為常。被往來遷。即",
    "X37n0660_009:0104b03": "是無常四相之中。皆約常無常也。",
    "X37n0660_009:0104b04": "本有今無復是無常者。本有於壞今生滅壞。故云無",
    "X37n0660_009:0104b05": "常也。",
    "X37n0660_009:0104b06": "本有生理者。謂理是可生之性猶未足。故云今方方",
    "X37n0660_009:0104b07": "猶當也。",
    "X37n0660_009:0104b08": "兼答第六者。即是本無如經未生之時。即是無生不",
    "X37n0660_009:0104b09": "同虗空。虗空本無生性不得有生。今難未有生故也。",
    "X37n0660_009:0104b10": "兼答兩意者。謂能生他生自二意也。",
    "X37n0660_009:0104b11": "各有其性者。如火有熱性眼有見性。皆須遇緣火。須",
    "X37n0660_009:0104b12": "人繩以之為緣。眼須色識分別以之為故。得可見可",
    "X37n0660_009:0104b13": "生。即是破性義。意先約六難之中破其自他。共無因",
    "X37n0660_009:0104b14": "性。四執已竟。然舉譬立。其能生故也。",
    "X37n0660_009:0104b15": "是則無爽者。如前六先破皆不可說。後立因緣亦可",
    "X37n0660_009:0104b16": "得說。若於諸句隨生著。是則有過。今已破於自他四",
    "X37n0660_009:0104b17": "性之過。故云無爽也。",
    "X37n0660_009:0104b18": "初經家敘相。如經踴在虗空者。表證法身不著由如",
    "X37n0660_009:0104b19": "虗空也。",
    "X37n0660_009:0104b20": "經云如來慇懃教誨者。如前說不聞聞及不生生等。",
    "X37n0660_009:0104b21": "六重解釋廣論破立。故云慇懃也。",
    "X37n0660_009:0104b22": "經云始得悟解聞所不聞者。即是不聞不聞聞不聞",
    "X37n0660_009:0104b23": "不聞聞等故也。",
    "X37n0660_009:0104b24": "陳其得解之門者。謂不生生等皆是無生之理。故云",
    "X37n0660_009:0104c01": "得解門。謂能通從因至果。證初住位。分得名解也。",
    "X37n0660_009:0104c02": "只為不至至四句有未解者。謂中根之人猶未解也。",
    "X37n0660_009:0104c03": "經云我今已解斷諸疑網者。由見佛性。名之已解。故",
    "X37n0660_009:0104c04": "以疑網皆除。如法華。去菩薩聞具法疑網皆已除也。",
    "X37n0660_009:0104c05": "次同彼利根者。合具論三根不同。今論利者。即是上",
    "X37n0660_009:0104c06": "根也。",
    "X37n0660_009:0104c07": "此兩相成者。此修淨土同無畏問故令修淨土。彼菩",
    "X37n0660_009:0104c08": "薩復同此土得聞。故能知彼土利也。",
    "X37n0660_009:0104c09": "土菩薩互有勝負者。思益經云。諸餘淨土菩薩百千",
    "X37n0660_009:0104c10": "萬劫持於淨戒。不如此土。從旦至食無嗔礙心即此",
    "X37n0660_009:0104c11": "土勝。又如香積世界諸菩薩等。在香樹下各各獲得",
    "X37n0660_009:0104c12": "德藏三昧。即淨土為勝。若入實淨土勝者。如香積各",
    "X37n0660_009:0104c13": "在香樹下聞香得道也。若入權穢土勝者。如香世界",
    "X37n0660_009:0104c14": "諸菩薩等。此舉雙流行故云勝也。",
    "X37n0660_009:0104c15": "兼遣後問者。若能行此止行二善。於彼圓即得利根",
    "X37n0660_009:0104c16": "開大涅槃。故云兼答第二問也。",
    "X37n0660_009:0104c17": "初十行是止善者。具對十惡。止惡即善。經中身三口",
    "X37n0660_009:0104c18": "四意三次第對之也。判後十一行明行善中。約約施",
    "X37n0660_009:0104c19": "忍戒精進等四度如經可見也。",
    "X37n0660_009:0104c20": "經見他得利者。即是止貪次止瞋。如經不惱眾生等。",
    "X37n0660_009:0104c21": "三可見等也。",
    "X37n0660_009:0104c22": "乃是總別不異者。總謂菩提心。上求佛道化眾生不",
    "X37n0660_009:0104c23": "出四弘。名之為總。別者如今品中諸行不同。於一一",
    "X37n0660_009:0104c24": "上皆具以四弘。故不異也。",
    "X37n0660_009:0105a01": "上中已解為未悟者者。上根於不聞聞已悟竟故無",
    "X37n0660_009:0105a02": "畏。更問淨土之行。中根以解今為下根。德王更請問",
    "X37n0660_009:0105a03": "至不至。令下根得悟。遍被三根。故有斯請也。",
    "X37n0660_009:0105a04": "有三種六種者。上約三雙六雙之問縱奪不同。故云",
    "X37n0660_009:0105a05": "三六種也。",
    "X37n0660_009:0105a06": "佛說六喻者。如下文善知一切諸法。如幻燄如乾闥",
    "X37n0660_009:0105a07": "婆城等。及光瑞答者。非青見青等也。",
    "X37n0660_009:0105a08": "前後間出者。上約列不至至句在不生生前。今在後",
    "X37n0660_009:0105a09": "釋。故云問耳。法無淺深也。",
    "X37n0660_009:0105a10": "答為緣單複者。此約下根凡夫至於生死。若能修道",
    "X37n0660_009:0105a11": "至於涅槃但單耳。前約上根名不生不生。二約智斷",
    "X37n0660_009:0105a12": "為不生不生。故云複也。",
    "X37n0660_009:0105a13": "不至至於生死互舉一邊者。前約智生此約不至生",
    "X37n0660_009:0105a14": "死。意云生死之處即有於智猶能觀故。不至生死約",
    "X37n0660_009:0105a15": "智之處亦有生死。是所斷故。故云互耳。",
    "X37n0660_009:0105a16": "至不至乃至亦是互舉者。前生不生約無生死。此論",
    "X37n0660_009:0105a17": "至生死。如經云現在中亦名為至。亦是有生死即不",
    "X37n0660_009:0105a18": "生死。故云互也。",
    "X37n0660_009:0105a19": "經云阿那含煩惱因緣故名至至者。謂煩惱未盡猶",
    "X37n0660_009:0105a20": "同凡夫未離二十五有。故云至至也。",
    "X37n0660_009:0105a21": "他人別分教行證淺深之異者。謂不聞聞是教。不生",
    "X37n0660_009:0105a22": "生是行。至不至等是證。故云之異也。",
    "X37n0660_009:0105a23": "只是緣宜宜作三說者。約上中下三根。宜聞不同。故",
    "X37n0660_009:0105a24": "作三說也。",
    "X37n0660_009:0105b01": "於第三問中復作四章者。從四聞可見故。無常下乃",
    "X37n0660_009:0105b02": "有名字。故無常為四章也。",
    "X37n0660_009:0105b03": "不者直作七問者。通前三問為七也。",
    "X37n0660_009:0105b04": "略問者。如經。云何復言常樂我淨。此問從前。答文所",
    "X37n0660_009:0105b05": "謂常樂等。生既云不聞。復云何聞也。",
    "X37n0660_009:0105b06": "即兼餘四者。謂四者謂四問皆作無常之難。今舉五",
    "X37n0660_009:0105b07": "因。復簡生因。同於了因。故外無常也。",
    "X37n0660_009:0105b08": "似四緣三因者。與成論六因四緣有同有異。名之為",
    "X37n0660_009:0105b09": "似。此之名數復不相當也。",
    "X37n0660_009:0105b10": "善惡自然相似者。謂與心相應似同類因也。",
    "X37n0660_009:0105b11": "但無次第緣者。及等無簡緣同也。",
    "X37n0660_009:0105b12": "先六度即是問因者。猶前佛答布施是涅槃因。外大",
    "X37n0660_009:0105b13": "涅槃因。故有此問也。",
    "X37n0660_009:0105b14": "經云不聞布施下乃至不見大涅槃者。此是圓修之",
    "X37n0660_009:0105b15": "人始從名字觀行相似已來皆悉不著。以無相心修",
    "X37n0660_009:0105b16": "也。經又從知見法界解了實去。即初住菩薩之位",
    "X37n0660_009:0105b17": "也。",
    "X37n0660_009:0105b18": "經云唯聞十二部經名字不聞其義者。謂二乘之人",
    "X37n0660_009:0105b19": "初但聞涅槃之名。而不得三德佛性之義故也。",
    "X37n0660_009:0105b20": "不生不生故為深邃者。謂深之極故名之為邃。前方",
    "X37n0660_009:0105b21": "便教但論其深而不言邃。此經深而復邃物莫能隨",
    "X37n0660_009:0105b22": "也。",
    "X37n0660_009:0105b23": "亦是即有不有者。前方便教不有而有。此經即有而",
    "X37n0660_009:0105b24": "不有。即非有非不有三諦具足。即空不空例之故也。",
    "X37n0660_009:0105c01": "○釋德王品之二",
    "X37n0660_009:0105c02": "佛性不持者。意難若有佛性不合作惡墮獄。今既退",
    "X37n0660_009:0105c03": "落則無佛性。佛性無力也。",
    "X37n0660_009:0105c04": "云何復無常樂我淨者。佛性具四德。一切眾生總有",
    "X37n0660_009:0105c05": "之也。",
    "X37n0660_009:0105c06": "云何復言常我樂淨者。謂闡提若斷佛性。云何起修",
    "X37n0660_009:0105c07": "之時復得常樂我淨。今意但斷出世之善。佛性不斷。",
    "X37n0660_009:0105c08": "是故當得也。",
    "X37n0660_009:0105c09": "佛無四德者。同凡夫故。闡提亦無成佛之義者。佛性",
    "X37n0660_009:0105c10": "既是不定闡提。當來亦不發心也。",
    "X37n0660_009:0105c11": "難一切人悉令皆轉者。謂未得令得得者令退。若論",
    "X37n0660_009:0105c12": "佛退示入三途似有斯義。必定不作五逆凡夫也。",
    "X37n0660_009:0105c13": "一歎現德者。為令現發心菩薩令其增長故也。",
    "X37n0660_009:0105c14": "經云一切世間若天若人乃至無有能諮問者。此之",
    "X37n0660_009:0105c15": "佛性是出世深甚之法。非世間人天能諮問也。",
    "X37n0660_009:0105c16": "本取斷已名一闡提者。謂斷已還生也。",
    "X37n0660_009:0105c17": "既非定有者。現善未生不能遮也。",
    "X37n0660_009:0105c18": "若非定有者。未有四德也。",
    "X37n0660_009:0105c19": "今性非已得亦遣第四問者。前問不斷佛性不名闡",
    "X37n0660_009:0105c20": "提。今答性雖不斷亦名闡提。何者斷已得善故也。",
    "X37n0660_009:0105c21": "即惡人不定也者。如經終不能得菩提故。今能得菩",
    "X37n0660_009:0105c22": "提。故名不定也。",
    "X37n0660_009:0105c23": "色與色相者。相謂青黃赤白等長短之相。色謂可見",
    "X37n0660_009:0105c24": "也。",
    "X37n0660_009:0106a01": "無定之中亦有定相者。一切諸法皆悉不定。如來不",
    "X37n0660_009:0106a02": "定即是於定。故云有也。",
    "X37n0660_009:0106a03": "方便道中者。約於示迹權說入於涅槃等。名為不定",
    "X37n0660_009:0106a04": "也。",
    "X37n0660_009:0106a05": "經儭身者。儭(且厷左又覲二反)儭至也。亦近也。",
    "X37n0660_009:0106a06": "此二不滅者。本地譬法身在外譬無常。無常即常。故",
    "X37n0660_009:0106a07": "二不滅也。",
    "X37n0660_009:0106a08": "還是定義者。謂法身自是法身。應自是應不相即故。",
    "X37n0660_009:0106a09": "故云定也。",
    "X37n0660_009:0106a10": "今明鬼即非鬼亦即非鬼非非鬼者。約三諦相即釋。",
    "X37n0660_009:0106a11": "即是所非鬼之一字三諦具足。何者鬼即俗諦。非鬼",
    "X37n0660_009:0106a12": "即真諦。亦即非鬼非非鬼即是中道。三諦是能非也。",
    "X37n0660_009:0106a13": "經云為瞿師長者示三尺身者。謂長者機熟如來欲",
    "X37n0660_009:0106a14": "度為現子身令知此身。非是己有能得道果也。",
    "X37n0660_009:0106a15": "非漏非無漏是第十二章者。即依前列雙非文當十",
    "X37n0660_009:0106a16": "二文。今解即是第十六章門。故云最在後釋也。",
    "X37n0660_009:0106a17": "前兩是漏體者。見思二惑是煩惱體也。",
    "X37n0660_009:0106a18": "後五是漏緣者。以外緣助內煩惱即成於漏。如律中",
    "X37n0660_009:0106a19": "之由如癡人開諸漏門等。是也。",
    "X37n0660_009:0106a20": "應具十使者。苦下具一切等也。",
    "X37n0660_009:0106a21": "但疑見相關者。由疑心不了。復起見執。故云相聞耳。",
    "X37n0660_009:0106a22": "一於假我計有真我者。趣橫計我也。",
    "X37n0660_009:0106a23": "此苦最通。謂通凡聖故也。",
    "X37n0660_009:0106a24": "不得為一者。即是三苦八苦不同也。",
    "X37n0660_009:0106b01": "油譬戒者。戒以色心為體。如器中盛油也。",
    "X37n0660_009:0106b02": "拔刀在後譬於無常者。謂念念不住故也。",
    "X37n0660_009:0106b03": "從治道名離者。謂與註家釋名同也。",
    "X37n0660_009:0106b04": "即生生不墮者。釋妨也。",
    "X37n0660_009:0106b05": "止得少益者。且約緣因種子云七劫耳。前約了因。故",
    "X37n0660_009:0106b06": "云生生也。",
    "X37n0660_009:0106b07": "有人評之此大近[戶@句]者。謂同凡夫世間之樂果也。",
    "X37n0660_009:0106b08": "但此一句亦得兩望者。一體三寶具足也。何者至期",
    "X37n0660_009:0106b09": "何處即是求佛。佛之所師所謂法。能求之人即是於",
    "X37n0660_009:0106b10": "僧也。常得無量樂即是苦諦。達此苦故全是法身。故",
    "X37n0660_009:0106b11": "云樂也。",
    "X37n0660_009:0106b12": "永斷下即解脫德者。既能斷於二死離九界身。故云",
    "X37n0660_009:0106b13": "永也。",
    "X37n0660_009:0106b14": "至心聽般若德者。由有智故。即能至心。故云般若。即",
    "X37n0660_009:0106b15": "種智相應也。",
    "X37n0660_009:0106b16": "更須一一釋之者。次引諸文釋也。",
    "X37n0660_009:0106b17": "今明人法皆常者。謂是常人證得常法師弟皆常。亦",
    "X37n0660_009:0106b18": "是其義也。",
    "X37n0660_009:0106b19": "無我誰聽者。誰謂宰主若無真我宰主亦無。故云誰",
    "X37n0660_009:0106b20": "也。",
    "X37n0660_009:0106b21": "今不復釋注(云云)者。此略對之。如來證涅槃即不生",
    "X37n0660_009:0106b22": "不生。永斷於生死即生不生。若能至心聽即不生生。",
    "X37n0660_009:0106b23": "諸法不生而般若生。故常得無量樂。即是生生應用",
    "X37n0660_009:0106b24": "無盡故也。",
    "X37n0660_009:0106c01": "文小加須善分別者。將彼下半釋此上半。其中互無。",
    "X37n0660_009:0106c02": "故云交加也。",
    "X37n0660_009:0106c03": "有時說涅槃為第一義者。即大論中文意也。",
    "X37n0660_009:0106c04": "若能至心聽即是世界者。謂能所不同心即五陰差",
    "X37n0660_009:0106c05": "別。故云我無我等也。",
    "X37n0660_009:0106c06": "各各為人者。謂四悉中各得生善究竟之樂也。",
    "X37n0660_009:0106c07": "論中云一法分為兩種說之者。亦是對治為人之意",
    "X37n0660_009:0106c08": "證。此對治中亦有生善之意也。",
    "X37n0660_009:0106c09": "若非因緣即成性義者。謂涅槃之體離於四性非自",
    "X37n0660_009:0106c10": "他共等故也。",
    "X37n0660_009:0106c11": "若有假我者。以名假我從名得為假也。",
    "X37n0660_009:0106c12": "豈因因者。十二因緣煩惱為因。能觀此煩惱復是於",
    "X37n0660_009:0106c13": "因。故云因因也。",
    "X37n0660_009:0106c14": "聊爾思惟者。聊謂略也。意云略爾而述。文不厝言。十",
    "X37n0660_009:0106c15": "義說深。名之為大。是知其理無量。豈與他釋同乎耶。",
    "X37n0660_009:0106c16": "舊解云只是淺深(云云)者。謂前梵行文中女人施實",
    "X37n0660_009:0106c17": "供病。此比丘其境劣。故令受苦痛。此偈是如來因地",
    "X37n0660_009:0106c18": "為供養涅槃經。故境勝不令受苦。其福又深。故云淺",
    "X37n0660_009:0106c19": "深也。",
    "X37n0660_009:0106c20": "敬言言拆遇者。道書云。重門繫拆。以待暴客人也。謂",
    "X37n0660_009:0106c21": "打更唱號之流也。",
    "X37n0660_009:0106c22": "謂惡象惡馬諸惡獸者。如如金光明中十地菩薩父",
    "X37n0660_009:0106c23": "母生身。猶不免虎狼師子之難。故佛說十番陀羅尼",
    "X37n0660_009:0106c24": "護之。彼經一生有超登十地之義。故云生身也。",
    "X37n0660_009:0107a01": "覺即受也者。謂三受也。",
    "X37n0660_009:0107a02": "○釋德王品之三",
    "X37n0660_009:0107a03": "行心邪念者。餘之四心非不造漏。以行心細故。名之",
    "X37n0660_009:0107a04": "為念。能造諸漏也。",
    "X37n0660_009:0107a05": "經云作種種惡者。謂起十惡業道也。",
    "X37n0660_009:0107a06": "經云趣向善道者。即是菩薩怖於生死。能修八正道",
    "X37n0660_009:0107a07": "也。",
    "X37n0660_009:0107a08": "初六譬道緣。謂為修道之強緣。觀於四大五陰等。以",
    "X37n0660_009:0107a09": "為空聚為被末代。從於凡夫修於事觀。皆以涅槃心",
    "X37n0660_009:0107a10": "修二鳥雙遊。能知常無常理。故云緣也。",
    "X37n0660_009:0107a11": "次一譬修道者。以無作四十七品依之而得。以為其",
    "X37n0660_009:0107a12": "因因能趣果。故云到岸也。",
    "X37n0660_009:0107a13": "無明能搆眾生者。謂無明為王。四大喻四蛇也。",
    "X37n0660_009:0107a14": "品有輕重者。或破初戒為重。餘三為輕。四重為重。已",
    "X37n0660_009:0107a15": "下為輕等也。",
    "X37n0660_009:0107a16": "若得真解者。初住之位也。",
    "X37n0660_009:0107a17": "經瓨器瓨字(下江反)說文似甖長頸受十升也。",
    "X37n0660_009:0107a18": "安心空境者。用四念處觀也。",
    "X37n0660_009:0107a19": "今初伏惑故言逃走者。善根微弱煩惱惑強。喻之如",
    "X37n0660_009:0107a20": "逃也。",
    "X37n0660_009:0107a21": "厭生死為迴顧者。非謂境本生死為迴。以怖故迴。迴",
    "X37n0660_009:0107a22": "而復顧也。",
    "X37n0660_009:0107a23": "藏刀者。謂藏正慧之刀。說於邪我。故云覆於無我。無",
    "X37n0660_009:0107a24": "我即空慧也。",
    "X37n0660_009:0107b01": "五根即是識所栖託者。以清淨四大為識所託也。",
    "X37n0660_009:0107b02": "六賊譬於六塵者。六塵非賊。迪內六根。六塵得入。名",
    "X37n0660_009:0107b03": "之為賊也。",
    "X37n0660_009:0107b04": "經云復捨而去者。恐為六塵所染。即修八正。故云而",
    "X37n0660_009:0107b05": "去也。",
    "X37n0660_009:0107b06": "能劫善財者。世出世之善財也。",
    "X37n0660_009:0107b07": "經云路值一河者。以惑多故常在生死。今修八正被",
    "X37n0660_009:0107b08": "生死礙。故云值也。",
    "X37n0660_009:0107b09": "運手動足譬道用者。以戒定慧等正是修觀功能。名",
    "X37n0660_009:0107b10": "之為用也。",
    "X37n0660_009:0107b11": "經云無有般筏者。筏字([目*夫]目反)論語乘桴浮於海馬。融",
    "X37n0660_009:0107b12": "曰桴編竹木也。大者曰筏。小者曰桴。桴音(返于反)江南",
    "X37n0660_009:0107b13": "名潬(文佳反)。經文從木[木*我]作非體也。",
    "X37n0660_009:0107b14": "筏不可依者。正修道品未到彼岸。猶在中流。恐不得",
    "X37n0660_009:0107b15": "過也。",
    "X37n0660_009:0107b16": "兩手譬權實二智者。以俗諦為權智。真諦為實智。即",
    "X37n0660_009:0107b17": "是圓一體權實也。",
    "X37n0660_009:0107b18": "但前三心者。色等麤故未能生染行。心細故念念生",
    "X37n0660_009:0107b19": "著。名之為愛也。",
    "X37n0660_009:0107b20": "比至進不見都不見有者。謂觀慧故也。",
    "X37n0660_009:0107b21": "六根亦名六情等者。此且一往通論。若依法相。根約",
    "X37n0660_009:0107b22": "能生。情約染著。識約了別。故是不同也。",
    "X37n0660_009:0107b23": "經云涉路而去者。譬修八正從因至果到於彼岸也。",
    "X37n0660_009:0107b24": "生三種法者。謂四事五事六事等法也。",
    "X37n0660_009:0107c01": "名為四微者。約能生得名也。",
    "X37n0660_009:0107c02": "所生者麤故名四大者。此言應到能告麤也。",
    "X37n0660_009:0107c03": "四大各四亦不具四者。如風大無色及觸等二。又約",
    "X37n0660_009:0107c04": "強弱論四三二等也。",
    "X37n0660_009:0107c05": "五事者足一聲塵者。前四微成五事也。",
    "X37n0660_009:0107c06": "但此開二河者。即是煩惱生死二河相關也。",
    "X37n0660_009:0107c07": "六河不暇併述者。文中具列五河。生死涅槃煩惱等",
    "X37n0660_009:0107c08": "三。各有所出也。",
    "X37n0660_009:0107c09": "經云駛河者。駛字(山家反)三蒼古文使字蒼頡篇駛疾",
    "X37n0660_009:0107c10": "也。字從吏經文作史作駃(古穴反)駛騠駿馬也。列女傳",
    "X37n0660_009:0107c11": "曰。生三日超其母。是駃非字義也。",
    "X37n0660_009:0107c12": "譬常樂涅槃者。譬別圓四德也。",
    "X37n0660_009:0107c13": "心不成漏者。以心無漏也。",
    "X37n0660_009:0107c14": "故知是二十五有境為名者。即是如來權應入二十",
    "X37n0660_009:0107c15": "五有生死。示作有漏故也。",
    "X37n0660_009:0107c16": "乃明如來無復諸漏者。此通論前後諸文明無漏也。",
    "X37n0660_009:0107c17": "何曾云是有漏有漏者。責前數論二師各執有無也。",
    "X37n0660_009:0107c18": "既經長時者。文中述意時亦不長。只是一問答耳。因",
    "X37n0660_009:0107c19": "中隔越兩卷經文義為長也。",
    "X37n0660_009:0107c20": "多有所含者。不出權實因果事理之說故歎能持也。",
    "X37n0660_009:0107c21": "畢陵伽等注(云云)者。廣釋如法華中疏。各出經緣起",
    "X37n0660_009:0107c22": "故也。",
    "X37n0660_009:0107c23": "與其常淨者。約真諦之理為常淨也。",
    "X37n0660_009:0107c24": "大城等也者。等取大地。如經。住處處即是地也。",
    "X37n0660_009:0108a01": "經云以多因緣之所得故故名為大者。上文中舉于",
    "X37n0660_009:0108a02": "種大以對於小。故云多也。",
    "X37n0660_009:0108a03": "一云前開宗廣明常竟者。意指純陀品廣明常也。",
    "X37n0660_009:0108a04": "涅槃是常故者。此師意以明常竟不得更明無常也。",
    "X37n0660_009:0108a05": "無喧無諍靜者。謂無凡夫六道之喧。無二乘真諦之",
    "X37n0660_009:0108a06": "靜。名大寂靜也。",
    "X37n0660_009:0108a07": "經云名為迦迦羅者。迦字(脚法反)是烏聲。迦迦此云烏。",
    "X37n0660_009:0108a08": "究究羅者。究字(居求反)此是雞聲。鳩鳩吒此云雞。呾咀",
    "X37n0660_009:0108a09": "羅者。咀字(都達反)此是雉聲。或言鵒也。",
    "X37n0660_009:0108a10": "天台涅槃疏私記卷第九(三末)"
}