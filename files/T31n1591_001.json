{
    "T31n1591_001:0077b11": "No. 1591 [cf. Nos. 1588-1590]",
    "T31n1591_001:0077b12": "成唯識寶生論卷第一(一名二十唯識順釋論)",
    "T31n1591_001:0077b14": "護法菩薩造",
    "T31n1591_001:0077b15": "大唐三藏法師義淨奉 制譯",
    "T31n1591_001:0077b16": " 有情恒為眾苦逼  熾燃猛火燒內心",
    "T31n1591_001:0077b17": " 善士意樂起慈悲  譬如自身皆自受",
    "T31n1591_001:0077b18": " 敬禮善慧諸佛種  於眾煩惱皆除滅",
    "T31n1591_001:0077b19": " 與無依者作歸依  能令極怖心安隱",
    "T31n1591_001:0077b20": " 微笑降伏大魔軍  明智覺了除眾欲",
    "T31n1591_001:0077b21": " 於此大乘能善住  深識愛源唯自心",
    "T31n1591_001:0077b22": "[0077b22] 論曰。謂依大乘成立三界但唯是識。",
    "T31n1591_001:0077b23": "[0077b23] 釋曰。此復何意。輒名大乘。本契弘心。堅持",
    "T31n1591_001:0077b24": "禁戒。遍諸生品。拔濟有情。普令出離。獲得難",
    "T31n1591_001:0077b25": "勝。無罪之行。極妙吉祥。是諸善逝。去而隨",
    "T31n1591_001:0077b26": "去。無邊大路。并所獲果。圓滿尊極。餘不能",
    "T31n1591_001:0077b27": "知。由此義故。名為大乘。如經所說。言大乘",
    "T31n1591_001:0077b28": "者。謂是菩提薩埵所行之路。及佛勝果。為得",
    "T31n1591_001:0077b29": "此故。修唯識觀。是無過失。方便正路。為此類",
    "T31n1591_001:0077c01": "故。顯彼方便。於諸經中。種種行相。而廣宣",
    "T31n1591_001:0077c02": "說。如地水火風并所持物品類難悉方處無",
    "T31n1591_001:0077c03": "邊。由此審知自心相現。遂於諸處。捨其外相。",
    "T31n1591_001:0077c04": "遠離欣慼。復觀有海。諠靜無差。棄彼小途。絕",
    "T31n1591_001:0077c05": "大乘望。及於諸有。耽著之類。觀若險崖。深生",
    "T31n1591_001:0077c06": "怖畏。正趣中道。若知但是自心所作。無邊資",
    "T31n1591_001:0077c07": "糧易為積集。不待多時。如少用功。能成大事。",
    "T31n1591_001:0077c08": "善逝行處。猶若掌中。由斯理故。所有願求。",
    "T31n1591_001:0077c09": "當能圓滿。隨意而轉。縱如所許有其外事。然",
    "T31n1591_001:0077c10": "由內心意樂慇重弘誓力故。能到無邊六度",
    "T31n1591_001:0077c11": "之岸。若異此者。所捨之物盡持行施。及所遺",
    "T31n1591_001:0077c12": "生。何能總遍令其歡喜。愜順求心。此即便成",
    "T31n1591_001:0077c13": "無邊際境。所為施事。無有竟期。又復所有廣",
    "T31n1591_001:0077c14": "為利益有情戒等。於諸無障有情之類。隨彼",
    "T31n1591_001:0077c15": "樂欲悉能稱意。赴彼希望正行施等。速便收",
    "T31n1591_001:0077c16": "集正覺資糧。由斯但自心。復何須外境。若許",
    "T31n1591_001:0077c17": "外事。復與正理義有相違。故知境無斯成勝",
    "T31n1591_001:0077c18": "妙。如仗自心妄生分別。作色等解。起身見",
    "T31n1591_001:0077c19": "等。無實不待外諸有情。而作所緣因生離染",
    "T31n1591_001:0077c20": "然於施等。各隨其事。而能獲果。實不假藉識",
    "T31n1591_001:0077c21": "外境事。",
    "T31n1591_001:0077c22": "[0077c22] 若其識外有別境者。遂便依彼起諸煩惱。既",
    "T31n1591_001:0077c23": "被執取隨轉而住。見此過已心捨離生。深",
    "T31n1591_001:0077c24": "懷厭棄不悕大覺。既捨有情界如何欲弘",
    "T31n1591_001:0077c25": "益。由非攝取諸有生類。小心自度大行難",
    "T31n1591_001:0077c26": "成。然諸覺情依斯而轉。方能長養菩提資糧。",
    "T31n1591_001:0077c27": "謂於客塵有為之事厭背心故證無為法。由",
    "T31n1591_001:0077c28": "無為法體不生長故。希餘小寂偏證一邊。無",
    "T31n1591_001:0077c29": "上覺山遂便淪退。若無外境愛厭俱亡。正覺",
    "T31n1591_001:0078a01": "之處斯成易得。豈非大悲常存於念。菩提薩",
    "T31n1591_001:0078a02": "埵極果方成。唯識之言。便為違害。然而大悲",
    "T31n1591_001:0078a03": "要託他身為緣性故。既除外境。但緣自識。此",
    "T31n1591_001:0078a04": "則便成怜自身故。利他為意大行方&#x7AEA;。唯顧",
    "T31n1591_001:0078a05": "己身寔乖弘度。雖陳雅責因斯無過。藉外相",
    "T31n1591_001:0078a06": "續為增上緣。於自識中現有情相。緣此為境",
    "T31n1591_001:0078a07": "起大悲心。於有情處而作弘益。此無相違。決",
    "T31n1591_001:0078a08": "定如是。應起信心。假令於彼色聲等處一一",
    "T31n1591_001:0078a09": "推求彼無其我。設使和集我亦不成。然而本",
    "T31n1591_001:0078a10": "性不可捨故。既同所許無我為宗。當於何處",
    "T31n1591_001:0078a11": "欲興悲念。於世共許當情妄執為所緣相以",
    "T31n1591_001:0078a12": "為有情。亦不應言。情所執事即是外境。由此",
    "T31n1591_001:0078a13": "應知。假令不樂理必許然。但於自識現有情",
    "T31n1591_001:0078a14": "相。依仗斯事色相生焉。是故定知無其外",
    "T31n1591_001:0078a15": "境。若離於識必不可得。是顛倒故。何謂顛倒",
    "T31n1591_001:0078a16": "本無外境見為實物。非妄執故。終能獲得無",
    "T31n1591_001:0078a17": "上之處。可為應理唯識之見。是真實故。為彼",
    "T31n1591_001:0078a18": "方便深成稱理。",
    "T31n1591_001:0078a19": "[0078a19] 如何得知斯為實見。三界唯心是詮說故。凡",
    "T31n1591_001:0078a20": "有諍事欲求決定。須藉二門。一順阿笈摩。二",
    "T31n1591_001:0078a21": "符正理。謂欲為彼信證聖人無倒宣說。所有",
    "T31n1591_001:0078a22": "傳教引阿笈摩。若為此餘不信之者。應申正",
    "T31n1591_001:0078a23": "理。或可為彼二人俱陳兩事。如所信事令安",
    "T31n1591_001:0078a24": "住故。陳其正理。又為顯其所論正理。有依",
    "T31n1591_001:0078a25": "仗處說阿笈摩。由其正理不依傳教。未見真",
    "T31n1591_001:0078a26": "者所有言說。無非謬故名強思構。是故應知。",
    "T31n1591_001:0078a27": "阿笈摩者便成正理所託之處。或於自部有",
    "T31n1591_001:0078a28": "力用故。為此先陳阿笈摩教。爾來據義依大",
    "T31n1591_001:0078a29": "乘說。即第七聲目其所為。謂欲證得彼大乘",
    "T31n1591_001:0078b01": "理說唯識觀。是真實故。此不虛性。以阿笈",
    "T31n1591_001:0078b02": "摩善成立故。又若唯據言說大乘。猶如於義。",
    "T31n1591_001:0078b03": "假名乘者。依第七聲所說聲也。謂即依託大",
    "T31n1591_001:0078b04": "乘言教聚集之處。真實句義而成立之。但唯",
    "T31n1591_001:0078b05": "是識為欲明其所立宗義。於大乘教而引一",
    "T31n1591_001:0078b06": "隅。顯所立宗。不於自教有相違背。",
    "T31n1591_001:0078b07": "[0078b07] 此復何故名阿笈摩。輒自引證說斯言耶。謂",
    "T31n1591_001:0078b08": "從能說如理教者。假彼相續為增上緣。此教",
    "T31n1591_001:0078b09": "方生。於其聽者識之差別。體有功能現前而",
    "T31n1591_001:0078b10": "住。或是親聞或復傳說。於所詮事當情相",
    "T31n1591_001:0078b11": "狀。次第而生猶如筆畫。章句形段&#x661E;然明",
    "T31n1591_001:0078b12": "現。從他來故名阿笈摩。若復有時自生憶念",
    "T31n1591_001:0078b13": "隨順本相識方生者。從彼生故得阿笈摩名。",
    "T31n1591_001:0078b14": "猶如自說名為佛語。德者義相。為智因故名",
    "T31n1591_001:0078b15": "智資糧豈非一切但唯有識。此違所許故。及",
    "T31n1591_001:0078b16": "自語相違。理固不然。非由於色有別異故。依",
    "T31n1591_001:0078b17": "識差別而為建立。如無色界所有差別。如無",
    "T31n1591_001:0078b18": "色界實無其色。但依於識分為四種立空處",
    "T31n1591_001:0078b19": "等。餘界亦然。設復說三。於識何妨。猶若有情",
    "T31n1591_001:0078b20": "雖無差異然而安立欲色界殊。據其所繫色",
    "T31n1591_001:0078b21": "差別故。色雖無異別立無過。",
    "T31n1591_001:0078b22": "[0078b22] 豈不詮教言唯有心。今此立宗言唯有識。說",
    "T31n1591_001:0078b23": "違本教諒在憑虛義有所歸。誠無斯過由其",
    "T31n1591_001:0078b24": "先許心意識了。是名差別。由同體事名不俱",
    "T31n1591_001:0078b25": "陳。故以異名而宣其義。即此唯了之言非眾",
    "T31n1591_001:0078b26": "共許。欲令解義取共知聲。更陳餘號。復更顯",
    "T31n1591_001:0078b27": "與經不相違。重說意識二聲。況彼二義知體",
    "T31n1591_001:0078b28": "不別。即是其果。若欲要明不違經者。心了二",
    "T31n1591_001:0078b29": "聲同其一義。明不違教。釋妨已周。何須更說",
    "T31n1591_001:0078c01": "意與識耶。若說了聲心異名者。心望心所是",
    "T31n1591_001:0078c02": "別有體猶如於境同生之類。念昔睡等便成",
    "T31n1591_001:0078c03": "是無。此則前後理相違背。實無此過。有所由",
    "T31n1591_001:0078c04": "故。此中心言許有相應。即是了言兼攝於彼。",
    "T31n1591_001:0078c05": "若如是者。識外之境心意詮故。於其心處更",
    "T31n1591_001:0078c06": "置唯聲。意有取遮以為其果。境若無者遂成",
    "T31n1591_001:0078c07": "無用。唯聲不遮。可如來責。現遮所緣境。如何",
    "T31n1591_001:0078c08": "言無用。若如斯解。由同生法及所緣境俱是",
    "T31n1591_001:0078c09": "離心別有其體。一便遮止。一乃見留。豈得事",
    "T31n1591_001:0078c10": "無由緒而空談。自愛若無別意。誠如所詰。",
    "T31n1591_001:0078c11": "然由於境心聚共緣決斷等事同類性故。於心",
    "T31n1591_001:0078c12": "所處假說心聲。復為遮其非所許事。故於心",
    "T31n1591_001:0078c13": "處更置唯聲。縱有所談此還非理便成。亦是",
    "T31n1591_001:0078c14": "不取心言非一處顯真假二事俱能彰顯有力",
    "T31n1591_001:0078c15": "用故。如牛等聲於心所處置此心言說心聲",
    "T31n1591_001:0078c16": "時真事便捨。如於邊鄙假說為牛。垂胡等事",
    "T31n1591_001:0078c17": "理定應棄。有言本意二事俱說。亦應更作一",
    "T31n1591_001:0078c18": "種異聲。用表斯義或可攝聲。撮略而顯依俗",
    "T31n1591_001:0078c19": "論法。猶如欲聲而為辯釋。非唯自意能為巧",
    "T31n1591_001:0078c20": "釋。元其緒系生決定耶。亦復不由有染等言。",
    "T31n1591_001:0078c21": "蘇呾囉中有染等說。於其遮遣無有力用。於",
    "T31n1591_001:0078c22": "彼亦有有境言故。境亦不遮所說唯聲。便成",
    "T31n1591_001:0078c23": "無用。若言外境非理須遮。無阿笈摩摩呾囉",
    "T31n1591_001:0078c24": "聲。二處同故。隨遮一事無決定因。是故須依",
    "T31n1591_001:0078c25": "異宗之見。心心所法體不相離。但位有別。即",
    "T31n1591_001:0078c26": "此唯聲能遮外事。同生之法。無不遮故。凡總",
    "T31n1591_001:0078c27": "相聲所有詮名。於其自事必不差別。非為決",
    "T31n1591_001:0078c28": "定而並現前。由其不遮理便總攝。為欲述曉",
    "T31n1591_001:0078c29": "如斯道理。故說心言許有相應。若離心所獨",
    "T31n1591_001:0079a01": "心非有。故不應難。亦遣同遮。作是釋時。唯遮",
    "T31n1591_001:0079a02": "外境。實有功能。述已義成。故說唯言以理",
    "T31n1591_001:0079a03": "准餘但遮境事豈非所引有此中言。明知",
    "T31n1591_001:0079a04": "於餘有除心所。復是容有如六識身。名為識",
    "T31n1591_001:0079a05": "聚若言此中說識蘊時兼攝心所。理定不然。",
    "T31n1591_001:0079a06": "想受及思。諸心所法。餘蘊無故。若言猶如於",
    "T31n1591_001:0079a07": "色蘊者。由如取其仳喏那分立為色蘊。想等",
    "T31n1591_001:0079a08": "同然非相似故。若言許取由色差別。便以識",
    "T31n1591_001:0079a09": "聲說其識蘊。非色等法是心位差。猶如於想。",
    "T31n1591_001:0079a10": "若以位差簡有差時。隨其色類為簡別已。以",
    "T31n1591_001:0079a11": "色等聲於識而立。此亦非理。斯乃便成。撥其",
    "T31n1591_001:0079a12": "識聚。由彼被斯色受等聲割其分故。非位差",
    "T31n1591_001:0079a13": "外別可得故。離仳喏那位差之外。別有色位。",
    "T31n1591_001:0079a14": "猶如樂等所現相狀。憂愁苦惱。於斯相處安",
    "T31n1591_001:0079a15": "置識聲。隨牛[爿*賣]理。若如是者。識六識身為",
    "T31n1591_001:0079a16": "其識蘊。義乃相違眼等諸識色等相現。故由",
    "T31n1591_001:0079a17": "其並是色聚所收。復更有餘雜亂之過。若其",
    "T31n1591_001:0079a18": "青等相現之時。或違或順。色行二蘊便成雜",
    "T31n1591_001:0079a19": "亂。如是復成於樂等位。受等相雜准斯道理。",
    "T31n1591_001:0079a20": "亦是破其總別之義。有說識能遍故是總相。",
    "T31n1591_001:0079a21": "聲猶如初相。此之別相。謂是色等彼乃是其",
    "T31n1591_001:0079a22": "現相位差之因性故。此亦如前受等。便有雜",
    "T31n1591_001:0079a23": "亂之過。是故除其心所性言。猶如成立所有",
    "T31n1591_001:0079a24": "色聚。唯心之聲表唯識耳。此亦不能於其心",
    "T31n1591_001:0079a25": "所及以所緣令疑斷絕。言唯字者。有何所遮。",
    "T31n1591_001:0079a26": "雖言心所不離於心。此成虛言。由其相狀體",
    "T31n1591_001:0079a27": "各別故所言識者。唯觀現境雜染等性。但是",
    "T31n1591_001:0079a28": "愛著體非照察。如何能見。此即於彼體成殊",
    "T31n1591_001:0079a29": "別。及以更互。上來所述道理既多。然於本宗",
    "T31n1591_001:0079b01": "未為的要。且息傍論應辯正宗。心及心所設",
    "T31n1591_001:0079b02": "令體別。以其心字亦得相收。應知此義共成",
    "T31n1591_001:0079b03": "已久。若於其處諸心所法。不以自名而顯說",
    "T31n1591_001:0079b04": "者。應知此中即是總目。所有心聚如調心等。",
    "T31n1591_001:0079b05": "但道其心。此謂共成。故知唯聲但遮其境。若",
    "T31n1591_001:0079b06": "無境者。如何於青及甜味等。而了別之。由理",
    "T31n1591_001:0079b07": "不能撥現見故。誰言撥其現見之境。但於自",
    "T31n1591_001:0079b08": "識境相生焉。由自識相領受之時。遂即計執",
    "T31n1591_001:0079b09": "所有青等。如外而住。但為是其邪妄之解。猶",
    "T31n1591_001:0079b10": "如眩目見髮蠅等。斯乃但是識之相別。現其",
    "T31n1591_001:0079b11": "蠅相即便妄執為有蠅耶。然而在外曾無蠅等",
    "T31n1591_001:0079b12": "自性可得。如何作境令識別生。此若無境。如",
    "T31n1591_001:0079b13": "何得之識似於彼相狀生耶。要有本相似彼",
    "T31n1591_001:0079b14": "相生。可於此時得言似彼。如斯之事世皆共",
    "T31n1591_001:0079b15": "許。如於陽炎謂言似水。非無其境。亦能見故。",
    "T31n1591_001:0079b16": "如於薩埵有覺相生。而非離於色等體外有",
    "T31n1591_001:0079b17": "別薩埵實事可得。亦非色等或總或別。有其",
    "T31n1591_001:0079b18": "自性變壞等性而簡別故。於心實事亦復不",
    "T31n1591_001:0079b19": "能捨其本性。或可薩埵是覆俗有。如斯道理。",
    "T31n1591_001:0079b20": "我亦同然。於色等處謂從於識。生差別性是",
    "T31n1591_001:0079b21": "覆俗故。如依色處執為車等。然而但由情所",
    "T31n1591_001:0079b22": "計執。於其色等覆障實性。於眾緣處作自相",
    "T31n1591_001:0079b23": "狀。而安置之。如在於外。即於是處見車等故。",
    "T31n1591_001:0079b24": "未審覆俗是何義耶。是覆障義。順俗情故。由",
    "T31n1591_001:0079b25": "彼於其車乘等處計執自性。是覆俗有。覆其",
    "T31n1591_001:0079b26": "實體。生餘執故。故彼妄情施設其相。先於斯",
    "T31n1591_001:0079b27": "事而執取之。雖無實相妄生境想。又如常等",
    "T31n1591_001:0079b28": "情所現相。何有本相而隨順之。是故雖無識",
    "T31n1591_001:0079b29": "外實境。識所現相。其理善成。或可此中言似",
    "T31n1591_001:0079c01": "相者。乃是隨順顛倒事義。如陽炎處翻作水",
    "T31n1591_001:0079c02": "解。便作水想。識亦於其色等相處生起倒情。",
    "T31n1591_001:0079c03": "故言現相。此不相違。有說其顛倒境亦依實",
    "T31n1591_001:0079c04": "事方始生心。此亦同前。悉皆徵責。",
    "T31n1591_001:0079c05": "[0079c05] 復有外律。作斯異執。離色等外別有我體。此",
    "T31n1591_001:0079c06": "復依何而生於倒。經云。依內。此亦無違。謂於",
    "T31n1591_001:0079c07": "俱生所起身見密而說故。故云於我正可用",
    "T31n1591_001:0079c08": "心。當見現見。如其親近惡友等人。即云於我",
    "T31n1591_001:0079c09": "故作是說。然彼凡小妄生其識。遂起顛倒為",
    "T31n1591_001:0079c10": "外境相。或可隨順他共成事。而為言說。即如",
    "T31n1591_001:0079c11": "世間所共許事將為境者。即於其事唯識生",
    "T31n1591_001:0079c12": "起。是故由斯似境相故。緣色等識不取外境。",
    "T31n1591_001:0079c13": "如眩&#x7796;人見髮蠅等。此外境空但唯有識。是",
    "T31n1591_001:0079c14": "其宗義。即由此義而為難曰。此喻不成。於光",
    "T31n1591_001:0079c15": "明分妄生髮想。斯由其眼根虧力故。有說有",
    "T31n1591_001:0079c16": "別大種生而可見。遂令情執為其髮等。若如",
    "T31n1591_001:0079c17": "是立似境相現。但唯識者處時等定便成非",
    "T31n1591_001:0079c18": "理。如其所有色等諸境離識別有。即於色等",
    "T31n1591_001:0079c19": "定其方所所現形量分局之處。其識於彼形",
    "T31n1591_001:0079c20": "量決斷。方隅決定似彼相生。斯成應理。若如",
    "T31n1591_001:0079c21": "所許不由外境。但唯內識起妄所執色相生",
    "T31n1591_001:0079c22": "者。於餘無處。如何不隨形量決定處時現識",
    "T31n1591_001:0079c23": "相耶。隨於方處見其處定。如隨處有非一切",
    "T31n1591_001:0079c24": "處。境既無定。即於餘處亦應可見。或不可見。",
    "T31n1591_001:0079c25": "然彼所立定不取其外境生識。於非有境所生",
    "T31n1591_001:0079c26": "之覺。曾無決定處時可得。有其實事。說境空",
    "T31n1591_001:0079c27": "故。決定時處所現之相。便成非有。然不如是。",
    "T31n1591_001:0079c28": "此既無定見色等心與彼乃是不相離性。是",
    "T31n1591_001:0079c29": "故不應執境空無。既無重執有有分者。此顯",
    "T31n1591_001:0080a01": "立宗有相違過。若言其喻有成理者。身不定",
    "T31n1591_001:0080a02": "屬理有相違。相應時處。和會共觀。不偏屬一。",
    "T31n1591_001:0080a03": "由覿斯境。此不應理。許境無故。此既境無。",
    "T31n1591_001:0080a04": "或復異類。言異類者。見異相時。此是根壞為",
    "T31n1591_001:0080a05": "其緣故。如眩&#x7796;人。亦不應有諸能觀者咸皆",
    "T31n1591_001:0080a06": "患&#x7796;。然於時處現相應者。於諸身處不定而",
    "T31n1591_001:0080a07": "生。并於色等能見識生。准此應知。外境無故。",
    "T31n1591_001:0080a08": "於所量事在不定身不見生故。此則同前難斥",
    "T31n1591_001:0080a09": "宗過。又諸事用亦不應理。諸實髮等現見。能",
    "T31n1591_001:0080a10": "為磨鏡等用。何不用此識之髮相。雖無真實",
    "T31n1591_001:0080a11": "事。而作用轉生。此亦非理。無功能故。若其識",
    "T31n1591_001:0080a12": "分有功能者。眩目所覿何無髮用。此之同有",
    "T31n1591_001:0080a13": "似髮相故。斯亦同前。所量之境作用功能。不",
    "T31n1591_001:0080a14": "可見故。出其宗過。三喻為依。三事不同。於不",
    "T31n1591_001:0080a15": "實境而作三喻。由依根境功能差別。應知根",
    "T31n1591_001:0080a16": "有二種。一是色根。二非色根。即此初根由闇",
    "T31n1591_001:0080a17": "損故妄見其事。故為初喻。次第二根。於彼夢",
    "T31n1591_001:0080a18": "中見有差別。述第二喻。由其彼境有功力故。",
    "T31n1591_001:0080a19": "能生倒見引第三喻。此則是其一家異釋。有",
    "T31n1591_001:0080a20": "餘復言。處時決定。故緣色等心心是依託。非",
    "T31n1591_001:0080a21": "內現事而為其境。猶如緣彼章句之心。然於",
    "T31n1591_001:0080a22": "心內據最初起。隨現有事而執取故。又且諸",
    "T31n1591_001:0080a23": "覺容有定時。然而於心如何定處。非無方處",
    "T31n1591_001:0080a24": "物有方處定及不定。故此據境上所有之法。",
    "T31n1591_001:0080a25": "於其心處而假說之。斯亦無過。此處能作現",
    "T31n1591_001:0080a26": "相事故。說為定處。凡由彼事心得生者。即名",
    "T31n1591_001:0080a27": "為境。此謂成立別有外境。取共許者將以為",
    "T31n1591_001:0080a28": "喻。於其相應時處住者。咸共生其無異相故。",
    "T31n1591_001:0080a29": "緣色等心以外一事而為其因。如同學類依",
    "T31n1591_001:0080b01": "教者。心依增上識。此得生起隨其自相作用",
    "T31n1591_001:0080b02": "生故。故知離識別有色等。此不應有更應成",
    "T31n1591_001:0080b03": "立無髮等用彼相之覺。猶如夢覺是覺性故。",
    "T31n1591_001:0080b04": "上來所述眾多成立相違道理。意欲障他不",
    "T31n1591_001:0080b05": "定之過。有餘復言。謂即於斯時處二種有其",
    "T31n1591_001:0080b06": "實義。即於此處時處決定應成非有。仁既不",
    "T31n1591_001:0080b07": "許有其境事。依彼差別亦不許故。何勞為他",
    "T31n1591_001:0080b08": "作便成過。此若非有便即相符。如賊被捉唱",
    "T31n1591_001:0080b09": "瘡痛言。強作前宗誠為&#x9E81;淺。不應理故。若",
    "T31n1591_001:0080b10": "言於識所現相狀為所許者不應道理。雖呈",
    "T31n1591_001:0080b11": "雅思不異前釋。或復隨於時處差別所有之",
    "T31n1591_001:0080b12": "事。即於此處見其時處許為決定。縱於所許",
    "T31n1591_001:0080b13": "有實外境。然而色等永為定者。此亦非理異",
    "T31n1591_001:0080b14": "時異處有時見故。設令於此常時見有。然他",
    "T31n1591_001:0080b15": "不許如何於他不共許境。此之能別決定道",
    "T31n1591_001:0080b16": "理可遣許耶。故但於識而現其相。復有別作",
    "T31n1591_001:0080b17": "相違因難而為詰責。猶如成立境是空無我。",
    "T31n1591_001:0080b18": "還成立時處決定令非有故。若其時處是共",
    "T31n1591_001:0080b19": "許者。便成共許而遮遣之。由其無違方可得",
    "T31n1591_001:0080b20": "作相違之言。若言不是眾所共許。斯乃全無",
    "T31n1591_001:0080b21": "我所不愛。由斯理故成無力難。",
    "T31n1591_001:0080b22": "[0080b22] 復有自許。但用遮遣。於無境處。緣空之識無",
    "T31n1591_001:0080b23": "定時處故。彼之決定於色等處共見有故。成",
    "T31n1591_001:0080b24": "立外境是其實有。此亦應知離彼隨成。但有",
    "T31n1591_001:0080b25": "遮遣不應理故。但用此一不能令他生其正",
    "T31n1591_001:0080b26": "解。斯非真實。且如前宗所立之義。由底蜜&#x651E;",
    "T31n1591_001:0080b27": "之所損故。於眼睛上有其&#x758E;膜。如羅網目外",
    "T31n1591_001:0080b28": "觀白色。於彼隙中明相斯顯。便生妄解將為",
    "T31n1591_001:0080b29": "髮等。即此之喻於其所立。隨成理闕。今應問",
    "T31n1591_001:0080c01": "彼。若光明相髮等形狀。此不應理。此光明",
    "T31n1591_001:0080c02": "相有見為黃。或見為赤。然於髮等見為純黑。",
    "T31n1591_001:0080c03": "或見眾彩。如鑠羯羅弓等。然其明目總能見",
    "T31n1591_001:0080c04": "者。於彼光邊不觀異相。如事見之。能作斯語。",
    "T31n1591_001:0080c05": "在隙光處倒為髮解。此即便成。見髮等心境",
    "T31n1591_001:0080c06": "空無性。光明支分非髮相性故。及此似髮等",
    "T31n1591_001:0080c07": "相現故。非但為因能為生者。遂令作其所緣",
    "T31n1591_001:0080c08": "性故。勿令緣其色等諸識便成緣彼眼等諸",
    "T31n1591_001:0080c09": "根因義同故。或可更有如斯別意。託實事因",
    "T31n1591_001:0080c10": "方生顛倒。餘則不爾。斯言是實此亦便依。在",
    "T31n1591_001:0080c11": "內安布種子成就。不待外境。凡論境者。要須",
    "T31n1591_001:0080c12": "自相安布在心。然後方得成所緣性。其光明",
    "T31n1591_001:0080c13": "分起不關心。如何得作所緣之性。此亦未堪",
    "T31n1591_001:0080c14": "發生歡悅。次有計云。其患目人大種失度。",
    "T31n1591_001:0080c15": "睛生&#x7796;眩損其眼分。由彼損力便生異相。令",
    "T31n1591_001:0080c16": "於外境別大種生。依損根識便能見彼。是故",
    "T31n1591_001:0080c17": "定知羝蜜梨迦。所有覺慧緣實外境。如斯計",
    "T31n1591_001:0080c18": "者有大過失。凡邪倒事所起覺心。皆來設難。",
    "T31n1591_001:0080c19": "於樂等倒託誰為緣。而生是相作其境耶。雖",
    "T31n1591_001:0080c20": "無外境然有妄見。此則顛倒。便成非有。若言",
    "T31n1591_001:0080c21": "世俗不共許事。我即將此以為邪倒。還有大",
    "T31n1591_001:0080c22": "過。苦空等見緣薩帝時。是彼類故。此則不勞",
    "T31n1591_001:0080c23": "功力能見非倒。諸具縛者咸是悟真。如來出",
    "T31n1591_001:0080c24": "世宣揚正法。此即便成空無果利。何處得有",
    "T31n1591_001:0080c25": "如是定判。偏令&#x7796;目獨受邪迷。又復於彼情",
    "T31n1591_001:0080c26": "有相狀。見其有情飛行往還。令諸覺者觀其",
    "T31n1591_001:0080c27": "搖颺。此諸薩埵許大種生。何不計命。設復百",
    "T31n1591_001:0080c28": "千群&#x7796;同聚。遂於一處各觀別形。此時如何",
    "T31n1591_001:0080c29": "有對礙物。而不更相共為排擯。若言此亦由",
    "T31n1591_001:0081a01": "其&#x7796;力。則底蜜&#x651E;多用其功。於所學門善修",
    "T31n1591_001:0081a02": "幻術。能令諸法自性遷移。或應見許彼非質",
    "T31n1591_001:0081a03": "礙。非質礙故。如無貪等。便非色性。斯乃何殊",
    "T31n1591_001:0081a04": "唯識論者。",
    "T31n1591_001:0081a05": "[0081a05] 又復何勞非處呈力。彼許大種。於其一一非",
    "T31n1591_001:0081a06": "青等性。但由種合因緣力故。眼等諸識緣彼",
    "T31n1591_001:0081a07": "相生。此本宗義凡是聚合非實物有。即此之",
    "T31n1591_001:0081a08": "識緣非實物。不勞深搆。無違諍故。詎煩辛苦",
    "T31n1591_001:0081a09": "而為成立。",
    "T31n1591_001:0081a10": "成唯識寶生論卷第一",
    "T31n1591_001:0081a11": "[0081a11] 大唐景龍四年歲次庚戌四月壬午朔十五",
    "T31n1591_001:0081a12": "日景申三藏法師大德沙門義淨宣釋梵本",
    "T31n1591_001:0081a13": "并綴文正字",
    "T31n1591_001:0081a14": "[0081a14] 翻經沙門吐火羅大德達秣磨證梵義",
    "T31n1591_001:0081a15": "[0081a15] 翻經沙門中天竺國大德拔努證梵義",
    "T31n1591_001:0081a16": "[0081a16] 翻經沙門罽賓國大德達摩難陀證梵文",
    "T31n1591_001:0081a17": "[0081a17] 翻經沙門淄州大雲寺大德惠沼證義",
    "T31n1591_001:0081a18": "[0081a18] 翻經沙門洛州崇光寺大德律師道[田*林]證",
    "T31n1591_001:0081a19": "義",
    "T31n1591_001:0081a20": "[0081a20] 翻經沙門福壽寺寺主大德利明證義",
    "T31n1591_001:0081a21": "[0081a21] 翻經沙門洛州太平寺大德律師道恪證義",
    "T31n1591_001:0081a22": "[0081a22] 翻經沙門大薦福寺大德大勝莊證義",
    "T31n1591_001:0081a23": "[0081a23] 翻經沙門相州禪河寺大德玄傘證義筆受",
    "T31n1591_001:0081a24": "[0081a24] 翻經沙門大薦福寺大德律師智積證義正",
    "T31n1591_001:0081a25": "字",
    "T31n1591_001:0081a26": "[0081a26] 翻經沙門德州大雲寺寺主惠傘證義",
    "T31n1591_001:0081a27": "[0081a27] 翻經沙門西涼州伯塔寺大德惠積讀梵本",
    "T31n1591_001:0081a28": "[0081a28] 翻經婆羅門右驍衛翊府中郎將員外置宿",
    "T31n1591_001:0081a29": "衛臣李釋迦讀梵本",
    "T31n1591_001:0081b01": "[0081b01] 翻經婆羅門東天竺國左衛翊府中郎將員",
    "T31n1591_001:0081b02": "外置同正員臣瞿金剛證譯",
    "T31n1591_001:0081b03": "[0081b03] 翻經婆羅門東天竺國大首領臣伊舍羅證",
    "T31n1591_001:0081b04": "梵本",
    "T31n1591_001:0081b05": "[0081b05] 翻經婆羅門左領軍衛中郎將迦濕彌羅國",
    "T31n1591_001:0081b06": "王子臣阿順證譯",
    "T31n1591_001:0081b07": "[0081b07] 翻經婆羅門東天竺國左執戟直中書省臣",
    "T31n1591_001:0081b08": "度頗具讀梵本",
    "T31n1591_001:0081b09": "[0081b09] 翻經婆羅門龍播國大達官准五品臣李輸",
    "T31n1591_001:0081b10": "羅證譯",
    "T31n1591_001:0081b11": "[0081b11] 金紫光祿大夫守尚書左僕射同中書門下",
    "T31n1591_001:0081b12": "三品上柱國史館國公臣匡臣源等及修文",
    "T31n1591_001:0081b13": "館學士三十三人同監",
    "T31n1591_001:0081b14": "[0081b14] 判官朝散大夫行著作佐郎臣劉令植",
    "T31n1591_001:0081b15": "[0081b15] 使金紫光祿大夫行祕書監檢校殿中監兼"
}