{
    "X50n0818_007:0114a04": "成唯識論學記",
    "X50n0818_007:0114a06": "●論第九",
    "X50n0818_007:0114a07": "若有三性(至)即唯識實性。",
    "X50n0818_007:0114a08": "述曰。第二釋有識無性不成難也。若有三性不離",
    "X50n0818_007:0114a09": "識者。何故說言皆無自性。答中有二。頌標。故廣釋",
    "X50n0818_007:0114a10": "故。此初也。",
    "X50n0818_007:0114a11": "論曰(至)總說無性。",
    "X50n0818_007:0114a12": "述曰。釋中有二。別釋故。總結故。釋中有三。三頌別",
    "X50n0818_007:0114a13": "故。此釋初也。但無性言以為密意。非三無性。彼了",
    "X50n0818_007:0114a14": "義故。樞要。",
    "X50n0818_007:0114a15": "云何依此(至)故此不說。",
    "X50n0818_007:0114a16": "述曰。釋第二頌。樞要云。自然有二。一無因自然生。",
    "X50n0818_007:0114a17": "二自然常為因。舉此遍攝無因惡因。濫第二者。測",
    "X50n0818_007:0114a18": "云。恐此第三濫第二故。頌不說也。基云。勝義無性",
    "X50n0818_007:0114a19": "有二。恐濫第二圓成無性。",
    "X50n0818_007:0114a20": "此性即是(至)故說實性。",
    "X50n0818_007:0114a21": "述曰。釋第三頌。即廣第三無自性也。顯揚第六。大",
    "X50n0818_007:0114a22": "論六十四說。世俗有四。一世間世俗。如軍林等。乃",
    "X50n0818_007:0114a23": "至廣說。今初勝義望初俗勝。乃至第四勝依空詮",
    "X50n0818_007:0114a24": "故。彼後三俗。為此初三真。更立第四一真勝義。委",
    "X50n0818_007:0114b01": "細簡擇。如顯揚第六記。言真如者。真簡初性。如簡",
    "X50n0818_007:0114b02": "依他。名法界等。如對法第二釋。",
    "X50n0818_007:0114b03": "三頌總顯等。",
    "X50n0818_007:0114b04": "述曰。第二結也。",
    "X50n0818_007:0114b05": "如是所成(至)唯識相性。",
    "X50n0818_007:0114b06": "述曰。大段初辨唯識境。已下明行果位中有二。總",
    "X50n0818_007:0114b07": "故。別故。此初也。問有三誰意者。問能入人。於幾位",
    "X50n0818_007:0114b08": "者。問所經位。如何悟入者。問入方便也。言相性者。",
    "X50n0818_007:0114b09": "二疏云。前二十四頌。明唯識相。次有一頌。明唯識",
    "X50n0818_007:0114b10": "性(此〔所〕應然。三性頌中。第三圓成亦實性故。是故隨應取前真俗性相)。言熏習所成",
    "X50n0818_007:0114b11": "者。基云。已種解脫分善。即由三慧無漏種增。非必",
    "X50n0818_007:0114b12": "新生方名為成。測云。法爾名本性住。新熏種子名",
    "X50n0818_007:0114b13": "習所成。信前名性種。信後名習種(此解并取有漏種子)然仁",
    "X50n0818_007:0114b14": "王等。習初性後。由習成性。故不相違。測約資糧。明",
    "X50n0818_007:0114b15": "退不退。自有兩釋。一云。十信已去。並無退義。攝大",
    "X50n0818_007:0114b16": "乘云。堅固心進即十信故。華嚴頌云。即信堅固不",
    "X50n0818_007:0114b17": "可壞故。然本業初。十信第六名不退者。翻譯家錯。",
    "X50n0818_007:0114b18": "彼經第二。除不退心加捨心故。鶖子欲入第七住",
    "X50n0818_007:0114b19": "退。起信論會非其實退。但令初學懈怠者怖。又仁",
    "X50n0818_007:0114b20": "王云。十善菩薩如輕毛等。准此會釋。一云。十信前",
    "X50n0818_007:0114b21": "五皆有退義。仁王信位如輕毛故。舍利子退如前",
    "X50n0818_007:0114b22": "會故。然攝論等約多不退。雖有兩釋。後解為勝。四",
    "X50n0818_007:0114b23": "十七云。解行菩薩或退捨故(此中得失如本母釋)。復出二義",
    "X50n0818_007:0114b24": "一云。十信並皆有退。以是外法異生攝故(證師存此經分",
    "X50n0818_007:0114c01": "明故。論未定故。然信第六。不退布施一行。非也。論有梵本。後重譯故)。此約信不退。智",
    "X50n0818_007:0114c02": "論初地名阿毗跋。約證不退。瑜伽八地名不退者。",
    "X50n0818_007:0114c03": "約煩惱不退。故不相違(依此疏意。內法異生。放逸〔往〕惡。第六信前)。",
    "X50n0818_007:0114c04": "初資糧位(至)猶未能伏滅。",
    "X50n0818_007:0114c05": "述曰。第二別中有五頌。四唯識行。一唯識果。此初",
    "X50n0818_007:0114c06": "行也。於中有二。標故釋故。此初也。",
    "X50n0818_007:0114c07": "論曰(至)煩惱障種。",
    "X50n0818_007:0114c08": "述曰。釋中有二。別釋頌故。位修行故。初亦有二。略",
    "X50n0818_007:0114c09": "解故。廣釋故。此初也。測云。謂從十信故。發深固心。",
    "X50n0818_007:0114c10": "至迴向終末順決擇已。過種姓住。入第一僧祇。基",
    "X50n0818_007:0114c11": "云。即攝論云。堅固心昇進。名三無數初。謂四十心",
    "X50n0818_007:0114c12": "皆是此位。然彼已前。或八萬。六萬。二萬。十千萬劫",
    "X50n0818_007:0114c13": "等。皆不入此位(此違教理如本母釋)。前二種性。名為因力。佛",
    "X50n0818_007:0114c14": "出世等。名善友力。信解大乘。名作意力。雜修福智",
    "X50n0818_007:0114c15": "名資粮力。如攝大乘第六廣說。言號住外門者。問。",
    "X50n0818_007:0114c16": "若爾何故華嚴第九十住品頌云。第四生貴真佛",
    "X50n0818_007:0114c17": "子。從諸賢聖正法生。有無諸法無所著。捨離生死",
    "X50n0818_007:0114c18": "出三界(文)。彼第十解十住初心頌曰。清淨妙法身。",
    "X50n0818_007:0114c19": "應現種種形。乃至具現八相成道。基云。第四住中",
    "X50n0818_007:0114c20": "伏纏無明。不造惡業。云出三界。定當能出。非時已",
    "X50n0818_007:0114c21": "出。又此十住。亦有小分。依有漏定。能現八相。初發",
    "X50n0818_007:0114c22": "心住。分得十力。學十法故。不違多住(若依此疏。許初三住有造",
    "X50n0818_007:0114c23": "惡業。以退分故。然違起信住實無退。攝論第七堅固心進。終無退成為僧祇。若初六住實為退分。應有第",
    "X50n0818_007:0114c24": "七始八僧祗。今解十地因故。信等各十。生貴既屬第四地因。彼出世故。依果說四。初發心住雖初地因。依",
    "X50n0818_007:0115a01": "生佛家而證法身。說妙法身八相成道)。問。華嚴第十頌十住言。除滅",
    "X50n0818_007:0115a02": "諸煩惱。永盡無有餘。云何此言未伏二取。基云。彼",
    "X50n0818_007:0115a03": "經不依耶教所起不共無明伴類盡說。緣起經云。",
    "X50n0818_007:0115a04": "內法異生不放逸者。我不說為無明緣行故。因自",
    "X50n0818_007:0115a05": "分別。不無相應。無明等者。此位能伏。今說不伏。謂",
    "X50n0818_007:0115a06": "因耶教所起及俱生等全分而論(此意自力劣故先伏。教力雖疎",
    "X50n0818_007:0115a07": "強故伏。然緣起云。內法放逸。亦除一種不共無明。所餘無明發非福等。寧知十解未伏由教不共無明。今",
    "X50n0818_007:0115a08": "謂如下二障麤現。雖有伏者。而於細者未能伏故。華嚴約麤伏盡無餘)。證云。十住亦",
    "X50n0818_007:0115a09": "得永伏。即緣起說。內法不放逸不失念者。發福不",
    "X50n0818_007:0115a10": "動。唯隨眠發。即依此人。華嚴伏盡。若未伏者。失念",
    "X50n0818_007:0115a11": "皆起。相應無明。此說未伏(其位云何。因位勤修。有伏〔來〕伏〔不應〕道理。不同",
    "X50n0818_007:0115a12": "地上故意力故。若十解下雖有未伏。上必伏二取現者。何勞加行位脩方伏。非加行伏唯所知障。下云。此",
    "X50n0818_007:0115a13": "位學安立等。以伏分別二種障故。然十解位多修生空。應如上位。且約煩惱。麤現行故。說伏無餘)。諸",
    "X50n0818_007:0115a14": "能所緣名為二取。我法二執名彼之取。此取習氣",
    "X50n0818_007:0115a15": "附識如眼。釋第二義。測云。此能增過如睡長身。基",
    "X50n0818_007:0115a16": "云。如人喜眠眠即滋多。",
    "X50n0818_007:0115a17": "煩惱障者(至)名所知障。",
    "X50n0818_007:0115a18": "述曰。第二廣釋。逐難釋故。於中有五。體名故。識俱",
    "X50n0818_007:0115a19": "故。三性故。釋難故。伏斷故。此初也。百二十八者。見",
    "X50n0818_007:0115a20": "斷總有一百十二。脩十品故。",
    "X50n0818_007:0115a21": "此所知障(至)皆容引起。",
    "X50n0818_007:0115a22": "述曰。第二識俱煩惱已了。偏明所知。因破異計。謂",
    "X50n0818_007:0115a23": "安慧等。八有法執。故三因破。如佛地論。分別力劣。",
    "X50n0818_007:0115a24": "不能執故。乃至法空觀初起時。此識應斷。障治違",
    "X50n0818_007:0115b01": "故。基云。無離煩惱別起執故。故數與彼煩惱等同。",
    "X50n0818_007:0115b02": "範及觀云。理有別體。今依。測云。法數多少。第六一",
    "X50n0818_007:0115b03": "切。第七本四及大隨八。五識本三及中大隨(設有別體",
    "X50n0818_007:0115b04": "〔下〕中數爾。於此得失如第五記)。",
    "X50n0818_007:0115b05": "此障但與(至)亦是有覆。",
    "X50n0818_007:0115b06": "述曰。第三三性無癡等者。遮善相違故。如瓔珞經。",
    "X50n0818_007:0115b07": "善心有不善。是外道義故。有伏難言。知障無記。何",
    "X50n0818_007:0115b08": "不善但。故論解云。煩惱障中。此障必有。性雖無記。",
    "X50n0818_007:0115b09": "處不善故。測云。所知障寬。煩惱障狹。謂有所知而",
    "X50n0818_007:0115b10": "非煩惱。如生空時。末那心品。及第六識異熟生障。",
    "X50n0818_007:0115b11": "基疏亦同。此寬通細。煩惱所緣。必是法故。煩惱唯",
    "X50n0818_007:0115b12": "麤。有法執時。非必有故(不同前云。無離煩惱。別起法執)。觀云。不善",
    "X50n0818_007:0115b13": "同體。所知亦爾。理無一心通不善無記故。寂云。羅",
    "X50n0818_007:0115b14": "漢所起法執煩惱。分別劣不重種。證云不爾。雖在",
    "X50n0818_007:0115b15": "不善。恒無記故。唯望三性分為二性。若言不善。望",
    "X50n0818_007:0115b16": "誰說耶。二無記俱。何妨二性。准佛地論。羅漢法執",
    "X50n0818_007:0115b17": "亦熏種子。而同體類(後解為勝。所知不感苦異熟故。羅漢法執具能熏義。無〔執",
    "X50n0818_007:0115b18": "亦俱。今約〕簡處故)。樞要云。理實威儀工巧。與所知障。法執",
    "X50n0818_007:0115b19": "亦俱。今約孤行。言非彼俱(若爾異熟生亦應爾。然不順論故。若無記緣威",
    "X50n0818_007:0115b20": "儀等。必無執等)。",
    "X50n0818_007:0115b21": "若所知障(至)慢無明等。",
    "X50n0818_007:0115b22": "述曰。第四釋難。勝鬘經中立五住地。一無明住地。",
    "X50n0818_007:0115b23": "謂即一切所知障種。是現行依。名為住地。二見一",
    "X50n0818_007:0115b24": "處住地。諸謂分別。煩惱種子。一時頓斷。故名一處。",
    "X50n0818_007:0115c01": "三欲愛住地。欲界俱生諸煩惱種。煩惱種愛閏勝",
    "X50n0818_007:0115c02": "故。總名為愛。四色愛住地。色界俱生諸煩惱種。五",
    "X50n0818_007:0115c03": "愛住地。無色俱生諸煩惱種。依此問答。如文可知。",
    "X50n0818_007:0115c04": "如是二障(至)未能伏滅。",
    "X50n0818_007:0115c05": "述曰。第五伏斷二現行者。基云。伏煩惱時。此俱法",
    "X50n0818_007:0115c06": "執。亦不起故。名伏法執。非別起伏道。或見道加行",
    "X50n0818_007:0115c07": "智故(雖斷煩惱。所依猶行。且如末那相應法執。何伏能依。必伏所依)。二麤現行者",
    "X50n0818_007:0115c08": "雖有伏者。測云。增上邪見不共無明等已伏故。如",
    "X50n0818_007:0115c09": "緣起云。內法放逸除不共故。基云。因耶思者皆伏。",
    "X50n0818_007:0115c10": "因耶教者未盡(此難如前)。",
    "X50n0818_007:0115c11": "此位未證(至)所修勝行。",
    "X50n0818_007:0115c12": "述曰。大段第二位修行中有二。行體性故。練磨心",
    "X50n0818_007:0115c13": "故。此初也。言亦是解行者。如順決擇。此亦是故。言",
    "X50n0818_007:0115c14": "通相皆二者。如諸論說[牙(必心)+?]相助故。別相二門。初依",
    "X50n0818_007:0115c15": "智論。後依瑜伽。如次冠性及依用故。四十三說。六",
    "X50n0818_007:0115c16": "度唯自利。四攝利他故。自利等取禪支十不共法",
    "X50n0818_007:0115c17": "等。利他等取神通大悲等。",
    "X50n0818_007:0115c18": "此位二障(至)脩諸勝行。",
    "X50n0818_007:0115c19": "述曰。第二練磨。測云。三慧精進為能練體。福智等",
    "X50n0818_007:0115c20": "行為所練體(此能所練體應無別)。我法二執。為能退性。郭云。",
    "X50n0818_007:0115c21": "聞思兩慧。為能練體。引他例己。比量智故。所練有",
    "X50n0818_007:0115c22": "三。一自乘種好。二初發大心。三菩提分法。以菩提",
    "X50n0818_007:0115c23": "心。覺分佛果。如次為果。如三十五云。何名持。一菩",
    "X50n0818_007:0115c24": "薩種姓。名堪任性持。二最初發心。名行加行持。三",
    "X50n0818_007:0116a01": "菩提分法。名大菩提持。由彼有能。能脩諸行。滿菩",
    "X50n0818_007:0116a02": "提故。此所治者。唯所知障。橫思量故(此亦不然。種子無現修行",
    "X50n0818_007:0116a03": "用故。四十心位曾已發心。非發初故)。今解。能練體者。慧俱精進。正翻",
    "X50n0818_007:0116a04": "退故。所練。即如菩薩地云。菩提心以決定希求為",
    "X50n0818_007:0116a05": "行相故。即此為果。兼通一切。正治懈怠能退性故。",
    "X50n0818_007:0116a06": "有古德說。三練皆在十信初心。有說。初在十解。發",
    "X50n0818_007:0116a07": "心始故。次在十行。修行始故。後在迴向。向菩提故。",
    "X50n0818_007:0116a08": "今三藏云。始從十信。至迴向終。皆有此三(十住初五言有",
    "X50n0818_007:0116a09": "退者。捨願行故。此中退屈但怯弱義。非實退捨)。此中初者。測云。菩提難得",
    "X50n0818_007:0116a10": "退。二諸難行難脩退。三涅槃難證退(何初〔劫〕智。最後怯斷。同怯",
    "X50n0818_007:0116a11": "果地。無由別云。菩提轉依。各通智斷。瑜伽對法。有誠文故。如何同執。初智後斷)。基云。廣者",
    "X50n0818_007:0116a12": "無邊。大者無上。深者難測。遠者時長。第二難修退。",
    "X50n0818_007:0116a13": "第難證退。圓滿佛果即轉依也。功德脩故(此意初者。總怯",
    "X50n0818_007:0116a14": "因果。時長等故。後二別怯。因果別故。今存此解)。能練行中引別他己證者。",
    "X50n0818_007:0116a15": "彼已證。我亦丈夫者。己意樂者。願自信欲堪修施。",
    "X50n0818_007:0116a16": "他麤善者。有障善感當樂果。況無障善不得不爾",
    "X50n0818_007:0116a17": "(如世親論第七廣說)。",
    "X50n0818_007:0116a18": "次加行位(至)非實住唯識。",
    "X50n0818_007:0116a19": "述曰。第二位中有二。標故。釋故。此初也。",
    "X50n0818_007:0116a20": "論曰(至)世第一法。",
    "X50n0818_007:0116a21": "述曰。釋中有二。結前生後故。正釋頌文故。此初也",
    "X50n0818_007:0116a22": "基云。對法莊嚴皆言。已過第一無數大劫。即初僧",
    "X50n0818_007:0116a23": "祇滿心脩故。測云。此地諸師。取解不同。一云。過一",
    "X50n0818_007:0116a24": "僧祇。第十迴向。未入初地。中間達分。聖說已過初",
    "X50n0818_007:0116b01": "無數故。雖解行地。而是初地近方便故。屬第二劫。",
    "X50n0818_007:0116b02": "如初近分屬上界故。然本業云。四十二賢(三賢。十聖。等覺",
    "X50n0818_007:0116b03": "妙覺)攝賢聖盡者。屬前屬後。義亦無失。一云。屬初僧",
    "X50n0818_007:0116b04": "祇。十三住中。第二解行。瑜伽既說是初劫故。又四",
    "X50n0818_007:0116b05": "十八云。謂經第一無數大劫。方乃超過勝解行住。",
    "X50n0818_007:0116b06": "然言已過初無數者。多分過故。然此後釋。諸說不",
    "X50n0818_007:0116b07": "同。一云。四善如次配四十心。如梁論云。如須陀洹",
    "X50n0818_007:0116b08": "道前有四方便。菩薩亦有四方便故。謂四十心(常法",
    "X50n0818_007:0116b09": "師釋)。一云。十解為煗。十行為頂。第九迴向為忍。第十",
    "X50n0818_007:0116b10": "迴心為第一法(述法師也)。一云。十迴向終心更開四善",
    "X50n0818_007:0116b11": "根(辯法師也)。大唐三藏。意存後解。雖初地方便。而初別",
    "X50n0818_007:0116b12": "地。如金剛心。非佛住故(謂初二說。違對法等。已過初劫方修煗。其梁論文。真",
    "X50n0818_007:0116b13": "諦語故。後解即順本業經云。四十二賢聖攝則盡)。",
    "X50n0818_007:0116b14": "此四總名(至)無加行義。",
    "X50n0818_007:0116b15": "述曰。第二正釋中有七。此初名義也。初地現觀是",
    "X50n0818_007:0116b16": "真決擇。此順彼分。或因義順。解脫分求果發心。此",
    "X50n0818_007:0116b17": "近求證加功勞故。",
    "X50n0818_007:0116b18": "煗等四法(至)合思察。",
    "X50n0818_007:0116b19": "述曰。第二行相。於中有二。總故。別故。此初也。言尋",
    "X50n0818_007:0116b20": "思等者。審決二位。分為尋思。及如實知。依伽四十",
    "X50n0818_007:0116b21": "八。尋思唯有漏。實智通十地。故彼論記。廣辨此四。",
    "X50n0818_007:0116b22": "如三十六。對法攝論雖智為體。望決名尋。言此四",
    "X50n0818_007:0116b23": "離識及識非有者。此四有二。所取四種。離識非有。",
    "X50n0818_007:0116b24": "能取四種。即識非有。以四種門。遣二取故。基云。此",
    "X50n0818_007:0116c01": "中唯觀妄情所執。能詮所詮。唯意言性。意言之中。",
    "X50n0818_007:0116c02": "依他文義不說無故。不爾顛倒依他是有。觀為無",
    "X50n0818_007:0116c03": "故(即義林云。俗是真家俗。真是俗家真。有俗亦有真。無真。亦無俗。故非遣依他而證圓成實。勿假想觀",
    "X50n0818_007:0116c04": "不入真故)。言二二相同者。名與義二。自性虗同。差別虗",
    "X50n0818_007:0116c05": "同。故二尋思。二二合觀。即三十六云。於彼名事。或",
    "X50n0818_007:0116c06": "離相觀。或合相觀(四行相別如本母釋)。",
    "X50n0818_007:0116c07": "依明得定(至)世第一法。",
    "X50n0818_007:0116c08": "述曰。第二別釋。四善行也。明得是定。尋思是慧。如",
    "X50n0818_007:0116c09": "無性釋。此定創得無義智明。故言明得。其能依慧",
    "X50n0818_007:0116c10": "名煗善根。觀依他四皆自心變。假設有二。性自差",
    "X50n0818_007:0116c11": "別。如所計實。不可得也。如莊嚴論第二云。通達分",
    "X50n0818_007:0116c12": "位。由解一切諸義。唯是意言為性。則了一切諸義",
    "X50n0818_007:0116c13": "悉是心光時名。善住唯識(解云。順決擇位。由前資粮。解一切義皆是意言。",
    "X50n0818_007:0116c14": "今丁心光。光者影)。譬如攢火。為煗前相。此智亦然。真智前",
    "X50n0818_007:0116c15": "相。餘一准此釋。定慧名。三藏云。具論世第一法一",
    "X50n0818_007:0116c16": "觀。隨義立名。觀能所取。唯似無實。爾時圓成當心",
    "X50n0818_007:0116c17": "現故。亦得名為三性無性。唯識無我等。小聖迴心。",
    "X50n0818_007:0116c18": "有所知障。亦名異生。故世第一。",
    "X50n0818_007:0116c19": "如是煗頂(至)後觸無所得。",
    "X50n0818_007:0116c20": "述曰。第三屬當頌文。基云。心上變如。名為小物。此",
    "X50n0818_007:0116c21": "非無相故。名帶執相。有依他相。名空有相。彼相相",
    "X50n0818_007:0116c22": "者。即是空。所謂此相。是真如相(若爾唯有初二性相。何故標云心上",
    "X50n0818_007:0116c23": "變如。解云。見所執無即如相現。猶如穿壁。虗空現故。如顯揚云。彼二我無即是二無我有。又佛地論。明遍",
    "X50n0818_007:0116c24": "計言。心所現無。依他起攝。真如理無。圓成實攝。是則所執空影。名變如相也)。證云。要出",
    "X50n0818_007:0117a01": "觀位。謂勝義性觀中現量。不依此解。上忍第一雖",
    "X50n0818_007:0117a02": "無後散。從多分說。帶相同故。測云。三藏二解。一云。",
    "X50n0818_007:0117a03": "同前假有依他。實無遍計。名空有相。一云。四位觀",
    "X50n0818_007:0117a04": "中。二取空相。與相分空。不一不異。無別體故。有無",
    "X50n0818_007:0117a05": "別故。空唯所緣。而不名緣。當心現相。名所緣緣。如",
    "X50n0818_007:0117a06": "青等上長短等色。無實體故。非所緣緣(遍計空相與真如影。",
    "X50n0818_007:0117a07": "不一不異此中意也)。言有頌者。攝論第六。有教授頌。如分別",
    "X50n0818_007:0117a08": "瑜伽說(分別瑜伽彌勒所說。可兩卷計)對法十一云。薄伽梵妙善",
    "X50n0818_007:0117a09": "宣說(範云。慈氏即佛。故言佛說。證云。慈氏論中。引佛經頌)。頌分為四。初二句",
    "X50n0818_007:0117a10": "煗。次二句頂。次三句忍。基云。世第一時。多從忍位",
    "X50n0818_007:0117a11": "合說。最後一句入真見道。廣如無性世親釋。",
    "X50n0818_007:0117a12": "此加行位(至)全未能滅。",
    "X50n0818_007:0117a13": "述曰。第四對治障門。相麤重縛如第五記。測云。今",
    "X50n0818_007:0117a14": "言麤重。唯取種子。此位分除無堪任故。基云。一切",
    "X50n0818_007:0117a15": "有漏不安隱性(初師為勝)。基云。自證分等。緣見分等。有",
    "X50n0818_007:0117a16": "義非縛。非外取故。有義為縛。不明淨故。相貌縛心",
    "X50n0818_007:0117a17": "名為相縛。非必相分。經說所取能取纏者。通內分",
    "X50n0818_007:0117a18": "故。證云。見有三輸。亦了如幻。是見分能。故唯相分。",
    "X50n0818_007:0117a19": "二疏云。此位全伏分別現行。俱生小伏。故未全伏。",
    "X50n0818_007:0117a20": "見脩二種。全未能滅。",
    "X50n0818_007:0117a21": "此位菩薩(至)唯觀安立。",
    "X50n0818_007:0117a22": "述曰。第五明所觀境。據實生空有非安立。略故。真",
    "X50n0818_007:0117a23": "如非因果故。諸真見道非安立故。然今隨詮一切",
    "X50n0818_007:0117a24": "法空名非安立。一切生空總名安立。故法空詮。是",
    "X50n0818_007:0117b01": "正所學。",
    "X50n0818_007:0117b02": "菩薩起此(至)非殊勝故。",
    "X50n0818_007:0117b03": "述曰。第六所依門。顯揚十六說。現觀何所依。靜慮",
    "X50n0818_007:0117b04": "不依無色。無色慧劣故。基言。不依中間。論說三依",
    "X50n0818_007:0117b05": "五依生故。彼無明利無漏道故。測云。第一百云。九",
    "X50n0818_007:0117b06": "地能盡漏。既能斷惑。起四善根。入聖何失。然似根",
    "X50n0818_007:0117b07": "本總言五依。菩薩前三通依四禪。上忍第一。唯第",
    "X50n0818_007:0117b08": "四禪。故彼現觀唯第四禪。餘慧厭心非殊勝者。惡",
    "X50n0818_007:0117b09": "趣慧非勝。上界厭非勝。故無初入。如顯揚等。此說",
    "X50n0818_007:0117b10": "初入。漸悟不爾。色界通心不斷煩惱。雖無勝厭。入",
    "X50n0818_007:0117b11": "現觀故。",
    "X50n0818_007:0117b12": "此位亦是(至)真勝義故。",
    "X50n0818_007:0117b13": "述曰。第七配住中。第二住也。攝論等言解行攝故。",
    "X50n0818_007:0117b14": "次通達位(至)離二取相故。",
    "X50n0818_007:0117b15": "述曰。第三位中亦二。攝故。釋故。此初也。",
    "X50n0818_007:0117b16": "論曰(至)亦名見道。",
    "X50n0818_007:0117b17": "述曰。釋中有二。總故。別故。此初也。不取種種戲相",
    "X50n0818_007:0117b18": "者。基云。無能取執(非也。有漏善心。亦無執故)。測云二釋。一云。有",
    "X50n0818_007:0117b19": "漏見相。名為戲論。虗妄分別故。一云。無漏後得。亦",
    "X50n0818_007:0117b20": "名戲論瑜伽說彼有論故(以後為勝。根本智故)。三義意者。基",
    "X50n0818_007:0117b21": "云。初者識體合如冥然無取(若爾何法非根本智)。中者無分",
    "X50n0818_007:0117b22": "別影與真極似後者。伽七十三。既言無相取。寧無",
    "X50n0818_007:0117b23": "見分。亦言不取相。可無相分。帶如相者。挾帶體相。",
    "X50n0818_007:0117b24": "名所緣緣。非帶影像若爾心王應名緣所不現彼",
    "X50n0818_007:0117c01": "影挾帶起故。此亦不然。非所慮故。正智不離真。而",
    "X50n0818_007:0117c02": "內證分。不離見證。",
    "X50n0818_007:0117c03": "然此見道(至)有堪能故。",
    "X50n0818_007:0117c04": "述曰。第二別釋中有三。真相別故。現觀攝故。道勝",
    "X50n0818_007:0117c05": "利故。初中有二。真故。相故。此初也。二中初義。如下",
    "X50n0818_007:0117c06": "三心真見道說。雖前後斷。而束三界故。五十九說。",
    "X50n0818_007:0117c07": "頓斷非漸。瑜伽五十八。顯揚十七等三心文。即此",
    "X50n0818_007:0117c08": "證也。後義雖頓。三心究竟。一無間。二解脫。三勝進。",
    "X50n0818_007:0117c09": "從真入相故。有勝進。或一無間一解脫。從勝入劣。",
    "X50n0818_007:0117c10": "不假勝進。五十八云。一心見道。對法所緣能緣平",
    "X50n0818_007:0117c11": "等平等。是此證也。前加行時意樂俱斷故入觀位",
    "X50n0818_007:0117c12": "不別為三測云。二藏總述二十五釋。雖有諸釋。護",
    "X50n0818_007:0117c13": "法正宗。頓斷一品。唯有二心。無間解脫。以為義。二",
    "X50n0818_007:0117c14": "心非一。多剎那或品可三心。加勝進故(與基疏同)。廣如",
    "X50n0818_007:0117c15": "測疏。證要集記(非今所宗。繁而不要。故基疏等。亦不敘之)恐失古迹。今",
    "X50n0818_007:0117c16": "故述之。三界二障。一二三品。斷頓漸故。三心見所",
    "X50n0818_007:0117c17": "斷別。故成二十五(二品斷者。上下界故。三品斷者。三界別故)。一品頓斷",
    "X50n0818_007:0117c18": "有其三釋。一云。真見唯一剎那。斷障名無間。證滅",
    "X50n0818_007:0117c19": "名解脫。說一心故。然瑜伽云即爾所時名一心者。",
    "X50n0818_007:0117c20": "約相見道。此論多剎那。餘師非我宗。二云二念。無",
    "X50n0818_007:0117c21": "間解脫無雜亂故。三云三念。從真八相。加勝進故。",
    "X50n0818_007:0117c22": "二品漸頓總有九釋。謂漸。一云。分別二障。各二品",
    "X50n0818_007:0117c23": "斷。唯有五心。漸證漸斷。謂初一念生空無間。最後",
    "X50n0818_007:0117c24": "一念法空解脫。中三望前後。無間亦解脫(第二證〔初〕斷煩",
    "X50n0818_007:0118a01": "惱滅。即斷第二品煩惱種。第三證或斷初品所知。第四准前故)。二云六心。彼欲。八",
    "X50n0818_007:0118a02": "相有勝進故。三云八心。二品或中斷證各二。所知",
    "X50n0818_007:0118a03": "亦爾。四云九心。欲斷所知。起勝進故。八相易故。無",
    "X50n0818_007:0118a04": "別勝進。五十心。於前更加八相勝進。頓中四釋。一",
    "X50n0818_007:0118a05": "云。頓證頓斷。准有三心。初唯無間。後唯解脫。中道",
    "X50n0818_007:0118a06": "二道。二云四心。加勝進故。三云。亦唯四心。斷二品",
    "X50n0818_007:0118a07": "障。無間解脫各別起故。四云五心。加勝進故。三品",
    "X50n0818_007:0118a08": "頓漸總有九釋。漸中五釋。一云。七心漸證斷。漸證",
    "X50n0818_007:0118a09": "位初剎那生空無間。後一剎那法空解脫。中五通",
    "X50n0818_007:0118a10": "二。二云八心。加勝進故。三云。唯十二心。二障三品",
    "X50n0818_007:0118a11": "各有無間解脫道故。四云十三。將斷所知。加勝進",
    "X50n0818_007:0118a12": "故。五云十四。從真入相。起勝進故。頓斷四釋。一云。",
    "X50n0818_007:0118a13": "頓證頓斷。唯有四心。初唯無間。後唯解脫。中二通",
    "X50n0818_007:0118a14": "二。二云有五。加勝進故。三三云六心。斷三品障。無",
    "X50n0818_007:0118a15": "間解脫各別起故。四云七心。加勝進故。三心見道",
    "X50n0818_007:0118a16": "更有四釋。謂依三心。真見道故。謂二障中各分二",
    "X50n0818_007:0118a17": "品一有情假緣智斷煩惱下品。二法假緣智斷所",
    "X50n0818_007:0118a18": "知下品。三雙假緣智雙斷二上品。然隨治道。初名",
    "X50n0818_007:0118a19": "下品。次為中品。後為上品。智類雖三。諸師四說。一",
    "X50n0818_007:0118a20": "云四心。初一無間。後一解脫。中二通二(一生空無間斷下品",
    "X50n0818_007:0118a21": "或二法空證滅斷下所知。三俱空證滅斷二上品。俱空相續為解脫)。二云五心。從真",
    "X50n0818_007:0118a22": "入相。加精進道。三云六心。斷三品時。無間解脫各",
    "X50n0818_007:0118a23": "別起故。四云七心。從真入相。起勝進故。如是總合",
    "X50n0818_007:0118a24": "二十五中。頓斷十一。漸有十四(許取如前)。測云。斷一品",
    "X50n0818_007:0118b01": "中。合有漸斷。三師別說。准前應知(解云。二障各一品中。一云三心。",
    "X50n0818_007:0118b02": "初一無間。唯斷煩惱。次一〔間〕解脫。各別起故。三云。五心。從真入相。起勝進故)。觀云。此猶",
    "X50n0818_007:0118b03": "未盡。合具五釋。三心四心五心六心異故(四心二種。一如",
    "X50n0818_007:0118b04": "前說。二前三心。加勝進道。言六心者。前五心中。欲斷所知加勝進故)。又三心道。四釋",
    "X50n0818_007:0118b05": "不盡。傳三藏解。同戒賢師。初二無間。後一合與前",
    "X50n0818_007:0118b06": "二解脫。從初入二。從二入三。各一勝進。故合七釋",
    "X50n0818_007:0118b07": "總三十三(一云三心。謂如戒賢。二無間一解脫。四五六七如前本說。更有八心。從初入二",
    "X50n0818_007:0118b08": "加一勝進。更有九心。從二入三。亦加勝進)證云。此亦未盡。一品頓斷合",
    "X50n0818_007:0118b09": "有四釋。謂初唯一剎那師中。更加入相勝進道故。",
    "X50n0818_007:0118b10": "又諸一二三品漸中。各加一釋。從真入相。不立勝",
    "X50n0818_007:0118b11": "進。斷煩惱已欲斷所知。立一進故。又三心中。雖是",
    "X50n0818_007:0118b12": "異類。唯解脫後。方立勝進。必無間後立勝進故。唯",
    "X50n0818_007:0118b13": "二釋。一云三心。前二無間。後一解脫。二云四心。加",
    "X50n0818_007:0118b14": "從真入相勝進故。總三十六釋。謂一二三品各十",
    "X50n0818_007:0118b15": "釋。三心見道有六釋故。於諸釋中。漸即初義。頓即",
    "X50n0818_007:0118b16": "後義。許取如測(一品十者。本頌三釋。測類三義。觀如二釋。證加二故。二三十者。本釋",
    "X50n0818_007:0118b17": "各九。證各增一者不然。二三漸中本有此釋。無可增故。三心六者。本釋有四。證加有二。破觀七故。是則合",
    "X50n0818_007:0118b18": "三十四釋)。",
    "X50n0818_007:0118b19": "二相見道(至)不別緣故。",
    "X50n0818_007:0118b20": "述曰。第二相見道中有四。三心故。十六心故。九心",
    "X50n0818_007:0118b21": "故。對真明異故。此初也。非安立者。測云有二。若對",
    "X50n0818_007:0118b22": "無相。此名安立。有分別故。今對二乘言說安立。名",
    "X50n0818_007:0118b23": "非立(此解不然。若對言說。十六心道。應非安立。然今二空。俱離染淨因果安立。若非安立)。言",
    "X50n0818_007:0118b24": "內遣者。有說欲界名內。非也。對法論云。自相續故",
    "X50n0818_007:0118c01": "(三藏云。據實真見恒證遍滿。然加行時。有此行故。准而施設)。除耎品等同五十",
    "X50n0818_007:0118c02": "五。測云。初斷我執。次斷法執。後即雙斷。前二無間。",
    "X50n0818_007:0118c03": "後一解脫。此但擬識。非實斷故。或賢釋爾。五十九",
    "X50n0818_007:0118c04": "等。前二法智。後名類智。測云。緣真如法故。前二智",
    "X50n0818_007:0118c05": "類故。初二依主。第三持業。範云。第三所緣。前二如",
    "X50n0818_007:0118c06": "類。證云初勝。如體不異。不可類故。然對法論三皆",
    "X50n0818_007:0118c07": "法智。從境名也。法真見道者。測云。真見之狀。名相",
    "X50n0818_007:0118c08": "見道。真見道中。恒具二見。別法無間。為初二心。總",
    "X50n0818_007:0118c09": "法解脫。合為後一。故言別總建立也。自所斷障者。",
    "X50n0818_007:0118c10": "測云。二空觀智。各斷自障。基云。就見分中。有無間",
    "X50n0818_007:0118c11": "解脫。隨自所斷障。和上云。此云自者。二空自品。隨",
    "X50n0818_007:0118c12": "二空見自體。傍起斷障用故。非見用斷不緣障故。",
    "X50n0818_007:0118c13": "或有進證。不斷時故。此文可言法二空見。及自所",
    "X50n0818_007:0118c14": "斷。有言。可說法二空見之自所斷(以初為勝。如本母釋)。二義",
    "X50n0818_007:0118c15": "中初瑜伽為證。第五十五。有三復次。明三心與十",
    "X50n0818_007:0118c16": "六別。一前無分別。後有分別故。二前斷眠後思惟",
    "X50n0818_007:0118c17": "所緣故。三前能進趣脩道中出世斷道。後進趣世",
    "X50n0818_007:0118c18": "世斷道無能世間道能斷隨眠故。測云。後義護法",
    "X50n0818_007:0118c19": "正宗。五十八云。內證勝義道理離戲論建立有一",
    "X50n0818_007:0118c20": "心故。然初所別三復次者。安非安立有差別故。",
    "X50n0818_007:0118c21": "二緣安立(至)名相見道。",
    "X50n0818_007:0118c22": "述曰。次十六心。復有二種。能取所取故。上下八諦",
    "X50n0818_007:0118c23": "故。此初也。雜集第九。明前十六。顯揚十七。大論五",
    "X50n0818_007:0118c24": "十五。說後十六者。測疏。三藏云。菩薩三類依前。一",
    "X50n0818_007:0119a01": "類依後。一類通依。故今具述(初二可爾。應隨前時。多串習故。第三云何",
    "X50n0818_007:0119a02": "未見說有三十二時入見道故。若彼後念方已知根。初二類者。無應此根。有所應知所未知故)。釋",
    "X50n0818_007:0119a03": "忍智名。如對法論。言法論言法真見道等者。四種",
    "X50n0818_007:0119a04": "法忍法真見道。無間見分。四種法智法真見道。解",
    "X50n0818_007:0119a05": "脫見分。四種類忍法。無間自證分。四種類智法。解",
    "X50n0818_007:0119a06": "脫自證分。問。二自證分各緣自見。如何類忍緣二",
    "X50n0818_007:0119a07": "見分。類智得緣無間自證。測云。法者二義。一法審",
    "X50n0818_007:0119a08": "決故。二法緣緣故(初法審決上下八諦。不合以彼答前所問。二自證分所緣雖異。",
    "X50n0818_007:0119a09": "而緣智同。法之施設)。",
    "X50n0818_007:0119a10": "二者依觀(至)名相見道。",
    "X50n0818_007:0119a11": "述曰。後十六心也。現前界者。基云。下界現於欲界",
    "X50n0818_007:0119a12": "入見道故。上二界名不現前。測云。下界現可見故",
    "X50n0818_007:0119a13": "(後解為勝。以麤現故。若如基。釋色界迴心。先應觀色界諦故)。然此十六。瑜伽五",
    "X50n0818_007:0119a14": "十五。依見道立。顯揚十七。依脩道立。明知理實二",
    "X50n0818_007:0119a15": "位皆有。觀下二心。名法忍智。觀上二心名類忍。下",
    "X50n0818_007:0119a16": "之類故。忍法無間。智法解脫。",
    "X50n0818_007:0119a17": "若依廣布(至)名相見道。",
    "X50n0818_007:0119a18": "述曰。第三九心。言廣布者。但教施設。非是行者觀",
    "X50n0818_007:0119a19": "行相故。此依瑜伽五十八說。依前二種十六施設。",
    "X50n0818_007:0119a20": "二疏二說。一云。法類雖異。忍忍合說。智智合說。一",
    "X50n0818_007:0119a21": "云。忍智雖殊。法法合說。類類合說。測許後勝。彼云。",
    "X50n0818_007:0119a22": "法智品有四。類智品有四故。",
    "X50n0818_007:0119a23": "謂相見道(至)二分俱有。",
    "X50n0818_007:0119a24": "述曰。第四明異。世第一法無間者。顯揚瑜伽云。世",
    "X50n0818_007:0119b01": "第一無間有三心生。對法第九云。第一無間苦法",
    "X50n0818_007:0119b02": "忍生故。相分當心。名唯識相。有三義中。基云。初師",
    "X50n0818_007:0119b03": "佛不說法無十五界。大定智悲以為體性。悲願增",
    "X50n0818_007:0119b04": "上。眾生識上。色聲等相生。第二義證。五十五說有",
    "X50n0818_007:0119b05": "分別故。言親照者。但以理證。無相分也。第三護法。",
    "X50n0818_007:0119b06": "七十三說。思惟明現。分似真如相。即有相分。次別",
    "X50n0818_007:0119b07": "佛地經。後引攝大乘。轉有漏五蘊得四智。離自體",
    "X50n0818_007:0119b08": "法者。他根心等。不同親證自真性故。若無似相。許",
    "X50n0818_007:0119b09": "是所緣緣色等時。可言緣聲。又無及假。既非實體。",
    "X50n0818_007:0119b10": "緣彼之時。應無緣用。緣用必實有體故。",
    "X50n0818_007:0119b11": "此二見道(至)故不相攝。",
    "X50n0818_007:0119b12": "述曰。大段第二現觀攝門。基云。信遍通漏無漏。究",
    "X50n0818_007:0119b13": "竟通十智。對法明十現觀。顯揚十八現觀。瑜伽六",
    "X50n0818_007:0119b14": "權者。各如彼記。若邊現觀。緣安立者。何故顯揚十",
    "X50n0818_007:0119b15": "七云。緣非安立。聖慧為性。測云。三心見道。若望根",
    "X50n0818_007:0119b16": "本智。名邊現觀故。或譯家謬(證云。應是寫錯。或有本名安立故)。",
    "X50n0818_007:0119b17": "菩薩得此(至)利樂一切。",
    "X50n0818_007:0119b18": "述曰。第三勝利。此諸勝利。如攝大乘。二釋第六。六",
    "X50n0818_007:0119b19": "百法門等。如十三住。",
    "X50n0818_007:0119b20": "次修習位(至)便證得轉依。",
    "X50n0818_007:0119b21": "述曰。第四位中有二。標故。釋故。此初也。此頌四句。",
    "X50n0818_007:0119b22": "如次用體。捨取應知。",
    "X50n0818_007:0119b23": "論曰(至)故說為捨。",
    "X50n0818_007:0119b24": "述曰。第二釋中有二。略釋頌文故。廣釋頌義故。初",
    "X50n0818_007:0119c01": "中有二。修相故。得果故。此初也。基云。遠離所取為",
    "X50n0818_007:0119c02": "無得。遠離能取名不思議。測或解云。離能所取。名",
    "X50n0818_007:0119c03": "為無得。即由此義。亦不思議。言戲論者。基云。有漏",
    "X50n0818_007:0119c04": "分別。漏執增故。或後得智。然今頌意。總簡有漏。無",
    "X50n0818_007:0119c05": "漏分別。具二義智。論自顯故。唯此能斷者。盡迷理",
    "X50n0818_007:0119c06": "故。",
    "X50n0818_007:0119c07": "此能捨彼二轉依果。",
    "X50n0818_007:0119c08": "述曰。次得果中二復次。此初也。總為別依。同攝大",
    "X50n0818_007:0119c09": "乘。凡於依他計所執故。聖於依他證圓成故。轉之",
    "X50n0818_007:0119c10": "時依名為轉依。如隨所執轉捨雜染。亦隨圓成轉",
    "X50n0818_007:0119c11": "得淨智。",
    "X50n0818_007:0119c12": "或依即是(至)名法身故。",
    "X50n0818_007:0119c13": "述曰。第二復次。迷悟依也。所轉得捨雖亦名依。今",
    "X50n0818_007:0119c14": "取彼二所依真如。此中證者。如下論云。此能證得",
    "X50n0818_007:0119c15": "非己證得。由脩道力至果位故。有伏難云。如初復",
    "X50n0818_007:0119c16": "次。應得二果。如何此中偏說涅槃。故論解云。且說",
    "X50n0818_007:0119c17": "無為。為簡同體解脫身故。有為能體各別故。牟尼",
    "X50n0818_007:0119c18": "者寂默義。離障寂德所依身也。",
    "X50n0818_007:0119c19": "云何證得(至)由斯證得。",
    "X50n0818_007:0119c20": "述曰。第二廣釋義中有二。總標故。別解故。此初也",
    "X50n0818_007:0119c21": "四種十者。行位行體行捨行取。如次應知。",
    "X50n0818_007:0119c22": "言十地者(至)故名為地。",
    "X50n0818_007:0119c23": "述曰。下別解中有二。能證因故。所證果故。初中有",
    "X50n0818_007:0119c24": "四。此行位也。言聖性者。測云。能生初地。法爾無漏",
    "X50n0818_007:0120a01": "初念所熏新種為體。而非後者。此時能捨異生性",
    "X50n0818_007:0120a02": "故現行亦非。以間斷故。基云。能生三乘。初無漏種。",
    "X50n0818_007:0120a03": "正已能生。名為聖性。凡時雖有。未生現故。後時無",
    "X50n0818_007:0120a04": "漏性能斷故。是彼類故。亦名聖性。初地三義。並簡",
    "X50n0818_007:0120a05": "二乘。得大聖性。獨得善名(初且不然。若唯初心。聖性不通。無色淨故。後亦",
    "X50n0818_007:0120a06": "不然。若遂斷類。現行亦應〔性〕體故。然如異生唯依種立〔實〕之義。如本母釋)。測云。聖性亦",
    "X50n0818_007:0120a07": "非得攝。不同有部非得唯有漏故。又解力勝。不立",
    "X50n0818_007:0120a08": "法數。觀一云得。初獲得故。證師於三存不立云。聖",
    "X50n0818_007:0120a09": "法是勝。能障彼勝。其用最勝。立不相應。聖性不爾",
    "X50n0818_007:0120a10": "故不別立(此不盡理。能治最勝。應更勝故。測云。力勝不立聖性。此亦不然。餘不相應。隨勝",
    "X50n0818_007:0120a11": "立故。以得為勝立故以得為勝。如本母釋。說獲聖性。應有小得。此難不爾。無漏種增。立聖得。故聖性即得",
    "X50n0818_007:0120a12": "非依主故〔故〕勿捨異生於非得有。小非得故之)。言具淨尸羅者。世親釋云。",
    "X50n0818_007:0120a13": "性或成就。非如初地思擇護戒。言大法者廣大教",
    "X50n0818_007:0120a14": "法。極難勝者。世親釋云。有無分別。令相應故。基云",
    "X50n0818_007:0120a15": "前四地中。猶未能故。測云。據實初地二智雙照。而",
    "X50n0818_007:0120a16": "約任運。故說五地(並三藏解。然今存初。謂若五地任運雙者。違第七地有功用故",
    "X50n0818_007:0120a17": "既前六地相〔離〕所集。真觀難續。知非任運)。現前地者。偏脩緣起。引無分",
    "X50n0818_007:0120a18": "別。悟無染淨。如世親釋。出過世間二乘道者。初二",
    "X50n0818_007:0120a19": "三地。施戒修相同世間故。四五六地。覺分四諦緣",
    "X50n0818_007:0120a20": "起三行。同二乘故。然仁王經。第七地得羅漢果者。",
    "X50n0818_007:0120a21": "分段後邊。假名羅漢。言不動者。有相等三。不能動",
    "X50n0818_007:0120a22": "故。如世親釋。第七地中。雖相不動。而功用動。今俱",
    "X50n0818_007:0120a23": "不動。煩惱亦爾。基云。十地云。根行純熟。無相無間。",
    "X50n0818_007:0120a24": "故名不動。此地已去。明知無相。非有間也(此約生空。法空",
    "X50n0818_007:0120b01": "不爾。法執末那有時行故)。言德水者。無性釋云。真如境智。譬如",
    "X50n0818_007:0120b02": "大雲。總持定門。如淨水故。無性釋云。法無我智分",
    "X50n0818_007:0120b03": "位名地。此論通取所證真如。基云。即是實法為假",
    "X50n0818_007:0120b04": "者依。測云。總為別依。十行生長。勝依持故(後順文相)。",
    "X50n0818_007:0120b05": "十勝行者(至)有情智。",
    "X50n0818_007:0120b06": "述曰。第二行體。有標釋結。釋有十二門。此品類門。",
    "X50n0818_007:0120b07": "此如對法攝論大論七十八十等。廣說應知。般若",
    "X50n0818_007:0120b08": "三中。攝大乘等。依六度故。加行正智後得為三。此",
    "X50n0818_007:0120b09": "論十度唯根本智。方便二者。如世親云。向菩提是",
    "X50n0818_007:0120b10": "般若。化有情是大悲。無性云。不捨生死而涅槃力。",
    "X50n0818_007:0120b11": "二二種者。現思擇力。熏脩習力。",
    "X50n0818_007:0120b12": "此十性者(至)功德為性。",
    "X50n0818_007:0120b13": "述曰。第二體性門。測云。一剎那思所熏種子。及法",
    "X50n0818_007:0120b14": "爾種。立三律儀(若法爾上無表。此種時時應感異熟。則異熟由無受盡相。故如前解",
    "X50n0818_007:0120b15": "不應道理)。雖意思業。無無表色。而彼種上。假無表或(此無",
    "X50n0818_007:0120b16": "表意無別法數。如五十三記)。無瞋等三。如次耐怨害忍等體。有",
    "X50n0818_007:0120b17": "義第八等者。攝論第七說後四度後得智者。但依",
    "X50n0818_007:0120b18": "勝出。彼論二文。一欲勝解為願。二信勝解為願。今",
    "X50n0818_007:0120b19": "合言之。三法為體。",
    "X50n0818_007:0120b20": "此十相者(至)四句分別。",
    "X50n0818_007:0120b21": "述曰。第三相狀門。攝論有六。同此後六。除初種姓。",
    "X50n0818_007:0120b22": "屬發心故。對法相中。安住菩薩種姓為初。故增為",
    "X50n0818_007:0120b23": "七(莊嚴深密對法顯揚隨義異立)。無相智者。證云。解深密云。地前",
    "X50n0818_007:0120b24": "行名波羅蜜多。明知加行無分別智。亦名無明。其",
    "X50n0818_007:0120c01": "第二六有差別者。基云。初有道心。未必迴向(本求菩提",
    "X50n0818_007:0120c02": "未必所修。以別行相廻向菩提也)。四句分別如雜集記。",
    "X50n0818_007:0120c03": "但此有十(至)廣說應知。",
    "X50n0818_007:0120c04": "述曰。第四無增減門。此如餘論者。攝大乘論。三因",
    "X50n0818_007:0120c05": "如彼。增上生等。如對法論。前三益有情。後三治煩",
    "X50n0818_007:0120c06": "惱如解深密。無住涅槃。如對法論。",
    "X50n0818_007:0120c07": "十次第者(至)次第如是。",
    "X50n0818_007:0120c08": "述曰。第五次第門。此如深密對法已辨。",
    "X50n0818_007:0120c09": "釋總別名如餘處說。",
    "X50n0818_007:0120c10": "述曰。第六釋名門。深密攝論對法等說。",
    "X50n0818_007:0120c11": "此十修者(至)廣說其相。",
    "X50n0818_007:0120c12": "述曰。第七修習門。集論等者。等取莊嚴論攝大乘",
    "X50n0818_007:0120c13": "論。然集論者謬。可言雜集。本不說故。",
    "X50n0818_007:0120c14": "此十攝者(至)緣世俗故。",
    "X50n0818_007:0120c15": "述曰。第八相攝門。如雜集等。廣說應知。",
    "X50n0818_007:0120c16": "此十果者(至)或二合說。",
    "X50n0818_007:0120c17": "述曰。第九得果門。而有處說具五果者。如對法云。",
    "X50n0818_007:0120c18": "六度一一得五果故。",
    "X50n0818_007:0120c19": "十與學(至)慧攝後五。",
    "X50n0818_007:0120c20": "述曰。第十三學門。此中諸門如餘處說者。皆攝大",
    "X50n0818_007:0120c21": "乘。性遮罪等。如彼記釋(無性第七。世親第八)。測云。四定位地。",
    "X50n0818_007:0120c22": "未見成文。舊諸師說。初之四地名大乘光。五六七",
    "X50n0818_007:0120c23": "地名集福王。八九十地名為賢守。金剛及佛名健",
    "X50n0818_007:0120c24": "行定。基無別配。隨用攝者。解深密也。隨顯攝者。伽",
    "X50n0818_007:0121a01": "四十九。",
    "X50n0818_007:0121a02": "此十位者(至)俱唯無漏。",
    "X50n0818_007:0121a03": "述曰。第十一位地門。五位皆具者。且見道中無貪",
    "X50n0818_007:0121a04": "為施。乃至慧數為後五故。",
    "X50n0818_007:0121a05": "十因位(至)故未究竟。",
    "X50n0818_007:0121a06": "述曰。第十二位名門。",
    "X50n0818_007:0121a07": "此十義類(至)十到彼岸。",
    "X50n0818_007:0121a08": "述曰。第三結也。瑜伽九門。金光明解深密經等。諸",
    "X50n0818_007:0121a09": "門如彼。",
    "X50n0818_007:0121a10": "十重障者(至)方頓斷故。",
    "X50n0818_007:0121a11": "述曰。第三行捨中有二。障門故。初為十段。如攝論",
    "X50n0818_007:0121a12": "頌。言法界中有十不染汙無明。治此所治障故。安",
    "X50n0818_007:0121a13": "立十地。此初障也。舉能假取所依障。樞要云。三界",
    "X50n0818_007:0121a14": "具有。名何異生。隨所依本識。名此地異生。二疏云。",
    "X50n0818_007:0121a15": "小聖迴心。未入初地。亦凡亦聖。所望別故(斷十障義廣如",
    "X50n0818_007:0121a16": "本母釋)。斷惑證滅期心別者。何不期心俱時二用。設",
    "X50n0818_007:0121a17": "望一時。既欲斷證。二故意用必前後起。測云。猶在",
    "X50n0818_007:0121a18": "所斷。或種滅相。不出界外。故非解脫(不順論文。亦違道理滅相",
    "X50n0818_007:0121a19": "是無。屬前法故。生死滅相時亦佛故)。為捨麤重。第二解也。地地二愚",
    "X50n0818_007:0121a20": "及一麤重。皆引瑜伽解深密也。二復次釋初即遍",
    "X50n0818_007:0121a21": "攝諸障業果。以愛恚等。及惡趣等。雖非愚之品類。",
    "X50n0818_007:0121a22": "總名愚故。等言等取北洲無想女等業果。後即隨",
    "X50n0818_007:0121a23": "勝且說無明。利謂五見。鈍謂貪等。利俱無明。立為",
    "X50n0818_007:0121a24": "初愚。鈍俱無明。為後愚故。釋麤重言。亦復次。初即",
    "X50n0818_007:0121b01": "種子。後無堪任。有伏難云。無明不染。何開十障。障",
    "X50n0818_007:0121b02": "愚異故。故論會云。無明即是十障品愚。第二復次",
    "X50n0818_007:0121b03": "唯雖脩所斷故說。菩薩已下。雜引對法攝大乘也。",
    "X50n0818_007:0121b04": "二邪行障(至)不了業愚。",
    "X50n0818_007:0121b05": "述曰。第二障也。言或唯發業不了業愚者。第二復",
    "X50n0818_007:0121b06": "次。唯取無明。謂經二愚。如次發業。及不了也。基云",
    "X50n0818_007:0121b07": "此說發障智業。然約感生。前說不發雖無異熟。而",
    "X50n0818_007:0121b08": "有等流增上果故。佛地論言。所發業果。皆所知障。",
    "X50n0818_007:0121b09": "樞要云。如行之時。雖自分路。任運不傷。故無悞犯。",
    "X50n0818_007:0121b10": "初地猶有。",
    "X50n0818_007:0121b11": "三闇鈍障(至)聞思慧者。",
    "X50n0818_007:0121b12": "述曰。第三障也。測云。總說俱生一分。別說欲貪。及",
    "X50n0818_007:0121b13": "隨惑中忘念不正知同體者也。基云。定親發修。慧",
    "X50n0818_007:0121b14": "總持親發聞思。故合為文。五欲貪等。隨顯別障。非",
    "X50n0818_007:0121b15": "不互障。兼通障故。樞要云。菩薩地云。勝解行位。於",
    "X50n0818_007:0121b16": "久所作所思所說。有時忘失。入地不然。如何今說",
    "X50n0818_007:0121b17": "有忘失耶。解云。定位所得。地前多失。地上不爾。名",
    "X50n0818_007:0121b18": "體不退。聞思所得。猶有少忘。又無漏得雖無忘失。",
    "X50n0818_007:0121b19": "有漏亦失。第三地無。",
    "X50n0818_007:0121b20": "四微細煩惱(至)亦永不行。",
    "X50n0818_007:0121b21": "述曰。第四障也。三義釋微細。同世親攝論。基云。最",
    "X50n0818_007:0121b22": "下品者。第六亦有分別身見。彼為麤猛名上品。獨",
    "X50n0818_007:0121b23": "頭貪等名中品。通不善故。此望彼二名。下品。唯無",
    "X50n0818_007:0121b24": "記故。測云。三義如次對簡。分別我見最初斷故。分",
    "X50n0818_007:0121c01": "別起故。不能遠到第四地故(五六七地。雖有煩惱。今此獨名最下品者。",
    "X50n0818_007:0121c02": "謂依二乘第九品道〔頓斷〕九品。總名最下)。基云。此地所斷。雖有別生。多",
    "X50n0818_007:0121c03": "與煩惱同體起也等者等取邊見慢等。及如下說",
    "X50n0818_007:0121c04": "定法愛等。初地行施。二地行戒。三地行脩。相同世",
    "X50n0818_007:0121c05": "間。多作三福。言二身見者。測云三說。一云。斷所知",
    "X50n0818_007:0121c06": "故。煩惱不行。言害二見。二云。我我所故。名二身見。",
    "X50n0818_007:0121c07": "三云。分別俱生盡處總說(基述初後)。於此地障與愚別",
    "X50n0818_007:0121c08": "耶。證記四句分別。有障非愚。謂此地障有愚非障。",
    "X50n0818_007:0121c09": "惡趣雜染。定法愛愚。有障亦愚。謂餘九障及十七",
    "X50n0818_007:0121c10": "愚。或定法愛愚。等言攝故。亦障亦愚句(此解順論)。有非",
    "X50n0818_007:0121c11": "障非愚。一一地中位滿所斷。",
    "X50n0818_007:0121c12": "五於下乘(至)樂涅槃者。",
    "X50n0818_007:0121c13": "述曰。第五障也。基云。前依覺分現身受等。由所知",
    "X50n0818_007:0121c14": "障令善心等。故有欣猒。此地真如。名無差別。故緣",
    "X50n0818_007:0121c15": "彼道名無差別。生死涅槃無差別故。測云。此地觀",
    "X50n0818_007:0121c16": "四諦如。不見染淨可欣猒相。",
    "X50n0818_007:0121c17": "六麤相(至)住無相觀。",
    "X50n0818_007:0121c18": "述曰。第六障也。十地論。望前地故。名微煩惱習障。",
    "X50n0818_007:0121c19": "此論望後。名為麤相。望緣起門。四諦麤故。五地雖",
    "X50n0818_007:0121c20": "觀無差別如。要託四諦染淨詮門。",
    "X50n0818_007:0121c21": "七細相(至)起有勝行。",
    "X50n0818_007:0121c22": "述曰。第七障也。測云。緣起生滅。及彼還滅。形前四",
    "X50n0818_007:0121c23": "諦染淨為細。言執有生滅者。生謂流轉。生為首故。",
    "X50n0818_007:0121c24": "非不執彼流轉滅相。謂滅還滅。由第六地。專求無",
    "X50n0818_007:0122a01": "相。真如觀中。未起勝行。今入七地。非純住意。求無",
    "X50n0818_007:0122a02": "相故。起有勝行。如十地論第九廣說。",
    "X50n0818_007:0122a03": "八無相中(至)不違彼故。",
    "X50n0818_007:0122a04": "述曰。第八障也。觀云。有相謂但有漏。證云。非色非",
    "X50n0818_007:0122a05": "地體故。可依基測。無漏後智。",
    "X50n0818_007:0122a06": "九利他中(至)第九障攝。",
    "X50n0818_007:0122a07": "述曰。第九障也。前第八地。得無相樂。躭著寂滅。不",
    "X50n0818_007:0122a08": "肯利他。樞要云。合三為一。第四為一。有何意也。要",
    "X50n0818_007:0122a09": "達前三。方辨說故。開合不同。",
    "X50n0818_007:0122a10": "十於法中(至)所含藏者。",
    "X50n0818_007:0122a11": "述曰。第十障也。樞要云。二愚如次外業內德。有差",
    "X50n0818_007:0122a12": "別故。大法智者。基疏云。緣真如智。",
    "X50n0818_007:0122a13": "此地於法(至)大善根故。",
    "X50n0818_007:0122a14": "述曰。因第十障明佛地障。測云。平等妙觀共斷此",
    "X50n0818_007:0122a15": "障。所證同故。通真俗智。根本雙斷迷理迷事。後得",
    "X50n0818_007:0122a16": "唯斷迷事之障(未見第七為能斷道)。",
    "X50n0818_007:0122a17": "●論第十",
    "X50n0818_007:0122a18": "此十一障(至)是故偏說。",
    "X50n0818_007:0122a19": "述曰。第二二障門中有三。伏斷位故。斷頓漸故。道",
    "X50n0818_007:0122a20": "差別故。此初也。然初釋云此十一障二障攝者。且",
    "X50n0818_007:0122a21": "說種類。非寬狹同。菩薩入地。立十一障。二障寬通。",
    "X50n0818_007:0122a22": "住滿三乘。言地前已伏者。五十八等。說世間道唯",
    "X50n0818_007:0122a23": "伏俱生。約六行故。無相違失。言而不為失者。如解",
    "X50n0818_007:0122a24": "深密。不招苦故。問。若不為失。何故十住毗婆沙論",
    "X50n0818_007:0122b01": "第二云。若在初地。勢力未足。善根未厚。修習善法",
    "X50n0818_007:0122b02": "未久。故眼等諸根。猶隨諸塵。心未調伏。是故諸煩",
    "X50n0818_007:0122b03": "惱猶能為患。如人勢力未足。逆水則難又此地中。",
    "X50n0818_007:0122b04": "魔及魔民。多為障礙。故以方便力。勤心行精進。是",
    "X50n0818_007:0122b05": "故此名為難治。答。能為患者。妨進修故。然不招苦",
    "X50n0818_007:0122b06": "不違深密。謂在初地為益眾生。以故意力所引煩",
    "X50n0818_007:0122b07": "惱。雖能利他。還妨自道。故龍樹論與此無違。測云。",
    "X50n0818_007:0122b08": "俱生我見。同體法執。實從初地。至金剛斷。而十障",
    "X50n0818_007:0122b09": "中第四地斷。且依鹿相一相而論由如仁王初二",
    "X50n0818_007:0122b10": "三地。如次斷貪瞋痴等故(此不可依。特違論文無明證故)。三位斷",
    "X50n0818_007:0122b11": "者。初地八地十地。如四十八廣說。三位顯者。三劫",
    "X50n0818_007:0122b12": "滿故。無偏觀心。初得無間圓滿別故。",
    "X50n0818_007:0122b13": "斷二障種(至)有眾多故。",
    "X50n0818_007:0122b14": "述曰。第二斷頓漸也。任運內起無麁細者。多釋如",
    "X50n0818_007:0122b15": "前。取基一釋。唯緣一類自地內境。故名一品。非三",
    "X50n0818_007:0122b16": "界中總無麁細。二乘斷惑。對法大論記等已釋。故",
    "X50n0818_007:0122b17": "不重釋。然今二類。二疏同言此略不說。倍已離欲。",
    "X50n0818_007:0122b18": "證云初攝。雖由伏力見位頓斷。出見次第斷殘惑",
    "X50n0818_007:0122b19": "故(此好)。通緣內外者。測云。五識雖但緣外麁境。由意",
    "X50n0818_007:0122b20": "識引。非無麁細。",
    "X50n0818_007:0122b21": "二乘根鈍(至)皆容具有。",
    "X50n0818_007:0122b22": "述曰。第二道差別也。無間解脫難故別起。名數出",
    "X50n0818_007:0122b23": "入。別別斷者。則別別起加行勝進。若一觀中。隨斷",
    "X50n0818_007:0122b24": "幾品。總一加行。亦勝進道。菩薩唯斷所知障位。斷",
    "X50n0818_007:0122c01": "後後時。證前前滅。故有無間解脫總起。如攝大乘",
    "X50n0818_007:0122c02": "五修中說。念念消融諸麁重故。斷初一念加行無",
    "X50n0818_007:0122c03": "間。引後品故。斷自障故。第二剎那。即具四道。望前",
    "X50n0818_007:0122c04": "解脫及勝進故。望後無間更加行故。最後剎那。唯",
    "X50n0818_007:0122c05": "脫勝進。基云。第二無間非前勝進。但是解脫。測疏",
    "X50n0818_007:0122c06": "意同(此不盡理過初遊故)。",
    "X50n0818_007:0122c07": "十真如者(至)後後建立。",
    "X50n0818_007:0122c08": "述曰。第四行取。取證十地故。釋真如名。順攝論等。",
    "X50n0818_007:0122c09": "言最勝者。戒德嚴故。餘易可准。測云。無分別智。亦",
    "X50n0818_007:0122c10": "不別證。遍行等義。約詮說故。名證遍行。餘九亦爾。",
    "X50n0818_007:0122c11": "今此未了證者何詮。若後智門。十地唯應後智分",
    "X50n0818_007:0122c12": "位。若正智門。除二空外。遍行是何。解云。親證空理。",
    "X50n0818_007:0122c13": "唯二空行。然斷迷真十無明時。法空正智外勝分",
    "X50n0818_007:0122c14": "明。所引後智十德明顯。雖此十門。後智所行。皆通",
    "X50n0818_007:0122c15": "因果。情非情如。不同佛性。唯因有情名為理詮。非",
    "X50n0818_007:0122c16": "入空詮。故下結言真無差別。而隨勝德立十種差",
    "X50n0818_007:0122c17": "別。非泯相之門故。問。虗空隆等。何不配諸地。答。雖",
    "X50n0818_007:0122c18": "亦理門。皆通諸地。非展轉勝。功德依故。雖言二空。",
    "X50n0818_007:0122c19": "正在法空。以十法界菩薩證故。曉云。更有佛證第",
    "X50n0818_007:0122c20": "十一如。大品經有獨空言故。既斷十障。證十法界。",
    "X50n0818_007:0122c21": "十一障應有所所障。非也。無誠證故。若所詮理有",
    "X50n0818_007:0122c22": "第十一。能證勝行例亦應爾。然果唯滿因所立行。",
    "X50n0818_007:0122c23": "無第十一波羅蜜多。此亦應爾。但極圓明因所證",
    "X50n0818_007:0122c24": "理。故名為果。無別所增。若有新增。應如十地。餘所",
    "X50n0818_007:0123a01": "圓明即未果攝。漸證十法頓圓明時。有微細障。立",
    "X50n0818_007:0123a02": "第十一。不應准此增行及如。若初地中已達一切。",
    "X50n0818_007:0123a03": "何故彼障唯名異生。解云。迷十皆障。聖性同故。餘",
    "X50n0818_007:0123a04": "九地障。准此應知。",
    "X50n0818_007:0123a05": "如是菩薩(至)便能證得。",
    "X50n0818_007:0123a06": "述曰。辨能證已。大段第二所證果中有二。結前起",
    "X50n0818_007:0123a07": "後故。廣釋轉依故。此初也。二轉依者。菩提涅槃。",
    "X50n0818_007:0123a08": "轉依位別(至)而證得。",
    "X50n0818_007:0123a09": "述曰。廣釋有二。轉依義故。此初也。令真非真現不",
    "X50n0818_007:0123a10": "現者。無漏觀心真俗間起。無相觀時。真現俗不現。",
    "X50n0818_007:0123a11": "有相觀時。俗現真不現。雖從五地有時双照。然有",
    "X50n0818_007:0123a12": "相奪。無相絕故。疏有別解遍計所執名非真相。非",
    "X50n0818_007:0123a13": "也。所所執現心。不名為觀。亦非通達。非地行故。多",
    "X50n0818_007:0123a14": "令非真。不顯現者。七地雖有獨起後得。隨功所望。",
    "X50n0818_007:0123a15": "恒無相故。從多上說。純修無相。此中意說。廣大轉",
    "X50n0818_007:0123a16": "者。此通攝前圓滿轉故。",
    "X50n0818_007:0123a17": "轉依義別(至)漸頓伏彼。",
    "X50n0818_007:0123a18": "述曰。第二轉依義中有四。謂能轉等。初亦有二。伏",
    "X50n0818_007:0123a19": "故。斷故此初也。測云。伏有二義。一六行伏。二觀空",
    "X50n0818_007:0123a20": "伏。然今說後十地障故。有漏無漏各有頓漸。漸謂",
    "X50n0818_007:0123a21": "凡聖各遠加行。頓謂諸位各近加行。如世第一頓",
    "X50n0818_007:0123a22": "伏分別上地地近加行道。令所斷障永不行故(此不",
    "X50n0818_007:0123a23": "應理。各漸盡位。非頓伏故)。無漏漸者。如法空位。伏末那執。頓如",
    "X50n0818_007:0123a24": "金剛前念之道(此亦不然。暫伏末那。非漸伏故。金剛前念。漸終位故)。基云。斷",
    "X50n0818_007:0123b01": "所知障。同體煩惱不行名伏。非別起道伏四地惑。",
    "X50n0818_007:0123b02": "入滅定時。以後得智伏二障也。或加行智唯能漸",
    "X50n0818_007:0123b03": "伏。根本後智頓伏亦漸(此好)。若加行智唯有漏者。何",
    "X50n0818_007:0123b04": "故金剛。有加行道。如對法記。會釋應知。",
    "X50n0818_007:0123b05": "二能斷道(至)俱能正斷。",
    "X50n0818_007:0123b06": "述曰。第二斷也。相執所引者。測云。第六七識。二執",
    "X50n0818_007:0123b07": "引故。諸有漏心。雖非是執。相分所縛。不自□故。所",
    "X50n0818_007:0123b08": "證所引未成辦者。基云。所證真如所引正智。未成",
    "X50n0818_007:0123b09": "辦故(此說菩薩知真如故)。測云。雖無間道未所證滅。而成所",
    "X50n0818_007:0123b10": "引。便能斷障(此說二乘不知真如)。亦能永斷迷事隨眠者。唯修",
    "X50n0818_007:0123b11": "道也。迷事行淺。後智亦斷。基云。此唯二□。菩薩修",
    "X50n0818_007:0123b12": "道不斷迷事。又解。許斷迷事所知。如俱生惑我見",
    "X50n0818_007:0123b13": "為首。應有先斷。非執障故(測同初說。斷所知障。唯根本智。今後以為〔脫教〕。理無",
    "X50n0818_007:0123b14": "妨故)。問。二乘後智。唯安立行。此云安立相明了現前。",
    "X50n0818_007:0123b15": "斷迷事惑。如何瑜伽唯一現觀。永害隨眠。範云。遍",
    "X50n0818_007:0123b16": "理斷事。唯一現觀。今說別斷迷事惑故(如實之義如本母釋)。",
    "X50n0818_007:0123b17": "二所轉依(至)故此不說。",
    "X50n0818_007:0123b18": "述曰。第二義中有二可見。餘六識等。雖亦捨染得",
    "X50n0818_007:0123b19": "淨依處。而略不說。迷悟亦爾。通依他故。",
    "X50n0818_007:0123b20": "三所轉捨(至)非彼依故。",
    "X50n0818_007:0123b21": "述曰。第三義中有二。可見。餘有漏者。二障之餘善",
    "X50n0818_007:0123b22": "無記法。劣無漏者。基云。捨十地中現行種子。得勝",
    "X50n0818_007:0123b23": "捨劣如對法說。得果捨向。測云。三藏解云。此唯說",
    "X50n0818_007:0123b24": "捨二乘無漏(此解為勝。若論自類。得捨劣。濫因地故)。所言引極圓明",
    "X50n0818_007:0123c01": "本識。為同時引。為果時耶。故二師釋。初云同時。二",
    "X50n0818_007:0123c02": "障都無。一切有劣漏無法。不能住故。然未名佛。未",
    "X50n0818_007:0123c03": "證滅故。後云異時。即護法宗。四因破前。應無所熏。",
    "X50n0818_007:0123c04": "無所熏故。應名為佛名為佛故。後道無用。是則違",
    "X50n0818_007:0123c05": "經。行無礙道。名為菩薩。如智論九十四引經云。須",
    "X50n0818_007:0123c06": "菩提。菩薩摩訶薩。無礙道中。是名菩薩。解脫道中。",
    "X50n0818_007:0123c07": "無一切闇蔽。是為佛。",
    "X50n0818_007:0123c08": "四所轉得(至)清淨法界。",
    "X50n0818_007:0123c09": "述曰。第四義中有二。顯故生。初中有二。總故。別故。",
    "X50n0818_007:0123c10": "此初也。梵云。波利匿縛喃。此翻波利若圓匿縛喃。",
    "X50n0818_007:0123c11": "名為之寂。即圓寂義。存略名涅槃。",
    "X50n0818_007:0123c12": "涅槃義別(至)故名涅槃。",
    "X50n0818_007:0123c13": "述曰。別解有三。出體故。三乘故。總結故。此初也。一",
    "X50n0818_007:0123c14": "切法相者。測云。謂一切法通相真如。又七如中。實",
    "X50n0818_007:0123c15": "□真如。二實顯故。離一切相者。離所取相。離一切",
    "X50n0818_007:0123c16": "分別者。離能取相。尋思路絕。唯內證故。如離二取",
    "X50n0818_007:0123c17": "故。唯內證故。言證道斷此有餘依。且說二乘。依謂",
    "X50n0818_007:0123c18": "依身。言微苦故。二涅槃體如對法記。基云。雖緣無",
    "X50n0818_007:0123c19": "住。起智悲用。而體恒寂。故名涅槃。",
    "X50n0818_007:0123c20": "一切有情(至)可言具四。",
    "X50n0818_007:0123c21": "述曰。配三乘中有二。正說故。問答故。此初也。基云。",
    "X50n0818_007:0123c22": "皆有初一者。經云。一切本來寂靜自性涅槃故。凡",
    "X50n0818_007:0123c23": "二乘學未證後三。定性無學入滅有二。總有初三。",
    "X50n0818_007:0123c24": "無學迴心地前初二。地上有三。加無住故。頓悟入",
    "X50n0818_007:0124a01": "地。唯有初後。測云。十地二說。一云不得。無住唯佛",
    "X50n0818_007:0124a02": "故。然攝大乘。斷謂菩薩無住涅槃者。唯菩薩乘。所",
    "X50n0818_007:0124a03": "至異故。一云。亦得無住。自許後勝順教理故。然佛",
    "X50n0818_007:0124a04": "地論五云。菩薩初證如來地時。頓證二種大涅槃",
    "X50n0818_007:0124a05": "界。亦名無住大涅槃界。涅槃即是真如體。障永盡",
    "X50n0818_007:0124a06": "義者。且說究竟處。故不相違(菩薩分證。未名大故。不住二邊。說因緣得)",
    "X50n0818_007:0124a07": "樞要云。大涅槃體有二義。一理二事。即於真如。有",
    "X50n0818_007:0124a08": "摩訶般若解脫法身三義故。二體三事三體各別",
    "X50n0818_007:0124a09": "故。合名大涅槃。測云。舉能成智。意取所成。障滅真",
    "X50n0818_007:0124a10": "如非智為性。然諸涅槃。如來所詮。對二乘故。名大",
    "X50n0818_007:0124a11": "涅槃(然有兼正。如涅槃經記)。",
    "X50n0818_007:0124a12": "如何善逝(至)可言具四。",
    "X50n0818_007:0124a13": "述曰。第二問答中有四。此初問答也。有三復次。初",
    "X50n0818_007:0124a14": "有變化。似有漏故。後由無漏。依身在故。證云。由此",
    "X50n0818_007:0124a15": "明知。觀云。趣寂入無餘時。具有初二。以於法性離",
    "X50n0818_007:0124a16": "因果義。別說三種。入滅不捨。因滅義故。不應道理",
    "X50n0818_007:0124a17": "何者。如來依因滅義。可說有餘。何勞。兩釋。或應增",
    "X50n0818_007:0124a18": "此成三釋故。",
    "X50n0818_007:0124a19": "若聲聞等(至)與佛有異。",
    "X50n0818_007:0124a20": "述曰。第二問答。勝鬘經說。彼無無餘。故以此問。又",
    "X50n0818_007:0124a21": "彼經云。唯有如來得般涅槃。成無量德故。二乘不",
    "X50n0818_007:0124a22": "爾。言涅槃者。是佛方便(似化城喻)。論主以此變質彼難。",
    "X50n0818_007:0124a23": "然正釋中有二復次。如文可知。",
    "X50n0818_007:0124a24": "諸所知障(至)擇滅所攝。",
    "X50n0818_007:0124b01": "述曰。第三問答中有四。一問。二答。三難。四通。前說",
    "X50n0818_007:0124b02": "煩惱障涅槃。所知障菩提。故發此問。雖前不說斷",
    "X50n0818_007:0124b03": "所知障不得擇滅。依義設難。通二復次。初假後實。",
    "X50n0818_007:0124b04": "言說蹔離故者。顯揚十八云。苦樂蹔時離繫。心心",
    "X50n0818_007:0124b05": "所法蹔時離繫故。伽五十三。有非擇滅。非永滅故。",
    "X50n0818_007:0124b06": "不同有部一切決定。",
    "X50n0818_007:0124b07": "既所知障(至)名所顯得。",
    "X50n0818_007:0124b08": "述曰。第四問答。易解。如是已下。第三總結。",
    "X50n0818_007:0124b09": "二所生得至相應心品。",
    "X50n0818_007:0124b10": "述曰。大段第二生中有三。標釋結故。此初也。",
    "X50n0818_007:0124b11": "云何四智(至)所應作事。",
    "X50n0818_007:0124b12": "述曰。釋中七門。此初出體。言心品者。通五蘊故。以",
    "X50n0818_007:0124b13": "七相顯圓鏡智中。離諸分別者。佛地論言。離我我",
    "X50n0818_007:0124b14": "所。所取能取也。基云。不忘者恒現前義。不思者不",
    "X50n0818_007:0124b15": "迷闇義。第四相者。性淨無漏。出諸染故。第六相者。",
    "X50n0818_007:0124b16": "基云。生實身土。現似智影。又解能生自相續法。能",
    "X50n0818_007:0124b17": "現他法以獨故。平等性智。雖證平等。現差別影。名",
    "X50n0818_007:0124b18": "無住立。餘文易解。",
    "X50n0818_007:0124b19": "如是四智(至)功德皆盡。",
    "X50n0818_007:0124b20": "述曰。第二得名門。基。觀智因位二十四法。或時無",
    "X50n0818_007:0124b21": "漏。尋伺俱故。然今從果二十二法。以智名顯者。如",
    "X50n0818_007:0124b22": "瑜伽云。智有二種。一者實智。以慧為性。二性者假",
    "X50n0818_007:0124b23": "智。通慧非慧。",
    "X50n0818_007:0124b24": "此轉有漏(至)得此四智。",
    "X50n0818_007:0124c01": "述曰。第三轉成門。廣如佛地莊嚴論等(會釋違文如金光明",
    "X50n0818_007:0124c02": "經記)。",
    "X50n0818_007:0124c03": "大圓鏡智(至)作意起故。",
    "X50n0818_007:0124c04": "述曰。第四初起門。鏡智初義。異熟已捨。鏡智若無。",
    "X50n0818_007:0124c05": "誰持淨種。無漏不增應成佛者。舊來二義。寂師存",
    "X50n0818_007:0124c06": "彼增熏勝種。證師存彼唯熏等品。判此是非。如本",
    "X50n0818_007:0124c07": "母釋。平等智位所起五識。既是有漏。何為染根。測",
    "X50n0818_007:0124c08": "云。平等末那。為淨所依。如生空依。法執染依。證云。",
    "X50n0818_007:0124c09": "此約體說染淨所依。而不能令能依染淨(亦有功能如本",
    "X50n0818_007:0124c10": "母釋)。觀云。基說法執末那。與生空智為淨所依。此義",
    "X50n0818_007:0124c11": "可爾。範云。測解違理。法執不能染生空故(判此是非如本",
    "X50n0818_007:0124c12": "母釋)。法雲地後取妙覺或至菩薩解行修者。不定二",
    "X50n0818_007:0124c13": "乘。無漏現行。或至上位。有入初地已。雖不須起二",
    "X50n0818_007:0124c14": "乘無漏。轉生菩薩。種入空故。若非有漏。或無心者。",
    "X50n0818_007:0124c15": "三藏云。既此不除獨法空位。明知法空必帶生空。",
    "X50n0818_007:0124c16": "然前說生法俱空者。宣說為三非行三也。然別相",
    "X50n0818_007:0124c17": "望。故說容言。謂非有漏容起生空。於諸無漏。除無",
    "X50n0818_007:0124c18": "心故。或非無心。容起生空。於諸有心。除有漏故。由",
    "X50n0818_007:0124c19": "此說或及容二字。若總除二。必常現起。則說容言",
    "X50n0818_007:0124c20": "應無用故。法空三位。准此應知。樞要量云。十地五",
    "X50n0818_007:0124c21": "根。必不能發無漏五識。有漏不共。必俱同境。根所",
    "X50n0818_007:0124c22": "攝故。如地前位。",
    "X50n0818_007:0124c23": "此四種性(至)勝後佛故。",
    "X50n0818_007:0124c24": "述曰。第五因起門。",
    "X50n0818_007:0125a01": "大圓鏡智(至)後得智攝。",
    "X50n0818_007:0125a02": "述曰。第六所緣門。文易可解。言或一法或二多者。",
    "X50n0818_007:0125a03": "佛地論云。三智境不定。由圓鏡智恒名一切智。智",
    "X50n0818_007:0125a04": "度論問。無總不盡。名一切智。若法無邊。如何盡知。",
    "X50n0818_007:0125a05": "答曰。佛智無量。遍知無邊。譬如函大故葢亦大。此",
    "X50n0818_007:0125a06": "論作智唯後得智。不同無性論通二智。",
    "X50n0818_007:0125a07": "此四智心品(至)差別多種。",
    "X50n0818_007:0125a08": "述曰。第七作用門。平等智爾。現受用等。測云。變現",
    "X50n0818_007:0125a09": "觀不爾。影唯自用。作他質故(此二得失如本母釋)。",
    "X50n0818_007:0125a10": "此四心品(至)因位攝故。",
    "X50n0818_007:0125a11": "述曰。第三總結。",
    "X50n0818_007:0125a12": "後究竟位(至)大牟尼名法。",
    "X50n0818_007:0125a13": "述曰。大段第五位中有二。標故。釋故。此初也。",
    "X50n0818_007:0125a14": "論曰(至)無漏界攝。",
    "X50n0818_007:0125a15": "述曰。釋中有二。釋頌故諸門故。初中有二。體性故。",
    "X50n0818_007:0125a16": "相狀故。此初也。體有二種。智斷別故。",
    "X50n0818_007:0125a17": "諸漏永盡(至)而純無漏。",
    "X50n0818_007:0125a18": "述曰。第二相狀中有六。初無漏界相也。基云。離相",
    "X50n0818_007:0125a19": "應縛。故漏永盡。離緣縛等故非漏增。性淨言簡無",
    "X50n0818_007:0125a20": "學有漏。圓明言簡學等無漏。測云。漏永盡故涅槃",
    "X50n0818_007:0125a21": "性淨。非漏增故菩提圓明。言藏義者。涅槃含容無",
    "X50n0818_007:0125a22": "為功德。菩提含容有為功德故。薩婆多等。許佛亦",
    "X50n0818_007:0125a23": "有有漏五蘊故。問。無為無漏可爾。四智有為何皆",
    "X50n0818_007:0125a24": "無漏。答已復難。若皆無漏。說十五界唯是有漏。是",
    "X50n0818_007:0125b01": "則如來無五根等。釋難有三。初親光義。如佛地論。",
    "X50n0818_007:0125b02": "基云。大般若經。大有此文。第二無主非佛。餘人記",
    "X50n0818_007:0125b03": "之所變麁故五境。佛細不然。既無五識。作智依何。",
    "X50n0818_007:0125b04": "有二師解。一云依六。一云依七。第三護法。言餘處",
    "X50n0818_007:0125b05": "說非界等者。基云。大般若等。測言華嚴等。轉無常",
    "X50n0818_007:0125b06": "蘊。獲常蘊等。謂涅槃經莊嚴論等。",
    "X50n0818_007:0125b07": "此轉依果(至)喻所喻故。",
    "X50n0818_007:0125b08": "述曰。第二相也。謂有三因。心言絕路故。唯內證故。",
    "X50n0818_007:0125b09": "非喻全知故。",
    "X50n0818_007:0125b10": "此又是善(至)無漏善攝。",
    "X50n0818_007:0125b11": "述曰。第三相也。說佛土等非苦集者。瑜伽對法攝",
    "X50n0818_007:0125b12": "大乘等。",
    "X50n0818_007:0125b13": "此又是常(至)無斷無盡。",
    "X50n0818_007:0125b14": "述曰。第四相也。所依常故者。如涅槃經。諸佛所師",
    "X50n0818_007:0125b15": "所謂法也。以法常故諸佛亦常。非自性常。以三因",
    "X50n0818_007:0125b16": "成。測云。皆比量也。涅槃經二十八云。佛身有二。一",
    "X50n0818_007:0125b17": "常。二無常。又十四云。聲聞心異。緣覺心異。諸佛異。",
    "X50n0818_007:0125b18": "異故無常。判比量云。報佛常住。離諸患故。猶如法",
    "X50n0818_007:0125b19": "身。證云。宗違聖教。大品經等。十八不共大慈悲等",
    "X50n0818_007:0125b20": "皆有為故。因違法差別。意許道後始生滅。應如法",
    "X50n0818_007:0125b21": "身。亦不生故(人四記難如金皷記)。",
    "X50n0818_007:0125b22": "此又安樂(至)俱名安樂。",
    "X50n0818_007:0125b23": "述曰。第五相也。異熟樂受。而樂不安。有麁熏故。有",
    "X50n0818_007:0125b24": "漏輕安。安而不樂。招後苦故。菩提涅槃。無麁熏逼。",
    "X50n0818_007:0125c01": "無招苦惱。能令有情畢竟受樂。名安樂。",
    "X50n0818_007:0125c02": "二乘所得(至)皆此攝故。",
    "X50n0818_007:0125c03": "述曰。第六身相。身有二種。如解深密。解脫身故。二",
    "X50n0818_007:0125c04": "乘與佛平等平等。由法身。說有差別。成熟無上寂",
    "X50n0818_007:0125c05": "默法者。梵云牟尼。此云寂默。絕戲論故。一切無漏",
    "X50n0818_007:0125c06": "皆名牟尼。然法空智所得轉依最高最勝。名為無",
    "X50n0818_007:0125c07": "上。無上之故。名大牟尼。非但離縛名解脫身。離所",
    "X50n0818_007:0125c08": "知障。亦名法身。既言五法。非三身中。別法身也。基",
    "X50n0818_007:0125c09": "云。體性依止德聚三義。名之為身。",
    "X50n0818_007:0125c10": "如是法身(至)諸利樂事。",
    "X50n0818_007:0125c11": "述曰。第二諸門中有七門。此初三相門也。基云。離",
    "X50n0818_007:0125c12": "相者無十相也。寂然者尋思路絕也。絕戲論者。言",
    "X50n0818_007:0125c13": "語道斷也。自受用身眾相成故。名極圓。體離眾過。",
    "X50n0818_007:0125c14": "名極淨。無間無盡。名極常。無所不在。名極遍。相續",
    "X50n0818_007:0125c15": "簡自性身。湛然簡餘二身。不極光淨。有間斷故。測",
    "X50n0818_007:0125c16": "云。此不說法。為生他解方說法故。或可說法。受法",
    "X50n0818_007:0125c17": "樂故。楞伽經云。法佛說法者。內證聖行境界故。況",
    "X50n0818_007:0125c18": "自受用寧獨不說。如法華云。唯佛與佛說。居淨穢",
    "X50n0818_007:0125c19": "者。西方兩解。一云。如觀經等。實凡二乘生淨土故。",
    "X50n0818_007:0125c20": "然瑜伽云別時意者。約受用土。以七地門第三地",
    "X50n0818_007:0125c21": "故。攝大乘論別時意者。有願無行。既本論云唯發",
    "X50n0818_007:0125c22": "願故。一云。無變化土受生之處。諸經皆云別時意",
    "X50n0818_007:0125c23": "故。據蹔時化。說居淨土。如維摩經。佛以足指按地",
    "X50n0818_007:0125c24": "令淨。初順諸經。",
    "X50n0818_007:0126a01": "以五法性(至)皆有實智。",
    "X50n0818_007:0126a02": "述曰。第二五法相攝門中。有二師釋。此初師也。佛",
    "X50n0818_007:0126a03": "地經等說真如是法身故。攝大乘云。轉去阿願耶",
    "X50n0818_007:0126a04": "得自性身故。言說平等智。於純淨土。為諸菩薩現",
    "X50n0818_007:0126a05": "佛身者。二疏云。不知何教。准佛地論中問二智。但",
    "X50n0818_007:0126a06": "言如餘論說。不標名故。觀智說法。引莊嚴論。轉諸",
    "X50n0818_007:0126a07": "轉識。引攝論也。作智難思化者。莊嚴論也。智殊□",
    "X50n0818_007:0126a08": "文。亦攝論也。",
    "X50n0818_007:0126a09": "有義(至)故不說有。",
    "X50n0818_007:0126a10": "述曰。第二正義。所引證者。莊嚴云。自性無間續。三",
    "X50n0818_007:0126a11": "佛俱堂中。既說身自性常故。無著所造。讚佛論云。",
    "X50n0818_007:0126a12": "法身無生滅故。解深密亦爾。世親金剛般若論云。",
    "X50n0818_007:0126a13": "證因得故。攝大乘云。諸佛所依。法身無別。佛地經",
    "X50n0818_007:0126a14": "云。猶若虗空。乃至非色心故。伏難言。是具無邊德",
    "X50n0818_007:0126a15": "豈闕色心。會云。皆無為德。非實色心。說圓鏡智是",
    "X50n0818_007:0126a16": "受用佛者。佛地引云莊嚴說也。攝佛不共有為實",
    "X50n0818_007:0126a17": "德者。基云。以理證也。皆令有心者。涅槃經也。化作",
    "X50n0818_007:0126a18": "三業。佛地經也。有依他心。解深密也。說變化無根",
    "X50n0818_007:0126a19": "心者。瑜伽論也。",
    "X50n0818_007:0126a20": "如是三身(至)化相功德。",
    "X50n0818_007:0126a21": "述曰。第三功德差別門。",
    "X50n0818_007:0126a22": "又自性身(至)為他現故。",
    "X50n0818_007:0126a23": "述曰。第四二利門。樞要云。此隨增說。本為利他。證",
    "X50n0818_007:0126a24": "自受用。諸佛利他。即為自利。故實言之。皆通二利。",
    "X50n0818_007:0126b01": "又自性身(至)亦無定限。",
    "X50n0818_007:0126b02": "述曰。第五依止差別門。屬佛法者。二疏云。謂相屬",
    "X50n0818_007:0126b03": "佛。即是能理。性屬法故。成所依如淨土量。身量亦",
    "X50n0818_007:0126b04": "爾者。測云。欲色界身。隨業大小。乃至色究竟天。身",
    "X50n0818_007:0126b05": "量萬六千由旬。如來亦爾。無邊善根。所引生故。一",
    "X50n0818_007:0126b06": "一無邊。故花嚴云。如來眼等皆遍法界。",
    "X50n0818_007:0126b07": "自性身土(至)一切生故。",
    "X50n0818_007:0126b08": "述曰。第六同異門。種性繫屬。以何為證。謂大智論。",
    "X50n0818_007:0126b09": "問。若釋迦佛。廣度十方。何須餘佛。答曰。眾生因緣",
    "X50n0818_007:0126b10": "各別不同。如聲聞法中說。舍利弗因緣弟子。除舍",
    "X50n0818_007:0126b11": "利弗。諸佛尚不能度。何況餘人。如佛地論廣解。",
    "X50n0818_007:0126b12": "此諸身土(至)定相應故。",
    "X50n0818_007:0126b13": "述曰。第七識變差別門。有無漏性。懸隔各同。蘊等",
    "X50n0818_007:0126b14": "不爾。心心所上所變身土。相見各屬色蘊等故。三",
    "X50n0818_007:0126b15": "性亦爾。以能所變各別種故。謂但有漏三性雜故。",
    "X50n0818_007:0126b16": "無漏識不說此門。蘊等皆通。故二處說。不爾應無",
    "X50n0818_007:0126b17": "五十二等者。若能所變必同蘊等。應無五蘊十二",
    "X50n0818_007:0126b18": "處等。所變眼等。應識蘊故。虗實差別中。有二師釋。",
    "X50n0818_007:0126b19": "初云。相見二分所變故虗。唯自證分能變故實。測",
    "X50n0818_007:0126b20": "云。同種異種。二解任情。第二護法。以三復次釋難。",
    "X50n0818_007:0126b21": "應知。或可三釋。或相分等皆識為性。即安慧宗。唯",
    "X50n0818_007:0126b22": "自證故。然三藏意。存二釋也。",
    "X50n0818_007:0126b23": "此論三分等。",
    "X50n0818_007:0126b24": "述曰。第三結名迴施分也。言三分者。疏有二解。一",
    "X50n0818_007:0126c01": "云。本頌三分。一云。此釋論名。如前題目。諸釋此論",
    "X50n0818_007:0126c02": "明恩兩疏。樞要云。集諸可學處。皆攝在此。更無所",
    "X50n0818_007:0126c03": "求。學者無勞於繫費力。",
    "X50n0818_007:0126c05": "成唯識論學記(終)"
}