{
    "T14n0482_001:0642a06": "持世經卷第一",
    "T14n0482_001:0642a08": "姚秦龜茲三藏鳩摩羅什譯",
    "T14n0482_001:0642a09": "持世經初品第一",
    "T14n0482_001:0642a10": "如是我聞：一時，佛在王舍城迦蘭陀竹園，與",
    "T14n0482_001:0642a11": "大比丘僧俱。爾時，世尊與若干百千萬眾，恭",
    "T14n0482_001:0642a12": "敬圍繞而為說法。會中有菩薩摩訶薩名曰",
    "T14n0482_001:0642a13": "持世，為諸菩薩摩訶薩無量功德莊嚴發心，",
    "T14n0482_001:0642a14": "欲善知一切法彼岸，欲善知發無量願具足",
    "T14n0482_001:0642a15": "無量莊嚴，欲通達無量諸法決定相，欲發無",
    "T14n0482_001:0642a16": "量莊嚴願深心所行清淨，欲善知清淨具足",
    "T14n0482_001:0642a17": "布施，欲善知畢定清淨持戒，欲善知具足忍",
    "T14n0482_001:0642a18": "辱柔軟之心，欲善知清淨精進，欲善知清淨",
    "T14n0482_001:0642a19": "禪定，欲善知通達般若波羅蜜彼岸；以如是",
    "T14n0482_001:0642a20": "等無量功德故，從坐而起偏袒右肩，合掌向",
    "T14n0482_001:0642a21": "佛，白佛言：「世尊！我欲問佛，為利益安樂一",
    "T14n0482_001:0642a22": "切眾生，及諸菩薩摩訶薩不斷佛種者，具足",
    "T14n0482_001:0642a23": "威儀行處不著持戒，具足清淨戒受行大法，",
    "T14n0482_001:0642a24": "善知持無量行處道法。為是諸菩薩故，我今",
    "T14n0482_001:0642a25": "問佛、世尊，云何菩薩摩訶薩能善知諸法實",
    "T14n0482_001:0642a26": "相，亦善分別一切法章句？云何菩薩摩訶薩",
    "T14n0482_001:0642a27": "能得念力，亦轉身成就不斷之念，乃至得阿",
    "T14n0482_001:0642a28": "耨多羅三藐三菩提？」",
    "T14n0482_001:0642a29": "爾時，世尊告持世菩薩言：「善哉！善哉！持世！汝",
    "T14n0482_001:0642b01": "能為諸菩薩摩訶薩故問如來是事，當知汝",
    "T14n0482_001:0642b02": "則多所安隱眾生憐愍世間，利益安樂諸天",
    "T14n0482_001:0642b03": "世人，亦為今世後世諸菩薩等作大光明，汝",
    "T14n0482_001:0642b04": "之功德不可限量。能問如來如是之事，汝必",
    "T14n0482_001:0642b05": "欲斷一切眾生之疑，愛護一切眾生，為作光",
    "T14n0482_001:0642b06": "明，欲示眾生義利，欲令眾生得度嶮道，欲",
    "T14n0482_001:0642b07": "為眾生作歸作舍作洲作救，欲拔三惡道眾",
    "T14n0482_001:0642b08": "生，欲置眾生於無上道，欲脫眾生生老病死",
    "T14n0482_001:0642b09": "憂悲苦惱，欲與眾生無上涅槃之樂，汝欲於",
    "T14n0482_001:0642b10": "後世守護正法，於後恐怖惡世欲度眾生。持",
    "T14n0482_001:0642b11": "世！汝今善聽諦思念之，吾當為汝解說此",
    "T14n0482_001:0642b12": "事。」「唯然，世尊！」佛告持世：「諸菩薩摩訶薩見四",
    "T14n0482_001:0642b13": "利故，勤修習諸法實相，亦善分別一切法章",
    "T14n0482_001:0642b14": "句。何等四？當得具足念、當得不斷念、當以安",
    "T14n0482_001:0642b15": "慧而自增長、念常在心。持世！是為諸菩薩摩",
    "T14n0482_001:0642b16": "訶薩見此四利，故勤修習諸法實相，亦善分",
    "T14n0482_001:0642b17": "別一切法章句。「持世！諸菩薩摩訶薩復見四",
    "T14n0482_001:0642b18": "利，勤修習諸法實相，亦善分別一切法章",
    "T14n0482_001:0642b19": "句。何等四？當善知決定諸法義、當善知諸法",
    "T14n0482_001:0642b20": "義、當善知諸法種種因緣、當善入諸法如實",
    "T14n0482_001:0642b21": "門，是為四。「持世！諸菩薩摩訶薩復見四利，勤",
    "T14n0482_001:0642b22": "修習諸法實相，亦善分別一切法章句。何等",
    "T14n0482_001:0642b23": "四？當善知無量法相、當修習善知決定無量",
    "T14n0482_001:0642b24": "法、當行無量功德而自增長、當知見諸法生",
    "T14n0482_001:0642b25": "滅相，是為四。「持世！諸菩薩摩訶薩復見四利，",
    "T14n0482_001:0642b26": "勤修習諸法實相，亦善分別一切法章句。何",
    "T14n0482_001:0642b27": "等四？當近阿耨多羅三藐三菩提、當疾具足",
    "T14n0482_001:0642b28": "助菩提法、當不隨他語善知諸法方便故、當",
    "T14n0482_001:0642b29": "善知一切智慧。持世！是為諸菩薩摩訶薩見",
    "T14n0482_001:0642c01": "四利故勤修習諸法實相，亦善分別一切法",
    "T14n0482_001:0642c02": "章句。「持世！諸菩薩摩訶薩復有四法，勤修",
    "T14n0482_001:0642c03": "習諸法實相，亦善分別一切法章句。何",
    "T14n0482_001:0642c04": "等四？為利益眾生故心無慳垢、常行清淨戒",
    "T14n0482_001:0642c05": "安住毘梨耶波羅蜜故、發行精進不休不息、",
    "T14n0482_001:0642c06": "正思惟故善行般若波羅蜜，是為四。「持世！諸",
    "T14n0482_001:0642c07": "菩薩摩訶薩復有四法，勤修習諸法實相，亦",
    "T14n0482_001:0642c08": "善分別一切法章句。何等四？成就具足深心",
    "T14n0482_001:0642c09": "清淨之願、具足成就清淨所行功德、安住柔",
    "T14n0482_001:0642c10": "和忍辱功德、得分別諸法實相光明，是為四。",
    "T14n0482_001:0642c11": "「持世！菩薩摩訶薩復有四法，勤修習諸法實",
    "T14n0482_001:0642c12": "相，亦善分別一切法章句。何等四？以大欲",
    "T14n0482_001:0642c13": "求一切智、善知分別禪定解脫諸三昧而生",
    "T14n0482_001:0642c14": "大欲、欲得大慈悲喜捨心故方便行清淨行",
    "T14n0482_001:0642c15": "處、善修習決定義，是為四。「持世！菩薩摩訶",
    "T14n0482_001:0642c16": "薩復有四法，勤修習諸法實相，亦善分別一",
    "T14n0482_001:0642c17": "切法章句。何等四？具足慧行、亦求清淨智行",
    "T14n0482_001:0642c18": "處、樂無礙智、亦常不離一切智慧之願。持世！",
    "T14n0482_001:0642c19": "是為菩薩摩訶薩有四法，勤修習諸法實相，",
    "T14n0482_001:0642c20": "亦善分別一切法章句。",
    "T14n0482_001:0642c21": "「持世！菩薩摩訶薩見四利故能求念力。何等",
    "T14n0482_001:0642c22": "四？當修集具足念根、當行安慧、當具足不",
    "T14n0482_001:0642c23": "斷念、當修集具足四念處，是為四。「持世！菩",
    "T14n0482_001:0642c24": "薩摩訶薩復見四利能求念力。何等四？具足",
    "T14n0482_001:0642c25": "諸助菩提法故念常在心、以利念根善修集",
    "T14n0482_001:0642c26": "宿命、具足清淨智慧故當疾得不斷念、當種",
    "T14n0482_001:0642c27": "一切智慧因緣，是為四。「持世！菩薩摩訶薩復",
    "T14n0482_001:0642c28": "見四利能求念力。何等四？當修集具足思惟",
    "T14n0482_001:0642c29": "方便、當修習如實智慧、當發勤精進得諸佛",
    "T14n0482_001:0643a01": "法故、當不忘憶念得不斷念力故。「持世！是為",
    "T14n0482_001:0643a02": "菩薩摩訶薩見四利，故能求念力。",
    "T14n0482_001:0643a03": "「持世！菩薩摩訶薩有四法能得念力。何等",
    "T14n0482_001:0643a04": "四？念安慧故常勤精進不休不息、常一其心",
    "T14n0482_001:0643a05": "得諸法實相故、常不放逸正憶念諸法故、常",
    "T14n0482_001:0643a06": "護諸根正思惟故，是為四。「持世！菩薩摩訶薩",
    "T14n0482_001:0643a07": "復有四法能得念力。何等四？安住清淨持",
    "T14n0482_001:0643a08": "戒、成就清淨威儀行處、除去心中五蓋、不",
    "T14n0482_001:0643a09": "為世法所染離業障煩惱障，是為四。「持世！菩",
    "T14n0482_001:0643a10": "薩摩訶薩復有四法能得念力。何等四？以不",
    "T14n0482_001:0643a11": "散心求善法、勤修習一心相、善知正入諸法",
    "T14n0482_001:0643a12": "門、不樂憒閙遠離在家，是為四。「持世！菩薩摩",
    "T14n0482_001:0643a13": "訶薩復有四法名能得念力。何等四？親近善",
    "T14n0482_001:0643a14": "知識、常修習深法、常樂至諸佛菩薩所、常樂",
    "T14n0482_001:0643a15": "請問修習智慧。持世！是為菩薩摩訶薩有四",
    "T14n0482_001:0643a16": "法，名得念力。",
    "T14n0482_001:0643a17": "「持世！菩薩摩訶薩見四利，能修習一切法分",
    "T14n0482_001:0643a18": "別章句慧。何等四？當善知一切諸法實相、當",
    "T14n0482_001:0643a19": "分別一切法所因、當知諸法決定之義、當善",
    "T14n0482_001:0643a20": "知一切法言語章句，是為四。「持世！菩薩摩",
    "T14n0482_001:0643a21": "訶薩見四法利，能修集一切法分別章句慧。",
    "T14n0482_001:0643a22": "何等四？當善知諸法隨宜次第、當善知一切",
    "T14n0482_001:0643a23": "法因緣方便、當具足修集一切法方便、當分",
    "T14n0482_001:0643a24": "別知了義未了義經，是為四。「持世！菩薩摩訶",
    "T14n0482_001:0643a25": "薩復見四法利，能修集一切法分別章句慧。",
    "T14n0482_001:0643a26": "何等四？當善學是道是非道慧、當得一切法",
    "T14n0482_001:0643a27": "義說力、當疾得清淨智慧行處、當具足修智",
    "T14n0482_001:0643a28": "波羅蜜。持世！是為菩薩摩訶薩見四法利。能",
    "T14n0482_001:0643a29": "修集一切法分別章句慧。「持世！菩薩摩訶薩",
    "T14n0482_001:0643b01": "復有四法。能修集一切法分別章句慧。何等",
    "T14n0482_001:0643b02": "四？善知修集諸法集相、善知諸法因滅相、",
    "T14n0482_001:0643b03": "善知諸法緣相、能入因緣方便，是為四。「持",
    "T14n0482_001:0643b04": "世！菩薩摩訶薩復有四法，能修集一切法分",
    "T14n0482_001:0643b05": "別章句慧。何等四？善知諸法苦、善知諸法",
    "T14n0482_001:0643b06": "集、善知諸法滅、善知諸法滅道，是為四。「持",
    "T14n0482_001:0643b07": "世！菩薩摩訶薩復有四法，能修集一切法分",
    "T14n0482_001:0643b08": "別章句慧。何等四？善知諸法合散方便、得先",
    "T14n0482_001:0643b09": "因力、善知諸法所宜、善知分別文字章句，是",
    "T14n0482_001:0643b10": "為四。「持世！菩薩摩訶薩復有四法，能修集一",
    "T14n0482_001:0643b11": "切法分別章句慧。何等四？善知不了義經、於",
    "T14n0482_001:0643b12": "了義經中不隨他語、善知一切法相印、亦善",
    "T14n0482_001:0643b13": "安住一切法無相智中。持世！是為菩薩摩訶",
    "T14n0482_001:0643b14": "薩有四法，能修集一切法分別章句慧。",
    "T14n0482_001:0643b15": "「持世！菩薩摩訶薩有四法，轉身常得不斷念",
    "T14n0482_001:0643b16": "乃至得阿耨多羅三藐三菩提。何等四？明了",
    "T14n0482_001:0643b17": "善不善法、成就第一念安慧、能離五蓋心、終",
    "T14n0482_001:0643b18": "不忘念阿耨多羅三藐三菩提心，是為四。「持",
    "T14n0482_001:0643b19": "世！菩薩摩訶薩復有四法，轉身常得不斷念",
    "T14n0482_001:0643b20": "乃至得阿耨多羅三藐三菩提。何等四？善修",
    "T14n0482_001:0643b21": "集四念處、善修集學分別慧、於諸禪定智慧",
    "T14n0482_001:0643b22": "為首、於決定智慧中得通達，是為四。「持世！",
    "T14n0482_001:0643b23": "菩薩摩訶薩復有四法，轉身常得不斷念乃",
    "T14n0482_001:0643b24": "至得阿耨多羅三藐三菩提。何等四？得諸陀",
    "T14n0482_001:0643b25": "羅尼門、亦修集無生智、入於盡智、亦觀於滅",
    "T14n0482_001:0643b26": "智，是為四。「持世！菩薩摩訶薩復有四法，轉",
    "T14n0482_001:0643b27": "身常得不斷念乃至得阿耨多羅三藐三菩",
    "T14n0482_001:0643b28": "提。何等四？斷於愛恚、不貪著一切有為法、",
    "T14n0482_001:0643b29": "心通達無為智慧、至如來所行處。持世！是為",
    "T14n0482_001:0643c01": "菩薩摩訶薩有四法，轉身常得不斷念乃至得",
    "T14n0482_001:0643c02": "阿耨多羅三藐三菩提心。「持世！菩薩摩訶薩",
    "T14n0482_001:0643c03": "有五淨智力，能具足得如上功德。何等五？",
    "T14n0482_001:0643c04": "深心淨智力、願淨智力、善根淨智力、迴向淨",
    "T14n0482_001:0643c05": "智力、障業淨智力，是為五。「持世！菩薩摩訶薩",
    "T14n0482_001:0643c06": "復有五淨智力，皆具足能得如上功德。何等",
    "T14n0482_001:0643c07": "五？威儀行處淨智力、念具足淨智力、方便淨",
    "T14n0482_001:0643c08": "智力、緣眾生淨智力、緣相淨智力，是為五。「持",
    "T14n0482_001:0643c09": "世！菩薩摩訶薩復有五淨智力，能具足得如",
    "T14n0482_001:0643c10": "上功德。何等五？捨心淨智力、利益眾生淨智",
    "T14n0482_001:0643c11": "力、生大慈淨智力、生大悲淨智力、生大喜大",
    "T14n0482_001:0643c12": "捨淨智力，是為五。「持世！菩薩摩訶薩復有",
    "T14n0482_001:0643c13": "五淨智力，皆能具足得如上功德。何等五？持",
    "T14n0482_001:0643c14": "戒淨智力、不著持戒淨智力、忍辱淨智力、不",
    "T14n0482_001:0643c15": "著忍辱淨智力、多聞淨智力，是為五。「持世！菩",
    "T14n0482_001:0643c16": "薩摩訶薩復有五淨智力，皆能具足得如上",
    "T14n0482_001:0643c17": "功德。何等五？深精進淨智力、受精進淨智",
    "T14n0482_001:0643c18": "力、禪定淨智力、禪定方便淨智力、止觀方便",
    "T14n0482_001:0643c19": "淨智力，是為五。「持世！菩薩摩訶薩復有五淨",
    "T14n0482_001:0643c20": "智力，皆能具足得如上功德。何等五？慧淨智",
    "T14n0482_001:0643c21": "力、多聞決定方便淨智力、世間出世間淨智",
    "T14n0482_001:0643c22": "力、慧方便淨智力、有為無為淨智力，是為五。",
    "T14n0482_001:0643c23": "「持世！菩薩摩訶薩復有五淨智力，皆能具足",
    "T14n0482_001:0643c24": "得如上功德。何等五？觀方便淨智力、明解脫",
    "T14n0482_001:0643c25": "淨智力、無生相淨智力、一相無相淨智力、第",
    "T14n0482_001:0643c26": "一義世諦義淨智力。持世！是為菩薩摩訶薩",
    "T14n0482_001:0643c27": "有是五淨智力，疾得具足如是一切功德。持",
    "T14n0482_001:0643c28": "世！以是利故，菩薩摩訶薩於是淨智力中應",
    "T14n0482_001:0643c29": "勤修集。「持世！菩薩摩訶薩成就三法，於是淨",
    "T14n0482_001:0644a01": "智力中能勤修集。何等三？一者欲、二者精進、",
    "T14n0482_001:0644a02": "三者不放逸，菩薩摩訶薩成就此三法，能於",
    "T14n0482_001:0644a03": "是具足一切功德淨智力中能勤修集。何以",
    "T14n0482_001:0644a04": "故？持世！欲、精進、不放逸，皆是一切法根本。菩",
    "T14n0482_001:0644a05": "薩摩訶薩得是淨智力，能疾得一切智，亦名",
    "T14n0482_001:0644a06": "精進不退者，亦名不退法者，亦以此功德疾",
    "T14n0482_001:0644a07": "得增長，亦於一切法中疾得淨智力。「持世！若",
    "T14n0482_001:0644a08": "有人如是一切法中得淨智力者，是為世",
    "T14n0482_001:0644a09": "間福田，是人次我能消供養，是人能至如來",
    "T14n0482_001:0644a10": "行處，是人能觀如來法，是人不久能證如來",
    "T14n0482_001:0644a11": "智慧。「持世！我本無量阿僧祇劫行菩薩道時，",
    "T14n0482_001:0644a12": "然燈佛與我受記：『汝過阿僧祇劫當得作",
    "T14n0482_001:0644a13": "佛。』即時遍知如是淨智力。「持世！若有人於一",
    "T14n0482_001:0644a14": "切法中能成就如是淨智力者，是人當得阿",
    "T14n0482_001:0644a15": "耨多羅三藐三菩提，如我今得；是人亦轉法",
    "T14n0482_001:0644a16": "輪，如我今轉；是人亦師子吼，如我今師子吼；",
    "T14n0482_001:0644a17": "是人亦於一切法中得自在力，如我今也。持",
    "T14n0482_001:0644a18": "世！汝等於此淨智力中當勤精進，不久自然",
    "T14n0482_001:0644a19": "具足一切智慧。",
    "T14n0482_001:0644a20": "「持世！過去無量阿僧祇劫，有佛號智高王如",
    "T14n0482_001:0644a21": "來、應、正遍知、明行足、善逝、世間解、無上士、調御",
    "T14n0482_001:0644a22": "丈夫、天人師、佛、世尊。「持世！是智高王如來，有",
    "T14n0482_001:0644a23": "無量聲聞僧，亦有無量諸菩薩僧，是佛本願",
    "T14n0482_001:0644a24": "因緣所致。是智高王佛土無三惡道，其諸眾",
    "T14n0482_001:0644a25": "生不覺有苦，畢竟具足安隱快樂，離欲多者",
    "T14n0482_001:0644a26": "能障五蓋。是諸眾生成就如是清淨快樂，如",
    "T14n0482_001:0644a27": "人入第四禪樂。是智高王佛壽六百萬億那",
    "T14n0482_001:0644a28": "由他劫。「持世！是時國土唯佛為王，更無有",
    "T14n0482_001:0644a29": "王，國土眾生皆號佛為法王。是智高王佛多",
    "T14n0482_001:0644b01": "為諸菩薩，說是斷一切眾生疑喜一切眾生心",
    "T14n0482_001:0644b02": "菩薩藏經。爾時有五百菩薩，聞是諸菩薩淨",
    "T14n0482_001:0644b03": "智力，發如是精進力，盡形不生坐心，盡形不",
    "T14n0482_001:0644b04": "生衣服想，盡形不生我想眾生想人想男女",
    "T14n0482_001:0644b05": "想，盡形終不多食，但修集如是淨智力，勤",
    "T14n0482_001:0644b06": "行精進。五百菩薩以是善根因緣，命終皆生",
    "T14n0482_001:0644b07": "過東方十萬億國土，既生不久，修集是法故，",
    "T14n0482_001:0644b08": "得識宿命成就利根。其國土佛號無量花積",
    "T14n0482_001:0644b09": "王，現在說法，其諸菩薩始年十六，於無量花",
    "T14n0482_001:0644b10": "積王佛所出家，六十億歲行童子梵行，亦修",
    "T14n0482_001:0644b11": "行如是精進。「持世！是五百菩薩得值如是等",
    "T14n0482_001:0644b12": "二十億佛，於諸佛所勤行精進，成就第一念",
    "T14n0482_001:0644b13": "安慧，末後值無量力高王佛與其授記，過萬",
    "T14n0482_001:0644b14": "劫已當得阿耨多羅三藐三菩提。是五百人",
    "T14n0482_001:0644b15": "於萬劫中，得值二萬億佛具足佛道，於一劫",
    "T14n0482_001:0644b16": "中次第得阿耨多羅三藐三菩提。「持世！當知",
    "T14n0482_001:0644b17": "菩薩摩訶薩欲疾得阿耨多羅三藐三菩提",
    "T14n0482_001:0644b18": "者，於是淨智力中，應生欲精進不放逸。何以",
    "T14n0482_001:0644b19": "故？持世！諸佛阿耨多羅三藐三菩提，皆以欲、",
    "T14n0482_001:0644b20": "精進、不放逸為根本，及餘助道法，能具足佛",
    "T14n0482_001:0644b21": "法者。「持世！我以如是精進得值二十億佛，於",
    "T14n0482_001:0644b22": "諸法中世世成就念力，世世得識宿命，修集",
    "T14n0482_001:0644b23": "是法不休不息，我終不失是欲、精進、不放逸，",
    "T14n0482_001:0644b24": "我當成就欲、精進、不放逸。」爾時，世尊以大",
    "T14n0482_001:0644b25": "慈悲心顧視四方，現神通力，使三千大千世",
    "T14n0482_001:0644b26": "界諸閻浮提皆有化佛，為諸眾生說是斷一",
    "T14n0482_001:0644b27": "切眾生疑喜一切眾生心菩薩藏經。復以神",
    "T14n0482_001:0644b28": "力，令竹園中在會大眾皆見諸佛，遍閻浮提各",
    "T14n0482_001:0644b29": "各說法。大眾咸悅，從坐而起，皆共禮佛，作是",
    "T14n0482_001:0644c01": "言：「希有世尊！諸佛如來神力不可思議，成",
    "T14n0482_001:0644c02": "就無量不可思議法。」爾時，佛告大眾：「諸善男",
    "T14n0482_001:0644c03": "子！如來是事未足為難。所以者何？如來善能",
    "T14n0482_001:0644c04": "通達法性故。若一毛孔出神通力，光明普照",
    "T14n0482_001:0644c05": "十方恒河沙世界，演說法音，於一毛孔百千",
    "T14n0482_001:0644c06": "萬億分未盡其一，如來成就如是不可思議",
    "T14n0482_001:0644c07": "功德。「諸善男子！如來深觀眾生心而為說法。",
    "T14n0482_001:0644c08": "諸善男子！今世眾生少有於是法中能行欲",
    "T14n0482_001:0644c09": "樂。諸善男子！今世眾生少有於是法中能行",
    "T14n0482_001:0644c10": "精進。諸善男子！今世眾生少有於是法中能",
    "T14n0482_001:0644c11": "行不放逸。何以故？如來今出五濁惡世，所謂",
    "T14n0482_001:0644c12": "眾生濁、見濁、命濁、煩惱濁、劫濁。諸善男子！若",
    "T14n0482_001:0644c13": "有乃至一人能信受如是甚深清淨法、能至佛",
    "T14n0482_001:0644c14": "慧，是為希有！何況能信解如來所行？「諸善男",
    "T14n0482_001:0644c15": "子！我常長夜莊嚴如是願，如是精進忍辱行，",
    "T14n0482_001:0644c16": "為苦惱眾生無救護者、無依止者、多墮惡道",
    "T14n0482_001:0644c17": "者，我於爾時當成佛道，利益無量阿僧祇眾",
    "T14n0482_001:0644c18": "生。諸善男子！當知如來恩力本清淨，願精進",
    "T14n0482_001:0644c19": "故，能令無量阿僧祇眾生信解受持如是深",
    "T14n0482_001:0644c20": "法。「諸善男子！我於先世教化眾生，是諸眾生",
    "T14n0482_001:0644c21": "能解我法。諸善男子！今佛以十力、四無所畏，",
    "T14n0482_001:0644c22": "少能令眾生信解如是甚深之法。若有眾生住",
    "T14n0482_001:0644c23": "是法中者，皆是如來恩力方便故。我長夜不",
    "T14n0482_001:0644c24": "離如是深法，我亦長夜大慈大悲大喜大捨",
    "T14n0482_001:0644c25": "攝取眾生。少有如來出五濁世利益眾生。何",
    "T14n0482_001:0644c26": "以故？諸善男子！我於先世，以大精進力大方",
    "T14n0482_001:0644c27": "便力教化眾生，集是阿耨多羅三藐三菩提。",
    "T14n0482_001:0644c28": "「諸善男子！我念過世，一日之中捨千身布施",
    "T14n0482_001:0644c29": "利益眾生。諸善男子！我於若干千萬世，見飢",
    "T14n0482_001:0645a01": "餓眾生故，自割身肉煮以與之，我於爾時心",
    "T14n0482_001:0645a02": "無憂悔，但於眾生普行大悲。諸善男子！當知",
    "T14n0482_001:0645a03": "我如是以大精進大方便力教化眾生，集是",
    "T14n0482_001:0645a04": "阿耨多羅三藐三菩提。是故，諸善男子！應發",
    "T14n0482_001:0645a05": "如是欲、精進、不放逸，修集阿耨多羅三藐三菩",
    "T14n0482_001:0645a06": "提，如我行菩薩道時，汝等亦當如我利益教",
    "T14n0482_001:0645a07": "化眾生。「諸善男子！是賢劫中諸佛出世，無不",
    "T14n0482_001:0645a08": "讚我，作如是言：『釋迦牟尼佛深行精進如是，",
    "T14n0482_001:0645a09": "釋迦牟尼佛具足精進如是，釋迦牟尼佛具",
    "T14n0482_001:0645a10": "足精進波羅蜜如是。釋迦牟尼佛行菩薩道",
    "T14n0482_001:0645a11": "時，教化眾生如是，出於五濁，利益無量阿僧",
    "T14n0482_001:0645a12": "祇眾生。』諸善男子！如是行道故，應勤生欲、精",
    "T14n0482_001:0645a13": "進、不放逸。「諸善男子！我今雖得阿耨多羅三",
    "T14n0482_001:0645a14": "藐三菩提，精進猶不休息，至涅槃時猶發精",
    "T14n0482_001:0645a15": "進，碎身骨如芥子解散支節。何以故？憐愍未",
    "T14n0482_001:0645a16": "來世眾生故。我先世行菩薩道時，所化眾生",
    "T14n0482_001:0645a17": "或行錯謬墮諸難處，欲勉濟之起大悲心，",
    "T14n0482_001:0645a18": "分布舍利乃至如芥子皆與神力。我滅度後，",
    "T14n0482_001:0645a19": "若有眾生應以舍利度者心得清淨，得清",
    "T14n0482_001:0645a20": "淨已，處處地中隨願成就。「諸善男子！我先",
    "T14n0482_001:0645a21": "世行道時，於眾生中成就如是悲心，碎身舍",
    "T14n0482_001:0645a22": "利普使分布，是我本願。我以如是無量福德",
    "T14n0482_001:0645a23": "因緣大悲心故，於後惡世普覆眾生。「諸善男",
    "T14n0482_001:0645a24": "子！若諸菩薩於此法中，能生欲、精進、不放逸，",
    "T14n0482_001:0645a25": "必發是願，於後末世受持讀誦為人廣說如",
    "T14n0482_001:0645a26": "是等經，我當以神力令諸菩薩受持讀誦為",
    "T14n0482_001:0645a27": "人廣說，我亦以如是經囑累是諸菩薩，以其",
    "T14n0482_001:0645a28": "能受持讀誦為人廣說故。所以者何？諸善男",
    "T14n0482_001:0645a29": "子！隨是經所住，當知其土有佛不滅，是故如",
    "T14n0482_001:0645b01": "來以此經囑累諸菩薩。「諸善男子！當知我",
    "T14n0482_001:0645b02": "宿世以如是因緣攝取眾生，今世亦復攝取",
    "T14n0482_001:0645b03": "眾生，後世亦復攝取眾生，所謂護念如是經",
    "T14n0482_001:0645b04": "法，於後五百歲普流布故。「諸善男子！若於今",
    "T14n0482_001:0645b05": "世若我滅後，若聚落城邑山林曠野，有如",
    "T14n0482_001:0645b06": "是等經，若能受持讀誦為人解說，當知此中",
    "T14n0482_001:0645b07": "則為有佛。何以故？我說諸佛即是法身，以",
    "T14n0482_001:0645b08": "見法故則為見佛，佛不應以色身見。若人信",
    "T14n0482_001:0645b09": "法聽法，是人則為信佛亦聽佛語。若人於此",
    "T14n0482_001:0645b10": "法中，能如說修行，是人則為見佛，是人名",
    "T14n0482_001:0645b11": "為實語者、法語者、隨法行者。",
    "T14n0482_001:0645b12": "「諸善男子！我身非法非非法，是名隨法行，是",
    "T14n0482_001:0645b13": "名第一法施，所謂不著法不著非法。何以",
    "T14n0482_001:0645b14": "故？若著法者，不名見佛。「諸善男子！不著一",
    "T14n0482_001:0645b15": "切法名為見佛。若於一切法中無所見者，是",
    "T14n0482_001:0645b16": "名見佛。何以故？如來不可以法說，不可以非",
    "T14n0482_001:0645b17": "法說，亦不可以法見。所以者何？諸善男子！如",
    "T14n0482_001:0645b18": "經中說：『汝等比丘！若知我法如栰喻者，法",
    "T14n0482_001:0645b19": "尚應捨，何況非法？』若能捨法非法，是名見佛。",
    "T14n0482_001:0645b20": "何以故？如來名為捨一切法者，不貪不受諸",
    "T14n0482_001:0645b21": "法名字，不墮名字法中。何況墮非法名字中？",
    "T14n0482_001:0645b22": "「諸善男子！捨離一切法名字，名為如來，能如",
    "T14n0482_001:0645b23": "是見者，名為見如來。何以故？捨離見一切法",
    "T14n0482_001:0645b24": "故，名為見如來，以一切法不可得故。如實知",
    "T14n0482_001:0645b25": "見一切法故，名為見如來。「諸善男子！若一切",
    "T14n0482_001:0645b26": "法不可得，捨離一切法，是中即無戲論，無",
    "T14n0482_001:0645b27": "是法非法名字，無行無示，是名見如來。若",
    "T14n0482_001:0645b28": "人能如是見法者，是名見如來。若能如是見",
    "T14n0482_001:0645b29": "如來者，是名正見。若異見者名為邪見，若邪",
    "T14n0482_001:0645c01": "見者則為妄見，是人不名為真見。「諸善男子！",
    "T14n0482_001:0645c02": "真見者斷一切語言道，非真非妄非有非無，",
    "T14n0482_001:0645c03": "離一切法不取一切法，不得一切法，如是見",
    "T14n0482_001:0645c04": "者，名為見如來。何以故？諸善男子！如來不以",
    "T14n0482_001:0645c05": "法性見，見一切法性離者，名為如來。若能",
    "T14n0482_001:0645c06": "如是見者，名為正見。「諸善男子！汝等應如是",
    "T14n0482_001:0645c07": "見如來。汝等且觀，如我所說觀於如來。如是",
    "T14n0482_001:0645c08": "觀者，當知一切法皆是如來，當得一切法如，",
    "T14n0482_001:0645c09": "當得一切法實相，當得一切法非虛妄相，當",
    "T14n0482_001:0645c10": "知一切法是如來法，當知一切法是如來行",
    "T14n0482_001:0645c11": "處，當知一切法是不可思議行處。「諸善男子！",
    "T14n0482_001:0645c12": "是故我說一切法是如來行處，如來行處是",
    "T14n0482_001:0645c13": "無行處。何以故？一切法行處，是中無法可行，",
    "T14n0482_001:0645c14": "是故說無行處是如來行處。一切法行處即",
    "T14n0482_001:0645c15": "是無行處，無行處即是如來行處。何以故？一",
    "T14n0482_001:0645c16": "切法行處無所有故，無行處是如來行處。一",
    "T14n0482_001:0645c17": "切行處入如來行處，則非行處。如來通達證",
    "T14n0482_001:0645c18": "是法故，是名無行處是如來行處。",
    "T14n0482_001:0645c19": "「諸善男子！能知一切法無行處，是人能入如",
    "T14n0482_001:0645c20": "來行處，是人能觀如來行處，是人能求如來",
    "T14n0482_001:0645c21": "行處，是人亦不著如來行處。何以故？是人",
    "T14n0482_001:0645c22": "知無行處是如來行處，離行處是如來行處。",
    "T14n0482_001:0645c23": "所謂一切法不可得、不可分別、不可貪故，是",
    "T14n0482_001:0645c24": "名非行處是如來行處，是名入智行處，不入",
    "T14n0482_001:0645c25": "一切法故。何以故？一切法無門故，以是門入。",
    "T14n0482_001:0645c26": "「諸善男子！一切法無入無出，一切法無形。",
    "T14n0482_001:0645c27": "所以者何？如來於法無所得。何法若出若入、",
    "T14n0482_001:0645c28": "若見若說？諸善男子！是名入一切法門，以不",
    "T14n0482_001:0645c29": "入相故，一切法無合無散無縛無解，是一切",
    "T14n0482_001:0646a01": "法門以無門故，說是門名為不可出門不可",
    "T14n0482_001:0646a02": "入門，不可歸門不可說門，畢竟無生門，以是",
    "T14n0482_001:0646a03": "法門，於法無所知無所見。以是法門，於法",
    "T14n0482_001:0646a04": "無證無所入。何以故？諸善男子！一切法無",
    "T14n0482_001:0646a05": "門，門不可得故。虛空是一切法門，從本已來",
    "T14n0482_001:0646a06": "性清淨故。無斷是一切法門，斷無所有故。無",
    "T14n0482_001:0646a07": "邊是一切法門，邊不可得故。無量是一切法",
    "T14n0482_001:0646a08": "門，量不可得故。無際是一切法門，諸際無所",
    "T14n0482_001:0646a09": "有故。「諸善男子！若有善男子、善女人能入是",
    "T14n0482_001:0646a10": "法門者，則入一切法門，則知一切法門，則說",
    "T14n0482_001:0646a11": "一切法門。」",
    "T14n0482_001:0646a12": "持世經五陰品第二之一",
    "T14n0482_001:0646a13": "爾時，佛告持世菩薩：「持世！若菩薩摩訶薩欲",
    "T14n0482_001:0646a14": "得一切法實相，若欲善分別一切法章句，",
    "T14n0482_001:0646a15": "若欲得念力，若欲轉身具足得不斷念，乃至",
    "T14n0482_001:0646a16": "得阿耨多羅三藐三菩提者，當疾入如是法",
    "T14n0482_001:0646a17": "門，於是法門得智慧光明。何以故？於是法中",
    "T14n0482_001:0646a18": "疾得具足故。「又復，持世！菩薩摩訶薩勤修集",
    "T14n0482_001:0646a19": "如是法門，入是法方便門者，則能得分別陰",
    "T14n0482_001:0646a20": "方便，界方便，入方便，因緣生法方便，四念處",
    "T14n0482_001:0646a21": "方便，五根方便，八聖道分方便，世間出世間",
    "T14n0482_001:0646a22": "法方便，分別有為無為法方便。",
    "T14n0482_001:0646a23": "「持世！何謂菩薩分別五陰方便？菩薩摩訶薩",
    "T14n0482_001:0646a24": "正觀五取陰，所謂無明陰是五取陰，苦陰是",
    "T14n0482_001:0646a25": "五取陰，癡陰是五取陰，病陰癰陰，如箭入身",
    "T14n0482_001:0646a26": "陰是五取陰。菩薩分別觀察選擇色取陰。",
    "T14n0482_001:0646a27": "云何為分別觀察選擇色取陰？是色取陰從",
    "T14n0482_001:0646a28": "四大生，假名為色取陰，是色陰無有自性，但",
    "T14n0482_001:0646a29": "以四大和合，假名為色陰。色陰無有作者，無",
    "T14n0482_001:0646b01": "使作者，無作無起無出，名為色陰。但以先業",
    "T14n0482_001:0646b02": "因緣四大所攝，數名色陰，非陰是色陰，譬如",
    "T14n0482_001:0646b03": "虛空，陰實無生相。若說虛空陰，是中無有法",
    "T14n0482_001:0646b04": "生，但有名字，故名為虛空陰。凡夫於此無陰",
    "T14n0482_001:0646b05": "陰相，以顛倒心故，無實實相貪著我五陰",
    "T14n0482_001:0646b06": "我所五陰，我色陰我所色陰，如是貪著。是諸",
    "T14n0482_001:0646b07": "凡夫貪著色已，於色中依止我我所，有色受",
    "T14n0482_001:0646b08": "色取色著色依色，受行種種惡不善業。我等",
    "T14n0482_001:0646b09": "不應隨凡夫學，我等應勤修集助菩提法，今",
    "T14n0482_001:0646b10": "應正觀色陰。「菩薩正觀色陰時，知同水沫聚。",
    "T14n0482_001:0646b11": "云何知同水沫聚？無聚是水沫聚？但從眾緣",
    "T14n0482_001:0646b12": "生，不可執捉無有堅牢，水沫聚中無有聚相，",
    "T14n0482_001:0646b13": "無聚是水沫聚；色陰亦如是，色陰中無有陰",
    "T14n0482_001:0646b14": "相。「菩薩如是觀時，作是念：『凡夫不能正觀虛",
    "T14n0482_001:0646b15": "妄色，不能如實知色無常，不能如實知色相。",
    "T14n0482_001:0646b16": "我等入正道，不應貪著虛妄，不應貪著色。何",
    "T14n0482_001:0646b17": "以故？色是不可貪著相，色但有名字無決定",
    "T14n0482_001:0646b18": "相，當觀是色無決定相，離名字故名之為色。",
    "T14n0482_001:0646b19": "又說色名惱壞相，智者通達知是無相，我等",
    "T14n0482_001:0646b20": "應當善知修集色無相方便，不貪著色相。若",
    "T14n0482_001:0646b21": "人貪著色相，即貪著色，我等應善知入色相。』",
    "T14n0482_001:0646b22": "「菩薩如是正觀時，如實觀察選擇色，是色陰",
    "T14n0482_001:0646b23": "皆從凡夫憶想分別起。若法從憶想分別起，",
    "T14n0482_001:0646b24": "即是不生，一切憶想分別皆非真實。凡夫依",
    "T14n0482_001:0646b25": "止顛倒所起色，為色所縛為色所害，往來苦",
    "T14n0482_001:0646b26": "惱，無明癡闇故貪色不捨，見色有常牢固，",
    "T14n0482_001:0646b27": "是凡夫人為色縛。色所縛故，往來地獄、畜生、",
    "T14n0482_001:0646b28": "餓鬼、天人，深貪色味，不觀色中有諸過惡。我",
    "T14n0482_001:0646b29": "等不應隨凡夫學，應當觀察選擇分別修習",
    "T14n0482_001:0646c01": "色方便。「分別觀察選擇色時，見色性如夢，",
    "T14n0482_001:0646c02": "譬如夢中色，皆從憶想分別覺觀起，曾所見",
    "T14n0482_001:0646c03": "聞覺知因緣起，是夢中亦知彼我，亦見地水",
    "T14n0482_001:0646c04": "火風，亦見山河叢林。夢中色相無有決定，但",
    "T14n0482_001:0646c05": "以憶想故有。色陰相亦如是，從先世業因緣",
    "T14n0482_001:0646c06": "出，無有決定性。菩薩如是思惟不取色。若我",
    "T14n0482_001:0646c07": "若我所，但正觀色如實無常相虛妄顛倒，眾",
    "T14n0482_001:0646c08": "生顛倒貪著取色，若我色若我所色，若彼色",
    "T14n0482_001:0646c09": "若彼所色。如是正觀察選擇色時，不得色，",
    "T14n0482_001:0646c10": "不見色性，亦不貪著色無常。「菩薩爾時若於",
    "T14n0482_001:0646c11": "色中，愛念貪著皆悉除斷，善知色正相，善知",
    "T14n0482_001:0646c12": "色平等相，善知色滅相，善知色滅道相，善",
    "T14n0482_001:0646c13": "知色陰無所從來亦無所去，作是念：『是身",
    "T14n0482_001:0646c14": "色陰，皆從業果報覺觀起，四大所攝。是身色",
    "T14n0482_001:0646c15": "陰，非我非彼無有所屬，無所從起。』觀色陰如",
    "T14n0482_001:0646c16": "是，內色不貪不受，外色不貪不受，過去色不",
    "T14n0482_001:0646c17": "貪不受，未來色不貪不受，現在色不貪不受，",
    "T14n0482_001:0646c18": "即知一切色陰是無生相。是菩薩爾時不滅",
    "T14n0482_001:0646c19": "色亦不求滅色法。持世！菩薩摩訶薩觀察選",
    "T14n0482_001:0646c20": "擇色取陰如是。",
    "T14n0482_001:0646c21": "「持世！何謂菩薩摩訶薩觀察選擇受取陰？菩",
    "T14n0482_001:0646c22": "薩作是思惟：『是苦受樂受不苦不樂受，皆從",
    "T14n0482_001:0646c23": "因緣生，屬諸因緣入受相中。此中無有受者，",
    "T14n0482_001:0646c24": "但以貪著故，貪著者即是不真虛妄，從憶想",
    "T14n0482_001:0646c25": "分別起。』是菩薩如是思惟時，作是念：『是凡夫",
    "T14n0482_001:0646c26": "為虛妄受所縛，為三受所害，所謂苦樂不苦",
    "T14n0482_001:0646c27": "不樂受。是凡夫若受樂，為愛結所使，以愛結",
    "T14n0482_001:0646c28": "所使故，能起惡業。若受苦，為恚結所使，以恚",
    "T14n0482_001:0646c29": "結所使故，起諸惡業。若受不苦不樂受，為無",
    "T14n0482_001:0647a01": "明結所使，是人因無明結所使故，不脫憂悲",
    "T14n0482_001:0647a02": "苦惱。我等今不應隨凡夫學，應正觀諸法，我",
    "T14n0482_001:0647a03": "等應如實觀諸受。』「菩薩如實觀受陰，作是念：",
    "T14n0482_001:0647a04": "『非陰是受陰，從憶想分別起，顛倒相應無有",
    "T14n0482_001:0647a05": "受者，但從先世業因起，今世緣故；諸受自",
    "T14n0482_001:0647a06": "性空，受中無有受相。』「菩薩觀達受陰，譬如",
    "T14n0482_001:0647a07": "雨渧水泡，有生有滅無有決定。受陰亦如",
    "T14n0482_001:0647a08": "是，次第因緣起，屬諸因緣無有住時，虛妄不",
    "T14n0482_001:0647a09": "實，從憶想顛倒相應起。菩薩爾時作是念：『凡",
    "T14n0482_001:0647a10": "夫可愍，為諸受所制，以不正觀受陰故，故得",
    "T14n0482_001:0647a11": "樂受生著，得苦受亦生著，得不苦不樂受亦",
    "T14n0482_001:0647a12": "生著，為諸受所縛馳走往來，從身至身受結",
    "T14n0482_001:0647a13": "所縛，輪轉五道無有休息。是凡夫著於諸受，",
    "T14n0482_001:0647a14": "為受所制為受所繫，不脫受陰，於受陰所不",
    "T14n0482_001:0647a15": "見出處，不知正觀受陰故。不知如實觀受陰",
    "T14n0482_001:0647a16": "無常，於受陰中為欲染所縛，不知受陰如實",
    "T14n0482_001:0647a17": "相。我等今不應隨凡夫學，應如實觀察選",
    "T14n0482_001:0647a18": "擇受陰。』即時如實觀受陰，無陰是受陰，不真",
    "T14n0482_001:0647a19": "陰是受陰，顛倒陰是受陰，不住陰是受陰。是",
    "T14n0482_001:0647a20": "時見受陰如實相，無有作者，無有使作者，",
    "T14n0482_001:0647a21": "於受陰中不見受陰相。如是觀受陰，不見受",
    "T14n0482_001:0647a22": "陰在內不見受陰在外，不著受我不著受彼，",
    "T14n0482_001:0647a23": "知受陰無所從來無有所屬。無法能生受者，",
    "T14n0482_001:0647a24": "但從顛倒相應先世業果報數名受陰，見受",
    "T14n0482_001:0647a25": "陰虛妄因緣相續行。爾時過去受陰不受不",
    "T14n0482_001:0647a26": "貪不著，未來受陰亦不受不貪不著，現在受",
    "T14n0482_001:0647a27": "陰亦不受不貪不著。是人於樂受中除却愛",
    "T14n0482_001:0647a28": "結，於苦受中除却恚結，不苦不樂受中知見",
    "T14n0482_001:0647a29": "無明結故，勤行精進。菩薩爾時，若受樂受",
    "T14n0482_001:0647b01": "心不生愛，若受苦受心不生恚，若受不苦",
    "T14n0482_001:0647b02": "不樂受心不生癡。「持世！凡夫多於樂受生愛，",
    "T14n0482_001:0647b03": "苦受生恚，不苦不樂受生癡。是諸凡夫以愛",
    "T14n0482_001:0647b04": "恚癡故深入闇冥，不能如實知受陰，亦不知",
    "T14n0482_001:0647b05": "愛恚癡相，深貪著愛恚癡，所謂是我我所，",
    "T14n0482_001:0647b06": "是此彼等。「持世！菩薩摩訶薩於此中正觀受",
    "T14n0482_001:0647b07": "陰者，不為愛恚癡所牽。若生愛恚癡，即能除",
    "T14n0482_001:0647b08": "斷行於正道，於樂受中斷愛結使故勤精進，",
    "T14n0482_001:0647b09": "於苦受中斷恚結使故勤精進，於不苦不樂",
    "T14n0482_001:0647b10": "受中斷癡結使故勤精進。如實知三受相，爾",
    "T14n0482_001:0647b11": "時有所受，若苦若樂若不苦不樂，皆離不著。",
    "T14n0482_001:0647b12": "離愛結使，離恚結使，離癡結使，諸受起時皆",
    "T14n0482_001:0647b13": "能知見，知受陰如實無常。若能如是知已，於",
    "T14n0482_001:0647b14": "受陰中欲染悉斷，入斷受陰欲染道中，不為",
    "T14n0482_001:0647b15": "諸受所污。是菩薩若如是正觀受陰，如實知",
    "T14n0482_001:0647b16": "受陰，知受陰集受陰滅受陰滅道，然後如實",
    "T14n0482_001:0647b17": "知受陰是無生相，以無生相，通達受陰無相。",
    "T14n0482_001:0647b18": "持世！菩薩摩訶薩如是觀察選擇受陰。「持",
    "T14n0482_001:0647b19": "世！何謂菩薩摩訶薩觀察選擇想陰？菩薩摩",
    "T14n0482_001:0647b20": "訶薩正觀想陰時，見想陰皆從顛倒起，虛妄",
    "T14n0482_001:0647b21": "不堅固不真實，從本已來不生相，以因緣",
    "T14n0482_001:0647b22": "和合從先世業力起。作是念：『非陰是想陰，",
    "T14n0482_001:0647b23": "虛妄陰是想陰，顛倒陰是想陰，想陰中無想",
    "T14n0482_001:0647b24": "陰想。譬如春後月焰，以名字故說名為焰，",
    "T14n0482_001:0647b25": "陰想陰亦如是，以識相故說名想陰。凡夫於",
    "T14n0482_001:0647b26": "此為虛妄想所繫，或識樂或識苦，或識不苦",
    "T14n0482_001:0647b27": "不樂，或識寒熱，或識男女，或識五道生死，或",
    "T14n0482_001:0647b28": "識合或識散，或識過去或識未來或識現在，",
    "T14n0482_001:0647b29": "或識好或識醜，或識有或識無。是凡夫想，",
    "T14n0482_001:0647c01": "皆為顛倒虛妄，屬諸因緣，但假名為想陰。",
    "T14n0482_001:0647c02": "此中若內若外，無有想者，凡夫人虛妄想所",
    "T14n0482_001:0647c03": "繫故。或識貪欲，或識瞋恚，或識愚癡，或識妻",
    "T14n0482_001:0647c04": "子，凡夫依止是想陰貪著虛妄，以是想陰馳",
    "T14n0482_001:0647c05": "走往來，不能如實觀想陰是虛妄。凡夫人",
    "T14n0482_001:0647c06": "以我想彼想男女想，繫於想陰不能得脫，",
    "T14n0482_001:0647c07": "貪著想陰，我是想陰，我所是想陰。我等不",
    "T14n0482_001:0647c08": "應隨凡夫學。』「菩薩摩訶薩如是正觀想陰，想",
    "T14n0482_001:0647c09": "陰中想陰想不可得，如焰陰中焰，陰相不",
    "T14n0482_001:0647c10": "可得。菩薩見想陰如焰性，過去想陰不貪不",
    "T14n0482_001:0647c11": "受不著，未來想陰亦不貪不受不著，現在想",
    "T14n0482_001:0647c12": "陰不住，不分別若我若彼，即彼滅想受陰",
    "T14n0482_001:0647c13": "道，通達想陰是無生。不見想陰若來處若去",
    "T14n0482_001:0647c14": "處，但以顛倒相應先世業因所起，現在緣所",
    "T14n0482_001:0647c15": "繫，無陰是想陰，觀察選擇想陰，無所從來",
    "T14n0482_001:0647c16": "亦無所去，即通達想陰無生，亦不分別想",
    "T14n0482_001:0647c17": "陰滅，但為滅一切想受陰故，亦住如實知",
    "T14n0482_001:0647c18": "見故。「菩薩如實觀想陰時，遠離一切想道心，",
    "T14n0482_001:0647c19": "亦不住一切想道。但住知見想陰，亦如實",
    "T14n0482_001:0647c20": "想陰，不貪著想陰，如實觀察一切想陰，如",
    "T14n0482_001:0647c21": "實知想陰集滅盡。「持世！菩薩摩訶薩如是正",
    "T14n0482_001:0647c22": "觀察選擇想陰，則離想陰欲染，亦能行斷想",
    "T14n0482_001:0647c23": "陰欲染道。◎",
    "T14n0482_001:0647c24": "「◎持世！何謂菩薩摩訶薩觀察選擇行陰？持",
    "T14n0482_001:0647c25": "世！菩薩摩訶薩觀行陰從顛倒起，虛妄憶想",
    "T14n0482_001:0647c26": "分別假借而有。菩薩爾時若身行口行意行，",
    "T14n0482_001:0647c27": "皆觀不淨無常苦空無我。如是觀時，作是念：",
    "T14n0482_001:0647c28": "『非陰是行陰，苦陰是行陰，因緣生陰是行",
    "T14n0482_001:0647c29": "陰，像陰是行陰，諸行陰無增無減無集。若",
    "T14n0482_001:0648a01": "身行口行意行無有作者，智者不貪受是行",
    "T14n0482_001:0648a02": "陰。何以故？是諸身行，不在身內，不在身外，",
    "T14n0482_001:0648a03": "不在中間。口行意行亦如是，不在意內，不",
    "T14n0482_001:0648a04": "在意外，不在中間。行陰中無行陰相。何以故？",
    "T14n0482_001:0648a05": "是行陰從眾因緣顛倒起，虛妄不真，先業果",
    "T14n0482_001:0648a06": "報所攝，亦令因緣所繫，能有所行。諸所有",
    "T14n0482_001:0648a07": "行，若身行若口行若意行，皆非真行，是無",
    "T14n0482_001:0648a08": "所有行，是虛妄行，是顛倒行，是故說非陰",
    "T14n0482_001:0648a09": "是行陰。何以故？智者不決定得行陰相，是身",
    "T14n0482_001:0648a10": "行是口行是意行，此處彼處若內若外。又身",
    "T14n0482_001:0648a11": "口意行，尚無決定行相可得可說，何況行陰",
    "T14n0482_001:0648a12": "可得可說？是故說無陰是行陰。凡夫起顛倒",
    "T14n0482_001:0648a13": "想，貪著身口意行，憶念分別是行陰，為行陰",
    "T14n0482_001:0648a14": "所縛馳走往來。是凡夫人以顛倒故，起身",
    "T14n0482_001:0648a15": "口意行，起已貪著歸趣，無法生法想，無陰生",
    "T14n0482_001:0648a16": "陰想。貪著顛倒行故，為行陰所繫往來五",
    "T14n0482_001:0648a17": "道，常隨身口意行，不能如實觀身口意行，不",
    "T14n0482_001:0648a18": "能如實觀行陰故，以身口意而起諸行。是諸",
    "T14n0482_001:0648a19": "凡夫著顛倒故，著不真法故，著虛妄故，數名",
    "T14n0482_001:0648a20": "行陰。』「持世！菩薩於此中如是正觀諸行無有",
    "T14n0482_001:0648a21": "根本，羸劣無力以眾緣和合，可說行陰。是中",
    "T14n0482_001:0648a22": "無有真實行陰，無陰是行陰，從本已來不生",
    "T14n0482_001:0648a23": "是行陰，無性是行陰。諸行前際不可得，後際",
    "T14n0482_001:0648a24": "不可得，中際不可得，無有住時，諸行念念生",
    "T14n0482_001:0648a25": "滅。「持世！菩薩如是正觀行陰空不可得，不堅",
    "T14n0482_001:0648a26": "牢相，乃至毫釐亦不可得，作是念：『是諸凡夫",
    "T14n0482_001:0648a27": "為不堅牢法所繫，行陰所繫，貪著所縛，起身",
    "T14n0482_001:0648a28": "口意行，我是行我所是行。起如是業為行陰",
    "T14n0482_001:0648a29": "所縛，不知行陰性入無明癡冥，於諸行中生",
    "T14n0482_001:0648b01": "真實想，以顛倒故貪著受取行陰。是人貪著",
    "T14n0482_001:0648b02": "受取行陰故，或起樂行，或起苦行，或起不苦",
    "T14n0482_001:0648b03": "不樂行。是人起樂行已得樂身，起苦行已得",
    "T14n0482_001:0648b04": "苦身，起不苦不樂行已得不苦不樂身。是人",
    "T14n0482_001:0648b05": "得樂身已生愛，得苦身已生瞋，得不苦不樂",
    "T14n0482_001:0648b06": "身已生愚癡。是人以愛瞋癡故，不見諸行",
    "T14n0482_001:0648b07": "過惡，不能清淨身口意行。是人身口意行不",
    "T14n0482_001:0648b08": "清淨故，墮不清淨道中，所謂地獄、畜生、餓",
    "T14n0482_001:0648b09": "鬼；或時暫生天人中，貪著身口意行，深著",
    "T14n0482_001:0648b10": "行陰。』「菩薩摩訶薩應如是正觀，今我等不應",
    "T14n0482_001:0648b11": "隨凡夫學，我等應清淨身口意行，不應貪著",
    "T14n0482_001:0648b12": "行陰，應觀行陰過惡，應求出行陰道。如是觀",
    "T14n0482_001:0648b13": "者名為如實正觀行陰，亦名正觀行陰無常。",
    "T14n0482_001:0648b14": "即時如實觀諸行，諸行集諸行滅諸行滅道，",
    "T14n0482_001:0648b15": "不受不貪不著諸行，亦不貪不著行陰。如是",
    "T14n0482_001:0648b16": "觀時遠離行相，亦行無行陰道，即觀諸行",
    "T14n0482_001:0648b17": "空。於一切諸行中，驚怖生厭離心，但起清",
    "T14n0482_001:0648b18": "淨身口意行，壞行相故，離行陰相故。是人有",
    "T14n0482_001:0648b19": "所得身皆是清淨。何以故？是人身業清淨，口",
    "T14n0482_001:0648b20": "業清淨，意業清淨，身行清淨，口行清淨，意",
    "T14n0482_001:0648b21": "行清淨。是人遠離行陰相，壞諸法及根本",
    "T14n0482_001:0648b22": "相。如是正觀時，見行陰無所從來亦無所去，",
    "T14n0482_001:0648b23": "不得諸行決定生相，亦不得決定滅相，即觀",
    "T14n0482_001:0648b24": "諸行無生滅相，一切諸行亦無生滅。「是人觀",
    "T14n0482_001:0648b25": "一切諸行無生滅相，生厭離心，正通達諸行",
    "T14n0482_001:0648b26": "集滅相。雖證諸行無生相，而善通達諸行",
    "T14n0482_001:0648b27": "相。何以故？持世！是行陰無決定相。譬如芭蕉",
    "T14n0482_001:0648b28": "堅牢相不可得，無堅牢相亦不可得，行陰亦",
    "T14n0482_001:0648b29": "如是，堅牢相不可得，無堅牢相亦不可得。持",
    "T14n0482_001:0648c01": "世！菩薩摩訶薩如是觀察選擇思惟入於",
    "T14n0482_001:0648c02": "行陰。」◎",
    "T14n0482_001:0648c03": "持世經卷第一"
}