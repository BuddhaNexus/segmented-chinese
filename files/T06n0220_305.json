{
    "T06n0220_305:0552c06": "大般若波羅蜜多經卷第三百五",
    "T06n0220_305:0552c08": "三藏法師玄奘奉 詔譯",
    "T06n0220_305:0552c09": "初分佛母品第四十一之一",
    "T06n0220_305:0552c10": "[0552c10] ◎佛言：「善現！譬如女人生育諸子，若五、若十、",
    "T06n0220_305:0552c11": "二十、三十、四十、五十、或百、或千，其母得病，諸",
    "T06n0220_305:0552c12": "子各各勤求醫療，作是念言：『云何我母當得",
    "T06n0220_305:0552c13": "無病、長壽安樂、身無眾苦、心離愁憂？』諸子爾",
    "T06n0220_305:0552c14": "時各作方便，求安樂具覆護母身，勿為蚊虻、",
    "T06n0220_305:0552c15": "蛇蝎、寒熱、飢渴等觸之所侵惱，又以種種上妙",
    "T06n0220_305:0552c16": "樂具，恭敬供養而作是言：『我母慈悲，生育我",
    "T06n0220_305:0552c17": "等，教示種種世間事務，我等豈得不報母恩？』",
    "T06n0220_305:0552c18": "善現！如來、應、正等覺亦復如是，常以佛眼觀",
    "T06n0220_305:0552c19": "視護念甚深般若波羅蜜多。何以故？善現！甚",
    "T06n0220_305:0552c20": "深般若波羅蜜多能生我等一切佛法，能示",
    "T06n0220_305:0552c21": "世間諸法實相。十方世界一切如來、應、正等",
    "T06n0220_305:0552c22": "覺現說法者，亦以佛眼常觀護念甚深般若",
    "T06n0220_305:0552c23": "波羅蜜多。何以故？善現！甚深般若波羅蜜多，",
    "T06n0220_305:0552c24": "能生諸佛一切功德，能示世間諸法實相。由",
    "T06n0220_305:0552c25": "此因緣，我等諸佛常以佛眼觀視護念甚深",
    "T06n0220_305:0552c26": "般若波羅蜜多，為報彼恩不應暫捨。何以故？",
    "T06n0220_305:0552c27": "[0552c27] 「善現！一切如來、應、正等覺般若、靜慮、精進、安",
    "T06n0220_305:0552c28": "忍、淨戒、布施波羅蜜多，皆由如是甚深般若",
    "T06n0220_305:0552c29": "波羅蜜多而得生故；一切內空、外空、內外空、",
    "T06n0220_305:0553a01": "空空、大空、勝義空、有為空、無為空、畢竟空、無際",
    "T06n0220_305:0553a02": "空、散空、無變異空、本性空、自相空、共相空、一切",
    "T06n0220_305:0553a03": "法空、不可得空、無性空、自性空、無性自性空，",
    "T06n0220_305:0553a04": "皆由如是甚深般若波羅蜜多而得現故；一",
    "T06n0220_305:0553a05": "切真如、法界、法性、不虛妄性、不變異性、平等性、",
    "T06n0220_305:0553a06": "離生性、法定、法住、實際、虛空界、不思議界，皆",
    "T06n0220_305:0553a07": "由如是甚深般若波羅蜜多而得現故；一切",
    "T06n0220_305:0553a08": "苦聖諦、集、滅、道聖諦，皆由如是甚深般若波",
    "T06n0220_305:0553a09": "羅蜜多而得現故；一切四靜慮、四無量、四無",
    "T06n0220_305:0553a10": "色定，皆由如是甚深般若波羅蜜多而得生",
    "T06n0220_305:0553a11": "故；一切八解脫、八勝處、九次第定、十遍處，皆",
    "T06n0220_305:0553a12": "由如是甚深般若波羅蜜多而得生故；一切",
    "T06n0220_305:0553a13": "四念住、四正斷、四神足、五根、五力、七等覺支、八",
    "T06n0220_305:0553a14": "聖道支，皆由如是甚深般若波羅蜜多而得",
    "T06n0220_305:0553a15": "生故；一切空解脫門、無相、無願解脫門，皆由",
    "T06n0220_305:0553a16": "如是甚深般若波羅蜜多而得生故；一切菩",
    "T06n0220_305:0553a17": "薩十地，皆由如是甚深般若波羅蜜多而得",
    "T06n0220_305:0553a18": "生故；一切五眼、六神通，皆由如是甚深般若",
    "T06n0220_305:0553a19": "波羅蜜多而得生故；一切佛十力、四無所畏、四",
    "T06n0220_305:0553a20": "無礙解、大慈、大悲、大喜、大捨、十八佛不共法，",
    "T06n0220_305:0553a21": "皆由如是甚深般若波羅蜜多而得生故；一切",
    "T06n0220_305:0553a22": "無忘失法、恒住捨性，皆由如是甚深般若波",
    "T06n0220_305:0553a23": "羅蜜多而得生故；一切一切智、道相智、一切相智，",
    "T06n0220_305:0553a24": "皆由如是甚深般若波羅蜜多而得生故；一切",
    "T06n0220_305:0553a25": "陀羅尼門、一切三摩地門，皆由如是甚深般",
    "T06n0220_305:0553a26": "若波羅蜜多而得生故；一切預流預流果、一來",
    "T06n0220_305:0553a27": "一來果、不還不還果、阿羅漢阿羅漢果，皆由如",
    "T06n0220_305:0553a28": "是甚深般若波羅蜜多而得生故；一切獨覺獨",
    "T06n0220_305:0553a29": "覺菩提，皆由如是甚深般若波羅蜜多而得",
    "T06n0220_305:0553b01": "生故；一切菩薩摩訶薩及諸菩薩摩訶薩行，",
    "T06n0220_305:0553b02": "皆由如是甚深般若波羅蜜多而得生故；一",
    "T06n0220_305:0553b03": "切如來、應、正等覺諸佛無上正等菩提，皆由",
    "T06n0220_305:0553b04": "如是甚深般若波羅蜜多而得生故。[0553b04] 「善現！一",
    "T06n0220_305:0553b05": "切如來、應、正等覺，已得無上正等菩提，今得",
    "T06n0220_305:0553b06": "無上正等菩提，當得無上正等菩提，皆因如",
    "T06n0220_305:0553b07": "是甚深般若波羅蜜多。由此因緣，甚深般若",
    "T06n0220_305:0553b08": "波羅蜜多於諸如來有大恩德，是故諸佛",
    "T06n0220_305:0553b09": "常以佛眼觀視護念甚深般若波羅蜜多。善",
    "T06n0220_305:0553b10": "現！住菩薩乘諸善男子、善女人等，若能聽聞、",
    "T06n0220_305:0553b11": "書寫、受持、讀誦、修習、思惟、廣說甚深般若波羅",
    "T06n0220_305:0553b12": "蜜多，一切如來、應、正等覺常以佛眼觀視護",
    "T06n0220_305:0553b13": "念，令其身心常得安樂，所修善業無諸留難。",
    "T06n0220_305:0553b14": "善現！住菩薩乘諸善男子、善女人等，若能於",
    "T06n0220_305:0553b15": "此甚深般若波羅蜜多聽聞、書寫、受持、讀誦、",
    "T06n0220_305:0553b16": "修習、思惟、為他演說，十方世界一切如來、應、正",
    "T06n0220_305:0553b17": "等覺皆共護念，令於無上正等菩提得不退",
    "T06n0220_305:0553b18": "轉。」[0553b18] 爾時，具壽善現白佛言：「如世尊說：甚深般",
    "T06n0220_305:0553b19": "若波羅蜜多能生諸佛，甚深般若波羅蜜多",
    "T06n0220_305:0553b20": "能示世間諸法實相。世尊！云何甚深般若波",
    "T06n0220_305:0553b21": "羅蜜多能生諸佛？云何甚深般若波羅蜜多",
    "T06n0220_305:0553b22": "能示世間諸法實相？云何諸佛從甚深般若",
    "T06n0220_305:0553b23": "波羅蜜多生？云何諸佛說世間相？」[0553b23] 佛言：「善現！",
    "T06n0220_305:0553b24": "甚深般若波羅蜜多能生一切如來、應、正等",
    "T06n0220_305:0553b25": "覺所有五眼、六神通，若佛十力、四無所畏、四",
    "T06n0220_305:0553b26": "無礙解、大慈、大悲、大喜、大捨、十八佛不共法，",
    "T06n0220_305:0553b27": "若無忘失法、恒住捨性，若一切智、道相智、一",
    "T06n0220_305:0553b28": "切相智。善現！如是等無量無邊諸佛功德，皆",
    "T06n0220_305:0553b29": "從甚深般若波羅蜜多生，由得如是諸佛功德",
    "T06n0220_305:0553c01": "故名為佛。甚深般若波羅蜜多能生如是諸",
    "T06n0220_305:0553c02": "佛功德，由此故說能生諸佛，亦說諸佛從甚",
    "T06n0220_305:0553c03": "深般若波羅蜜多生。善現！甚深般若波羅蜜",
    "T06n0220_305:0553c04": "多能示世間諸法實相者，謂能示世間五蘊",
    "T06n0220_305:0553c05": "實相，一切如來、應、正等覺亦說世間五蘊實",
    "T06n0220_305:0553c06": "相。」[0553c06] 「世尊！云何諸佛甚深般若波羅蜜多說示",
    "T06n0220_305:0553c07": "世間五蘊實相？」[0553c07] 「善現！諸佛般若波羅蜜多，俱",
    "T06n0220_305:0553c08": "不說示五蘊有成有壞、有生有滅、有染有淨、有",
    "T06n0220_305:0553c09": "增有減、有入有出，俱不說示五蘊有過去有",
    "T06n0220_305:0553c10": "未來有現在、有善有不善有無記、有欲界繫有",
    "T06n0220_305:0553c11": "色界繫有無色界繫。所以者何？善現！非諸空",
    "T06n0220_305:0553c12": "法有成有壞，非無相法有成有壞，非無願法",
    "T06n0220_305:0553c13": "有成有壞，非無作法有成有壞，非無生滅法",
    "T06n0220_305:0553c14": "有成有壞，非無體性法有成有壞。善現！諸佛",
    "T06n0220_305:0553c15": "般若波羅蜜多如是說示五蘊實相，此五蘊",
    "T06n0220_305:0553c16": "相即是世間，是故世間亦無成壞生滅等相。",
    "T06n0220_305:0553c17": "[0553c17] 「復次，善現！一切如來、應、正等覺，皆依般若波",
    "T06n0220_305:0553c18": "羅蜜多，普能證知諸有情類無量無數心行",
    "T06n0220_305:0553c19": "差別。然此般若波羅蜜多甚深理中，無有情，",
    "T06n0220_305:0553c20": "無有情施設可得；無色，無色施設可得；無受、",
    "T06n0220_305:0553c21": "想、行、識，無受、想、行、識施設可得；無眼處，無眼",
    "T06n0220_305:0553c22": "處施設可得；無耳、鼻、舌、身、意處，無耳、鼻、舌、身、",
    "T06n0220_305:0553c23": "意處施設可得；無色處，無色處施設可得；無",
    "T06n0220_305:0553c24": "聲、香、味、觸、法處，無聲、香、味、觸、法處施設可得；",
    "T06n0220_305:0553c25": "無眼界，無眼界施設可得；無色界、眼識界及眼",
    "T06n0220_305:0553c26": "觸、眼觸為緣所生諸受，無色界乃至眼觸為緣",
    "T06n0220_305:0553c27": "所生諸受施設可得；無耳界，無耳界施設可",
    "T06n0220_305:0553c28": "得，無聲界、耳識界及耳觸、耳觸為緣所生諸",
    "T06n0220_305:0553c29": "受，無聲界乃至耳觸為緣所生諸受施設可",
    "T06n0220_305:0554a01": "得；無鼻界，無鼻界施設可得，無香界、鼻識界",
    "T06n0220_305:0554a02": "及鼻觸、鼻觸為緣所生諸受，無香界乃至鼻",
    "T06n0220_305:0554a03": "觸為緣所生諸受施設可得；無舌界，無舌界",
    "T06n0220_305:0554a04": "施設可得，無味界、舌識界及舌觸、舌觸為緣",
    "T06n0220_305:0554a05": "所生諸受，無味界乃至舌觸為緣所生諸受",
    "T06n0220_305:0554a06": "施設可得；無身界，無身界施設可得，無觸界、",
    "T06n0220_305:0554a07": "身識界及身觸、身觸為緣所生諸受，無觸界",
    "T06n0220_305:0554a08": "乃至身觸為緣所生諸受施設可得；無意界，",
    "T06n0220_305:0554a09": "無意界施設可得；無法界、意識界及意觸、意",
    "T06n0220_305:0554a10": "觸為緣所生諸受，無法界乃至意觸為緣所",
    "T06n0220_305:0554a11": "生諸受施設可得；無地界，無地界施設可得；",
    "T06n0220_305:0554a12": "無水、火、風、空、識界，無水、火、風、空、識界施設可",
    "T06n0220_305:0554a13": "得；無無明，無無明施設可得；無行、識、名色、六",
    "T06n0220_305:0554a14": "處、觸、受、愛、取、有、生、老死愁歎苦憂惱，無行乃至",
    "T06n0220_305:0554a15": "老死愁歎苦憂惱施設可得；無布施波羅蜜",
    "T06n0220_305:0554a16": "多，無布施波羅蜜多施設可得；無淨戒、安忍、",
    "T06n0220_305:0554a17": "精進、靜慮、般若波羅蜜多，無淨戒乃至般若波",
    "T06n0220_305:0554a18": "羅蜜多施設可得；無內空，無內空施設可得；",
    "T06n0220_305:0554a19": "無外空、內外空、空空、大空、勝義空、有為空、無為",
    "T06n0220_305:0554a20": "空、畢竟空、無際空、散空、無變異空、本性空、自相",
    "T06n0220_305:0554a21": "空、共相空、一切法空、不可得空、無性空、自性空、",
    "T06n0220_305:0554a22": "無性自性空，無外空乃至無性自性空施設可",
    "T06n0220_305:0554a23": "得；無真如，無真如施設可得；無法界、法性、不",
    "T06n0220_305:0554a24": "虛妄性、不變異性、平等性、離生性、法定、法住、實",
    "T06n0220_305:0554a25": "際、虛空界、不思議界，無法界乃至不思議界",
    "T06n0220_305:0554a26": "施設可得；無苦聖諦，無苦聖諦施設可得；無",
    "T06n0220_305:0554a27": "集、滅、道聖諦，無集、滅、道聖諦施設可得；無四",
    "T06n0220_305:0554a28": "靜慮，無四靜慮施設可得；無四無量、四無色",
    "T06n0220_305:0554a29": "定，無四無量、四無色定施設可得；無八解脫，",
    "T06n0220_305:0554b01": "無八解脫施設可得；無八勝處、九次第定、十遍",
    "T06n0220_305:0554b02": "處，無八勝處、九次第定、十遍處施設可得；無",
    "T06n0220_305:0554b03": "四念住，無四念住施設可得；無四正斷、四神足、",
    "T06n0220_305:0554b04": "五根、五力、七等覺支、八聖道支，無四正斷乃至",
    "T06n0220_305:0554b05": "八聖道支施設可得；無空解脫門，無空解脫",
    "T06n0220_305:0554b06": "門施設可得；無無相、無願解脫門，無無相、無",
    "T06n0220_305:0554b07": "願解脫門施設可得；無菩薩十地，無菩薩十",
    "T06n0220_305:0554b08": "地施設可得；無五眼，無五眼施設可得；無六",
    "T06n0220_305:0554b09": "神通，無六神通施設可得；無佛十力，無佛十",
    "T06n0220_305:0554b10": "力施設可得；無四無所畏、四無礙解、大慈、大",
    "T06n0220_305:0554b11": "悲、大喜、大捨、十八佛不共法，無四無所畏乃",
    "T06n0220_305:0554b12": "至十八佛不共法施設可得；無無忘失法，無",
    "T06n0220_305:0554b13": "無忘失法施設可得；無恒住捨性，無恒住捨",
    "T06n0220_305:0554b14": "性施設可得；無一切智，無一切智施設可得；",
    "T06n0220_305:0554b15": "無道相智、一切相智，無道相智、一切相智施設",
    "T06n0220_305:0554b16": "可得；無一切陀羅尼門，無一切陀羅尼門施",
    "T06n0220_305:0554b17": "設可得，無一切三摩地門，無一切三摩地門",
    "T06n0220_305:0554b18": "施設可得；無預流果，無預流果施設可得；無",
    "T06n0220_305:0554b19": "一來、不還、阿羅漢果，無一來、不還、阿羅漢果",
    "T06n0220_305:0554b20": "施設可得；無獨覺菩提，無獨覺菩提施設可",
    "T06n0220_305:0554b21": "得；無一切菩薩摩訶薩行，無一切菩薩摩訶",
    "T06n0220_305:0554b22": "薩行施設可得；無諸佛無上正等菩提，無諸",
    "T06n0220_305:0554b23": "佛無上正等菩提施設可得。善現！諸佛般若",
    "T06n0220_305:0554b24": "波羅蜜多，如是說示世間實相。[0554b24] 「善現！然此般",
    "T06n0220_305:0554b25": "若波羅蜜多甚深理中，不示現色，不示現受、",
    "T06n0220_305:0554b26": "想、行、識。何以故？善現！如是般若波羅蜜多甚",
    "T06n0220_305:0554b27": "深理中，甚深般若波羅蜜多尚無所有不可",
    "T06n0220_305:0554b28": "得，況有色、受、想、行、識可得示現！[0554b28] 「如是般若波",
    "T06n0220_305:0554b29": "羅蜜多甚深理中，不示現眼處，不示現耳、鼻、",
    "T06n0220_305:0554c01": "舌、身、意處。何以故？善現！如是般若波羅蜜多",
    "T06n0220_305:0554c02": "甚深理中，甚深般若波羅蜜多尚無所有不",
    "T06n0220_305:0554c03": "可得，況有眼處、耳、鼻、舌、身、意處可得示現！[0554c03] 「如",
    "T06n0220_305:0554c04": "是般若波羅蜜多甚深理中，不示現色處，不",
    "T06n0220_305:0554c05": "示現聲、香、味、觸、法處。何以故？善現！如是般若",
    "T06n0220_305:0554c06": "波羅蜜多甚深理中，甚深般若波羅蜜多尚",
    "T06n0220_305:0554c07": "無所有不可得，況有色處、聲、香、味、觸、法處可得",
    "T06n0220_305:0554c08": "示現！[0554c08] 「如是般若波羅蜜多甚深理中，不示現",
    "T06n0220_305:0554c09": "眼界，不示現色界、眼識界及眼觸、眼觸為緣",
    "T06n0220_305:0554c10": "所生諸受。何以故？善現！如是般若波羅蜜多",
    "T06n0220_305:0554c11": "甚深理中，甚深般若波羅蜜多尚無所有不",
    "T06n0220_305:0554c12": "可得，況有眼界乃至眼觸為緣所生諸受可",
    "T06n0220_305:0554c13": "得示現！[0554c13] 「如是般若波羅蜜多甚深理中，不示",
    "T06n0220_305:0554c14": "現耳界，不示現聲界、耳識界及耳觸、耳觸為",
    "T06n0220_305:0554c15": "緣所生諸受。何以故？善現！如是般若波羅蜜",
    "T06n0220_305:0554c16": "多甚深理中，甚深般若波羅蜜多尚無所有",
    "T06n0220_305:0554c17": "不可得，況有耳界乃至耳觸為緣所生諸受",
    "T06n0220_305:0554c18": "可得示現！[0554c18] 「如是般若波羅蜜多甚深理中，不",
    "T06n0220_305:0554c19": "示現鼻界，不示現香界、鼻識界及鼻觸、鼻觸",
    "T06n0220_305:0554c20": "為緣所生諸受。何以故？善現！如是般若波羅",
    "T06n0220_305:0554c21": "蜜多甚深理中，甚深般若波羅蜜多尚無所",
    "T06n0220_305:0554c22": "有不可得，況有鼻界乃至鼻觸為緣所生諸",
    "T06n0220_305:0554c23": "受可得示現！[0554c23] 「如是般若波羅蜜多甚深理中，",
    "T06n0220_305:0554c24": "不示現舌界，不示現味界、舌識界及舌觸、舌",
    "T06n0220_305:0554c25": "觸為緣所生諸受。何以故？善現！如是般若波",
    "T06n0220_305:0554c26": "羅蜜多甚深理中，甚深般若波羅蜜多尚無",
    "T06n0220_305:0554c27": "所有不可得，況有舌界乃至舌觸為緣所生",
    "T06n0220_305:0554c28": "諸受可得示現！[0554c28] 「如是般若波羅蜜多甚深理",
    "T06n0220_305:0554c29": "中，不示現身界，不示現觸界、身識界及身觸、",
    "T06n0220_305:0555a01": "身觸為緣所生諸受。何以故？善現！如是般若",
    "T06n0220_305:0555a02": "波羅蜜多甚深理中，甚深般若波羅蜜多尚",
    "T06n0220_305:0555a03": "無所有不可得，況有身界乃至身觸為緣所",
    "T06n0220_305:0555a04": "生諸受可得示現！[0555a04] 「如是般若波羅蜜多甚深",
    "T06n0220_305:0555a05": "理中，不示現意界，不示現法界、意識界及意",
    "T06n0220_305:0555a06": "觸、意觸為緣所生諸受。何以故？善現！如是般",
    "T06n0220_305:0555a07": "若波羅蜜多甚深理中，甚深般若波羅蜜多",
    "T06n0220_305:0555a08": "尚無所有不可得，況有意界乃至意觸為緣",
    "T06n0220_305:0555a09": "所生諸受可得示現！[0555a09] 「如是般若波羅蜜多甚",
    "T06n0220_305:0555a10": "深理中，不示現地界，不示現水、火、風、空、識",
    "T06n0220_305:0555a11": "界。何以故？善現！如是般若波羅蜜多甚深理",
    "T06n0220_305:0555a12": "中，甚深般若波羅蜜多尚無所有不可得，況",
    "T06n0220_305:0555a13": "有地界、水、火、風、空、識界可得示現！[0555a13] 「如是般若",
    "T06n0220_305:0555a14": "波羅蜜多甚深理中，不示現無明，不示現行、",
    "T06n0220_305:0555a15": "識、名色、六處、觸、受、愛、取、有、生、老死愁歎苦憂惱。",
    "T06n0220_305:0555a16": "何以故？善現！如是般若波羅蜜多甚深理中，",
    "T06n0220_305:0555a17": "甚深般若波羅蜜多尚無所有不可得，況有",
    "T06n0220_305:0555a18": "無明乃至老死愁歎苦憂惱可得示現！[0555a18] 「如是",
    "T06n0220_305:0555a19": "般若波羅蜜多甚深理中，不示現布施波羅",
    "T06n0220_305:0555a20": "蜜多，不示現淨戒、安忍、精進、靜慮、般若波羅",
    "T06n0220_305:0555a21": "蜜多。何以故？善現！如是般若波羅蜜多甚深",
    "T06n0220_305:0555a22": "理中，甚深般若波羅蜜多尚無所有不可得，",
    "T06n0220_305:0555a23": "況有布施波羅蜜多乃至般若波羅蜜多可得",
    "T06n0220_305:0555a24": "示現！[0555a24] 「如是般若波羅蜜多甚深理中，不示現",
    "T06n0220_305:0555a25": "內空，不示現外空、內外空、空空、大空、勝義空、",
    "T06n0220_305:0555a26": "有為空、無為空、畢竟空、無際空、散空、無變異空、",
    "T06n0220_305:0555a27": "本性空、自相空、共相空、一切法空、不可得空、無",
    "T06n0220_305:0555a28": "性空、自性空、無性自性空。何以故？善現！如是",
    "T06n0220_305:0555a29": "般若波羅蜜多甚深理中，甚深般若波羅蜜",
    "T06n0220_305:0555b01": "多尚無所有不可得，況有內空乃至無性自",
    "T06n0220_305:0555b02": "性空可得示現！[0555b02] 「如是般若波羅蜜多甚深理",
    "T06n0220_305:0555b03": "中，不示現真如，不示現法界、法性、不虛妄",
    "T06n0220_305:0555b04": "性、不變異性、平等性、離生性、法定、法住、實際、虛",
    "T06n0220_305:0555b05": "空界、不思議界。何以故？善現！如是般若波羅",
    "T06n0220_305:0555b06": "蜜多甚深理中，甚深般若波羅蜜多尚無所",
    "T06n0220_305:0555b07": "有不可得，況有真如乃至不思議界可得示",
    "T06n0220_305:0555b08": "現！[0555b08] 「如是般若波羅蜜多甚深理中，不示現苦",
    "T06n0220_305:0555b09": "聖諦，不示現集、滅、道聖諦。何以故？善現！如",
    "T06n0220_305:0555b10": "是般若波羅蜜多甚深理中，甚深般若波羅",
    "T06n0220_305:0555b11": "蜜多尚無所有不可得，況有苦聖諦、集、滅、道",
    "T06n0220_305:0555b12": "聖諦可得示現！[0555b12] 「如是般若波羅蜜多甚深理",
    "T06n0220_305:0555b13": "中，不示現四靜慮，不示現四無量、四無色定。",
    "T06n0220_305:0555b14": "何以故？善現！如是般若波羅蜜多甚深理中，",
    "T06n0220_305:0555b15": "甚深般若波羅蜜多尚無所有不可得，況有四",
    "T06n0220_305:0555b16": "靜慮、四無量、四無色定可得示現！[0555b16] 「如是般若",
    "T06n0220_305:0555b17": "波羅蜜多甚深理中，不示現八解脫，不示現",
    "T06n0220_305:0555b18": "八勝處、九次第定、十遍處。何以故？善現！如是",
    "T06n0220_305:0555b19": "般若波羅蜜多甚深理中，甚深般若波羅蜜",
    "T06n0220_305:0555b20": "多尚無所有不可得，況有八解脫、八勝處、九",
    "T06n0220_305:0555b21": "次第定、十遍處可得示現！[0555b21] 「如是般若波羅蜜",
    "T06n0220_305:0555b22": "多甚深理中，不示現四念住，不示現四正斷、",
    "T06n0220_305:0555b23": "四神足、五根、五力、七等覺支、八聖道支。何以",
    "T06n0220_305:0555b24": "故？善現！如是般若波羅蜜多甚深理中，甚深",
    "T06n0220_305:0555b25": "般若波羅蜜多尚無所有不可得，況有四念",
    "T06n0220_305:0555b26": "住乃至八聖道支可得示現！[0555b26] 「如是般若波羅",
    "T06n0220_305:0555b27": "蜜多甚深理中，不示現空解脫門，不示現無",
    "T06n0220_305:0555b28": "相、無願解脫門。何以故？善現！如是般若波羅",
    "T06n0220_305:0555b29": "蜜多甚深理中，甚深般若波羅蜜多尚無所",
    "T06n0220_305:0555c01": "有不可得，況有空解脫門、無相、無願解脫門",
    "T06n0220_305:0555c02": "可得示現！",
    "T06n0220_305:0555c03": "[0555c03] 「如是般若波羅蜜多甚深理中，不示現菩薩",
    "T06n0220_305:0555c04": "十地。何以故？善現！如是般若波羅蜜多甚深",
    "T06n0220_305:0555c05": "理中，甚深般若波羅蜜多尚無所有不可得，",
    "T06n0220_305:0555c06": "況有菩薩十地可得示現！[0555c06] 「如是般若波羅蜜",
    "T06n0220_305:0555c07": "多甚深理中，不示現五眼，不示現六神通。何",
    "T06n0220_305:0555c08": "以故？善現！如是般若波羅蜜多甚深理中，甚",
    "T06n0220_305:0555c09": "深般若波羅蜜多尚無所有不可得，況有五",
    "T06n0220_305:0555c10": "眼、六神通可得示現！[0555c10] 「如是般若波羅蜜多甚",
    "T06n0220_305:0555c11": "深理中，不示現佛十力，不示現四無所畏、四",
    "T06n0220_305:0555c12": "無礙解、大慈、大悲、大喜、大捨、十八佛不共法。",
    "T06n0220_305:0555c13": "何以故？善現！如是般若波羅蜜多甚深理中，",
    "T06n0220_305:0555c14": "甚深般若波羅蜜多尚無所有不可得，況有",
    "T06n0220_305:0555c15": "佛十力乃至十八佛不共法可得示現！[0555c15] 「如是",
    "T06n0220_305:0555c16": "般若波羅蜜多甚深理中，不示現無忘失法，",
    "T06n0220_305:0555c17": "不示現恒住捨性。何以故？善現！如是般若",
    "T06n0220_305:0555c18": "波羅蜜多甚深理中，甚深般若波羅蜜多尚",
    "T06n0220_305:0555c19": "無所有不可得，況有無忘失法、恒住捨性可",
    "T06n0220_305:0555c20": "得示現！[0555c20] 「如是般若波羅蜜多甚深理中，不示",
    "T06n0220_305:0555c21": "現一切智，不示現道相智、一切相智。何以故？",
    "T06n0220_305:0555c22": "善現！如是般若波羅蜜多甚深理中，甚深般",
    "T06n0220_305:0555c23": "若波羅蜜多尚無所有不可得，況有一切智、",
    "T06n0220_305:0555c24": "道相智、一切相智可得示現！[0555c24] 「如是般若波羅",
    "T06n0220_305:0555c25": "蜜多甚深理中，不示現一切陀羅尼門，不示",
    "T06n0220_305:0555c26": "現一切三摩地門。何以故？善現！如是般若",
    "T06n0220_305:0555c27": "波羅蜜多甚深理中，甚深般若波羅蜜多尚",
    "T06n0220_305:0555c28": "無所有不可得，況有一切陀羅尼門、一切三",
    "T06n0220_305:0555c29": "摩地門可得示現！",
    "T06n0220_305:0555c30": "[0555c30] 「如是般若波羅蜜多甚深理中，不示現預流",
    "T06n0220_305:0556a01": "果，不示現一來、不還、阿羅漢果。何以故？善現！",
    "T06n0220_305:0556a02": "如是般若波羅蜜多甚深理中，甚深般若波",
    "T06n0220_305:0556a03": "羅蜜多尚無所有不可得，況有預流果、一來、",
    "T06n0220_305:0556a04": "不還、阿羅漢果可得示現！[0556a04] 「如是般若波羅蜜",
    "T06n0220_305:0556a05": "多甚深理中，不示現獨覺菩提。何以故？善現！",
    "T06n0220_305:0556a06": "如是般若波羅蜜多甚深理中，甚深般若波",
    "T06n0220_305:0556a07": "羅蜜多尚無所有不可得，況有獨覺菩提可",
    "T06n0220_305:0556a08": "得示現！[0556a08] 「如是般若波羅蜜多甚深理中，不示",
    "T06n0220_305:0556a09": "現一切菩薩摩訶薩行。何以故？善現！如是般",
    "T06n0220_305:0556a10": "若波羅蜜多甚深理中，甚深般若波羅蜜多",
    "T06n0220_305:0556a11": "尚無所有不可得，況有一切菩薩摩訶薩行",
    "T06n0220_305:0556a12": "可得示現！[0556a12] 「如是般若波羅蜜多甚深理中，不",
    "T06n0220_305:0556a13": "示現諸佛無上正等菩提。何以故？善現！如是",
    "T06n0220_305:0556a14": "般若波羅蜜多甚深理中，甚深般若波羅蜜",
    "T06n0220_305:0556a15": "多尚無所有不可得，況有諸佛無上正等菩",
    "T06n0220_305:0556a16": "提可得示現！",
    "T06n0220_305:0556a17": "[0556a17] 「復次，善現！一切有情施設言說，若有色若無",
    "T06n0220_305:0556a18": "色、若有想若無想若非有想非無想、若此世",
    "T06n0220_305:0556a19": "界若餘十方一切世界，是諸有情若略心若",
    "T06n0220_305:0556a20": "散心，一切如來、應、正等覺，依甚深般若波羅",
    "T06n0220_305:0556a21": "蜜多，皆如實知。」[0556a21] 「世尊！云何如來、應、正等覺，",
    "T06n0220_305:0556a22": "如實知彼諸有情類略心、散心？」[0556a22] 「善現！一切如",
    "T06n0220_305:0556a23": "來、應、正等覺，由法性故，如實知彼諸有情類",
    "T06n0220_305:0556a24": "略心、散心。」[0556a24] 「世尊！云何如來、應、正等覺，由法性",
    "T06n0220_305:0556a25": "故，如實知彼諸有情類略心、散心？」[0556a25] 「善現！一切",
    "T06n0220_305:0556a26": "如來、應、正等覺，如實知法性中法性尚不可",
    "T06n0220_305:0556a27": "得，況有略心、散心！善現！如是如來、應、正等覺，",
    "T06n0220_305:0556a28": "由法性故，如實知彼諸有情類略心、散心。[0556a28] 「復",
    "T06n0220_305:0556a29": "次，善現！一切如來、應、正等覺，由盡故、離染故、",
    "T06n0220_305:0556b01": "滅故、斷故、寂靜故、遠離故，如實知彼諸有情",
    "T06n0220_305:0556b02": "類略心、散心。」[0556b02] 「世尊！云何如來、應、正等覺，由盡",
    "T06n0220_305:0556b03": "故、離染故、滅故、斷故、寂靜故、遠離故，如實知",
    "T06n0220_305:0556b04": "彼諸有情類略心、散心？」[0556b04] 「善現！一切如來、應、正",
    "T06n0220_305:0556b05": "等覺，如實知盡、離染、滅、斷、寂靜、遠離中盡等",
    "T06n0220_305:0556b06": "性尚不可得，況有略心、散心！善現！如是如來、",
    "T06n0220_305:0556b07": "應、正等覺，依甚深般若波羅蜜多，由盡等故，",
    "T06n0220_305:0556b08": "如實知彼諸有情類略心、散心。",
    "T06n0220_305:0556b09": "[0556b09] 「復次，善現！一切如來、應、正等覺，依甚深般若",
    "T06n0220_305:0556b10": "波羅蜜多，如實知彼諸有情類有貪心、離貪",
    "T06n0220_305:0556b11": "心，有瞋心、離瞋心，有癡心、離癡心。」[0556b11] 「世尊！云何",
    "T06n0220_305:0556b12": "如來、應、正等覺，如實知彼諸有情類有貪心、",
    "T06n0220_305:0556b13": "離貪心，有瞋心、離瞋心，有癡心、離癡心？」[0556b13] 「善",
    "T06n0220_305:0556b14": "現！一切如來、應、正等覺，如實知彼諸有情類",
    "T06n0220_305:0556b15": "貪瞋癡心如實性，非有貪瞋癡心，非離貪瞋",
    "T06n0220_305:0556b16": "癡心。何以故？如實性中，心、心所法尚不可得，",
    "T06n0220_305:0556b17": "況有有貪瞋癡心、離貪瞋癡心！善現！一切如",
    "T06n0220_305:0556b18": "來、應、正等覺，如實知彼諸有情類離貪瞋癡",
    "T06n0220_305:0556b19": "心如實性，非有貪瞋癡心，非離貪瞋癡心。何",
    "T06n0220_305:0556b20": "以故？如實性中，心、心所法尚不可得，況有有",
    "T06n0220_305:0556b21": "貪瞋癡心、離貪瞋癡心！善現！如是如來、應、正",
    "T06n0220_305:0556b22": "等覺，依甚深般若波羅蜜多，如實知彼諸有",
    "T06n0220_305:0556b23": "情類有貪心、離貪心，有瞋心、離瞋心，有癡心、",
    "T06n0220_305:0556b24": "離癡心。",
    "T06n0220_305:0556b25": "[0556b25] 「復次，善現！一切如來、應、正等覺，如實知彼諸",
    "T06n0220_305:0556b26": "有情類有貪瞋癡心，非有貪瞋癡心，非離貪",
    "T06n0220_305:0556b27": "瞋癡心。何以故？如是二心不和合故。善現！一",
    "T06n0220_305:0556b28": "切如來、應、正等覺，如實知彼諸有情類離貪",
    "T06n0220_305:0556b29": "瞋癡心，非有貪瞋癡心，非離貪瞋癡心。何以",
    "T06n0220_305:0556c01": "故？如是二心不和合故。善現！如是如來、應、正",
    "T06n0220_305:0556c02": "等覺，依甚深般若波羅蜜多，如實知彼諸有",
    "T06n0220_305:0556c03": "情類有貪心、離貪心，有瞋心、離瞋心，有癡心、",
    "T06n0220_305:0556c04": "離癡心。[0556c04] 「復次，善現！一切如來、應、正等覺，依甚",
    "T06n0220_305:0556c05": "深般若波羅蜜多，如實知彼諸有情類所有廣",
    "T06n0220_305:0556c06": "心。」[0556c06] 「世尊！云何如來、應、正等覺，如實知彼諸有",
    "T06n0220_305:0556c07": "情類所有廣心？」[0556c07] 「善現！一切如來、應、正等覺，如",
    "T06n0220_305:0556c08": "實知彼諸有情類所有廣心無廣無狹、無增",
    "T06n0220_305:0556c09": "無減、無去無來，心性離故，非廣非狹、非增非",
    "T06n0220_305:0556c10": "減、非去非來。何以故？心之自性無所有故，誰",
    "T06n0220_305:0556c11": "廣、誰狹？誰增、誰減？誰去、誰來？善現！如是如",
    "T06n0220_305:0556c12": "來、應、正等覺，依甚深般若波羅蜜多，如實知",
    "T06n0220_305:0556c13": "彼諸有情類所有廣心。[0556c13] 「復次，善現！一切如來、",
    "T06n0220_305:0556c14": "應、正等覺，依甚深般若波羅蜜多，如實知彼",
    "T06n0220_305:0556c15": "諸有情類所有大心。」[0556c15] 「世尊！云何如來、應、正等",
    "T06n0220_305:0556c16": "覺，如實知彼諸有情類所有大心？」[0556c16] 「善現！一切",
    "T06n0220_305:0556c17": "如來、應、正等覺，如實知彼諸有情類所有大",
    "T06n0220_305:0556c18": "心無去無來、無生無滅、無住無異、無大無",
    "T06n0220_305:0556c19": "小。何以故？心之自性無所有故，非去非來、非",
    "T06n0220_305:0556c20": "生非滅、非住非異、非大非小。善現！如是如來、",
    "T06n0220_305:0556c21": "應、正等覺，依甚深般若波羅蜜多，如實知彼",
    "T06n0220_305:0556c22": "諸有情類所有大心。[0556c22] 「復次，善現！一切如來、應、",
    "T06n0220_305:0556c23": "正等覺，依甚深般若波羅蜜多，如實知彼諸",
    "T06n0220_305:0556c24": "有情類所有無量心。」[0556c24] 「世尊！云何如來、應、正等",
    "T06n0220_305:0556c25": "覺，如實知彼諸有情類所有無量心？」[0556c25] 「善現！一",
    "T06n0220_305:0556c26": "切如來、應、正等覺，如實知彼諸有情類所有",
    "T06n0220_305:0556c27": "無量心非住非不住、非去非不去。何以故？無",
    "T06n0220_305:0556c28": "量心性無漏無依，如何可說有住不住、有去",
    "T06n0220_305:0556c29": "不去？善現！如是如來、應、正等覺，依甚深般若",
    "T06n0220_305:0557a01": "波羅蜜多，如實知彼諸有情類所有無量心。",
    "T06n0220_305:0557a02": "[0557a02] 「復次，善現！一切如來、應、正等覺，依甚深般若",
    "T06n0220_305:0557a03": "波羅蜜多，如實知彼諸有情類所有無見、無",
    "T06n0220_305:0557a04": "對心。」[0557a04] 「世尊！云何如來、應、正等覺，如實知彼諸",
    "T06n0220_305:0557a05": "有情類所有無見、無對心？」[0557a05] 「善現！一切如來、應、",
    "T06n0220_305:0557a06": "正等覺，如實知彼諸有情類所有無見、無對",
    "T06n0220_305:0557a07": "心皆無心相。何以故？以一切心自相空故。善",
    "T06n0220_305:0557a08": "現！如是如來、應、正等覺，依甚深般若波羅蜜",
    "T06n0220_305:0557a09": "多，如實知彼諸有情類所有無見、無對心。",
    "T06n0220_305:0557a10": "[0557a10] 「復次，善現！一切如來、應、正等覺，依甚深般若",
    "T06n0220_305:0557a11": "波羅蜜多，如實知彼諸有情類所有無色不",
    "T06n0220_305:0557a12": "可見心。」[0557a12] 「世尊！云何如來、應、正等覺，如實知彼",
    "T06n0220_305:0557a13": "諸有情類所有無色不可見心？」[0557a13] 「善現！一切如",
    "T06n0220_305:0557a14": "來、應、正等覺，如實知彼諸有情類所有無色不",
    "T06n0220_305:0557a15": "可見心，諸佛五眼皆不能見。何以故？以一切",
    "T06n0220_305:0557a16": "心自性空故。善現！如是如來、應、正等覺，依甚",
    "T06n0220_305:0557a17": "深般若波羅蜜多，如實知彼諸有情類所有",
    "T06n0220_305:0557a18": "無色不可見心。[0557a18] 「復次，善現！一切如來、應、正等",
    "T06n0220_305:0557a19": "覺，依甚深般若波羅蜜多，如實知他諸有情",
    "T06n0220_305:0557a20": "類心、心所法若出若沒若屈若伸。」[0557a20] 「世尊！云何",
    "T06n0220_305:0557a21": "如來、應、正等覺，如實知他諸有情類心、心所",
    "T06n0220_305:0557a22": "法若出若沒若屈若伸？」[0557a22] 「善現！一切如來、應、正",
    "T06n0220_305:0557a23": "等覺，如實知他諸有情類出沒屈伸心、心所",
    "T06n0220_305:0557a24": "法皆依色、受、想、行、識生。善現！如是如來、應、正",
    "T06n0220_305:0557a25": "等覺，依甚深般若波羅蜜多，如實知他諸有",
    "T06n0220_305:0557a26": "情類心、心所法若出若沒若屈若伸，謂諸如",
    "T06n0220_305:0557a27": "來、應、正等覺，如實知他諸有情類出沒屈伸",
    "T06n0220_305:0557a28": "心、心所法，或依色，或依受、想、行、識，執我及世",
    "T06n0220_305:0557a29": "間常，此是諦實餘皆癡妄；或依色，或依受、想、",
    "T06n0220_305:0557b01": "行、識，執我及世間無常，此是諦實餘皆癡妄；",
    "T06n0220_305:0557b02": "或依色，或依受、想、行、識，執我及世間亦常亦",
    "T06n0220_305:0557b03": "無常，此是諦實餘皆癡妄；或依色，或依受、想、",
    "T06n0220_305:0557b04": "行、識，執我及世間非常非無常，此是諦實餘",
    "T06n0220_305:0557b05": "皆癡妄；或依色，或依受、想、行、識，執我及世間",
    "T06n0220_305:0557b06": "有邊，此是諦實餘皆癡妄；或依色，或依受、想、",
    "T06n0220_305:0557b07": "行、識，執我及世間無邊，此是諦實餘皆癡妄；",
    "T06n0220_305:0557b08": "或依色，或依受、想、行、識，執我及世間亦有邊",
    "T06n0220_305:0557b09": "亦無邊，此是諦實餘皆癡妄；或依色，或依受、",
    "T06n0220_305:0557b10": "想、行、識，執我及世間非有邊非無邊，此是諦",
    "T06n0220_305:0557b11": "實餘皆癡妄；或依色，或依受、想、行、識，執命者",
    "T06n0220_305:0557b12": "即身，此是諦實餘皆癡妄；或依色，或依受、想、",
    "T06n0220_305:0557b13": "行、識，執命者異身，此是諦實餘皆癡妄；或依",
    "T06n0220_305:0557b14": "色，或依受、想、行、識，執如來死後有，此是諦實",
    "T06n0220_305:0557b15": "餘皆癡妄；或依色，或依受、想、行、識，執如來死",
    "T06n0220_305:0557b16": "後非有，此是諦實餘皆癡妄；或依色，或依受、",
    "T06n0220_305:0557b17": "想、行、識，執如來死後亦有亦非有，此是諦實",
    "T06n0220_305:0557b18": "餘皆癡妄；或依色，或依受、想、行、識，執如來死",
    "T06n0220_305:0557b19": "後非有非非有，此是諦實餘皆癡妄。[0557b19] 「善現！",
    "T06n0220_305:0557b20": "如是如來、應、正等覺，依甚深般若波羅蜜多，",
    "T06n0220_305:0557b21": "如實知他諸有情類心、心所法若出若沒若",
    "T06n0220_305:0557b22": "屈若伸。"
}