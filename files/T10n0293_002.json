{
    "T10n0293_002:0665a02": "大方廣佛華嚴經卷第二",
    "T10n0293_002:0665a04": "罽賓國三藏般若奉 詔譯",
    "T10n0293_002:0665a05": "入不思議解脫境界普賢行願品",
    "T10n0293_002:0665a06": "[0665a06] 爾時，下方過不可說佛剎極微塵數世界海，",
    "T10n0293_002:0665a07": "外有世界海名一切如來圓滿普焰光，佛",
    "T10n0293_002:0665a08": "號無著智星宿幢王；於彼如來大眾海中，",
    "T10n0293_002:0665a09": "有菩薩摩訶薩名破諸蓋障勇猛智自在王，",
    "T10n0293_002:0665a10": "與不可說世界海極微塵數諸菩薩俱，從彼佛",
    "T10n0293_002:0665a11": "會向如來所，悉以神力，於其身上一一毛孔",
    "T10n0293_002:0665a12": "出演說種種法海妙音聲雲。所謂：出演說一",
    "T10n0293_002:0665a13": "切法義眾生語言陀羅尼海音聲雲、出演說",
    "T10n0293_002:0665a14": "一切三世菩薩修行方便海音聲雲、出演說",
    "T10n0293_002:0665a15": "一切菩薩誓願方便海音聲雲、出演說一切",
    "T10n0293_002:0665a16": "菩薩圓滿清淨波羅蜜海音聲雲、出演說一",
    "T10n0293_002:0665a17": "切菩薩遍一切剎圓滿行海音聲雲、出演說",
    "T10n0293_002:0665a18": "一切菩薩成滿種種神通輪海音聲雲、出演說",
    "T10n0293_002:0665a19": "一切如來往詣道場破魔軍眾銷竭煩惱成等",
    "T10n0293_002:0665a20": "正覺神通輪海音聲雲、出演說一切如來轉",
    "T10n0293_002:0665a21": "妙法輪種種名句修多羅海音聲雲、出演說",
    "T10n0293_002:0665a22": "一切如來隨應教化調伏眾生方便行海音聲",
    "T10n0293_002:0665a23": "雲、出演說一切如來隨時隨善根隨其願力",
    "T10n0293_002:0665a24": "普令獲得一切智智善巧方便海音聲雲，如",
    "T10n0293_002:0665a25": "是等雲一一充滿虛空法界，既至佛所，頂",
    "T10n0293_002:0665a26": "禮佛足以為供養，修敬畢已，即於下方，化",
    "T10n0293_002:0665a27": "作現一切如來宮殿，光明種種色藏寶樓閣，",
    "T10n0293_002:0665a28": "及一切妙形像寶蓮華藏師子之座，諸菩薩",
    "T10n0293_002:0665a29": "眾各於其上結跏趺坐，以普現一切菩提場",
    "T10n0293_002:0665b01": "影像光幢摩尼王冠以嚴其身。[0665b01] 上方過不可",
    "T10n0293_002:0665b02": "說佛剎極微塵數世界海，外有世界海名無",
    "T10n0293_002:0665b03": "盡佛種性，佛號普智圓滿差別光明大聲王；",
    "T10n0293_002:0665b04": "於彼如來大眾海中，有菩薩摩訶薩名普遍",
    "T10n0293_002:0665b05": "法界大願際，與不可說世界海極微塵數諸",
    "T10n0293_002:0665b06": "菩薩俱，受彼佛教，發彼道場，而來向此娑",
    "T10n0293_002:0665b07": "婆世界毘盧遮那如來所，悉以神力各於",
    "T10n0293_002:0665b08": "其身一切相好、一切身分、一切肢節、一",
    "T10n0293_002:0665b09": "切毛孔、一切言音、一切名句、一切衣服、",
    "T10n0293_002:0665b10": "一切莊嚴具中，現毘盧遮那等盡過去際",
    "T10n0293_002:0665b11": "一切諸佛、盡未來際一切諸佛、盡現在際一",
    "T10n0293_002:0665b12": "切諸佛、并其眾會，十方剎土清淨雜染，廣狹",
    "T10n0293_002:0665b13": "大小，靡不皆現；亦現彼佛過去所行檀那",
    "T10n0293_002:0665b14": "波羅蜜，隨順積集一切施行，受者、財物、本事、",
    "T10n0293_002:0665b15": "影像相應行海；亦現彼佛過去所行尸羅",
    "T10n0293_002:0665b16": "波羅蜜，隨順積集本事影像相應行海；亦現",
    "T10n0293_002:0665b17": "彼佛過去所行羼提波羅蜜，斷截肢體，心",
    "T10n0293_002:0665b18": "無動亂，隨順積集本事影像相應行海；亦現",
    "T10n0293_002:0665b19": "彼佛過去所行毘梨耶波羅蜜，勇猛不退，",
    "T10n0293_002:0665b20": "隨順積集本事影像相應行海；亦現彼佛",
    "T10n0293_002:0665b21": "過去所求一切如來禪那波羅蜜，隨順積",
    "T10n0293_002:0665b22": "集而得成就本事影像相應行海；亦現彼",
    "T10n0293_002:0665b23": "佛過去所求般若波羅蜜，一切如來所轉法",
    "T10n0293_002:0665b24": "輪，所成就法，發勇猛心一切皆捨本事影像",
    "T10n0293_002:0665b25": "相應行海；亦現彼佛過去所成方便波羅蜜，",
    "T10n0293_002:0665b26": "樂見一切佛，樂行一切菩薩道、樂化一切眾",
    "T10n0293_002:0665b27": "生界本事影像相應行海；亦現彼佛過去",
    "T10n0293_002:0665b28": "所發願波羅蜜，一切菩薩廣大誓願清淨莊",
    "T10n0293_002:0665b29": "嚴本事影像相應行海；亦現彼佛過去所成",
    "T10n0293_002:0665c01": "一切菩薩力波羅蜜，了種種行清淨和合",
    "T10n0293_002:0665c02": "本事影像相應行海；亦現彼佛過去所修一",
    "T10n0293_002:0665c03": "切菩薩智波羅蜜，圓滿清淨種種差別證悟",
    "T10n0293_002:0665c04": "法門本事影像相應行海；如是所現一切如",
    "T10n0293_002:0665c05": "來本事影像相應行海悉皆遍滿廣大法界。",
    "T10n0293_002:0665c06": "[0665c06] 既至佛所，頂禮佛足以為供養，修敬畢已，即",
    "T10n0293_002:0665c07": "於上方化作一切金剛寶王種種莊嚴藏樓",
    "T10n0293_002:0665c08": "閣，及帝青金剛寶王蓮華藏師子之座，諸菩",
    "T10n0293_002:0665c09": "薩眾各於其上結跏趺坐，以演說三世如來",
    "T10n0293_002:0665c10": "名號大音聲海；摩尼寶王為髻，明珠莊嚴",
    "T10n0293_002:0665c11": "寶冠，以一切妙寶光焰熾盛摩尼王網羅覆",
    "T10n0293_002:0665c12": "其身。如是十方一切菩薩各以種種神通興",
    "T10n0293_002:0665c13": "種種供養雲來會道場普周法界。此諸菩薩",
    "T10n0293_002:0665c14": "并其眷屬皆從普賢行願所生，以淨智眼普",
    "T10n0293_002:0665c15": "見三世一切諸佛。眾所樂見種種相海，得無",
    "T10n0293_002:0665c16": "礙耳，普聞十方一切如來所轉法輪修多羅",
    "T10n0293_002:0665c17": "海已，得至於一切菩薩最勝自在究竟彼岸，",
    "T10n0293_002:0665c18": "於念念中現大神變能遍親近十方諸佛，一",
    "T10n0293_002:0665c19": "身充滿一切世界，普現諸佛道場眾會，光明",
    "T10n0293_002:0665c20": "遍照一切世界。於一塵中普現十方，盡虛空",
    "T10n0293_002:0665c21": "界、一切世界，於彼世界現種種身，隨諸眾生",
    "T10n0293_002:0665c22": "應受化者調伏成熟，未曾失時；一切毛孔出",
    "T10n0293_002:0665c23": "大音聲，周聞十方，演暢如來妙法輪雲，廣大",
    "T10n0293_002:0665c24": "境界；知諸眾生悉皆如幻，知諸如來悉皆如",
    "T10n0293_002:0665c25": "影，知諸界趣業行受生悉皆如夢，知諸世間",
    "T10n0293_002:0665c26": "所現果報如鏡中像，知諸世間諸有生起如",
    "T10n0293_002:0665c27": "熱時焰，知諸國土依心想住皆如變化；通達",
    "T10n0293_002:0665c28": "如來十種智力威德自在，如大牛王，得無",
    "T10n0293_002:0665c29": "所畏，能師子吼，深入無盡辯才大海，了知眾",
    "T10n0293_002:0666a01": "生諸祕密海，深入文字語言智海，了達法界",
    "T10n0293_002:0666a02": "猶如虛空；得諸菩薩神通智慧威力，勇健摧",
    "T10n0293_002:0666a03": "伏魔軍，智力明徹，了達三世，知一切法無",
    "T10n0293_002:0666a04": "有違諍，而常趣求一切智地，以無斷智入諸",
    "T10n0293_002:0666a05": "世間，以法界智流出教海；得神通力，能令十",
    "T10n0293_002:0666a06": "方一切世界展轉相入；得善根力於諸世界",
    "T10n0293_002:0666a07": "自在受生；得周遍眼普見十方一切世界廣",
    "T10n0293_002:0666a08": "狹、大小；得無礙智於微細境現廣大剎，於廣",
    "T10n0293_002:0666a09": "大境現微細剎，以自在力於一佛所得一切",
    "T10n0293_002:0666a10": "佛功德智慧威神所加，普見十方無有疑惑，",
    "T10n0293_002:0666a11": "於一念頃能以神通普遍十方一切剎海。具",
    "T10n0293_002:0666a12": "足如是無量功德諸大菩薩滿逝多林皆是",
    "T10n0293_002:0666a13": "如來威神之力。",
    "T10n0293_002:0666a14": "[0666a14] 于時，上首諸大聲聞：大智舍利弗、神通目",
    "T10n0293_002:0666a15": "揵連、摩訶迦葉、離婆多、須菩提、阿[少/兔]",
    "T10n0293_002:0666a16": "樓馱、難陀、劫賓那、迦旃延、富樓那彌多",
    "T10n0293_002:0666a17": "羅尼子等在逝多林皆悉不見如來神力、如",
    "T10n0293_002:0666a18": "來嚴好、如來境界、如來遊戲、如來神變、如來",
    "T10n0293_002:0666a19": "尊勝、如來妙行、如來威德、如來加持、如來",
    "T10n0293_002:0666a20": "剎海；亦復不見不可思議菩薩境界、菩薩集",
    "T10n0293_002:0666a21": "會、菩薩遍入、菩薩親近，菩薩神通、菩薩遊",
    "T10n0293_002:0666a22": "戲、菩薩眷屬、菩薩方處、菩薩師子座、菩薩宮",
    "T10n0293_002:0666a23": "殿、菩薩威儀、菩薩三昧、菩薩周遍觀察、菩薩",
    "T10n0293_002:0666a24": "師子頻申、菩薩勇猛、菩薩供養、菩薩授記、",
    "T10n0293_002:0666a25": "菩薩成熟、菩薩身業清淨、菩薩智身圓滿、",
    "T10n0293_002:0666a26": "菩薩願身顯示、菩薩色身普遍、菩薩相好具",
    "T10n0293_002:0666a27": "足、菩薩常光圓滿、菩薩放大光網、菩薩起變",
    "T10n0293_002:0666a28": "化雲、菩薩普遍方網、菩薩諸行圓滿，如是",
    "T10n0293_002:0666a29": "種種皆悉不見。何以故？以善根不同故。彼於",
    "T10n0293_002:0666b01": "過去本不修集見一切佛種種神通妙善根",
    "T10n0293_002:0666b02": "故；本不讚說十方剎海普遍莊嚴淨功德故；",
    "T10n0293_002:0666b03": "本不稱歎諸佛世尊種種神通變化事故；本",
    "T10n0293_002:0666b04": "不能於生死之中發阿耨多羅三藐三菩提心",
    "T10n0293_002:0666b05": "故；本不勸發一切眾生令住廣大菩提心故；",
    "T10n0293_002:0666b06": "本不能令如來種性不斷絕故；本不精勤攝",
    "T10n0293_002:0666b07": "受一切諸眾生故；本不勤修一切菩薩波羅",
    "T10n0293_002:0666b08": "蜜故；本於生死不勸眾生求智眼故；本不修",
    "T10n0293_002:0666b09": "習順一切智諸善根故，本不覺了如來出世",
    "T10n0293_002:0666b10": "勝善根故；本不獲得普遍嚴淨一切佛剎神",
    "T10n0293_002:0666b11": "通智故；本不獲得菩薩所知廣大境界清淨",
    "T10n0293_002:0666b12": "眼故；本不欣求超出世間究竟不共大善根",
    "T10n0293_002:0666b13": "故；本不發起一切菩薩廣大誓願出離智故；",
    "T10n0293_002:0666b14": "本不從於一切如來威力加持之所生故；本",
    "T10n0293_002:0666b15": "不能知一切諸法皆如幻故；本不能知菩薩",
    "T10n0293_002:0666b16": "所知思想執持皆如夢故；本不能得菩薩勇",
    "T10n0293_002:0666b17": "猛廣大志樂深歡喜故；如是種種皆是普賢",
    "T10n0293_002:0666b18": "智眼境界不與一切二乘所共。以是因緣，",
    "T10n0293_002:0666b19": "彼諸上首大德聲聞不能聞、不能信、不能知、",
    "T10n0293_002:0666b20": "不能見、不能憶念、不能觀察、不能籌量、不能",
    "T10n0293_002:0666b21": "思惟、不能證入、不能分別。何以故？諸佛菩薩",
    "T10n0293_002:0666b22": "神通境界非諸二乘狹劣境故。是故，雖在逝",
    "T10n0293_002:0666b23": "多林中不見如來廣大神變。[0666b23] 復次，彼諸聲聞",
    "T10n0293_002:0666b24": "無如是菩薩所修最勝善根故，無如是見佛",
    "T10n0293_002:0666b25": "神通清淨智眼故，無如是甚深三昧微細觀",
    "T10n0293_002:0666b26": "察故，無如是廣大神力所加持故，無如是不",
    "T10n0293_002:0666b27": "可思議解脫門故，無如是神通自在故，無如",
    "T10n0293_002:0666b28": "是廣大勢力故，無如是廣大威德故，無如是",
    "T10n0293_002:0666b29": "最勝住處故，無如是智眼所行境故；是故，於",
    "T10n0293_002:0666c01": "此不能知、不能見、不能入、不能得、不能遍",
    "T10n0293_002:0666c02": "解、不能出生、不能觀察、不能忍受、不能修",
    "T10n0293_002:0666c03": "行、不能安住、不能開示、亦復不能廣為人說、",
    "T10n0293_002:0666c04": "不能讚歎、不能指示、不能授與、不能攝取、不",
    "T10n0293_002:0666c05": "能勸進、不能教誨令其修習、令其安住、令其證",
    "T10n0293_002:0666c06": "入諸佛境界。何以故？彼諸聲聞無有如是大",
    "T10n0293_002:0666c07": "智慧故，依聲聞乘而出離故，入聲聞道得智",
    "T10n0293_002:0666c08": "慧故，修聲聞行求滿足故，住聲聞果為究竟",
    "T10n0293_002:0666c09": "故，悟解聲聞實諦智故，住於差別真實際故，",
    "T10n0293_002:0666c10": "樂住寂靜為涅槃故，於諸世間捨大悲故，遠",
    "T10n0293_002:0666c11": "離救護諸眾生故，恒住自事趣寂滅故；是故，",
    "T10n0293_002:0666c12": "雖在逝多林中不見如是種種神變。何以故？",
    "T10n0293_002:0666c13": "本於如來一切智性不能志求、不能積集、",
    "T10n0293_002:0666c14": "不能樂欲、不能出生、不能修習、不能清淨、亦",
    "T10n0293_002:0666c15": "於如來三昧神通不能入、不能行、不能知見、",
    "T10n0293_002:0666c16": "不能證得。何以故？如是境界唯諸菩薩廣大",
    "T10n0293_002:0666c17": "智眼乃能見知，非諸聲聞所行境故；以是因",
    "T10n0293_002:0666c18": "緣諸大聲聞雖復住在逝多林中，不見如來",
    "T10n0293_002:0666c19": "種種神變、種種加持、種種佛剎、種種嚴淨，及",
    "T10n0293_002:0666c20": "大菩薩普遍眾會遊戲神通皆悉不見。譬如",
    "T10n0293_002:0666c21": "恒河兩岸多有百千億無量餓鬼，裸露、",
    "T10n0293_002:0666c22": "飢渴、羸瘦、憔悴、皮肉、筋骨、內外焦然、風飄",
    "T10n0293_002:0666c23": "日曝、遍體乾枯、烏鷲&#x72B2;狼諸惡禽獸競來",
    "T10n0293_002:0666c24": "搏撮；為渴所逼，欲求水飲，雖住河側而不",
    "T10n0293_002:0666c25": "見河，設有見者，見其枯涸，或見流火、或見煻",
    "T10n0293_002:0666c26": "煨。何以故？深厚業障之所覆故。諸大聲聞亦",
    "T10n0293_002:0666c27": "復如是，雖復住在逝多林中，不見如來廣",
    "T10n0293_002:0666c28": "大神變。何以故？不樂種智，無明&#x7796;瞙蔽其",
    "T10n0293_002:0666c29": "眼故；不曾種植一切智地勝善根故。譬如",
    "T10n0293_002:0667a01": "有人，於眾會中假寐昏寢，忽然夢見須彌山",
    "T10n0293_002:0667a02": "頂帝釋所住善見宮城，殊勝寶殿，園苑莊嚴；",
    "T10n0293_002:0667a03": "天子、天女百千萬億柔軟寶地普散天華；",
    "T10n0293_002:0667a04": "種種衣樹，出妙衣服；種種華樹，開敷妙華；諸",
    "T10n0293_002:0667a05": "珍寶樹，出諸珍寶；諸莊嚴樹，出諸嚴具；諸音",
    "T10n0293_002:0667a06": "樂樹，奏天音樂；無量諸天，於中遊戲。其人自",
    "T10n0293_002:0667a07": "見著天衣服，住止周旋，受諸快樂，其眾會",
    "T10n0293_002:0667a08": "中一切人眾雖同一處，不見、不知、不能觀",
    "T10n0293_002:0667a09": "察。何以故？此人夢中所見境界非彼眾會所",
    "T10n0293_002:0667a10": "能見故。一切菩薩及諸世主現前所見廣大",
    "T10n0293_002:0667a11": "莊嚴神通變化亦復如是，以得一切佛加持",
    "T10n0293_002:0667a12": "故，以久積集善根力故，發一切智廣大願故，",
    "T10n0293_002:0667a13": "修習如來勝功德故，善住菩薩莊嚴道故，圓",
    "T10n0293_002:0667a14": "滿一切種智門故，成就普賢諸行願故，趣入",
    "T10n0293_002:0667a15": "菩薩一切智地清淨解故，遊戲菩薩一切三",
    "T10n0293_002:0667a16": "昧神通海故，觀察菩薩一切境界智無礙故；",
    "T10n0293_002:0667a17": "是故，悉見如來世尊不可思議自在遊戲神",
    "T10n0293_002:0667a18": "通境界，能入、能知。一切聲聞諸大弟子，雖有",
    "T10n0293_002:0667a19": "智慧具勝神通皆不能見、皆不能知。何以故？",
    "T10n0293_002:0667a20": "以無菩薩清淨眼故。譬如雪山多諸藥草，猶",
    "T10n0293_002:0667a21": "如種植處處出生，有大良醫成就明智，知諸",
    "T10n0293_002:0667a22": "藥性差別功能，隨病所須，於中採取，其諸捕",
    "T10n0293_002:0667a23": "獵放牧之人遊止其中，不見、不知，況能採取？",
    "T10n0293_002:0667a24": "此亦如是；以諸菩薩普入如來智慧境界出",
    "T10n0293_002:0667a25": "生菩薩種種遊戲，能了如來三昧境界，諸大",
    "T10n0293_002:0667a26": "弟子本不修習一切種智，不能利樂一切眾",
    "T10n0293_002:0667a27": "生，雖復住在逝多林中，不見、不知如來三昧",
    "T10n0293_002:0667a28": "廣大神變。譬如大地，眾寶所依，多諸伏藏，",
    "T10n0293_002:0667a29": "百千萬億珍奇雜寶，處處盈滿，一一莊嚴，",
    "T10n0293_002:0667b01": "無不備足；有一丈夫聰慧明達，善知寶藏",
    "T10n0293_002:0667b02": "所在之處，及知眾寶功能勢力；其人復有大",
    "T10n0293_002:0667b03": "福德力，能隨所欲自在而取，奉養父母、賑給",
    "T10n0293_002:0667b04": "宗親、老病窮乏靡不均贍，諸有所求咸令充",
    "T10n0293_002:0667b05": "足，其餘無福無智慧人雖於寶處行、住、坐、臥，",
    "T10n0293_002:0667b06": "以無智故，不見、不知；此亦如是，諸大菩薩以",
    "T10n0293_002:0667b07": "有清淨普遍智眼，於逝多林能入如來不可",
    "T10n0293_002:0667b08": "思議甚深境界，能見諸佛廣大神變，能了諸",
    "T10n0293_002:0667b09": "佛一切法門，能入無邊佛三昧海，能勤供事",
    "T10n0293_002:0667b10": "一切如來，能以勝法開悟眾生，能以四攝攝",
    "T10n0293_002:0667b11": "受群品，彼諸聲聞雖住林中不能得見如來",
    "T10n0293_002:0667b12": "神力，亦復不見菩薩眾會。譬如有人以繒蔽",
    "T10n0293_002:0667b13": "目，至大寶洲行、住、坐、臥，不能得見寶樹、寶衣、",
    "T10n0293_002:0667b14": "寶香、寶果，眾寶形色，貴賤功能，復有一人開",
    "T10n0293_002:0667b15": "目至彼一切皆見，悉能了知，諸菩薩等亦復",
    "T10n0293_002:0667b16": "如是，至於如來大法寶洲最勝功德莊嚴之",
    "T10n0293_002:0667b17": "處，悉皆明見，諸大弟子雖在林中親近世",
    "T10n0293_002:0667b18": "尊，不見如來自在神變三昧境界，亦不得見",
    "T10n0293_002:0667b19": "普遍莊嚴菩薩眾會。何以故？以諸聲聞與佛",
    "T10n0293_002:0667b20": "智慧不相應故，無明覆障蔽其眼故，無諸",
    "T10n0293_002:0667b21": "菩薩無礙智故，不能次第入法界故，以是因",
    "T10n0293_002:0667b22": "緣不見如來自在三昧差別神變。譬如有藥",
    "T10n0293_002:0667b23": "名無垢光，若復有人用塗其眼，眼得清淨，一",
    "T10n0293_002:0667b24": "切闇色不能為障，其人有時處於夜闇無量",
    "T10n0293_002:0667b25": "百千人眾之內，悉見彼眾形相、威儀、行、住、坐、",
    "T10n0293_002:0667b26": "臥，此人所有威儀、形相、進退、往來，彼諸人",
    "T10n0293_002:0667b27": "眾皆不能&#x89A9;，此亦如是；彼諸菩薩成就如",
    "T10n0293_002:0667b28": "來清淨智眼，悉能明見一切世間無有障礙，",
    "T10n0293_002:0667b29": "其所顯示三昧神通廣大境界，大菩薩眾",
    "T10n0293_002:0667c01": "所共圍遶，諸大聲聞悉不能見。譬如比丘於",
    "T10n0293_002:0667c02": "眾會中入遍處定，所謂：地遍處定、水遍處定、",
    "T10n0293_002:0667c03": "火遍處定、風遍處定、青遍處定、黃遍處定、",
    "T10n0293_002:0667c04": "赤遍處定、白遍處定、天遍處定、種種眾生身",
    "T10n0293_002:0667c05": "遍處定、一切音聲語言遍處定、一切所緣遍",
    "T10n0293_002:0667c06": "處定、入此定者，見其所緣地水等相，光明周",
    "T10n0293_002:0667c07": "遍，乃至一切所緣定境，其餘大眾悉不能見，",
    "T10n0293_002:0667c08": "唯除有住此三昧者。此亦如是，如來所現",
    "T10n0293_002:0667c09": "不可思議三昧神通廣大境界，一切菩薩能",
    "T10n0293_002:0667c10": "入、能知，一切二乘不知、不見。譬如有人得翳",
    "T10n0293_002:0667c11": "形藥，用以塗眼，身則隱蔽於眾會中，行、住、往、",
    "T10n0293_002:0667c12": "來，無能見者，而能悉&#x89A9;眾會中事；應知如",
    "T10n0293_002:0667c13": "來亦復如是，成就智眼超出世間，普見世間",
    "T10n0293_002:0667c14": "無有障礙，所現三昧神通境界非諸聲聞",
    "T10n0293_002:0667c15": "之所能知，唯除趣向一切智境諸大菩薩乃",
    "T10n0293_002:0667c16": "能得見。譬如世人初始生時則有二天同",
    "T10n0293_002:0667c17": "時而生，一曰同生、二曰同名。彼天與人恒相",
    "T10n0293_002:0667c18": "隨逐，天常見人，人不見天；如來亦爾，住不思",
    "T10n0293_002:0667c19": "議一切智智廣大三昧神通境界，諸大菩薩",
    "T10n0293_002:0667c20": "眾會莊嚴，彼諸聲聞悉不能見。譬如比丘得",
    "T10n0293_002:0667c21": "心自在入滅盡定，想、受皆滅，六根作業皆悉",
    "T10n0293_002:0667c22": "不行，亦非涅槃，世變遷流不知、不覺。何以",
    "T10n0293_002:0667c23": "故？由此定力所加持故。彼大聲聞亦復如是，",
    "T10n0293_002:0667c24": "雖復住在逝多林中，具足六根而於如來自",
    "T10n0293_002:0667c25": "在神變廣大境界不見、不知、不解、不入，亦復",
    "T10n0293_002:0667c26": "不見菩薩眾會三昧神通。何以故？如來境界",
    "T10n0293_002:0667c27": "微細、甚深，祕密、廣大，難見、難知、難量、難測，超",
    "T10n0293_002:0667c28": "過一切世、出世間不可思議無能壞者，非",
    "T10n0293_002:0667c29": "諸聲聞及辟支佛所知境故。是故，如來自在",
    "T10n0293_002:0668a01": "神力所現境界不可思議眷屬莊嚴，菩薩眾",
    "T10n0293_002:0668a02": "會及逝多林普遍一切無量阿僧祇清淨世",
    "T10n0293_002:0668a03": "界，如是等事一切二乘悉不能見。何以故？以",
    "T10n0293_002:0668a04": "非菩薩廣大器故。",
    "T10n0293_002:0668a05": "[0668a05] 爾時，東方毘盧遮那焰願藏光明菩薩摩訶",
    "T10n0293_002:0668a06": "薩承佛威力，觀察十方，而說偈言：",
    "T10n0293_002:0668a07": "「汝等觀佛智，  微妙難思議，",
    "T10n0293_002:0668a08": " 於此逝多林，  神變無能勝。",
    "T10n0293_002:0668a09": " 大覺威神力，  顯現無數行，",
    "T10n0293_002:0668a10": " 迷惑諸世間，  不解佛深法。",
    "T10n0293_002:0668a11": " 甚深法王法，  無量難思議，",
    "T10n0293_002:0668a12": " 所現諸神通，  舉世無能測。",
    "T10n0293_002:0668a13": " 諸佛所現相，  稱揚不可盡，",
    "T10n0293_002:0668a14": " 雖以相嚴身，  所現皆無相。",
    "T10n0293_002:0668a15": " 佛種種神變，  顯現逝多林，",
    "T10n0293_002:0668a16": " 所現皆甚深，  言辭莫能及。",
    "T10n0293_002:0668a17": " 不思議億剎，  具德諸菩薩，",
    "T10n0293_002:0668a18": " 眾會廣莊嚴，  奉佛故雲集。",
    "T10n0293_002:0668a19": " 大願悉皆滿，  威儀無所著，",
    "T10n0293_002:0668a20": " 難思心境界，  舉世莫能知。",
    "T10n0293_002:0668a21": " 利智辟支佛，  及彼大聲聞，",
    "T10n0293_002:0668a22": " 皆悉不能知，  菩薩行境界。",
    "T10n0293_002:0668a23": " 菩薩智甚深，  最勝難超越，",
    "T10n0293_002:0668a24": " 建立精進幢，  一切無能動。",
    "T10n0293_002:0668a25": " 已入無量定，  已得大名稱，",
    "T10n0293_002:0668a26": " 顯現大神通，  遍周於法界。」",
    "T10n0293_002:0668a27": "[0668a27] 爾時，南方難摧伏速疾精進王菩薩摩訶薩",
    "T10n0293_002:0668a28": "承佛威力，觀察十方，而說偈言：",
    "T10n0293_002:0668a29": "「汝觀諸佛子，  妙智功德藏，",
    "T10n0293_002:0668b01": " 能集菩提行，  安樂諸世間。",
    "T10n0293_002:0668b02": " 三昧妙威神，  智慧無邊際，",
    "T10n0293_002:0668b03": " 彼心及境界，  一切皆甚深。",
    "T10n0293_002:0668b04": " 今此逝多林，  正遍知住處，",
    "T10n0293_002:0668b05": " 菩薩眾雲集，  普現大莊嚴。",
    "T10n0293_002:0668b06": " 汝觀無所著，  菩薩大眾海，",
    "T10n0293_002:0668b07": " 各坐蓮華座，  安處於道場，",
    "T10n0293_002:0668b08": " 無去亦無來，  無依無所著，",
    "T10n0293_002:0668b09": " 究竟離分別，  普現於十方。",
    "T10n0293_002:0668b10": " 勇猛大智幢，  堅固無能動，",
    "T10n0293_002:0668b11": " 能於無相海，  現相滿塵方。",
    "T10n0293_002:0668b12": " 十方諸億剎，  一切諸佛所，",
    "T10n0293_002:0668b13": " 普詣不分身，  悉離有無相。",
    "T10n0293_002:0668b14": " 汝觀釋師子，  種種力神通，",
    "T10n0293_002:0668b15": " 能令大威德，  菩薩皆雲集，",
    "T10n0293_002:0668b16": " 法界無分別，  諸佛身亦然，",
    "T10n0293_002:0668b17": " 世間唯假名，  佛子咸通達，",
    "T10n0293_002:0668b18": " 諸佛住真實，  寂滅平等際，",
    "T10n0293_002:0668b19": " 常轉差別輪，  無動無分別。」",
    "T10n0293_002:0668b20": "[0668b20] 爾時，西方普遍出生吉祥威德王菩薩摩訶",
    "T10n0293_002:0668b21": "薩承佛威力，觀察十方，而說偈言：",
    "T10n0293_002:0668b22": "「汝觀無上士，  廣大智圓滿，",
    "T10n0293_002:0668b23": " 不擇時非時，  演法恒無盡。",
    "T10n0293_002:0668b24": " 能摧諸外道，  種種差別見，",
    "T10n0293_002:0668b25": " 普隨眾生心，  為現神通力。",
    "T10n0293_002:0668b26": " 正覺非有量，  亦復非無量，",
    "T10n0293_002:0668b27": " 若量若非量，  牟尼悉超越。",
    "T10n0293_002:0668b28": " 如日處虛空，  光明恒遍照，",
    "T10n0293_002:0668b29": " 佛智亦如是，  能除三世暗。",
    "T10n0293_002:0668c01": " 譬如淨滿月，  一切皆樂見，",
    "T10n0293_002:0668c02": " 佛德圓滿時，  見者咸欣悅。",
    "T10n0293_002:0668c03": " 譬如空中日，  周行無暫已，",
    "T10n0293_002:0668c04": " 諸佛現神通，  相續恒無盡。",
    "T10n0293_002:0668c05": " 譬如十方空，  不礙於諸剎，",
    "T10n0293_002:0668c06": " 智燈照世王，  無礙心如是。",
    "T10n0293_002:0668c07": " 譬如世間地，  一切同所依，",
    "T10n0293_002:0668c08": " 諸佛於眾生，  為依亦如是。",
    "T10n0293_002:0668c09": " 譬如迅疾風，  行空無所礙，",
    "T10n0293_002:0668c10": " 佛智亦如是，  不礙於世間。",
    "T10n0293_002:0668c11": " 譬如大水輪，  世界所依止，",
    "T10n0293_002:0668c12": " 三世佛亦然，  恒依智輪住。」",
    "T10n0293_002:0668c13": "[0668c13] 爾時，北方無礙吉祥勝藏王菩薩摩訶薩承",
    "T10n0293_002:0668c14": "佛威力，觀察十方，而說偈言：",
    "T10n0293_002:0668c15": "「譬如大寶山，  普益諸含識，",
    "T10n0293_002:0668c16": " 見佛亦如是，  能生出世智。",
    "T10n0293_002:0668c17": " 譬如大海水，  深廣淨無垢，",
    "T10n0293_002:0668c18": " 見佛亦如是，  能消諸渴愛。",
    "T10n0293_002:0668c19": " 譬如須彌山，  高出於大海，",
    "T10n0293_002:0668c20": " 智山亦如是，  安住深法海。",
    "T10n0293_002:0668c21": " 譬如深大海，  眾寶之所生，",
    "T10n0293_002:0668c22": " 覺海亦如是，  能生諸智寶。",
    "T10n0293_002:0668c23": " 世雄甚深智，  無數亦無量，",
    "T10n0293_002:0668c24": " 所現諸神通，  無能測量者。",
    "T10n0293_002:0668c25": " 譬如巧幻師，  幻作種種相，",
    "T10n0293_002:0668c26": " 佛智亦如是，  現化量難思。",
    "T10n0293_002:0668c27": " 譬如摩尼珠，  所欲皆隨意，",
    "T10n0293_002:0668c28": " 佛寶亦如是，  能滿諸淨願。",
    "T10n0293_002:0668c29": " 譬如光淨寶，  遍照於虛空，",
    "T10n0293_002:0669a01": " 佛寶亦復然，  普照於群有。",
    "T10n0293_002:0669a02": " 譬如八面寶，  照現於諸方，",
    "T10n0293_002:0669a03": " 無礙大智燈，  遍照於法界。",
    "T10n0293_002:0669a04": " 譬如水清珠，  能清諸濁水，",
    "T10n0293_002:0669a05": " 見佛亦如是，  諸根悉清淨。」",
    "T10n0293_002:0669a06": "[0669a06] 爾時，東北方妙變化遍法界願月王菩薩摩訶",
    "T10n0293_002:0669a07": "薩承佛威力，觀察十方，而說偈言：",
    "T10n0293_002:0669a08": "「譬如帝青寶，  照物皆同色，",
    "T10n0293_002:0669a09": " 眾生見佛時，  同佛菩提色。",
    "T10n0293_002:0669a10": " 一一剎塵中，  諸佛現神變，",
    "T10n0293_002:0669a11": " 念念常不斷，  所化皆清淨。",
    "T10n0293_002:0669a12": " 甚深希有智，  不可得思議，",
    "T10n0293_002:0669a13": " 菩薩乃能知，  群生莫能入。",
    "T10n0293_002:0669a14": " 佛身極清淨，  具足相莊嚴，",
    "T10n0293_002:0669a15": " 普入於法界，  成就諸菩薩。",
    "T10n0293_002:0669a16": " 不可思議剎，  皆現成正覺，",
    "T10n0293_002:0669a17": " 降魔坐道場，  菩薩眾圍遶。",
    "T10n0293_002:0669a18": " 釋迦無上尊，  於法恒自在，",
    "T10n0293_002:0669a19": " 一切極微剎，  神通不可量。",
    "T10n0293_002:0669a20": " 菩薩種種行，  無礙妙光明，",
    "T10n0293_002:0669a21": " 佛力不思議，  一切皆能現。",
    "T10n0293_002:0669a22": " 佛子應善學，  甚深諸佛法，",
    "T10n0293_002:0669a23": " 證入諸法中，  無著智境界。",
    "T10n0293_002:0669a24": " 法王大威力，  常轉妙法輪，",
    "T10n0293_002:0669a25": " 所現諸神通，  能淨十方界。",
    "T10n0293_002:0669a26": " 甚深圓滿智，  世間真實寶，",
    "T10n0293_002:0669a27": " 佛智大龍王，  隨心悉能濟。」",
    "T10n0293_002:0669a28": "[0669a28] 爾時，東南方法慧光明威德王菩薩摩訶薩",
    "T10n0293_002:0669a29": "承佛威力，觀察十方，而說偈言：",
    "T10n0293_002:0669b01": "「盡十方三世，  一切大聲聞，",
    "T10n0293_002:0669b02": " 不能知如來，  所有微妙法。",
    "T10n0293_002:0669b03": " 復盡彼三世，  十方諸緣覺，",
    "T10n0293_002:0669b04": " 亦不知如來，  所有神通事。",
    "T10n0293_002:0669b05": " 況復處流轉，  盲瞑諸凡夫，",
    "T10n0293_002:0669b06": " 結使之所縛，  而能測佛境？",
    "T10n0293_002:0669b07": " 如來無礙智，  過量及非量，",
    "T10n0293_002:0669b08": " 離於語言道，  一切無能說。",
    "T10n0293_002:0669b09": " 佛以相嚴身，  凝光如滿月，",
    "T10n0293_002:0669b10": " 曩劫因修忍，  化現於十方。",
    "T10n0293_002:0669b11": " 諦觀諸佛力，  三昧及神通，",
    "T10n0293_002:0669b12": " 億劫共思量，  不能知少分。",
    "T10n0293_002:0669b13": " 諦觀諸佛智，  自覺妙難思，",
    "T10n0293_002:0669b14": " 一一功德門，  無能測邊際。",
    "T10n0293_002:0669b15": " 若有發大願，  愛樂於佛法，",
    "T10n0293_002:0669b16": " 於斯難見境，  通達不為難。",
    "T10n0293_002:0669b17": " 若以清淨心，  精勤集福智，",
    "T10n0293_002:0669b18": " 具足大功德，  聞教能隨入。",
    "T10n0293_002:0669b19": " 若人依佛慧，  志願亦弘深，",
    "T10n0293_002:0669b20": " 是向佛菩提，  當成一切智。」",
    "T10n0293_002:0669b21": "[0669b21] 爾時，西南方摧碎一切魔力智幢王菩薩摩訶",
    "T10n0293_002:0669b22": "薩承佛威力，觀察十方，而說偈言：",
    "T10n0293_002:0669b23": "「智身無所著，  遠離於身相，",
    "T10n0293_002:0669b24": " 難思佛境界，  眾聖莫能知。",
    "T10n0293_002:0669b25": " 不思議淨業，  起此微妙身，",
    "T10n0293_002:0669b26": " 相好及光明，  三世無能礙。",
    "T10n0293_002:0669b27": " 遍照於世間，  法界恒清淨，",
    "T10n0293_002:0669b28": " 開佛菩提門，  常生一切智。",
    "T10n0293_002:0669b29": " 體淨無諸垢，  遠離一切障，",
    "T10n0293_002:0669c01": " 猶如世間日，  普放智光明。",
    "T10n0293_002:0669c02": " 永絕三界流，  能除生死怖，",
    "T10n0293_002:0669c03": " 成就諸菩薩，  令滿菩提願。",
    "T10n0293_002:0669c04": " 顯現無量色，  此色無依住，",
    "T10n0293_002:0669c05": " 所現雖無量，  一切難思議。",
    "T10n0293_002:0669c06": " 佛於一念中，  普現難思事，",
    "T10n0293_002:0669c07": " 菩提深境界，  無有能測知。",
    "T10n0293_002:0669c08": " 佛於一念中，  顯現三世佛，",
    "T10n0293_002:0669c09": " 所現雖無盡，  念性曾無異。",
    "T10n0293_002:0669c10": " 智者應善思，  念念恒相續，",
    "T10n0293_002:0669c11": " 唯智無別業，  專向佛菩提。",
    "T10n0293_002:0669c12": " 是法難思議，  性離於言說，",
    "T10n0293_002:0669c13": " 亦非心境界，  諸佛從此生。」",
    "T10n0293_002:0669c14": "[0669c14] 爾時，西北方毘盧遮那願智星宿幢菩薩摩訶",
    "T10n0293_002:0669c15": "薩承佛威力，觀察十方，而說偈言：",
    "T10n0293_002:0669c16": "「淨念離癡亂，  勇猛恒持法，",
    "T10n0293_002:0669c17": " 圓滿智能觀，  無盡菩提海。",
    "T10n0293_002:0669c18": " 若得決定解，  則能入佛境，",
    "T10n0293_002:0669c19": " 自在智從生，  永斷諸疑惑。",
    "T10n0293_002:0669c20": " 念念心增進，  所行無懈倦，",
    "T10n0293_002:0669c21": " 於法常志求，  究竟諸佛法。",
    "T10n0293_002:0669c22": " 從彼諸善根，  能生廣大信，",
    "T10n0293_002:0669c23": " 常樂常觀察，  無相無依住。",
    "T10n0293_002:0669c24": " 億劫常修集，  圓滿諸善根，",
    "T10n0293_002:0669c25": " 皆為佛菩提，  證於無比樂。",
    "T10n0293_002:0669c26": " 行於生死中，  不著於生死，",
    "T10n0293_002:0669c27": " 於法無疑惑，  常樂佛境界。",
    "T10n0293_002:0669c28": " 於諸有為法，  世間虛妄樂，",
    "T10n0293_002:0669c29": " 永離貪著心，  專求佛功德。",
    "T10n0293_002:0670a01": " 凡夫迷佛智，  沒溺生死流，",
    "T10n0293_002:0670a02": " 菩薩無著心，  普救咸令出。",
    "T10n0293_002:0670a03": " 菩薩無動行，  舉世無能測，",
    "T10n0293_002:0670a04": " 普現隨類身，  等與群生樂。",
    "T10n0293_002:0670a05": " 已淨菩提智，  於世起慈悲，",
    "T10n0293_002:0670a06": " 如日出世間，  光照無邊際。」",
    "T10n0293_002:0670a07": "[0670a07] 爾時，下方破諸蓋障勇猛智自在王菩薩摩訶",
    "T10n0293_002:0670a08": "薩承佛威力，觀察十方，而說偈言：",
    "T10n0293_002:0670a09": "「無量億千劫，  佛名難得聞，",
    "T10n0293_002:0670a10": " 況復於現前，  見佛除疑惑。",
    "T10n0293_002:0670a11": " 如來無盡智，  照世圓滿燈，",
    "T10n0293_002:0670a12": " 三世流福河，  能令眾清淨。",
    "T10n0293_002:0670a13": " 如來妙色身，  清淨無過失，",
    "T10n0293_002:0670a14": " 億劫常瞻仰，  其心無厭足。",
    "T10n0293_002:0670a15": " 佛子善觀察，  如來妙色身，",
    "T10n0293_002:0670a16": " 智淨恒無著，  能成自他利。",
    "T10n0293_002:0670a17": " 如來深智力，  無盡妙辯才，",
    "T10n0293_002:0670a18": " 開佛菩提門，  所說皆無礙。",
    "T10n0293_002:0670a19": " 牟尼遍照尊，  導彼難思眾，",
    "T10n0293_002:0670a20": " 授勝菩提記，  令登解脫門。",
    "T10n0293_002:0670a21": " 廣大福德聚，  出興於世間，",
    "T10n0293_002:0670a22": " 開悟諸群生，  令集菩提行。",
    "T10n0293_002:0670a23": " 曾供養諸佛，  智度恒清淨，",
    "T10n0293_002:0670a24": " 能破諸惑網，  永除惡道怖。",
    "T10n0293_002:0670a25": " 能觀兩足尊，  發大菩提願，",
    "T10n0293_002:0670a26": " 獲佛自在力，  能生大智光。",
    "T10n0293_002:0670a27": " 若見人中尊，  求佛心決定，",
    "T10n0293_002:0670a28": " 當知如是人，  必獲如來智。」",
    "T10n0293_002:0670a29": "[0670a29] 爾時，上方普遍法界大願際菩薩摩訶薩承",
    "T10n0293_002:0670b01": "佛威力，觀察十方，而說偈言：",
    "T10n0293_002:0670b02": "「牟尼殊特尊，  眾德皆圓滿，",
    "T10n0293_002:0670b03": " 見者心清淨，  迴向大菩提。",
    "T10n0293_002:0670b04": " 如來興出世，  寂靜大慈悲，",
    "T10n0293_002:0670b05": " 普轉妙法輪，  利益諸含識。",
    "T10n0293_002:0670b06": " 佛於無量劫，  勤苦為眾生，",
    "T10n0293_002:0670b07": " 云何諸眾生，  能報大師恩？",
    "T10n0293_002:0670b08": " 寧受三塗苦，  備經無量劫，",
    "T10n0293_002:0670b09": " 終不捨如來，  而求於出離。",
    "T10n0293_002:0670b10": " 寧代諸眾生，  永受輪迴苦，",
    "T10n0293_002:0670b11": " 終不捨如來，  而求於少樂。",
    "T10n0293_002:0670b12": " 寧惡道多劫，  受苦聞佛名，",
    "T10n0293_002:0670b13": " 不願生善道，  暫時不聞佛。",
    "T10n0293_002:0670b14": " 寧地獄多劫，  受苦常見佛，",
    "T10n0293_002:0670b15": " 不願離三塗，  生無佛法處。",
    "T10n0293_002:0670b16": " 何故於惡道，  而無厭離心？",
    "T10n0293_002:0670b17": " 由見於法王，  智慧常增長。",
    "T10n0293_002:0670b18": " 見佛自在力，  能除一切苦，",
    "T10n0293_002:0670b19": " 得入諸如來，  甚深智境界。",
    "T10n0293_002:0670b20": " 若得見佛時，  滅除諸惡趣，",
    "T10n0293_002:0670b21": " 增長福智芽，  必獲菩提果。",
    "T10n0293_002:0670b22": " 眾生若見佛，  能破種種疑，",
    "T10n0293_002:0670b23": " 世出世間樂，  所願皆圓滿。」"
}