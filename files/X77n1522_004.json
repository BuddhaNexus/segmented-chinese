{
    "X77n1522_004:0094a01": "新脩科分六學僧傳卷第四",
    "X77n1522_004:0094a02": "淛東沙門 曇噩 述",
    "X77n1522_004:0094a03": "  慧學",
    "X77n1522_004:0094a04": "   傳宗科",
    "X77n1522_004:0094a05": "唐智晞[0094a05] 潁川陳氏子也。後以宦遊。徙居閩越。晞宿寤",
    "X77n1522_004:0094a06": "世幻。欲脫塵緣。而聞智者以三觀之指。王化台嶺。年",
    "X77n1522_004:0094a07": "二十始獲奉覲。定為師資。律儀具足。定業脩進。[0094a07] 既而",
    "X77n1522_004:0094a08": "智者示滅。遺命晞居佛壟之脩禪道場。久之度水將",
    "X77n1522_004:0094a09": "構經臺。工以香鑪&#x5CEF;多檉柏。宜伐以給用。即白晞。晞",
    "X77n1522_004:0094a10": "不可。曰山靈未易犯也。明日遽使往。侍者曰。和尚謬",
    "X77n1522_004:0094a11": "耶。昨不許。而今反之。柰何。晞語之故。蓋夜夢有若送",
    "X77n1522_004:0094a12": "疏獻檉柏者。先是智者&#x751E;買傍海地數百里。為放生",
    "X77n1522_004:0094a13": "池。歷陳隋所在官司禁漁捕。如法。至是頑民無賴。悉",
    "X77n1522_004:0094a14": "自縱。晞知之。因偕頂禪師焚香禱智者。自爾梁滬無",
    "X77n1522_004:0094a15": "所得。而漁者相約以進善。一日戒弟子通&#x4E98;曰。晚當",
    "X77n1522_004:0094a16": "有僧至。俄有著納執錫擎&#x9262;之僧。見千二十步之外。",
    "X77n1522_004:0094a17": "趨東而隱。即有鐘聲發東谷。晞曰。此召我也。乃使治",
    "X77n1522_004:0094a18": "湯沐。夜坐臺上。執如意說法。辭眾寂然良久。弟子相",
    "X77n1522_004:0094a19": "與號呼以慟。復開目曰。生死世相。寧足悲耶。去勿&#x9599;",
    "X77n1522_004:0094a20": "亂吾。又曰。吾入道來。&#x8107;不著&#x7240;。四十九年矣。然於信",
    "X77n1522_004:0094a21": "施香火。曾莫敢負。而汝等尤當策勤。以相繼也。弟子",
    "X77n1522_004:0094a22": "問所往生。云吾疇昔之夢兜率處天之西北。宮殿青",
    "X77n1522_004:0094a23": "色。先師智者在焉。左右天人。皆坐寶座。一座獨空。吾",
    "X77n1522_004:0094a24": "問其故。先師答曰。灌頂&#x5374;後六年。當來坐此。是知往",
    "X77n1522_004:0094b01": "生之&#x52B9;矣。翌旦命寺眾早齊。有來候疾者。齋罷辭去。",
    "X77n1522_004:0094b02": "晞留之曰。辛苦遠來。且待須臾。如何。其人固辭。復語",
    "X77n1522_004:0094b03": "曰。若不住可疾去。雨且至矣。是時天日方明。淨無雲",
    "X77n1522_004:0094b04": "翳。頃焉而晞告終。雨驟甚。貞觀元年十二月十八日",
    "X77n1522_004:0094b05": "也。壽七十有二。葬智者龕前二百步。",
    "X77n1522_004:0094b06": "唐法嚮[0094b06] 生楊州海陵葛岡之李氏。軀幹八尺。眉目秀",
    "X77n1522_004:0094b07": "整。儀狀傑然。性嚴恪寡言&#x54B2;。足下有黑子。相者以為",
    "X77n1522_004:0094b08": "當得天下重名。年十六即出家。行頭陀。清淨自居。尤",
    "X77n1522_004:0094b09": "習誦法華。攝山棲霞寺恭禪師。為開室於寺側。使脩",
    "X77n1522_004:0094b10": "智者懺法三七日。屢見瑞應。[0094b10] 後入京師。還鄉里大寧",
    "X77n1522_004:0094b11": "寺禪坐。從寺僧智喜請也。一日晝臥。驚起曰。火發。喜",
    "X77n1522_004:0094b12": "匍匐四出顧視無所有。嚮曰。五眩妄有所見耳。明日",
    "X77n1522_004:0094b13": "又如此者凡三度。乃之寧海。未幾而盜李子通。陷海",
    "X77n1522_004:0094b14": "陵。焚蕩殆盡。時虎害殊甚。方設齊祈禳。忽一虎入室",
    "X77n1522_004:0094b15": "掠人去。嚮逐後呼曰。何造次。可放此人。虎遂放之。若",
    "X77n1522_004:0094b16": "有知者。俄虎群集。嚮&#x5FA7;以杖扣其頭為說法。尋欲游",
    "X77n1522_004:0094b17": "天台。謂弟子曰。吾於天台。勢莫能至。徒與江南一山",
    "X77n1522_004:0094b18": "有緣爾。及過江止江陰。緇素欽仰。為創構定山寺。久",
    "X77n1522_004:0094b19": "之復於鹽亭之孤山。創構正見寺。而處焉。貞觀四年",
    "X77n1522_004:0094b20": "冬。遽告別門人曰。吾比夢惡。病且弗起矣。臥二十日。",
    "X77n1522_004:0094b21": "索湯盥沐剃髮。面西趺坐而終。壽八十七。始嚮欲以",
    "X77n1522_004:0094b22": "身施鳥獸。且慮嚼嚙狼藉。見者譏議。乃使葬山之西",
    "X77n1522_004:0094b23": "南隅。至是掘地得石。其陷處僅爾容柩。而累塔其上。",
    "X77n1522_004:0094b24": "[0094b24] 嚮平昔言多預驗。貞觀二年。嚮每獨語曰。幽州女子",
    "X77n1522_004:0094c01": "以烏絲布頭巾。託常州賈人寄我。今久不來。何也。遣",
    "X77n1522_004:0094c02": "弟子逆之。纔及門而或果以巾至。嚮得則把玩嗟惋。",
    "X77n1522_004:0094c03": "亟碎裂分之。人一片。有不得者。時以為疑。三年詔括",
    "X77n1522_004:0094c04": "天下僧尼之義寧間私度者。悉罷歸編戶。而頭巾之",
    "X77n1522_004:0094c05": "讖著白矣。是歲大雪深數尺。嚮語弟子索新菜。弟子",
    "X77n1522_004:0094c06": "答以雪寒非得菜時。曰山上有。於是如言上山。行數",
    "X77n1522_004:0094c07": "里。至一樹下。果得菜。皆青嫩可&#x7FAE;茹。",
    "X77n1522_004:0094c08": "唐灌頂[0094c08] 字法雲。姓吳氏。其先常州之義興人。祖避地",
    "X77n1522_004:0094c09": "臨海之章安。遂居焉。頂生三月。而亡其父。未能言。母",
    "X77n1522_004:0094c10": "偶稱佛法僧號。而頂&#x6586;之。音句清辯。家人驚異。於是",
    "X77n1522_004:0094c11": "攝靜寺拯法師。聞而歎曰。此子非凡。母因以非凡名",
    "X77n1522_004:0094c12": "之。七歲使事拯為弟子。所業日進。年二十受具。而譽",
    "X77n1522_004:0094c13": "益起矣。逮乎拯終。則當陳之至德初也。天台智者顗",
    "X77n1522_004:0094c14": "公出&#x6D96;光宅。而頂從之。研繹觀門。頻蒙印可。陳祚告",
    "X77n1522_004:0094c15": "窮。乃隨智者。游歷廬阜。久留江陵玉泉寺。[0094c15] 隋開皇十",
    "X77n1522_004:0094c16": "一年。煬帝以晉邸。出鎮維楊。從智者授王歸戒。俄旋",
    "X77n1522_004:0094c17": "台嶺。又從之。十七年智者疾。頂執侍如禮。未幾而智",
    "X77n1522_004:0094c18": "者告終。奉遺命。以智者手書信物。訃晉邸。而教旨。遣",
    "X77n1522_004:0094c19": "揚州總管府司馬王弘。送頂還山。仍就山飯千僧。以",
    "X77n1522_004:0094c20": "致追慕之意。且規置國清寺。仁壽元年。晉王以太子",
    "X77n1522_004:0094c21": "嗣位。頂入賀。兼謝置國清。詔遣散騎侍郎張乾威。送",
    "X77n1522_004:0094c22": "還山。仍賜帛三千疋。氈三百領。就山飯千僧。又加飾",
    "X77n1522_004:0094c23": "其寺焉。二年詔曰。夏序炎赫。道體休宜。禪悅資神。故",
    "X77n1522_004:0094c24": "多佳致。近令慧日道場莊論二師。講淨名經。全用智",
    "X77n1522_004:0095a01": "者義疏。判釋經文。禪師既是大師高足。法門委寄。今",
    "X77n1522_004:0095a02": "遣延屈。必蒙霈然。并法華經疏。隨使入京也。佇遲來",
    "X77n1522_004:0095a03": "儀。書不盡意。[0095a03] 頂於是入京。為留三夏。大業七年。上治",
    "X77n1522_004:0095a04": "兵涿野。詔見行在所。貞觀六年。八月七日。以疾終於",
    "X77n1522_004:0095a05": "國清寺。壽七十二。先是謂弟子曰。&#x751E;聞之彌勒經。如",
    "X77n1522_004:0095a06": "來入滅。香煙若雲。汝多燒香。吾將去矣。因垂戒諸子。",
    "X77n1522_004:0095a07": "既而起立合掌。如有所見而敬者。且口稱彌陀號云。",
    "X77n1522_004:0095a08": "越九日。窆於寺之南山。頂姿性慈攝。利物有方。其村",
    "X77n1522_004:0095a09": "之人有病者。其子奔馳求救。頂方焚旃檀香轉經。病",
    "X77n1522_004:0095a10": "者聞香氣輒愈。且安洲樂安之南嶺尤奇秀。頂每過",
    "X77n1522_004:0095a11": "則環視愛之。歎曰恨不夷坦爾。顧非可以匡眾開講",
    "X77n1522_004:0095a12": "乎。未旬浹而白沙黃壤湧起如鏡面。[0095a12] &#x751E;講涅槃於隸",
    "X77n1522_004:0095a13": "業寺。鐘鼓交作。而海寇至。干盾搶攘。頂無懼色。踞猊",
    "X77n1522_004:0095a14": "持麈自如。而&#x5BBC;遽驚走。蓋皆是人長丈餘。執戈戟以",
    "X77n1522_004:0095a15": "擬至。[0095a15] 佛壟諸徒。累石塔別須二石為戶。而弟子光英",
    "X77n1522_004:0095a16": "得石而厚丈。頂漫舉杖畫其中曰。如是乃可用。則石",
    "X77n1522_004:0095a17": "應手裂為二。施之於塔。雖巧匠猶不之及。[0095a17] 其弘法華",
    "X77n1522_004:0095a18": "於稱心精舍。時吉藏法師。心服其記義。遂散眾東下。",
    "X77n1522_004:0095a19": "餐稟其指。[0095a19] 夫智者之才辯。能持之者。唯頂而已。故其",
    "X77n1522_004:0095a20": "錄具在。今不繁序。&#x7891;則常州弘善寺沙門法宣文也。",
    "X77n1522_004:0095a21": "唐智首[0095a21] 出安定皇甫氏。晉玄晏先生裔孫也。後徙漳",
    "X77n1522_004:0095a22": "&#x6FF5;。因世居之。初依相之雲門寺稠公上足智旻禪師",
    "X77n1522_004:0095a23": "出家。旻以為戒誠定慧之本。首方童&#x7A49;。使先服習。既",
    "X77n1522_004:0095a24": "而其母亦於官寺薙落。名法施。八敬五儀。尼眾推重。",
    "X77n1522_004:0095b01": "然首雖割愛。尚爾鐘情。欲其夙與法流。盛霑道味。乃",
    "X77n1522_004:0095b02": "啟於旻。授以具足。首尋周訪師表。寔難其人。如是三",
    "X77n1522_004:0095b03": "載。始遂素心。時則年二十有二矣。雖&#x751E;冥感所證。終",
    "X77n1522_004:0095b04": "未易知。又祈禱於古佛塔前。佛現摩頂。而後益信不",
    "X77n1522_004:0095b05": "疑。自爾教成行備。會貫部文道洪之席。同侶七百。鋒",
    "X77n1522_004:0095b06": "穎如林。至於研辭覈義。亢厥宗猷。則首無與讓。故未",
    "X77n1522_004:0095b07": "至立年。頻陞高座。靈裕法師。釋門之雄伯也。提攜緇",
    "X77n1522_004:0095b08": "屬。親預末筵。學者榮之。[0095b08] 隋興文皇為文穆后造大禪",
    "X77n1522_004:0095b09": "定道場於京師。以薦冥福。詔起旻師等。而首侍入關。",
    "X77n1522_004:0095b10": "止禪定。每敷弘之暇。考定三藏眾經辭指。著五部區",
    "X77n1522_004:0095b11": "分鈔三十一卷。況秦中專奉僧祇。洪遵律師。創開四",
    "X77n1522_004:0095b12": "分。茲則標宗控會。渙然大通。負笈之賓。日填堂宇。遵",
    "X77n1522_004:0095b13": "亦贊相。以成其美。[0095b13] 大業初。詔住大禪定道場。俄而抽",
    "X77n1522_004:0095b14": "撤餘資。樹雙塔於雲門故墟。以表出家受戒之地。貞",
    "X77n1522_004:0095b15": "觀初。天竺三藏主翻譯事。詔證律義。八年詔充弘福",
    "X77n1522_004:0095b16": "寺上座。蓋高宗在東宮。而皇后穆氏薨背。故建茲寺。",
    "X77n1522_004:0095b17": "以慰聖善之思。尤欲致首。以嚴其紀綱云。九年四月",
    "X77n1522_004:0095b18": "二十二日。以宿疾加劇而卒。壽六十九。訃聞。皇上哀",
    "X77n1522_004:0095b19": "悼。詔喪事所須。有司務令周備。仍賜葬地十畝於京",
    "X77n1522_004:0095b20": "城西郊之龍首原。僕射房玄齡。詹事杜正倫。皆受戒",
    "X77n1522_004:0095b21": "弟子。共勒&#x7891;以播芳烈。許敬宗撰文。首終始開講。僅",
    "X77n1522_004:0095b22": "百&#x5FA7;。抑固其勤於弘演如此。",
    "X77n1522_004:0095b23": "唐智璪[0095b23] 出清河張氏。晉南渡。遂居臨海。祖元秀。父文",
    "X77n1522_004:0095b24": "懷。皆梁陳顯宦。年十七失怙恃。且染羸疾。夜臥月中。",
    "X77n1522_004:0095c01": "心念月光菩薩。願被悲濟。久之夢。人形色非常。曰我",
    "X77n1522_004:0095c02": "從東方來。為汝治病。即吮其身。如此三夜。自爾稍瘳。",
    "X77n1522_004:0095c03": "且知三寶可以依賴。遽投安靜寺慧憑法師出家。尋",
    "X77n1522_004:0095c04": "依智者服膺受道。乃行法華懺悔於山中。二七之夜。",
    "X77n1522_004:0095c05": "夢九頭龍。踴地昇空。旦問智者。智者曰。此其謂以法",
    "X77n1522_004:0095c06": "華之指破無明。入法性空耶。陳至德四年。永陽王智",
    "X77n1522_004:0095c07": "伯鎮會稽。遣使迎智者。而璪侍行。於是復行法華三",
    "X77n1522_004:0095c08": "昧於寶林寺。夜若有撼戶扇者。問之則曰。我來看燈",
    "X77n1522_004:0095c09": "耳。寺有慧成禪師者。其所居之房。僅隔一壁。具聞當",
    "X77n1522_004:0095c10": "時問答聲。謂其弟子曰。此必鬼也。璪其殆哉。明日開",
    "X77n1522_004:0095c11": "戶。璪無恙。歎異以為不可及。次夜堂內六燈。而滅其",
    "X77n1522_004:0095c12": "五。其一僅存。以照行道。訖三七夜。見一青衣者。讚言",
    "X77n1522_004:0095c13": "善哉而隱。且&#x751E;乞食於剡之孝行村。主人誤以毒蕈",
    "X77n1522_004:0095c14": "饌璪。璪去而主人之黨。皆嘔泄垂死。服良藥乃止。因",
    "X77n1522_004:0095c15": "亦以所服藥。遠遺璪。璪無所覺。笑謝而已。隋大業元",
    "X77n1522_004:0095c16": "年。覲煬帝於江都。慰喻賜賚優渥。歷七年凡八覲。其",
    "X77n1522_004:0095c17": "顧遇之禮不少衰。貞觀十二年卒。春秋八十有三。",
    "X77n1522_004:0095c18": "唐法順[0095c18] 姓杜氏。雍之萬年人。年十八棄俗。從因聖寺",
    "X77n1522_004:0095c19": "僧珍禪師出家。珍魏氏。素習定學。先是京師之東有",
    "X77n1522_004:0095c20": "地亢爽。俗號馬頭。珍營而居之。方鳩工。善類子來。倏",
    "X77n1522_004:0095c21": "就端緒。有犬身黃足白。然不知其所從至。日銜負土",
    "X77n1522_004:0095c22": "木尤勤&#x52B9;。時過中。雖饑不食。事聞。詔所司日給米三",
    "X77n1522_004:0095c23": "升。以旌異之。及其斃。則工亦告備矣。惟珍端坐。終日",
    "X77n1522_004:0095c24": "燕嘿自怡。順侍旁既久。其神領意會之妙。豈復可量",
    "X77n1522_004:0096a01": "哉。&#x751E;化慶州之民設會。始約五百人。及期而至者加",
    "X77n1522_004:0096a02": "倍。檀越有難色。順曰。幸給之。無憂也。已而人皆厭足。",
    "X77n1522_004:0096a03": "無所欠。然亦不知其增益之自云。牛馬性本馴。河江",
    "X77n1522_004:0096a04": "弘暢二張家所畜類。觝齧莫能制。順過之。二張以告。",
    "X77n1522_004:0096a05": "即為說慈悲法。觝齧頓息。驪山地多虫蟻。順將領眾",
    "X77n1522_004:0096a06": "坐夏其間。而慮乏蔬茹。乃圃而禱之。蒔種滋茂。絕&#x8827;",
    "X77n1522_004:0096a07": "蝕。間示人以癰腫潰膿。流血霑汙。而人之愛敬者。甚",
    "X77n1522_004:0096a08": "而求吮之。其次求拭之。順既愈。而吮者之口。拭者之",
    "X77n1522_004:0096a09": "帛。香氣久不散。三原縣民田薩埵者。患生聾。張蘇者。",
    "X77n1522_004:0096a10": "患生啞。順俱召使前。而聾者能聞。啞者能語矣。武功",
    "X77n1522_004:0096a11": "縣僧為龍所魅病。眾以請順。未幾僧作龍語曰。禪師",
    "X77n1522_004:0096a12": "既來。義不可以久住。其僧病尋已。此皆物之具有情",
    "X77n1522_004:0096a13": "識。而若足以感動者。至於無情識而感動焉。則或難",
    "X77n1522_004:0096a14": "以理推矣。行南野。黃渠適泛漲。方揭厲。水忽中斷不",
    "X77n1522_004:0096a15": "流。因徑濟如遵平陸。既濟而水復流。洶湧益甚。見者",
    "X77n1522_004:0096a16": "駭服。至若刊神樹。撤鬼祠。斥遠巫覡。又其&#x8FF9;之粗者",
    "X77n1522_004:0096a17": "也。貞觀十四年。無疾坐逝於京師南郊之義善寺。春",
    "X77n1522_004:0096a18": "秋八十四。葬樊川之北原。顏色經月丰潤。閱三&#x671E;開",
    "X77n1522_004:0096a19": "龕視之。骸不仆散。[0096a19] 弟子智儼名貫至相。振績京&#x7690;。闡",
    "X77n1522_004:0096a20": "述華嚴攝論。以繼其烈。",
    "X77n1522_004:0096a21": "唐慈藏[0096a21] 新羅國王諸公子也。金氏。父武。林官為蘇判",
    "X77n1522_004:0096a22": "異。貴如中朝一品。然素諳佛理。而未有嗣息。乃造觀",
    "X77n1522_004:0096a23": "音經千部。因致祈禱意。且曰苟有所出。將使續慧命。",
    "X77n1522_004:0096a24": "而度生類。非敢冀以亢家門顯祖宗也。既而其母夢",
    "X77n1522_004:0096b01": "星入懷以娠。及其娩。適與先佛同月日。識者以為瑞。",
    "X77n1522_004:0096b02": "性聰敏。入小學即能&#x5FA7;&#x89A7;。稍長益習空寂法。而世俗",
    "X77n1522_004:0096b03": "念無所蔕芥。會併喪二親。尋麻衣草屨。遁居林壑。構",
    "X77n1522_004:0096b04": "小室。周樹荊棘。坐則懸髮梁上。小困則頓撼鉤刺。輒",
    "X77n1522_004:0096b05": "至醒寤。所脩白骨觀。日以明利。而無復昏散二障矣。",
    "X77n1522_004:0096b06": "俄而王以其次當紹位。屢徵不為起。復遣使謂曰。能",
    "X77n1522_004:0096b07": "起則已。否將造山手刃之。藏曰。吾寧持戒死。無或犯",
    "X77n1522_004:0096b08": "戒生。王聞而媿服焉。遂命薙落受具。久之屏絕往來。",
    "X77n1522_004:0096b09": "&#x7CAE;粒空乏。時有異烏。銜果饋獻。亦就藏掌共食。每候",
    "X77n1522_004:0096b10": "日中以為常。然尤媿於無以利物。&#x751E;夢偉丈夫二人",
    "X77n1522_004:0096b11": "語曰。卿欲何為。藏曰。惟欲利眾生耳。丈夫以五戒法",
    "X77n1522_004:0096b12": "授之曰。是可以利眾生者。且曰。吾以愍汝故。自忉利",
    "X77n1522_004:0096b13": "天來。語訖而覺。於是藏出山僅一月。士女之獲授五",
    "X77n1522_004:0096b14": "戒者。&#x5FA7;國中。貞觀十二年。偕弟子僧實等十餘人。至",
    "X77n1522_004:0096b15": "京師。詔住勝光別院。共施豐縟。而或有以其充物動",
    "X77n1522_004:0096b16": "忮心者。夜闖其戶。則驚悸莫敢前。旦從藏悔罪受戒",
    "X77n1522_004:0096b17": "而去。當是時。雖生盲者。見藏則復&#x89A9;。以故遠近趨附。",
    "X77n1522_004:0096b18": "日千計。[0096b18] 上以其地非藏所堪處。詔徙終南山雲際寺。",
    "X77n1522_004:0096b19": "別居&#x5D70;崿之上。以避喧坌。而鬼神多就受戒。&#x751E;患痍",
    "X77n1522_004:0096b20": "疹。見受戒神。為之摩撫而愈。如是閱三夏。[0096b20] 一日有大",
    "X77n1522_004:0096b21": "神。擁眾無數。皆帶甲持仗。扶金轝而前曰。迎慈藏。復",
    "X77n1522_004:0096b22": "有大神。力拒不許迎。頃之臭氣蓬勃。一弟子暴卒。久",
    "X77n1522_004:0096b23": "而穌。藏即就繩&#x7240;。召眾訣別。悉出諸衣物。行僧德施",
    "X77n1522_004:0096b24": "法。忽覺香氣。通暢內外。是夕夢。有神報藏曰。自今而",
    "X77n1522_004:0096c01": "後。壽可八十餘也。十七年。其王上表朝廷。乞藏還本",
    "X77n1522_004:0096c02": "國。詔可。藏始下山。詔慰問賜帛二百疋。用充衣服費。",
    "X77n1522_004:0096c03": "及詔入內。賜衲伽梨一領。雜綵五百段。東宮亦致二",
    "X77n1522_004:0096c04": "百段。仍於弘福寺。會諸大德設齋。作太常九部樂。度",
    "X77n1522_004:0096c05": "僧八人。以榮其歸。藏又請經一藏并像設供儀等。於",
    "X77n1522_004:0096c06": "是其王以藏為大國統。住王芬寺。築院度人。以示優",
    "X77n1522_004:0096c07": "渥。夏入王宮。講大乘論。又講菩薩戒本於皇龍寺。凡",
    "X77n1522_004:0096c08": "七晝夜祥雲瑞霧。覆所講之堂。甘露降于林木。海東",
    "X77n1522_004:0096c09": "戒法之興。於斯為盛。藏以海東夷俗。必一釐正。以彷",
    "X77n1522_004:0096c10": "彿華夏。故儒林梵苑至今可觀。皆是藏之遺志焉。[0096c10] 又",
    "X77n1522_004:0096c11": "圓勝者。辰韓人也。貞觀初。西遊中國法肆。晚與藏東",
    "X77n1522_004:0096c12": "返云。",
    "X77n1522_004:0096c13": "唐普明[0096c13] 姓朱氏。會稽人。始名法京。少有異志。&#x751E;遇僧",
    "X77n1522_004:0096c14": "乞食。謂之曰。郎性嗜善。今天台山有初依菩薩。說法",
    "X77n1522_004:0096c15": "其間。可從以出家。陳太建十四年。乃入山。適值智者",
    "X77n1522_004:0096c16": "處高座開講。明遽禮拜。智者下座&#x54B2;曰。宿願力故。復",
    "X77n1522_004:0096c17": "爾相遇。因受禪法。兼習法華。行方等般舟觀音懺悔。",
    "X77n1522_004:0096c18": "陳禎明元年。侍智者游楊輦。詔居光宅。以脩定業。仍",
    "X77n1522_004:0096c19": "命之綱紀。陳亡。智者西上。止廬山東林寺。明行懺法",
    "X77n1522_004:0096c20": "於陶侃瑞像閣。偶有僧謂曰。至理曉朗。照了三世。因",
    "X77n1522_004:0096c21": "易名普明。智者以為然。及智者欲鑄銅鐘。歸天台供",
    "X77n1522_004:0096c22": "養。而盲人適至鑪&#x97DB;之所。明大惡之。及出模。果破缺",
    "X77n1522_004:0096c23": "不完整。再鑄而後克全。聲聞七十里。國清房居水上。",
    "X77n1522_004:0096c24": "其下多礓石。不便於汲。獨念曰。苟石能出水者。豈不",
    "X77n1522_004:0097a01": "快哉。數日石果出水。[0097a01] 國清講堂狹小。明欲易而高大",
    "X77n1522_004:0097a02": "之。頂禪師諫以為不可。俄括州刺史周孝節。捨杉柱",
    "X77n1522_004:0097a03": "泛海。至明往迓之。頂於赤城見明行林木中。身長出",
    "X77n1522_004:0097a04": "林木上。翼從數十人。語頂曰。兄勿苦諫我。我事成矣。",
    "X77n1522_004:0097a05": "頂知其異。合掌曰。不敢一聽仁者所為。立柱之日。山",
    "X77n1522_004:0097a06": "靈見相。尤奇詭。造金銅丈六盧舍那坐像。僧有施金",
    "X77n1522_004:0097a07": "十一兩者。曰從漕溪村來。跡之無有。侍者恒聞其房",
    "X77n1522_004:0097a08": "有人語聲。而明勸之脩善者。視之則寂寥如常時。忽",
    "X77n1522_004:0097a09": "晨起。呼諸弟子勵曰。夫人命危脆。宜自知時。因更衣",
    "X77n1522_004:0097a10": "而逝。壽八十六遺體端坐。屈三指。顏色經信宿不變。",
    "X77n1522_004:0097a11": "寺主慧綱。維持後事尤備。而塔則其弟子榮泰奉焉。",
    "X77n1522_004:0097a12": "唐道信[0097a12] 司馬氏。其先河內人徙蘄之廣濟。信生而超",
    "X77n1522_004:0097a13": "異。幼慕空宗。且謁三祖璨大師於皖公山。問曰。願和",
    "X77n1522_004:0097a14": "尚與解脫法門。璨曰誰縛汝。信曰無人縛。璨曰。既無",
    "X77n1522_004:0097a15": "人縛。何用更求解脫。信大悟。既具戒。即受璨大師衣",
    "X77n1522_004:0097a16": "&#x9262;。攝心無寐。&#x8107;不至席者久之。隋大業十二年。領徒",
    "X77n1522_004:0097a17": "抵吉州。值群盜圍城。七旬不解。城中困於無水。信適",
    "X77n1522_004:0097a18": "至。池井皆溢刺史異之。因扣頭求解圍禦賊方略。信",
    "X77n1522_004:0097a19": "曰。但念摩訶般若波羅蜜多。於是合城如教。賊忽見",
    "X77n1522_004:0097a20": "城上人無數。皆威猛絕倫。不可仰視。乃潰信歸鄉住",
    "X77n1522_004:0097a21": "破頭山。學者雲委。既於黃梅路上。獲童子弘忍。骨相",
    "X77n1522_004:0097a22": "秀異。信知宿緣有在。傳以信器。復說偈曰。華種有生",
    "X77n1522_004:0097a23": "性。因地華生生。大緣與性合。當生生不生。遂以徒眾",
    "X77n1522_004:0097a24": "委之。至金陵登牛頭山。為法融說法。而定其嗣。貞觀",
    "X77n1522_004:0097b01": "中。太宗三詔令赴京師。並以疾辭。後詔以&#x5292;至曰。苟",
    "X77n1522_004:0097b02": "果不起。即取其首以來。且陰有所囑。使者諭上旨。信",
    "X77n1522_004:0097b03": "引頸受劍無難色。使回以聞。帝愈加敬重。就賜珍繒。",
    "X77n1522_004:0097b04": "以遂其志永徽二年九月。安坐而逝。壽七十有二。瘞",
    "X77n1522_004:0097b05": "舍利于東山黃梅寺。代宗朝追諡大醫。塔號慈雲。",
    "X77n1522_004:0097b06": "唐法融[0097b06] 姓韋氏。潤之延陵人。性聰敏。容質都雅。年十",
    "X77n1522_004:0097b07": "九。經史大義探索略盡歎曰世俗之談。又惡可與般",
    "X77n1522_004:0097b08": "若心性之學。同日語哉。遂入勾曲山。依炅法師薙落。",
    "X77n1522_004:0097b09": "服勤左右。挹酌理妙。久之乃凝神燕默。專精靜慮。縱",
    "X77n1522_004:0097b10": "發才辯。尤有弘護之志。武德七年王師平江表。房玄",
    "X77n1522_004:0097b11": "齡上言。輔公&#x25650;所據地。僧尼眾多。今朝廷可依曩日",
    "X77n1522_004:0097b12": "關東例。州置一寺。寺三十人。其餘悉罷歸農。融聞知",
    "X77n1522_004:0097b13": "入京陳理。御史韋挺。為出力使停免。貞觀十七年。別",
    "X77n1522_004:0097b14": "立茅茨於牛頭山。幽棲寺北巖之下居焉。四祖信大",
    "X77n1522_004:0097b15": "師。於蘄州之雙峰。遙觀此山氣象之異。乃躬自尋訪。",
    "X77n1522_004:0097b16": "見融端坐自若。曾無所顧。祖問曰。在此作麼。融曰觀",
    "X77n1522_004:0097b17": "心。祖曰觀者何人。心是何物。融即起作禮。問曰。大德",
    "X77n1522_004:0097b18": "高棲何所。還識道信禪師否。祖曰。道信禪師。貧道是",
    "X77n1522_004:0097b19": "也。融曰。因何降此。祖曰。特來相訪。莫別有燕息之所",
    "X77n1522_004:0097b20": "否。融指後面小庵。遂引祖至庵所。繞庵皆虎狼之跡。",
    "X77n1522_004:0097b21": "祖舉手作懼勢。融曰。猶有者箇在。祖曰。者箇是什麼。",
    "X77n1522_004:0097b22": "融無語。少選祖&#x5374;於融燕坐石上。書一佛字。融見之",
    "X77n1522_004:0097b23": "悚然。祖曰。猶有者箇在。融乃稽首。請說法要。祖曰。百",
    "X77n1522_004:0097b24": "千法門。同歸方寸。河沙妙德。總在心源。一切戒門定",
    "X77n1522_004:0097c01": "門慧門。神通變化。悉自具足。不離汝心。一切煩惱業",
    "X77n1522_004:0097c02": "障。本來空寂。一切因果。皆為夢幻。無三界可出。無菩",
    "X77n1522_004:0097c03": "提可求。人與非人。性相平等。大道&#x8657;曠。絕思絕慮。如",
    "X77n1522_004:0097c04": "是之法。汝今已得。更無缺少。與佛何殊。融曰。心既具",
    "X77n1522_004:0097c05": "足。何者是佛。何者是心。祖曰。非心不問佛。問佛非不",
    "X77n1522_004:0097c06": "心。融曰。既不作觀行。於境起時。心如何對治。祖曰。境",
    "X77n1522_004:0097c07": "緣無好醜。好醜起於心。心若不強名。妄情從何起。妄",
    "X77n1522_004:0097c08": "情既不起。真心任&#x5FA7;知。爾但隨心自在。無復對治。即",
    "X77n1522_004:0097c09": "名常住法身。無有變異。吾受璨大師頓教法門。今付",
    "X77n1522_004:0097c10": "於汝。汝今諦受吾言。即住此山。向後當有五人紹汝",
    "X77n1522_004:0097c11": "緣化。外有博陵王問答。語多不錄。[0097c11] 二十一年十一月。",
    "X77n1522_004:0097c12": "講法華經。又感異華二莖。生冰雪中。金色輝耀。七日",
    "X77n1522_004:0097c13": "不萎。於是遊從之士盈百。永徽三年。邑宰請開大品",
    "X77n1522_004:0097c14": "於建初寺。聽者踰千計。至滅諍品。道場地動。鍾磬作",
    "X77n1522_004:0097c15": "聲。香&#x7240;撼蕩無已。而外略不覺知。顯慶初司功蕭元",
    "X77n1522_004:0097c16": "善。迎請下山。謂其徒道綦道憑等曰。吾無復歸矣。離",
    "X77n1522_004:0097c17": "合固世相之常。宜各好住。乃振錫出門。而禽獸哀號",
    "X77n1522_004:0097c18": "逾月。湧沙崩石。填塞池泉。房前四桐。時方繁茂。亦自",
    "X77n1522_004:0097c19": "凋落。明年閏正月二十三日。終於邑之建初寺。春秋",
    "X77n1522_004:0097c20": "六十四。緇白悼慕。士夫嗟惋。二十七日。葬於雞籠山。",
    "X77n1522_004:0097c21": "會送者。萬餘人。初融&#x751E;閱佛窟寺五藏。而與顯法師",
    "X77n1522_004:0097c22": "辯論。顯不能屈。五藏者。一佛書。二道書。三佛經史。四",
    "X77n1522_004:0097c23": "俗經史。五醫方圖符。寺蓋宋&#x9402;司空造藏。亦其所求",
    "X77n1522_004:0097c24": "訪而繕寫者。貞觀十九年。夏旱。併燬惜哉。永徽中。以",
    "X77n1522_004:0098a01": "妖女陳碩真黨類之盛。命所在捕逮。而良善者。無所",
    "X77n1522_004:0098a02": "伏匿。時融居巖室。來斯受之數。曾三百不啻。而資&#x7CAE;",
    "X77n1522_004:0098a03": "告罄融。融日往丹陽。乞丐以給。然負米能一石八斗。",
    "X77n1522_004:0098a04": "行百五十里。朝發暮至。未&#x751E;怠。今右僕射之子脩本",
    "X77n1522_004:0098a05": "方為江寧令。始邀融返幽棲寺。講大集經。環而聽者。",
    "X77n1522_004:0098a06": "道俗無慮三千人。高座寺&#x4E98;法師。齒踰八秩。名德俱",
    "X77n1522_004:0098a07": "隆。陳氏之遭老也。融獨獨造之。問曰。佛演一音眾生",
    "X77n1522_004:0098a08": "隨解。法師轉輪。如融輩者。無所開寤。為是機器重情",
    "X77n1522_004:0098a09": "塵之蔽。為是陶化乏方便之良。&#x4E98;則憮然歎息曰。吾",
    "X77n1522_004:0098a10": "疇昔亦以此問璀禪師矣。然終莫得其答也。及融在",
    "X77n1522_004:0098a11": "建初。&#x4E98;負杖過之。善禪師寺之名勝。意以&#x4E98;為已來",
    "X77n1522_004:0098a12": "遇之極諧笑。&#x4E98;曰。吾為融耳。今安在。善融雖同住。而",
    "X77n1522_004:0098a13": "素不相知。即呼與詰難。累三百餘。舉無遺論。善驚喜。",
    "X77n1522_004:0098a14": "伏其悟解。",
    "X77n1522_004:0098a15": "唐智巖[0098a15] 生丹陽曲阿華氏。童稚有遠度。&#x751E;謂人曰。世",
    "X77n1522_004:0098a16": "亦徒競耳目之前。又安知生死際耶。逮冠讀孫吳書。",
    "X77n1522_004:0098a17": "有智略勇力。大業之季。天下擾攘。大將軍黃國公張",
    "X77n1522_004:0098a18": "鎮州。奏為虎賁中郎將。隸麾下。馭眾慈恕。常於弓弰",
    "X77n1522_004:0098a19": "懸漉水囊以護生。偽鄭圍東都。黃公使巖將以禦之。",
    "X77n1522_004:0098a20": "鄭將先以槍植地。臨陣。遙語曰。能拔搶者與之戰。巖",
    "X77n1522_004:0098a21": "躍馬。徐以腋挾之。因亦植槍其地。語令拔。彼再三搖",
    "X77n1522_004:0098a22": "不能動。遂戰而生致之。引刀扣其頸曰。吾誓不殺。此",
    "X77n1522_004:0098a23": "頸。且以施君。武德四年。鎮州南定淮海。從之。未幾遁",
    "X77n1522_004:0098a24": "從舒州皖公山寶月禪師出家。黃公遣人挽之留。則",
    "X77n1522_004:0098b01": "曰。誓得薩雲願見捨也。有異僧身丈餘。音容偉暢。謂",
    "X77n1522_004:0098b02": "巖曰。卿八十一生為僧矣。宜加精進。言訖不見。&#x751E;水",
    "X77n1522_004:0098b03": "漲將沒所居谷。巖坐自若。獵者請避去。曰無徒死。答",
    "X77n1522_004:0098b04": "以為吾本無生安懼死。水亦適退。獵者寤。悉放所獲",
    "X77n1522_004:0098b05": "禽獸。自爾飛走類。皆群聚而傅近之。睦州嚴撰。衢州",
    "X77n1522_004:0098b06": "張綽。麗州閭丘胤。威州李詢。諸刺史詣山候巖。而見",
    "X77n1522_004:0098b07": "境物闃寂幽邃。莫不慘然。謂巖曰。即將癲耶。何為居",
    "X77n1522_004:0098b08": "此。答曰。我癲欲息。君癲正發。汝誠不癲。奚至追逐聲",
    "X77n1522_004:0098b09": "色。規取榮位。然於至理略不留意。此非癲而何。世間",
    "X77n1522_004:0098b10": "不癲者。惟佛一人。菩薩聲聞&#x5826;漸耳。非全不癲也。貞",
    "X77n1522_004:0098b11": "觀十七年。還建鄴。請法之侶。數盈百餘。隨機施化。所",
    "X77n1522_004:0098b12": "在不同。多以見聞可驗事。責其信入。或往來白馬寺。",
    "X77n1522_004:0098b13": "後就石頭城癘人坊。吮洗諸癘。又為說法要。以懺宿",
    "X77n1522_004:0098b14": "愆。永徽五年二月二十七日。終于癘坊。顏色不變。支",
    "X77n1522_004:0098b15": "體屈伸如恒。異香充室經旬。壽七十六。",
    "X77n1522_004:0098b16": "唐玄奘[0098b16] 本名褘。姓陳氏。漢太丘長仲弓後也。其子孫",
    "X77n1522_004:0098b17": "有徙河南者。因為洛之緱氏人。祖康北齊國子博士。",
    "X77n1522_004:0098b18": "父慧。通經術。頎碩而秀。儉節不苟取。兄素早出家。即",
    "X77n1522_004:0098b19": "長捷法師云。美容觀。儀矩&#x74CC;整。博學善講說。憐奘窮",
    "X77n1522_004:0098b20": "酷。遂攜以教育焉。年十一授維摩法華。目視口誦。不",
    "X77n1522_004:0098b21": "為諸兒恒戲。及兄住持東都淨土寺。時年十五。益專",
    "X77n1522_004:0098b22": "所業。而譽日以進。隋大業末。父去江陵令。歸隱田里。",
    "X77n1522_004:0098b23": "俄兵起飢饉。無所乞貸。乃從兄入蜀。依道基師。受阿",
    "X77n1522_004:0098b24": "毗曇婆沙雜心等論。聞持自然。引用無滯。基每顧而",
    "X77n1522_004:0098c01": "歎異之。又聽攝論於僧景。皆詣壺奧。兄住益南空慧",
    "X77n1522_004:0098c02": "寺。奘復與俱。已而假緣告別。領成實論於趙之道深",
    "X77n1522_004:0098c03": "師。究雜心攝論於鄴之慧休師。道岳師之俱舍。玄會",
    "X77n1522_004:0098c04": "師之涅槃。一時名匠。莫不賞識。僕射宋公蕭瑀奏。住",
    "X77n1522_004:0098c05": "莊嚴寺。非志也。貞觀三年。春秋之富。且二十九。遂詣",
    "X77n1522_004:0098c06": "闕陳表西邁。其所涉歷。具如彥悰所述傳。既達中天",
    "X77n1522_004:0098c07": "竺。於那爛陀寺。事戒賢師。講瑜伽師地論。為留五載。",
    "X77n1522_004:0098c08": "乃復&#x5FA7;覽。以盡其勝。而後議還。貞觀十九年正月。至",
    "X77n1522_004:0098c09": "京師。詔安置所獲舍利像夾於弘福寺。且就寺翻譯。",
    "X77n1522_004:0098c10": "時高宗在春宮。構慈恩寺。嚴其母文德皇后冥福。冬",
    "X77n1522_004:0098c11": "十月。詔遷居之。高宗御極。尤加寵渥。俄詔翻經院。置",
    "X77n1522_004:0098c12": "官屬。隨駕遊幸。不一其居。總出經論七十三部。一千",
    "X77n1522_004:0098c13": "三百三十卷。麟德元年示滅于洛陽玉華寺。春秋六",
    "X77n1522_004:0098c14": "十有五。",
    "X77n1522_004:0098c15": "唐道宣[0098c15] 姓錢氏。丹徒人。一云長城人。廣陵太守讓之",
    "X77n1522_004:0098c16": "後。考申陳吏部尚書。母夢月貫懷而娠。又夢梵僧語",
    "X77n1522_004:0098c17": "之曰。汝所娠者。即梁之僧祐。僧祐即南齊之僧護也。",
    "X77n1522_004:0098c18": "宜從出家。崇樹釋教。九歲能文辭。十五歲習諸經律。",
    "X77n1522_004:0098c19": "十六歲出家。依智頵律師。受業日嚴寺。弱冠感舍利",
    "X77n1522_004:0098c20": "現寶&#x5705;中。隋大業間。從智首律師受具。武德中。仍習",
    "X77n1522_004:0098c21": "律焉。纔聽一過。即欲脩禪。頵師呵曰。夫適遐自邇。因",
    "X77n1522_004:0098c22": "微知章。脩捨有時。功願須滿。未宜遽去律也。久之乃",
    "X77n1522_004:0098c23": "始習定慧於終南山之僊掌谷。所居乏美飲。或過而",
    "X77n1522_004:0098c24": "指其地曰。此可以井。鑿之。僅深尺餘。而水足用。後因",
    "X77n1522_004:0099a01": "寺之。而號以白泉。俄徙崇義精舍。又徙豐德寺。&#x751E;獨",
    "X77n1522_004:0099a02": "坐。神人告曰。清官村故淨業寺地也。構而居之。可以",
    "X77n1522_004:0099a03": "成道。又築闢而徙焉。貞觀中。隱于沁部之雲室山中。",
    "X77n1522_004:0099a04": "在終南時。群龍化為男女之形。以禮謁。沙彌或顧盻。",
    "X77n1522_004:0099a05": "起妄念者。龍怒將攫搏之。尋悔吐毒井中。及去戒宣。",
    "X77n1522_004:0099a06": "且勿汲。乃封閉至今云。時處士孫思邈。與宣遊林下",
    "X77n1522_004:0099a07": "密甚。會天早。西域僧請於朝。結壇祈雨昆明池上。昆",
    "X77n1522_004:0099a08": "明池水。日縮數尺。宣夜方行道。忽有老人。狀頗倉卒。",
    "X77n1522_004:0099a09": "前拜曰。弟子昆明池龍也。無雨蓋天數。初非弟子所",
    "X77n1522_004:0099a10": "敢為。今胡僧將取弟子所守之寶。而欺天子以祈雨。",
    "X77n1522_004:0099a11": "是使弟子。命在旦夕。惟和尚慈悲加護。宣曰。胡僧雖",
    "X77n1522_004:0099a12": "貪。而殺吾類也。豈相扼哉。孫先生仁者。汝往求救。庶",
    "X77n1522_004:0099a13": "幾其憐汝而救矣。老人扣思邈。如宣指。思邈曰。吾聞",
    "X77n1522_004:0099a14": "昆明池龍宮。有神方三十首。能以予我。當汝救也。老",
    "X77n1522_004:0099a15": "人曰。此帝命不許輒傳。事急矣。固何所&#x608B;。頃之方至。",
    "X77n1522_004:0099a16": "思邈謂老人曰。汝還無懼。自爾池水大漲。竟數日溢",
    "X77n1522_004:0099a17": "岸。[0099a17] 若其他有送異華。而久不變香色者。有送季孟梨",
    "X77n1522_004:0099a18": "柰果。而味異世間者。有送物一包曰棘林香者。至於",
    "X77n1522_004:0099a19": "築壇。而長眉之僧談論。足跌而年少之士扶持。傳祇",
    "X77n1522_004:0099a20": "桓圖經。致佛牙舍利。天童左右給侍。天人往來議論。",
    "X77n1522_004:0099a21": "其顯化冥感可思議哉。西明寺成。充上座。與三藏奘",
    "X77n1522_004:0099a22": "公翻譯。例送舍利。建塔扶風無憂王寺。皆奉詔。撰法",
    "X77n1522_004:0099a23": "門文記。廣弘明集。續高僧傳。三寶錄。羯磨戒疏。行事",
    "X77n1522_004:0099a24": "鈔。義鈔等。二百二十餘卷。乾封二年十月三日。安坐",
    "X77n1522_004:0099b01": "而化。壽七十二。臘五十二。窆于壇谷石室。宣平生三",
    "X77n1522_004:0099b02": "衣皆苧。一食唯菽。杖錫以行。敷具而坐。三果梵僧讚",
    "X77n1522_004:0099b03": "曰。自佛滅後。像法住世。行毗尼者。唯師一人而已。咸",
    "X77n1522_004:0099b04": "通十年。詔諡澄照。塔號淨光。",
    "X77n1522_004:0099b05": "唐弘忍[0099b05] 姓周氏。蘄之黃梅人。生而秀異。識者以為其",
    "X77n1522_004:0099b06": "相之不及佛者七種。法當荷負宗乘。紹隆統寄。初東",
    "X77n1522_004:0099b07": "山有苦行僧。以栽松自業。人漫以栽松道者目之。老",
    "X77n1522_004:0099b08": "且死。尋扣方丈決別。信禪師則迎笑曰。汝去耶。吾以",
    "X77n1522_004:0099b09": "祖位待汝。汝其再來也。道者許諾。俄而周氏女子未",
    "X77n1522_004:0099b10": "嫁。而產一男。周氏之居近濁港。即遣婢遠棄所產水",
    "X77n1522_004:0099b11": "中。再棄再弗溺。顧呱呱泝浮抵岸下。不得已而收舉",
    "X77n1522_004:0099b12": "以歸。父兄怒。必詰其所從來。女子則曰。昨兒偶出遊。",
    "X77n1522_004:0099b13": "見衲衣蓬首者。挹兒求託宿。兒媿敢莫應。其人忽隱",
    "X77n1522_004:0099b14": "去。不可蹤跡。久之覺身重。餘不敢有他也。父兄終不",
    "X77n1522_004:0099b15": "信而諱之。竟箠逐女子。遂與所產俱逃匿。然所產亦",
    "X77n1522_004:0099b16": "易育。甫七歲。攜以行丐。遇信禪師於道。而問其姓。答",
    "X77n1522_004:0099b17": "曰。姓則有。非常姓也。曰何姓。曰姓空。禪師於是以宿",
    "X77n1522_004:0099b18": "緣。而從其母乞為弟子。既薙落進具。仍受璨大師衣",
    "X77n1522_004:0099b19": "盔之傳。而轉授慧能。且說偈。以正統緒。其偈曰。有情",
    "X77n1522_004:0099b20": "來下種。因地果還生。無情既無種。無地亦無生。上元",
    "X77n1522_004:0099b21": "二年十月二十三日。終於東山雙峰寺。壽七十四。瘞",
    "X77n1522_004:0099b22": "全身。而塔其上。代宗朝追諡大滿。塔號法雨。",
    "X77n1522_004:0099b23": "唐慧明[0099b23] 陳氏。鄱陽人。宣帝諸孫也。幼依永昌寺薙落。",
    "X77n1522_004:0099b24": "即趨蘄之東山法席。日夕參扣。久之未有得也。咸亨",
    "X77n1522_004:0099c01": "間。能大師方以居士事舂碓。秀公居第一座。眾皆屬。",
    "X77n1522_004:0099c02": "意謂。衣盔所傳必無他。既而乃密付居士。於是眾恥",
    "X77n1522_004:0099c03": "之。遂躡跡追及於大庾嶺。獨明最先見居士。居士遽",
    "X77n1522_004:0099c04": "擲衣盔石上曰。此以表信。可爭邪。聽自持去。明素號",
    "X77n1522_004:0099c05": "勇力者。再三拈不能動。因謂能曰。我來為法。不為此",
    "X77n1522_004:0099c06": "也。惟居士幸教之。士曰。不思善不思惡。正恁麼時。阿",
    "X77n1522_004:0099c07": "那箇是明上座本來面目。明當下大悟。&#x5FA7;體汗流。涕",
    "X77n1522_004:0099c08": "泣而禮曰。上來密語密意外。還更有不。士曰我今為",
    "X77n1522_004:0099c09": "汝說者。非密也。汝若返照。密&#x5374;在汝邊。將別。又問曰。",
    "X77n1522_004:0099c10": "某宜何之。士曰。逢袁可止。遇蒙當居。明退而紿其眾",
    "X77n1522_004:0099c11": "曰遠矣。徒取倦苶耳。曾奚益。俄易其名之慧。為道。以",
    "X77n1522_004:0099c12": "避能名。後果住袁之蒙頂山。",
    "X77n1522_004:0099c13": "唐慧能[0099c13] 姓盧氏。南海新興人也。其先出范陽。父行&#x746B;",
    "X77n1522_004:0099c14": "始官中朝。武德中以譖左遷。為州司馬。貞觀十二年",
    "X77n1522_004:0099c15": "戊戌。生能於官舍。未幾而父喪母寡。貧甚。能於民間",
    "X77n1522_004:0099c16": "日售薪。共甘旨。一日聞旅&#x8218;有客誦經。至應無所住",
    "X77n1522_004:0099c17": "而生其心之語而寤。固。問客此何經。曰金剛般若經",
    "X77n1522_004:0099c18": "也。又問何從得之。曰得之蘄州黃梅馮茂山忍大師",
    "X77n1522_004:0099c19": "所。大師且以為誦此經即當見性成佛。能曰我志欲",
    "X77n1522_004:0099c20": "見大師。然以母累。柰何。時一客又以白金十兩。俾安",
    "X77n1522_004:0099c21": "家而趣使往。咸亨中。道過韶陽。信士劉志略。延以恩",
    "X77n1522_004:0099c22": "禮。志略之姑尼也。方讀涅槃。問疑義。能為解析。因問",
    "X77n1522_004:0099c23": "字。曰不識也。尼&#x6060;而詰其故。則曰諸佛妙義。不墮文",
    "X77n1522_004:0099c24": "字。尼歎服。呼為行者而稱之鄉里間。眾遂築闢寶林",
    "X77n1522_004:0100a01": "舊寺。請居之。以便趨嚮。能念曰。吾以求師至是。遽以",
    "X77n1522_004:0100a02": "自安可乎。明日往依樂昌縣之智遠禪師於西石窟。",
    "X77n1522_004:0100a03": "遠尤加器重。曰必蚤獲印證於蘄。而後轉以見教也。",
    "X77n1522_004:0100a04": "至蘄。忍師問。來何自。曰自嶺南。曰何求。曰求作佛。曰",
    "X77n1522_004:0100a05": "嶺南人無佛性。曰人有南北。佛性豈爾。乃服役。至懸",
    "X77n1522_004:0100a06": "石腰間踏舂碓。以&#x52B9;勤苦。先是神秀上座奉忍命。書",
    "X77n1522_004:0100a07": "偈於壁。以著己見解。能亦倩客。夜書一偈其旁。忍見",
    "X77n1522_004:0100a08": "之。陰召而傳其所受之衣&#x76CB;。曰自吾先師。以此表信。",
    "X77n1522_004:0100a09": "今妄庸者。莫不覬覦。故其所在之地。命若懸絲焉。汝",
    "X77n1522_004:0100a10": "其亟逝。無滯此也。於是逃於四會懷集之間。久之南",
    "X77n1522_004:0100a11": "海法性寺印宗法師。以風幡之辨。求見所受衣&#x76CB;。而",
    "X77n1522_004:0100a12": "為之落髮。從智光律師。登壇受具。其壇蓋宋三藏求",
    "X77n1522_004:0100a13": "那跋摩築者。記云。後有肉身菩薩。於此得戒。梁三藏",
    "X77n1522_004:0100a14": "真諦。又手植菩提樹於壇側。記云。後一百二十年。有",
    "X77n1522_004:0100a15": "大士。於此說無上乘法。上元中。忍大師示寂於蘄之",
    "X77n1522_004:0100a16": "東山。能懸知之曰。吾師其真歸矣。既而訃至。徙居寶",
    "X77n1522_004:0100a17": "林寺。刺史韋璩以大梵寺迎焉。力辭入曹溪。由是天",
    "X77n1522_004:0100a18": "下心學之士。歸曹溪。而武后中宗。以神秀禪師奏舉。",
    "X77n1522_004:0100a19": "婁降璽書。詔赴闕。繼遣中官薛簡敦致。皆謝疾不起。",
    "X77n1522_004:0100a20": "后賜磨衲袈裟一。&#x76CB;一。編珠織成經巾一。綠質紅暈",
    "X77n1522_004:0100a21": "華綿巾一。帛五百匹供養。捨新興宅為寺。請額國恩。",
    "X77n1522_004:0100a22": "神龍三年。詔韶州繕治其寺。務盡壯麗。易賜其額法",
    "X77n1522_004:0100a23": "泉。延和元年。預命弟子。建塔於法泉寺。先天二年。八",
    "X77n1522_004:0100a24": "月三日。歸而唱滅。春秋七十六。十一月反葬曹溪。憲",
    "X77n1522_004:0100b01": "宗追諡大鑑。塔曰元和正真。宋太平興國三年。詔易",
    "X77n1522_004:0100b02": "曹溪法泉寺為南華寺。",
    "X77n1522_004:0100b03": "唐神會[0100b03] 姓高。襄陽人。資性惇明。年方幼學。即事郡之",
    "X77n1522_004:0100b04": "國昌寺顯元法師出家。受經具戒特異群類。時能禪",
    "X77n1522_004:0100b05": "師。弘唱心法於嶺表。會聞而樂之。竟往無復沮。及見。",
    "X77n1522_004:0100b06": "問會曰。從何所來。曰無所從來。曰如是則汝且歸去。",
    "X77n1522_004:0100b07": "曰亦無所歸。曰太茫茫生。曰身現在路。曰猶未到在。",
    "X77n1522_004:0100b08": "曰曾不滯留。於是居曹溪者數載。開元八年。詔配南",
    "X77n1522_004:0100b09": "陽龍興寺。後復開導洛陽。而南宗之指。始盛於天下。",
    "X77n1522_004:0100b10": "先是兩京之間。皆神秀化地也。而普寂又秀之嗣。世",
    "X77n1522_004:0100b11": "謂之北宗。逮會而普寂之門絕人跡。則南北之宗。各",
    "X77n1522_004:0100b12": "樹黨矣。因而是非相攻。毀譽交起。天寶初。御史盧奕",
    "X77n1522_004:0100b13": "奏。會聚眾圖不軌。詔辨對。卒無他。徙均州。二年。又徙",
    "X77n1522_004:0100b14": "荊州之開元寺般若院。十四年。范陽節度使安祿山",
    "X77n1522_004:0100b15": "反。舉兵內向。陷兩京。車駕幸蜀。詔郭子儀。以天下副",
    "X77n1522_004:0100b16": "帥討祿山。時大農空乏。軍興絕資費。右僕射裴冕策",
    "X77n1522_004:0100b17": "以為。凡所在郡府。宜置戒壇度僧。而收其施利。以給",
    "X77n1522_004:0100b18": "國用。會由是獲主洛陽事。其所輸入尤多。肅宗朝婁",
    "X77n1522_004:0100b19": "入內廷供養。詔將作大匠。造禪宇於荷澤。上元元年",
    "X77n1522_004:0100b20": "五月十三日。與門人囑別。俄避席望空頂禮。歸方丈。",
    "X77n1522_004:0100b21": "是夕卒。壽九十三。建塔葬洛陽之寶應寺。諡真宗。塔",
    "X77n1522_004:0100b22": "號般若。",
    "X77n1522_004:0100b23": "唐本淨[0100b23] 姓張氏。東平人。少究空寂學。節操尤孤特。造",
    "X77n1522_004:0100b24": "曹溪見能禪師。平日疑滯。為之釋然。開元初。遁居南",
    "X77n1522_004:0100c01": "嶽司空山。踐履弗易測識。而跡亦未&#x751E;混朝市。天寶",
    "X77n1522_004:0100c02": "中。內侍楊光庭。因採藥見之。問曰。弟子性識昏昧。未",
    "X77n1522_004:0100c03": "審佛之與道。其義云何。淨曰。若欲求佛。即心是佛。若",
    "X77n1522_004:0100c04": "欲求道。無心是道。問曰。云何即心是佛。淨曰。佛因心",
    "X77n1522_004:0100c05": "悟。心以佛彰。若悟無心。佛亦無有。問曰。云何無心是",
    "X77n1522_004:0100c06": "道。淨曰。道本無心。無心是道。若了無心。無心即道。光",
    "X77n1522_004:0100c07": "庭作禮信受。既回闕。具以山中問答奏聞。上敕光庭。",
    "X77n1522_004:0100c08": "詔淨至京師。仍先&#x8218;置於白蓮亭。趣召兩街三學諸",
    "X77n1522_004:0100c09": "德。及太平寺遠法師等。舉揚佛法。上臨聽。是日淨陞",
    "X77n1522_004:0100c10": "高座。詶挹來問。在彼者常不足。在我者常有餘。雍容",
    "X77n1522_004:0100c11": "和緩。舉措自然。眾歎服。上元二年五月歸寂。壽九十",
    "X77n1522_004:0100c12": "五。諡大曉禪師。",
    "X77n1522_004:0100c13": "唐智威[0100c13] 姓陳氏。江寧人。幼岐嶷。不好戲弄。常以靜嘿",
    "X77n1522_004:0100c14": "自持。見者以為異。無何一日忽失所在。&#x5FA7;求之則已",
    "X77n1522_004:0100c15": "往依天保寺統法師出家矣。統尤愛之。使日誦大乘",
    "X77n1522_004:0100c16": "經。年十二。以國恩獲薙落。因隸幽&#x5DD7;寺。從持禪師。咨",
    "X77n1522_004:0100c17": "詢禪理。而卒為持嗣。持於是退居延祚寺。而使之專",
    "X77n1522_004:0100c18": "匡導焉。受利益者。蓋不可勝數。有慧忠者。目為法器。",
    "X77n1522_004:0100c19": "威&#x751E;以偈示之曰。莫繫念。念成生死河。輪迴六趣海。",
    "X77n1522_004:0100c20": "無念出長波。忠以偈答曰。念想由來幻。性自無終始。",
    "X77n1522_004:0100c21": "若得此中意。長波當自止。威知其了悟。乃付以山門。",
    "X77n1522_004:0100c22": "遂隨緣化導。以開元十年二月十八日終。遺言遷屍",
    "X77n1522_004:0100c23": "中林。施飛走。弟子玄挺等。不敢違。春秋七十七。始威",
    "X77n1522_004:0100c24": "行頭陀。夜遇三虎。無所懼。旦曉虎隨門外。若侍衛者。",
    "X77n1522_004:0101a01": "麾之去。然後去。威所在。每有二兔一犬戲庭際。此又",
    "X77n1522_004:0101a02": "其慈悲化物之徵歟。",
    "X77n1522_004:0101a03": "唐窺基[0101a03] 字洪道。姓尉。遲氏裔。出拓拔魏之尉遲部。今",
    "X77n1522_004:0101a04": "為京兆人。祖羅迦。隋代州西鎮將。考宗左金吾將軍。",
    "X77n1522_004:0101a05": "松州都督。江由縣開國公。其鄂國公恭則諸父也。母",
    "X77n1522_004:0101a06": "裴氏夢吞月輪而孕。及生與群兒異。其自序云。九歲",
    "X77n1522_004:0101a07": "丁內艱。漸&#x758E;浮俗。至年十七。遂預緇林。師事玄奘法",
    "X77n1522_004:0101a08": "師。學五天竺語。始住廣福寺。尋遷大慈恩寺。明敏絕",
    "X77n1522_004:0101a09": "人。其犍度跋渠。過目即憶。年二十五。詔入譯&#x8218;。時奘",
    "X77n1522_004:0101a10": "師方譯唯識論。詔基與昉尚光寺。同職潤色。基慨然",
    "X77n1522_004:0101a11": "請獨任其責。奘許之。而辭其佗。於是隨譯隨疏。旦夕",
    "X77n1522_004:0101a12": "講說。即欲流通。而西明寺測法師者。俊快才也。賂閽",
    "X77n1522_004:0101a13": "者窺矙得之。乃於其寺鳴犍稚。集僧開演。基聞之而",
    "X77n1522_004:0101a14": "&#x6159;。奘勉之曰。測公未達因明。那足弘演。遂為披究陳",
    "X77n1522_004:0101a15": "那三枝縱橫立破述義命章等指。而基進矣。且&#x751E;謂",
    "X77n1522_004:0101a16": "之曰。瑜伽五性宗法。惟汝知之。後登太行。歷五臺。夜",
    "X77n1522_004:0101a17": "宿西河古佛宇中。夢身居半巖。覺無量人唱苦惱聲。",
    "X77n1522_004:0101a18": "旋陟層峰。皆琉璃色。盡見諸國仰望一城。城中有聲",
    "X77n1522_004:0101a19": "曰。住住。咄。基公未合至此。頃之。二天童自城出。問曰。",
    "X77n1522_004:0101a20": "汝見山下罪苦眾生否。答曰。我聞其聲。不見其形也。",
    "X77n1522_004:0101a21": "童子投與之劍曰。汝剖腹當見矣。基剖之。有光二道",
    "X77n1522_004:0101a22": "出腹中。輝映山下無數受苦之人。童子入城。持紙二",
    "X77n1522_004:0101a23": "軸及筆。委之而去。且尤未決其夢。是夕寺光發藏中。",
    "X77n1522_004:0101a24": "探之得彌勒上生經。始寤前夢。必慈氏俾之造疏耳。",
    "X77n1522_004:0101b01": "援毫之次。得舍利。如含挑如黃梁粒。相連而隕。皆紅",
    "X77n1522_004:0101b02": "潤可愛者無數。初奘公之發西竺也。從尼犍子卜之。",
    "X77n1522_004:0101b03": "曰吉。弟子生矣。則知奘公之業。而基承之。夫豈其偶",
    "X77n1522_004:0101b04": "然哉。自博陵出法華大疏以揚化。而歸京師。常與翻",
    "X77n1522_004:0101b05": "譯。舊人律師宣公往來。宣公者不測人也。每日中則",
    "X77n1522_004:0101b06": "諸天送供。一日基往。送供者久不至。基去乃至。宣問",
    "X77n1522_004:0101b07": "之。答曰。適以大乘菩薩在。善神翼衛者多。我曹無路",
    "X77n1522_004:0101b08": "而入。故遲耳。永淳元年壬午十一月十三日。以疾卒",
    "X77n1522_004:0101b09": "于慈恩寺翻經&#x8218;。壽五十一。葬樊村。祔三藏奘法師",
    "X77n1522_004:0101b10": "之瑩。基平生造彌勒像。日對其像。誦菩薩戒一&#x5FA7;。復",
    "X77n1522_004:0101b11": "於五臺。琢玉石文殊菩薩像。書金字般若經。生則體",
    "X77n1522_004:0101b12": "發光明。爛然不可正視。死而遷塔。則見齒四十根。如",
    "X77n1522_004:0101b13": "玉。不小壞。噫異哉。",
    "X77n1522_004:0101b14": "唐義湘[0101b14] 新羅國雞林府人也。年弱冠。稔聞中國教法",
    "X77n1522_004:0101b15": "之盛。乃與同志元曉法師。負笈而西。既遵海岸。曰唐",
    "X77n1522_004:0101b16": "州者。而雨甚塗潦。蘆葦彌望。行無所歸。夜得小夷燥",
    "X77n1522_004:0101b17": "地宿焉。且視古墓也。骸骨髐然。顧之不能無懼意。遂",
    "X77n1522_004:0101b18": "徙陶穴中。鬼物嘯撼終夕。曉公歎曰。疇昔之安為吾",
    "X77n1522_004:0101b19": "無所見也。見則懼而致不若焉。豈非經所謂心生則",
    "X77n1522_004:0101b20": "種種法生。心滅則種種法滅歟。且三界惟心。萬法惟",
    "X77n1522_004:0101b21": "識。心外無法。胡用別求。即謝湘而歸。總章三年湘獨",
    "X77n1522_004:0101b22": "抵登州。分衛遇富家女子曰善妙者。以湘年壯色麗。",
    "X77n1522_004:0101b23": "欲諧匹偶。湘堅拒弗答。善妙因復矢言曰。生生世世",
    "X77n1522_004:0101b24": "獲為檀越。供給和尚。又為弟子。習學大乘。成就大事。",
    "X77n1522_004:0101c01": "湘。依長安終南山智儼三藏。研究華嚴。未幾遂返本。",
    "X77n1522_004:0101c02": "國揚化。道經善妙家。將附商舶。即解纜。而善妙悉出",
    "X77n1522_004:0101c03": "諸衣服什器。素所備物。追餞之。而身造海岸。則船已",
    "X77n1522_004:0101c04": "遠矣。於是善妙復矢曰。如我實有供養心者。則此",
    "X77n1522_004:0101c05": "篋笥。當躍入船中。有頃風飄浪擊。盡輸載無少遺餘。",
    "X77n1522_004:0101c06": "善妙乃復矢之曰。我願此身化為大龍。挾持和尚。傳",
    "X77n1522_004:0101c07": "度彼國。因自投身濤波中。俄頭角崢嶸。鱗甲晃耀。雲",
    "X77n1522_004:0101c08": "霧冥晦。而柂牙帆腹。尤覺便利於他日。若其蜿蜒夭",
    "X77n1522_004:0101c09": "矯。時或見之。既濟仍&#x5FA7;相攸處。然脫有可者。久為異",
    "X77n1522_004:0101c10": "宗所據。湘獨念以為大華嚴教。誠宜於有福地興之。",
    "X77n1522_004:0101c11": "舍爾其奚之耶。時善妙龍知其念。遽以神力。於&#x8657;空",
    "X77n1522_004:0101c12": "中現巨石。縱廣一里。正覆于異宗所居之上。勢且隕",
    "X77n1522_004:0101c13": "者。群僧懼其壓。奔駭不敢留。湘即居之。&#x9B31;為大叢社。",
    "X77n1522_004:0101c14": "併辭國王所施莊田奴僕等。湘弘導勤懇。脩練精苦。",
    "X77n1522_004:0101c15": "弟子智通表訓道身梵體等。嗣著述章疏。皆明性海",
    "X77n1522_004:0101c16": "義例。海東號湘華嚴初祖。竟終于本國。",
    "X77n1522_004:0101c17": "唐曇璀[0101c17] 生吳郡顧氏。稚歲入道。淹通經論。晚年事牛",
    "X77n1522_004:0101c18": "頭山融大師。衲衣空林。多歷寒暑。時廣陵覺禪師。建",
    "X77n1522_004:0101c19": "鄴如法師。皆名德宿匠。杖錫來儀。&#x8657;而往實而歸。其",
    "X77n1522_004:0101c20": "所至可量哉。天后以璽書徵入朝且詔栖霞約法師",
    "X77n1522_004:0101c21": "敦勸。璀固辭。因葺宇於鍾山之竹林。以老焉。天授三",
    "X77n1522_004:0101c22": "年二月六日卒。先卒之七日。已端然入于三昧矣。春",
    "X77n1522_004:0101c23": "秋六十二。既闍維。斂遺骸建塔。門弟子僧感僧頵刻",
    "X77n1522_004:0101c24": "石紀事。以垂永久。",
    "X77n1522_004:0102a01": "唐法持[0102a01] 潤州江寧張氏子。幼棄俗即悉定業。年三十。",
    "X77n1522_004:0102a02": "謁黃梅忍大師。獲餐法味。後歸青山。事方禪師。卒傳",
    "X77n1522_004:0102a03": "燈。繼緒山門。數年之中。四部依慕。當黃梅謝緣之際。",
    "X77n1522_004:0102a04": "&#x751E;謂弟子曰。得吾法者僅十人。金陵法持其一也。嗚",
    "X77n1522_004:0102a05": "呼統寄之不可苟以付授如此。長安二年九月五日。",
    "X77n1522_004:0102a06": "終于延祚寺。有空中神旛。西來繞山數轉。故居幽栖",
    "X77n1522_004:0102a07": "院。竹林。變白之祥。遺命露屍施鳥獸。從之。壽六十八。",
    "X77n1522_004:0102a08": "門弟子智威嗣。",
    "X77n1522_004:0102a09": "唐神秀[0102a09] 生洛陽尉氏。李氏。小年從師薙染受法。後值",
    "X77n1522_004:0102a10": "忍大師於蘄州東山雙峰寺。開示心要。歎曰此吾志",
    "X77n1522_004:0102a11": "也。敢不力。雖躬事樵汲。無所憚。會有行者慧能。竟得",
    "X77n1522_004:0102a12": "從上諸祖表信衣&#x9262;於大師。而大師遽亦示寂。於是",
    "X77n1522_004:0102a13": "秀往居江陵之當陽山。以闡化導眾。四海禪侶。嚮風",
    "X77n1522_004:0102a14": "而靡。則天聞其名。詔肩輿赴闕。入內道場。躬拜跪。執",
    "X77n1522_004:0102a15": "弟子禮。供施豐縟。以致崇重道德之意。仍詔於前所",
    "X77n1522_004:0102a16": "居地。建後度門寺。當是時。王公貴人。逮夫士庶。皆屣",
    "X77n1522_004:0102a17": "履造庭。伏謁聽訓誨。方能公禪師以承嗣之嫡。留韶",
    "X77n1522_004:0102a18": "陽。秀因累疏舉薦。以為其操履之素。出已上。當必召",
    "X77n1522_004:0102a19": "以淑天下。不宜捐棄裔土。使本朝有輕教。名宜手牘",
    "X77n1522_004:0102a20": "喻上指於能公。中宗朝尤進言不已。然能公終莫之",
    "X77n1522_004:0102a21": "動也。語載能禪師傳。神龍二年。秀卒。名士達官之服",
    "X77n1522_004:0102a22": "喪會葬者不可勝紀。岐王範。燕公張說。徵士盧鴻。各",
    "X77n1522_004:0102a23": "為&#x7891;誅。門人普寂義福克紹宗緒。詔諡大通中宗朝。",
    "X77n1522_004:0102a24": "又詔以舊邸。為報恩寺。",
    "X77n1522_004:0102b01": "唐惠安[0102b01] 姓衛氏。荊州枝江人。生於隋之開皇初。貌端",
    "X77n1522_004:0102b02": "雅。性極和裕小年即出家。學復通貫。十七年。詔括勘",
    "X77n1522_004:0102b03": "天下僧尼之私度者。安云幼以患難。逃入山谷。初不",
    "X77n1522_004:0102b04": "知其孰為教育。孰為薙染也。大業中開通濟渠。役男",
    "X77n1522_004:0102b05": "女百餘萬。安日分衛。以食餓者。眾賴之。上聞而詔見",
    "X77n1522_004:0102b06": "之。遁入大和山中。上幸江都。海內擾攘。乃仗錫登衡",
    "X77n1522_004:0102b07": "嶽。行頭陀法。貞觀間。至蘄州禮忍大師。得心訣。麟德",
    "X77n1522_004:0102b08": "元年。遊終南山。愛石壁之勝。而禪栖其下。時早霜害",
    "X77n1522_004:0102b09": "稼獨安所居。環四十里皆熟。高宗異之。詔入見。不赴。",
    "X77n1522_004:0102b10": "坦然懷讓。二人來參。問曰。如何是祖師意。安曰。何不",
    "X77n1522_004:0102b11": "問自己意。曰如何是自己意。安曰。當觀密作用。曰如",
    "X77n1522_004:0102b12": "何是密作用。安以目開合示之。永淳三年。化緣滑臺。",
    "X77n1522_004:0102b13": "但結草亭衝要地。不置四壁。晝夜燕坐繩&#x7240;。無倦態。",
    "X77n1522_004:0102b14": "詔為造招提寺。其處。俄還鄉里。會神秀禪師。遷逝玉",
    "X77n1522_004:0102b15": "泉寺。曠主席。眾請住持。固辭歸隱嵩山少林寺。聖曆",
    "X77n1522_004:0102b16": "二年四月。授嵩山神菩薩戒。則天尤加敬。每迎至。供",
    "X77n1522_004:0102b17": "養宮中。有所教戒。則稽顙聽受。嘗問師甲子。安曰。不",
    "X77n1522_004:0102b18": "記。曰何為不記。安曰。此身生死若循環。環無起盡。焉",
    "X77n1522_004:0102b19": "用記為。況此心流注。起滅無間。自初識至動相不生。",
    "X77n1522_004:0102b20": "何年月而可記乎。神龍二年九月。詔安。偕靜禪師入",
    "X77n1522_004:0102b21": "內供施。且度弟子十四人。俾充執侍。三年。施磨衲僧",
    "X77n1522_004:0102b22": "伽梨。青龍三年三月三日。謂其徒曰。吾死必棄屍林",
    "X77n1522_004:0102b23": "中。焚以野燒。慎勿勞人也。頃之萬迴和尚造室。執手",
    "X77n1522_004:0102b24": "耳語而去。八日闔戶。吉祥臥而寂。春秋約一百三十",
    "X77n1522_004:0102c01": "歲。焚畢。獲舍利八十顆。內五顆紅紫色。以進上。餘造",
    "X77n1522_004:0102c02": "塔以葬。",
    "X77n1522_004:0102c03": "唐道俊[0102c03] 江陵人。久居枝江碧溪精舍。脩東山法門。精",
    "X77n1522_004:0102c04": "勤堅苦。跡不出戶限者。四十餘年。室邇人遠。莫敢請",
    "X77n1522_004:0102c05": "謁。而聲被遐裔。則天中宗朝。詔同玄奘恒景。入內供",
    "X77n1522_004:0102c06": "養。景龍中。求還故鄉。上賜詩送。其徒榮之。",
    "X77n1522_004:0102c07": "唐破&#x7AC8;墮[0102c07] 隱居嵩山。自得心法於老安禪師。四方之",
    "X77n1522_004:0102c08": "趨附者。同益至。然其鄉里名姓。終未&#x751E;以告人也。天",
    "X77n1522_004:0102c09": "后時。嵩山神祠有&#x7AC8;。頗靈異。民之祈福祐者。踵相接。",
    "X77n1522_004:0102c10": "殺豕釃酒無藝。墮患之。微以杖三擊之曰。本是泥瓦",
    "X77n1522_004:0102c11": "合成。靈從何來。聖從何起。&#x7AC8;即破裂墮落。頃之見童",
    "X77n1522_004:0102c12": "子青衣。再拜於前曰。吾昔&#x751E;以罪累。辱司此&#x7AC8;。其苦",
    "X77n1522_004:0102c13": "奚可量。今賴師說無生法。獲生天上。敢不致謝。由是",
    "X77n1522_004:0102c14": "世號破&#x7AC8;墮。有僧問云。某等久在和尚左右。未蒙和",
    "X77n1522_004:0102c15": "尚苦口相為。&#x7AC8;神得甚麼徑旨。便獲生天。墮曰。我即",
    "X77n1522_004:0102c16": "向伊道。是泥瓦合成。別無道理為伊處。僧無語。墮曰",
    "X77n1522_004:0102c17": "會麼。曰不會。墮曰。本有之性。為甚麼不會。僧禮拜。墮",
    "X77n1522_004:0102c18": "曰。墮也。破也。破也。",
    "X77n1522_004:0102c19": "唐法藏[0102c19] 字賢首。其先康居國人。因姓康氏。幼知學佛。",
    "X77n1522_004:0102c20": "高宗時應名僧遷。參奘公譯事。頗以證義潤文筆受",
    "X77n1522_004:0102c21": "之任見稱。及天后置&#x8218;翻傳。首登入場之選。實叉難",
    "X77n1522_004:0102c22": "陀。以所&#x8CF7;華嚴梵夾。與義淨復禮出新經。藏。尤有力。",
    "X77n1522_004:0102c23": "後義淨專主譯任。偕勝莊大儀等。充證義。既而后召",
    "X77n1522_004:0102c24": "講新經。指鎮殿金獅子。以喻天帝網。十重玄門。海印",
    "X77n1522_004:0103a01": "三昧。六相和合義門。普眼境界門等。於是后曉。然開",
    "X77n1522_004:0103a02": "寤。得未曾有。遂緝其言。為金獅子章。行于世。聖曆二",
    "X77n1522_004:0103a03": "年十月八日。又詔講於佛授記寺。至華嚴世界品。講",
    "X77n1522_004:0103a04": "堂及寺中。地皆震動。都維那恒景表聞。有答詔。不錄。",
    "X77n1522_004:0103a05": "且&#x751E;以巧方便。示剎海。涉入無盡之指。則對懸十鑑",
    "X77n1522_004:0103a06": "於八方上下。中。安佛像。然一炬以照之則互影交光。",
    "X77n1522_004:0103a07": "重重映蔽。不可得而思議矣。[0103a07] 始燉煌杜順以華嚴法",
    "X77n1522_004:0103a08": "界觀。傳弟子智儼。儼傳藏。其統緒之正如此。別疏般",
    "X77n1522_004:0103a09": "若心經。復號康藏國師云。"
}