{
    "X16n0318_004:0806c22": "[0806c22] 大佛頂如來密因脩證了義諸菩薩萬行首楞嚴經",
    "X16n0318_004:0806c23": "卷第四",
    "X16n0318_004:0806c24": "[0806c24] 爾時富樓那彌多羅尼子。在大眾中。即從座起。偏袒",
    "X16n0318_004:0807a01": "右肩。右膝著地。合掌恭敬。而白佛言。大威德世尊。善",
    "X16n0318_004:0807a02": "為眾生敷演如來第一義諦。世尊常推說法人中。我",
    "X16n0318_004:0807a03": "為第一。今聞如來微妙法音。猶如聾人。逾百步外。聆",
    "X16n0318_004:0807a04": "於蚊蚋。本所不見。何況得聞。佛雖宣明。令我除惑。今",
    "X16n0318_004:0807a05": "猶未詳斯義究竟無疑惑地。世尊。如阿難輩。雖則開",
    "X16n0318_004:0807a06": "悟。習漏未除。我等會中登無漏者。雖盡諸漏。今聞如",
    "X16n0318_004:0807a07": "來所說法音。尚紆疑悔。世尊。若復世間一切根塵陰",
    "X16n0318_004:0807a08": "處界等。皆如來藏。清淨本然。云何忽生山河大地諸",
    "X16n0318_004:0807a09": "有為相。次第遷流。終而復始。又如來說地水火風。本",
    "X16n0318_004:0807a10": "性圓融。周&#x5FA7;法界。湛然常住。世尊。若地性&#x5FA7;。云何容",
    "X16n0318_004:0807a11": "水。水性周&#x5FA7;。火則不生。復云何明水火二性。俱&#x5FA7;&#x8657;",
    "X16n0318_004:0807a12": "空。不相凌滅。世尊。地性障礙。空性&#x8657;通。云何二俱周",
    "X16n0318_004:0807a13": "&#x5FA7;法界。而我不知是義攸往。惟願如來宣流大慈。開",
    "X16n0318_004:0807a14": "我迷雲。及諸大眾。作是語已。五體投地。欽渴如來無",
    "X16n0318_004:0807a15": "上慈誨。",
    "X16n0318_004:0807a16": "[0807a16] 通曰。如來藏妙真如性。名第一義諦。微妙圓融。要",
    "X16n0318_004:0807a17": "在心悟。能悟之者。拈來無不是。用處不生疑。一超",
    "X16n0318_004:0807a18": "即入。何假功勳。如阿難輩。習漏未除。已破麤惑。而",
    "X16n0318_004:0807a19": "細惑尚在。會中登無漏者。雖斷煩惱障。而所知障",
    "X16n0318_004:0807a20": "尚在。滯在功勳位中。安能領悟最上第一義諦。彼",
    "X16n0318_004:0807a21": "諸相&#x8657;妄。本自不生。而今疑其生矣。四大清淨。如",
    "X16n0318_004:0807a22": "摩尼珠。隨方現色。似有青黃赤白。而本無有。今疑",
    "X16n0318_004:0807a23": "其相凌奪矣。滿慈子非執相以難性。&#x8462;於本性圓",
    "X16n0318_004:0807a24": "融湛然常住處生疑。彼業已登無漏。於無漏中。徒",
    "X16n0318_004:0807b01": "見其湛。未見其妙湛也。徒見其住。未見其無住也。",
    "X16n0318_004:0807b02": "趙州云。諸方難見易識。我這裏易見難識。則所云",
    "X16n0318_004:0807b03": "猶如聾人逾百步外聆於蚊蚋。豈&#x8657;語哉。長水璿",
    "X16n0318_004:0807b04": "法師。問瑯琊覺和尚。清淨本然。云何忽生山河大",
    "X16n0318_004:0807b05": "地。覺云。清淨本然。云何忽生山河大地。璿於此有",
    "X16n0318_004:0807b06": "省。且道答他語。不答他語。若道答他。作何道理會。",
    "X16n0318_004:0807b07": "若道不答他。何為遽省去。天童頌云。見有不有。翻",
    "X16n0318_004:0807b08": "手覆手。瑯琊山裏人。不落瞿曇後。又僧問韶國師。",
    "X16n0318_004:0807b09": "一切山河大地。從何而起。韶云。此問從何而來。可",
    "X16n0318_004:0807b10": "謂劈腹剜心。",
    "X16n0318_004:0807b11": "[0807b11] 爾時世尊告富樓那。及諸會中漏盡無學諸阿羅漢。",
    "X16n0318_004:0807b12": "如來今日。普為此會。宣勝義中真勝義性。令汝會中",
    "X16n0318_004:0807b13": "定性聲聞。及諸一切未得二空迴向上乘阿羅漢等。",
    "X16n0318_004:0807b14": "皆獲一乘寂滅場地真阿練若(此云無喧雜)正修行處。汝",
    "X16n0318_004:0807b15": "今諦聽。當為汝說。富樓那等。欽佛法音。默然承聽。佛",
    "X16n0318_004:0807b16": "言。富樓那。如汝所言清淨本然。云何忽生山河大地。",
    "X16n0318_004:0807b17": "汝常不聞如來宣說。性覺妙明。本覺明妙。富樓那言。",
    "X16n0318_004:0807b18": "唯然。世尊。我常聞佛宣說斯義。",
    "X16n0318_004:0807b19": "[0807b19] 通曰。如來藏為勝諦第一義。此云真勝義性。則直",
    "X16n0318_004:0807b20": "指山河生起之源。令人於源頭&#x89B0;破。當下便自見",
    "X16n0318_004:0807b21": "性。定性聲聞。雖無諠諍。而寂滅非真。以未證諸法",
    "X16n0318_004:0807b22": "本自寂滅故。阿羅漢雖得人空。未得法空。&#x8EAD;於空",
    "X16n0318_004:0807b23": "寂。未能回向上乘。故至此皆獲一乘。更無餘乘。入",
    "X16n0318_004:0807b24": "佛知見。乃為正脩行處也。於性覺則曰妙明。其體",
    "X16n0318_004:0807c01": "本自妙而常明。不因他以有明者也。於本覺則曰",
    "X16n0318_004:0807c02": "明妙。由不思議熏脩之力。明知我有是性覺之妙",
    "X16n0318_004:0807c03": "者也。即妙而明。非不明矣。即明而妙。又不滯於明",
    "X16n0318_004:0807c04": "矣。正是當陽顯露處。若覺明便落情識。離覺無明。",
    "X16n0318_004:0807c05": "豈得為妙。故曰覺明為咎。趙州上堂。至道無難。唯",
    "X16n0318_004:0807c06": "嫌揀擇。纔有言語。是揀擇。是明白。老僧不在明白",
    "X16n0318_004:0807c07": "裏。是汝諸人還護惜也無。時有僧問。既不在明白",
    "X16n0318_004:0807c08": "裏。護惜箇甚麼。州曰。我亦不知。僧云。和尚既不知。",
    "X16n0318_004:0807c09": "為甚麼道不在明白裏。州曰。問事即得。禮拜了退。",
    "X16n0318_004:0807c10": "雪竇頌云。至道無難。言端語端。一有多種。二無兩",
    "X16n0318_004:0807c11": "般。天際日上月下。檻前山深水寒。髑髏識盡喜何",
    "X16n0318_004:0807c12": "立。枯木龍吟銷未乾。難難。揀擇明白君自看。趙州",
    "X16n0318_004:0807c13": "道不在明白裏。是他純是妙則境界。&#x5374;教人護惜。",
    "X16n0318_004:0807c14": "略通箇明妙底消息。這僧窺見趙州脈路。要與重",
    "X16n0318_004:0807c15": "重發明。乃問既不在明白裏。護惜箇甚麼。州曰。我",
    "X16n0318_004:0807c16": "亦不知。灼然明妙。又問和尚既不知。為甚麼&#x5374;道",
    "X16n0318_004:0807c17": "不在明白裏。灼然妙明。趙州深許這僧有些見處。",
    "X16n0318_004:0807c18": "問事儘得在。&#x5374;教禮拜了退。連累這僧都不在明",
    "X16n0318_004:0807c19": "白裏。更說甚揀擇。雪竇欲與趙州翻案。要揀擇。要",
    "X16n0318_004:0807c20": "明白。三祖信心銘云。至道無難。唯嫌揀擇。趙州著",
    "X16n0318_004:0807c21": "語云。纔有語言。是揀擇。是明白。恐落言詮。便屬二",
    "X16n0318_004:0807c22": "義。若是見徹底人。即言語也不妨。所以道言端語",
    "X16n0318_004:0807c23": "端。若離言語。歸在一處。正是枯木巖前差路多。故",
    "X16n0318_004:0807c24": "有多種。若見得頭頭是道。雖言語支離。&#x5374;無兩般。",
    "X16n0318_004:0808a01": "所以天際日月。檻前山水。總是這一箇。刀斧也劈",
    "X16n0318_004:0808a02": "不開。到此分劑。喜識俱盡枯木龍吟。渾然一妙明",
    "X16n0318_004:0808a03": "真際。豈容易致得。故曰難難。若猶帶喜在。猶帶識",
    "X16n0318_004:0808a04": "在。名乾不盡。猶是覺明用事。所謂清光照眼似迷",
    "X16n0318_004:0808a05": "家。明白轉身還墮位是也。是可無揀擇無明白乎",
    "X16n0318_004:0808a06": "哉。曰君自看。正欲審定此揀擇此明白。果與至道",
    "X16n0318_004:0808a07": "相當否也。三祖曰。但莫愛憎。洞然明白。趙州曰。不",
    "X16n0318_004:0808a08": "在明白裏。雪竇曰。揀擇明白君自看。言人人殊。可",
    "X16n0318_004:0808a09": "謂同參。",
    "X16n0318_004:0808a10": "[0808a10] 佛言。汝稱覺明。為復性明。稱名為覺。為覺不明。稱為",
    "X16n0318_004:0808a11": "明覺。富樓那言。若此不明。名為覺者。則無所明。佛言。",
    "X16n0318_004:0808a12": "若無所明。則無明覺。有所非覺。無所非明。無明又非",
    "X16n0318_004:0808a13": "覺湛明性。性覺必明。妄為明覺。",
    "X16n0318_004:0808a14": "[0808a14] 通曰。妙之一字。佛所自秘。拈&#x5374;妙字。但論覺明。直",
    "X16n0318_004:0808a15": "得十年分疏不下。為性體本明。即昭昭靈靈者。而",
    "X16n0318_004:0808a16": "直名之為覺乎。則墮在明邊。為覺體闇然。有不明",
    "X16n0318_004:0808a17": "處。特加一明字。稱為明覺乎。則墮在不明邊。兩邊",
    "X16n0318_004:0808a18": "俱是荊棘。如何是出身之路。富樓那縱善說法。豈",
    "X16n0318_004:0808a19": "能以無所明而名為覺。故謂若此不明之體。亦名",
    "X16n0318_004:0808a20": "為覺。既無能明。則無所明。斷斷乎性體本明。方名",
    "X16n0318_004:0808a21": "為覺也。明既有所。便是背覺合塵。於性覺離塵之",
    "X16n0318_004:0808a22": "妙相去遠矣。若見其妙。必且曰如來說性覺妙明。",
    "X16n0318_004:0808a23": "即妙而明。非不明也。本覺明妙。即明而妙。則又非",
    "X16n0318_004:0808a24": "明也。非明非不明。離此二途。方名性覺。世尊因其",
    "X16n0318_004:0808b01": "不達此。故告之曰。若汝執言。必有所明。方稱明覺。",
    "X16n0318_004:0808b02": "若無所明。則無明覺。是覺以明不明為存亡也。豈",
    "X16n0318_004:0808b03": "知真覺獨立。遠離能所者乎。若明有所。已離覺位。",
    "X16n0318_004:0808b04": "而不得謂覺矣。若執覺無所。則照燭安施。而不得",
    "X16n0318_004:0808b05": "謂明矣。若一切不明。則是無記性。又非真覺妙湛",
    "X16n0318_004:0808b06": "明性。覺湛明性。無明而無乎不明。非頑空可比。是",
    "X16n0318_004:0808b07": "性覺任運&#x5FA7;知。必然有明。若執定必明。妄生分別。",
    "X16n0318_004:0808b08": "計著不忘。即為明覺。覺必因明。非妙明也。有所無",
    "X16n0318_004:0808b09": "所。總未離所。無明必明。總未離能。性覺之妙。豈若",
    "X16n0318_004:0808b10": "是哉。趙州問南泉。如何是道。泉云。平常心是道。州",
    "X16n0318_004:0808b11": "曰。還可趨向也無。泉曰。擬向即乖。州曰。不擬爭知",
    "X16n0318_004:0808b12": "是道。泉曰。道不屬知。不屬不知。知是妄覺。不知是",
    "X16n0318_004:0808b13": "無記。若直達不疑之道。猶如太&#x8657;。廓然蕩豁。豈可",
    "X16n0318_004:0808b14": "強是非耶。州於言下契理。若南泉趙州。&#x5374;有如許",
    "X16n0318_004:0808b15": "妙解。惜富樓那猶在理障不免向第二頭分疏。",
    "X16n0318_004:0808b16": "[0808b16] 覺非所明。因明立所。所既妄立。生汝妄能。無同異中。",
    "X16n0318_004:0808b17": "熾然成異。異彼所異。因異立同。同異發明。因此復立",
    "X16n0318_004:0808b18": "無同無異。如是擾亂。相待生勞。勢久發塵。自相渾濁。",
    "X16n0318_004:0808b19": "由是引起塵勞煩惱。起為世界。靜成&#x8657;空。&#x8657;空為同。",
    "X16n0318_004:0808b20": "世界為異。彼無同異。真有為法。",
    "X16n0318_004:0808b21": "[0808b21] 通曰。覺湛明性。不動周&#x5FA7;。豈有方所。既不落方所。",
    "X16n0318_004:0808b22": "即無同異。此無同異。真無為法也。馬鳴曰。若心有",
    "X16n0318_004:0808b23": "動。非真了知動且不可。況有所乎。一念妄動。認明",
    "X16n0318_004:0808b24": "立所。所立而真覺隱矣。所既妄立。因分別之曰此",
    "X16n0318_004:0808c01": "是所。然能為此者能也。其分別者所。而能分別者",
    "X16n0318_004:0808c02": "又能也。能所既立。同異即形。能必異所。所必異能。",
    "X16n0318_004:0808c03": "本一真覺。本無同異。而熾然成異若此者。則因明",
    "X16n0318_004:0808c04": "立所之故也。豈但成異而已。欲異異相。又立同名。",
    "X16n0318_004:0808c05": "以動則有異。靜唯一同。異者異此無同異之覺也。",
    "X16n0318_004:0808c06": "同者同此無同異之覺也。於中發明。以為異又同。",
    "X16n0318_004:0808c07": "以為同又異。因此復立無同無異。由不生不滅與",
    "X16n0318_004:0808c08": "生滅和合而成阿賴耶識。非一非異。以為同。則五",
    "X16n0318_004:0808c09": "識攬境。六識分別。七識染污。以為異。則五識乃其",
    "X16n0318_004:0808c10": "相分。六識非相分不立。七識非分別無有。此無同",
    "X16n0318_004:0808c11": "無異純是識。興前無同異&#x9008;別。前無同異。非有立",
    "X16n0318_004:0808c12": "也。乃不生不滅真性。此無同異。見所立也。乃生滅",
    "X16n0318_004:0808c13": "種子。唯有能所同異影子含藏其中。便為世界眾",
    "X16n0318_004:0808c14": "生業果胚胎。故有同相。有異相。有無同無異相。如",
    "X16n0318_004:0808c15": "是擾亂。能所相待。同異相形。不得清淨。故有勞相。",
    "X16n0318_004:0808c16": "勞相即無明。勞久發塵。自相渾濁。混雜真性曰渾。",
    "X16n0318_004:0808c17": "汩清淨體曰濁。由是引起塵勞煩惱見思二惑。由",
    "X16n0318_004:0808c18": "煩惱故變起依正二報。動成世界。靜成&#x8657;空。&#x8657;空",
    "X16n0318_004:0808c19": "即上因異立同。雖無能所。&#x5374;是頑空。世界即上熾",
    "X16n0318_004:0808c20": "然成異。動為世體。異為界體。有能有所。純是動境。",
    "X16n0318_004:0808c21": "此有同有異指依報也。固是有為粗&#x8FF9;。彼眾生正",
    "X16n0318_004:0808c22": "報。以有心性故。非如世界之異。以有色相故。非如",
    "X16n0318_004:0808c23": "&#x8657;空之同。然所有生滅。能無生滅。究竟能有生滅。",
    "X16n0318_004:0808c24": "而離能所者無生滅。至無生滅。無同無異。亦皆有",
    "X16n0318_004:0809a01": "為法也。識有分別故有為。智無分別故無為。有為",
    "X16n0318_004:0809a02": "故有業果諸有為相。無為即無業果諸有為相。山",
    "X16n0318_004:0809a03": "河大地。本自不生。只因明立所。從妄見有爾。僧問",
    "X16n0318_004:0809a04": "雪居膺禪師。山河大地。從何而有。膺曰。從妄想有。",
    "X16n0318_004:0809a05": "僧曰。與某甲想出一錠金得麼。膺便休去。僧不肯。",
    "X16n0318_004:0809a06": "後雲門云。已是葛藤。不能折合得。待伊道想出一",
    "X16n0318_004:0809a07": "錠金得麼拈拄杖便打。此是何等作用。故雲門以",
    "X16n0318_004:0809a08": "拄杖示眾云。拄杖子化為龍。吞&#x5374;乾坤了也。山河",
    "X16n0318_004:0809a09": "大地。甚處得來。雪竇頌云。拄杖子吞乾坤。徒說桃",
    "X16n0318_004:0809a10": "華浪奔。燒尾者不在拏雲攫霧。曝腮者何必喪膽",
    "X16n0318_004:0809a11": "驚魂。拈了也。聞不聞。直須灑灑落落。休更紛紛紜",
    "X16n0318_004:0809a12": "紜。七十二棒且輕恕。一百五十難放君。師驀拈拄",
    "X16n0318_004:0809a13": "杖下座。大眾一時走散。於斯徹去。豈但山河依舊。",
    "X16n0318_004:0809a14": "抑且覺明無出頭處。",
    "X16n0318_004:0809a15": "[0809a15] 覺明空昧。相待成搖。故有風輪執持世界。因空生搖。",
    "X16n0318_004:0809a16": "堅明立礙。彼金寶者。明覺立堅。故有金輪保持國土。",
    "X16n0318_004:0809a17": "堅覺寶成。搖明風出。風金相摩。故有火光為變化性。",
    "X16n0318_004:0809a18": "寶明生潤。火光上烝。故有水輪含十方界。火騰水降。",
    "X16n0318_004:0809a19": "交發立堅。濕為巨海。乾為洲潬。以是義故。彼大海中。",
    "X16n0318_004:0809a20": "火光常起。彼洲潬中。江河常注。水勢劣火。結為高山。",
    "X16n0318_004:0809a21": "是故山石擊則成燄。融則成水。土勢劣水。抽為草木。",
    "X16n0318_004:0809a22": "是故林藪遇燒成土。因絞成水。交妄發生。遞相為種。",
    "X16n0318_004:0809a23": "以是因緣。世界相續。",
    "X16n0318_004:0809a24": "[0809a24] 通曰。清淨本然。云何忽生山河大地。前地水火風",
    "X16n0318_004:0809b01": "空五大皆如來藏。清淨本然。周&#x5FA7;法界。循業發現。",
    "X16n0318_004:0809b02": "寧有方所。其發現者。由眾生業力之故也。眾生業",
    "X16n0318_004:0809b03": "力。由無明始。為無妙湛總持。一念忽動。覺既離空",
    "X16n0318_004:0809b04": "生明。空亦離覺生昧。覺明發識。識精湛不搖處。即",
    "X16n0318_004:0809b05": "水也。空昧結色。即土也。相待成搖。為風為水。即土",
    "X16n0318_004:0809b06": "&#x5C05;水而生木也。因空昧之土生搖為木。而覺明不",
    "X16n0318_004:0809b07": "搖。便成堅礙。即木&#x5C05;土而生金也。金與木合生火。",
    "X16n0318_004:0809b08": "故曰風金相摩。則有火光。火與金合生水。故曰火",
    "X16n0318_004:0809b09": "光上烝。則有水輪。水與火合生土。火騰水降。而洲",
    "X16n0318_004:0809b10": "潬生焉。土與水合復生木。土劣水強。而草木滋焉。",
    "X16n0318_004:0809b11": "巽為風為木。風者其木之性也。前相待成搖。故有",
    "X16n0318_004:0809b12": "風輪。但有木之性爾。至抽為草木。則居然有形之",
    "X16n0318_004:0809b13": "木矣。五行以生&#x5C05;為夫婦。以相生為父子。子由婦",
    "X16n0318_004:0809b14": "生。必夫劣然後陰陽和而生子。子生而父母之氣",
    "X16n0318_004:0809b15": "存焉。故山石可以成燄。可以成水。由水&#x5C05;火之所",
    "X16n0318_004:0809b16": "成也。草木可以成土。可以成水。由土&#x5C05;水之所成",
    "X16n0318_004:0809b17": "也。推之萬物。莫不皆然。余&#x751E;以易配之。若合符節。",
    "X16n0318_004:0809b18": "信乎先聖後聖。其揆一也。覺明發識。為最初湛元。",
    "X16n0318_004:0809b19": "其天一生水義乎。水生東方震巽之木。木生南方",
    "X16n0318_004:0809b20": "離火。火生西南坤土。土生西方兌金。而西北乾金",
    "X16n0318_004:0809b21": "復生北方坎水。如環無端。遞相為種。故曰帝出乎",
    "X16n0318_004:0809b22": "震。齊乎巽。震動也。巽為風。非相待成搖之旨乎。震",
    "X16n0318_004:0809b23": "為木。兌為金。東西相對而為夫婦。火於是乎生焉。",
    "X16n0318_004:0809b24": "非即風金相摩之旨乎。離為火。坎為水。南北相對",
    "X16n0318_004:0809c01": "而為夫婦。土於是乎生焉。非即交發立堅之旨乎。",
    "X16n0318_004:0809c02": "坤為地。艮為山。均屬土。萬物之所成始而成終也。",
    "X16n0318_004:0809c03": "故春夏萬物發生。恒於地上而可見。秋冬萬物收",
    "X16n0318_004:0809c04": "斂。恒於地下而不可見。此河圖所以成變化行鬼",
    "X16n0318_004:0809c05": "神。不但妙契流行之用。而亦&#x8117;合生起之源。如此",
    "X16n0318_004:0809c06": "世界最下。依風輪住。大地最下。依金輪住。土與金",
    "X16n0318_004:0809c07": "同是堅性。俱屬地大。火不言輪而言變化性者。在",
    "X16n0318_004:0809c08": "外界。則諸大為所遷革。在內界。則諸大隨之生滅。",
    "X16n0318_004:0809c09": "火能鎔散成熟萬物。故曰為變化性。俱舍論謂有",
    "X16n0318_004:0809c10": "情業增上力。先於最下依止&#x8657;空。有風輪生。風輪",
    "X16n0318_004:0809c11": "之上。次有水輪。水輪之上。方有金剛。與此稍異。彼",
    "X16n0318_004:0809c12": "約安立。自下升上。以成其次。此約生起。不妨錯綜",
    "X16n0318_004:0809c13": "言之。仰山湧和尚示眾云。一言說盡山河。僧便問",
    "X16n0318_004:0809c14": "如何是一言。山以火&#x7B6F;插向爐邊。&#x5374;收舊處。投子",
    "X16n0318_004:0809c15": "頌曰。一句稱提萬象分。摩竭空自掩重門。當初衲",
    "X16n0318_004:0809c16": "子微開眼。插&#x7B6F;爐邊當火焚。若是大徹悟人。視三",
    "X16n0318_004:0809c17": "界起滅於大覺之中。真同漚生漚滅爾。而況本自",
    "X16n0318_004:0809c18": "無生。覓三界相了不可得。",
    "X16n0318_004:0809c19": "[0809c19] 復次富樓那。明妄非他。覺明為咎。所妄既立。明理不",
    "X16n0318_004:0809c20": "踰。以是因緣。聽不出聲。見不超色。色香味觸。六妄成",
    "X16n0318_004:0809c21": "就。由是分開見覺聞知。同業相纏。合離成化。見明色",
    "X16n0318_004:0809c22": "發。明見想成。異見成憎。同想成愛。流愛為種。納想為",
    "X16n0318_004:0809c23": "胎。交遘發生。吸引同業。故有因緣生羯羅藍(此云凝滑)遏",
    "X16n0318_004:0809c24": "蒲曇(此云泡)等。胎卵濕化。隨其所應。卵唯想生。胎因情",
    "X16n0318_004:0810a01": "有。濕以合感。化以離應。情想合離。更相變易。所以受",
    "X16n0318_004:0810a02": "業。逐其飛沉。以是因緣。眾生相續。",
    "X16n0318_004:0810a03": "[0810a03] 通曰。世界以空昧為體。想澄成國土是也。眾生以",
    "X16n0318_004:0810a04": "覺明為性。知覺乃眾生是也。空昧因覺明而顯。故",
    "X16n0318_004:0810a05": "世界由眾生業力而成。二者相續。皆覺明為咎。是",
    "X16n0318_004:0810a06": "因明立所之妄。非他四大等生。只因認覺為明。遂",
    "X16n0318_004:0810a07": "有所明。所屬相分。能屬見分。四大在器界為&#x758E;相",
    "X16n0318_004:0810a08": "分。四大在根身為親相分。所妄既立。遂使六根隔",
    "X16n0318_004:0810a09": "礙。而見分中明理不相踰越。本一圓融寶覺。分為",
    "X16n0318_004:0810a10": "見覺聞知。根塵識三。引起妄業。於是同業相纏。因",
    "X16n0318_004:0810a11": "父母己三者業同。而成胎卵有情之物。合離成化。",
    "X16n0318_004:0810a12": "不由父母。但由己業而成合濕離化之物。其所以",
    "X16n0318_004:0810a13": "吸引同業者。皆見明為之崇也。以妄心見妄境。而",
    "X16n0318_004:0810a14": "色由見發。無見則無色矣。以妄見逐妄色。而想由",
    "X16n0318_004:0810a15": "見成。無見則無想矣。見結為想。識已成情。故同業",
    "X16n0318_004:0810a16": "相引之際。異見成憎。父為所憎境也。同想成愛。母",
    "X16n0318_004:0810a17": "為所愛境也。女人託胎者反是。想流為愛。愛則不",
    "X16n0318_004:0810a18": "離。種於是乎生焉。故愛為輪迴之本。母既納想。想",
    "X16n0318_004:0810a19": "結為氣。胎於是乎成焉。故想為傳命之媒。交遘發",
    "X16n0318_004:0810a20": "生。精血和合。一七凝滑。二七皰。三七軟肉。四七堅",
    "X16n0318_004:0810a21": "肉。五七形位。胎卵皆然。濕化則不必有凝滑與皰",
    "X16n0318_004:0810a22": "也。卵生何以居首。想念初動。情愛後起。而卵又兼",
    "X16n0318_004:0810a23": "胎濕化故也。人亦兼四種生。如毗舍佉彌羅母。三",
    "X16n0318_004:0810a24": "十二子皆卵生。揜鵲羅婆利頂生輪轉聖王。名濕",
    "X16n0318_004:0810b01": "生。佛與四眾遊行。比丘尼中。有比丘尼名阿羅婆。",
    "X16n0318_004:0810b02": "地中化生。故知情變為想。合變為離。原無定業。卵",
    "X16n0318_004:0810b03": "易為胎。濕易為化。亦無定質。逐其飛沉。隨其所應。",
    "X16n0318_004:0810b04": "又無定趣。但以想愛為因。父母為緣。而眾生相續。",
    "X16n0318_004:0810b05": "於是乎無窮矣。大同濟訪龐居士。士曰。憶在母胎",
    "X16n0318_004:0810b06": "時。有一則語。舉似阿師。不得作道理主持。濟曰。猶",
    "X16n0318_004:0810b07": "是隔生也。士曰。向道不得作道理。濟曰。驚人之句。",
    "X16n0318_004:0810b08": "爭得不怕。士曰。如師見解。可謂驚人。濟曰。不作道",
    "X16n0318_004:0810b09": "理。&#x5374;作道理。士曰。不但隔一生兩生。濟曰。粥飯底",
    "X16n0318_004:0810b10": "僧。一任檢責。士鳴指三下。又歸宗可宣禪師。因郡",
    "X16n0318_004:0810b11": "守恚師不為禮。窘甚。遂作書寄郭功甫曰。某世緣",
    "X16n0318_004:0810b12": "尚有六年。奈州主抑逼。當寄餘喘。託生公家。願無",
    "X16n0318_004:0810b13": "見阻。功甫閱書驚喜。且領之。中夜其妻夢間見師",
    "X16n0318_004:0810b14": "入其寢。失聲曰。此不是和尚來處。功甫撼而問之。",
    "X16n0318_004:0810b15": "妻詳以告。呼燈取書示之。相笑不已。遂孕。及生。乃",
    "X16n0318_004:0810b16": "名宣老。期年記問如昔。至三歲。白雲端抵其家。始",
    "X16n0318_004:0810b17": "見之曰。吾姪來也。端曰。與和尚相□□年。宣倒指",
    "X16n0318_004:0810b18": "曰四年矣。端曰。甚處相別。曰白蓮莊上。端曰何以",
    "X16n0318_004:0810b19": "為驗。曰爹爹媽媽明日請和尚齋。忽聞推車聲。端",
    "X16n0318_004:0810b20": "問門外是甚麼聲。宣以手作推車勢。端曰。過後如",
    "X16n0318_004:0810b21": "何。曰平地兩條溝。果六周無疾而逝。&#x8462;由宣老平",
    "X16n0318_004:0810b22": "日不作道理主持。故雖隔生。尚自惺惺乃爾。若有",
    "X16n0318_004:0810b23": "絲毫覺明情想挂於胸中。幾被白雲端勘破。",
    "X16n0318_004:0810b24": "[0810b24] 富樓那。想愛同結。愛不能離。則諸世間父母子孫相",
    "X16n0318_004:0810c01": "生不斷。是等則以欲貪為本。貪愛同滋。貪不能止。則",
    "X16n0318_004:0810c02": "諸世間卵胎濕化。隨力強弱。遞相吞食。是等則以殺",
    "X16n0318_004:0810c03": "貪為本。以人食羊。羊死為人。人死為羊。如是乃至十",
    "X16n0318_004:0810c04": "生之類。死死生生。互來相噉。惡業俱生窮未來際。是",
    "X16n0318_004:0810c05": "等則以盜貪為本。汝負我命。我還汝債。以是因緣。經",
    "X16n0318_004:0810c06": "百千劫。常在生死。汝愛我心。我憐汝色。以是因緣。經",
    "X16n0318_004:0810c07": "百千劫。常在纏縛。唯殺盜婬。三為根本。以是因緣。業",
    "X16n0318_004:0810c08": "果相續。富樓那。如是三種顛倒相續。皆是覺明明了",
    "X16n0318_004:0810c09": "知性。因了發相。從妄見生。山河大地。諸有為相。次第",
    "X16n0318_004:0810c10": "遷流。因此&#x8657;妄。終而復始。",
    "X16n0318_004:0810c11": "[0810c11] 通曰。世界屬依報。依報無情。故不結業。眾生屬正",
    "X16n0318_004:0810c12": "報。正報有情。即有業也。業莫大乎殺盜婬三者。而",
    "X16n0318_004:0810c13": "根從婬始。以同想成愛。異見成憎。只此愛憎。便是",
    "X16n0318_004:0810c14": "作業根源。想愛不結。則猶可離。既彼此同結。則生",
    "X16n0318_004:0810c15": "生世世。自不能離。父母子孫。相生不斷。皆婬為之",
    "X16n0318_004:0810c16": "本。貪愛同滋。便覺有味。而殺於是乎生焉。貪味不",
    "X16n0318_004:0810c17": "止。必求得之。而盜於是乎生焉。其實始於一愛。愛",
    "X16n0318_004:0810c18": "不遂。則強吞為殺。陰取為盜。皆所以成其愛也。故",
    "X16n0318_004:0810c19": "婬中自具殺盜二業。憎結則償債償命。常在生死。",
    "X16n0318_004:0810c20": "愛結則憐心憐色。常在纏縛。是憎愛即業因。而生",
    "X16n0318_004:0810c21": "死纏縛。即業果也。通上世界眾生三種顛倒。背真",
    "X16n0318_004:0810c22": "合妄。皆覺明之所生。覺明&#x8657;妄。妄立能所。故有山",
    "X16n0318_004:0810c23": "河大地。世界相續。眾生業果。諸有為相。生滅滅生。",
    "X16n0318_004:0810c24": "相續不已。若悟妄無自性。當體即是無生。誰為次",
    "X16n0318_004:0811a01": "第遷流。誰為終而復始。而根塵處界。居然一清淨",
    "X16n0318_004:0811a02": "本然。如來藏性矣。永嘉曰。了即業障本來空。未了",
    "X16n0318_004:0811a03": "應須還宿債。有味哉其言之也。雲居膺在洞山作",
    "X16n0318_004:0811a04": "務。誤&#x5257;殺蚯蚓。山曰。這箇&#x807B;。膺曰。他不死。山曰。二",
    "X16n0318_004:0811a05": "祖往鄴都又作麼生。膺不對。後有僧問。和尚在洞",
    "X16n0318_004:0811a06": "山&#x5257;殺蚯蚓因緣。和尚豈不是無語。膺曰。當時有",
    "X16n0318_004:0811a07": "語。秪是無人證明。看他雲居三界外人。故非情想",
    "X16n0318_004:0811a08": "所及。更說甚眾生業果相。",
    "X16n0318_004:0811a09": "[0811a09] 富樓那言。若此妙覺本妙覺明。與如來心。不增不減。",
    "X16n0318_004:0811a10": "無狀忽生山河大地諸有為相。如來今得妙空明覺。",
    "X16n0318_004:0811a11": "山河大地有為習漏。何當復生。佛告富樓那。譬如迷",
    "X16n0318_004:0811a12": "人。於一聚落。惑南為北。此迷為復因迷而有。因悟而",
    "X16n0318_004:0811a13": "出。富樓那言。如是迷人。亦不因迷。又不因悟。何以故。",
    "X16n0318_004:0811a14": "迷本無根。云何因迷。悟非生迷。云何因悟。佛言。彼之",
    "X16n0318_004:0811a15": "迷人。正在迷時。&#x5010;有悟人。指示令悟。富樓那。於意云",
    "X16n0318_004:0811a16": "何。此人縱迷。於此聚落。更生迷不。不也。世尊。富樓那。",
    "X16n0318_004:0811a17": "十方如來。亦復如是。此迷無本。性畢竟空。昔本無迷。",
    "X16n0318_004:0811a18": "似有迷覺。覺迷迷滅。覺不生迷。亦如翳人。見空中華。",
    "X16n0318_004:0811a19": "翳病若除。華於空滅。忽有愚人。於彼空華所滅空地。",
    "X16n0318_004:0811a20": "待華更生。汝觀是人。為愚為慧。富樓那言。空元無華。",
    "X16n0318_004:0811a21": "妄見生滅。見華滅空。已是顛倒。敕令更出。斯實狂癡。",
    "X16n0318_004:0811a22": "云何更名如是狂人為愚為慧。佛言。如汝所解。云何",
    "X16n0318_004:0811a23": "問言諸佛如來妙覺明空。何常更出山河大地。又如",
    "X16n0318_004:0811a24": "金&#x945B;。雜於精金。其金一純。更不成雜。如木成&#x7070;。不重",
    "X16n0318_004:0811b01": "為木。諸佛如來。菩提涅槃。亦復如是。",
    "X16n0318_004:0811b02": "[0811b02] 通曰。圓覺經金剛藏菩薩問世尊曰。若諸眾生。本",
    "X16n0318_004:0811b03": "來成佛。何故復有一切無明。若諸無明。眾生本有。",
    "X16n0318_004:0811b04": "何因緣故。如來復說本來成佛。十方異生。本成佛",
    "X16n0318_004:0811b05": "道。後起無明。一切如來。何時復生一切煩惱。世尊",
    "X16n0318_004:0811b06": "答曰。善男子。一切世界。始終生滅。前後有無。聚散",
    "X16n0318_004:0811b07": "起止。念念相續。循環往復。種種取捨。皆是輪迴。未",
    "X16n0318_004:0811b08": "出輪迴而辨圓覺。彼圓覺性。即同流轉。若免輪迴。",
    "X16n0318_004:0811b09": "無有是處。今富樓那所疑。與金剛藏無二。世尊但",
    "X16n0318_004:0811b10": "就彼生滅之見破之。連舉四喻。一喻覺不復迷。二",
    "X16n0318_004:0811b11": "喻滅不復生。三金不重&#x945B;。再申覺不復迷之意。四",
    "X16n0318_004:0811b12": "&#x7070;不重木。再申滅不復生之意。故其詞略。覺不復",
    "X16n0318_004:0811b13": "迷。即是菩提。滅不復生。即是涅槃。此以既出輪迴",
    "X16n0318_004:0811b14": "而辨圓覺。彼圓覺性。即無輪迴。故曰。諸佛如來菩",
    "X16n0318_004:0811b15": "提涅槃亦復如是。眾生在迷。所貴一覺耳。昔本無",
    "X16n0318_004:0811b16": "迷。無始之迷。似迷也。當其迷時。何曾忘失。故曰似",
    "X16n0318_004:0811b17": "迷。今亦無覺。從迷而覺者。似覺也。當其覺時。更有",
    "X16n0318_004:0811b18": "何得。故曰似覺。覺迷迷滅。乃始覺也。覺至始本不",
    "X16n0318_004:0811b19": "異。唯一妙覺。則不復生迷。但自不迷。覺亦無用。忠",
    "X16n0318_004:0811b20": "國師問紫璘供奉。佛是阿義。璘曰。是覺義。師曰。佛",
    "X16n0318_004:0811b21": "曾迷否。璘曰不曾迷。師曰。用覺作麼。璘無對。又米",
    "X16n0318_004:0811b22": "胡和尚令僧問仰山。今時人還假悟否。山曰。悟即",
    "X16n0318_004:0811b23": "不無。爭奈落在第二頭何。胡深肯之。投子拈云。仰",
    "X16n0318_004:0811b24": "山與麼道即得。還免得自己落麼。若免得。更有一",
    "X16n0318_004:0811c01": "人大不肯在。若免不得。亦落第二頭。米胡雖然肯",
    "X16n0318_004:0811c02": "他。自己還有出身之路也無。諸人試點檢看。若點",
    "X16n0318_004:0811c03": "檢得出。兩人瓦解冰消。若點檢不得。且莫造次。頌",
    "X16n0318_004:0811c04": "曰。碧岫&#x5CEF;頭借問人。指山窮處未安身。雖然免得",
    "X16n0318_004:0811c05": "重陽令。爭似靈苗不犯春。後天童頌曰。第二頭分",
    "X16n0318_004:0811c06": "悟破迷。快須撒手捨筌&#x7F64;。功兮未盡成駢拇。智也",
    "X16n0318_004:0811c07": "難知覺噬臍。兔老冰盤秋露泣。鳥寒玉樹曉風淒。",
    "X16n0318_004:0811c08": "持來大仰辨真假。&#x3F97;玷全無貴白圭。總之。不得春",
    "X16n0318_004:0811c09": "風華不開。及至華開又吹落。設有妙悟。亦須吐&#x5374;。",
    "X16n0318_004:0811c10": "[0811c10] 富樓那。又汝問言地水火風。本性圓融。周&#x5FA7;法界。疑",
    "X16n0318_004:0811c11": "水火性不相陵滅。又徵&#x8657;空。及諸大地。俱&#x5FA7;法界。不",
    "X16n0318_004:0811c12": "合相容。富樓那。譬如&#x8657;空。體非&#x7FA3;相。而不拒彼諸相",
    "X16n0318_004:0811c13": "發揮。所以者何。富樓那。彼太&#x8657;空。日照則明。雲屯則",
    "X16n0318_004:0811c14": "暗。風搖則動。霽澄則清。氣凝則濁。土積成霾。水澄成",
    "X16n0318_004:0811c15": "映。於意云何。如是殊方諸有為相。為因彼生。為復空",
    "X16n0318_004:0811c16": "有。若彼所生。富樓那。且曰照時。既是日明。十方世界。",
    "X16n0318_004:0811c17": "同為日色。云何空中更見圓日。若是空明。空應自照。",
    "X16n0318_004:0811c18": "云何中霄雲霧之時。不生光耀。當知是明非日非空。",
    "X16n0318_004:0811c19": "不異空日。觀相元妄。無可指陳。猶邀空華。結為空果。",
    "X16n0318_004:0811c20": "云何詰其相陵滅義。觀性元真。唯妙覺明。妙覺明心。",
    "X16n0318_004:0811c21": "先非水火。云何復問不相容者。真妙覺明。亦復如是。",
    "X16n0318_004:0811c22": "汝以空明。則有空現。地水火風。各各發明。則各各現。",
    "X16n0318_004:0811c23": "若俱發明。則有俱現。云何俱現。富樓那。如一水中。現",
    "X16n0318_004:0811c24": "於日影。兩人同觀水中之日。東西各行。則各有日隨",
    "X16n0318_004:0812a01": "二人去。一東一西。先無準的。不應難言。此日是一。云",
    "X16n0318_004:0812a02": "何各行。各日既雙。云何現一。宛轉&#x8657;妄。無可憑據。",
    "X16n0318_004:0812a03": "[0812a03] 通曰。前答清淨本然。云何忽生山河大地。以相論。",
    "X16n0318_004:0812a04": "則有生。從妄見生也。以性論。則無生。覺不復迷也。",
    "X16n0318_004:0812a05": "相元是妄。孰為陵滅。性本無生。誰不相容。故七大",
    "X16n0318_004:0812a06": "皆如來藏妙真如性。如來藏本非七大。而不拒彼",
    "X16n0318_004:0812a07": "七大發現。譬如&#x8657;空。體非&#x7FA3;相。而不拒彼諸相發",
    "X16n0318_004:0812a08": "揮。一&#x8657;空耳。土積則地相現。水澄則水相現。日照",
    "X16n0318_004:0812a09": "則火相現。風搖則風相現。霽澄則空相現。明暗故",
    "X16n0318_004:0812a10": "屬見。氣濁故屬識。此七喻喻七大也。七大不自生。",
    "X16n0318_004:0812a11": "故非彼生。不他生。故非空有。非日非空。故非共生。",
    "X16n0318_004:0812a12": "不異空日。非無因生。由此言之。本無生也。既本無",
    "X16n0318_004:0812a13": "生。雖循業發現。猶如空華。空華不能結為空果。豈",
    "X16n0318_004:0812a14": "有陵滅而至不相容者乎。相雖是妄。性元是真。其",
    "X16n0318_004:0812a15": "清淨周&#x5FA7;。先非水火之形。無形則不相為礙。豈有",
    "X16n0318_004:0812a16": "不相容而至陵滅者乎。七大之相既若彼。七大之",
    "X16n0318_004:0812a17": "性復若此。故如來藏妙覺明心。亦猶是也。如以空",
    "X16n0318_004:0812a18": "明。則有空現。以事言之。如鑿井等。以業言之。如靜",
    "X16n0318_004:0812a19": "成&#x8657;空。以心言之。妄起空見。唯見一空。地水火風。",
    "X16n0318_004:0812a20": "亦復如是。各各發明。則各各現。若俱發明。則有俱",
    "X16n0318_004:0812a21": "現。無論南山起雲。北山下雨。總於&#x8657;空無礙。即如",
    "X16n0318_004:0812a22": "水中之日。東西各行。則俱有日隨之。不取信於天",
    "X16n0318_004:0812a23": "上。但致疑於水中。亦如雲駛月運。舟行岸移。從妄",
    "X16n0318_004:0812a24": "見生。豈可於&#x8657;妄所見。辨其是一非一。毋乃大惑",
    "X16n0318_004:0812b01": "歟。或曰地水火風。現前實有。何謂&#x8657;妄。答曰。無智",
    "X16n0318_004:0812b02": "人謂為實有。慧眼觀之則不然。譬如小兒見鏡中",
    "X16n0318_004:0812b03": "像。歡喜欲取。大人知之。故不為所惑。諸凡夫見微",
    "X16n0318_004:0812b04": "塵和合謂為實地。有天眼者。能散此地。初不可得。",
    "X16n0318_004:0812b05": "故知相元&#x8657;妄也。法眼問寶資長老。古人道山河",
    "X16n0318_004:0812b06": "無隔礙。光明處處透。且作麼生是處處透底光明。",
    "X16n0318_004:0812b07": "資曰。東畔打羅聲。歸宗柔別云。和尚擬隔礙。如二",
    "X16n0318_004:0812b08": "尊宿問答。不為滲漏。尚被歸宗檢點。西天大耳三",
    "X16n0318_004:0812b09": "藏到京。云得他心通。肅宗命忠國師試驗。師曰。汝",
    "X16n0318_004:0812b10": "道老僧即今在甚麼處。藏曰。和尚是一國之師。何",
    "X16n0318_004:0812b11": "得&#x5374;去西川看競渡。良久再問。汝道老僧即今在",
    "X16n0318_004:0812b12": "甚麼處。藏曰。和尚是一國之師。何得&#x5374;在天津橋",
    "X16n0318_004:0812b13": "上看弄猢猻。良久復問。汝道老僧只今在甚麼處。",
    "X16n0318_004:0812b14": "藏罔測。師叱曰。這野狐精。他心通在甚麼處。藏無",
    "X16n0318_004:0812b15": "對。僧問仰山。大耳三藏第三度為甚麼不見國師。",
    "X16n0318_004:0812b16": "山曰。前兩度是涉境心。後入自受用三昧。所以不",
    "X16n0318_004:0812b17": "見。僧舉問玄沙。沙云。汝道前兩度還見麼。又僧問",
    "X16n0318_004:0812b18": "趙州。三藏第三度不見國師。未審國師在甚麼處。",
    "X16n0318_004:0812b19": "州曰。在藏鼻孔上。僧後問玄沙。既在鼻孔上。為甚",
    "X16n0318_004:0812b20": "麼不見。沙曰。只為太近。天童拈云。三藏不見國師。",
    "X16n0318_004:0812b21": "則且置你道國師自知下落處麼。若謂自知。則百",
    "X16n0318_004:0812b22": "鳥銜華諸天供養。未有休日。且道正當恁麼時。落",
    "X16n0318_004:0812b23": "在什麼處可知國師兩度涉境心。不妨各各發明。",
    "X16n0318_004:0812b24": "則各各現。若妙覺明心。自受用三昧。落處且不知。",
    "X16n0318_004:0812c01": "云何詰其陵滅不相容義。",
    "X16n0318_004:0812c02": "[0812c02] 富樓那。汝以色空相傾相奪於如來藏。而如來藏隨",
    "X16n0318_004:0812c03": "為色空周&#x5FA7;法界。是故於中風動空澄日明雲暗。眾",
    "X16n0318_004:0812c04": "生迷悶。背覺合塵。故發塵勞。有世間相。我以妙明不",
    "X16n0318_004:0812c05": "滅不生合如來藏。而如來藏唯妙覺明圓照法界。是",
    "X16n0318_004:0812c06": "故於中一為無量。無量為一。小中現大。大中現小。不",
    "X16n0318_004:0812c07": "動道場。&#x5FA7;十方界。身含十方無盡&#x8657;空。於一毛端。現",
    "X16n0318_004:0812c08": "寶王剎。坐微塵裏。轉大法輪。滅塵合覺。故發真如妙",
    "X16n0318_004:0812c09": "覺明性。",
    "X16n0318_004:0812c10": "[0812c10] 通曰。未出輪迴。而辨圓覺。彼圓覺性。即同流轉。若",
    "X16n0318_004:0812c11": "免輪迴。無有是處。即此段以色空傾奪之相辨如",
    "X16n0318_004:0812c12": "來藏。而如來藏性。隨為色空流轉法界。欲免世間",
    "X16n0318_004:0812c13": "塵勞。無有是處。眾生迷悶。不達色空本吾一體。為",
    "X16n0318_004:0812c14": "形所拘。觸處成礙。以背覺故。雖明不妙。故謂之迷。",
    "X16n0318_004:0812c15": "塵屬生滅。原非本有。覺非生滅。不假外來。非本有。",
    "X16n0318_004:0812c16": "故可滅。非外來。故可合。真如妙覺圓照法界。一即",
    "X16n0318_004:0812c17": "一切。一切即一。縱橫自在。事事無礙。是不思議用。",
    "X16n0318_004:0812c18": "非脩所成。但謂之曰發而已。達磨大師安心法門",
    "X16n0318_004:0812c19": "曰。迷時人逐法。解時法逐人。解則識攝色。迷則色",
    "X16n0318_004:0812c20": "攝識。但有心分別計較自心現量者。悉皆是夢。若",
    "X16n0318_004:0812c21": "識心寂滅。無一動念處。是名正覺。神秀偈曰。身是",
    "X16n0318_004:0812c22": "菩提樹。心如明鏡臺。時時勤拂拭。勿使惹塵埃。只",
    "X16n0318_004:0812c23": "此勤拂拭。便是以生滅心合如來藏。故在門外。六",
    "X16n0318_004:0812c24": "祖偈曰。菩提本無樹。明鏡亦非臺。本來無一物。何",
    "X16n0318_004:0813a01": "處著塵埃。只此無一物。便是以不生不滅合如來",
    "X16n0318_004:0813a02": "藏。合繼祖位。趙州上堂。如明珠在掌。胡來胡現。漢",
    "X16n0318_004:0813a03": "來漢現。老僧把一枝草為丈六金身用。把丈六金",
    "X16n0318_004:0813a04": "身為一枝草用。佛是煩惱。煩惱是佛。僧問佛是誰",
    "X16n0318_004:0813a05": "家煩惱。州曰。與一切人為煩惱。曰如何得免。州曰。",
    "X16n0318_004:0813a06": "用免作麼。此趙州不用滅塵。不用合覺。&#x5374;能小中",
    "X16n0318_004:0813a07": "現大。大中現小。足與六祖把手共行。圓照上堂。於",
    "X16n0318_004:0813a08": "一毛端。現寶王剎。坐微塵裏。轉大法輪。拈起拄杖",
    "X16n0318_004:0813a09": "曰。這箇是塵。作麼生說箇轉法輪底道理。山僧今",
    "X16n0318_004:0813a10": "日不惜眉毛。與汝諸人說破。拈起也。海水騰波。須",
    "X16n0318_004:0813a11": "彌岌峇。放下也。四海晏清。乾坤肅靜。敢問諸人。拈",
    "X16n0318_004:0813a12": "起即是。放下即是。當斷不斷。兩重公案。擊禪床。下",
    "X16n0318_004:0813a13": "座。又尼妙總上堂。宗乘一唱。三藏絕詮。祖令當行。",
    "X16n0318_004:0813a14": "十方坐斷。二乘聞之怖走。十地到此猶疑。若是俊",
    "X16n0318_004:0813a15": "流。未言而喻。設使用移星換斗底手段。施攙旗奪",
    "X16n0318_004:0813a16": "鼓底機關。猶是空拳。豈有實義。向上一路。千聖不",
    "X16n0318_004:0813a17": "傳。學者勞形。如猿捉影。靈山付囑。俯徇時機。演唱",
    "X16n0318_004:0813a18": "三乘。各隨根器。始於鹿野苑。轉四諦法輪。度百千",
    "X16n0318_004:0813a19": "萬眾。山僧今日。與此界地方。乃佛乃祖。山河大地。",
    "X16n0318_004:0813a20": "草木叢林。現前四眾。各轉大法輪。交光相羅。如寶",
    "X16n0318_004:0813a21": "絲網。若一草一木。不轉法輪。則不得名為轉大法",
    "X16n0318_004:0813a22": "輪。所以道。於一毛端。現寶王剎。坐微塵裏。轉大法",
    "X16n0318_004:0813a23": "輪。乘時於其中間作無量無邊廣大佛事。周&#x5FA7;法",
    "X16n0318_004:0813a24": "界。一為無量。無量為一。小中現大。大中現小。不動",
    "X16n0318_004:0813b01": "步遊彌勒樓閣。不返聞入觀音普門。情與無情。性",
    "X16n0318_004:0813b02": "相平等。不是神通妙用。亦非法爾如然。於此倜儻",
    "X16n0318_004:0813b03": "分明。皇恩佛恩。一時報足。且道如何是報恩一句。",
    "X16n0318_004:0813b04": "天高&#x7FA3;象正。海闊百川潮。諸尊宿深契妙明境界。",
    "X16n0318_004:0813b05": "極口宣揚。津津有味。",
    "X16n0318_004:0813b06": "[0813b06] 而如來藏本妙圓心。非心非空。非地非水非風非水。",
    "X16n0318_004:0813b07": "非眼非耳鼻舌身意。非色非聲香味觸法。非眼識界。",
    "X16n0318_004:0813b08": "如是乃至非意識界。非明無明。明無明盡。如是乃至",
    "X16n0318_004:0813b09": "非老非死。非老死盡。非苦非集非滅非道。非智非得。",
    "X16n0318_004:0813b10": "非檀那(此云布施)非尸羅(此戒)非毗梨耶(此云精進)非羼提(此忍)非",
    "X16n0318_004:0813b11": "禪那(此定)非般剌若(此智)非波羅蜜多。(此到彼岸)如是乃至非",
    "X16n0318_004:0813b12": "怛闥阿竭(此云如來)非阿羅訶(此云應供)三耶三菩。(此正&#x5FA7;知)非大",
    "X16n0318_004:0813b13": "涅槃。非常非樂非我非淨。以是俱非世出世故。即如",
    "X16n0318_004:0813b14": "來藏元明心妙。即心即空。即地即水即風即火。即眼",
    "X16n0318_004:0813b15": "即耳鼻舌身意。即色即聲香味觸法。即眼識界。如是",
    "X16n0318_004:0813b16": "乃至即意識界。即明無明。明無明盡。如是乃至即老",
    "X16n0318_004:0813b17": "即死。即老死盡。即若即集即滅即道。即智即得。即檀",
    "X16n0318_004:0813b18": "那。即尸羅。即毗梨耶。即羼提。即禪那。即般剌若。即波",
    "X16n0318_004:0813b19": "羅蜜多。如是乃至即怛闥阿竭。即阿羅訶三耶三菩。",
    "X16n0318_004:0813b20": "即大涅槃。即常即樂即我即淨。以是俱即世出世故。",
    "X16n0318_004:0813b21": "即如來藏妙明心元。離即離非。是即非即。如何世間",
    "X16n0318_004:0813b22": "三有眾生。乃出世間聲聞緣覺。以所知心測度如來",
    "X16n0318_004:0813b23": "無上菩提。用世語言入佛知見。",
    "X16n0318_004:0813b24": "[0813b24] 通曰。此段經文。唯長水略有次第。其曰。本妙圓心",
    "X16n0318_004:0813c01": "非心非空等。約非相以明真諦也。元明妙心即心",
    "X16n0318_004:0813c02": "即空等。約即相以明俗諦也。妙明心元離即離非",
    "X16n0318_004:0813c03": "是即非即者。約遮照以明中道諦也。雙遮真俗。故",
    "X16n0318_004:0813c04": "曰離即離非。雙照真俗。故曰是即非即。三諦一體。",
    "X16n0318_004:0813c05": "故皆曰即如來藏。初且以非遣相。次乃以即遣非。",
    "X16n0318_004:0813c06": "終帶名言。未極一真之旨。離即離非。無非不非。言",
    "X16n0318_004:0813c07": "語道斷。心行處滅。方顯一真法界如來藏心。故維",
    "X16n0318_004:0813c08": "摩經三十一菩薩說不二法門。皆以言遣相。文殊",
    "X16n0318_004:0813c09": "以言遣言。維摩以無言遣言。方為究竟。大都世間",
    "X16n0318_004:0813c10": "法。不出五陰七大。根塵處界。出世間法。不出聲聞",
    "X16n0318_004:0813c11": "緣覺二乘。而菩薩與佛。於世出世。非專出世者也。",
    "X16n0318_004:0813c12": "心屬識。即攝五陰。眼識界等。即攝十二處。此六凡",
    "X16n0318_004:0813c13": "界也。緣覺觀十二緣。有生起相。有修斷相。此緣覺",
    "X16n0318_004:0813c14": "界也。知苦斷集。證滅修道。此聲聞界也。有智有得。",
    "X16n0318_004:0813c15": "及六度到彼岸。菩薩界也。如來應供正&#x5FA7;知三號。",
    "X16n0318_004:0813c16": "涅槃四德。總為佛界。世出世間。悉不外此。若各有",
    "X16n0318_004:0813c17": "著即不圓。故於非見其圓一向著非即不妙。故於",
    "X16n0318_004:0813c18": "即見其妙。妙而明。明而妙。不即不非。亦即亦非。能",
    "X16n0318_004:0813c19": "所俱離。無影響可得。此真無上菩提也。馬鳴曰真",
    "X16n0318_004:0813c20": "實空者。從本以來。一切染法。不相應故。離一切法",
    "X16n0318_004:0813c21": "差別相故。無有&#x8657;妄分別心故。應知真如非有相。",
    "X16n0318_004:0813c22": "非無相。非有無相。非非有無相。非一相。非異相。非",
    "X16n0318_004:0813c23": "一異相。非非一異相。略說以一切眾生&#x8657;妄分別",
    "X16n0318_004:0813c24": "所不能觸故。是故三有眾生見其假。聲聞緣覺見",
    "X16n0318_004:0814a01": "其空。彼於菩薩中道諦。尚不能測。況第一義諦。唯",
    "X16n0318_004:0814a02": "佛與佛乃能究盡。雖登地菩薩。有所不窺。豈世間",
    "X16n0318_004:0814a03": "語言可得而彷彿之乎。無上菩提。不可以心知知。",
    "X16n0318_004:0814a04": "不可以語言入。益當想見其妙矣。僧問馬祖。和尚",
    "X16n0318_004:0814a05": "為甚麼說即心即佛。曰為止小兒啼。曰啼止後如",
    "X16n0318_004:0814a06": "何。曰非心非佛。曰除此二種人來。如何指示。曰為",
    "X16n0318_004:0814a07": "伊道不是物。曰忽遇其中人來時如何。曰且教伊",
    "X16n0318_004:0814a08": "體會大道。馬祖已得涅槃妙心。出詞吐氣。暗與此",
    "X16n0318_004:0814a09": "合。又馬祖聞大梅住山。乃令僧問。和尚見馬大師",
    "X16n0318_004:0814a10": "得箇甚麼。便住此山。梅曰。大師向我道即心即佛。",
    "X16n0318_004:0814a11": "我便向這裏住。僧曰。大師近日佛法又別。梅曰。作",
    "X16n0318_004:0814a12": "麼生。曰又道非心非佛。梅曰。這老漢惑亂人。未有",
    "X16n0318_004:0814a13": "了日。任地非心非佛。我祗管即心即佛。其僧回舉",
    "X16n0318_004:0814a14": "似馬祖。祖曰。梅子熟也。東寺會禪師。常患門徒以",
    "X16n0318_004:0814a15": "即心即佛之談。誦憶不已。且謂佛於何住。而曰即",
    "X16n0318_004:0814a16": "心。心如畫師。而曰即佛。遂示眾曰。心不是佛。智不",
    "X16n0318_004:0814a17": "是道。劍去遠矣。爾方刻舟。南泉有時曰。江西馬祖",
    "X16n0318_004:0814a18": "說即心即佛。王老師不恁麼道。不是心。不是佛。不",
    "X16n0318_004:0814a19": "是物。恁麼道還有過麼。趙州禮拜而出。時有僧問",
    "X16n0318_004:0814a20": "趙州曰。上座禮拜便出。意作麼生。州曰。汝&#x5374;問取",
    "X16n0318_004:0814a21": "和尚。僧乃問泉。適來諗上座意作麼生。泉曰。他&#x5374;",
    "X16n0318_004:0814a22": "領得老僧意旨。必於諸老宿用處無疑。方可入佛",
    "X16n0318_004:0814a23": "知見。",
    "X16n0318_004:0814a24": "[0814a24] 譬如琴瑟箜篌琵琶。雖有妙音。若無妙指。終不能發。",
    "X16n0318_004:0814b01": "汝與眾生。亦復如是。寶覺真心。各各圓滿。如我按指。",
    "X16n0318_004:0814b02": "海印發光。汝暫舉心。塵勞先起。由不勤求無上覺道。",
    "X16n0318_004:0814b03": "愛念小乘。得少為足。",
    "X16n0318_004:0814b04": "[0814b04] 通曰。妙明明妙。即此妙音妙指之妙。總之非思議",
    "X16n0318_004:0814b05": "所及。如我按指。妙音隨發。如海印發光。色色圓滿。",
    "X16n0318_004:0814b06": "何造作之有。大集經云。閻浮所有色像。大海皆有",
    "X16n0318_004:0814b07": "印文。故曰海印。汝暫舉心。如器與手不相習。不得",
    "X16n0318_004:0814b08": "其妙。故塵勞先起。為以生滅心。合如來藏。不能隨",
    "X16n0318_004:0814b09": "順定慧觀照。而隨順煩惱無明。故有塵勞。塵勞覆",
    "X16n0318_004:0814b10": "蔽。雖有寶覺真心。各各圓滿。其何能發。東明遷禪",
    "X16n0318_004:0814b11": "師。一日閱楞嚴次。忠道者問。如我按指海印發光。",
    "X16n0318_004:0814b12": "佛意如何。遷曰。釋迦老子。好與二十棒。曰為甚麼",
    "X16n0318_004:0814b13": "如此。遷曰。用按指作麼。曰汝暫舉心塵勞先起。又",
    "X16n0318_004:0814b14": "作麼生。遷曰。亦是海印發光。妙哉妙哉。須如是見",
    "X16n0318_004:0814b15": "得。乃可謂轉楞嚴也。薦福悟本禪師上堂。乾闥婆",
    "X16n0318_004:0814b16": "王曾奏樂。山河大地皆作舞。爭如跛&#x811A;老雲門。解",
    "X16n0318_004:0814b17": "道臘月二十五。博山今日。有條攀條。無條攀例。也",
    "X16n0318_004:0814b18": "要應箇時節。驀拈拄杖。橫案膝上。作撫琴勢。云還",
    "X16n0318_004:0814b19": "有聞絃賞音者麼。良久云。直饒便作鳳凰鳴。畢竟",
    "X16n0318_004:0814b20": "有誰知指法。卓一卓。下座。嗟乎指法豈真不傳哉。",
    "X16n0318_004:0814b21": "勤求無上覺道。自當得之。",
    "X16n0318_004:0814b22": "[0814b22] 富樓那言。我與如來寶覺圓明真妙淨心無二圓滿。",
    "X16n0318_004:0814b23": "而我昔遭無始妄想。久在輪迴。今得聖乘。猶未究竟。",
    "X16n0318_004:0814b24": "世尊。諸妄一切圓滅。獨妙真常。敢問如來。一切眾生。",
    "X16n0318_004:0814c01": "何因有妄。自蔽妙明。受此淪溺。佛告富樓那。汝雖除",
    "X16n0318_004:0814c02": "疑。餘惑未盡。吾以世間現前諸事。今復問汝。汝豈不",
    "X16n0318_004:0814c03": "聞室羅城中演若達多。(此云祠授)忽於晨朝。以鏡照面。愛",
    "X16n0318_004:0814c04": "鏡中頭。眉目可見。瞋責己頭不見面目。以為魑魅。無",
    "X16n0318_004:0814c05": "狀狂走。於意云何。此人何因無故狂走。富樓那言。是",
    "X16n0318_004:0814c06": "人心狂。更無他故。佛言。妙覺明圓。本圓明妙。既稱為",
    "X16n0318_004:0814c07": "妄。云何有因。若有所因。云何名妄。自諸妄想。展轉相",
    "X16n0318_004:0814c08": "因。從迷積迷。以歷塵劫。雖佛發明。猶不能返。如是迷",
    "X16n0318_004:0814c09": "因。因迷自有。識迷無因。妄無所依。尚無有生。欲何為",
    "X16n0318_004:0814c10": "滅。得菩提者。如寤時人。說夢中事。心縱精明。欲何因",
    "X16n0318_004:0814c11": "緣。取夢中物。況復無因。本無所有。如彼城中演若達",
    "X16n0318_004:0814c12": "多。豈有因緣自怖頭走。忽然狂歇。頭非外得。縱未歇",
    "X16n0318_004:0814c13": "狂。亦何遺失。富樓那。妄性如是。因何為在。汝但不隨",
    "X16n0318_004:0814c14": "分別世間業果眾生三種相續。三緣斷故。三因不生。",
    "X16n0318_004:0814c15": "則汝心中演若達多。狂性自歇。歇即菩提。勝淨明心。",
    "X16n0318_004:0814c16": "本周法界。不從人得。何藉劬勞。肯綮修證。",
    "X16n0318_004:0814c17": "[0814c17] 通曰。富樓那已證漏盡。已得聖果。何猶餘惑未盡。",
    "X16n0318_004:0814c18": "只為從前在滅妄上用工。即此滅妄之心。便是覺",
    "X16n0318_004:0814c19": "明分別怖頭狂走。滅妄求真。有真可得。如鏡中之",
    "X16n0318_004:0814c20": "頭。眉目可見。真本不失。難可卜度。如頭本不失。面",
    "X16n0318_004:0814c21": "目難見。一生分別。此世間。此眾生。此業果。與吾真",
    "X16n0318_004:0814c22": "如不相似。縱得真如。由斷妄證得。非本來自性天",
    "X16n0318_004:0814c23": "真佛也。富樓那尚未達此。故以妄既可滅。生必有",
    "X16n0318_004:0814c24": "因。須識其因。乃可斷妄。前因明立所。固是妄生。此",
    "X16n0318_004:0815a01": "等分別。正是妄。世尊直顯頓門。不論滅妄。但息分",
    "X16n0318_004:0815a02": "別。菩提自足。但息狂走。頭元自在。所以妄分別妄",
    "X16n0318_004:0815a03": "狂走者。因積迷而有。迷本無因。不從迷生。不從悟",
    "X16n0318_004:0815a04": "出。迷既無恨。妄將安附。妄既無依。妄本不生。妄元",
    "X16n0318_004:0815a05": "不生。無可滅者。滅無可滅。寂滅現前。所以妙覺明",
    "X16n0318_004:0815a06": "圓。本圓明妙。原無生滅。非有妄也。得菩提者。覓真",
    "X16n0318_004:0815a07": "且不可得。而何從得妄乎。故不隨順分別三種相",
    "X16n0318_004:0815a08": "續之所以生。及緣斷之所以不生。則一心不生。萬",
    "X16n0318_004:0815a09": "法無咎。勝淨菩提。何假人力脩證而得哉。三緣斷",
    "X16n0318_004:0815a10": "故。三因不生。即於其中證滅盡定。富樓那等常作",
    "X16n0318_004:0815a11": "如是分別。是以菩提由脩證得也。但不如是分別。",
    "X16n0318_004:0815a12": "即無妄可滅。無真可得。清淨本然。周&#x5FA7;法界。若謂",
    "X16n0318_004:0815a13": "如來獨妙真常。必由一切圓滅而證者。未見其妙",
    "X16n0318_004:0815a14": "者也。骨間肉曰肯。於骨可啟處有筋肉結礙曰綮。",
    "X16n0318_004:0815a15": "&#x75B1;丁解牛。用功力處。借此字面。為不用功力之喻。",
    "X16n0318_004:0815a16": "有僧問黃檗。如今現有種種妄念。何以言無。檗云。",
    "X16n0318_004:0815a17": "妄本無體。即是汝心所起。汝若識心是佛。心本無",
    "X16n0318_004:0815a18": "妄。那得起心。更認於妄。汝若不生心動念。自然無",
    "X16n0318_004:0815a19": "妄。所以云心生則種種法生。心滅則種種法滅。僧",
    "X16n0318_004:0815a20": "云。今正妄念起時。佛在何處。檗云。汝今覺妄起時。",
    "X16n0318_004:0815a21": "覺正是佛。可中若無妄念。佛亦無。何故如此。為汝",
    "X16n0318_004:0815a22": "起心作佛見。便謂有佛可成。作眾生見。便謂有眾",
    "X16n0318_004:0815a23": "生可度。起心動念。總是汝見處。若無一切見。佛有",
    "X16n0318_004:0815a24": "何處所。如文殊纔起佛見。便貶向二鐵圍山。僧云。",
    "X16n0318_004:0815b01": "今正悟時。佛在何處。檗云。問從何來。覺從何起。語",
    "X16n0318_004:0815b02": "默動靜。一切聲色。盡是佛事。何處覓佛。不可更頭",
    "X16n0318_004:0815b03": "上安頭。嘴上安嘴。但莫生異見。山是山。水是水。僧",
    "X16n0318_004:0815b04": "是僧。俗是俗。山河大地。日月星辰。總不出汝心。三",
    "X16n0318_004:0815b05": "千世界。都來是汝箇自己。何處有多般。心外無法。",
    "X16n0318_004:0815b06": "滿目青山。&#x8657;空世界。皎皎地。無絲髮許與汝作見",
    "X16n0318_004:0815b07": "解。所以一切聲色是佛之慧目。法不孤起。仗境方",
    "X16n0318_004:0815b08": "生。為物之故。有其多智。終日說。何曾說。終日聞。何",
    "X16n0318_004:0815b09": "曾聞。所以釋迦四十九年說。未曾說著一字。僧云。",
    "X16n0318_004:0815b10": "若如此。何處是菩提。檗云。菩提無是處。佛亦不得",
    "X16n0318_004:0815b11": "菩提。眾生亦不失菩提。不可以身得。不可以心求。",
    "X16n0318_004:0815b12": "一切眾生。即菩提相。僧云。如何發菩提心。檗云。菩",
    "X16n0318_004:0815b13": "提無所得。汝今但發無所得心。決定不得一法。即",
    "X16n0318_004:0815b14": "菩提心。菩提無生處。是故無得者。故云我於然燈",
    "X16n0318_004:0815b15": "佛所。無有少法可得。佛即與我授記。明知一切眾",
    "X16n0318_004:0815b16": "生。本是菩提。不應更得。你今問發菩提心。謂將一",
    "X16n0318_004:0815b17": "箇心學取佛去。唯擬作佛道任。汝三祇劫脩。亦祗",
    "X16n0318_004:0815b18": "得箇報化佛。與汝本源真性佛有何交涉。故云外",
    "X16n0318_004:0815b19": "求有相佛。與汝不相似。又臨濟云。道流。諸方說有",
    "X16n0318_004:0815b20": "道可脩。有法可證。你且說證何法。脩何道。你今用",
    "X16n0318_004:0815b21": "處。欠少什麼物。修補何處。後生小阿師不會便即",
    "X16n0318_004:0815b22": "信這般野狐精魅。許他說事。繫縛他人。言道理行",
    "X16n0318_004:0815b23": "相。因護惜三業。始得成佛。如此說者。如春細雨。古",
    "X16n0318_004:0815b24": "人云路逢達道人。第一莫向道。所以言。若人脩道",
    "X16n0318_004:0815c01": "道不行。萬般邪境競頭知。智劍出來無一物。明頭",
    "X16n0318_004:0815c02": "未顯暗頭明。所以古人云。平常心是道。大德覓什",
    "X16n0318_004:0815c03": "麼物。現今目前聽法無依道人。歷歷地分明。未曾",
    "X16n0318_004:0815c04": "欠少。你若欲與佛祖不別。但如是見。不用疑&#x609E;。你",
    "X16n0318_004:0815c05": "心心不異。名之活祖。心若有異。則性相別。心不異",
    "X16n0318_004:0815c06": "故。即心與相不別。又僧問薦福思禪師曰。古殿無",
    "X16n0318_004:0815c07": "佛時如何。思曰。梵音何來。又問不假脩證。如何得",
    "X16n0318_004:0815c08": "成。思曰。脩證即不成。諸尊宿見地。一一洞契何藉",
    "X16n0318_004:0815c09": "劬勞肯綮修證之旨。此即涅槃妙心。正法眼藏。豈",
    "X16n0318_004:0815c10": "待靈山拈華。迦葉微笑。而後號稱別傳心印哉。",
    "X16n0318_004:0815c11": "[0815c11] 譬如有人。於自衣中。繫如意珠。不自覺知。窮路他方。",
    "X16n0318_004:0815c12": "乞食馳走。雖實貧窮。珠不曾失。忽有智者。指示其珠",
    "X16n0318_004:0815c13": "所願從心。致大饒富。方悟神珠。非從外得。",
    "X16n0318_004:0815c14": "[0815c14] 通曰。法華楞嚴直指人心見性成佛。皆以衣珠為",
    "X16n0318_004:0815c15": "喻。如來藏性。為五陰所覆。如珠繫衣中。故不易見。",
    "X16n0318_004:0815c16": "向外馳求。日見不足。窮露他方。狂走九界。求人天",
    "X16n0318_004:0815c17": "樂。取偏小益。猶乞食馳走也。既獲本心。充然有餘。",
    "X16n0318_004:0815c18": "珠名如意。所願從心。何期自性本自具足。何期自",
    "X16n0318_004:0815c19": "性能生萬法。故妙用不虧。致大饒富。此一神珠也。",
    "X16n0318_004:0815c20": "迷未曾失。悟未曾得。但得智者指示。便自受用無",
    "X16n0318_004:0815c21": "窮。豈假脩證哉。世尊一日示隨色摩尼珠。問五方",
    "X16n0318_004:0815c22": "天王。此珠作何色。時五方天王互說異色。世尊復",
    "X16n0318_004:0815c23": "藏珠入袖。&#x5374;&#x64E1;手曰。此珠作何色。天王曰。佛手中",
    "X16n0318_004:0815c24": "無珠。何處有色。世尊歎曰。汝何迷倒之甚。吾將世",
    "X16n0318_004:0816a01": "珠示之。便各強說。青黃赤白色。吾將真珠示之。便",
    "X16n0318_004:0816a02": "總不知。時五方天王。悉皆悟道。大珠初參馬祖。祖",
    "X16n0318_004:0816a03": "問曰。從何處來。曰越州大雲寺來。祖曰。來此擬須",
    "X16n0318_004:0816a04": "何事。曰來求佛法。祖曰。自家寶藏不顧。拋家散走。",
    "X16n0318_004:0816a05": "作什麼。我這裏一物也無。求甚麼佛法。珠遂禮拜。",
    "X16n0318_004:0816a06": "問曰。那箇是慧海自家寶藏。祖曰。即今問我者是。",
    "X16n0318_004:0816a07": "汝寶藏一切現成。更無欠少。使用自在。何假向外",
    "X16n0318_004:0816a08": "來覓。珠於言下自識本心。不由知覺。踊躍禮謝。師",
    "X16n0318_004:0816a09": "事六載。後歸。自撰頓悟入道要門論一卷。祖見",
    "X16n0318_004:0816a10": "之。告眾曰。越州有大珠。圓明光透。自在無遮障處",
    "X16n0318_004:0816a11": "也。仰山參東寺會禪師。會問汝是甚處人。仰曰。廣",
    "X16n0318_004:0816a12": "南人。會曰我聞廣南有鎮海明珠。是否。仰曰是。會",
    "X16n0318_004:0816a13": "曰。此珠如何。仰曰。黑月即隱。白月即現。會曰。還將",
    "X16n0318_004:0816a14": "得來也無。仰曰。將得來。會曰何不呈似老僧。仰叉",
    "X16n0318_004:0816a15": "手近前曰。昨到溈山。亦被索此珠。直得無言可對。",
    "X16n0318_004:0816a16": "無理可伸。會曰。真師子兒。善能哮吼。千百載而下。",
    "X16n0318_004:0816a17": "賴有諸尊宿各獲神珠。非從外得。益信佛言匪謬。",
    "X16n0318_004:0816a18": "[0816a18] 即時阿難在大眾中。頂禮佛足。起立白佛。世尊現說",
    "X16n0318_004:0816a19": "殺盜婬業。三緣斷故。三因不生。心中達多。狂性自歇。",
    "X16n0318_004:0816a20": "歇即菩提。不從人得。斯則因緣皎然明白。云何如來",
    "X16n0318_004:0816a21": "頓棄因緣。我從因緣心得開悟。世尊。此義何獨我等",
    "X16n0318_004:0816a22": "年少有學聲聞。今此會中。大目犍連。及舍利弗。須菩",
    "X16n0318_004:0816a23": "提等。從老梵志。聞佛因緣發心開悟。得成無漏。今說",
    "X16n0318_004:0816a24": "菩提不從因緣。則王舍城拘舍梨等。所說自然。成第",
    "X16n0318_004:0816b01": "一義。唯垂大悲。開發迷悶。",
    "X16n0318_004:0816b02": "[0816b02] 通曰。世尊說三緣斷故。三因不生。正教富樓那等。",
    "X16n0318_004:0816b03": "不隨分別三種相續因緣斷滅等法。則狂性自歇。",
    "X16n0318_004:0816b04": "菩提現前。不欲其以生滅心合如來藏。另開一頓",
    "X16n0318_004:0816b05": "悟法門。即斷因緣而得不生不滅。尚不許也。況復",
    "X16n0318_004:0816b06": "有因緣乎。阿難一向多聞。習知因緣自然。彼此互",
    "X16n0318_004:0816b07": "破。錯會三緣斷故三因不生。是小乘中殺盜婬三",
    "X16n0318_004:0816b08": "業不緣。則貪嗔癡三因不生。有因緣。有對待。皎然",
    "X16n0318_004:0816b09": "明白。何得謂無因緣。即如大目犍連與舍利弗逢",
    "X16n0318_004:0816b10": "馬勝比丘。說諸法從緣生。諸法從緣滅。言下即證",
    "X16n0318_004:0816b11": "初果。是從因緣開悟。長老皆然。今頓棄因緣。毋乃",
    "X16n0318_004:0816b12": "末伽黎拘舍梨子說眾生雖有苦樂。無有因緣。自",
    "X16n0318_004:0816b13": "然而爾。何以異乎。殊不知聞佛因緣。得成無漏。所",
    "X16n0318_004:0816b14": "云從緣生從緣滅。隱然悟見無生之旨。彼生滅者。",
    "X16n0318_004:0816b15": "皆緣耳。故得無漏。豈滯於因緣哉。鳥窠侍者會通。",
    "X16n0318_004:0816b16": "一日欲辭去。窠曰。汝今何往。對曰。會通為法出家。",
    "X16n0318_004:0816b17": "和尚不垂慈誨。今往諸方學佛法去。窠曰。若是佛",
    "X16n0318_004:0816b18": "法。吾此間亦有少許。曰如何是和尚佛法。鳥於身",
    "X16n0318_004:0816b19": "上拈起布毛吹之。通遂領悟。汾陽頌曰。侍者初心",
    "X16n0318_004:0816b20": "慕勝緣。辭師擬去學參禪。鳥窠知是機緣熟。吹毛",
    "X16n0318_004:0816b21": "當下得心安。如此機緣。豈亦因緣之謂乎。",
    "X16n0318_004:0816b22": "[0816b22] 佛告阿難。即如城中演若達多。狂性因緣。若得滅除。",
    "X16n0318_004:0816b23": "則不狂性自然而出。因緣自然。理窮於是。阿難。演若",
    "X16n0318_004:0816b24": "達多。頭本自然。本自其然。無然非自。何因緣故。怖頭",
    "X16n0318_004:0816c01": "狂走。若自然頭。因緣故狂。何不自然。因緣故失。本頭",
    "X16n0318_004:0816c02": "不失。狂怖妄出。曾無變易。何藉因緣。本狂自然。本有",
    "X16n0318_004:0816c03": "狂怖。未狂之際。狂何所潛。不狂自然。頭本無妄。何為",
    "X16n0318_004:0816c04": "狂走。若悟本頭。識知狂走。因緣自然。俱為戲論。",
    "X16n0318_004:0816c05": "[0816c05] 通曰。若謂因緣斷滅。而後菩提真性。自然而出。非",
    "X16n0318_004:0816c06": "正論也。即演若達多怖頭一事窮之。非因緣非自",
    "X16n0318_004:0816c07": "然斷可識矣。始以頭論。頭本自然。必不為因緣所",
    "X16n0318_004:0816c08": "奪。何故以照鏡因緣而狂。既以因緣為是。則自然",
    "X16n0318_004:0816c09": "不能作主。何以不因緣故真失其頭。然而頭本不",
    "X16n0318_004:0816c10": "失。彼自狂走。見狂本妄出。非關因緣明矣。既不從",
    "X16n0318_004:0816c11": "因緣生。亦不從因緣滅。而謂狂性因緣。可得滅除",
    "X16n0318_004:0816c12": "者非也。既以狂論。狂本自然。潛於何所。不狂自然。",
    "X16n0318_004:0816c13": "又何狂走。或狂或不狂。皆無自性。非關自然明矣。",
    "X16n0318_004:0816c14": "既非自然潛。亦非自然出。故謂不狂性自然而出",
    "X16n0318_004:0816c15": "者非也。是知說因緣。說自然。何與於頭。說本狂。說",
    "X16n0318_004:0816c16": "本不狂。何濟於狂。俱屬戲論。未為真實。但悟本頭。",
    "X16n0318_004:0816c17": "頭本不失。識知狂走。狂本妄出。只此一悟字。一識",
    "X16n0318_004:0816c18": "字。乃自家真實受用。非言論所及。悟頭。即悟本來",
    "X16n0318_004:0816c19": "面目。元無變易。識狂。即識九界狂走。妄生分別。此",
    "X16n0318_004:0816c20": "悟此識。如電光石火。在剎那際。豈因緣自然所可",
    "X16n0318_004:0816c21": "&#x7ADA;足之地乎。故謂歇即菩提。不從人得。遠離因緣。",
    "X16n0318_004:0816c22": "與彼自然。良以此也。牛頭山智巖禪師。隋大業中。",
    "X16n0318_004:0816c23": "為郎將。頻立戰功。唐武德中年四十遂乞出家。從",
    "X16n0318_004:0816c24": "寶月禪師為弟子。昔同從軍者二人。聞師隱道。乃",
    "X16n0318_004:0817a01": "共入山尋之。既見。因謂曰。郎將狂耶。何為住此。巖",
    "X16n0318_004:0817a02": "曰。我狂欲醒。君狂正發。夫嗜色淫聲。貪榮冒寵。流",
    "X16n0318_004:0817a03": "轉生死。何由自出。二人感悟。歎息而去。後謁融禪",
    "X16n0318_004:0817a04": "師發明大事。融謂曰。吾受信大師真訣。所得都亡。",
    "X16n0318_004:0817a05": "設有一法勝過涅槃。吾說亦如夢幻。夫一塵飛而",
    "X16n0318_004:0817a06": "翳天。一芥墮而覆地。汝今已過此見。吾復何云。故",
    "X16n0318_004:0817a07": "息狂若智巖者。可語真悟也已。",
    "X16n0318_004:0817a08": "[0817a08] 是故我言三緣斷故。即菩提心。菩提心生。生滅心滅。",
    "X16n0318_004:0817a09": "此但生滅。滅生俱盡。無功用道。若有自然。如是則明",
    "X16n0318_004:0817a10": "自然心生。生滅心滅。此亦生滅。無生滅者。名為自然。",
    "X16n0318_004:0817a11": "猶如世間。諸相雜和。成一體者。名和合性。非和合者。",
    "X16n0318_004:0817a12": "稱本然性。本然非然。和合非合。合然俱離。離合俱非。",
    "X16n0318_004:0817a13": "此句方名無戲論法。菩提涅槃。尚在遙遠。非汝歷劫",
    "X16n0318_004:0817a14": "辛勤脩證。雖復憶持十方如來。十二部經清淨妙理。",
    "X16n0318_004:0817a15": "如恒河沙。秪益戲論。",
    "X16n0318_004:0817a16": "[0817a16] 通曰。此段申明何藉劬勞肯綮脩證之意。忽然狂",
    "X16n0318_004:0817a17": "歇。非有斷緣劬勞。故非因緣。若謂三緣斷故。三因",
    "X16n0318_004:0817a18": "不生。藉此因緣。得菩提心。是菩提心生。因於生滅",
    "X16n0318_004:0817a19": "心滅。滅妄證真。真亦成妄。此但生滅法爾。非菩提",
    "X16n0318_004:0817a20": "也。是因緣之屬生滅也。固易可知。至於滅生俱盡。",
    "X16n0318_004:0817a21": "不但生滅心盡。而滅生滅者亦盡。既無生可滅。即",
    "X16n0318_004:0817a22": "無功可用。其中若有不生不滅而名為自然者。此",
    "X16n0318_004:0817a23": "自然心。由於滅生俱盡而顯。是自然心生。因於生",
    "X16n0318_004:0817a24": "滅心滅。亦謂之生滅法。非菩提心。亦字有味。彼無",
    "X16n0318_004:0817b01": "生滅者。名為自然。何以亦謂之生滅。彼對生滅而",
    "X16n0318_004:0817b02": "顯不生滅。有對待故。猶對和合而顯不和合。有然",
    "X16n0318_004:0817b03": "有不然。有合有不合。對待宛然。如對牛角有。說兔",
    "X16n0318_004:0817b04": "角無。故屬生滅。彼但能空其生滅。不能空其自然。",
    "X16n0318_004:0817b05": "猶言彼舍無人。但空其人。未空其舍。非真實見。故",
    "X16n0318_004:0817b06": "名戲論。直使合與非合。然與非然。諸對待法。一切",
    "X16n0318_004:0817b07": "遠離。亦無遠離之心。而離合俱泯。既離其所。又離",
    "X16n0318_004:0817b08": "其能。能所俱離。唯一真實。此句方名無戲論法。若",
    "X16n0318_004:0817b09": "依此句取無。上菩提涅槃。尚在遙遠。何以故。坐在",
    "X16n0318_004:0817b10": "有為功勳故。菩提正覺。涅槃妙心。但可剎那悟入。",
    "X16n0318_004:0817b11": "非汝歷劫辛勤所可脩證故。不由歷劫辛勤脩證",
    "X16n0318_004:0817b12": "得者。是不假因緣自然而得也。必藉歷劫辛勤脩",
    "X16n0318_004:0817b13": "證得者。是必由因緣自然而得也。雖復憶持十方",
    "X16n0318_004:0817b14": "如來清淨妙理。皆即無戲論法。亦祗益因緣自然",
    "X16n0318_004:0817b15": "之戲論而已。何有於實得哉。故我謂三緣斷故。三",
    "X16n0318_004:0817b16": "因不生。隨此分別得菩提心者。非真得也。謂其以",
    "X16n0318_004:0817b17": "生滅心合如來藏也。但不隨此分別。狂性自歇。歇",
    "X16n0318_004:0817b18": "即菩提。不徒人得者。乃真得也。為其以不生不滅",
    "X16n0318_004:0817b19": "合如來藏也。此最上機緣。豈拘舍梨自然之說。可",
    "X16n0318_004:0817b20": "同日語乎。六祖曰。外道所說不生不滅者。將滅止",
    "X16n0318_004:0817b21": "生。以生顯滅。滅猶不滅。生說不生。我說不生不滅",
    "X16n0318_004:0817b22": "者。本自無生。今亦無滅。所以不同外道。進山主問",
    "X16n0318_004:0817b23": "脩山主曰。明知生不生性。為甚麼為生之所留。脩",
    "X16n0318_004:0817b24": "云。筍畢竟成竹去。如今作篾使還得麼。進云。汝向",
    "X16n0318_004:0817c01": "後自悟去在。修云。某甲只如此。上座意旨如何。進",
    "X16n0318_004:0817c02": "云。這箇是監院房。那箇是典座房。脩便禮拜。天童",
    "X16n0318_004:0817c03": "頌云。豁落亡依。高閉不羈。家邦平帖到人稀。些些",
    "X16n0318_004:0817c04": "力量分&#x5826;級。蕩蕩身心絕是非。是非絕。介立大方",
    "X16n0318_004:0817c05": "無軌轍。於是觀之。證無上菩提者。原不落&#x5826;級。更",
    "X16n0318_004:0817c06": "何轍&#x8FF9;可見。",
    "X16n0318_004:0817c07": "[0817c07] 汝雖談說因緣自然。決定明了。人間稱汝多聞第一。",
    "X16n0318_004:0817c08": "以此積劫多聞熏習。不能免離摩登伽難。何須待我",
    "X16n0318_004:0817c09": "佛頂神&#x546A;。摩登伽心。婬火頓歇。得阿那含。於我法中。",
    "X16n0318_004:0817c10": "成精進林。愛河乾枯。令汝解脫。是故阿難。汝雖歷劫",
    "X16n0318_004:0817c11": "憶持如來秘密妙嚴。不如一日脩無漏業。遠離世間",
    "X16n0318_004:0817c12": "憎愛二苦。如摩登伽宿為婬女。由神&#x546A;力。銷其愛欲。",
    "X16n0318_004:0817c13": "法中今名性比丘尼。與羅&#x777A;(此云障日)母耶輸陀羅。(此云華色)",
    "X16n0318_004:0817c14": "同悟宿因。知歷世因。貪愛為苦。一念熏脩無漏善故。",
    "X16n0318_004:0817c15": "或得出纏。成蒙受記。如何自欺。尚留觀聽。",
    "X16n0318_004:0817c16": "[0817c16] 通曰。阿難積劫多聞。不能免離摩登伽難。是憶持",
    "X16n0318_004:0817c17": "如來清淨妙理不得證果明也。佛頂神&#x546A;。能使摩",
    "X16n0318_004:0817c18": "登伽婬心頓歇。是不思議熏脩自得出纏明也。憶",
    "X16n0318_004:0817c19": "持秘密妙嚴。即為有漏。捨妄趣真。即名憎愛二苦。",
    "X16n0318_004:0817c20": "苦且不免。而況於得果乎。熏習圓頓法門。即為無",
    "X16n0318_004:0817c21": "漏。悟知夙因。貪愛不生。且蒙授記。何止於得果乎。",
    "X16n0318_004:0817c22": "摩登伽證三果。名出纏。耶輸陀羅。亦是世尊歷世",
    "X16n0318_004:0817c23": "因緣。法華會上。授記成佛。此但女流。一念回心。尚",
    "X16n0318_004:0817c24": "成精進。況汝聲聞。如何自欺。不能頓悟。必藉斷妄",
    "X16n0318_004:0818a01": "因緣。而以外道戲論留於觀聽間乎。楚南禪師上",
    "X16n0318_004:0818a02": "堂。諸子。設使解得三世佛教。如缾注水。及得百千",
    "X16n0318_004:0818a03": "三昧。不如一念脩無漏道。免被人天因果繫絆。時",
    "X16n0318_004:0818a04": "有僧問無漏道如何脩。南曰。未有闍黎時體取。曰",
    "X16n0318_004:0818a05": "未有某甲時。教誰體。南曰。體者亦無。得此一二轉",
    "X16n0318_004:0818a06": "語。而如來未竟之旨悉露。",
    "X16n0318_004:0818a07": "[0818a07] 阿難及諸大眾。聞佛示誨。疑惑銷除。心悟實相。身意",
    "X16n0318_004:0818a08": "輕安得未曾有。重復悲淚。頂禮佛足。長跪合掌。而白",
    "X16n0318_004:0818a09": "佛言。無上大悲清淨寶王。善開我心。能以如是種種",
    "X16n0318_004:0818a10": "因緣。方便提獎。引諸沉冥。出於苦海。世尊。我今雖承",
    "X16n0318_004:0818a11": "如是法音。知如來藏妙覺明心。&#x5FA7;十方界。含育如來",
    "X16n0318_004:0818a12": "十方國土。清淨寶嚴。妙覺王剎。如來復責多聞無功。",
    "X16n0318_004:0818a13": "不逮脩習。我今猶如旅泊之人。忽蒙天王賜與華屋。",
    "X16n0318_004:0818a14": "雖獲大宅。要因門入。唯願如來。不捨大悲。示我在會",
    "X16n0318_004:0818a15": "諸蒙暗者。捐舍小乘。畢獲如來無餘涅槃本發心路。",
    "X16n0318_004:0818a16": "令有學者。從何攝伏疇昔攀緣。得陀羅尼。入佛知見。",
    "X16n0318_004:0818a17": "作是語已。五體投地。在會一心。佇佛慈旨。",
    "X16n0318_004:0818a18": "[0818a18] 通曰。自初決擇真妄發明覺性。乃至宣勝義中真",
    "X16n0318_004:0818a19": "勝義性。決通疑滯。使其信解真性為因地心。因心",
    "X16n0318_004:0818a20": "既真。斯可圓成果地脩證。故上文為見道分。此下",
    "X16n0318_004:0818a21": "別起為脩道分。阿難既獲法身矣。而尚有微細之",
    "X16n0318_004:0818a22": "惑。今既除惑。悟實相矣。而又有不逮熏脩之歎。總",
    "X16n0318_004:0818a23": "之尚在門外。雖知有天王華屋而未能入也。所以",
    "X16n0318_004:0818a24": "不得其門而入者。一由愛念小乘。不明本發心路。",
    "X16n0318_004:0818b01": "二由攀緣為苦。不能入佛知見。雖則多聞之習使",
    "X16n0318_004:0818b02": "然。亦為會中諸有學者請也。睦州謂眾曰。汝等諸",
    "X16n0318_004:0818b03": "人。還得箇入頭處也未。若未得箇入頭處。須覓箇",
    "X16n0318_004:0818b04": "入頭處。已後不得辜負老僧。堯峰暹禪師上堂。冬",
    "X16n0318_004:0818b05": "去秋來。樓閣門開。若也入得。不用徘徊。諸上座。還",
    "X16n0318_004:0818b06": "向這裏入得也未。若也入得。所以古人道。是處是",
    "X16n0318_004:0818b07": "彌勒。無門無善財。若也入之未得。自是諸上座狂",
    "X16n0318_004:0818b08": "走。更不忉忉。久立珍重。有天使問睦州。三門俱開。",
    "X16n0318_004:0818b09": "從那門入。州喚上書。使應諾。州曰。從信門入。使又",
    "X16n0318_004:0818b10": "見畫壁。問曰。二尊者對談何事。州摑露柱曰。三身",
    "X16n0318_004:0818b11": "中那箇不說法。睦州門風高峻。至此都明明說破。",
    "X16n0318_004:0818b12": "若信得及。更不歷於階級。",
    "X16n0318_004:0818b13": "[0818b13] 爾時世尊哀愍會中緣覺聲聞。於菩提心未自在者。",
    "X16n0318_004:0818b14": "及為當來佛滅度後。末法眾生。發菩提心。開無上乘。",
    "X16n0318_004:0818b15": "妙脩行路。宣示阿難及諸大眾。汝等決定發菩提心。",
    "X16n0318_004:0818b16": "於佛如來妙三摩提。不生疲倦。應當先明發覺初心",
    "X16n0318_004:0818b17": "二決定義。",
    "X16n0318_004:0818b18": "[0818b18] 通曰。阿難問有二義。一者如來無餘涅槃本發心",
    "X16n0318_004:0818b19": "路。二者攝伏攀緣。入佛知見。故佛以二決定義語",
    "X16n0318_004:0818b20": "之。欲知本發心路。須擇生死根本。得無生滅性。為",
    "X16n0318_004:0818b21": "因地心。然後圓成不生不滅涅槃妙德。此初心第",
    "X16n0318_004:0818b22": "一義也。欲攝伏攀緣。須詳審煩惱根本。知六為賊",
    "X16n0318_004:0818b23": "媒。自作自受。但擇圓根。一門深入。彼六知根。一時",
    "X16n0318_004:0818b24": "清淨。此初心第二義也。欲得無生。須伏煩惱。能斷",
    "X16n0318_004:0818c01": "煩惱。即證無生。二者未始不相成也。此云妙三摩",
    "X16n0318_004:0818c02": "提。又云妙脩行路。時時提醒一妙字。要於妙明明",
    "X16n0318_004:0818c03": "妙相應。不至著相求菩提耳。彼緣覺聲聞。未免著",
    "X16n0318_004:0818c04": "相。故於菩提未得自在。唯悟此妙。不藉劬勞。肯綮",
    "X16n0318_004:0818c05": "脩證。乃所謂無生乘也。達磨大士至金陵。梁武帝",
    "X16n0318_004:0818c06": "問曰。朕即位以來。造寺寫經。度僧。不可勝絕。有何",
    "X16n0318_004:0818c07": "功德。祖曰。並無功德。帝曰。何以無功德。祖曰。此但",
    "X16n0318_004:0818c08": "人天小果。有漏之因。如影隨形。雖有非實。帝曰。如",
    "X16n0318_004:0818c09": "何是真實功德。祖曰。淨智妙圓。體自空寂。如是功",
    "X16n0318_004:0818c10": "德。不以世求。帝又問如何是聖諦第一義。祖曰。廓",
    "X16n0318_004:0818c11": "然無聖。帝曰對朕者誰。祖曰。不識。帝不領。祖知機",
    "X16n0318_004:0818c12": "不契。遂潛渡江北。雪竇頌云。聖諦廓然。何當辨的。",
    "X16n0318_004:0818c13": "對朕者誰。還云不識。因茲暗渡江。豈免生荊棘。闔",
    "X16n0318_004:0818c14": "國人追不再來。千古萬古空相憶。休相憶。清風匝",
    "X16n0318_004:0818c15": "地有何極。顧視左右云。這裏還有祖師麼。自云有。",
    "X16n0318_004:0818c16": "喚來與老僧洗&#x811A;。天童頌云。廓然無聖。來機徑庭。",
    "X16n0318_004:0818c17": "得非犯鼻而揮斤。失不回頭而墮甑。寥寥冷坐少",
    "X16n0318_004:0818c18": "林。默默全提正令。秋清月轉霜輪。河淡斗垂夜柄。",
    "X16n0318_004:0818c19": "繩繩衣&#x9262;付兒孫。從此人天成藥病。若論無上乘",
    "X16n0318_004:0818c20": "妙脩行路。即聖諦第一義。尚不許也。況落二落三。",
    "X16n0318_004:0818c21": "[0818c21] 云何初心二義決定。阿難。第一義者。汝等若欲捐捨",
    "X16n0318_004:0818c22": "聲聞。修菩薩乘。入佛知見。應當審觀因地發心。與果",
    "X16n0318_004:0818c23": "地覺為同為異。阿難。若於因地以生滅心為本脩因。",
    "X16n0318_004:0818c24": "而求佛乘不生不滅。無有是處。",
    "X16n0318_004:0819a01": "[0819a01] 通曰。此開示見性第一義也。若論見性。不假功勳。",
    "X16n0318_004:0819a02": "但觀因地發心。與果地覺為同為異。故聖人不思",
    "X16n0318_004:0819a03": "而得。不勉而中。赤子亦不慮而知。不學而能。不學",
    "X16n0318_004:0819a04": "不慮。其因也。不思不勉。其果也。故曰大人者不失",
    "X16n0318_004:0819a05": "其赤子之心者也。果因一契。更無增減。非見性者。",
    "X16n0318_004:0819a06": "不足語此。馬祖居南嶽傳法院。獨處一室。唯習坐",
    "X16n0318_004:0819a07": "禪。凡有來訪者都不顧。讓大師往。亦不顧。師視其",
    "X16n0318_004:0819a08": "神宇有異。遂憶六祖讖。乃多方誘導之。一日將&#x750E;",
    "X16n0318_004:0819a09": "於菴前磨。祖亦不顧。時既久。乃問曰。作甚麼。師曰。",
    "X16n0318_004:0819a10": "磨作鏡。祖云。磨&#x750E;豈得成鏡。師云。磨&#x750E;既不成鏡。",
    "X16n0318_004:0819a11": "坐禪豈能成佛。祖乃離坐云。如何即是。師曰。譬如",
    "X16n0318_004:0819a12": "駕車。車若不行。打車即是。打牛即是。祖無對。師又",
    "X16n0318_004:0819a13": "云。汝學坐禪。為學坐佛。若學坐禪。禪非坐臥。若學",
    "X16n0318_004:0819a14": "坐佛。佛非坐相。於無住法。不應取捨。汝若坐佛。即",
    "X16n0318_004:0819a15": "是殺佛。若執坐相。非達其理。祖禮拜。問如何用心。",
    "X16n0318_004:0819a16": "即合無相三昧。師曰。汝學心地法門。如下種子。我",
    "X16n0318_004:0819a17": "說法要。譬彼天澤。汝緣合故當見其道。祖曰。道非",
    "X16n0318_004:0819a18": "色相。云何能見。師云。心地法眼。能見乎道。無相三",
    "X16n0318_004:0819a19": "昧。亦復然矣。祖曰。有成壞否。師曰。若以成壞聚散",
    "X16n0318_004:0819a20": "而見道者。非見道也。聽吾偈曰。心地含諸種。遇澤",
    "X16n0318_004:0819a21": "悉皆萌。三昧華無相。何壞復何成。祖聞示誨。豁然",
    "X16n0318_004:0819a22": "開悟。侍奉十秋。日益玄奧。後闡化於江西。師問眾",
    "X16n0318_004:0819a23": "曰。道一為眾說法否。眾曰。已為眾說法。師曰。總未",
    "X16n0318_004:0819a24": "見人持箇消息來。因遣一僧去。囑曰。待伊上堂時。",
    "X16n0318_004:0819b01": "但問作麼生。伊道底言語記將來。僧去。一如師旨。",
    "X16n0318_004:0819b02": "回謂師曰。道一云。自從胡亂後。三十年不曾少鹽",
    "X16n0318_004:0819b03": "醬。師然之。雪&#x5CEF;寄巖頭語云。一自鰲山成道後。直",
    "X16n0318_004:0819b04": "至於今飽不饑。與此相類。皆因地發心。與果地覺",
    "X16n0318_004:0819b05": "了無同異者也。彼學坐禪。有修有證。即屬生滅法。",
    "X16n0318_004:0819b06": "於無上乘。何啻千里。",
    "X16n0318_004:0819b07": "[0819b07] 以是義故。汝當照明諸器世間可作之法。皆從變滅。",
    "X16n0318_004:0819b08": "阿難。汝觀世間可作之法。誰為不壞。然終不聞爛壞",
    "X16n0318_004:0819b09": "&#x8657;空。何以故。空非可作。由是始終無壞滅故。則汝身",
    "X16n0318_004:0819b10": "中堅相為地。潤濕為水。煖觸為火。動搖為風。由此四",
    "X16n0318_004:0819b11": "纏。分汝湛圓妙覺明心。為視為聽為覺為察。從始入",
    "X16n0318_004:0819b12": "終五疊渾濁。云何為濁。阿難。譬如清水。清潔本然。即",
    "X16n0318_004:0819b13": "彼塵土&#x7070;砂之倫。本質留礙。二體法爾。性不相循。有",
    "X16n0318_004:0819b14": "世間人。取彼土塵。投於淨水。土失留礙。水亡清潔。容",
    "X16n0318_004:0819b15": "貌泊然。名之為濁。汝濁五重。亦復如是。阿難。汝見&#x8657;",
    "X16n0318_004:0819b16": "空。&#x5FA7;十方界。空見不分。有空無體。有見無覺。相織妄",
    "X16n0318_004:0819b17": "成。是第一重。名為劫濁。汝身現摶四大為體。見聞覺",
    "X16n0318_004:0819b18": "知。壅令留礙。水火風土。旋令覺知。相織妄成。是第二",
    "X16n0318_004:0819b19": "重。名為見濁。又汝心中。憶識誦習。性發知見。容現六",
    "X16n0318_004:0819b20": "塵。離塵無相。離覺無性。相織妄成。是第三重。名煩惱",
    "X16n0318_004:0819b21": "濁。又汝朝夕生滅不停。知見每欲留於世間。業運每",
    "X16n0318_004:0819b22": "常遷於國土。相織妄成。是第四重。名眾生濁。汝等見",
    "X16n0318_004:0819b23": "聞。元無異性。眾塵隔越。無狀異生。性中相知。用中相",
    "X16n0318_004:0819b24": "背。同異失準。相織妄成。是第五重。名為命濁。",
    "X16n0318_004:0819c01": "[0819c01] 通曰。第一義要明本發心路。當審觀因地發心與",
    "X16n0318_004:0819c02": "果地覺。為同為異。謂之審觀。必須詳審。何者是生",
    "X16n0318_004:0819c03": "死根本。與果地異。何者是不生不滅根本。與界地",
    "X16n0318_004:0819c04": "同。本一湛圓妙覺明心。本無不同。何為有異。只為",
    "X16n0318_004:0819c05": "黏湛發起四大。結成六根。根塵相染。疊為五濁。而",
    "X16n0318_004:0819c06": "妙覺明心。離其本位。分而為視聽覺察。流轉生死。",
    "X16n0318_004:0819c07": "是視聽覺察。從始入終。從色至識。不離五陰區宇。",
    "X16n0318_004:0819c08": "乃生滅之根本也。以此為因而求佛乘。無有是處。",
    "X16n0318_004:0819c09": "何者。世間可作之法。皆從變滅。而空非可作。故無",
    "X16n0318_004:0819c10": "爛壞。唯佛無為。不墮諸數。是為真空。雖世間空。亦",
    "X16n0318_004:0819c11": "須消殞。況身中四大。各有所歸。視聽覺察。離塵無",
    "X16n0318_004:0819c12": "體。如此五濁生滅知見。其可以為因乎。何言乎五",
    "X16n0318_004:0819c13": "濁。色屬相分。識屬見分。識水也。色土也。見空相織。",
    "X16n0318_004:0819c14": "如水土合。故名為濁。見初動時。唯見一空。有空無",
    "X16n0318_004:0819c15": "體。即是頑空。有見無覺。即是無明。既有&#x8657;空&#x5FA7;十",
    "X16n0318_004:0819c16": "方界。成住壞空。皆由此始。故謂之劫。空見不分。是",
    "X16n0318_004:0819c17": "見分與器界&#x758E;相分淆而為濁也。故名劫濁。屬色",
    "X16n0318_004:0819c18": "陰。見聞覺知。本無留礙。因四大所壅而有留礙。水",
    "X16n0318_004:0819c19": "火風土。本無覺知。因六根所旋而有覺知。是見分",
    "X16n0318_004:0819c20": "與身中親相分淆而為濁也。故名見濁。屬受陰。前",
    "X16n0318_004:0819c21": "攝六根為見大。此亦總六根為見濁。見境領納。屬",
    "X16n0318_004:0819c22": "前五識。憶識誦習。屬第六識。是知見由真性發起。",
    "X16n0318_004:0819c23": "神發知矣。不可謂之性矣。是意想中。容受六塵顯",
    "X16n0318_004:0819c24": "現其中。是謂內塵。亦可謂之相矣。離六塵之外。別",
    "X16n0318_004:0820a01": "無實相。離知覺之外。別無真性。塵勞煩惱。汩亂湛",
    "X16n0318_004:0820a02": "覺。是知見與法塵淆而為濁也。故名煩惱濁。屬想",
    "X16n0318_004:0820a03": "陰。意想知見。每欲留於世間。戀著三界。猶可知也。",
    "X16n0318_004:0820a04": "輪迴業運。每常選於國土。變化密移。不可知也。總",
    "X16n0318_004:0820a05": "不離眾生因。亦不離眾生果。是知見與眾生相流",
    "X16n0318_004:0820a06": "轉而為濁也。故名眾生濁。屬行陰。行陰屬第七識。",
    "X16n0318_004:0820a07": "其濁易辨。識陰屬第八識。其濁難&#x6663;。故見聞覺知。",
    "X16n0318_004:0820a08": "自湛元而分。元無異性。六塵不同。牽生六識。眼不",
    "X16n0318_004:0820a09": "別聲。耳不別色。不相互用。故異生。唯無異性。故性",
    "X16n0318_004:0820a10": "中相知。唯眾塵隔越。故用中相背。性本不生不滅。",
    "X16n0318_004:0820a11": "故同。用處與生滅和合。故異。未轉第八識。即無後",
    "X16n0318_004:0820a12": "得智。於前五識不得圓妙。故性中了了相知。及至",
    "X16n0318_004:0820a13": "用時。與如來用中相背。轉不盡。故失準而名識。",
    "X16n0318_004:0820a14": "轉盡即不失準。而均謂之性矣。如來藏一性無二。",
    "X16n0318_004:0820a15": "如來準此滅生滅心。二乘見自共相。即於同失準。",
    "X16n0318_004:0820a16": "如來藏隨為色空。如來準此種類俱空。二乘取真",
    "X16n0318_004:0820a17": "證滅。即於異失準也。絲毫未化。命蒂猶存。來先去",
    "X16n0318_004:0820a18": "後。作主人公。是性與識。相織成妄而為濁也。故名",
    "X16n0318_004:0820a19": "命濁。屬識陰。此五濁皆非實有。故曰妄成。如水清",
    "X16n0318_004:0820a20": "潔。原非有土。如土留礙。原非有水。二性本不相循。",
    "X16n0318_004:0820a21": "心境不相到故。若知湛無黏性。知妄即離。離妄即",
    "X16n0318_004:0820a22": "覺。但一湛圓妙覺明心。不落視聽覺察。如水自瑩",
    "X16n0318_004:0820a23": "然。何濁之有。必須悟知本來無濁者。然後可為不",
    "X16n0318_004:0820a24": "生不滅根因也。僧問梁山。如何是空劫已前事。山",
    "X16n0318_004:0820b01": "云。擊動乾坤鼓。時人聽不聞。丹霞頌云。&#x8657;空為鼓",
    "X16n0318_004:0820b02": "彌須槌。擊者雖多聽者稀。半夜髑髏驚破夢。滿頭",
    "X16n0318_004:0820b03": "明月不思歸。四祖信大師。年十四。初禮三祖。問曰。",
    "X16n0318_004:0820b04": "願和尚慈悲。乞與解脫法門。三祖曰。誰縛汝。對曰。",
    "X16n0318_004:0820b05": "無人縛。祖曰。何更求解脫乎。信於言下大悟。此所",
    "X16n0318_004:0820b06": "謂大根大器也。司空山本淨禪師偈曰。見聞覺知",
    "X16n0318_004:0820b07": "無障礙。色香味觸常三昧。如鳥空中只麼飛。無取",
    "X16n0318_004:0820b08": "無捨無憎愛。若會應處本非心。始得名為觀自在。",
    "X16n0318_004:0820b09": "若淨禪師者。雖處五濁惡世。何嘗不淨。",
    "X16n0318_004:0820b10": "[0820b10] 阿難。汝今欲令見聞覺知。遠契如來常樂我淨。應當",
    "X16n0318_004:0820b11": "先擇死生根本。依不生滅圓湛性成。以湛旋其&#x8657;妄",
    "X16n0318_004:0820b12": "滅生。伏還元覺。得元明覺無生滅性為因地心。然後",
    "X16n0318_004:0820b13": "圓成果地脩證。如澄濁水。貯於靜器。靜深不動。沙土",
    "X16n0318_004:0820b14": "自沉。清水現前。名為初伏客塵煩惱。去泥純水。名為",
    "X16n0318_004:0820b15": "永斷根本無明。明相精純。一切變現不為煩惱。皆合",
    "X16n0318_004:0820b16": "涅槃清淨妙德。",
    "X16n0318_004:0820b17": "[0820b17] 通曰。大學知止而後有定數語。為千聖秘訣。此段",
    "X16n0318_004:0820b18": "經文。恰與配合。象山云。此心此理同也。固非&#x8657;語。",
    "X16n0318_004:0820b19": "應當先擇死生根本。依不生滅圓湛性成。如澄濁",
    "X16n0318_004:0820b20": "水。貯於靜器。所謂知止而后有定也。以湛旋其&#x8657;",
    "X16n0318_004:0820b21": "妄滅生。伏還元覺。如水靜深不動。沙土自沉。清水",
    "X16n0318_004:0820b22": "現前。所謂定而后能靜也。清水現前。名為初伏客",
    "X16n0318_004:0820b23": "塵煩惱。去泥純水。名為永斷根本無明。所謂靜而",
    "X16n0318_004:0820b24": "后能安也。明相精純。一切變現。不為煩惱。所謂安",
    "X16n0318_004:0820c01": "而后能慮也。皆合涅槃清淨妙德。所謂慮而后能",
    "X16n0318_004:0820c02": "得也。常樂我淨。為涅槃妙德。唯佛與佛。乃能究竟。",
    "X16n0318_004:0820c03": "今以見聞覺知契之。故曰遠。先擇死生根本。雖通",
    "X16n0318_004:0820c04": "指五濁業用。而識陰尤死生根本。此識依不生滅",
    "X16n0318_004:0820c05": "與生滅和合而得名。故當擇去生滅種子。而依不",
    "X16n0318_004:0820c06": "生滅圓湛之性。識陰湛不搖處。似無生滅。然湛而",
    "X16n0318_004:0820c07": "不圓。望如恬靜。實為生滅根本。若圓湛之性。本自",
    "X16n0318_004:0820c08": "圓成。非由造作。乃真如實際理地也。依此圓湛。",
    "X16n0318_004:0820c09": "本自無事。即以此湛旋其&#x8657;妄滅生。從前許多滅",
    "X16n0318_004:0820c10": "生工夫。皆為&#x8657;妄。雖至滅生俱盡。由功勳得。非元",
    "X16n0318_004:0820c11": "覺也。必識陰旋伏。然後元覺現前。此元明覺。原無",
    "X16n0318_004:0820c12": "生滅。只緣分為見聞覺察。馳入識陰區宇。為識陰",
    "X16n0318_004:0820c13": "所覆。不得出頭。今識滅性現。還我本來面目。此元",
    "X16n0318_004:0820c14": "明覺。即見聞覺察。而非見聞覺察也。見聞覺察有",
    "X16n0318_004:0820c15": "起滅。而元明覺無起滅也。故不以見聞覺察為因",
    "X16n0318_004:0820c16": "地心。而以元明覺為因地心。然後圓成不生不滅",
    "X16n0318_004:0820c17": "如來果位也。涅槃四德。即不生不滅果。謂能斷客",
    "X16n0318_004:0820c18": "塵煩惱。及根本無明。故謂明性精純。如金不重礦。",
    "X16n0318_004:0820c19": "&#x7070;不重木。更不為煩惱。故有一念無生。即證涅槃",
    "X16n0318_004:0820c20": "者。即因即果。一時具足。有理雖頓悟。事以漸除者。",
    "X16n0318_004:0820c21": "因該十信。果通分滿。總之圓成一元明覺而已。曹",
    "X16n0318_004:0820c22": "山見紙衣道者。便問莫是紙衣道者否。衣云不敢。",
    "X16n0318_004:0820c23": "山曰。如何是紙衣下事。衣云。一裘纔挂體。萬法悉",
    "X16n0318_004:0820c24": "皆如。山云。如何是紙衣下用。衣近前應諾。便立脫",
    "X16n0318_004:0821a01": "去。山曰。汝既解恁麼去。何不恁麼來。衣忽開眼問",
    "X16n0318_004:0821a02": "曰。一靈真性。不假包胎時如何。山曰。未是妙。衣云。",
    "X16n0318_004:0821a03": "如何是妙。山曰。不借。借衣便珍重下僧堂坐化。山",
    "X16n0318_004:0821a04": "有頌曰。覺性圓明無相身。莫將知見妄&#x758E;親。念異",
    "X16n0318_004:0821a05": "便於玄旨昧。心差不與道相&#x96A3;。情分萬法沉前境。",
    "X16n0318_004:0821a06": "識鑒多端喪本真。如是句中能曉會。了然無事昔",
    "X16n0318_004:0821a07": "時人。又九&#x5CEF;虔在石霜作侍者。霜遷化後。眾欲請",
    "X16n0318_004:0821a08": "堂中首座接續住持。&#x5CEF;不肯。乃云。待某甲問過。若",
    "X16n0318_004:0821a09": "會先師意。如先師侍奉。遂問。先師道。休去歇去。一",
    "X16n0318_004:0821a10": "念萬年去。寒&#x7070;枯木去。古廟香爐去。一條白練去。",
    "X16n0318_004:0821a11": "其餘則不問。如何是一條白練去。座曰。這個秪是",
    "X16n0318_004:0821a12": "明一色邊事。&#x5CEF;曰。元來未會先師意在。座云。你不",
    "X16n0318_004:0821a13": "肯我那。座乃焚香云。我若不會先師意。香煙起處。",
    "X16n0318_004:0821a14": "脫去不得。言訖。便坐脫。&#x5CEF;乃撫其背曰。坐脫立亡",
    "X16n0318_004:0821a15": "則不無。先師意未夢見在。天童頌云。石霜一宗。親",
    "X16n0318_004:0821a16": "傳九&#x5CEF;。香煙脫去。正脈難通。月巢鶴作千年夢。雪",
    "X16n0318_004:0821a17": "屋人迷一色功。坐斷十方猶點額。密移一步看飛",
    "X16n0318_004:0821a18": "龍。順默和尚頌云。元座徒亡一炷煙。九&#x5CEF;不是抑",
    "X16n0318_004:0821a19": "高賢。若將一色為承紹。辜負先師不借緣。石霜示",
    "X16n0318_004:0821a20": "眾有云。未嘗亡照。猶為外紹。為臣種。亦曰借。若誕",
    "X16n0318_004:0821a21": "生絲毫不隔。如王子生下。則能紹大位。謂之內紹。",
    "X16n0318_004:0821a22": "名王種。名句不借也。借則一色邊事。彼原未得不",
    "X16n0318_004:0821a23": "生滅性為因地心。而欲圓成果地。皆合涅槃清淨",
    "X16n0318_004:0821a24": "妙德。難矣。",
    "X16n0318_004:0821b01": "[0821b01] 第二義者。汝等必欲發菩提心。於菩薩乘。生大勇猛。",
    "X16n0318_004:0821b02": "決定棄捐諸有為相。應當詳審煩惱根本。此無始來。",
    "X16n0318_004:0821b03": "發業潤生。誰作誰受。阿難。汝脩菩提。若不審觀煩惱",
    "X16n0318_004:0821b04": "根本。則不能知&#x8657;妄根塵。何處顛倒。處尚不知。云何",
    "X16n0318_004:0821b05": "降伏取如來位。",
    "X16n0318_004:0821b06": "[0821b06] 通曰。審觀因地發心。所以會其真。審觀煩惱根本。",
    "X16n0318_004:0821b07": "所以絕其妄。妄復無妄。即妄即真矣。煩惱根本有",
    "X16n0318_004:0821b08": "二。一潤業無明。謂過去煩惱也。二潤生無明。謂託",
    "X16n0318_004:0821b09": "胎時於父母起愛憎識情也。二種煩惱。本無自性。",
    "X16n0318_004:0821b10": "若知無自性。更無作者。更無受者。當體空寂。誰為",
    "X16n0318_004:0821b11": "煩惱。彼小乘人。不離有為功用。謂實有煩惱。務須",
    "X16n0318_004:0821b12": "破除。是未知根塵之為&#x8657;妄也。若菩薩乘。則異於",
    "X16n0318_004:0821b13": "是。直趨無上菩提。但於根塵間。審詳誰作誰受。忽",
    "X16n0318_004:0821b14": "然撞破。無始無明。一時頓息。羅山閑先問石霜。起",
    "X16n0318_004:0821b15": "滅不停時如何。霜云。直須寒&#x7070;枯木去。一念萬年",
    "X16n0318_004:0821b16": "去。函&#x8462;相應去。純清絕點去。山不契。往問巖頭。頭",
    "X16n0318_004:0821b17": "咄云。是誰起滅。山於此有省。天童頌云。砍斷老葛",
    "X16n0318_004:0821b18": "藤。打破狐窠窟。豹被霧而變文。龍乘雷而換骨。咄。",
    "X16n0318_004:0821b19": "起滅紛紛是何物。於此省去。更不向六根門首作",
    "X16n0318_004:0821b20": "分疏也。龐居士偈曰。一&#x7FA3;六箇賊。生生欺殺人。我",
    "X16n0318_004:0821b21": "今識汝也。不與汝為&#x96A3;。汝若不伏我。我即到處說。",
    "X16n0318_004:0821b22": "教人盡識汝。使汝行路絕。你若&#x808E;伏我。我即不分",
    "X16n0318_004:0821b23": "別。共汝一處住。同證無生滅。此真知顛倒所在而",
    "X16n0318_004:0821b24": "能降伏之取如來位者。",
    "X16n0318_004:0821c01": "[0821c01] 阿難。汝觀世間解結之人。不見所結。云何知解。不聞",
    "X16n0318_004:0821c02": "&#x8657;空被汝隳裂。何以故。空無形相。無結解故。則汝現",
    "X16n0318_004:0821c03": "前眼耳鼻舌。及與身心。六為賊媒。自劫家寶。由此無",
    "X16n0318_004:0821c04": "始眾生世界。生纏縛故。於器世間。不能超越。",
    "X16n0318_004:0821c05": "[0821c05] 通曰。前喻&#x8657;空不壞。非生滅故。此喻&#x8657;空無結。非",
    "X16n0318_004:0821c06": "煩惱故。&#x8657;空且然。而自性真空。夫何生滅煩惱之",
    "X16n0318_004:0821c07": "有。若棄生滅。守於真常。常光現前。根塵識心。應時",
    "X16n0318_004:0821c08": "銷落。則眾生世界。不生纏縛矣。內瑩發光。如是浮",
    "X16n0318_004:0821c09": "塵。及器世間諸變化相。如湯銷冰。應念化成無上",
    "X16n0318_004:0821c10": "知覺。則於器世間能超越矣。家寶如是。奈何不自",
    "X16n0318_004:0821c11": "護惜。內六識。外六塵。皆由六根引發。自生纏縛。故",
    "X16n0318_004:0821c12": "曰賊媒。僧問曹曰。沙門豈不是具大慈悲底人。山",
    "X16n0318_004:0821c13": "曰是。曰忽遇六賊來時如何。山曰。亦須具大慈悲。",
    "X16n0318_004:0821c14": "曰如何具大慈悲。山曰一劍揮盡。曰盡後如何。山",
    "X16n0318_004:0821c15": "曰。始得和同。又僧問保福。家貧遭劫時如何。福曰。",
    "X16n0318_004:0821c16": "不能盡底去。曰為甚麼不能盡底去。福曰。賊是家",
    "X16n0318_004:0821c17": "親。曰既是家親。為甚麼翻成家賊。福曰。內既無應。",
    "X16n0318_004:0821c18": "外不能為。曰忽然捉敗。功歸何所。福曰。賞亦不曾",
    "X16n0318_004:0821c19": "聞。曰恁麼則勞而無功。福曰。功則不無。成而不處。",
    "X16n0318_004:0821c20": "曰既是成功。為甚麼不處。福曰。不見道太平本是",
    "X16n0318_004:0821c21": "將軍致。不許將軍見太平。此可知借功明位。宗門",
    "X16n0318_004:0821c22": "不廢。何&#x751E;一向說無事禪也。",
    "X16n0318_004:0821c23": "[0821c23] 阿難。云何名為眾生世界。世為遷流。界為方位。汝今",
    "X16n0318_004:0821c24": "當知東西南北。東南西南。東北西北。上下為界。過去",
    "X16n0318_004:0822a01": "未來現在為世。方位有十。流數有三。一切眾生。織妄",
    "X16n0318_004:0822a02": "相成。身中貿遷。世界相涉。而此界性。設雖十方。定位",
    "X16n0318_004:0822a03": "可明。世間秪目東西南北。上下無位。中無定方。四數",
    "X16n0318_004:0822a04": "必明。與世相涉。三四四三。宛轉十二。流變三疊。一十",
    "X16n0318_004:0822a05": "百千。總括始終。六根之中。各各功德。有千二百。阿難。",
    "X16n0318_004:0822a06": "汝復於中克定優劣。如眼觀見。後暗前明。前方全明。",
    "X16n0318_004:0822a07": "後方全暗。左右旁觀。三分之二。統論所作。功德不全。",
    "X16n0318_004:0822a08": "三分言功。一分無德。當知眼唯八百功德。如耳周聽。",
    "X16n0318_004:0822a09": "十方無遺。動若邇遙。靜無邊際。當知耳根圓滿一千",
    "X16n0318_004:0822a10": "二百功德。如鼻&#x9F45;聞。通出入息。有出有入。而闕中交。",
    "X16n0318_004:0822a11": "驗於鼻根三分闕一。當知鼻唯八百功德。如舌宣揚。",
    "X16n0318_004:0822a12": "盡諸世間出世間智。言有方分。理無窮盡。當知舌根",
    "X16n0318_004:0822a13": "圓滿一千二百功德。如身覺觸。識於違順。合時能覺。",
    "X16n0318_004:0822a14": "離中不知。離一合雙。驗於身根。三分闕一。當知身唯",
    "X16n0318_004:0822a15": "八百功德。如意默容。十方三世一切世間出世間法。",
    "X16n0318_004:0822a16": "唯聖與凡。無不包容。盡其涯際。當知意根圓滿一千",
    "X16n0318_004:0822a17": "二百功德。",
    "X16n0318_004:0822a18": "[0822a18] 通曰。一切眾生。織妄相成。身中貿遷。世界相涉。謂",
    "X16n0318_004:0822a19": "眾生業力。結成世界。身為正報。器世間為依報。但",
    "X16n0318_004:0822a20": "憑業果裝載。貿遷逆旅。流轉無窮。與世塵相涉。皆",
    "X16n0318_004:0822a21": "由六根為之媒也。六根之中。各各功德有千二百。",
    "X16n0318_004:0822a22": "此據了別之性是同。下對六根分別之用有異。故",
    "X16n0318_004:0822a23": "全闕不等。前云使汝流轉。心目為咎。故七徵八還。",
    "X16n0318_004:0822a24": "已明見妄。茲復具明六為賊媒。而詳辨六根優劣",
    "X16n0318_004:0822b01": "者。令擇耳根圓通以為修證之本故。眼鼻身三分",
    "X16n0318_004:0822b02": "闕一。不能滿其性量。舌意雖具足功德。與耳無異。",
    "X16n0318_004:0822b03": "然一落言詮。一落思惟。不如耳根無聲無臭。最於",
    "X16n0318_004:0822b04": "性體相近。故當遵也。以方涉世。名三疊者。第一約",
    "X16n0318_004:0822b05": "四方各論三世。共成十二。第二於東方三世。變一",
    "X16n0318_004:0822b06": "為十。南西北方亦然。是以一疊十。成百二十。第三",
    "X16n0318_004:0822b07": "於東方三十。變十為百。南西北方亦然。是以十疊",
    "X16n0318_004:0822b08": "百。成千二百。流數有三。故用三疊。方位有十。故一",
    "X16n0318_004:0822b09": "變為十。此自然之數也。易大衍之數五十。用五乘",
    "X16n0318_004:0822b10": "十。用十乘五。亦同此法聖人作用。先後一揆。如此",
    "X16n0318_004:0822b11": "四方各二百。四隅各一百。總之一方三百也。今眼",
    "X16n0318_004:0822b12": "所見前及左右三方。已成六百。並前二隅。共成八",
    "X16n0318_004:0822b13": "百。唯後一方及後二隅不見。三分明。故有功。後方",
    "X16n0318_004:0822b14": "暗。故無德。功與德亦互文耳。其實六根清淨。互用",
    "X16n0318_004:0822b15": "無方。如華嚴依經修行。已發相似之解。雖眼八百。",
    "X16n0318_004:0822b16": "亦具餘五根功德。若六為賊媒。自劫家寶。則織妄",
    "X16n0318_004:0822b17": "貿遷。有何涯際。故修之則功德本無窮。不修則業果",
    "X16n0318_004:0822b18": "亦無窮也。法眼上堂。古者道。如何是禪。三界綿綿。",
    "X16n0318_004:0822b19": "如何是道。十方浩浩。因甚麼道三界綿綿。何處是",
    "X16n0318_004:0822b20": "十方浩浩底道理。要會麼。塞&#x5374;眼。塞&#x5374;耳。塞&#x5374;舌",
    "X16n0318_004:0822b21": "身意。無空闕處。無轉動處。上座。作麼生會。橫亦不",
    "X16n0318_004:0822b22": "得。&#x7AEA;亦不得。縱亦不得。奪亦不得。無用心處。亦無",
    "X16n0318_004:0822b23": "施設處。若如是會得。始會法門絕揀擇。一切言語",
    "X16n0318_004:0822b24": "絕滲漏。曾有僧問作麼生是絕滲漏底語。向伊道",
    "X16n0318_004:0822c01": "口似鼻孔甚好。上座如此會。自然不通風去。如識",
    "X16n0318_004:0822c02": "得。盡十方世界是金剛眼睛。無事珍重。又黃龍震",
    "X16n0318_004:0822c03": "禪師上堂曰。舉箇古人因緣問闍。黎闍黎不得作",
    "X16n0318_004:0822c04": "古會。若作古會。失&#x5374;當面眼。舉箇即今因緣問闍",
    "X16n0318_004:0822c05": "黎。闍黎不得作今會。若作今會。障&#x5374;闍黎本來眼。",
    "X16n0318_004:0822c06": "假饒不失不障。非古非今。猶是藥病相治。止啼之",
    "X16n0318_004:0822c07": "說。祗如透脫一句。闍黎還道得也無。若道不得。直",
    "X16n0318_004:0822c08": "待羅漢&#x5CEF;深談實相。即向汝道。這般說話。雖單明",
    "X16n0318_004:0822c09": "向上。&#x5374;與此經相發。直得口似鼻孔。眼似眉毛。六",
    "X16n0318_004:0822c10": "根無寄。方證無生之妙。至盡大地是沙門一隻眼。",
    "X16n0318_004:0822c11": "更無吞吐處。此之功德。不以世求。",
    "X16n0318_004:0822c12": "[0822c12] 阿難。汝今欲逆生死欲流。返窮流根。至不生滅。當驗",
    "X16n0318_004:0822c13": "此等六受用根。誰合誰離。誰深誰淺。誰為圓通誰不",
    "X16n0318_004:0822c14": "圓滿。若能於此悟圓通根。逆彼無始織妄業流。得循",
    "X16n0318_004:0822c15": "圓通。與不圓根。日劫相倍。我今備顯六湛圓明。本所",
    "X16n0318_004:0822c16": "功德數量如是。隨汝詳擇其可入者。吾當發明。令汝",
    "X16n0318_004:0822c17": "增進。十方如來。於十八界。一一脩行。皆得圓滿無上",
    "X16n0318_004:0822c18": "菩提。於其中間。亦無優劣。但汝下劣。未能於中圓自",
    "X16n0318_004:0822c19": "在慧。故我宣揚。令汝但於一門深入。入一無妄。彼六",
    "X16n0318_004:0822c20": "知根。一時清淨。",
    "X16n0318_004:0822c21": "[0822c21] 通曰。流根。即妙湛不動者也。決之而出。流逸奔境。",
    "X16n0318_004:0822c22": "名生死流。逆之而入。返流全一。名不生滅。生滅即",
    "X16n0318_004:0822c23": "妄。不生滅即無妄。六受用根。雖係妄明功德。元是",
    "X16n0318_004:0822c24": "一精明所分。同一湛圓明性也。但於一門深入。直",
    "X16n0318_004:0823a01": "達本源之地。得循圓通。不生纏縛。攝伏疇昔攀緣。",
    "X16n0318_004:0823a02": "入佛知見。而六受用根。皆成妙用矣。六祖曰。若起",
    "X16n0318_004:0823a03": "真正般若觀照。一剎那間。妄念俱滅。若識自性。一",
    "X16n0318_004:0823a04": "悟即至佛地。善知識。智慧觀照。內外明徹。識自本",
    "X16n0318_004:0823a05": "心。若識本心。即是解脫。若得解脫。即是般若三昧。",
    "X16n0318_004:0823a06": "般若三昧。即是無念。何名無念。若見一切法。心不",
    "X16n0318_004:0823a07": "染著。是為無念。用即&#x5FA7;一切處。亦不著一切處。但",
    "X16n0318_004:0823a08": "淨本心。使六識出六門。於六塵中無染無雜。來去",
    "X16n0318_004:0823a09": "自由。通用無滯。即是般若三昧。自在解脫。名無念",
    "X16n0318_004:0823a10": "行。六祖此語。從意根入。直紹迦葉門風。仰山在溈",
    "X16n0318_004:0823a11": "山前坡牧牛次。見一僧上山。不久便下來。仰問上",
    "X16n0318_004:0823a12": "座何不且留山中。僧曰。秪為因緣不契。仰曰。有何",
    "X16n0318_004:0823a13": "因緣。試舉看。曰和尚問某名甚麼。某答歸真。和尚",
    "X16n0318_004:0823a14": "曰。歸真何在。某甲無對。仰曰。上座&#x5374;回向和尚道。",
    "X16n0318_004:0823a15": "某甲道得也。和尚問作麼生道。但曰眼裏。耳裏鼻",
    "X16n0318_004:0823a16": "裏。僧回。一如所教。溈曰。脫空漫語漢。此是五百人",
    "X16n0318_004:0823a17": "善知識語。蹣菴成禪師上堂。鼻裏音聲耳裏香。眼",
    "X16n0318_004:0823a18": "中鹹淡舌玄黃。意能覺觸身分別。冰室如春九夏",
    "X16n0318_004:0823a19": "涼。如斯見得。方知男子身中入定時。女子身中從",
    "X16n0318_004:0823a20": "定出。葵華隨日轉。犀紋玩月生。香楓化老人。螟蛉",
    "X16n0318_004:0823a21": "成果羸。若也不知。苦哉佛陀耶。許汝具隻眼。必如",
    "X16n0318_004:0823a22": "諸尊宿所見。方得六根清淨消息。",
    "X16n0318_004:0823a23": "[0823a23] 阿難白佛言。世尊。云何逆流。深入一門。能令六根一",
    "X16n0318_004:0823a24": "時清淨。佛告阿難。汝今已得須陀洹果。已滅三界眾",
    "X16n0318_004:0823b01": "生世間見所斷惑。然猶未知根中積生無始&#x8657;習。彼",
    "X16n0318_004:0823b02": "習要因修所斷得。何況此中生住異滅分齊頭數。",
    "X16n0318_004:0823b03": "[0823b03] 通曰。見諦所斷。即八十八使也。修道所斷。即八十",
    "X16n0318_004:0823b04": "一思也。初果雖斷分別麤惑。尚餘俱生細惑未斷。",
    "X16n0318_004:0823b05": "故不能證苦邊際。能證苦邊際。至無學地。不但知",
    "X16n0318_004:0823b06": "一有情生住異滅限劑頭數。復於三千大千界內",
    "X16n0318_004:0823b07": "有情無情。念念遷變。微細行相。悉亦知之。此瑩徹",
    "X16n0318_004:0823b08": "之極。必由修所斷得也。僧問溈山。頓悟之人。更有",
    "X16n0318_004:0823b09": "修否。溈曰。若真悟得本。他自知時。修與不修。是兩",
    "X16n0318_004:0823b10": "頭話。如今初心雖從緣得。一念頓悟自理。猶有無",
    "X16n0318_004:0823b11": "始曠劫習氣。未能頓淨。須教渠淨除現業流識。即",
    "X16n0318_004:0823b12": "是修也。不可別有法教渠修行趨向。從聞入理。聞",
    "X16n0318_004:0823b13": "理流妙。心自圓明。不居惑地。縱有百千妙義抑揚",
    "X16n0318_004:0823b14": "當時。此乃得坐披衣。自解作活計始得。以要言之。",
    "X16n0318_004:0823b15": "則實際理地。不受一塵。萬行門中。不捨一法。若也",
    "X16n0318_004:0823b16": "單刀直入。則凡聖情盡。體露真常。理事不二。即如",
    "X16n0318_004:0823b17": "如佛。夫理事不二。非修不證。溈山極口談最上一",
    "X16n0318_004:0823b18": "路。何&#x751E;掃蕩漸修。不復置齒牙間。",
    "X16n0318_004:0823b19": "[0823b19] 今汝且觀現前六根。為一為六。阿難。若言一者。耳何",
    "X16n0318_004:0823b20": "不見。目何不聞。頭奚不履。足奚無語。若此六根決定",
    "X16n0318_004:0823b21": "成六。如我今會與汝宣揚微妙法門。汝之六根。誰來",
    "X16n0318_004:0823b22": "領受。阿難言。我用耳聞。佛言。汝耳自聞。何關身口。口",
    "X16n0318_004:0823b23": "來問義。身起欽承。是故應知非一終六。非六終一。終",
    "X16n0318_004:0823b24": "不汝根元一元六。阿難。當知是根。非一非六。由無始",
    "X16n0318_004:0823c01": "來顛倒淪替。故於圓湛。一六義生。汝須陀洹。雖得六",
    "X16n0318_004:0823c02": "銷。猶未亡一。如太&#x8657;空。參合&#x7FA3;器。由器形異。名之異",
    "X16n0318_004:0823c03": "空。除器觀空。說空為一。彼太&#x8657;空。云何為汝成同不",
    "X16n0318_004:0823c04": "同。何況更名是一非一。則汝了知六受用根。亦復如",
    "X16n0318_004:0823c05": "是。",
    "X16n0318_004:0823c06": "[0823c06] 通曰。此正釋一門深入六根清淨之疑。使六根元",
    "X16n0318_004:0823c07": "一者。本自清淨。不必更言六賊。使六根元六者。不",
    "X16n0318_004:0823c08": "相為用。何能一時清淨。今惟如太&#x8657;空本一。參合",
    "X16n0318_004:0823c09": "&#x7FA3;器成六。由器形異。名之異空。謂六非一也。除器",
    "X16n0318_004:0823c10": "觀空。說空為一。謂六銷一在也。此喻一六義生。彼",
    "X16n0318_004:0823c11": "太&#x8657;空。非能與形和合。原非同異。既無同異。何處",
    "X16n0318_004:0823c12": "更立一六之名。此喻本非一六。見得本非一六。圓",
    "X16n0318_004:0823c13": "湛常寂。何所不清淨乎。須陀洹名為入流而無所",
    "X16n0318_004:0823c14": "入。不入色聲香味觸法。即是六銷。尚執有涅槃在。",
    "X16n0318_004:0823c15": "故未亡一。一從何來。空從何起。故知向上更有事",
    "X16n0318_004:0823c16": "在。藥山問雲巖。汝除在百丈。更到甚麼處來。曰曾",
    "X16n0318_004:0823c17": "到廣南來。山曰。見說廣州城東門外有一片石。被",
    "X16n0318_004:0823c18": "州主移去。是否。巖曰。非但州主。闔國人移亦不動。",
    "X16n0318_004:0823c19": "山又問。聞汝解弄師子。是否。曰是。曰弄得幾出。曰",
    "X16n0318_004:0823c20": "弄得六出。山曰。我亦弄得。曰和尚弄得幾出。山曰。",
    "X16n0318_004:0823c21": "我弄得一出。巖曰。一即六。六即一。後到溈山。溈問",
    "X16n0318_004:0823c22": "承聞長老在藥山弄師子。是否。曰是。曰長弄有時",
    "X16n0318_004:0823c23": "置。巖曰。要弄即弄。要置即置。曰置時師子在甚麼",
    "X16n0318_004:0823c24": "處。巖曰。置也置也。要知雲巖弄師子。不是弄精魂。",
    "X16n0318_004:0824a01": "為伊有闔國人移不動一片石在。",
    "X16n0318_004:0824a02": "[0824a02] 由明暗等二種相形。於妙圓中。黏湛發見。見精映色。",
    "X16n0318_004:0824a03": "結色成根。根元目為清淨四大。因名眼體。如蒲萄朵。",
    "X16n0318_004:0824a04": "浮根四塵。流逸奔色。由動靜等二種相擊。於妙圓中。",
    "X16n0318_004:0824a05": "黏湛發聽。聽精映聲。卷聲成根。根元目為清淨四大。",
    "X16n0318_004:0824a06": "因名耳體。如新卷葉。浮根四塵。流逸奔聲。由通塞等",
    "X16n0318_004:0824a07": "二種相發。於妙圓中。黏湛發&#x9F45;。&#x9F45;精映香。納香成根。",
    "X16n0318_004:0824a08": "根元目為清淨四大。因名鼻體。如雙垂爪。浮根四塵。",
    "X16n0318_004:0824a09": "流逸奔香。由恬變等二種相參。於妙圓中。黏湛發&#x751E;。",
    "X16n0318_004:0824a10": "&#x751E;精映味。絞味成根。根元目為清淨四大。因名舌體。",
    "X16n0318_004:0824a11": "如初偃月。浮根四塵。流逸奔味。由離合等二種相摩。",
    "X16n0318_004:0824a12": "於妙圓中。黏湛發覺。覺精映觸。搏觸成根。根元目為",
    "X16n0318_004:0824a13": "清淨四大。因名身體。如腰鼓顙。浮根四塵。流逸奔觸。",
    "X16n0318_004:0824a14": "由生滅等二種相續。於妙圓中。黏湛發知。知精映法。",
    "X16n0318_004:0824a15": "攬法成根。根元目為清淨四大。因名意思。如幽室見。",
    "X16n0318_004:0824a16": "浮根四塵。流逸奔法。",
    "X16n0318_004:0824a17": "[0824a17] 通曰。元依一精明。分成六和合。詳見於此。自六根",
    "X16n0318_004:0824a18": "結造之由。以逮奔塵之態。無不纖悉具備。此即如",
    "X16n0318_004:0824a19": "大&#x8657;空參合&#x7FA3;器也。精明之體。色遇之而成見。聲",
    "X16n0318_004:0824a20": "遇之而成聞。何等妙圓。然湛湛止水。塵入之而成",
    "X16n0318_004:0824a21": "黏矣。清淨四大。明勝義根。能照境發識。是淨色根。",
    "X16n0318_004:0824a22": "浮根四塵。明浮塵根。能流逸奔塵。這種種業。地水",
    "X16n0318_004:0824a23": "火風之性。本皆空也。故曰清淨四大。地水火風之",
    "X16n0318_004:0824a24": "相。本皆動搖。故曰四塵。如幽室見。安得有浮根四",
    "X16n0318_004:0824b01": "塵。晦昧為空。空晦暗中。結暗為色。以此暗色。與妄",
    "X16n0318_004:0824b02": "想雜。聚緣內搖。以其有暗可見。故曰浮根。以其動",
    "X16n0318_004:0824b03": "搖。故亦曰塵。如五種色中。受所引色無形。而受憶",
    "X16n0318_004:0824b04": "持者也。根沉於內。塵浮於外。塵為所依。何言流逸。",
    "X16n0318_004:0824b05": "舉所依顯能依也。普安禪師偈曰。&#x63D1;不成團撥不",
    "X16n0318_004:0824b06": "開。何須南岳又天台。六根門首無人用。惹得胡僧",
    "X16n0318_004:0824b07": "特地來。保福僧至羅漢。羅漢琛禪師問。彼中佛法。",
    "X16n0318_004:0824b08": "如何示人。僧曰。保福有時示眾云。塞&#x5374;汝眼。教汝",
    "X16n0318_004:0824b09": "&#x89B0;不見。塞&#x5374;汝耳。教汝聽不聞。坐&#x5374;汝意根。教汝",
    "X16n0318_004:0824b10": "分別不得。琛曰。吾問汝。不塞汝眼。汝見箇甚麼。不",
    "X16n0318_004:0824b11": "塞汝耳。汝聞箇甚麼。不坐汝意根。汝作麼生分別。",
    "X16n0318_004:0824b12": "僧於言下有省。是於六根門首得箇入路。便窺見",
    "X16n0318_004:0824b13": "妙圓一段真風。又有僧聽西廂曲云。爭禁當臨去。",
    "X16n0318_004:0824b14": "秋波那一轉。便大契悟。豈必胡僧特地來也。",
    "X16n0318_004:0824b15": "[0824b15] 阿難。如是六根。由彼覺明。有明明覺。失彼精了。黏妄",
    "X16n0318_004:0824b16": "發光。是以汝今離暗離明。無有見體。離動離靜。元無",
    "X16n0318_004:0824b17": "聽質。無通無塞。&#x9F45;性不生。非變非恬。嘗無所出。不離",
    "X16n0318_004:0824b18": "不合。覺觸本無。無滅無生。了知安寄。汝但不循動靜",
    "X16n0318_004:0824b19": "合離恬變通塞生滅明暗。如是十二諸有為相。隨拔",
    "X16n0318_004:0824b20": "一根。脫黏內伏。伏歸元真。發本明耀。耀性發明。諸餘",
    "X16n0318_004:0824b21": "五黏。應拔圓脫。不由前塵所起知見明不循根。寄根",
    "X16n0318_004:0824b22": "明發。由是六根互相為用。",
    "X16n0318_004:0824b23": "[0824b23] 通曰。前云明妄非他。覺明為咎。所妄既立。明理不",
    "X16n0318_004:0824b24": "踰。局於根也。此云由彼覺明。有明明覺。失彼精了。",
    "X16n0318_004:0824c01": "黏妄發光。逐於塵也。總明六妄成就。分彼湛圓。精",
    "X16n0318_004:0824c02": "光映發。內不離根。外不離塵。而本真明耀。遂為根",
    "X16n0318_004:0824c03": "塵所覆。無由發見。當知六塵&#x8657;妄。本無自性。六根",
    "X16n0318_004:0824c04": "&#x8657;妄。離塵無體。唯塵無性。故可黏也。亦可脫也。唯",
    "X16n0318_004:0824c05": "根無體。故對境即有。離境即無。八識規矩云。眼耳",
    "X16n0318_004:0824c06": "身三二地居。謂色界初禪。是第二地。無段食故。舌",
    "X16n0318_004:0824c07": "識不起。無雜穢故。鼻識不生。唯眼耳身三識居之。",
    "X16n0318_004:0824c08": "至第三地。以定生故。即三識亦不起也。此即除器",
    "X16n0318_004:0824c09": "觀空。空更何有。是知可一可六者妄也。非一非六",
    "X16n0318_004:0824c10": "者真也。妄伏則真現矣。真現則妄不黏矣。既脫於",
    "X16n0318_004:0824c11": "黏。則明耀所發。不由塵起。既不由塵。則本真元明。",
    "X16n0318_004:0824c12": "不循根出。湛圓明性。雖不循根。特寄根明發而已。",
    "X16n0318_004:0824c13": "根而曰寄原無定位。故聽不必耳。見不必目。而六",
    "X16n0318_004:0824c14": "根可以互用。非若向者聽不出聲。見不踰色。自生",
    "X16n0318_004:0824c15": "纏縛。不能超越也。毗舍浮佛偈曰。假借四大以為",
    "X16n0318_004:0824c16": "身。心本無生因境有。前境若無心亦無。罪福如幻",
    "X16n0318_004:0824c17": "起亦滅。此段經文。乃其註&#x811A;。僧問韶國師。承教有",
    "X16n0318_004:0824c18": "言。眼不見色塵。意不知諸法。如何是眼不見色塵。",
    "X16n0318_004:0824c19": "師曰。&#x5374;是耳見。曰如何是意不知諸法。師曰。眼知。",
    "X16n0318_004:0824c20": "曰恁麼則見聞路絕。聲色喧然。師曰。誰向汝道。乃",
    "X16n0318_004:0824c21": "曰。夫一切問答。如針鋒相投。無纖毫參差。事無不",
    "X16n0318_004:0824c22": "通。理無不備。良由一切言語。一切三昧。橫&#x7AEA;深淺。",
    "X16n0318_004:0824c23": "隱顯去來。是諸佛實相門。秪據如今一時驗。又定",
    "X16n0318_004:0824c24": "慧信和尚問僧曰。忠國師無情說法。南方尊宿如",
    "X16n0318_004:0825a01": "何商量。僧曰。諸方皆云六根互用。信曰。教中道。無",
    "X16n0318_004:0825a02": "眼耳鼻舌身意。將甚麼互用。僧擬議。信劈脊便打。",
    "X16n0318_004:0825a03": "若信者。乃爾互用現前。猶勝韶國師七步。",
    "X16n0318_004:0825a04": "[0825a04] 阿難。汝豈不知今此會中。阿那律陀。(此云無滅)無目而見。",
    "X16n0318_004:0825a05": "跋難陀(此云善喜)龍。無耳而聽。殑伽(此天堂河)神女。非鼻聞香。",
    "X16n0318_004:0825a06": "憍梵&#x9262;提。(此云牛相)異舌知味。舜若多神。(此云風性)無身覺觸。",
    "X16n0318_004:0825a07": "如來光中映令暫現。既為風質。其體元無。諸滅盡定。",
    "X16n0318_004:0825a08": "得寂聲聞。如此會中摩訶迦葉。久滅意根。圓明了知。",
    "X16n0318_004:0825a09": "不因心念。",
    "X16n0318_004:0825a10": "[0825a10] 通曰。明不循根。乃至六根互用。於何&#x9A10;之。律陀獲",
    "X16n0318_004:0825a11": "半頭天眼。故不藉目。龍以角聽。故不藉耳。河神聞",
    "X16n0318_004:0825a12": "香。原非以鼻。&#x9262;提牛舌而別眾味。舜若空天而能",
    "X16n0318_004:0825a13": "覺觸。諸脩滅盡定。得證寂聲聞者。如大迦葉久滅",
    "X16n0318_004:0825a14": "意根。是知六根可以無非元六也。六根可互用。非",
    "X16n0318_004:0825a15": "元一也。非一非六。而湛圓之體。人人具足。不於是",
    "X16n0318_004:0825a16": "而益信乎。普融知藏至五祖。入室次。祖舉倩女離",
    "X16n0318_004:0825a17": "魂話問之。有契。呈偈曰。二女合為一媳婦。機輪截",
    "X16n0318_004:0825a18": "斷難回互。從來往返絕縱由。行人莫問來時路。又",
    "X16n0318_004:0825a19": "張子韶至徑山。與馮給事諸公議格物。慧曰。公秪",
    "X16n0318_004:0825a20": "知有格物。而不知有物格。公茫然。慧大笑。公曰。師",
    "X16n0318_004:0825a21": "能開諭乎。慧曰。不見小說載唐人有與安祿山謀",
    "X16n0318_004:0825a22": "叛者。其人先為閬守。有畫像在焉。明皇幸蜀見之。",
    "X16n0318_004:0825a23": "怒。令侍臣以劍擊其像首。明閬守居陝西。首忽墮",
    "X16n0318_004:0825a24": "地。公聞頓領深旨。汾陽六相頌曰。見是阿那律。分",
    "X16n0318_004:0825b01": "明無一物。大地及山河。演出波羅蜜。聞是跋難陀。",
    "X16n0318_004:0825b02": "聲通總莫過。遠近一齊了。更不念摩訶。香是殑伽",
    "X16n0318_004:0825b03": "女。慈悲心&#x5FA7;普。淨穢盡能知。即此我人母。味是憍",
    "X16n0318_004:0825b04": "梵&#x9262;。甜苦尋常說。入口辨辛酸。恰似當天月。觸是",
    "X16n0318_004:0825b05": "舜若多。善惡總能和。屠割無嗔喜。祗箇是彌陀。意",
    "X16n0318_004:0825b06": "是大迦葉。毗盧俱一法。幽室顯然分。枝派千華葉。",
    "X16n0318_004:0825b07": "汾陽見處敻異。借此六根。一一指出向上一竅。總",
    "X16n0318_004:0825b08": "之不離伏歸元真發本明耀而已。",
    "X16n0318_004:0825b09": "[0825b09] 阿難。今汝諸根。若圓拔已。內瑩發光。如是浮塵。及器",
    "X16n0318_004:0825b10": "世間諸變化相。如湯銷冰。應念化成無上知覺。",
    "X16n0318_004:0825b11": "[0825b11] 通曰。隨拔一根。脫黏內伏。返窮流根。至不生滅。此",
    "X16n0318_004:0825b12": "功勳邊事。機猶在我。諸根圓拔。內瑩發光。生滅滅",
    "X16n0318_004:0825b13": "已。寂滅現前。此頓悟邊事。機非在我。故不悟。則浮",
    "X16n0318_004:0825b14": "塵根身。世間器界。諸變化相。皆歸生滅法。如水凝",
    "X16n0318_004:0825b15": "而成冰。一悟即轉生滅為不生滅性。如湯銷冰而",
    "X16n0318_004:0825b16": "成水矣。水者其本來也。無上知覺。本吾自有。既成",
    "X16n0318_004:0825b17": "無上知覺。又何六賊之足患哉。龍潭信問天皇悟",
    "X16n0318_004:0825b18": "曰。某甲自到來。不蒙和尚指示心要。皇曰。自汝到",
    "X16n0318_004:0825b19": "來。吾未&#x751E;不指示心要。信曰。何處指示。皇曰。汝擎",
    "X16n0318_004:0825b20": "茶來。吾為汝接。汝行食來。吾為汝受。汝和南時。吾",
    "X16n0318_004:0825b21": "便低首。何處不指示汝心要。潭佇思間。皇曰。見則",
    "X16n0318_004:0825b22": "直下便見。擬思即差。信當下開悟。乃復問如何保",
    "X16n0318_004:0825b23": "任。皇曰。任性逍遙。隨緣放曠。但盡凡心。別無聖解。",
    "X16n0318_004:0825b24": "又夾山有小師。隨侍日久。遣令行&#x811A;。遊歷禪肆。後",
    "X16n0318_004:0825c01": "聞夾山聚眾。道聲振遠。回歸省覲。問曰。和尚有如",
    "X16n0318_004:0825c02": "是奇特事。何不早向某甲說。山曰。汝烝飯。吾著火。",
    "X16n0318_004:0825c03": "汝行益吾展&#x9262;。甚麼是辜負汝處。小師從此悟入。",
    "X16n0318_004:0825c04": "均可謂應念化成無上知覺也已。",
    "X16n0318_004:0825c05": "[0825c05] 阿難。如彼世人。聚見於眼。若令急合。暗相現前。六根",
    "X16n0318_004:0825c06": "黯然。頭足相類。彼人以手循體外繞。彼雖不見。頭足",
    "X16n0318_004:0825c07": "一辨。知覺是同。緣見因明。暗成無見。不明自發。則諸",
    "X16n0318_004:0825c08": "暗相永不能昏。根塵既銷。云何覺明不成圓妙。",
    "X16n0318_004:0825c09": "[0825c09] 通曰。前示湛圓不循於根。今示湛圓不假於緣。彼",
    "X16n0318_004:0825c10": "合眼之人。以手循他人之體。即能辨其頭足。暗中",
    "X16n0318_004:0825c11": "知覺。與明見無異。世人尚不藉明緣而能有辨。況",
    "X16n0318_004:0825c12": "聖人之真覺豈藉於緣乎。緣見因明。暗成無見。此",
    "X16n0318_004:0825c13": "相沿世諦。若以覺明之體。因明而明。因暗而昏。今",
    "X16n0318_004:0825c14": "以合眼之人觀之。不因明緣而了知。暗相中頭足",
    "X16n0318_004:0825c15": "不為無見。是見也。明不能明。暗不能昏。不但非根",
    "X16n0318_004:0825c16": "之所能拘。亦且非塵之所能隔矣。根塵既銷。豈直",
    "X16n0318_004:0825c17": "手可為眼。眼亦可為耳。一根返元。六根清淨。云何",
    "X16n0318_004:0825c18": "覺明不成圓妙。覺明自六根而發者。明理不踰。即",
    "X16n0318_004:0825c19": "非圓妙。唯不假根塵而自發者。神通妙用。應感無",
    "X16n0318_004:0825c20": "方。是六根互用。即為觀世音圓通三十二應張本。",
    "X16n0318_004:0825c21": "雲巖問道吾。大悲菩薩用許多手眼作甚麼。吾云",
    "X16n0318_004:0825c22": "如人夜半背手摸枕子。巖云。我會也。吾云。汝作麼",
    "X16n0318_004:0825c23": "生會。巖云。&#x5FA7;身是手眼。吾云。道即太煞道。只道得",
    "X16n0318_004:0825c24": "八成。巖云。師兄作麼生。吾云。通身是手眼。天童頌",
    "X16n0318_004:0826a01": "云。一竅&#x8657;通。八面櫺櫳。無象無私春入律。不留不",
    "X16n0318_004:0826a02": "礙月行空。清淨寶目功德臂。&#x5FA7;身何似通身是。現",
    "X16n0318_004:0826a03": "前手眼顯全機。大用縱橫何忌諱。雪竇頌云。&#x5FA7;身",
    "X16n0318_004:0826a04": "是。通身是。拈來猶較十萬里。展翅鵬騰六合雲。摶",
    "X16n0318_004:0826a05": "風鼓蕩四溟水。是何埃壒兮忽生。那箇毫釐兮未",
    "X16n0318_004:0826a06": "止。君不見網珠垂範影重重。棒頭手眼從何起。咄。",
    "X16n0318_004:0826a07": "夫&#x5FA7;身與通身。何至較十萬里。&#x5FA7;身未離身見在。",
    "X16n0318_004:0826a08": "通身則并其身而忘之。此毫釐之差。非具眼者莫",
    "X16n0318_004:0826a09": "辨。雪竇併忘手眼。天童不妨機用。則玄之又玄矣。",
    "X16n0318_004:0826a10": "[0826a10] 阿難白佛言。世尊。如佛說言。因地覺心。欲求常住。要",
    "X16n0318_004:0826a11": "與果位名目相應。世尊。如果位中。菩提涅槃。真如佛",
    "X16n0318_004:0826a12": "性。菴摩羅(此云無垢)識。空如來藏。大圓鏡智。是七種名。稱",
    "X16n0318_004:0826a13": "謂雖別。清淨圓滿。體性堅凝。如金剛王。常住不壞。若",
    "X16n0318_004:0826a14": "此見聽。離於明暗動靜通塞。畢竟無體。猶如念心。離",
    "X16n0318_004:0826a15": "於前塵。本無所有。云何將此畢竟斷滅以為修因。欲",
    "X16n0318_004:0826a16": "獲如來七常住果。世尊。若離明暗。見畢竟空。如無前",
    "X16n0318_004:0826a17": "塵。念自性滅。進退循環。微細推求。本無我心。及我心",
    "X16n0318_004:0826a18": "所。將誰立因。求無上覺。如來先說湛精圓常。違越誠",
    "X16n0318_004:0826a19": "言。終成戲論。云何如來真實語者。唯垂大慈。開我蒙",
    "X16n0318_004:0826a20": "&#x6061;。",
    "X16n0318_004:0826a21": "[0826a21] 通曰。阿難以因是實因。果是實果。故以離塵無體。",
    "X16n0318_004:0826a22": "離念無心。疑是斷滅。尚未知對境之心。原屬生滅。",
    "X16n0318_004:0826a23": "生滅者可斷。離境之心。不屬生滅。不生滅者未&#x751E;",
    "X16n0318_004:0826a24": "斷也。湛精圓常歸無所得。微細推求。本無我心。及",
    "X16n0318_004:0826b01": "我心所。以此立因。是謂正因。以此證果。是謂真果。",
    "X16n0318_004:0826b02": "湛精圓常。本自如是。而何更疑其違越乎。本一湛",
    "X16n0318_004:0826b03": "精圓常。有七種名。寶積經曰。空如來藏。離於不解",
    "X16n0318_004:0826b04": "脫智一切煩惱。不空如來藏。具過恒沙佛解脫智",
    "X16n0318_004:0826b05": "不可思議法。空不空如來藏。隨為色空。普應一切。",
    "X16n0318_004:0826b06": "而空如來藏為常住果。大圓鏡智。明見一切而無",
    "X16n0318_004:0826b07": "分別。菴摩羅識。分別一切而無染著。以其了了靈",
    "X16n0318_004:0826b08": "知。故名佛性。了了靈知。則究竟覺。故名菩提。究竟",
    "X16n0318_004:0826b09": "覺體本自寂滅。故名涅槃。寂滅則一切妄心所不",
    "X16n0318_004:0826b10": "能觸。故名真如。七果本一體爾。初祖達磨。只用八",
    "X16n0318_004:0826b11": "字該括無遺。曰淨智妙圓。體自空寂淨者白淨識",
    "X16n0318_004:0826b12": "也。智者大圓鏡智也。空者空如來藏也。寂者涅槃",
    "X16n0318_004:0826b13": "也。而真如菩提佛性。總不外於妙圓。而妙圓二字。",
    "X16n0318_004:0826b14": "即分別。非分別。即生滅。非生滅。尤覺渾融。僧問黃",
    "X16n0318_004:0826b15": "檗。如何是道。如何修行。檗云。道是何物。汝欲修行。",
    "X16n0318_004:0826b16": "曰諸方宗師相承。參禪學道如何。檗云。接引鈍根",
    "X16n0318_004:0826b17": "人語。未可依憑。曰此既是接引鈍根人語。未審接",
    "X16n0318_004:0826b18": "上根人。復說何法。檗云。若是上根人。何處更就他",
    "X16n0318_004:0826b19": "覓他。自己尚不可得。何況更別有法當情。不見教",
    "X16n0318_004:0826b20": "中云。法法何狀。曰若如此。則都不要求覓也。檗云。",
    "X16n0318_004:0826b21": "若與麼。則省心力。曰若如是。則渾成斷絕。不可是",
    "X16n0318_004:0826b22": "無也。檗云。阿誰教他無。他是阿誰。你擬覓他。曰既",
    "X16n0318_004:0826b23": "不許覓。何故又言莫斷他。檗云。若不覓。即便休。誰",
    "X16n0318_004:0826b24": "教你斷你見目前&#x8657;空。作麼生斷他。曰此法可得",
    "X16n0318_004:0826c01": "便同&#x8657;空否。檗云。&#x8657;空早晚向你道有同有異。我",
    "X16n0318_004:0826c02": "暫如此說。你便向這裏生解。曰應是不與人生解",
    "X16n0318_004:0826c03": "耶。檗云。我不曾障你。要且解屬於情。情生則智隔。",
    "X16n0318_004:0826c04": "曰向這裏不生情是否。檗云。若不生情。阿誰道是。",
    "X16n0318_004:0826c05": "千百載而下。尚有如阿難之疑者。得黃檗數語。更",
    "X16n0318_004:0826c06": "與重宣甚深旨趣。",
    "X16n0318_004:0826c07": "[0826c07] 佛告阿難。汝學多聞。未盡諸漏。心中徒知顛倒所因。",
    "X16n0318_004:0826c08": "真倒現前。實未能識。恐汝誠心猶未信伏。吾今試將",
    "X16n0318_004:0826c09": "塵俗諸事。當除汝疑。即時如來敕羅&#x777A;羅擊鐘一聲。",
    "X16n0318_004:0826c10": "問阿難言。汝今聞不。阿難大眾。俱言我聞。鐘歇無聲。",
    "X16n0318_004:0826c11": "佛又問言。汝今聞不。阿難大眾。俱言不聞。時羅&#x777A;羅",
    "X16n0318_004:0826c12": "又擊一聲。佛又問言。汝今聞不。阿難大眾。又言俱聞。",
    "X16n0318_004:0826c13": "佛問阿難。汝云何聞。云何不聞。阿難大眾俱白佛言。",
    "X16n0318_004:0826c14": "鐘聲若擊。則我得聞。擊久聲銷。音響雙絕。則名無聞。",
    "X16n0318_004:0826c15": "如來又敕羅&#x777A;擊鐘。問阿難言。爾今聲不。阿難大眾。",
    "X16n0318_004:0826c16": "俱言有聲。少選聲銷。佛又問言。爾今聲不。阿難大眾。",
    "X16n0318_004:0826c17": "答言無聲。有頃羅&#x777A;更來撞鐘。佛又問言。爾今聲不。",
    "X16n0318_004:0826c18": "阿難大眾。俱言有聲。佛問阿難。汝云何聲。云何無聲。",
    "X16n0318_004:0826c19": "阿難大眾。俱白佛言。鐘聲若擊。則名有聲。擊久聲銷。",
    "X16n0318_004:0826c20": "音響雙絕。則名無聲。佛語阿難。及諸大眾。汝今云何",
    "X16n0318_004:0826c21": "自語矯亂。大眾阿難。俱時問佛。我今云何名為矯亂。",
    "X16n0318_004:0826c22": "佛言。我問汝聞。汝則言聞。又問汝聲。汝則言聲。唯聞",
    "X16n0318_004:0826c23": "與聲。報答無定。如是云何不名矯亂。阿難。聲銷無響。",
    "X16n0318_004:0826c24": "汝說無聞。若實無聞。聞性已滅。同於枯木。鐘聲更擊。",
    "X16n0318_004:0827a01": "汝云何知。知有知無。自是聲塵。或無或有。豈彼聞性",
    "X16n0318_004:0827a02": "為汝有無。聞實云無。誰知無者。是故阿難。聲於聞中。",
    "X16n0318_004:0827a03": "自有生滅。非為汝聞聲生聲滅。令汝聞性為有為無。",
    "X16n0318_004:0827a04": "汝尚顛倒。惑聲為聞。何怪昏迷。以常為斷。終不應言",
    "X16n0318_004:0827a05": "離諸動靜閉塞開通說聞無性。如重睡人。眠熟床枕。",
    "X16n0318_004:0827a06": "其家有人。於彼睡時。擣練舂米。其人夢中。聞舂擣聲。",
    "X16n0318_004:0827a07": "別作他物。或為擊鼓。或為撞鐘。即於夢時。自怪其鐘。",
    "X16n0318_004:0827a08": "為木石響。於時忽寤。遄知杵音。自告家人。我正夢時。",
    "X16n0318_004:0827a09": "惑此舂音。將為鼓響。阿難。是人夢中。豈憶靜搖開閉",
    "X16n0318_004:0827a10": "通塞。其形唯寐。聞性不昏。縱汝形銷。命光遷謝。此性",
    "X16n0318_004:0827a11": "云何為汝銷滅。以諸眾生。從無始來。循諸色聲。逐念",
    "X16n0318_004:0827a12": "流轉。曾不開悟性淨妙常。不循所常。逐諸生滅。由是",
    "X16n0318_004:0827a13": "生生雜染流轉。若棄生滅。守於真常。常光現前。根塵",
    "X16n0318_004:0827a14": "識心。應時銷落。想相為塵。識情為垢。二俱遠離。則汝",
    "X16n0318_004:0827a15": "法眼應時清明。云何不成無上知覺。",
    "X16n0318_004:0827a16": "[0827a16] 通曰。如來說脫黏內伏。即是湛精圓常。阿難疑離",
    "X16n0318_004:0827a17": "塵無性。恐同斷滅。故佛即鐘聲以顯聞性。聲銷無",
    "X16n0318_004:0827a18": "響。但是無聲。非是無聞。聲有生滅。聞無生滅。若謂",
    "X16n0318_004:0827a19": "聞因聲生。聞因聲滅。當無聞時。誰知無者。故或無",
    "X16n0318_004:0827a20": "或有者可滅。知有知無者未&#x751E;滅也。非但醒時對",
    "X16n0318_004:0827a21": "境不滅。即夢時離境亦不滅也。非但夢時根存不",
    "X16n0318_004:0827a22": "滅。即形銷根謝亦不滅也。此與前觀河之見。亦略",
    "X16n0318_004:0827a23": "相似。第前所顯見者。意在不生不滅。而此所顯聞",
    "X16n0318_004:0827a24": "者。意在耳根圓通也。返聞聞自性。即是開悟性淨",
    "X16n0318_004:0827b01": "妙常。常光現前。即是寂滅現前。皮膚剝落盡。只有",
    "X16n0318_004:0827b02": "一真實。如是乃可謂法眼清明。成無上覺。保唐寺",
    "X16n0318_004:0827b03": "無住禪師。杜公鴻漸問曰。弟子聞金和尚說。無憶",
    "X16n0318_004:0827b04": "無念莫妄三句法門。是否。師曰然。公曰。此三句是",
    "X16n0318_004:0827b05": "一是三。師曰。無憶名戒。無念名定。莫妄名慧。一心",
    "X16n0318_004:0827b06": "不生。具戒定慧。非一非三也。公又問師還以三句",
    "X16n0318_004:0827b07": "接人否。師曰。初心學人。還令息念。澄停識浪。水清",
    "X16n0318_004:0827b08": "影現。悟無念體。寂滅現前。無念亦不立也。於時庭",
    "X16n0318_004:0827b09": "樹&#x9D76;鳴。公問師聞否。師曰聞。&#x9D76;去已久。又問師聞",
    "X16n0318_004:0827b10": "否。師曰聞。公曰&#x9D76;去無聲。云何言聞。師乃普告大",
    "X16n0318_004:0827b11": "眾曰。佛世難值。正法難聞。各各諦聽。聞無有聞。非",
    "X16n0318_004:0827b12": "關聞性。本來不生。何曾有滅。有聲之時。是聲塵自",
    "X16n0318_004:0827b13": "生。無聲之時。是聲塵自滅。而此聞性。不隨聲生。不",
    "X16n0318_004:0827b14": "隨聲滅。悟此聞性。則免聲塵之所縛。當知聞無生",
    "X16n0318_004:0827b15": "滅。聞無去來。公與僚屬大眾稽首。公又問云何不",
    "X16n0318_004:0827b16": "生。云何不滅。如何得解脫。師曰。見境心不起。名不",
    "X16n0318_004:0827b17": "生。不生即不滅。既無生滅。即不被前塵所縛。當處",
    "X16n0318_004:0827b18": "解脫。不生名無念。無念即無滅。無念即無縛。無念",
    "X16n0318_004:0827b19": "即無脫。舉要而言。識心即離念。見性即解脫。離識",
    "X16n0318_004:0827b20": "心見性外。更有法門證無上菩提者。無有是處。公",
    "X16n0318_004:0827b21": "曰。何名識心見性。師曰。一切學人。隨念流浪。&#x8462;為",
    "X16n0318_004:0827b22": "不識真心。真心者。念生亦不順生。念滅亦不依寂。",
    "X16n0318_004:0827b23": "不來不去。不定不亂。不取不捨。不沉不浮。無為無",
    "X16n0318_004:0827b24": "相。活潑潑。平常自在。此心體畢竟不可得。無可知",
    "X16n0318_004:0827c01": "覺。觸目皆如。無非見性也。公與大眾作禮稱讚踊",
    "X16n0318_004:0827c02": "躍而去。何意保唐重衍楞嚴。察其語脈。如出一口。",
    "X16n0318_004:0827c03": "唯有雲門見處又別。上堂聞鐘聲。乃曰世界與麼",
    "X16n0318_004:0827c04": "廣&#x6FF6;。為甚麼鐘聲披七條。於此得無疑去。方名法"
}