{
    "T04n0212_002:0615b19": "出曜經卷第二",
    "T04n0212_002:0615b21": "姚秦涼州沙門竺佛念譯",
    "T04n0212_002:0615b22": "◎無常品之二",
    "T04n0212_002:0615b23": "「如河駛流，  往而不返，  人命如是，",
    "T04n0212_002:0615b24": " 逝者不還。」",
    "T04n0212_002:0615b25": "[0615b25] 是時，彼比丘聞此語已，內自慚愧，解知一切",
    "T04n0212_002:0615b26": "萬物皆當歸死，無常變易不可久居，恩愛別",
    "T04n0212_002:0615b27": "離怨憎會苦，思惟無我無人無命，心意專正",
    "T04n0212_002:0615b28": "趣泥洹門，江水所漂蓋不足言，死河所溺永",
    "T04n0212_002:0615b29": "劫不解，當求方便去離駛流。爾時比丘聞佛",
    "T04n0212_002:0615c01": "切教，心開意解淡然無想，即於佛前離生",
    "T04n0212_002:0615c02": "死難成阿羅漢，三自稱善，快哉福報所願者",
    "T04n0212_002:0615c03": "得。爾時坐上無數眾生，聞此比丘成道果證，",
    "T04n0212_002:0615c04": "皆發無欲清淨之行，皆得須陀洹果。",
    "T04n0212_002:0615c05": " 所造功勞，  永世乃獲，  如杖擊水，",
    "T04n0212_002:0615c06": " 離則還合。",
    "T04n0212_002:0615c07": "[0615c07] 昔佛在毘耶離城甘梨園中。爾時眾多比丘",
    "T04n0212_002:0615c08": "觀見土界，國豐民盛所居平正，穀食豐賤縱",
    "T04n0212_002:0615c09": "情恣意，不隨法禁上下相慢各謂真正。爾時",
    "T04n0212_002:0615c10": "世尊愍彼愚惑，以種種方便導引法味，即集",
    "T04n0212_002:0615c11": "大眾告諸比丘：「夫為智者以譬喻自解，猶如",
    "T04n0212_002:0615c12": "地界水滿其中，東西南北地無空缺處，有一",
    "T04n0212_002:0615c13": "瞎&#x9F08;無數千劫不可稱計生長於水，有一薄",
    "T04n0212_002:0615c14": "板縱廣一肘唯有一孔，為風所吹，然彼瞎&#x9F08;",
    "T04n0212_002:0615c15": "經歷百歲一舉東看，風吹板在南方，云何比",
    "T04n0212_002:0615c16": "丘！彼瞎&#x9F08;者為值孔不？」對曰：「不也。世尊！」「復經",
    "T04n0212_002:0615c17": "百歲復得南看，風吹板復在西方。云何比丘！",
    "T04n0212_002:0615c18": "彼瞎&#x9F08;者為值孔不？」對曰：「不也。世尊！」「如是四",
    "T04n0212_002:0615c19": "方隅角亦復如是，云何比丘！彼瞎&#x9F08;者會當",
    "T04n0212_002:0615c20": "值孔不乎？」對曰：「不也。世尊！」時諸比丘白世尊",
    "T04n0212_002:0615c21": "曰：「此瞎&#x9F08;身會當與孔相值不耶？」世尊告",
    "T04n0212_002:0615c22": "曰：「此事極難，時乃有相值期耳。受畜生身復",
    "T04n0212_002:0615c23": "難，於此畜生求人復甚難。於此如是，比丘！人",
    "T04n0212_002:0615c24": "身難得，雖得為人值命促短，不類古人壽命",
    "T04n0212_002:0615c25": "無量。毘婆尸世尊出現於世，如來、至真、等正",
    "T04n0212_002:0615c26": "覺，自佛去世人壽七萬歲，復有佛出，名曰式",
    "T04n0212_002:0615c27": "棄如來、至真、等正覺、明行成為、善逝、世間解、無",
    "T04n0212_002:0615c28": "上士、道法御、天人師，號佛、世尊。彼佛去世後",
    "T04n0212_002:0615c29": "人壽六萬歲，爾時有佛，名曰毘舍浮如來、至",
    "T04n0212_002:0616a01": "真、等正覺、明行成為、善逝、世間解、無上士、道法",
    "T04n0212_002:0616a02": "御、天人師，號佛、世尊，出現於世。彼佛去世後",
    "T04n0212_002:0616a03": "人壽五萬歲，爾時有佛，名曰迦鳩留如來、至",
    "T04n0212_002:0616a04": "真、等正覺，十號句義出現於世。彼佛去世後",
    "T04n0212_002:0616a05": "人壽四萬歲，爾時有佛，名曰迦那迦牟尼如",
    "T04n0212_002:0616a06": "來、至真、等正覺，十號句義。彼佛去世後人壽",
    "T04n0212_002:0616a07": "二萬歲，有佛出世，名曰迦葉如來、至真、等正",
    "T04n0212_002:0616a08": "覺，十號句義。彼佛去世後人壽百歲，我今出",
    "T04n0212_002:0616a09": "世，名釋迦文如來、至真、等正覺，十號句義。比",
    "T04n0212_002:0616a10": "丘當知，極壽百歲出者無幾，壽百歲者時時乃",
    "T04n0212_002:0616a11": "有，是故說曰，所造功勞永世乃獲。古人積德，",
    "T04n0212_002:0616a12": "壽命無量眾行備具，亦無疾病凶疫惡氣，人",
    "T04n0212_002:0616a13": "壽八萬四千歲，時有三疾患：一曰所欲，二曰飢",
    "T04n0212_002:0616a14": "渴，三曰衰老。如今，比丘！五濁鼎沸，世人壽極",
    "T04n0212_002:0616a15": "短，四百四病纏裹人體。尊者馬聲亦作是說：",
    "T04n0212_002:0616a16": "「『諸患集為體，  為老死所伺，",
    "T04n0212_002:0616a17": "  毒劍熾火逼，  萬患守營衛。』",
    "T04n0212_002:0616a18": "[0616a18] 「是故說曰：『所造功勞，永世乃獲；如杖擊水，離",
    "T04n0212_002:0616a19": "則還合。』如今，比丘！人命危脆不可久保，誰當",
    "T04n0212_002:0616a20": "貪慕願受此生？唯有凡夫無知之人願生三",
    "T04n0212_002:0616a21": "有。」時諸人民聞佛所說，皆發清淨不退轉行。",
    "T04n0212_002:0616a22": " 譬人操杖，  行牧食牛，  老死猶然，",
    "T04n0212_002:0616a23": " 亦養命蟲。",
    "T04n0212_002:0616a24": "[0616a24] 昔佛在摩竭國界羅閱城中，佛將阿難著衣",
    "T04n0212_002:0616a25": "持&#x9262;，道見有人驅牛千頭，就其美草放&#x70DF;瞻",
    "T04n0212_002:0616a26": "候。佛問阿難：「汝見有人驅放群牛不乎？」對曰：",
    "T04n0212_002:0616a27": "「唯然見之。」佛語阿難：「此群牛本有千頭，在外",
    "T04n0212_002:0616a28": "瞻守掌不牢固，為虎惡獸所見噉食死者過",
    "T04n0212_002:0616a29": "半，餘不覺知方相抵觸跳踉喚吼，傷其無智",
    "T04n0212_002:0616b01": "何乃甚哉？」佛語阿難：「眾生處世亦復如是，計",
    "T04n0212_002:0616b02": "於吾我不知非常，貪著五欲養育其軀，快心",
    "T04n0212_002:0616b03": "極意共相殘害。無常宿對卒至無期，曚曚不",
    "T04n0212_002:0616b04": "覺，何異於彼群牛者乎？雖好水草長養其膚，",
    "T04n0212_002:0616b05": "但促其命無益於己。」佛還精舍，以此因緣誡",
    "T04n0212_002:0616b06": "勵眾會四輩弟子，中有二百餘人聞法意悟，",
    "T04n0212_002:0616b07": "得六神通成阿羅漢。佛告比丘：「或有眾生應",
    "T04n0212_002:0616b08": "聞切教而得度者，或有眾生應聞妙智思惟",
    "T04n0212_002:0616b09": "分別而得度者，或有譬喻而得度者，或有愚",
    "T04n0212_002:0616b10": "闇趣聞一句便得度脫。應聞喻者，此偈則是。",
    "T04n0212_002:0616b11": "其義隨時料量而得度者，是故說曰，譬人操",
    "T04n0212_002:0616b12": "杖其事如斯。",
    "T04n0212_002:0616b13": " 是日已過，  命則隨減，  如少水魚，",
    "T04n0212_002:0616b14": " 斯有何樂？",
    "T04n0212_002:0616b15": "[0616b15] 佛告比丘：「夫人處世，所行不同所見亦異，一",
    "T04n0212_002:0616b16": "日過去人命隨減，雖壽百年臥消其半。」便與",
    "T04n0212_002:0616b17": "眾會而說此偈：",
    "T04n0212_002:0616b18": "「夫人欲立德，  日夜無令空，",
    "T04n0212_002:0616b19": " 日夜速如電，  人命迅如是。」",
    "T04n0212_002:0616b20": "[0616b20] 時來會者觀察此義分別修行，日夜已過死",
    "T04n0212_002:0616b21": "緣難計，愚人依憑染著受有，當念勤加興勇",
    "T04n0212_002:0616b22": "猛心無失軀體，是故說曰：",
    "T04n0212_002:0616b23": "「是日已過，  命則隨減，  如少水魚，",
    "T04n0212_002:0616b24": " 斯有何樂？」",
    "T04n0212_002:0616b25": "[0616b25] 汝等比丘當明此理，大海江河猶有枯竭，萬",
    "T04n0212_002:0616b26": "刃大魚曝脊在外，況是少水而不然乎？或",
    "T04n0212_002:0616b27": "有時溝澗瀑雨溢滿？流疾趣下聲震四遠，彼",
    "T04n0212_002:0616b28": "岸人喚此不聞聲，此間人喚彼不聞聲。或時",
    "T04n0212_002:0616b29": "溝澗水盡無餘，四趣眾生雖受形分命則隨",
    "T04n0212_002:0616c01": "減，如少水魚斯有何樂。或有眾生壽命極長，",
    "T04n0212_002:0616c02": "諸天壽八萬四千劫，地獄壽一劫，畜生與地",
    "T04n0212_002:0616c03": "獄同壽，餓鬼壽命無有限量。如尊者滿願至",
    "T04n0212_002:0616c04": "時持&#x9262;正服，入弗迦羅國。時有餓鬼倚城門",
    "T04n0212_002:0616c05": "立，比丘滿願問餓鬼曰：「汝今在此何所求索？」",
    "T04n0212_002:0616c06": "鬼報彼曰：「汝今見我耶？」比丘報曰：「我先見矣。」",
    "T04n0212_002:0616c07": "鬼復語曰：「我夫入城于今未還，故於此立，自",
    "T04n0212_002:0616c08": "待夫主耳。」比丘問曰：「汝夫入城為何所求？」",
    "T04n0212_002:0616c09": "時鬼報言：「今此城中有大長者患癰積久，今",
    "T04n0212_002:0616c10": "日當潰膿血流溢，夫主將來二人共食以濟",
    "T04n0212_002:0616c11": "其命。」比丘復問：「汝夫主入城經幾許時？」然彼",
    "T04n0212_002:0616c12": "城郭逼近江河，舉手指城語比丘曰：「此城於",
    "T04n0212_002:0616c13": "彼，此岸成敗以來今為第七，我夫入城經爾",
    "T04n0212_002:0616c14": "許時。」餓鬼受形壽不可稱亦無齊限，然人受",
    "T04n0212_002:0616c15": "形極壽百歲雖出無幾，是故說曰，如少水魚",
    "T04n0212_002:0616c16": "斯有何樂？故別說人不墮四趣。",
    "T04n0212_002:0616c17": " 不寐夜長，  罷惓道長，  愚生死長，",
    "T04n0212_002:0616c18": " 莫知正法。",
    "T04n0212_002:0616c19": "[0616c19] 昔佛在舍衛國祇樹給孤獨園。佛告諸比丘：",
    "T04n0212_002:0616c20": "「有四夜，睡眠者少覺寤者多。云何為四？女與",
    "T04n0212_002:0616c21": "男想，睡眠者少覺寤者多；男與女想，睡眠者",
    "T04n0212_002:0616c22": "少覺寤者多；三曰盜賊，睡眠者少覺寤者多；",
    "T04n0212_002:0616c23": "比丘求定勤修正法，睡眠極少覺寤者多。三",
    "T04n0212_002:0616c24": "覺夜長修正法，比丘不覺夜長，罷惓道長，",
    "T04n0212_002:0616c25": "愚生死長，莫知正法。」佛在舍衛國祇洹阿那",
    "T04n0212_002:0616c26": "律邠阿藍，有一梵志緣本宿世造立功業緣",
    "T04n0212_002:0616c27": "至應度，暫聞此偈愚生死長。然彼梵志多饒",
    "T04n0212_002:0616c28": "財寶僕從給使居業成就，所納妻室顏貌殊",
    "T04n0212_002:0616c29": "特與世無雙，女人姿容一以無闕。時，彼梵志",
    "T04n0212_002:0617a01": "內自思惟：「我宜往彼至如來所，當來諸佛為",
    "T04n0212_002:0617a02": "有幾乎？」梵志出城至祇洹精舍到世尊所，共",
    "T04n0212_002:0617a03": "相問訊在一面立，叉手合掌白世尊曰：「願欲",
    "T04n0212_002:0617a04": "所問，若見聽者敢自陳啟。」世尊告曰：「恣汝所",
    "T04n0212_002:0617a05": "問，如來為汝敷演其義。」梵志白曰：「云何世",
    "T04n0212_002:0617a06": "尊！於當來世，為有幾許等正覺耶？」世尊告曰：",
    "T04n0212_002:0617a07": "「將來世諸佛數如恒沙。」時彼梵志聞佛所說，",
    "T04n0212_002:0617a08": "瞻仰喜踊不能自勝，善心生焉。「當來諸佛數",
    "T04n0212_002:0617a09": "如恒沙，於諸佛所善修梵行，興功立德為福",
    "T04n0212_002:0617a10": "不惓。然吾處世饒財多寶，僕從給使居業成",
    "T04n0212_002:0617a11": "就，所納妻室顏貌殊特與世無雙，我依此業",
    "T04n0212_002:0617a12": "便當分檀布施，有所求索不逆人意。」爾時梵",
    "T04n0212_002:0617a13": "志聞佛教誡，戢在心懷，繞佛三匝舉手辭讓",
    "T04n0212_002:0617a14": "便退而去。爾時梵志行道未遠，復作是念：",
    "T04n0212_002:0617a15": "「我向所啟問將來佛，然吾退忘不問過去諸",
    "T04n0212_002:0617a16": "佛世尊，我今宜還至世尊所問過去佛。」梵志",
    "T04n0212_002:0617a17": "即還至世尊所，共相問訊在一面立，爾時梵",
    "T04n0212_002:0617a18": "志白世尊曰：「過去諸佛為有幾所？」佛告梵志：",
    "T04n0212_002:0617a19": "「過去諸佛數如恒沙。」梵志復前便自悲泣，並",
    "T04n0212_002:0617a20": "自舉聲而作是說：「愚處生死纏綿積久，恒沙",
    "T04n0212_002:0617a21": "諸佛吾不及&#x89A9;，斯何苦哉？」復自投地宛轉自",
    "T04n0212_002:0617a22": "責：「斯由放逸，行不從本，使我退在處凡夫地，",
    "T04n0212_002:0617a23": "或在泥梨地獄畜生餓鬼長夜受苦，刀山劍",
    "T04n0212_002:0617a24": "樹火車爐炭，或伏雪山劫敗乃移，或處炙獄",
    "T04n0212_002:0617a25": "受痛無量。雖出為人值生邊地，有佛興世不",
    "T04n0212_002:0617a26": "值不&#x89A9;。先有比丘教誨我言愚生死長，誠哉斯",
    "T04n0212_002:0617a27": "言！我今宜加精勤用意自歸如來，復待將來",
    "T04n0212_002:0617a28": "諸佛為乎？田業妻婦斯是外役，何必貪慕毀",
    "T04n0212_002:0617a29": "敗聖教？」爾時梵志叉手合掌佛前長跪白世",
    "T04n0212_002:0617b01": "尊曰：「唯然世尊！聽為道次得修梵行。」爾時世",
    "T04n0212_002:0617b02": "尊告諸比丘：「汝等將此梵志，教授威儀度為",
    "T04n0212_002:0617b03": "比丘。」比丘受教即度為沙門。在閑靜處思惟",
    "T04n0212_002:0617b04": "挍計修上人法，所以族姓子出家學道，剃除",
    "T04n0212_002:0617b05": "鬚髮著三法衣，以信堅固於家出家，修無上",
    "T04n0212_002:0617b06": "梵行，潔身受證以自娛樂，生死已盡梵行已",
    "T04n0212_002:0617b07": "立所作已辦，更不復受有，如實知之，已得為",
    "T04n0212_002:0617b08": "道，在無餘境得阿羅漢果。爾時世尊觀察此",
    "T04n0212_002:0617b09": "義思惟本末，亦使諸比丘速取滅度，為後眾",
    "T04n0212_002:0617b10": "生現其大明，然熾正法久存於世，重與梵志",
    "T04n0212_002:0617b11": "而說此偈：「不寐夜長，罷惓道長，愚生死長，",
    "T04n0212_002:0617b12": "莫知正法。」 非有子恃，  亦非父兄，  為死所迫，  無",
    "T04n0212_002:0617b13": "親可怙。",
    "T04n0212_002:0617b14": "[0617b14] 昔佛在摩竭國道場甘梨園北石室精舍中。",
    "T04n0212_002:0617b15": "時，有一男子將從嚴駕隨大導師入海採寶，",
    "T04n0212_002:0617b16": "餘小賈人以類相從，飲食[飢-几+燕]樂施諸貧窮沙",
    "T04n0212_002:0617b17": "門婆羅門。以得入海採致珍寶，還至平岸共",
    "T04n0212_002:0617b18": "相娛樂，飲食歡[飢-几+燕]日日不斷。時，彼一人飲食",
    "T04n0212_002:0617b19": "麤惡唯服&#x9EA8;而已，不改常儀，然復多財珍寶",
    "T04n0212_002:0617b20": "所獲無量。時，大導師語其人曰：「汝今處世饒",
    "T04n0212_002:0617b21": "財多寶少有比類，何為自困不肯食噉？夫人",
    "T04n0212_002:0617b22": "處世當行二業：一者廣施，二者自食。」彼人聞",
    "T04n0212_002:0617b23": "已心不納受，乃更懷恨漸生憂悴，語導師",
    "T04n0212_002:0617b24": "曰：「吾設食噉，無以濟彼妻婦男女，後遇疾急，",
    "T04n0212_002:0617b25": "竟不至家，中道無常。」彼大導師說斯偈曰：",
    "T04n0212_002:0617b26": "「夫人慳貪，  貯聚財產，  念家怨&#x8B90;，",
    "T04n0212_002:0617b27": " 不覺命終。」",
    "T04n0212_002:0617b28": "[0617b28] 爾時世尊以天眼觀清淨無瑕穢，見彼導師",
    "T04n0212_002:0617b29": "興功採寶中道無常。爾時世尊以此因緣，",
    "T04n0212_002:0617c01": "觀察此義思惟本末，欲使諸比丘示現滅度，",
    "T04n0212_002:0617c02": "為後眾生現其大明，然熾正法久久於世。爾",
    "T04n0212_002:0617c03": "時世尊便說斯偈：",
    "T04n0212_002:0617c04": "「非有子恃，  亦非父兄，  為死所迫，",
    "T04n0212_002:0617c05": " 無親可怙。」",
    "T04n0212_002:0617c06": "[0617c06] 時諸大眾聞佛所說，心開意悟興功立德，拯",
    "T04n0212_002:0617c07": "濟窮乏持齋修戒，歲三月六未始有闕，四事",
    "T04n0212_002:0617c08": "供養，衣服、飯食、床座臥具、病瘦醫藥，須衣與",
    "T04n0212_002:0617c09": "衣須食與食，財寶七珍，金銀珍寶、車璩馬瑙、",
    "T04n0212_002:0617c10": "真珠虎珀，有求索者不逆其意，遠來久住經",
    "T04n0212_002:0617c11": "過人者皆悉供給，華香脂粉亦用給與無所",
    "T04n0212_002:0617c12": "&#x608B;惜。無數大眾厭患生死，除貪著意執信堅",
    "T04n0212_002:0617c13": "固，出家修道，修增上法無退轉意，各以次第",
    "T04n0212_002:0617c14": "成阿羅漢道。◎",
    "T04n0212_002:0617c15": " ◎千百非一，  族姓男女，  貯聚財產，",
    "T04n0212_002:0617c16": " 無不衰喪。",
    "T04n0212_002:0617c17": "[0617c17] 眾生居世馳趣四方，貪求財貨興欲無厭，盛",
    "T04n0212_002:0617c18": "夏冒焰冬履嚴霜，飢寒勤苦艱難憂慮，萬失",
    "T04n0212_002:0617c19": "一獲猶用自慶，施心難果意不開悟，既自不",
    "T04n0212_002:0617c20": "食復不施人，雖饒寶貨與無不異。坐禪之",
    "T04n0212_002:0617c21": "人裝以七寶，雖目視之意不甘樂，以慳貪故",
    "T04n0212_002:0617c22": "流轉生死，從今世至後世。爾時世尊以天眼",
    "T04n0212_002:0617c23": "觀清淨無瑕穢，觀了眾生馳趣四方貪求財貨",
    "T04n0212_002:0617c24": "不顧後慮，皆為愚惑所見迷誤。世尊以此因",
    "T04n0212_002:0617c25": "緣尋究本末，為諸比丘導引法味，亦為將來",
    "T04n0212_002:0617c26": "眾生示現大明，然熾正法久存於世，三世諸",
    "T04n0212_002:0617c27": "佛盡見將護。爾時世尊於大眾中，而說此偈：",
    "T04n0212_002:0617c28": "「千百非一，  族姓男女，  貯聚財產，",
    "T04n0212_002:0617c29": " 無不衰喪。」",
    "T04n0212_002:0618a01": "[0618a01] 時世坐上數千萬人，聞佛所說，專意聽受，",
    "T04n0212_002:0618a02": "各隨所念成得果證。",
    "T04n0212_002:0618a03": " 常者皆盡，  高者亦墮，  合會有離，",
    "T04n0212_002:0618a04": " 生者有死。",
    "T04n0212_002:0618a05": "[0618a05] 昔佛在舍衛國祇樹給孤獨園。爾時有異梵",
    "T04n0212_002:0618a06": "志至世尊所，共相問訊在一面坐。爾時梵志",
    "T04n0212_002:0618a07": "白世尊曰：「願欲所問，若見聽者乃敢陳啟。」佛",
    "T04n0212_002:0618a08": "告梵志：「恣汝所問，如來當為敷演其義。」梵志",
    "T04n0212_002:0618a09": "白佛：「云何世尊！以何因緣，今世眾生轉微轉",
    "T04n0212_002:0618a10": "薄遂成減損，於人間世不見熾盛？」佛告梵志：",
    "T04n0212_002:0618a11": "「有三因緣，使眾生類轉微轉薄遂成減損，於",
    "T04n0212_002:0618a12": "人間世不見熾盛。云何為三？於是梵志！今世",
    "T04n0212_002:0618a13": "眾生貪欲無道、慳嫉堅固、習邪倒見。時彼眾",
    "T04n0212_002:0618a14": "生為此三事所見染污，風雨非時災害毒流，",
    "T04n0212_002:0618a15": "所種穀子各失時節，轉不成熟。若彼眾生所",
    "T04n0212_002:0618a16": "食之物或生或熟，饒諸疾疹疫氣縱橫，死者",
    "T04n0212_002:0618a17": "填路不可稱計，是謂梵志最初因緣，使今世",
    "T04n0212_002:0618a18": "眾生轉微轉薄遂成減損，於人間世不見熾",
    "T04n0212_002:0618a19": "盛。風雨非時災害縱橫，所種穀子失時不收，",
    "T04n0212_002:0618a20": "轉不成熟苗亦不生，人民飢饉餓死者眾，是",
    "T04n0212_002:0618a21": "謂梵志第二因緣，使今世眾生轉微轉薄遂成",
    "T04n0212_002:0618a22": "減損不見熾盛。復次梵志！如今國王貪欲無",
    "T04n0212_002:0618a23": "道、慳嫉堅固、習邪倒見，治化失度托境無",
    "T04n0212_002:0618a24": "厭，越界攻伐共相傷害，刀劍鉾箭共相斫射，",
    "T04n0212_002:0618a25": "殺者無數不可稱量，是謂梵志由三因緣使",
    "T04n0212_002:0618a26": "此生類災害橫起，飢饉餓死攻伐無道。」佛說",
    "T04n0212_002:0618a27": "此已告目連曰：「吾患脊痛還詣靜室，汝今專",
    "T04n0212_002:0618a28": "意與梵志論，兼與來會永除狐疑。」對曰：「如是",
    "T04n0212_002:0618a29": "世尊！」爾時世尊襞&#x6B1D;多羅僧、枕僧伽梨，右&#x8107;",
    "T04n0212_002:0618b01": "倚地，&#x811A;&#x811A;相累繫念在明。時，大目連：「汝今",
    "T04n0212_002:0618b02": "諦聽善思念之。」梵志對曰：「願樂欲聞。」目連以",
    "T04n0212_002:0618b03": "偈告曰：",
    "T04n0212_002:0618b04": "「今觀此土境，  及諸眾&#x83D3;樹，",
    "T04n0212_002:0618b05": " 山河流泉源，  江海逝不停。",
    "T04n0212_002:0618b06": " 昔人瞻固守，  今為斯所在？",
    "T04n0212_002:0618b07": " 寧轉尊法輪，  示現天世人，",
    "T04n0212_002:0618b08": " 不樂取命終，  竟知趣何方？",
    "T04n0212_002:0618b09": " 欲覓昔舊人，  如今不見一。」",
    "T04n0212_002:0618b10": "[0618b10] 廣說如舊文。梵志聞偈心開意解即履道跡，",
    "T04n0212_002:0618b11": "是故說曰，常者皆盡，高者亦墮，合會有離，生",
    "T04n0212_002:0618b12": "者有死。此是其義。昔佛在舍衛國祇樹給孤",
    "T04n0212_002:0618b13": "獨園。爾時有一孤母而喪一子，得此憂惱愁",
    "T04n0212_002:0618b14": "憒失意恍惚倒錯，譬如狂人意不開悟。出城",
    "T04n0212_002:0618b15": "至祇洹精舍，轉聞人說佛為大聖天人所宗，",
    "T04n0212_002:0618b16": "演說經道忘憂除患，無不照鑒無不通達。於",
    "T04n0212_002:0618b17": "是孤母往至佛所，作禮長跪白世尊言：「素少",
    "T04n0212_002:0618b18": "子息唯有一息，卒得重病捨我喪亡，母子情",
    "T04n0212_002:0618b19": "愍不能自勝。唯願世尊！垂神開化釋我憂結。」",
    "T04n0212_002:0618b20": "佛告孤母：「汝速入城遍行衢巷，有不死家",
    "T04n0212_002:0618b21": "者求火持還。」孤母聞已歡悟踊躍，入舍衛城",
    "T04n0212_002:0618b22": "至一街巷，家家告曰：「此中頗有不死者乎？吾",
    "T04n0212_002:0618b23": "欲須火還活我息。」諸人報曰：「我等曾祖父母",
    "T04n0212_002:0618b24": "今為所在？汝今荒錯，何須至巷狂有所說？」所",
    "T04n0212_002:0618b25": "至之家皆言死亡。形神疲惓所求不剋，便還",
    "T04n0212_002:0618b26": "歸家，抱小小兒至世尊所，頭面禮足白佛言：",
    "T04n0212_002:0618b27": "「受&#x52C5;入城家家乞火皆言死喪，是故空還。」佛",
    "T04n0212_002:0618b28": "告孤母：「夫人處世有四事因緣不可久保。何",
    "T04n0212_002:0618b29": "謂為四？一者常必無常，二者富貴必貧賤，三",
    "T04n0212_002:0618c01": "者合會必別離，四者強健必當死。趣死向死",
    "T04n0212_002:0618c02": "為死所牽，無免此患。」佛告孤母：「汝今何為不",
    "T04n0212_002:0618c03": "自憂慮？何不廣施持戒修齋？月八日十四日",
    "T04n0212_002:0618c04": "十五日，任力堪能，給施孤窮、沙門婆羅門、遠",
    "T04n0212_002:0618c05": "行久住暫停止者，果獲其福不可計量。」孤母",
    "T04n0212_002:0618c06": "白佛言：「我今愛子入骨徹髓，為彼子故不惜",
    "T04n0212_002:0618c07": "身命。」爾時世尊欲化彼人令得開悟，即化作",
    "T04n0212_002:0618c08": "四大火坑圍繞孤母之身，火氣逼身以兒自",
    "T04n0212_002:0618c09": "障，兒復呼喚不堪火痛。佛語孤母：「汝向自陳",
    "T04n0212_002:0618c10": "愛子情重入骨徹髓，寧自喪身不使子亡；火",
    "T04n0212_002:0618c11": "氣逼己酸痛難堪，但當自受？以子障乎？人間",
    "T04n0212_002:0618c12": "微火蓋不足言，地獄火然痛苦無量。畜生愚",
    "T04n0212_002:0618c13": "惑懷癡為苦，餓鬼福&#x5C20;以飢為苦，能自利者",
    "T04n0212_002:0618c14": "乃得行道修諸善本，分檀布施持戒忍辱，不",
    "T04n0212_002:0618c15": "生地獄畜生餓鬼受諸苦惱，受天人福漸近",
    "T04n0212_002:0618c16": "泥洹。」時彼孤母聞佛所說極深之法，還自思",
    "T04n0212_002:0618c17": "惟，內心懇責，厭患恩愛除去想著，便念世間",
    "T04n0212_002:0618c18": "不可樂想，思惟分別五盛陰苦，即於佛前諸",
    "T04n0212_002:0618c19": "塵垢盡，得法眼淨成須陀洹。爾時世尊觀察",
    "T04n0212_002:0618c20": "此義尋究本末，為後眾生開演法門，便於大",
    "T04n0212_002:0618c21": "眾而說此偈：",
    "T04n0212_002:0618c22": "「常者皆盡，  高者亦墮，  合會有離，",
    "T04n0212_002:0618c23": " 生者有死。  眾生相剋，  以喪其命，",
    "T04n0212_002:0618c24": " 隨行所墮，  自受殃福。」",
    "T04n0212_002:0618c25": "[0618c25] 一切眾生蜎飛蠕動蚑行喘息有形之類，皆",
    "T04n0212_002:0618c26": "歸磨滅無免死患，隨行所造而受其報，為善",
    "T04n0212_002:0618c27": "受福惡則禍隨，如影隨形有何可免？以此因",
    "T04n0212_002:0618c28": "緣故說此偈耳：",
    "T04n0212_002:0618c29": "「惡行入地獄，  修善則生天，",
    "T04n0212_002:0619a01": " 若修善道者，  無漏入泥洹。」",
    "T04n0212_002:0619a02": "[0619a02] 昔佛在羅閱城迦蘭陀竹園所。時，彼城中疫",
    "T04n0212_002:0619a03": "氣災害毒出縱橫，人民死亡不可稱限。世尊",
    "T04n0212_002:0619a04": "以天眼觀清淨無瑕穢，諸行惡者死入地獄。",
    "T04n0212_002:0619a05": "復有比丘厭患生死，觀此四大無可貪慕臭",
    "T04n0212_002:0619a06": "穢難近，便入無餘泥洹而般泥洹。爾時世尊",
    "T04n0212_002:0619a07": "觀察此義尋究本末，為後眾生示現大明，亦",
    "T04n0212_002:0619a08": "使正法久存於世。時，諸大會聞佛所說，皆發",
    "T04n0212_002:0619a09": "無上正真道意。",
    "T04n0212_002:0619a10": " 非空非海中，  非入山石間，",
    "T04n0212_002:0619a11": " 無有地方所，  脫止不受死。",
    "T04n0212_002:0619a12": "[0619a12] 昔者佛在王舍城迦蘭陀竹園所。時，有梵志",
    "T04n0212_002:0619a13": "兄弟四人，各得五通，自知命促近在不遠，&#x5374;",
    "T04n0212_002:0619a14": "後七日皆當命終，思共議言：「我等弟兄五通",
    "T04n0212_002:0619a15": "通達，以己神力翻覆天地，現身極大手捫",
    "T04n0212_002:0619a16": "日月，移山住流無所不辦，寧當不能避此難",
    "T04n0212_002:0619a17": "耶？」第一兄曰：「吾入大海，上下平等正處中",
    "T04n0212_002:0619a18": "間，無常殺鬼安知我處？」第二弟言：「吾入須彌",
    "T04n0212_002:0619a19": "山腹中間，還合其表使無際現，無常殺鬼焉",
    "T04n0212_002:0619a20": "知我處？」第三弟言：「吾處虛空隱形無跡，無",
    "T04n0212_002:0619a21": "常殺鬼安知我處？」第四弟言：「吾當隱大市之",
    "T04n0212_002:0619a22": "中，眾人猥&#x9599;各不相識，無常殺鬼趣得一人，",
    "T04n0212_002:0619a23": "何必取吾四人？」議訖相將辭王：「吾等計算餘",
    "T04n0212_002:0619a24": "命七日，各欲逃走欲求多福。」王尋告曰：「善進",
    "T04n0212_002:0619a25": "其德。」於是別去各適所至，七日期滿各從其",
    "T04n0212_002:0619a26": "處而皆命終，處虛空者猶如熟&#x83D3;自然凋落。",
    "T04n0212_002:0619a27": "市守白王：「有一梵志卒死市中。」王乃醒悟：「禍",
    "T04n0212_002:0619a28": "災無常，四人避對一人已死，其餘三人豈得",
    "T04n0212_002:0619a29": "免乎？」爾時世尊以天眼觀清淨無瑕穢，知四",
    "T04n0212_002:0619b01": "梵志避無常對，各求度世免濟其難，然其宿",
    "T04n0212_002:0619b02": "命終不可避。以此因緣尋究本末，欲使後世",
    "T04n0212_002:0619b03": "人示其大明，亦使正法久存於世。爾時世尊",
    "T04n0212_002:0619b04": "在大眾中，而說此偈：",
    "T04n0212_002:0619b05": "「非空非海中，  非入山石間，",
    "T04n0212_002:0619b06": " 無有地方所，  脫止不受死。」",
    "T04n0212_002:0619b07": " 老見苦痛，  死則意去，  樂家縛獄，",
    "T04n0212_002:0619b08": " 貪世不斷。",
    "T04n0212_002:0619b09": "[0619b09] 昔佛在羅閱城迦蘭陀竹園所。眾多比丘白",
    "T04n0212_002:0619b10": "世尊曰：「如來今日為觀何義，有何事故，捨",
    "T04n0212_002:0619b11": "人間之樂極世之美，出家學道？」爾時世尊",
    "T04n0212_002:0619b12": "與諸比丘廣演生經：「汝等諦聽善思念之，戢",
    "T04n0212_002:0619b13": "在心懷，吾今當說極微之法。」諸比丘對曰：",
    "T04n0212_002:0619b14": "「願樂欲聞。」世尊告曰：「爾時世尊廣與比丘",
    "T04n0212_002:0619b15": "生經。比丘當知！父真淨王敕諸臣佐：『吾今欲",
    "T04n0212_002:0619b16": "出後園觀看，可速嚴駕羽寶之車。』爾時臣佐",
    "T04n0212_002:0619b17": "至真淨王所而白王曰：『太子欲出後園觀看，",
    "T04n0212_002:0619b18": "被敕嚴駕羽寶之車。』時王聞此語，歡喜踊",
    "T04n0212_002:0619b19": "躍不能自勝，告臣佐曰：『聽太子出後園遊",
    "T04n0212_002:0619b20": "觀，或能除去愁憂亂想。』即自嚴駕集諸大眾三",
    "T04n0212_002:0619b21": "十部軍，左右翼從各十五部，除前後導引。比",
    "T04n0212_002:0619b22": "丘！我時至後園觀看，見有老人形衰色變皮",
    "T04n0212_002:0619b23": "緩面皺，拄杖呻吟氣力枯竭，時問御者：『斯是",
    "T04n0212_002:0619b24": "何人，形衰色變乃至於斯？』御者報曰：『此是老",
    "T04n0212_002:0619b25": "人。』太子問曰：『何謂為老？』御者報曰：『所謂老者",
    "T04n0212_002:0619b26": "形衰年邁伺命旦夕，衰耗之法漸近死趣，故",
    "T04n0212_002:0619b27": "謂為老。』我時，比丘！復問御者：『吾亦當復有此",
    "T04n0212_002:0619b28": "衰耶？』御者報曰：『尊及人天皆有斯患，無免此",
    "T04n0212_002:0619b29": "者。』時我自念：『夫人受形皆有此患，貧賤富貴",
    "T04n0212_002:0619c01": "皆當有此。』便敕御者迴車歸宮，清淨自守思",
    "T04n0212_002:0619c02": "惟道德。時，真淨王問彼御者：『太子出遊觀看，",
    "T04n0212_002:0619c03": "得遂意乎？』御者曰：『太子出遊竟不至園。』王問",
    "T04n0212_002:0619c04": "御者曰：『以何因緣不至園觀？』御者報王：『太子",
    "T04n0212_002:0619c05": "出遊中道見老人，形變色衰憂思而還。』時真",
    "T04n0212_002:0619c06": "淨王得此罔然。『吾先有教令敕語街巷，諸",
    "T04n0212_002:0619c07": "有不淨穢污之物，無令太子見之，若有犯者",
    "T04n0212_002:0619c08": "左右前後當誅七家。』即遣尋究而無有家。所",
    "T04n0212_002:0619c09": "以然者，以其淨居天所化故也。時我，比丘！復",
    "T04n0212_002:0619c10": "作是念：『衰老年邁非適今有，人出胞胎已受",
    "T04n0212_002:0619c11": "形分則有衰老，及出胞胎行步出入、年盛力",
    "T04n0212_002:0619c12": "壯漸微轉衰，皆有此患。』時我，比丘！竊說偈曰：",
    "T04n0212_002:0619c13": "「『少時意盛壯，  為老所見逼，",
    "T04n0212_002:0619c14": "  形衰極枯槁，  氣竭憑杖行。』",
    "T04n0212_002:0619c15": "[0619c15] 「是時，比丘！吾出遊觀先見此變，如是數日，復",
    "T04n0212_002:0619c16": "告御者：『吾欲出遊至後園觀，速疾嚴駕羽",
    "T04n0212_002:0619c17": "寶之車。』",
    "T04n0212_002:0619c18": "[0619c18] 「爾時御者至真淨王所而白王曰：『太子欲出",
    "T04n0212_002:0619c19": "後園觀看，被敕嚴駕羽寶之車。』王聞此語",
    "T04n0212_002:0619c20": "歡喜踊躍不能自勝，告臣佐曰：『聽太子出後",
    "T04n0212_002:0619c21": "園遊觀，或能除去愁憂亂想。』即自嚴駕集",
    "T04n0212_002:0619c22": "諸大眾三十部軍，左右翼從各十五部，除前",
    "T04n0212_002:0619c23": "後導引。比丘！我時至後園觀看，見有病人，",
    "T04n0212_002:0619c24": "形羸吐逆臥大小便，蠅噆其身，水腹痿黃",
    "T04n0212_002:0619c25": "臭穢難近。時我，比丘！問彼御者：『斯是何人？』御",
    "T04n0212_002:0619c26": "者對曰：『病人也。』『何謂為病？』對曰：『病者風差火",
    "T04n0212_002:0619c27": "錯心無歡樂，眾疹集聚食則不消，惡聞人聲，",
    "T04n0212_002:0619c28": "故謂為病。』時我問彼御者：『吾亦當復有此患",
    "T04n0212_002:0619c29": "耶？』御者報曰：『尊及人天亦有此病。』時我，比",
    "T04n0212_002:0620a01": "丘！復作是念：『夫人受形不免此患，至園觀看",
    "T04n0212_002:0620a02": "竟何求乎？』即敕御者迴車歸宮，靜寂自修欲",
    "T04n0212_002:0620a03": "除其患。時真淨王問彼御者：『太子出遊後園觀",
    "T04n0212_002:0620a04": "看，為適意乎？』御者報曰：『太子出遊竟不至園。』",
    "T04n0212_002:0620a05": "王問御者：『以何因緣不至園觀？』御者報王：『太",
    "T04n0212_002:0620a06": "子出遊中道見病人，形羸吐逆臥大小便，蠅",
    "T04n0212_002:0620a07": "噆其身，水腹痿黃臭穢難近。』時真淨王得",
    "T04n0212_002:0620a08": "此罔然。『吾先有教敕語街巷，諸有不淨穢污",
    "T04n0212_002:0620a09": "之物，無令太子見之，若有犯者左右前後當",
    "T04n0212_002:0620a10": "誅七家。』即遣尋究，無有家聚。所以然者，以其",
    "T04n0212_002:0620a11": "淨居天所化故。時我，比丘！復作是念：『夫人",
    "T04n0212_002:0620a12": "受形必有此病，古來有是非適今也。』時，真淨",
    "T04n0212_002:0620a13": "王便作是念：『太子出遊所見瑞應，憂念世間",
    "T04n0212_002:0620a14": "必不樂家，會當出學。吾今當倍彼直衛侍護",
    "T04n0212_002:0620a15": "左側娛樂其志。』[0620a15] 「復經數日敕告御者：『吾欲出",
    "T04n0212_002:0620a16": "遊觀看，速疾嚴駕羽寶之車。』王聞此語歡喜",
    "T04n0212_002:0620a17": "踊躍不能自勝，告臣佐曰：『聽太子出後園遊",
    "T04n0212_002:0620a18": "觀，或能除去愁憂亂想。』即自嚴駕集諸大眾三",
    "T04n0212_002:0620a19": "十部軍，左右翼從各十五部，除前後導引。我",
    "T04n0212_002:0620a20": "時，比丘！至後園看見有死人，宗族五親散髮",
    "T04n0212_002:0620a21": "蓬頭，呼天扣地圍繞啼哭。時我，比丘！問彼",
    "T04n0212_002:0620a22": "御者：『斯是何人？宗族五親散髮蓬頭，呼天扣",
    "T04n0212_002:0620a23": "地圍繞啼哭。』御者報曰：『死人也。』問曰：『何謂",
    "T04n0212_002:0620a24": "為死？』御者報曰：『所謂死人，恩愛已離無復命",
    "T04n0212_002:0620a25": "根，妻子五親永與世別，風逝火滅水消土散",
    "T04n0212_002:0620a26": "各在異處，魂神遷轉形如乾木無所覺知，故",
    "T04n0212_002:0620a27": "曰死也。』我時，比丘！問彼御者：『吾亦當復有此",
    "T04n0212_002:0620a28": "死耶？』御者報曰：『尊及人天皆有此患無有免",
    "T04n0212_002:0620a29": "者。』時我，比丘！復作是念：『夫人處世不免此患，",
    "T04n0212_002:0620b01": "至後園觀竟何求乎？』即敕御者迴車歸宮，靜",
    "T04n0212_002:0620b02": "寂自修欲除其患。時，真淨王問彼御者曰：『太",
    "T04n0212_002:0620b03": "子出遊後園觀看為何？適意乎？』御者報曰：『太",
    "T04n0212_002:0620b04": "子出遊竟不至園，中道見死人於是便還。』時",
    "T04n0212_002:0620b05": "真淨王得此罔然。『吾先有教令敕語街巷，諸",
    "T04n0212_002:0620b06": "有不淨穢污之物，無令太子見之，若有犯者",
    "T04n0212_002:0620b07": "左右前後當誅七家。』即遣尋究而無有家。所以",
    "T04n0212_002:0620b08": "然者，以其淨居天所化故也。時我，比丘！便作",
    "T04n0212_002:0620b09": "是念：『咄老病死無免之者！吾今宜可善求巧",
    "T04n0212_002:0620b10": "便出家學道。』時我，比丘！即捨家出，求無上道成",
    "T04n0212_002:0620b11": "最正覺，今得為佛度脫萬民，皆由積行無戀",
    "T04n0212_002:0620b12": "慕心，今我出現自致正覺。」爾時世尊觀察此",
    "T04n0212_002:0620b13": "義尋究本末，為將來眾生示現大明，亦使正",
    "T04n0212_002:0620b14": "法久存於世，爾時世尊在大眾中而說此偈：",
    "T04n0212_002:0620b15": "「老者苦痛，  死則意去，  樂家縛獄，",
    "T04n0212_002:0620b16": " 貪世不斷。」",
    "T04n0212_002:0620b17": "[0620b17] 諸比丘，聞佛所說踊躍歡喜，即從坐起，禮",
    "T04n0212_002:0620b18": "佛而去。",
    "T04n0212_002:0620b19": " 老則形變，  喻如故車，  法能除苦，",
    "T04n0212_002:0620b20": " 宜以力學。",
    "T04n0212_002:0620b21": "[0620b21] 昔佛在舍衛國祇樹給孤獨園。爾時眾多比",
    "T04n0212_002:0620b22": "丘白世尊曰：「如來今日年已耆老，肌膚舒緩",
    "T04n0212_002:0620b23": "不與常同。」佛告比丘：「如是如是，如汝所言，我",
    "T04n0212_002:0620b24": "年已老。設當持戒梵行比丘，以如來身安處",
    "T04n0212_002:0620b25": "高床周行四海，雖與恭敬以報重恩。然我本",
    "T04n0212_002:0620b26": "修無憍慢心自證成佛，吾不說是。老則形變",
    "T04n0212_002:0620b27": "喻如故車。所謂故車者。王家所造，或以金銀",
    "T04n0212_002:0620b28": "刻鏤作車，或水精琉璃雜廁其間，經年積歲",
    "T04n0212_002:0620b29": "猶有朽敗，況四大身筋纏血澆，眾事合集乃",
    "T04n0212_002:0620c01": "成此形？父母所造。十月懷抱推溫去濕，隨時",
    "T04n0212_002:0620c02": "瞻視乃名為人。唯有明智能除此苦，以法自",
    "T04n0212_002:0620c03": "將訓誨未悟，加以權化應適無方，宜以力",
    "T04n0212_002:0620c04": "學，稱佛世尊誘導之言，以無諭諂蠲除妄",
    "T04n0212_002:0620c05": "見，不犯身口意行，以第一義充飽一切，將育",
    "T04n0212_002:0620c06": "眾生，行不漏失無懼畏者，謂佛世尊如來弟",
    "T04n0212_002:0620c07": "子，教訓弟子以禁防非。」爾時世尊知彼內心",
    "T04n0212_002:0620c08": "有所趣向，尋究本末，亦與後世眾生示現大",
    "T04n0212_002:0620c09": "明，使正法久存於世，在大眾中便說此偈：",
    "T04n0212_002:0620c10": "「老則形變，  喻如故車，  法能除苦，",
    "T04n0212_002:0620c11": " 宜以力學。」",
    "T04n0212_002:0620c12": "[0620c12] 諸比丘聞佛所說，歡喜作禮而去。",
    "T04n0212_002:0620c13": " 咄嗟老至，  色變作耄，  少時如意，",
    "T04n0212_002:0620c14": " 老見蹈藉。",
    "T04n0212_002:0620c15": "[0620c15] 昔佛在羅閱城迦蘭陀竹園所。爾時尊者阿",
    "T04n0212_002:0620c16": "難著衣正服，偏露右臂長跪叉手白佛言：「世",
    "T04n0212_002:0620c17": "尊！今觀如來形變色微，諸根舒緩形狀轉朽，",
    "T04n0212_002:0620c18": "眼根耳鼻舌身諸根不與常同。」佛告阿難：「如",
    "T04n0212_002:0620c19": "是如是，如汝所言。所謂老者，能使極妙殊特",
    "T04n0212_002:0620c20": "之容變為異色，諸根具滿能使缺漏，與病結",
    "T04n0212_002:0620c21": "伴與死並流；色力豪貴財富盈溢能使闕減，",
    "T04n0212_002:0620c22": "身體平正內理充滿，能使僂步憑杖而行；髮",
    "T04n0212_002:0620c23": "如紺青亦如蜜王猶如純黑，能使變白髮落",
    "T04n0212_002:0620c24": "不住；眼如牛眴白黑分明，能使目中生膚睆",
    "T04n0212_002:0620c25": "&#x7796;；額如油光晃昱照曜，能使面皺狀如皮燋；",
    "T04n0212_002:0620c26": "齒如白珂亦如白雪新[穀-禾+牛]牛乳，如烏賊魚",
    "T04n0212_002:0620c27": "絕白胞滿，上下齊平觀無厭足，能使凋落虫",
    "T04n0212_002:0620c28": "齲疼痛。取要言之，於揵沓和、阿須倫、迦留羅、",
    "T04n0212_002:0620c29": "甄陀羅、摩休勒、人及非人，能使衰耗無少壯",
    "T04n0212_002:0621a01": "心，痛中之苦莫甚於老。是故說曰，咄嗟老至，",
    "T04n0212_002:0621a02": "色變作耄，少時如意，老見蹈藉。如來世尊以",
    "T04n0212_002:0621a03": "三十二相而自纏絡，八十種好莊嚴其身，圓",
    "T04n0212_002:0621a04": "光七尺無冥不照，八種音聲遠震十方，猶為",
    "T04n0212_002:0621a05": "老病所見蹈藉，況處凡夫得免此乎？」以此因",
    "T04n0212_002:0621a06": "緣尋究本末，為後眾生示現大明，亦使正法",
    "T04n0212_002:0621a07": "久存於世，於大眾中故說斯偈。"
}