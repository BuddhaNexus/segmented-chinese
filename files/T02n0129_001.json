{
    "T02n0129_001:0843a24": "No. 129 [Nos. 125(30.3), 128, 130]",
    "T02n0129_001:0843a25": "佛說三摩竭經",
    "T02n0129_001:0843a27": "吳天竺沙門竺律炎譯",
    "T02n0129_001:0843a28": "[0843a28] 聞如是：[0843a28] 一時，佛在舍衛國祇樹給孤獨園，與",
    "T02n0129_001:0843a29": "千二百五十比丘、五百菩薩俱，帝王人民及",
    "T02n0129_001:0843b01": "諸天龍鬼神無復央數。爾時，有難國王名分",
    "T02n0129_001:0843b02": "陂檀，不信佛法但好外道，日於宮中飯諸尼",
    "T02n0129_001:0843b03": "揵萬餘人。難國王常喜貢高，自謂智慧無",
    "T02n0129_001:0843b04": "雙，以鐵鍱其腹，常恐智慧從腹橫出。王欲為",
    "T02n0129_001:0843b05": "其太子娶婦，即問左右群臣：「天下寧有智慧",
    "T02n0129_001:0843b06": "如我者不？若有者，我欲為子娶其女。」大臣便",
    "T02n0129_001:0843b07": "受王教，即遍至國中求索，了無有如王，亦自",
    "T02n0129_001:0843b08": "知國中無有，即更遣使者行到他國，求索智",
    "T02n0129_001:0843b09": "士女。爾時，使者即受王教，便至舍衛國，使者",
    "T02n0129_001:0843b10": "便問國中人民：「是國中寧有好道賢者不乎？」",
    "T02n0129_001:0843b11": "人答言：「有。」使者言：「姓字何等？」人報言：「字為",
    "T02n0129_001:0843b12": "佛。」使者言：「佛寧有女無？」人言：「佛者道人也，",
    "T02n0129_001:0843b13": "無有女。」使者言：「次復有誰人？」答言：「復有人字",
    "T02n0129_001:0843b14": "阿難邠坻，大賢善好道，有好女，國中第一。」使",
    "T02n0129_001:0843b15": "者言：「何用為第一？」國中人言：「曾與太子祇共",
    "T02n0129_001:0843b16": "請買園田八十頃持上佛，復以象負運黃金",
    "T02n0129_001:0843b17": "數千萬億持雇園田，不貪重寶但念為善耳。」",
    "T02n0129_001:0843b18": "[0843b18] 使者聞國中人言，大歡喜，自知以得消息，即",
    "T02n0129_001:0843b19": "還本國白王言：「迺舍衛國中有賢善者大好",
    "T02n0129_001:0843b20": "道，字阿難邠坻。」難國王聞使者言，便作書即",
    "T02n0129_001:0843b21": "遣太子與群臣百官，嚴駕載珍寶，俱相隨到",
    "T02n0129_001:0843b22": "舍衛國，止頓太子著城外，使人便入城至阿",
    "T02n0129_001:0843b23": "難邠坻舍。時守門者，便入白阿難邠坻：「外有",
    "T02n0129_001:0843b24": "使者來。」阿難邠坻即自出應門，見使者黑醜",
    "T02n0129_001:0843b25": "如鬼，阿難邠坻大驚言：「汝何等人乎？」即答言：",
    "T02n0129_001:0843b26": "「我是難國王使者。」阿難邠坻言：「卿來欲何等",
    "T02n0129_001:0843b27": "求？」使者言：「我來宣傳教命，難國王雖不相見，",
    "T02n0129_001:0843b28": "遙相愛敬，人每往來歌歎卿功德無有量，聞",
    "T02n0129_001:0843b29": "君賢善大好道，有女，故來欲為太子求君女，",
    "T02n0129_001:0843c01": "王亦自有書相聞。」阿難邠坻即欲罵之，便自",
    "T02n0129_001:0843c02": "忍而不言，便呼前共坐，相問訊談語，使者便",
    "T02n0129_001:0843c03": "以書視之。阿難邠坻即讀書訖竟，答使者言：",
    "T02n0129_001:0843c04": "「我有大人當往報之，若聽我者，我當還語卿",
    "T02n0129_001:0843c05": "消息。」便留坐使者，阿難邠坻便到佛所，即前",
    "T02n0129_001:0843c06": "為佛作禮，&#x5374;長跪叉手白佛言：「今難國王遣",
    "T02n0129_001:0843c07": "使者來到我家，其人狀類黑如鬼，辭言，欲為",
    "T02n0129_001:0843c08": "王太子求我女三摩竭，今當云何？」佛言：「與之。」",
    "T02n0129_001:0843c09": "阿難邠坻言：「使者黑如鬼，其王太子當何類？",
    "T02n0129_001:0843c10": "我復曾從佛聞，難國王但事諸尼揵，裸形無",
    "T02n0129_001:0843c11": "有衣被，狀類醜黑，驚怖我女耶？」佛言：「不也，",
    "T02n0129_001:0843c12": "與之，當知是因緣，三摩竭應當於裸形國度",
    "T02n0129_001:0843c13": "脫八萬人。」阿難邠坻不敢復問佛，心懷恨意，",
    "T02n0129_001:0843c14": "即還歸謂使者言：「卿奉王教命，故從遠來求",
    "T02n0129_001:0843c15": "索我女，大善，當相與。」使者聞阿難邠坻言，即",
    "T02n0129_001:0843c16": "還到城外至太子所，便與太子相隨來，到阿",
    "T02n0129_001:0843c17": "難邠坻舍。即從車上下，金銀及禮娉與阿難",
    "T02n0129_001:0843c18": "邠坻，便共請人客，飲食相娛樂七日訖竟，阿",
    "T02n0129_001:0843c19": "難邠坻遣送三摩竭，奴婢衣服及與珍寶無復",
    "T02n0129_001:0843c20": "央數，太子便載三摩竭去還歸本國。",
    "T02n0129_001:0843c21": "[0843c21] 爾時，難國王見子婦來歸即大歡喜，便請其",
    "T02n0129_001:0843c22": "師尼揵若陀弗及萬二千弟子，悉入宮飯之，",
    "T02n0129_001:0843c23": "難國王夫人及太子悉下飯具。爾時，呼三",
    "T02n0129_001:0843c24": "摩竭來出，欲令下飯分共禮諸師。三摩竭適",
    "T02n0129_001:0843c25": "至第三門中，遙見諸尼揵悉羅坐裸形無有",
    "T02n0129_001:0843c26": "衣被，三摩竭即大驚，是為狗畜生無有異，便",
    "T02n0129_001:0843c27": "兩手覆面遙唾之，即還入室不肯復出。諸尼",
    "T02n0129_001:0843c28": "揵皆瞋恚三摩竭所，即告王言：「從何得此熒",
    "T02n0129_001:0843c29": "惑不吉利之人在王宮？促遣令去，若不遣去",
    "T02n0129_001:0844a01": "者，當壞敗王國中。」諸尼揵不肯復飯食，即欲",
    "T02n0129_001:0844a02": "起去，王便辭謝諸師：「我當為大師遣去，明日",
    "T02n0129_001:0844a03": "不復令現於宮中。」諸尼揵及飯食訖便去。[0844a03] 即",
    "T02n0129_001:0844a04": "日太子自往至三摩竭所，三摩竭時大瞋恚，",
    "T02n0129_001:0844a05": "教婢令閉門，如是四五日，太子不敢復往。夫",
    "T02n0129_001:0844a06": "人即問太子：「何故不往？」太子默聲不言，夫人",
    "T02n0129_001:0844a07": "以知之，即自往到三摩竭所。「我為子娶若，",
    "T02n0129_001:0844a08": "今當承事我子，何故折辱我子？」三摩竭答言：",
    "T02n0129_001:0844a09": "「夫人子所事師及國中人民，皆如狗畜生無",
    "T02n0129_001:0844a10": "有異。」夫人聞之大慚愧，即還白王言：「大王！自",
    "T02n0129_001:0844a11": "用道智無雙，國中無有可王意者，王迺勞群",
    "T02n0129_001:0844a12": "臣八千里求婦。今婦無所畏難，折辱我子，復",
    "T02n0129_001:0844a13": "面罵我，言比狗畜生。」[0844a13] 王聞夫人言，即自往到",
    "T02n0129_001:0844a14": "三摩竭所。爾時，三摩竭大憍慢，不肯出為王",
    "T02n0129_001:0844a15": "作禮。王即遙問三摩竭：「我行八千里娶若，以",
    "T02n0129_001:0844a16": "賢善故。若間者既辱我師，今復面罵夫人及",
    "T02n0129_001:0844a17": "太子，豈有不可乎？」三摩竭報言：「然。大王師及",
    "T02n0129_001:0844a18": "夫人太子并其國中人民，皆如狗畜生無異。」",
    "T02n0129_001:0844a19": "王即驚言：「是小女子！今折辱我如是，我恐智",
    "T02n0129_001:0844a20": "從腹中橫出以鐵鍱我腹，我日飯諸道士萬",
    "T02n0129_001:0844a21": "餘人，誰能及我者？今汝交面相罵？」三摩竭言：",
    "T02n0129_001:0844a22": "「王國中人民所事師，常無有衣裳裸形相視，",
    "T02n0129_001:0844a23": "當有何等道？設使有道，尚不足以貴，何況無",
    "T02n0129_001:0844a24": "道？大王！雖日飯是輩萬餘人者，皆是我所",
    "T02n0129_001:0844a25": "不恭敬輩，常唾賤者。」爾時，難國王大窮，即自",
    "T02n0129_001:0844a26": "思惟：「當共誰議是事？」即自往到尼揵若陀弗",
    "T02n0129_001:0844a27": "所，前為師作禮白言：「我娶婦以於舍衛國得",
    "T02n0129_001:0844a28": "婦，間者無狀，既折辱大師，今復憍慢面罵我",
    "T02n0129_001:0844a29": "及夫人太子，比狗畜生。雖是婦，不以婦禮事",
    "T02n0129_001:0844b01": "我，今當云何？」師告王：「復往問之，言：『汝國中人",
    "T02n0129_001:0844b02": "民所事，何如我國中人民所事？』如何等言。",
    "T02n0129_001:0844b03": "王往，慎勿得瞋怒，徐問之，自當有語。」王即受",
    "T02n0129_001:0844b04": "教，如師所言，便至三摩竭所問言：「汝國中人",
    "T02n0129_001:0844b05": "民所事，何用勝我國中人民所事？」三摩竭言：",
    "T02n0129_001:0844b06": "「我國中人民所事最尊，男女皆有衣裳，尊卑",
    "T02n0129_001:0844b07": "異路，身體不相見。現有大小名佛，教授數千",
    "T02n0129_001:0844b08": "億萬人，皆令得度世泥洹道，入火不燒、入水",
    "T02n0129_001:0844b09": "不溺。能典攬三千大千日月、萬二千億天地，",
    "T02n0129_001:0844b10": "變化入無間出無孔，知當來過去今現在事，",
    "T02n0129_001:0844b11": "身有三十二相、八十種好，道德通達，諸天帝",
    "T02n0129_001:0844b12": "王人民雜會稽首來謁。」王聞三摩竭語，即大",
    "T02n0129_001:0844b13": "踊躍歡喜。",
    "T02n0129_001:0844b14": "[0844b14] 爾時，難國王告三摩竭言：「汝所事佛，寧可得",
    "T02n0129_001:0844b15": "見不？」三摩竭言：「我能為大王遙請之，即可致。」",
    "T02n0129_001:0844b16": "王言：「大善！迺相去八千里，請佛當云何？」三摩",
    "T02n0129_001:0844b17": "竭言：「不須大王遣人請，但當至意遙燒香請",
    "T02n0129_001:0844b18": "也。佛神通照知人心中所念，王夫人及太子",
    "T02n0129_001:0844b19": "皆當隨我後。」三摩竭即自上高臺上，政服",
    "T02n0129_001:0844b20": "便向舍衛國長跪燒香，持頭面著地作禮言：",
    "T02n0129_001:0844b21": "「今難國王，不知天下有佛，當用一切人民故，",
    "T02n0129_001:0844b22": "哀悲諸懃苦，願佛明旦與諸比丘僧，勞屈尊",
    "T02n0129_001:0844b23": "神來到難國王所飯。」言適竟，香煙便達佛",
    "T02n0129_001:0844b24": "所，遶佛三匝於佛上化作香蓋。[0844b24] 佛時適為無",
    "T02n0129_001:0844b25": "數千人說法，爾時，阿難前長跪叉手白佛言：",
    "T02n0129_001:0844b26": "「是何等感應迺爾？願佛解說其意。」佛告阿難：",
    "T02n0129_001:0844b27": "「難國王及三摩竭，明旦當請佛及諸比丘僧。",
    "T02n0129_001:0844b28": "三摩竭有至心，欲令難國人民悉捨邪見、令",
    "T02n0129_001:0844b29": "向正道，香來至此請佛。」爾時，即告摩訶目揵",
    "T02n0129_001:0844c01": "連&#x52C5;諸比丘僧，明旦當到難國三摩竭所",
    "T02n0129_001:0844c02": "食。摩訶目連受佛教，即宣語諸比丘：「明日當",
    "T02n0129_001:0844c03": "就請，勿得他餘行。」[0844c03] 於是三摩竭，皆令王、夫人、",
    "T02n0129_001:0844c04": "太子及諸婇女，齋戒燒香布坐席，設飯食具",
    "T02n0129_001:0844c05": "悉辦。三摩竭知佛當來，與王、夫人、太子、婇女",
    "T02n0129_001:0844c06": "及諸尼揵共住中庭。三摩竭告王、夫人、太子：",
    "T02n0129_001:0844c07": "「皆隨我後，今諸羅漢當先來至，佛最在後。卿",
    "T02n0129_001:0844c08": "曹慎莫驚怖，隨我所為。」三摩竭於是復長跪",
    "T02n0129_001:0844c09": "燒香言：「飯具已辦，願佛用時。」[0844c09] 佛知三摩竭心",
    "T02n0129_001:0844c10": "所念，即告諸比丘：「今日當到難國食，爾曹",
    "T02n0129_001:0844c11": "各以道變化自在所為。」諸比丘即受教，中有",
    "T02n0129_001:0844c12": "化作龍虎鳳凰、孔雀牛鳩鴿、百鳥梟獸交露",
    "T02n0129_001:0844c13": "帳者，諸眾僧悉在其中坐，各各皆不同。爾時，",
    "T02n0129_001:0844c14": "佛自坐師子交露帳中，即與千二百五十比",
    "T02n0129_001:0844c15": "丘、五百菩薩、諸天鬼神龍俱，從虛空中神足",
    "T02n0129_001:0844c16": "飛行。適至難國，佛便放光明，天地大震動，諸",
    "T02n0129_001:0844c17": "羅漢菩薩各悉作變化先來下，難國人民見",
    "T02n0129_001:0844c18": "此變化皆大驚怖。王問三摩竭言：「是佛不也？」",
    "T02n0129_001:0844c19": "答言：「非佛。」三摩竭告王：「勿恐，是諸弟子也。佛",
    "T02n0129_001:0844c20": "最在後，身中有三十二相、八十種好。」須臾之",
    "T02n0129_001:0844c21": "間佛俱從上來下，釋梵四天王在前導，諸天",
    "T02n0129_001:0844c22": "鼓琴作其倡伎而樂佛。三摩竭與王、夫人、太",
    "T02n0129_001:0844c23": "子，即持華香迎佛，前為佛作禮，便相將入宮",
    "T02n0129_001:0844c24": "即就座。諸菩薩、阿羅漢皆前坐，大小相次，",
    "T02n0129_001:0844c25": "三摩竭即令王、夫人、太子前行澡水，便下飯",
    "T02n0129_001:0844c26": "食具，國中人民來觀者甚眾多，王令大臣閉",
    "T02n0129_001:0844c27": "宮門。人民見王閉宮門，大瞋恚王所，各持斧",
    "T02n0129_001:0844c28": "欲破宮門。佛遙知之，言：「我所行化，皆欲令作",
    "T02n0129_001:0844c29": "善，今難國人民皆來觀，而王閉宮門也。」佛",
    "T02n0129_001:0845a01": "爾時，欲令一切人等見佛，即使宮門牆壁悉",
    "T02n0129_001:0845a02": "化作水精色，內外相見，難國人民見佛及諸",
    "T02n0129_001:0845a03": "菩薩、羅漢，皆大歡喜。",
    "T02n0129_001:0845a04": "[0845a04] 爾時，佛有一羅漢名賓頭盧，時坐山上忽忘",
    "T02n0129_001:0845a05": "至難國，賓頭盧坐來久，適欲以針縫縷衣，",
    "T02n0129_001:0845a06": "以鍼刺地，縷與衣相連。是時佛已應難國王",
    "T02n0129_001:0845a07": "宮中坐已，賓頭盧即以神足飛行至難國，山",
    "T02n0129_001:0845a08": "便隨賓頭盧後。爾時，國中有一女人懷軀，見",
    "T02n0129_001:0845a09": "山來政黑恐墮其上，便大惶怖即墮軀。佛以",
    "T02n0129_001:0845a10": "遙知之，即令摩訶目連以神足飛行迎問：「賓",
    "T02n0129_001:0845a11": "頭盧！汝後何等？」賓頭盧即還顧見山，以手攬",
    "T02n0129_001:0845a12": "山擲故處八千里。爾時，賓頭盧即到前，為佛",
    "T02n0129_001:0845a13": "作禮&#x5374;坐。",
    "T02n0129_001:0845a14": "[0845a14] 佛告賓頭盧：「我教天下人欲令悉度世，今汝",
    "T02n0129_001:0845a15": "既失期，復殺一人。人命至重，是我道所不喜。",
    "T02n0129_001:0845a16": "汝從今已後，不得復隨我食及與眾會。若當",
    "T02n0129_001:0845a17": "留住，後須彌勒佛出，迺般泥洹去耳。」賓頭盧",
    "T02n0129_001:0845a18": "聞佛說如是，即默然憂愁復自悔責，食訖便",
    "T02n0129_001:0845a19": "起前為作禮，及諸菩薩、阿羅漢共辭，便入山",
    "T02n0129_001:0845a20": "中。[0845a20] 爾時，難國王師尼揵若陀弗白佛言：「寧可",
    "T02n0129_001:0845a21": "共捔道不？若不如者當投著井中。」佛言：「大善！",
    "T02n0129_001:0845a22": "不須多言，三問不如者，當投著井中。」尼揵若",
    "T02n0129_001:0845a23": "陀弗言：「大善！」佛即問：「若誦經時云何？」尼揵若",
    "T02n0129_001:0845a24": "陀弗言：「我誦經時匍匐而行。」「匍匐而行是為",
    "T02n0129_001:0845a25": "狗，狗迺匍匐而行。」尼揵若陀弗便不如佛，諸",
    "T02n0129_001:0845a26": "弟子皆瞋，餘語為賜那正說是事也，悉還恚",
    "T02n0129_001:0845a27": "其師所，取師欲投著井中，師即大惶怖，以兩",
    "T02n0129_001:0845a28": "手拒地不肯入井中。佛言：「置之。」",
    "T02n0129_001:0845a29": "[0845a29] 爾時，中庭自然有大火出，其焰上詣第七梵",
    "T02n0129_001:0845b01": "天，其火中自然有千葉蓮華，華上有五百梵",
    "T02n0129_001:0845b02": "天，皆叉手長跪問佛：「飯何等人得福多者？飯",
    "T02n0129_001:0845b03": "何等人得福少者？」佛答梵天言：「譬如以五種",
    "T02n0129_001:0845b04": "穀散著火中，為生不？」梵天言：「不生。」佛言：「難",
    "T02n0129_001:0845b05": "國王前後所飯諸尼揵，譬如五穀著火中，終",
    "T02n0129_001:0845b06": "不復生；今日飯佛及諸菩薩、羅漢，得福多無",
    "T02n0129_001:0845b07": "有量。譬如人有好地有好種，天復時雨，何憂",
    "T02n0129_001:0845b08": "不生？今佛是一切人福田，隨人所種必得其",
    "T02n0129_001:0845b09": "願。愚癡人喜教他為外道，是人命盡皆當墮",
    "T02n0129_001:0845b10": "太山地獄中甚懃苦，悔無所復及，前人坐之",
    "T02n0129_001:0845b11": "未出，後人復教作之，世間人愚癡，但更相欺",
    "T02n0129_001:0845b12": "調，是故不知真道。若有黠人當學正道，其道",
    "T02n0129_001:0845b13": "不生不老不病不死，是為泥洹大道。世間凡",
    "T02n0129_001:0845b14": "有九十六種道，皆不及佛道。」[0845b14] 佛言：「以一天下",
    "T02n0129_001:0845b15": "樹枝及與鳥毛，作筆書佛經，樹枝鳥毛悉皆",
    "T02n0129_001:0845b16": "可盡，佛智不可盡；大如須彌山墨磨研，四海",
    "T02n0129_001:0845b17": "水沾筆，須彌山墨、四海水皆可盡，佛智終不",
    "T02n0129_001:0845b18": "可盡。」五百梵天聞佛語，應時舉聲言：「善哉！審",
    "T02n0129_001:0845b19": "如佛所言。」於是五百梵天忽然不見。[0845b19] 爾時，難",
    "T02n0129_001:0845b20": "國王眷屬三百人，千二百婇女，五百大臣，",
    "T02n0129_001:0845b21": "見佛變化，皆踊躍歡喜，悉發阿耨多羅三藐",
    "T02n0129_001:0845b22": "三菩提心。時二千婆羅門即除鬚髮皆作比",
    "T02n0129_001:0845b23": "丘，應時悉得羅漢道。萬二千尼揵應時悉解",
    "T02n0129_001:0845b24": "脫，中有得須陀洹道者，有得斯陀含道者，有",
    "T02n0129_001:0845b25": "得阿那含道者。國中細民復有六萬四千人，",
    "T02n0129_001:0845b26": "皆信向佛法。即受五戒悉為優婆塞。[0845b26] 佛說經",
    "T02n0129_001:0845b27": "已，即與諸菩薩、阿羅漢俱現神足飛去。爾時，",
    "T02n0129_001:0845b28": "難國王及夫人、太子、群臣、人民，皆大歡喜，悉",
    "T02n0129_001:0845b29": "持頭著地，遙為佛作禮。"
}