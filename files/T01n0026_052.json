{
    "T01n0026_052:0752c08": "中阿含經卷第五十二",
    "T01n0026_052:0752c10": "東晉罽賓三藏瞿曇僧伽提婆譯",
    "T01n0026_052:0752c11": "（一九六）大品周那經第五(第五後誦)",
    "T01n0026_052:0752c12": "我聞如是：一時，佛遊跋耆，在舍彌村。爾",
    "T01n0026_052:0752c13": "時，沙彌周那於彼波和中而受夏坐，彼波",
    "T01n0026_052:0752c14": "和中有一尼揵，名曰親子，在彼命終。終",
    "T01n0026_052:0752c15": "後不久，尼揵親子諸弟子等各各破壞，不",
    "T01n0026_052:0752c16": "共和合，各說破壞，不和合事，鬪訟相縛，相憎",
    "T01n0026_052:0752c17": "共諍：「我知此法，汝不知也。汝知何法，如我",
    "T01n0026_052:0752c18": "所知？我齊整，汝不齊整。我相應，汝不相應。",
    "T01n0026_052:0752c19": "應說前而說後，應說後而說前。我勝，汝",
    "T01n0026_052:0752c20": "不如。我問汝事，汝不能答。我已伏汝，當",
    "T01n0026_052:0752c21": "復更問。若汝動者，我重縛汝。」更互憍慠，但求",
    "T01n0026_052:0752c22": "勝說，而無訶者。尼揵親子若有在家白衣弟",
    "T01n0026_052:0752c23": "子，彼皆厭患此尼揵親子諸弟子等。所以者",
    "T01n0026_052:0752c24": "何？以其所說惡法、律故，非是出要，不趣正",
    "T01n0026_052:0752c25": "覺，亦非善逝之所說也。崩壞無柱，無所依",
    "T01n0026_052:0752c26": "怙，彼所尊師，亦非如來、無所著、等正覺也。",
    "T01n0026_052:0752c27": "於是，沙彌周那受夏坐訖，過三月已，補",
    "T01n0026_052:0752c28": "治衣竟，攝衣持鉢，往舍彌村，住舍彌村北",
    "T01n0026_052:0752c29": "尸攝和林。沙彌周那往詣尊者阿難所，到已",
    "T01n0026_052:0753a01": "禮足，却坐一面，尊者阿難問曰：「賢者周那！",
    "T01n0026_052:0753a02": "從何所來，何處夏坐？」沙彌周那答曰：「尊者阿",
    "T01n0026_052:0753a03": "難！我從波和來，於波和中而受夏坐。尊者",
    "T01n0026_052:0753a04": "阿難！彼波和中有一尼揵，名曰親子，在彼",
    "T01n0026_052:0753a05": "命終。終後不久，尼揵親子諸弟子等各各破",
    "T01n0026_052:0753a06": "壞，不共和合，各說破壞，不和合事，鬪訟相縛，",
    "T01n0026_052:0753a07": "相憎共諍：『我知此法，汝不知也。汝知何法，",
    "T01n0026_052:0753a08": "如我所知？我齊整，汝不齊整。我相應，汝不",
    "T01n0026_052:0753a09": "相應。應說前而說後，應說後而說前。我",
    "T01n0026_052:0753a10": "勝，汝不如。我問汝事，汝不能答。我已伏",
    "T01n0026_052:0753a11": "汝，當復更問。若汝動者，我重縛汝。』更互憍慠，",
    "T01n0026_052:0753a12": "但求勝說，而無訶者。尼揵親子若有在家",
    "T01n0026_052:0753a13": "白衣弟子，彼皆厭患此尼揵親子諸弟子等。",
    "T01n0026_052:0753a14": "所以者何？以其所說惡法、律故，非是出要，",
    "T01n0026_052:0753a15": "不趣正覺，亦非善逝之所說也。崩壞無柱，",
    "T01n0026_052:0753a16": "無所依怙，彼所尊師，亦非如來、無所著、等正",
    "T01n0026_052:0753a17": "覺也。」尊者阿難聞已，語曰：「賢者周那！得因",
    "T01n0026_052:0753a18": "此說，可往見佛，奉獻世尊。賢者周那！今共",
    "T01n0026_052:0753a19": "詣佛，具向世尊而說此事，儻能因此得",
    "T01n0026_052:0753a20": "從世尊聞異法也。」於是，尊者阿難與沙彌",
    "T01n0026_052:0753a21": "周那俱往詣佛，稽首佛足，尊者阿難却住",
    "T01n0026_052:0753a22": "一面，沙彌周那却坐一面。尊者阿難白曰：「世",
    "T01n0026_052:0753a23": "尊！今日沙彌周那來詣我所，稽首我足，却",
    "T01n0026_052:0753a24": "坐一面，我問曰：『賢者周那！從何所來？何處",
    "T01n0026_052:0753a25": "夏坐？』沙彌周那即答我曰：『尊者阿難！我",
    "T01n0026_052:0753a26": "從波和來，於波和中而受夏坐。尊者阿難！",
    "T01n0026_052:0753a27": "彼波和中有一尼揵，名曰親子，在彼命終，",
    "T01n0026_052:0753a28": "終後不久，尼揵親子諸弟子等各各破壞，不",
    "T01n0026_052:0753a29": "共和合，各說破壞，不和合事，鬪訟相縛，相憎",
    "T01n0026_052:0753b01": "共諍：「我知此法，汝不知也。汝知何法，如我",
    "T01n0026_052:0753b02": "所知？我齊整，汝不齊整。我相應，汝不相應。",
    "T01n0026_052:0753b03": "應說前而說後，應說後而說前。我勝，汝",
    "T01n0026_052:0753b04": "不如。我問汝事，汝不能答。我已伏汝，當",
    "T01n0026_052:0753b05": "復更問。若汝動者，我重縛汝。」更互憍慠，但求",
    "T01n0026_052:0753b06": "勝說，而無訶者。尼揵親子若有在家白衣弟",
    "T01n0026_052:0753b07": "子，彼皆厭患此尼揵親子諸弟子等。所以者",
    "T01n0026_052:0753b08": "何？以其所說惡法、律故，非是出要，不趣正",
    "T01n0026_052:0753b09": "覺，亦非善逝之所說也。崩壞無柱，無所依",
    "T01n0026_052:0753b10": "怙，彼所尊師，亦非如來、無所著、等正覺也。』「世",
    "T01n0026_052:0753b11": "尊！我聞此已，恐怖驚懼，舉身毛竪，莫令有",
    "T01n0026_052:0753b12": "比丘於世尊去後而在眾中起如是鬪諍，",
    "T01n0026_052:0753b13": "謂此鬪諍不益多人，多人有苦，非義非饒",
    "T01n0026_052:0753b14": "益，非安隱快樂，乃至天人生極苦患。世尊！",
    "T01n0026_052:0753b15": "我見一比丘坐世尊前，至心敬重世尊，善",
    "T01n0026_052:0753b16": "護善逝。世尊！我見此已，便作是念：『若令此",
    "T01n0026_052:0753b17": "比丘於世尊去後，而在眾中起如是鬪諍，",
    "T01n0026_052:0753b18": "謂此鬪諍不益多人，多人有苦，非義非饒",
    "T01n0026_052:0753b19": "益，非安隱快樂，乃至天人生極苦患。』」於是，",
    "T01n0026_052:0753b20": "世尊問曰：「阿難！汝見何等眾中有鬪諍者，",
    "T01n0026_052:0753b21": "謂此鬪諍不益多人，多人有苦，非義非饒",
    "T01n0026_052:0753b22": "益，非安隱快樂，乃至天人生極苦患耶？」尊",
    "T01n0026_052:0753b23": "者阿難答曰：「世尊！謂有鬪諍，因增上戒、增",
    "T01n0026_052:0753b24": "上心、增上觀，於其眾中生而生者。世尊！謂",
    "T01n0026_052:0753b25": "此鬪諍不益多人，多人有苦，非義非饒益，",
    "T01n0026_052:0753b26": "非安隱快樂，乃至天人生極苦患。」世尊告",
    "T01n0026_052:0753b27": "曰：「阿難！此鬪諍甚少，謂因增上戒、增上心、增",
    "T01n0026_052:0753b28": "上觀。阿難！若有鬪諍，因道、因道迹，於其",
    "T01n0026_052:0753b29": "眾中生而生者，阿難！謂此鬪諍不益多人，",
    "T01n0026_052:0753c01": "多人有苦，非義非饒益，非安隱快樂。阿難！",
    "T01n0026_052:0753c02": "汝見其中有二比丘，各各異意而起鬪諍，",
    "T01n0026_052:0753c03": "是法、是非法，是律、是非律，是犯、是非犯，或輕、",
    "T01n0026_052:0753c04": "或重，可悔、不可悔，可護、不可護，有餘、無",
    "T01n0026_052:0753c05": "餘，起、不起。阿難！於意云何？若我法聚，自知",
    "T01n0026_052:0753c06": "自覺自作證，四念處、四正斷、四如意足、五",
    "T01n0026_052:0753c07": "根、五力、七覺支、八支聖道。阿難！尼揵親子",
    "T01n0026_052:0753c08": "實非薩云若，而自稱薩云若。阿難！若尼揵",
    "T01n0026_052:0753c09": "親子一切知、一切見者，彼為弟子施設六諍",
    "T01n0026_052:0753c10": "本，謂可聞而止。」於是，尊者阿難叉手向佛，",
    "T01n0026_052:0753c11": "白曰：「世尊！今正是時。善逝！今正是時。若世",
    "T01n0026_052:0753c12": "尊為諸比丘說六諍本者，諸比丘從世尊",
    "T01n0026_052:0753c13": "聞，當善受持。」世尊告曰：「阿難！諦聽，善思念",
    "T01n0026_052:0753c14": "之，我當為汝具分別說。」尊者阿難白曰：「唯",
    "T01n0026_052:0753c15": "然。當受教聽。」佛言：「阿難！或有一人瞋惱者",
    "T01n0026_052:0753c16": "結纏。阿難！謂人瞋惱者結纏，彼不敬師，不",
    "T01n0026_052:0753c17": "見法，不護戒，彼不敬師，不見法，不護",
    "T01n0026_052:0753c18": "戒已，便於眾中起如是諍。謂此鬪諍不益",
    "T01n0026_052:0753c19": "多人，多人有苦，非義非饒益，非安隱快樂，",
    "T01n0026_052:0753c20": "乃至天人生極苦患。阿難！如是鬪諍，汝於",
    "T01n0026_052:0753c21": "內外見而不盡者，為斷此諍故，汝當速",
    "T01n0026_052:0753c22": "求方便，學極精勤，正念正智，忍莫令退。阿",
    "T01n0026_052:0753c23": "難！猶人為火燒頭、燒衣，急求方便，救頭、救",
    "T01n0026_052:0753c24": "衣。如是鬪諍，汝於內外見而不盡者，為",
    "T01n0026_052:0753c25": "斷此諍故，汝當速求方便，學極精勤，正",
    "T01n0026_052:0753c26": "念正智，忍莫令退。阿難！如是鬪諍，汝於內",
    "T01n0026_052:0753c27": "外見盡者，汝當重護彼心，常無放逸，欲止",
    "T01n0026_052:0753c28": "此諍故，如是此諍，汝斷根本。阿難！猶人為",
    "T01n0026_052:0753c29": "火燒頭、燒衣，急求方便，救頭、救衣。如是",
    "T01n0026_052:0754a01": "鬪諍，汝於內外見盡者，汝當重護彼心，常",
    "T01n0026_052:0754a02": "無放逸，欲止此諍故，如是此諍，汝斷根本。",
    "T01n0026_052:0754a03": "「如是不語結、慳、嫉、諂誑、無慚、無愧、惡欲、邪",
    "T01n0026_052:0754a04": "見、惡性不可制。阿難！若有一人惡欲、邪",
    "T01n0026_052:0754a05": "見、惡性不可制，彼不敬師，不見法，不",
    "T01n0026_052:0754a06": "護戒，彼不敬師，不見法，不護戒已，便於",
    "T01n0026_052:0754a07": "眾中起如是諍，謂此鬪諍不益多人，多人",
    "T01n0026_052:0754a08": "有苦，非義非饒益，非安隱快樂，乃至天人",
    "T01n0026_052:0754a09": "生極苦患。阿難！如是鬪諍，汝於內外見而",
    "T01n0026_052:0754a10": "不盡者，為斷此諍故，汝當速求方便，學",
    "T01n0026_052:0754a11": "極精勤，正念正智，忍莫令退。阿難！猶人為",
    "T01n0026_052:0754a12": "火燒頭、燒衣，急求方便，救頭、救衣。如是",
    "T01n0026_052:0754a13": "鬪諍，汝於內外見而不盡者，為斷此諍",
    "T01n0026_052:0754a14": "故，汝當速求方便，學極精勤，正念正智，忍",
    "T01n0026_052:0754a15": "莫令退。阿難！如是鬪諍，汝於內外見盡",
    "T01n0026_052:0754a16": "者，汝當重護彼心，常無放逸，欲止此諍",
    "T01n0026_052:0754a17": "故，如是此諍，汝斷根本。阿難！猶人為火燒",
    "T01n0026_052:0754a18": "頭、燒衣，急求方便，救頭、救衣。如是鬪諍，",
    "T01n0026_052:0754a19": "汝於內外見盡者，汝當重護彼心，常無放",
    "T01n0026_052:0754a20": "逸，欲止此諍故，如是此諍，汝斷根本。「復次，",
    "T01n0026_052:0754a21": "阿難！有七止諍，一者應與面前止諍律。二",
    "T01n0026_052:0754a22": "者應與憶止諍律。三者應與不癡止諍律。",
    "T01n0026_052:0754a23": "四者應與自發露止諍律。五者應與君止",
    "T01n0026_052:0754a24": "諍律。六者應與展轉止諍律。七者應與如",
    "T01n0026_052:0754a25": "棄糞掃止諍律。阿難！云何應與面前止諍律？",
    "T01n0026_052:0754a26": "云何斷此諍？謂因面前止諍律也。阿難！一",
    "T01n0026_052:0754a27": "人者一人教訶，護以法、律如尊師教，面前令",
    "T01n0026_052:0754a28": "歡喜。一人者二人、一人者多人、一人者眾教",
    "T01n0026_052:0754a29": "訶，護以法、律，如尊師教，面前令歡喜。二人",
    "T01n0026_052:0754b01": "者二人教訶，護以法、律，如尊師教，面前令",
    "T01n0026_052:0754b02": "歡喜。二人者多人、二人者眾、二人者一人教",
    "T01n0026_052:0754b03": "訶，護以法、律，如尊師教，面前令歡喜。多人",
    "T01n0026_052:0754b04": "者多人教訶，護以法、律，如尊師教，面前令",
    "T01n0026_052:0754b05": "歡喜。多人者眾、多人者一人、多人者二人教",
    "T01n0026_052:0754b06": "訶，護以法、律，如尊師教，面前令歡喜。眾者",
    "T01n0026_052:0754b07": "眾教訶，護以法、律，如尊師教，面前令歡喜。",
    "T01n0026_052:0754b08": "眾者一人、眾者二人、眾者多人教訶，護以法、",
    "T01n0026_052:0754b09": "律，如尊師教，面前令歡喜。阿難！是謂應與",
    "T01n0026_052:0754b10": "面前止諍律，如是斷此諍，謂因面前止諍",
    "T01n0026_052:0754b11": "律也。「阿難！云何應與憶止諍律？云何斷此",
    "T01n0026_052:0754b12": "諍？謂因憶止諍律也。阿難！若有一人犯戒",
    "T01n0026_052:0754b13": "而不憶，諸比丘見已，便語彼曰：『汝曹犯戒",
    "T01n0026_052:0754b14": "而不自憶，汝應從眾求於憶律，眾當共",
    "T01n0026_052:0754b15": "與賢者憶律。』阿難！若處有眾和集會者，彼",
    "T01n0026_052:0754b16": "比丘應詣，偏袒著衣，脫屣入眾，稽首禮長",
    "T01n0026_052:0754b17": "老上尊比丘足，長跪叉手，白長老上尊比丘",
    "T01n0026_052:0754b18": "曰：『諸尊！聽我曾犯戒而不憶，我今從眾求",
    "T01n0026_052:0754b19": "於憶律，願眾和合與我憶律。』阿難！為彼比",
    "T01n0026_052:0754b20": "丘故，眾共和集，應與憶律，以法以律，如尊",
    "T01n0026_052:0754b21": "師教，面前令歡喜。阿難！是謂應與憶止諍",
    "T01n0026_052:0754b22": "律，如是斷此諍，謂因憶止諍律也。「阿難！云",
    "T01n0026_052:0754b23": "何應與不癡止諍律？云何斷此諍？謂因不",
    "T01n0026_052:0754b24": "癡止諍律也。阿難！若有一人狂發而心顛",
    "T01n0026_052:0754b25": "倒，彼狂發心顛倒已，多不淨行，非沙門法，",
    "T01n0026_052:0754b26": "不順法行而說違犯。彼於後時還得本",
    "T01n0026_052:0754b27": "心，諸比丘見已，便語彼曰：『汝曹狂發而心",
    "T01n0026_052:0754b28": "顛倒，狂發心顛倒已，多不淨行，非沙門法，",
    "T01n0026_052:0754b29": "不順法行而說違犯。賢者於後還得本心，",
    "T01n0026_052:0754c01": "賢者可從眾求不癡律，眾當共與賢者不",
    "T01n0026_052:0754c02": "癡律。』阿難！若處有眾和集會者，彼比丘應",
    "T01n0026_052:0754c03": "詣，偏袒著衣，脫屣入眾，稽首禮長老上尊",
    "T01n0026_052:0754c04": "比丘足，長跪叉手，白長老上尊比丘曰：『諸",
    "T01n0026_052:0754c05": "尊！聽我曾狂發而心顛倒，狂發心顛倒已，",
    "T01n0026_052:0754c06": "多不淨行，非沙門法，不順法行而說違",
    "T01n0026_052:0754c07": "犯。我於後時還得本心，我今從眾求不癡",
    "T01n0026_052:0754c08": "律，願眾和合與我不癡律。』阿難！為彼比丘",
    "T01n0026_052:0754c09": "故，眾共和集，應與不癡律，以法以律，如尊",
    "T01n0026_052:0754c10": "師教，面前令歡喜。阿難！是謂應與不癡止",
    "T01n0026_052:0754c11": "諍律，如是斷此諍，謂因不癡止諍律也。「阿",
    "T01n0026_052:0754c12": "難！云何應與自發露止諍律？云何斷此諍？謂",
    "T01n0026_052:0754c13": "因自發露止諍律也。阿難！若有一人犯",
    "T01n0026_052:0754c14": "戒，或有語者，或不語者，或有憶者，或不憶",
    "T01n0026_052:0754c15": "者。阿難！若處有眾和集會者，彼比丘應詣，",
    "T01n0026_052:0754c16": "偏袒著衣，脫屣入眾，稽首禮長老上尊比",
    "T01n0026_052:0754c17": "丘足，長跪叉手，白長老上尊比丘曰：『諸尊！",
    "T01n0026_052:0754c18": "聽！我犯某戒，我今向長老上尊比丘至",
    "T01n0026_052:0754c19": "心發露，自說顯示，不敢覆藏，更善護持，後不",
    "T01n0026_052:0754c20": "復作。』阿難！諸比丘眾當問彼比丘曰：『賢者",
    "T01n0026_052:0754c21": "自見所犯耶？』彼應答曰：『實自見所犯。』眾當",
    "T01n0026_052:0754c22": "語彼：『更善護持，莫復作也。』阿難！是謂應",
    "T01n0026_052:0754c23": "與自發露止諍律，如是斷此諍，謂因自發",
    "T01n0026_052:0754c24": "露止諍律也。「阿難！云何應與君止諍律？云",
    "T01n0026_052:0754c25": "何斷此諍？謂因與君止諍律也。阿難！若有",
    "T01n0026_052:0754c26": "一人不知羞恥，不悔見聞，從他疑者惡",
    "T01n0026_052:0754c27": "欲，彼犯戒已，稱一處知，稱一處見，稱一處",
    "T01n0026_052:0754c28": "知已，稱一處見，稱一處見已，稱一處知，在",
    "T01n0026_052:0754c29": "眾中稱一處知，在眾中稱一處見，稱一處",
    "T01n0026_052:0755a01": "知已，稱一處見，稱一處見已，稱一處知。阿",
    "T01n0026_052:0755a02": "難！為彼比丘故，眾共和集，應與君律，君無",
    "T01n0026_052:0755a03": "道無理，君惡不善。所以者何？謂君犯戒已，",
    "T01n0026_052:0755a04": "稱一處知，稱一處見，稱一處知已，稱一處",
    "T01n0026_052:0755a05": "見，稱一處見已，稱一處知，在眾中稱一處",
    "T01n0026_052:0755a06": "知，在眾中稱一處見，稱一處知已，稱一處",
    "T01n0026_052:0755a07": "見，稱一處見已，稱一處知。阿難！是謂應與",
    "T01n0026_052:0755a08": "君止諍律，如是斷此諍，謂因與君止諍律",
    "T01n0026_052:0755a09": "也。「阿難！云何應與展轉止諍律？云何斷此諍？",
    "T01n0026_052:0755a10": "謂因展轉止諍律也。阿難！有二比丘於其",
    "T01n0026_052:0755a11": "中間若干意起諍，謂是法、非法，是律、非律，是",
    "T01n0026_052:0755a12": "犯、非犯，或輕、或重，可說、不可說，可護、不可護，",
    "T01n0026_052:0755a13": "有餘、無餘，可悔、不可悔。阿難！彼比丘猥處止",
    "T01n0026_052:0755a14": "此諍，若猥處止者，此諍當言止，若猥處不",
    "T01n0026_052:0755a15": "止者，此諍可白眾，若於眾中止者，此諍當",
    "T01n0026_052:0755a16": "言止，若於眾中不止者，阿難！相近住者，",
    "T01n0026_052:0755a17": "於中若有比丘持經、持律、持母者，此比丘",
    "T01n0026_052:0755a18": "共往至彼，說此諍事，若在道路止者，此諍",
    "T01n0026_052:0755a19": "當言止，若道路不止者，此諍當復向眾說，",
    "T01n0026_052:0755a20": "若在眾止者，此諍當言止，若在眾不止者，",
    "T01n0026_052:0755a21": "阿難！若多伴助者，持經、持律、持母者，阿難！",
    "T01n0026_052:0755a22": "彼比丘應者止此諍，以法以律，如尊師教，",
    "T01n0026_052:0755a23": "面前令歡喜。阿難！是謂應與展轉止諍律，",
    "T01n0026_052:0755a24": "如是斷此諍，謂因展轉止諍律也。「阿難！云",
    "T01n0026_052:0755a25": "何應與如棄糞掃止諍律？云何斷此諍？謂因",
    "T01n0026_052:0755a26": "如棄糞掃止諍律也。阿難！若有住處諸比",
    "T01n0026_052:0755a27": "丘眾鬪訟憎嫉，相憎共諍。阿難！彼諸比丘分",
    "T01n0026_052:0755a28": "立二部，分立二部已，若於一部中有長老",
    "T01n0026_052:0755a29": "上尊者，或有次者，有宗主者，或有次者。阿",
    "T01n0026_052:0755b01": "難！此比丘語彼比丘曰：『諸賢！聽！我等無道",
    "T01n0026_052:0755b02": "無理，我等惡不善。所以者何？我等於此善說",
    "T01n0026_052:0755b03": "法、律，至信、捨家、無家、學道，鬪訟憎嫉，相憎共",
    "T01n0026_052:0755b04": "諍。諸賢！因此諍，我等犯戒者除偷羅柘，除",
    "T01n0026_052:0755b05": "家相應，我自為己，亦為彼諸賢故，今向",
    "T01n0026_052:0755b06": "賢至心發露，自說顯示，不敢覆藏，更善護持，",
    "T01n0026_052:0755b07": "後不復作。』「阿難！若此部中無一比丘應者，",
    "T01n0026_052:0755b08": "阿難！此比丘應往至彼第二部，到已稽首，",
    "T01n0026_052:0755b09": "禮長老上尊比丘足，長跪叉手，白長老上尊",
    "T01n0026_052:0755b10": "比丘曰：『諸尊！聽！我等無道無理，我等惡不",
    "T01n0026_052:0755b11": "善。所以者何？我等於此善說法、律，至信、捨家、",
    "T01n0026_052:0755b12": "無家、學道，鬪訟憎嫉，相憎共諍。諸賢！因此",
    "T01n0026_052:0755b13": "諍，我等犯戒者除偷羅柘，除家相應，我自",
    "T01n0026_052:0755b14": "為己，亦為彼諸賢故，今向長老上尊至心",
    "T01n0026_052:0755b15": "發露，自說顯示，不敢覆藏，更善護持，後不",
    "T01n0026_052:0755b16": "復作。』阿難！彼比丘當語此比丘曰：『賢者！汝",
    "T01n0026_052:0755b17": "自見犯戒耶？』彼應答曰：『實自見所犯。』彼",
    "T01n0026_052:0755b18": "當語此：『更善護持，莫復作也。』第二部亦復",
    "T01n0026_052:0755b19": "如是。阿難！是謂應與如棄糞掃止諍律，如",
    "T01n0026_052:0755b20": "是斷此諍，謂因如棄糞掃止諍律也。「阿難！",
    "T01n0026_052:0755b21": "我今令汝說六慰勞法，諦聽，諦聽，善思",
    "T01n0026_052:0755b22": "念之。」尊者阿難白曰：「唯然。當受教聽。」佛言：",
    "T01n0026_052:0755b23": "「云何為六？慈身業，向諸梵行，法是慰勞",
    "T01n0026_052:0755b24": "法、愛法、樂法，令愛令重，令奉令敬，令修令",
    "T01n0026_052:0755b25": "攝，得沙門，得一心，得精進，得涅槃，慈口",
    "T01n0026_052:0755b26": "業，慈意業。若法利如法得，自所得飯食，至在",
    "T01n0026_052:0755b27": "鉢中，如是利分布，施諸梵行，是法慰勞法、",
    "T01n0026_052:0755b28": "愛法、樂法，令愛令重，令奉令敬，令修令攝，",
    "T01n0026_052:0755b29": "得沙門，得一心，得精進，得涅槃。若有戒",
    "T01n0026_052:0755c01": "不缺不穿，無穢無異，如地不隨他，聖所",
    "T01n0026_052:0755c02": "稱譽，具足善受持如是戒分，布施諸梵行，是",
    "T01n0026_052:0755c03": "法慰勞法、愛法、樂法，令愛令重，令奉令敬，",
    "T01n0026_052:0755c04": "令修令攝，得沙門，得一心，得精進，得涅",
    "T01n0026_052:0755c05": "槃。若有聖見出要，明見深達，能正盡苦，如",
    "T01n0026_052:0755c06": "是見分布，施諸梵行，是法慰勞法、愛法、樂法，",
    "T01n0026_052:0755c07": "令愛令重，令奉令敬，令修令攝，得沙門，",
    "T01n0026_052:0755c08": "得一心，得精進，得涅槃。阿難！我向所說六",
    "T01n0026_052:0755c09": "慰勞法者，因此故說。「阿難！若汝等此六諍",
    "T01n0026_052:0755c10": "本止絕斷者，及此七止諍，眾中起鬪諍，以",
    "T01n0026_052:0755c11": "如棄糞掃止諍律止者，復行此六慰勞法。阿",
    "T01n0026_052:0755c12": "難！如是汝於我去後共同和合，歡喜不諍，",
    "T01n0026_052:0755c13": "同一一心，同一一教，合一水乳，快樂遊行，如",
    "T01n0026_052:0755c14": "我在時。」佛說如是。尊者阿難及諸比丘，聞佛",
    "T01n0026_052:0755c15": "所說，歡喜奉行。",
    "T01n0026_052:0755c16": "周那經第五竟(四千二百三十字)",
    "T01n0026_052:0755c17": "（一九七）中阿含大品優婆離經第六(第五",
    "T01n0026_052:0755c18": "後誦)",
    "T01n0026_052:0755c19": "我聞如是：一時，佛遊瞻波，在恒伽池岸。爾",
    "T01n0026_052:0755c20": "時，尊者優婆離則於晡時，從燕坐起，往",
    "T01n0026_052:0755c21": "詣佛所，稽首佛足，却坐一面，白曰：「世尊！若",
    "T01n0026_052:0755c22": "比丘眾共和合，作異業、說異業者，是如法",
    "T01n0026_052:0755c23": "業、如律業耶？」世尊答曰：「不也。優婆離！」尊者",
    "T01n0026_052:0755c24": "優婆離復問曰：「世尊！若比丘眾共和合，應",
    "T01n0026_052:0755c25": "與面前律者而與憶律，應與憶律者而與",
    "T01n0026_052:0755c26": "面前律，是如法業、如律業耶？」世尊答曰：「不也。",
    "T01n0026_052:0755c27": "優婆離！」尊者優婆離復問曰：「世尊！若比丘",
    "T01n0026_052:0755c28": "眾共和合，應與憶律者而與不癡律，應與",
    "T01n0026_052:0755c29": "不癡律者而與憶律，是如法業、如律業耶？」世",
    "T01n0026_052:0756a01": "尊答曰：「不也。優婆離！」尊者優婆離復問曰：",
    "T01n0026_052:0756a02": "「世尊！若比丘眾共和合，應與不癡律者而",
    "T01n0026_052:0756a03": "與自發露律，應與自發露律者而與不癡",
    "T01n0026_052:0756a04": "律，是如法業、如律業耶？」世尊答曰：「不也。優",
    "T01n0026_052:0756a05": "婆離！」尊者優婆離復問曰：「世尊！若比丘眾",
    "T01n0026_052:0756a06": "共和合，應與自發露律者而與君律，應與",
    "T01n0026_052:0756a07": "君律者而與自發露律，是如法業、如律業耶？」",
    "T01n0026_052:0756a08": "世尊答曰：「不也。優婆離！」尊者優婆離復問",
    "T01n0026_052:0756a09": "曰：「世尊！若比丘眾共和合，應與君者而責",
    "T01n0026_052:0756a10": "數，應責數者而與君，是如法業、如律業耶？」",
    "T01n0026_052:0756a11": "世尊答曰：「不也。優婆離！」尊者優婆離復問",
    "T01n0026_052:0756a12": "曰：「世尊！若比丘眾共和合，應責數者而下",
    "T01n0026_052:0756a13": "置，應下置者而責數，是如法業、如律業耶？」",
    "T01n0026_052:0756a14": "世尊答曰：「不也。優婆離！」尊者優婆離復問",
    "T01n0026_052:0756a15": "曰：「世尊！若比丘眾共和合，應下置者而舉，",
    "T01n0026_052:0756a16": "應舉者而下置，是如法業、如律業耶？」世尊答",
    "T01n0026_052:0756a17": "曰：「不也。優婆離！」尊者優婆離復問曰：「世尊！",
    "T01n0026_052:0756a18": "若比丘眾共和合，應舉者而擯，應擯者而",
    "T01n0026_052:0756a19": "舉，是如法業、如律業耶？」世尊答曰：「不也。優",
    "T01n0026_052:0756a20": "婆離！」尊者優婆離復問曰：「世尊！若比丘眾",
    "T01n0026_052:0756a21": "共和合，應擯者而與憶，應與憶者而擯，",
    "T01n0026_052:0756a22": "是如法業、如律業耶？」世尊答曰：「不也。優婆",
    "T01n0026_052:0756a23": "離！」尊者優婆離復問曰：「世尊！若比丘眾共",
    "T01n0026_052:0756a24": "和合，應與憶者而從根本治，應從根本治",
    "T01n0026_052:0756a25": "者而與憶，是如法業、如律業耶？」世尊答曰：「不",
    "T01n0026_052:0756a26": "也。優婆離！」尊者優婆離復問曰：「世尊！若比",
    "T01n0026_052:0756a27": "丘眾共和合，應從根本治者而驅出，應驅",
    "T01n0026_052:0756a28": "出者而從根本治，是如法業、如律業耶？」世尊",
    "T01n0026_052:0756a29": "答曰：「不也。優婆離！」尊者優婆離復問曰：「世",
    "T01n0026_052:0756b01": "尊！若比丘眾共和合，應驅出者而行不慢，",
    "T01n0026_052:0756b02": "應行不慢者而驅出，是如法業、如律業耶？」",
    "T01n0026_052:0756b03": "世尊答曰：「不也。優婆離！」尊者優婆離復問",
    "T01n0026_052:0756b04": "曰：「世尊！若比丘眾共和合，應行不慢者而",
    "T01n0026_052:0756b05": "治，應治者而行不慢，是如法業、如律業耶？」",
    "T01n0026_052:0756b06": "世尊答曰：「不也。優婆離！優婆離！若比丘眾",
    "T01n0026_052:0756b07": "共和合，作異業，說異業者，是不如法業、不",
    "T01n0026_052:0756b08": "如律業，眾亦有罪。優婆離！若比丘眾共和",
    "T01n0026_052:0756b09": "合，應與面前律而與憶律，應與憶律而",
    "T01n0026_052:0756b10": "與面前律者，是不如法業、不如律業，眾亦有",
    "T01n0026_052:0756b11": "罪。優婆離！若比丘眾共和合，應與憶律",
    "T01n0026_052:0756b12": "而與不癡律，應與不癡律而與憶律者，是",
    "T01n0026_052:0756b13": "不如法業、不如律業，眾亦有罪。優婆離！若",
    "T01n0026_052:0756b14": "比丘眾共和合，應與不癡律而與自發露",
    "T01n0026_052:0756b15": "律，應與自發露律而與不癡律者，是不如",
    "T01n0026_052:0756b16": "法業、不如律業，眾亦有罪。「優婆離！若比丘",
    "T01n0026_052:0756b17": "眾共和合，應與自發露律而與君律，應與",
    "T01n0026_052:0756b18": "君律而與自發露律者，是不如法業、不如律",
    "T01n0026_052:0756b19": "業，眾亦有罪。優婆離！若比丘眾共和合，",
    "T01n0026_052:0756b20": "應與君律而責數，應責數而與君律",
    "T01n0026_052:0756b21": "者，是不如法業、不如律業，眾亦有罪。優婆",
    "T01n0026_052:0756b22": "離！若比丘眾共和合，應責數而下置，應下",
    "T01n0026_052:0756b23": "置而責數者，是不如法業、不如律業，眾亦",
    "T01n0026_052:0756b24": "有罪。優婆離！若比丘眾共和合，應下置而",
    "T01n0026_052:0756b25": "舉，應舉而下置者，是不如法業、不如律業，眾",
    "T01n0026_052:0756b26": "亦有罪。「優婆離！若比丘眾共和合，應舉而",
    "T01n0026_052:0756b27": "擯，應擯而舉者，是不如法業、不如律業，眾",
    "T01n0026_052:0756b28": "亦有罪。優婆離！若比丘眾共和合，應擯",
    "T01n0026_052:0756b29": "而與憶，應與憶而擯者，是不如法業、不如",
    "T01n0026_052:0756c01": "律業，眾亦有罪。優婆離！若比丘眾共和合，",
    "T01n0026_052:0756c02": "應與憶而從根本治，應從根本治而與憶",
    "T01n0026_052:0756c03": "者，是不如法業、不如律業，眾亦有罪。優婆",
    "T01n0026_052:0756c04": "離！若比丘眾共和合，應從根本治而驅出，",
    "T01n0026_052:0756c05": "應驅出而從根本治者，是不如法業、不如",
    "T01n0026_052:0756c06": "律業，眾亦有罪。優婆離！若比丘眾共和合，",
    "T01n0026_052:0756c07": "應驅出而行不慢，應行不慢而驅出者，是",
    "T01n0026_052:0756c08": "不如法業、不如律業，眾亦有罪。優婆離！若",
    "T01n0026_052:0756c09": "比丘眾共和合，應行不慢而治，應治而行",
    "T01n0026_052:0756c10": "不慢者，是不如法業、不如律業，眾亦有罪。",
    "T01n0026_052:0756c11": "「優婆離！若比丘眾共和合，隨所作業即說",
    "T01n0026_052:0756c12": "此業者，是如法業、如律業，眾亦無罪。優婆",
    "T01n0026_052:0756c13": "離！若比丘眾共和合，應與面前律即與面",
    "T01n0026_052:0756c14": "前律，應與憶律即與憶律，應與不癡律",
    "T01n0026_052:0756c15": "即與不癡律，應與自發露律即與自發露",
    "T01n0026_052:0756c16": "律，應與君律即與君律，應責數即責",
    "T01n0026_052:0756c17": "數，應下置即下置，應舉即舉，應擯即",
    "T01n0026_052:0756c18": "擯，應憶即憶，應從根本治即從根本治，",
    "T01n0026_052:0756c19": "應驅出即驅出，應行不慢即行不慢，應",
    "T01n0026_052:0756c20": "治即治者，是如法業、如律業，眾亦無罪。「優",
    "T01n0026_052:0756c21": "婆離！汝當學隨所作業即說此業，應與",
    "T01n0026_052:0756c22": "面前律即與面前律，應與憶律即與憶律，",
    "T01n0026_052:0756c23": "應與不癡律即與不癡律，應與自發露律",
    "T01n0026_052:0756c24": "即與自發露律，應與君律即與君律，應",
    "T01n0026_052:0756c25": "責數即責數，應下置即下置，應舉即舉，",
    "T01n0026_052:0756c26": "應擯即擯，應憶即憶，應從根本治即從",
    "T01n0026_052:0756c27": "根本治，應驅出即驅出，應行不慢即行不",
    "T01n0026_052:0756c28": "慢，應治即治者。優婆離！汝當如是學。」佛",
    "T01n0026_052:0756c29": "說如是。尊者優婆離及諸比丘，聞佛所說，",
    "T01n0026_052:0757a01": "歡喜奉行。",
    "T01n0026_052:0757a02": "優婆離經第六竟(一千五百六十一字)",
    "T01n0026_052:0757a03": "（一九八）中阿含大品調御地經第七(第五",
    "T01n0026_052:0757a04": "後誦)",
    "T01n0026_052:0757a05": "我聞如是：一時，佛遊王舍城，在竹林迦蘭",
    "T01n0026_052:0757a06": "陀園。爾時，沙彌阿夷那和提亦遊王舍城，",
    "T01n0026_052:0757a07": "在無事處，住禪屋中。彼時王童子耆婆先",
    "T01n0026_052:0757a08": "那中後仿佯，至沙彌阿夷那和提所，共相問",
    "T01n0026_052:0757a09": "訊，却坐一面，語曰：「賢者阿奇舍那！欲有所",
    "T01n0026_052:0757a10": "問，聽我問耶？」沙彌阿夷那和提告曰：「賢王",
    "T01n0026_052:0757a11": "童子！欲問便問，我聞當思。」王童子問曰：「阿",
    "T01n0026_052:0757a12": "奇舍那！實比丘此法、律中不放逸，行精勤，得",
    "T01n0026_052:0757a13": "一心耶？」沙彌答曰：「賢王童子！實比丘此法、律",
    "T01n0026_052:0757a14": "中不放逸，行精勤，得一心。」王童子復問曰：",
    "T01n0026_052:0757a15": "「賢者阿奇舍那！汝當隨所聞，汝隨所誦習",
    "T01n0026_052:0757a16": "者，盡向我說，如比丘此法、律中不放逸，行精",
    "T01n0026_052:0757a17": "勤，得一心。」沙彌答曰：「賢王童子！我不堪",
    "T01n0026_052:0757a18": "任隨所聞法，隨所誦習，廣向汝說，如比",
    "T01n0026_052:0757a19": "丘此法、律中不放逸，行精勤，得一心也。賢",
    "T01n0026_052:0757a20": "王童子！若我隨所聞法，隨所誦習，向賢王",
    "T01n0026_052:0757a21": "童子說，如比丘此法、律中不放逸，行精勤，",
    "T01n0026_052:0757a22": "得一心者，或賢王童子不知也，如是我唐",
    "T01n0026_052:0757a23": "煩勞。」王童子語沙彌曰：「賢者阿奇舍那！汝",
    "T01n0026_052:0757a24": "未為他所伏，以何意故而自退耶？賢者阿",
    "T01n0026_052:0757a25": "奇舍那！如隨所聞法，隨所誦習，可向我",
    "T01n0026_052:0757a26": "說，如比丘此法、律中不放逸，行精勤，得一",
    "T01n0026_052:0757a27": "心。若我知者為善，若我不知者，我便不復",
    "T01n0026_052:0757a28": "更問諸法。」於是，沙彌阿夷那和提隨所聞",
    "T01n0026_052:0757a29": "法，隨所誦習，向王童子耆婆先那說，如比",
    "T01n0026_052:0757b01": "丘此法、律中不放逸，行精勤，得一心。於是，",
    "T01n0026_052:0757b02": "王童子耆婆先那語曰：「賢者阿奇舍那！若比",
    "T01n0026_052:0757b03": "丘此法、律中不放逸，行精勤，得一心者，終",
    "T01n0026_052:0757b04": "無是處。」說無是處已，即從坐起，不辭而",
    "T01n0026_052:0757b05": "去。王童子耆婆先那去後不久。於是，沙彌阿",
    "T01n0026_052:0757b06": "夷那和提往詣佛所，稽首作禮，却坐一面，",
    "T01n0026_052:0757b07": "與王童子耆婆先那所共論者，盡向佛說。",
    "T01n0026_052:0757b08": "世尊聞已，告沙彌曰：「阿奇舍那！止！王童子",
    "T01n0026_052:0757b09": "耆婆先那云何得？行欲著欲，為欲愛所食，",
    "T01n0026_052:0757b10": "為欲所燒。若地斷欲、斷欲愛、斷欲燒熱，",
    "T01n0026_052:0757b11": "無欲知、無欲見、無欲覺，此地王童子知者、",
    "T01n0026_052:0757b12": "見者，終無是處。所以者何？阿奇舍那！王童子",
    "T01n0026_052:0757b13": "耆婆先那常行欲也。「阿奇舍那！猶四調御，象",
    "T01n0026_052:0757b14": "調御、馬調御、牛調御、人調御，於中二調御",
    "T01n0026_052:0757b15": "不可調御，二調御可調御。阿奇舍那！於意",
    "T01n0026_052:0757b16": "云何？若此二調御不可調御，此未調、未調",
    "T01n0026_052:0757b17": "地、未調御受御事者，終無是處。若此二調",
    "T01n0026_052:0757b18": "御可調御，善調御，此調、未調地，御受御事",
    "T01n0026_052:0757b19": "者，必有是處。如是，此阿奇舍那！止！王童子耆",
    "T01n0026_052:0757b20": "婆先那云何得？行欲著欲，為欲愛所食，為",
    "T01n0026_052:0757b21": "欲所燒，若地斷欲、斷欲愛、斷欲煩熱，無欲",
    "T01n0026_052:0757b22": "知、無欲見、無欲覺，此地王童子知者、見者，",
    "T01n0026_052:0757b23": "終無是處。所以者何？阿奇舍那！王童子耆婆",
    "T01n0026_052:0757b24": "先那常行欲也。「阿奇舍那！猶去村不遠，有",
    "T01n0026_052:0757b25": "大石山，無缺無穿，實而不虛，堅固不動，都合",
    "T01n0026_052:0757b26": "為一。或有二人正欲見者，彼中一人速疾",
    "T01n0026_052:0757b27": "上山，第二人者依住山下。石山上人見石",
    "T01n0026_052:0757b28": "山邊有好平地、園觀、林木、清泉、華池、長流、河",
    "T01n0026_052:0757b29": "水，山上人見已，語山下人：『汝見山邊有好",
    "T01n0026_052:0757c01": "平地、園觀、林木、清泉、華池、長流、河水耶？』山下",
    "T01n0026_052:0757c02": "人答曰：『若我見山，彼邊有好平地、園觀、林木、",
    "T01n0026_052:0757c03": "清泉、華池、長流、河水者，終無是處。』於是，石山",
    "T01n0026_052:0757c04": "上人疾疾來下，捉山下人速疾將上，於石山",
    "T01n0026_052:0757c05": "上，到已問曰：『汝見山邊有好平地、園觀、林",
    "T01n0026_052:0757c06": "木、清泉、華池、長流、河水耶？』彼人答曰：『今始見",
    "T01n0026_052:0757c07": "也。』復問彼人曰：『汝本言見者，終無是處。今",
    "T01n0026_052:0757c08": "復言見，為何謂耶？』彼人答曰：『我本為山之",
    "T01n0026_052:0757c09": "所障礙，故不見耳。』如是，阿奇舍那！止！王童",
    "T01n0026_052:0757c10": "子耆婆先那云何得？行欲著欲，為欲愛所",
    "T01n0026_052:0757c11": "食，為欲所燒，若地斷欲、斷欲愛、斷欲煩熱，",
    "T01n0026_052:0757c12": "無欲知、無欲見、無欲覺，此地王童子知者、",
    "T01n0026_052:0757c13": "見者，終無是處。「阿奇舍那！昔者剎利頂生王",
    "T01n0026_052:0757c14": "有捕象師，王告之曰：『汝捕象師，為我捕取",
    "T01n0026_052:0757c15": "野象將來，得已白我。』時，捕象師受王教已，",
    "T01n0026_052:0757c16": "即乘王象往野林中。彼捕象師在野林中",
    "T01n0026_052:0757c17": "見大野象，見已捉繫，著王象項。彼時王象",
    "T01n0026_052:0757c18": "將野象出在於露地，彼捕象師還詣剎利",
    "T01n0026_052:0757c19": "頂生王所，白曰：『天王！已得野象，繫在露",
    "T01n0026_052:0757c20": "地，隨天王意。』剎利頂生王聞已告曰：『善調",
    "T01n0026_052:0757c21": "象師！汝今可速調此野象，伏令善調象，善",
    "T01n0026_052:0757c22": "調已，還來白我。』於是善調象師受王教已，",
    "T01n0026_052:0757c23": "持極大杖，著右肩上，往野象所，以杖著",
    "T01n0026_052:0757c24": "地，繫野象項，制樂野意，除野欲念，止野",
    "T01n0026_052:0757c25": "疲勞，令樂村邑，習愛人間，善調象師先與",
    "T01n0026_052:0757c26": "飲食。「阿奇舍那！若彼野象從調象師初受",
    "T01n0026_052:0757c27": "飲食，善調象師便作是念：『今此野象必得生",
    "T01n0026_052:0757c28": "活。所以者何？此野大象初受飲食。』若彼野象",
    "T01n0026_052:0757c29": "從調象師初受飲食者，善調象師則以柔",
    "T01n0026_052:0758a01": "軟可愛言向，臥起、去來、取捨、屈申。若彼野象",
    "T01n0026_052:0758a02": "從調象師，則以柔軟可愛言向，臥起、去來、",
    "T01n0026_052:0758a03": "取捨、屈申者，如是野象隨調象師教。阿奇舍",
    "T01n0026_052:0758a04": "那！若彼野象從調象師隨受教者，善調象",
    "T01n0026_052:0758a05": "師則縛前兩脚、後脚、兩髀、兩脇、尾脊、頭額、",
    "T01n0026_052:0758a06": "耳、牙，及縛其鼻，使人捉鉤，騎其頭上，令眾",
    "T01n0026_052:0758a07": "多人持刀、楯、矟、鉾、戟、斧、鉞而在前立，善調",
    "T01n0026_052:0758a08": "象師手執鋒鉾，在野象前而作是語：『我今",
    "T01n0026_052:0758a09": "治汝，令不移動，治汝勿動搖。』若彼野象從",
    "T01n0026_052:0758a10": "調象師治不移動時，不舉前脚，亦不動",
    "T01n0026_052:0758a11": "後脚，兩髀、兩脇、尾脊、頭額、耳、牙及鼻皆不動",
    "T01n0026_052:0758a12": "搖，如是野象隨調象師住不移動。「阿奇舍",
    "T01n0026_052:0758a13": "那！若彼野象隨調象師不移動者，彼於爾",
    "T01n0026_052:0758a14": "時忍刀、楯、矟、鉾、戟、斧、鉞、喚呼高聲，若嘯吹",
    "T01n0026_052:0758a15": "螺、擊鼓、椎鐘，皆能堪忍。若彼野象能堪忍",
    "T01n0026_052:0758a16": "者，彼於爾時調御、善調御，得上調御、得最",
    "T01n0026_052:0758a17": "上調御，上速疾、無上速疾，可中王乘，受食",
    "T01n0026_052:0758a18": "王廩，稱說王象。「如是。阿奇舍那！若時如來",
    "T01n0026_052:0758a19": "出世，無所著、等正覺、明行成為、善逝、世間解、",
    "T01n0026_052:0758a20": "無上士、道法御、天人師，號佛、眾祐。彼於此世，",
    "T01n0026_052:0758a21": "天及魔、梵、沙門、梵志，從人至天，自知自覺，自",
    "T01n0026_052:0758a22": "作證成就遊。彼說法初妙、中妙、竟亦妙，有義",
    "T01n0026_052:0758a23": "有文，具足清淨，顯現梵行。彼所說法，居士子",
    "T01n0026_052:0758a24": "聞，居士子聞已，得信如來所說法。彼得信",
    "T01n0026_052:0758a25": "已，剃除鬚髮，著袈裟衣，至信、捨家、無家、學",
    "T01n0026_052:0758a26": "道。阿奇舍那！爾時聖弟子出在露地，猶王",
    "T01n0026_052:0758a27": "野象，如是野象貪欲樂著者，謂在林中。阿",
    "T01n0026_052:0758a28": "奇舍那！如是天及人貪欲樂著，謂在五欲，色、",
    "T01n0026_052:0758a29": "聲、香、味、觸。如來初始御彼比丘：『汝當護",
    "T01n0026_052:0758b01": "身及命清淨，當護口、意及命清淨。』「若聖弟",
    "T01n0026_052:0758b02": "子護身及命清淨，護口、意及命清淨者，如",
    "T01n0026_052:0758b03": "來復調御比丘：『汝當觀內身如身，乃至觀",
    "T01n0026_052:0758b04": "覺、心、法如法。』若聖弟子觀內身如身，乃至觀",
    "T01n0026_052:0758b05": "覺、心、法如法者，此四念處，謂在賢聖弟子心",
    "T01n0026_052:0758b06": "中，繫縛其心，制樂家意，除家欲念，止家疲",
    "T01n0026_052:0758b07": "勞，令樂正法，修習聖戒。阿奇舍那！猶調象",
    "T01n0026_052:0758b08": "師受剎利頂生王教已，持極大杖，著右肩",
    "T01n0026_052:0758b09": "上，往野象所，以杖著地，繫野象頸，制樂野",
    "T01n0026_052:0758b10": "意，除野欲念，止野疲勞，令樂村邑，習愛",
    "T01n0026_052:0758b11": "人間。如是，阿奇舍那！此四念處，謂在賢聖",
    "T01n0026_052:0758b12": "弟子心中，繫縛其心，制樂家意，除家欲念，",
    "T01n0026_052:0758b13": "止家疲勞，令樂正法，修習聖戒。「若聖弟子",
    "T01n0026_052:0758b14": "觀內身如身，乃至觀覺、心、法如法。彼如來復",
    "T01n0026_052:0758b15": "更調御比丘：『汝當觀內身如身，莫念欲相",
    "T01n0026_052:0758b16": "應念，乃至觀覺、心、法如法，莫念非法相應",
    "T01n0026_052:0758b17": "念。』若聖弟子觀內身如身，不念欲相應念，",
    "T01n0026_052:0758b18": "乃至觀覺、心、法如法，不念非法相應念者，",
    "T01n0026_052:0758b19": "如是聖弟子隨如來教。阿奇舍那！猶如野",
    "T01n0026_052:0758b20": "象從調象師，則以柔軟可愛言向，臥起、去",
    "T01n0026_052:0758b21": "來、取捨、屈伸者，如是野象隨調象師教。如",
    "T01n0026_052:0758b22": "是，阿奇舍那！若聖弟子觀內身如身，不念",
    "T01n0026_052:0758b23": "欲相應念，乃至觀覺、心、法如法，不念非法",
    "T01n0026_052:0758b24": "相應念，如是聖弟子隨如來教。「若聖弟子",
    "T01n0026_052:0758b25": "隨如來教者，如來復更調御比丘：『汝當離",
    "T01n0026_052:0758b26": "欲、離惡不善之法，至得第四禪成就遊。』若",
    "T01n0026_052:0758b27": "聖弟子離欲、離惡不善之法，至得第四禪",
    "T01n0026_052:0758b28": "成就遊者，如是聖弟子則隨如來住不移",
    "T01n0026_052:0758b29": "動。阿奇舍那！猶如野象從調象師治不",
    "T01n0026_052:0758c01": "移動時，不舉前脚，亦不動後脚，兩髀、兩",
    "T01n0026_052:0758c02": "脇、尾脊、頭額、耳、牙及鼻皆不動搖，如是野",
    "T01n0026_052:0758c03": "象隨調象師住不移動。如是，阿奇舍那！若",
    "T01n0026_052:0758c04": "聖弟子離欲、離惡不善之法，至得第四禪",
    "T01n0026_052:0758c05": "成就遊者，如是聖弟子則隨如來住不移",
    "T01n0026_052:0758c06": "動。「若聖弟子隨如來住不移動者，彼於爾",
    "T01n0026_052:0758c07": "時則能堪忍飢渴、寒熱、蚊虻、蠅蚤、風日所",
    "T01n0026_052:0758c08": "逼，惡聲、捶杖亦能忍之，身遇諸疾極為苦",
    "T01n0026_052:0758c09": "痛，至命欲絕，諸不可樂皆能堪耐。阿奇舍",
    "T01n0026_052:0758c10": "那！猶如野象隨調象師住不移動，彼於爾",
    "T01n0026_052:0758c11": "時忍刀、楯、矟、鉾、戟、斧、鉞、喚呼高聲，若嘯吹",
    "T01n0026_052:0758c12": "螺、擊鼓、椎鐘，皆能堪忍。如是，阿奇舍那！若",
    "T01n0026_052:0758c13": "聖弟子隨如來住不移動者，彼於爾時則",
    "T01n0026_052:0758c14": "能堪忍飢渴、寒熱、蚊虻、蠅蚤、風日所逼，惡",
    "T01n0026_052:0758c15": "聲、捶杖亦能忍之，身遇諸疾極為苦痛，至",
    "T01n0026_052:0758c16": "命欲絕，諸不可樂皆能堪耐。「阿奇舍那！若聖",
    "T01n0026_052:0758c17": "弟子隨如來能堪忍者，彼於爾時調御、善",
    "T01n0026_052:0758c18": "調御，得上調御、最上調御，得上息、最上息，",
    "T01n0026_052:0758c19": "除諸曲惡、恐怖、愚癡及諛諂，清淨止塵，無垢",
    "T01n0026_052:0758c20": "無穢，可呼可請，可敬可重，實可供養，為",
    "T01n0026_052:0758c21": "一切天人良福田也。阿奇舍那！猶如野象",
    "T01n0026_052:0758c22": "能堪忍者，彼於爾時調御、善調御，得上調",
    "T01n0026_052:0758c23": "御、得最上調御，上速疾、無上速疾，可中王",
    "T01n0026_052:0758c24": "乘，受食王廩，稱說王象。如是，阿奇舍那！若",
    "T01n0026_052:0758c25": "聖弟子隨如來能堪忍者，彼於爾時調御、",
    "T01n0026_052:0758c26": "善調御，得上調御、最上調御，得上息，最上",
    "T01n0026_052:0758c27": "息，除諸曲惡、恐怖、愚癡及諛諂，清淨止塵，",
    "T01n0026_052:0758c28": "無垢無穢，可呼可請，可敬可重，實可供",
    "T01n0026_052:0758c29": "養，為一切天人良福田也。「阿奇舍那！少野象",
    "T01n0026_052:0759a01": "不調御死者，說不調御死，中、老野象不調",
    "T01n0026_052:0759a02": "御死者，說不調御死。阿奇舍那！少聖弟子",
    "T01n0026_052:0759a03": "不調御命終者，說不調御命終，中、老聖弟",
    "T01n0026_052:0759a04": "子不調御命終者，說不調御命終。阿奇舍",
    "T01n0026_052:0759a05": "那！少野象善調御死者，說善調御死，中、老",
    "T01n0026_052:0759a06": "野象善調死者，說善調御死。阿奇舍那！少",
    "T01n0026_052:0759a07": "聖弟子善調御命終者，說善調御命終，中、老",
    "T01n0026_052:0759a08": "聖弟子善調御命終者，說善調御命終。」佛說",
    "T01n0026_052:0759a09": "如是。沙彌阿夷那和提及諸比丘，聞佛所說，",
    "T01n0026_052:0759a10": "歡喜奉行。",
    "T01n0026_052:0759a11": "調御地經第七竟(二千八百九十一字)",
    "T01n0026_052:0759a12": "中阿含經卷第五十二(八千六百八十二字)"
}