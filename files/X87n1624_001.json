{
    "X87n1624_001:0245a05": "No. 1624-A",
    "X87n1624_001:0245a06": " 洪覺範林間錄序",
    "X87n1624_001:0245a08": "臨川 謝逸 撰",
    "X87n1624_001:0245a09": "[0245a09] 洪覺範得自在三昧於",
    "X87n1624_001:0245a10": "雲菴老人。故能游戲翰墨場中。呻吟謦欬皆成文章。",
    "X87n1624_001:0245a11": "每與林間勝士抵掌清談。莫非尊宿之高行．叢林之",
    "X87n1624_001:0245a12": "遺訓．諸佛菩薩之微旨．賢士大夫之餘論。每得一事。",
    "X87n1624_001:0245a13": "隨即錄之。垂十年間。得三百餘事。從其游者。本明上",
    "X87n1624_001:0245a14": "人。外若簡率而內甚精敏。燕坐之暇。以其所錄析為",
    "X87n1624_001:0245a15": "上下帙。名之曰林間錄。因其所錄有先後。故不以古",
    "X87n1624_001:0245a16": "今為詮次。得於談笑而非出於勉強。故其文優游平",
    "X87n1624_001:0245a17": "易而無艱難險阻之態。人皆知明之有是錄也。所至",
    "X87n1624_001:0245a18": "之地。借觀者成市。明懼字畫漫滅而傳寫失真。於是",
    "X87n1624_001:0245a19": "刻之於板而俾余為序。以壽後世焉。余謂斯文之作。",
    "X87n1624_001:0245a20": "有補於宗教。如儉歲之粱稷。寒年之繒纊。豈待余序",
    "X87n1624_001:0245a21": "然後傳哉。願託斯文以傳不朽。此余所以欲默而不",
    "X87n1624_001:0245a22": "能也。昔樂廣善清言而不長於筆。請潘岳為表。先作",
    "X87n1624_001:0245a23": "二百語以述己之志。岳取而次比之。便成名筆。時人",
    "X87n1624_001:0245a24": "咸云。若廣不假岳之筆。岳不假廣之旨。無以成斯美",
    "X87n1624_001:0245b01": "也。今覺範口之所談。筆之所錄。兼有二子之美。何哉。",
    "X87n1624_001:0245b02": "大抵文士有妙思者。未必有美才。有美才者。未必有",
    "X87n1624_001:0245b03": "妙思。惟體道之士。見亡執謝。定亂兩融。心如明鏡。遇",
    "X87n1624_001:0245b04": "物便了。故縱口而談。信筆而書。無適而不真也。然則",
    "X87n1624_001:0245b05": "覺範所以兼二子之美者。得非體道而然耶。余是以",
    "X87n1624_001:0245b06": "知士不可不知道也。覺範名慧洪。筠陽人。今住臨川",
    "X87n1624_001:0245b07": "北景德禪寺。&#x76D6;赴",
    "X87n1624_001:0245b08": "顯謨閣待制朱公之請云。大觀元年十一月一日序。",
    "X87n1624_001:0245b11": "No. 1624",
    "X87n1624_001:0245b12": "石門洪覺範林間錄",
    "X87n1624_001:0245b13": "[0245b13] ",
    "X87n1624_001:0245b14": "[0245b14] 杭州興教小壽禪師。初隨天台韶國師。普請。聞墮薪",
    "X87n1624_001:0245b15": "而悟。作偈曰。撲落非他物。縱橫不是塵。山河及大地。",
    "X87n1624_001:0245b16": "全露法王身。國師頷之而已。及開法。衲子爭師尊之。",
    "X87n1624_001:0245b17": "御史中丞王公隨出鎮錢塘。往候壽。至湖上。去騶從。",
    "X87n1624_001:0245b18": "獨步登寢室。壽方負暄毳衣自若。忽見之。問曰。官人",
    "X87n1624_001:0245b19": "何姓。王公曰。隨姓王。即拜之。壽推蒲團藉地而坐。語",
    "X87n1624_001:0245b20": "笑終日而去。門人見壽。讓之曰。彼王臣來。柰何不為",
    "X87n1624_001:0245b21": "禮。此一眾所係。非細事也。壽唯唯。佗日。王公復至。寺",
    "X87n1624_001:0245b22": "眾橫撞大鐘。萬指出迎。而壽前趍立于松下。王公望",
    "X87n1624_001:0245b23": "見。出輿握其手曰。何不如前日相見。而遽為此禮數",
    "X87n1624_001:0245b24": "耶。壽顧左右。且行且言曰。中丞即得。柰知事瞋何。其",
    "X87n1624_001:0245c01": "天資粹美如此。真本色住山人也。",
    "X87n1624_001:0245c02": "[0245c02] 白雲端禪師。有逸氣。少游湘中。時會禪師新自楊岐",
    "X87n1624_001:0245c03": "來居雲&#x76D6;。一見。心奇之。與語每終夕。會忽問曰。上人",
    "X87n1624_001:0245c04": "落髮師為誰。對曰。茶陵郁和尚。會曰。吾聞其過溪有",
    "X87n1624_001:0245c05": "省。作偈甚奇。能記之否。端即誦曰。我有神珠一顆。久",
    "X87n1624_001:0245c06": "被塵勞關&#x93BB;。今朝塵盡光生。照破山河萬朵。會大笑",
    "X87n1624_001:0245c07": "而去。端愕然左右視。通夕不寐。明日。求入室咨詢其",
    "X87n1624_001:0245c08": "事。時方歲旦。會曰。汝見昨日作夜狐者乎。對曰。見之。",
    "X87n1624_001:0245c09": "會曰。汝一籌不及渠。端又大駭曰。何謂也。會曰。渠愛",
    "X87n1624_001:0245c10": "人笑。汝怕人笑。端因大悟於言下。",
    "X87n1624_001:0245c11": "[0245c11] 魏府老元華嚴示眾曰。佛法在日用處。在行住坐臥",
    "X87n1624_001:0245c12": "處。喫茶喫&#x98F0;處。語言相問處。所作所為。舉心動念。又",
    "X87n1624_001:0245c13": "&#x5374;不是也。又曰。時當缺減。人壽少有登六七十者。汝",
    "X87n1624_001:0245c14": "輩入我法中。整頓手&#x811A;未穩。早是三四十年。須臾衰",
    "X87n1624_001:0245c15": "病至。衰病至則老至。老至則死至。前去幾何。尚復恣",
    "X87n1624_001:0245c16": "意。何不初中後夜純靜去。文潞公鎮北京。元公來謁",
    "X87n1624_001:0245c17": "別。潞公曰。法師老矣。復何往。對曰。入滅去。潞公笑謂",
    "X87n1624_001:0245c18": "其戲語。目送之歸。與子弟言。其道韻深穩。談笑有味。",
    "X87n1624_001:0245c19": "非常僧也。使人候之。果入滅矣。大驚嘆異久之。及闍",
    "X87n1624_001:0245c20": "維。親往臨觀。以&#x7460;璃缾置坐前。祝曰。佛法果靈。願舍",
    "X87n1624_001:0245c21": "利填吾瓶。言卒。煙自空而降。布入瓶中。&#x70DF;滅。舍利如",
    "X87n1624_001:0245c22": "所願。潞公自是竭誠內典。恨知之暮也。",
    "X87n1624_001:0245c23": "[0245c23] 棲賢諟禪師。建陽人。嗣百丈常和尚。性高簡。律身精",
    "X87n1624_001:0245c24": "嚴。動不遺法度。暮年。三終藏經。以坐閱為未敬。則立",
    "X87n1624_001:0246a01": "誦行披之。黃龍南禪師初游方少。從之累年。故其平",
    "X87n1624_001:0246a02": "生所為。多取法焉。&#x751E;曰。棲賢和尚定從天人中來。叢",
    "X87n1624_001:0246a03": "林標表也。雪竇顯禪師&#x751E;自淮山來。依之不合。乃作",
    "X87n1624_001:0246a04": "師子峰詩而去。曰。踞地盤空勢未休。爪牙安肯混常",
    "X87n1624_001:0246a05": "流。天教生在千峰上。不得雲擎也出頭。",
    "X87n1624_001:0246a06": "[0246a06] 李肇國史補曰。崔趙公問徑山道人法欽。弟子出家",
    "X87n1624_001:0246a07": "得否。欽曰。出家是大丈夫事。非將相所為。趙公嘆賞",
    "X87n1624_001:0246a08": "其言。贊寧作欽傳。無慮千言。雖一報曉雞死。且書之。",
    "X87n1624_001:0246a09": "乃不及此。何也。",
    "X87n1624_001:0246a10": "[0246a10] 大覺禪師璉公。以道德為 仁廟所敬。天下想望風",
    "X87n1624_001:0246a11": "采。其居處服玩可以化寶坊也。而皆不為。獨於都城",
    "X87n1624_001:0246a12": "之西為精舍。容百許人而已。棲賢舜老夫。為郡吏臨",
    "X87n1624_001:0246a13": "以事。民其衣。走依璉。璉館於正寢。而自處偏室。執弟",
    "X87n1624_001:0246a14": "子禮甚恭。王公貴人來候者。皆&#x6060;之。璉具以實對。且",
    "X87n1624_001:0246a15": "曰。吾少&#x751E;問道於舜。今不當以像服之殊而二吾心",
    "X87n1624_001:0246a16": "也。聞者嘆服 仁廟知之。賜舜再落髮。仍居栖賢。",
    "X87n1624_001:0246a17": "[0246a17] 唐宣宗微時。武宗疾其賢。數欲殺之。宦者仇公武保",
    "X87n1624_001:0246a18": "佑之。事迫。公武為薙髮作比丘。使逸游。故天下名山",
    "X87n1624_001:0246a19": "多所登賞。至杭州。鹽官禪師安公者。江西馬祖之高",
    "X87n1624_001:0246a20": "弟。一見異之。待遇特厚。故宣宗留鹽官[宋-木+取]久。及即位。",
    "X87n1624_001:0246a21": "思見之。而安公化去久矣。先是。武宗盡毀吾教。至是",
    "X87n1624_001:0246a22": "復興之。雖法之隆替系於時。然庸詎知其力非安公",
    "X87n1624_001:0246a23": "致之耶。仇公武之德不愧漢邴吉。而新書略之。獨班",
    "X87n1624_001:0246a24": "班見於安禪師傳。為可嘆也。&#x751E;有贊其像者曰。已將",
    "X87n1624_001:0246b01": "世界等微塵。空裏浮華夢裏身。勿謂龍顏便分別。故",
    "X87n1624_001:0246b02": "應天眼識天人。",
    "X87n1624_001:0246b03": "[0246b03] 贊寧作大宋高僧傳。用十科為品流。以義學冠之已",
    "X87n1624_001:0246b04": "可笑。又列&#x5D53;頭豁禪師為苦行。智覺壽禪師為興福",
    "X87n1624_001:0246b05": "雲門大師僧中王也。與之同時。竟不載。何也。",
    "X87n1624_001:0246b06": "[0246b06] 長沙岑禪師因僧亡。以手摩之曰。大眾。此僧&#x5374;真實",
    "X87n1624_001:0246b07": "為諸人提綱商量。會麼。乃有偈曰。目前無一法。當處",
    "X87n1624_001:0246b08": "亦無人。蕩蕩金剛體。非妄亦非真。又曰。不識金剛體。",
    "X87n1624_001:0246b09": "&#x5374;喚作緣生。十方真寂滅。誰在復誰行。雪峰和尚亦",
    "X87n1624_001:0246b10": "因見亡僧。作偈曰。低頭不見地。仰面不見天。欲識金",
    "X87n1624_001:0246b11": "剛體。但看髑髏前。玄沙曰。亡僧面前正是觸目菩提。",
    "X87n1624_001:0246b12": "萬里神光頂後相。有僧問法眼。如何是亡僧面前觸",
    "X87n1624_001:0246b13": "目菩提。答曰。是汝面前。又問。遷化向什麼處去。答曰。",
    "X87n1624_001:0246b14": "亡僧幾曾遷化。進曰。爭奈即今何。答曰。汝不識亡僧。",
    "X87n1624_001:0246b15": "近代尊宿不復以此旨曉人。獨晦堂老師時一提起。",
    "X87n1624_001:0246b16": "作南禪師圓寂日偈。曰。去年三月十有七。一夜春風",
    "X87n1624_001:0246b17": "撼籌室。三角麒麟入海中。空餘片月波心出。真不掩",
    "X87n1624_001:0246b18": "偽。曲不藏直。誰人為和雪中吟。萬古知音是今日。又",
    "X87n1624_001:0246b19": "曰。昔人去時是今日。今日依前人不來。今既不來昔",
    "X87n1624_001:0246b20": "不往。白雲流水空悠哉。誰云秤尺平。直中還有曲。誰",
    "X87n1624_001:0246b21": "云物理齊。種麻還得粟。可憐馳逐天下人。六六元來",
    "X87n1624_001:0246b22": "三十六。",
    "X87n1624_001:0246b23": "[0246b23] 南禪師居積翠。時以佛手．驢&#x811A;．生緣語問學者。答者",
    "X87n1624_001:0246b24": "甚眾。南公瞑目如入定。未&#x751E;可否之。學者趨出。竟莫",
    "X87n1624_001:0246c01": "知其是非。故天下謂之三關語。晚年。自作偈三首。今",
    "X87n1624_001:0246c02": "只記其二。曰。我手佛手齊舉。禪流直下薦取。不動干",
    "X87n1624_001:0246c03": "戈道處。自然超佛越祖。我&#x811A;驢&#x811A;並行。步步皆契無",
    "X87n1624_001:0246c04": "生。直待雲開日現。此道方得縱橫。雲蓋智禪師&#x751E;為",
    "X87n1624_001:0246c05": "予言曰。昔日再入黃檗。至坊塘。見一僧自山中來。因",
    "X87n1624_001:0246c06": "問。三關語。兄弟近日如何商量。僧曰。有語甚妙。可以",
    "X87n1624_001:0246c07": "見意。我手何似佛手。曰月下弄琵琶。或曰遠道擎空",
    "X87n1624_001:0246c08": "&#x9262;。我&#x811A;何似驢&#x811A;。曰鷺鷥立雪非同色。或曰空山踏",
    "X87n1624_001:0246c09": "落花。如何是汝生緣處。曰某甲某處人。時戲之曰。前",
    "X87n1624_001:0246c10": "塗有人問上座如何是佛手．驢&#x811A;．生緣意旨。汝將遠",
    "X87n1624_001:0246c11": "道擎空&#x9262;對之耶。鷺鶿立雪非同色對之耶。若俱將",
    "X87n1624_001:0246c12": "對。則佛法混濫。若揀擇對。則機事偏枯。其僧直視無",
    "X87n1624_001:0246c13": "所言。吾謂曰。雪峰道底。",
    "X87n1624_001:0246c14": "[0246c14] 夾山會禪師初住京口竹林寺。升座。僧問。如何是法",
    "X87n1624_001:0246c15": "身。答曰。法身無相。如何是法眼。答曰。法眼無瑕。時道",
    "X87n1624_001:0246c16": "吾笑於眾中。會遙見。因下座問曰。上座適笑。笑何事",
    "X87n1624_001:0246c17": "耶。道吾曰。笑和尚一等行&#x811A;。放複子不著所在。會曰。",
    "X87n1624_001:0246c18": "能為我說否。對曰。我不會說。秀州華亭有船子和尚。",
    "X87n1624_001:0246c19": "可往見之。會因散眾而往。船子問曰。大德近住何寺。",
    "X87n1624_001:0246c20": "對曰。寺則不住。住則不寺。船子曰。不寺。似箇什麼。對",
    "X87n1624_001:0246c21": "曰。不是目前法。船子曰。何處學得來。對曰。非耳目所",
    "X87n1624_001:0246c22": "到。船子笑曰。一句合頭語。萬劫繫驢橛。嗟乎。於今叢",
    "X87n1624_001:0246c23": "林師受弟子。例皆禁絕悟解。推去玄妙。唯要直問直",
    "X87n1624_001:0246c24": "答。無則始終言無。有則始終言有。毫末差誤。謂之狂",
    "X87n1624_001:0247a01": "解。使船子聞之。豈止萬劫繫驢橛而已哉。由此觀之。",
    "X87n1624_001:0247a02": "非特不善悟。要亦不善疑也。善疑者。必思三十三祖",
    "X87n1624_001:0247a03": "授法之際。悟道之緣。其語言具在。皆可以理究。以智",
    "X87n1624_001:0247a04": "知。獨江西石頭而下諸大宗師。以機用應物。觀其問",
    "X87n1624_001:0247a05": "答。溟涬然。令人坐睡。其道異諸祖耶。則嗣其法。其不",
    "X87n1624_001:0247a06": "異耶。則所言乃爾不同。故知臨濟大師曰。大凡舉論",
    "X87n1624_001:0247a07": "宗乘。須一句中具三玄。一玄中具三要。有玄有要者。",
    "X87n1624_001:0247a08": "&#x76D6;明此也。不知者指為門庭建立權時語言。可悲也。",
    "X87n1624_001:0247a09": "[0247a09] 天衣懷禪師說法於淮山。三易法席。學者追崇。道顯",
    "X87n1624_001:0247a10": "著矣。然猶未敢通名字於雪竇。雪竇已奇之。僧有誦",
    "X87n1624_001:0247a11": "其語。至曰。譬如鴈過長空。影沈寒水。鴈無遺蹤之意。",
    "X87n1624_001:0247a12": "水無沈影之心。因搏髀嘆息。即遣人慰之。懷乃敢一",
    "X87n1624_001:0247a13": "通狀。問起居而已。溈山真如禪師從真點胸游最久。",
    "X87n1624_001:0247a14": "叢林戶知之。然對客。未&#x751E;一言及其平昔見聞之事。",
    "X87n1624_001:0247a15": "至圓寂日。展畫像。但薦茶果而已。二大老識度甚遠。",
    "X87n1624_001:0247a16": "退託&#x51C9;薄以諷後學。可謂善推尊其師者也。",
    "X87n1624_001:0247a17": "[0247a17] 雲菴和尚居洞山時。僧問。華嚴論云。以無明住地煩",
    "X87n1624_001:0247a18": "惱。便為一切諸彿不動智。一切眾生皆自有之。只為",
    "X87n1624_001:0247a19": "智體無性無依。不能自了。會緣方了。且無明住地煩",
    "X87n1624_001:0247a20": "惱如何是成諸佛不動智。理極深玄。絕難曉達。雲菴",
    "X87n1624_001:0247a21": "曰。此最分明。易可了解。時有童子方掃除。呼之回首。",
    "X87n1624_001:0247a22": "雲菴指曰。不是不動智。&#x5374;問如何是汝佛性。童子左",
    "X87n1624_001:0247a23": "右視。惘然而去。雲庵曰。不是住地煩惱。若能了之。即",
    "X87n1624_001:0247a24": "今成佛。又&#x751E;問講師曰。火災起時。山河大地皆被焚",
    "X87n1624_001:0247b01": "盡。世間空&#x8657;。是否。對曰。教有明文。安有不是之理。雲",
    "X87n1624_001:0247b02": "庵曰。如許多&#x7070;燼將置何處。講師舌大而乾笑曰。不",
    "X87n1624_001:0247b03": "知。雲庵亦大笑曰。汝所講者。紙上語耳。其樂說無礙",
    "X87n1624_001:0247b04": "之辨。答則出人意表。問則學者喪氣。&#x76D6;無師自然之",
    "X87n1624_001:0247b05": "智。非世智可當。真一代法施主也。",
    "X87n1624_001:0247b06": "[0247b06] 二祖大師服勤累年。至於立雪斷臂。而達磨僅以一",
    "X87n1624_001:0247b07": "言語之。牛頭懶融枯禪窮山。初無意於有聞。而四祖",
    "X87n1624_001:0247b08": "自往說法。祖師之於師弟子之際。其必有旨耶。",
    "X87n1624_001:0247b09": "[0247b09] 楊文公談苑記。沙門寶誌銅牌記讖未來事云。有一",
    "X87n1624_001:0247b10": "真人在冀川。開口張弓在左邊。子子孫孫萬萬年。江",
    "X87n1624_001:0247b11": "南中主。名其子曰弘冀。吳越錢鏐諸子。皆連弘字。期",
    "X87n1624_001:0247b12": "以應之。而 宣祖之諱正當之也。又記。周世宗悉毀",
    "X87n1624_001:0247b13": "銅像鑄錢。謂宰相曰。佛教以謂頭目髓腦有利於眾",
    "X87n1624_001:0247b14": "生。尚無所惜。寧復以銅像愛乎。銅州大悲甚靈應。當",
    "X87n1624_001:0247b15": "擊毀。以斧擊其胸。鑱破之 太祖親見其事。後世宗",
    "X87n1624_001:0247b16": "北征。病疽發胸間。咸謂其報應。太祖因信重釋教。歐",
    "X87n1624_001:0247b17": "陽文忠公歸田錄首記。太祖初幸相國寺。問僧錄贊",
    "X87n1624_001:0247b18": "寧。可拜佛否。寧奏曰。不拜。問其故。寧曰。見在佛不拜",
    "X87n1624_001:0247b19": "過去佛。因以為定制。二公所記皆有深意。決非苟然",
    "X87n1624_001:0247b20": "予聞君子樂與人為善。雖善不善謂之矜。文忠公每",
    "X87n1624_001:0247b21": "恨平心為難。豈真然耶。",
    "X87n1624_001:0247b22": "[0247b22] 唐僧元曉者。海東人。初航海而至。將訪道名山。獨行",
    "X87n1624_001:0247b23": "荒陂。夜宿塚間。渴甚。引手掬水于穴中。得泉甘&#x51C9;。黎",
    "X87n1624_001:0247b24": "明視之。髑髏也。大惡之。盡欲嘔去。忽猛省。嘆曰。心生",
    "X87n1624_001:0247c01": "則種種法生。心滅則髑髏不二。如來大師曰。三界唯",
    "X87n1624_001:0247c02": "心。豈欺我哉。遂不復求師。即日還海東。疏華嚴經。大",
    "X87n1624_001:0247c03": "弘圓頓之教。予讀其傳至此。追念晉樂廣酒盃蛇影",
    "X87n1624_001:0247c04": "之事。作偈曰。夜塚髑髏元是水。客盃弓影竟非蛇。箇",
    "X87n1624_001:0247c05": "中無地容生滅。笑把遺編篆縷斜。",
    "X87n1624_001:0247c06": "[0247c06] 棗&#x6822;大士．清&#x51C9;國師。皆弘大經。造疏論。宗於天下。然",
    "X87n1624_001:0247c07": "二公制行皆不同。棗&#x6822;則跣行不滯。超放自如。以事",
    "X87n1624_001:0247c08": "事無礙行心。清&#x51C9;則精嚴玉立。畏五色糞。以十願律",
    "X87n1624_001:0247c09": "身。評者多喜棗&#x6822;坦宕。笑清&#x51C9;縛束。意非華嚴宗所",
    "X87n1624_001:0247c10": "宜爾也。予曰。是大不然。使棗&#x6822;薙髮作比丘。未必不",
    "X87n1624_001:0247c11": "為清&#x51C9;之行。&#x76D6;此經以遇緣即宗合法。非如餘經有",
    "X87n1624_001:0247c12": "局量也。",
    "X87n1624_001:0247c13": "[0247c13] 晉鳩摩羅什。兒時隨母至沙勒。頂戴佛&#x9262;。私念。&#x9262;形",
    "X87n1624_001:0247c14": "甚大。何其輕耶。即重。失聲下之。母問其故。對曰。我心",
    "X87n1624_001:0247c15": "有分別。故&#x9262;有輕重耳。予以是知一切諸法隨念而",
    "X87n1624_001:0247c16": "至。念未生時。量同太&#x8657;。然則即今見行分別者。萬類",
    "X87n1624_001:0247c17": "紛然。何故靈驗不等。曰是皆亂想&#x8657;妄。如困夢中事。",
    "X87n1624_001:0247c18": "心力昧略微劣故也。嗟乎。人莫不有忠孝之心也。而",
    "X87n1624_001:0247c19": "王祥臥冰則魚躍。耿恭祝井則泉冽。何也。&#x76D6;其養之",
    "X87n1624_001:0247c20": "之專。故靈驗之應。速如影響。",
    "X87n1624_001:0247c21": "[0247c21] 菩提達磨初自梁之魏。經行於嵩山之下。倚杖於少",
    "X87n1624_001:0247c22": "林。面壁燕坐而已。非習禪也。久之。人莫測其故。因以",
    "X87n1624_001:0247c23": "達磨為習禪。夫禪那。諸行之一耳。何足以盡聖人。而",
    "X87n1624_001:0247c24": "當時之人以之為史者。又從而傳茲習禪之列。使與",
    "X87n1624_001:0248a01": "枯木死&#x7070;之徒為伍。雖然。聖人非止於禪那。而亦不",
    "X87n1624_001:0248a02": "違禪那。如易出乎陰陽。而亦不違乎陰陽。",
    "X87n1624_001:0248a03": "[0248a03] 舊說四祖大師居破頭山。山中有無名老僧。唯植松。",
    "X87n1624_001:0248a04": "人呼為栽松道者。&#x751E;請於祖曰。法道可得聞乎。祖曰。",
    "X87n1624_001:0248a05": "汝已老。脫有聞。其能廣化耶。儻能再來。吾尚可遲汝。",
    "X87n1624_001:0248a06": "乃去。行水邊。見女子浣衣。揖曰。寄宿得否。女曰。我有",
    "X87n1624_001:0248a07": "父兄。可往求之。曰。諾我即敢行。女首肯之。老僧回策",
    "X87n1624_001:0248a08": "而去。女。周氏季子也。歸&#x8F19;孕。父母大惡。逐之。女無所",
    "X87n1624_001:0248a09": "歸。日庸紡里中。夕於眾館之下。已而生一子。以為不",
    "X87n1624_001:0248a10": "祥。&#x5F03;水中。明日見之。泝流而上。氣體鮮明。大驚。遂舉",
    "X87n1624_001:0248a11": "之。成童。隨母乞食。邑人呼為無姓兒。四祖見於黃梅",
    "X87n1624_001:0248a12": "道中。戲問之曰。汝何姓。曰。姓固有。但非常姓。祖曰。何",
    "X87n1624_001:0248a13": "姓。曰。是佛性。祖曰。汝乃無姓耶。曰。姓空故無。祖化其",
    "X87n1624_001:0248a14": "母。使出家。時七歲。眾館今為寺。號佛母。而周氏尤盛。",
    "X87n1624_001:0248a15": "去破頭山佇望間。道者肉身尚在。黃梅東禪有佛母",
    "X87n1624_001:0248a16": "塚。民塔其上。傳燈錄．定祖圖記忍大師姓周氏者。從",
    "X87n1624_001:0248a17": "母姓也。大宋高僧傳乃曰。釋弘忍。姓周氏。其母始娠。",
    "X87n1624_001:0248a18": "移月光照庭室。終夕若晝。異香襲人。舉家欣駭。安知",
    "X87n1624_001:0248a19": "眾館本社屋。生時置水中乎。又曰。其父偏愛。因令誦",
    "X87n1624_001:0248a20": "書。不知何從得此語。其敘事妄誕大率類此。開元中。",
    "X87n1624_001:0248a21": "文學閭丘均為塔&#x7891;。徒文而已。會昌毀廢。唐末烽火。",
    "X87n1624_001:0248a22": "更遭蹂踐。愈不可考。知其書謬者。母氏周。而曰有父",
    "X87n1624_001:0248a23": "故也。無為子&#x751E;贊其像曰。人孰無父。祖獨有母。其母",
    "X87n1624_001:0248a24": "為誰。周氏季女。濁港滔滔入大江。門前依舊長安路。",
    "X87n1624_001:0248b01": "[0248b01] 斷際禪師初行乞於雒京。吟添&#x9262;聲。一嫗出棘扉間",
    "X87n1624_001:0248b02": "曰。太無猒足生。斷際曰。汝猶未施。反責無猒。何耶。嫗",
    "X87n1624_001:0248b03": "笑。掩扉。斷際異之。與語。多所發藥。辭去。嫗曰。可往南",
    "X87n1624_001:0248b04": "昌見馬大師。斷際至江西。而大師已化去。聞塔在石",
    "X87n1624_001:0248b05": "門。遂往禮塔。時大智禪師方結廬塔傍。因敘其遠來",
    "X87n1624_001:0248b06": "之意。願聞平昔得力言句。大智舉一喝三日耳聾之",
    "X87n1624_001:0248b07": "語示之。斷際吐舌大驚。相從甚久。暮年始移居新吳",
    "X87n1624_001:0248b08": "百丈山。考其時。嫗死久矣。而大宋高僧傳曰嫗祝斷",
    "X87n1624_001:0248b09": "際見百丈。非也。",
    "X87n1624_001:0248b10": "[0248b10] 雲居佛印禪師曰。雲門和尚說法如雲。絕不喜人記",
    "X87n1624_001:0248b11": "錄其語。見必罵逐曰。汝口不用。反記我語。佗時定販",
    "X87n1624_001:0248b12": "賣我去。今對機室中錄。皆香林明教以紙為衣。隨所",
    "X87n1624_001:0248b13": "聞。隨即書之。後世學者漁獵文字語言中。正如吹網",
    "X87n1624_001:0248b14": "欲滿。非愚即狂。可嘆也。",
    "X87n1624_001:0248b15": "[0248b15] 玄沙備禪師薪於山中。傍僧呼曰。和尚。看虎。玄沙見",
    "X87n1624_001:0248b16": "虎。顧僧曰。是你。靈潤法師山行。野燒迅飛而來。同游",
    "X87n1624_001:0248b17": "者皆避之。潤安步如常曰。心外無火。火實自心。謂火",
    "X87n1624_001:0248b18": "可逃。無由免火。火至而滅。嚴陽尊者單丁住山。蛇虎",
    "X87n1624_001:0248b19": "就手而食。歸宗常公刈草。見蛇芟之。傍僧曰。久聞歸",
    "X87n1624_001:0248b20": "宗。今日乃見一麤行沙門。常曰。你麤。我麤耶。吾聞親",
    "X87n1624_001:0248b21": "近般若有四種驗心。謂就事．就理．入就．事理出就。事",
    "X87n1624_001:0248b22": "理之外。宗門又有四藏鋒之用。親近以自治。藏鋒之",
    "X87n1624_001:0248b23": "用以治物。",
    "X87n1624_001:0248b24": "[0248b24] 荊州天皇寺道悟禪師。如傳燈錄所載則曰。道悟得",
    "X87n1624_001:0248c01": "法於石頭。所居寺曰天皇。婺州東陽人。姓張氏。年十",
    "X87n1624_001:0248c02": "四出家。依明州大德披剃。年二十五。杭州竹林寺受",
    "X87n1624_001:0248c03": "具。首謁徑山國一禪師。服勤五年。大歷中。抵鍾陵謁",
    "X87n1624_001:0248c04": "馬大師。經二夏。乃造石頭。元和丁亥四月示疾。壽六",
    "X87n1624_001:0248c05": "十。臘三十五。及觀達觀禪師所集五家宗派則曰。道",
    "X87n1624_001:0248c06": "悟嗣馬祖。引唐丘玄素所譔&#x7891;文幾千言。其略曰。師",
    "X87n1624_001:0248c07": "號道悟。渚宮人。姓崔氏。即子玉後胤也。年十五。於長",
    "X87n1624_001:0248c08": "沙寺禮曇翥律師出家。二十三詣嵩山律德得尸羅。",
    "X87n1624_001:0248c09": "謁石頭。扣寂二年無所契悟。乃入長安親忠國師。三",
    "X87n1624_001:0248c10": "十四與侍者應真南還。謁馬大師。大悟於言下。祝曰。",
    "X87n1624_001:0248c11": "他日莫離舊處。故復還渚宮。元和十三年戊戌歲四",
    "X87n1624_001:0248c12": "月初示疾。十三日歸寂。壽八十二。臘六十三。考其傳。",
    "X87n1624_001:0248c13": "正如兩人。然玄素所載曰。有傳法一人崇信。住澧州",
    "X87n1624_001:0248c14": "龍潭。南嶽讓禪師&#x7891;。唐聞人歸登撰。列法孫數人于",
    "X87n1624_001:0248c15": "後。有道悟名。圭峰答裴相國宗趣狀。列馬祖之嗣六",
    "X87n1624_001:0248c16": "人。首曰江陵道悟。其下注曰兼稟徑山。今妄以雲門．",
    "X87n1624_001:0248c17": "臨濟二宗競者。可發一笑。",
    "X87n1624_001:0248c18": "[0248c18] 草堂禪師牋要曰。心體靈知不昧。如一摩尼珠圓照",
    "X87n1624_001:0248c19": "空淨。都無差別之相。以體明故。對物時能現一切色",
    "X87n1624_001:0248c20": "相。色自差而珠無變易。如珠現黑時。人以珠為黑者。",
    "X87n1624_001:0248c21": "非見珠也。離黑&#x8994;珠者。亦非見珠也。以明黑都無為",
    "X87n1624_001:0248c22": "珠者。亦非見珠也。馬祖說法。即妄明真。正如以黑為",
    "X87n1624_001:0248c23": "珠。神秀說法。令妄盡方見覺性者。離妄求真。正如離",
    "X87n1624_001:0248c24": "黑&#x8994;珠。牛頭說法。一切如夢。本來無事。真妄俱無。正",
    "X87n1624_001:0249a01": "如明黑都無為珠。獨荷澤於空相處。指示知見。了了",
    "X87n1624_001:0249a02": "常知。正如正見珠體。不顧眾色也。密以馬祖之道如",
    "X87n1624_001:0249a03": "珠之黑。是大不然。即妄明真。方便語耳。略知教乘者",
    "X87n1624_001:0249a04": "皆了之。豈馬祖應聖師遠讖為震旦法主。出其門下",
    "X87n1624_001:0249a05": "者如南泉．百丈．大達．歸宗之徒。皆博綠三藏。熟爛真",
    "X87n1624_001:0249a06": "妄之論。爭服膺師尊之。而其道乃止於如珠之黑而",
    "X87n1624_001:0249a07": "已哉。又以牛頭之道。一切如夢。真妄俱無者。是大不",
    "X87n1624_001:0249a08": "然。觀其作心王銘曰。前際如空。知處迷宗。分明照境。",
    "X87n1624_001:0249a09": "隨照冥濛。縱橫無照。最微最妙。知法無知。無知知要。",
    "X87n1624_001:0249a10": "一一皆治知見之病。而荷澤公然立知見。優劣可見。",
    "X87n1624_001:0249a11": "而謂其道如明黑都無為珠者。豈不重欺吾人哉。至",
    "X87n1624_001:0249a12": "如北秀之道。頓漸之理。三尺童子知之。所論當論其",
    "X87n1624_001:0249a13": "用心。秀公為黃梅上首。頓宗直指。縱曰機器不逮。然",
    "X87n1624_001:0249a14": "亦飫聞飽參矣。豈自甘為漸宗徒耶。&#x76D6;祖道于時疑",
    "X87n1624_001:0249a15": "信半天下。不有漸。何以顯頓哉。至於紛爭者。皆兩宗",
    "X87n1624_001:0249a16": "之徒。非秀心也。便謂其道止如是。恐非通論。吾聞大",
    "X87n1624_001:0249a17": "聖應世。成就法道。其權非一。有顯權。有冥權。冥權即",
    "X87n1624_001:0249a18": "為異道。為非道。顯權則為親友。為知識。庸詎知秀公",
    "X87n1624_001:0249a19": "非冥權也哉。",
    "X87n1624_001:0249a20": "[0249a20] 唐僧復禮有法辯。當時流輩推尊之。作真妄偈。問天",
    "X87n1624_001:0249a21": "下學者曰。真法性本淨。妄念何由起。從真有妄生。此",
    "X87n1624_001:0249a22": "妄何所止。無初即無末。有終應有始。無始而無終。長",
    "X87n1624_001:0249a23": "懷懵茲理。願為開玄妙。析之出生死。清&#x51C9;國師答曰。",
    "X87n1624_001:0249a24": "迷真妄念生。悟真妄即止。能迷非所迷。安得長相似。",
    "X87n1624_001:0249b01": "從來未曾悟。故說妄無始。知妄本自真。方是恒妙理。",
    "X87n1624_001:0249b02": "分別心未忘。何由出生死。圭峰禪師答曰。本淨本不",
    "X87n1624_001:0249b03": "覺。由斯妄念起。知真妄即空。知空妄即止。止處名有",
    "X87n1624_001:0249b04": "終。迷時號無始。因緣如幻夢。何終復何始。此是眾生",
    "X87n1624_001:0249b05": "源。窮之出生死。又曰。人多謂真能生妄。故妄不窮盡。",
    "X87n1624_001:0249b06": "為決此理。重答前偈曰。不是真生妄。妄迷真而起。悟",
    "X87n1624_001:0249b07": "妄本自真。知真妄即止。妄止似終末。悟來似初始。迷",
    "X87n1624_001:0249b08": "悟性皆空。皆空無終始。生死由此迷。達此出生死。予",
    "X87n1624_001:0249b09": "味二老所答之辭。皆未副復禮問意。彼問真法本淨。",
    "X87n1624_001:0249b10": "妄念何由而起。但曰迷真不覺。則孰不能答耶。因為",
    "X87n1624_001:0249b11": "明其意。作偈曰。真法本無性。隨緣染淨起。不了號無",
    "X87n1624_001:0249b12": "明。了之即佛智。無明全妄情。知覺全真理。當念絕古",
    "X87n1624_001:0249b13": "今。底處尋終始。本自離言詮。分別即生死。",
    "X87n1624_001:0249b14": "[0249b14] 雲菴和尚&#x751E;曰。諸佛隨宜說法。意趣難解。如起信曰",
    "X87n1624_001:0249b15": "若有眾生來求法者。隨己能解。方便為說。不應貪著",
    "X87n1624_001:0249b16": "名利恭敬。唯念自利利他。回向菩提故者。為弘法太",
    "X87n1624_001:0249b17": "峻者言之也。圓覺曰末世眾生欲修行者。應當盡命",
    "X87n1624_001:0249b18": "供養善友。事善知識。彼善知識欲來親近。應斷瞋恨。",
    "X87n1624_001:0249b19": "現逆順境。猶如&#x8657;空者。為求道不精進者言之也。雖",
    "X87n1624_001:0249b20": "然。為弟子者能不忘精進。則為師者不害於太峻。方",
    "X87n1624_001:0249b21": "今學者未能盡致敬之禮。而責以慳法則過矣。侍者",
    "X87n1624_001:0249b22": "進曰。然則三世如來法施之式。可得聞乎。曰。法華曰。",
    "X87n1624_001:0249b23": "於一切眾生平等說法。以順法故。不多不少。乃至深",
    "X87n1624_001:0249b24": "愛法者。亦不為多說。此佛之遺意也。",
    "X87n1624_001:0249c01": "[0249c01] 達觀穎禪師初出東吳。年纔十六七。泊舟秦淮。宿奉",
    "X87n1624_001:0249c02": "先寺。時寺皆講。人見其禪者。又少之。不為禮。穎讓曰。",
    "X87n1624_001:0249c03": "佛記比丘。惡客比丘至者。法將滅。爾輩安為之耶。有",
    "X87n1624_001:0249c04": "畣者曰。上人即主此。敬客未晚。[穎-禾+木]笑曰。我顧未暇居",
    "X87n1624_001:0249c05": "此。然能易道行者。使飯十方僧。報佛恩耳。時內翰葉",
    "X87n1624_001:0249c06": "公清臣守金陵。穎袖書謁之。葉公曰。昨晚至此。何以",
    "X87n1624_001:0249c07": "知建寺始末之詳如此乎。對曰。夜閱舊&#x7891;知之。因極",
    "X87n1624_001:0249c08": "言律居之弊。敗傷風化。葉公大奇之。奉先緣是乃為",
    "X87n1624_001:0249c09": "禪林。吳中講師多譏諸祖傳法偈無譯人。禪者與之",
    "X87n1624_001:0249c10": "辨。失其真。適足以重其謗。穎諭之曰。此達磨為二祖",
    "X87n1624_001:0249c11": "言者也。何須譯人耶。如梁武初見之。即問。如何是聖",
    "X87n1624_001:0249c12": "諦第一義。答曰。廓然無聖。進曰。對朕者誰。又曰。不識。",
    "X87n1624_001:0249c13": "使達磨不通方言。則何於是時便能爾耶。講師不敢",
    "X87n1624_001:0249c14": "復有辭。其挫服魔外之氣。無師自然之智發自妙齡。",
    "X87n1624_001:0249c15": "而遇事則應無所疑畏。天性則然。後為石門&#x8066;之嗣。",
    "X87n1624_001:0249c16": "首山嫡孫也。",
    "X87n1624_001:0249c17": "[0249c17] 涅槃經。迦葉菩薩白佛言。世尊。如佛所說。諸佛世尊",
    "X87n1624_001:0249c18": "有秘密藏。是義不然。何以故。諸佛世尊唯有密語。無",
    "X87n1624_001:0249c19": "密藏。譬如幻主機關木人。人雖&#x89A9;見屈伸俯仰。莫知",
    "X87n1624_001:0249c20": "其內而使之然。佛法不爾。咸令眾生悉得知見。云何",
    "X87n1624_001:0249c21": "當言佛世尊有秘密藏。佛讚迦葉。善哉。善哉。善男子。",
    "X87n1624_001:0249c22": "如汝所言。如來實無秘密之藏。何以故。如秋滿月處",
    "X87n1624_001:0249c23": "空。顯露清淨無翳。人皆觀見。如來之言亦復如是。開",
    "X87n1624_001:0249c24": "發顯露。清淨無翳。愚人不解。謂之秘藏。智者了達。則",
    "X87n1624_001:0250a01": "不名藏。又曰。又無語者。猶如嬰兒言語未了。雖復有",
    "X87n1624_001:0250a02": "語。實亦無語。如來亦爾。語未了者。即秘密之言。雖有",
    "X87n1624_001:0250a03": "所說。眾生不解。故名無語。故石頭曰。乘言須會宗。勿",
    "X87n1624_001:0250a04": "自立規矩。藥山曰。更須自看。不得絕&#x5374;言語。我今為",
    "X87n1624_001:0250a05": "汝說者箇語顯無語底。長慶曰。二十八代祖師皆說",
    "X87n1624_001:0250a06": "傳心。且不說傳語。且道心作麼生傳。若也無言啟蒙。",
    "X87n1624_001:0250a07": "何名達者。雲門曰。此事若在言語上。三乘十二分教",
    "X87n1624_001:0250a08": "豈是無說。因什麼道教外別傳。若從學解機智得。只",
    "X87n1624_001:0250a09": "如十地聖人說法如雲如雨。猶被佛呵見性如隔羅",
    "X87n1624_001:0250a10": "縠。以此故知。一切有心。天地懸殊。雖然如是。若是得",
    "X87n1624_001:0250a11": "底人。道火何曾燒著口耶。予每曰。衲子於此徹去。方",
    "X87n1624_001:0250a12": "知諸佛無法可說。而證言說法身。如何是言說法身。",
    "X87n1624_001:0250a13": "自答曰。斷頭船子下楊州。",
    "X87n1624_001:0250a14": "[0250a14] 王文公曰。佛與比丘辰巳間應供。名為齋者。與眾生",
    "X87n1624_001:0250a15": "接。不可不齋。又以佛性故。等視眾生。而以交神之道",
    "X87n1624_001:0250a16": "見之。故首楞嚴曰。嚴整威儀。肅恭齋法。又曰。梵語三",
    "X87n1624_001:0250a17": "昧。此云正定。正定中所受境界謂之正受。異於無明",
    "X87n1624_001:0250a18": "所緣受。故圓覺曰。三昧正受。釋者謂梵語三昧。此云",
    "X87n1624_001:0250a19": "正受。而寶積云三昧及正受。則此釋非也。",
    "X87n1624_001:0250a20": "[0250a20] 曹溪大師將入涅槃。門人行&#x746B;．超俗．法海等問。和尚",
    "X87n1624_001:0250a21": "法何所付。曹溪曰。付囑者二十年外於此地弘揚。又",
    "X87n1624_001:0250a22": "問。誰人。答曰。若欲知者。大庾嶺上以網取之。圭峰欲",
    "X87n1624_001:0250a23": "立荷澤為正傳的付。乃文釋之曰。嶺者。高也。荷澤姓",
    "X87n1624_001:0250a24": "高。故密示之耳。欲抑讓公為旁出。則曰。讓。則曹溪門",
    "X87n1624_001:0250b01": "下旁出之汎徒。此類數可千餘。嗚呼。逐鹿者不見山。",
    "X87n1624_001:0250b02": "攫金者不見人。殆非&#x8657;言。方密公所見。唯荷澤故。諸",
    "X87n1624_001:0250b03": "師不問是非。例皆毀之。如大庾嶺上以網取之之語。",
    "X87n1624_001:0250b04": "是大師末後全提妙旨。而&#x8F19;以意求。讓公僧中之王。",
    "X87n1624_001:0250b05": "而謂之汎徒。詳味密公之意。可以發千載之一笑。",
    "X87n1624_001:0250b06": "[0250b06] 老安國師有言曰。金剛經曰。應無所住而生其心。無",
    "X87n1624_001:0250b07": "所住者。不住色．不住聲．不住迷．不住悟．不住體．不住",
    "X87n1624_001:0250b08": "用。而生其心者。即一切法而顯一心。若住善生心。即",
    "X87n1624_001:0250b09": "善現。若住惡生心。即惡現。本心即隱沒。若無所住。十",
    "X87n1624_001:0250b10": "方世界唯是一心。信知曹溪大師云。風幡不動。是心",
    "X87n1624_001:0250b11": "動。脩山主有偈曰。風動心搖樹。雲生性起塵。若明今",
    "X87n1624_001:0250b12": "日事。暗&#x5374;本來人。",
    "X87n1624_001:0250b13": "[0250b13] 有僧問晦堂老人曰。五祖前身。栽松道者。&#x751E;託周氏",
    "X87n1624_001:0250b14": "女而生。彼三緣不和合。何從而生耶。老人笑曰。汝聞",
    "X87n1624_001:0250b15": "樹提伽生於火中。伊尹生於空桑乎。對曰。聞之。汝於",
    "X87n1624_001:0250b16": "彼二人乃不疑其生不由三緣。而獨疑五祖耶。方今",
    "X87n1624_001:0250b17": "士大夫之留意宗乘者。皆以此為疑。及聞此語。莫不",
    "X87n1624_001:0250b18": "釋然。予以謂老人所示。未欲極教乘之本意。第就其",
    "X87n1624_001:0250b19": "機。息狂情耳。馬大師曰。佛是能仁。有智慧。善機宜。能",
    "X87n1624_001:0250b20": "破一切眾生疑網。出離有無等縛。其斯之謂歟。",
    "X87n1624_001:0250b21": "[0250b21] 宗鏡錄。曰。雖然心即是業。業即是心。既從心生。還從",
    "X87n1624_001:0250b22": "心受。如何現今消其妄業報。答曰。但了無作。自然業",
    "X87n1624_001:0250b23": "空。所以云。若了無作惡業。一生成佛。又曰。雖有作業",
    "X87n1624_001:0250b24": "而無作者。即是如來秘密之教。又凡作業。悉是自心",
    "X87n1624_001:0250c01": "橫計外法。還自對治。妄取成業。若了心不取境。境自",
    "X87n1624_001:0250c02": "不生。無法牽情。云何成業。予&#x751E;作偈釋其旨曰。舉手",
    "X87n1624_001:0250c03": "炷香而供養佛。其心自知應念獲福。舉手操刀恣行",
    "X87n1624_001:0250c04": "殺戮。其心自知死入地獄。或殺或供一手之功。云何",
    "X87n1624_001:0250c05": "業報罪福不同。皆自橫計有如是事。是故從來枉沈",
    "X87n1624_001:0250c06": "生死。雷長芭蕉銕轉磁石。俱無作者而有是力。心不",
    "X87n1624_001:0250c07": "取境境亦自寂。故如來藏不許有識。",
    "X87n1624_001:0250c08": "[0250c08] 維摩經曰入不思議境。如借座燈王。取飯香土。促演",
    "X87n1624_001:0250c09": "其日劫大小之相容。可以神會妙旨。至曰一切聲聞。",
    "X87n1624_001:0250c10": "聞是不可思議解脫法門。皆應號泣。聲震三千大千",
    "X87n1624_001:0250c11": "世界。極難解通。首楞嚴曰一人發真歸源。十方&#x8657;空",
    "X87n1624_001:0250c12": "悉皆消殞。見道者。妄盡覺明。自見空殞。可也。而下文",
    "X87n1624_001:0250c13": "乃又曰一切魔王見其宮殿無故坼裂。為難和會。古",
    "X87n1624_001:0250c14": "諸法師俱有注釋。校其所論。未容無說。",
    "X87n1624_001:0250c15": "[0250c15] 臨濟大師建立四賓主。今徒閱其語。竟莫能分辨之。",
    "X87n1624_001:0250c16": "知之者。未必真。不知者。以為苟然。又有四喝。一喝如",
    "X87n1624_001:0250c17": "金剛王寶劍。一喝如踞地師子。一喝如探竿影草。有",
    "X87n1624_001:0250c18": "時一喝不作一偈用。如踞地師子。探竿影草。後學往",
    "X87n1624_001:0250c19": "往不省其何等語。安能識其意耶。不過曰此古人一",
    "X87n1624_001:0250c20": "期建立之辭耳。何足問哉。然則臨濟之言遂為&#x8657;語",
    "X87n1624_001:0250c21": "也。今係其偈於此曰。金剛王&#x5292;覿露堂堂。才涉唇吻",
    "X87n1624_001:0250c22": "即犯鋒鋩。踞地師子本無窠臼。顧佇之間即成滲漏。",
    "X87n1624_001:0250c23": "探竿影草莫入陰界。一點不來賊身自敗。有時一喝",
    "X87n1624_001:0250c24": "不作喝用。佛法大有只是牙痛。",
    "X87n1624_001:0251a01": "[0251a01] 予游長沙至鹿苑。見岑禪師畫像。想見其為人。作岑",
    "X87n1624_001:0251a02": "大蟲贊并序。曰。如來世尊語阿難曰。汝元不知一切",
    "X87n1624_001:0251a03": "浮塵諸幻化相。當處出生。隨處滅盡。幻妄稱相。其性",
    "X87n1624_001:0251a04": "真為妙覺明體。龍勝菩薩曰。諸法不自生。亦不從他",
    "X87n1624_001:0251a05": "生。不共不無因。是故說無生。以佛祖之辯。談心法之",
    "X87n1624_001:0251a06": "妙。其清淨顯露如掌中見物。無可疑者。而末世眾生",
    "X87n1624_001:0251a07": "卒不明了者。蓋其迷妄之極。非其所聞之習故也。禪",
    "X87n1624_001:0251a08": "師憫之。故於所習之境譬之曰。若心是生。則夢幻空",
    "X87n1624_001:0251a09": "華亦應是生。若身是生。則山河大地．森羅萬象亦應",
    "X87n1624_001:0251a10": "是生。大哉言乎。與首楞嚴．中觀論相終始也。禪師大",
    "X87n1624_001:0251a11": "寂之孫。南泉之子。趙州之兄。開法於長沙之鹿苑。當",
    "X87n1624_001:0251a12": "時衲子倔強如仰山者猶下之。而呼以為岑大蟲云。",
    "X87n1624_001:0251a13": "為之贊曰。長沙大蟲。聲威甚重。獨眠空林。百獸震恐。",
    "X87n1624_001:0251a14": "寂子兒癡。見不知畏。引手捋鬚。幾缺其耳。大空小空。",
    "X87n1624_001:0251a15": "是虎是你。如備與覺。可撩其尾。嗟今衲子。眼如裴旻。",
    "X87n1624_001:0251a16": "但見其彪。安識虎真。我拜公像。非存非沒。百尺竿頭。",
    "X87n1624_001:0251a17": "行塵勃勃。",
    "X87n1624_001:0251a18": "[0251a18] 白雲端禪師曰。天下叢林之興。大智禪師力也。祖堂",
    "X87n1624_001:0251a19": "當設達磨初祖之像於其中。大智禪師像西向。開山",
    "X87n1624_001:0251a20": "尊宿像東向。得其宜也。不當止設開山尊宿而略其",
    "X87n1624_001:0251a21": "祖宗耳。雲居祐禪師曰。吾觀諸方長老。示滅必塔其",
    "X87n1624_001:0251a22": "骸。山川有限。而人死無窮。百千年之下。塔將無所容。",
    "X87n1624_001:0251a23": "於是於宏覺塔之東作卵塔。曰。凡住持者。自非生身",
    "X87n1624_001:0251a24": "不壞。火浴雨舍利者。皆以骨石填於此。其西又作卵",
    "X87n1624_001:0251b01": "塔。曰。凡眾僧化。皆藏骨石於此。謂之三塔。二大老識",
    "X87n1624_001:0251b02": "度高遠。可為後世法。然孤論難持。犯眾難成。卒必有",
    "X87n1624_001:0251b03": "賞音者。吾將觀焉。",
    "X87n1624_001:0251b04": "[0251b04] 東京覺嚴寺有誠法師講華嚴經。歷席最久。學者依",
    "X87n1624_001:0251b05": "以揚聲。其為人純至。少緣飾。高行遠識。近世講人莫",
    "X87n1624_001:0251b06": "有居其右者。元祐初。高麗僧統航海至。上表乞傳持",
    "X87n1624_001:0251b07": "賢首宗教歸本國流通。奉聖旨下兩街。舉可以授法",
    "X87n1624_001:0251b08": "者。有司以師為宜。上表辭免曰。臣雖刻意講學。識趣",
    "X87n1624_001:0251b09": "淺陋。特以年運已往。妄為學者所推。今異國名僧航",
    "X87n1624_001:0251b10": "海問道。宜得高識博聞者為之師。竊見杭州慧因院",
    "X87n1624_001:0251b11": "僧道源。精練教乘。旁通外學。舉以自代。實允公議。奉",
    "X87n1624_001:0251b12": "聖旨。依所乞。&#x52D1;差朝奉郎揚傑館伴至錢塘受法。",
    "X87n1624_001:0251b13": "[0251b13] 予建中靖國之初。故人處獲洞山初禪師語一編。福",
    "X87n1624_001:0251b14": "嚴良雅所集。其語言宏妙。真法窟爪牙。大略曰。語中",
    "X87n1624_001:0251b15": "有語。名為死句。語中無語。名為活句。未達其源者。落",
    "X87n1624_001:0251b16": "在第八魔界中。又曰。言無展事。語不投機。乘言者喪。",
    "X87n1624_001:0251b17": "滯句者迷。於此四句語中見得分明也。作箇脫洒衲",
    "X87n1624_001:0251b18": "僧。根椽片瓦粥飯因緣。堪與人天為善知識。於此不",
    "X87n1624_001:0251b19": "明。終成莽鹵。雲菴平生說法。多稱初悟門。度越格量。",
    "X87n1624_001:0251b20": "偶閱舊記。見其寄道友偈并序曰。昔洞山參雲門。悟",
    "X87n1624_001:0251b21": "旨於言下。入佛正知見。所有炙脂帽子．鶻臭布衫皆",
    "X87n1624_001:0251b22": "脫去。以四句偈明其悟。&#x76D6;得展事自在之用。投機善",
    "X87n1624_001:0251b23": "巧之風。故其應機接物不乘言。不滯句。如師子王得",
    "X87n1624_001:0251b24": "大自在。於哮吼時。百獸震駭。&#x76D6;法王法如是故也。又",
    "X87n1624_001:0251c01": "世所傳見雲門者。皆坐脫立亡。何哉。以無佛法知見",
    "X87n1624_001:0251c02": "故也。因隨句釋以奉寄曰。大用現前能展事。春來何",
    "X87n1624_001:0251c03": "處不開花。放伊三頓參堂去。四海當知共一家。又曰。",
    "X87n1624_001:0251c04": "千差萬別解投機。明眼宗師自在時。北斗藏身雖有",
    "X87n1624_001:0251c05": "語。出群消息少人知。又曰。游山翫水便乘言。自己商",
    "X87n1624_001:0251c06": "量總不偏。鶻臭布衫脫未得。且隨風俗度流年。又曰。",
    "X87n1624_001:0251c07": "滯句乘言是瞽聾。參禪學道自無功。悟來不費纖毫",
    "X87n1624_001:0251c08": "力。火裏蝍蟟吞大蟲。",
    "X87n1624_001:0251c09": "[0251c09] 宗道者。不知何許人。往來舒蘄間。多留於投子。性嗜",
    "X87n1624_001:0251c10": "酒。無日不&#x9154;。村民愛敬之。每餉以醇醪。居一日。方入",
    "X87n1624_001:0251c11": "浴。聞有尋宗者。度其必送榼至。裸而出。得酒徑去。人",
    "X87n1624_001:0251c12": "皆大笑。而宗傲然不怍。&#x751E;散衣下山。有逆而問者曰。",
    "X87n1624_001:0251c13": "如何是道者家風。對曰。袈裟褁草鞋。問意旨如何。曰。",
    "X87n1624_001:0251c14": "赤&#x811A;下桐城。陳退夫初赴省幃。過宗。戲問曰。瓘此行",
    "X87n1624_001:0251c15": "欲作狀元。得否。宗熟視曰。無時即得。莫測其言也。而",
    "X87n1624_001:0251c16": "退夫果以第三名上第。時彥作魁。方悟無時之語。宗",
    "X87n1624_001:0251c17": "見雪竇。而超放自如。言法華之流也。",
    "X87n1624_001:0251c18": "[0251c18] 雪竇初在大陽玄禪師會中典客。與僧夜語。雌黃古",
    "X87n1624_001:0251c19": "今。至趙州&#x6822;樹子因緣。爭辨不已。有行者立其旁。失",
    "X87n1624_001:0251c20": "笑而去。客退。雪竇呼至。數之曰。對賓客敢爾耶。對曰。",
    "X87n1624_001:0251c21": "知客有定古今之辯。無定古今之眼。故敢笑曰。且趙",
    "X87n1624_001:0251c22": "州意。汝作麼生會。因以偈對曰。一兔橫身當古路。蒼",
    "X87n1624_001:0251c23": "鷹纔見便生擒。後來獵犬無靈性。空向枯樁舊處尋。",
    "X87n1624_001:0251c24": "雪竇大驚。乃與結友。或云即承天宗禪師也。予謂聞",
    "X87n1624_001:0252a01": "此可以想見當時法席之盛也。",
    "X87n1624_001:0252a02": "[0252a02] 晦堂老人&#x751E;以小疾。醫寓漳江。轉運判官夏倚公立",
    "X87n1624_001:0252a03": "往見之。因劇談妙道。至會萬物為自己及情與無情",
    "X87n1624_001:0252a04": "共一體。時有犬臥香案下。以壓尺擊。又擊香案曰。犬",
    "X87n1624_001:0252a05": "有情即去。香案無情自住。情與無情如何得成一體",
    "X87n1624_001:0252a06": "去。夏不能答。晦堂曰。纔入思惟。便成剩法。何曾會物",
    "X87n1624_001:0252a07": "為己耶。老黃龍入滅。道俗請繼主道場。法席之盛。初",
    "X87n1624_001:0252a08": "不減平時。然性真率。不樂從事。五求解去。乃得謝事",
    "X87n1624_001:0252a09": "閑居。而學者益親。謝景溫師直守潭州。&#x8657;大溈以致",
    "X87n1624_001:0252a10": "之。三辭弗往。又囑江西彭汝礪器資請所以不應長",
    "X87n1624_001:0252a11": "沙之意。晦堂曰。願見謝公。不願領大溈也。馬祖．百丈",
    "X87n1624_001:0252a12": "已前。無住持事。道人相求於空閑寂寞之&#x6FF5;而已。其",
    "X87n1624_001:0252a13": "後雖有住持。王臣尊禮為人天師。今則不然。掛名官",
    "X87n1624_001:0252a14": "府。如有戶籍之民。直遣伍伯追呼耳。豈可復為也。器",
    "X87n1624_001:0252a15": "資以斯言反命。師直由是致書願得一見。不敢以住",
    "X87n1624_001:0252a16": "持相屈。遂往長沙。&#x76D6;於四方公卿意合。則千里應之。",
    "X87n1624_001:0252a17": "不合。則數舍亦不往也。開法黃龍十二年。退居菴頭",
    "X87n1624_001:0252a18": "二十餘年。天下指晦堂為道之所在。&#x76D6;末世宗師之",
    "X87n1624_001:0252a19": "典刑也。",
    "X87n1624_001:0252a20": "[0252a20] 圓通祖印訥禪師告老於郡。乞請承天端禪師主法",
    "X87n1624_001:0252a21": "席。郡可其請。端欣然而來。自以少荷大法。前輩讓善",
    "X87n1624_001:0252a22": "叢林。責己甚重。故敬嚴臨眾。以公滅私。於是宗風大",
    "X87n1624_001:0252a23": "振。未幾年。訥公厭&#x95B4;寂。郡守至。自陳客情。太守惻然",
    "X87n1624_001:0252a24": "目端。端笑唯唯而已。明日。登座曰。昔日大法眼禪師",
    "X87n1624_001:0252b01": "有偈曰。難難難是遣情難。情盡圓明一顆寒。方便遣",
    "X87n1624_001:0252b02": "情猶不是。更除方便太無端。大眾且道情作麼生遣。",
    "X87n1624_001:0252b03": "喝一喝。下座包腰而去。一眾大驚。遮留之不可。叢林",
    "X87n1624_001:0252b04": "至今敬畏之。",
    "X87n1624_001:0252b05": "[0252b05] 南禪師住廬山歸宗。火一夕而燼。大眾譁譟動山谷。",
    "X87n1624_001:0252b06": "而黃龍安坐如平時。桂林僧洪準欲掖之而走。顧見",
    "X87n1624_001:0252b07": "叱之。準曰。和尚縱厭世間。慈明法道何所賴耶。因徐",
    "X87n1624_001:0252b08": "整衣起。而火已及座榻矣。坐是入獄。郡吏發其私忿。",
    "X87n1624_001:0252b09": "考掠百至。絕口不言。唯不食而已。兩月而後得釋。鬚",
    "X87n1624_001:0252b10": "髮不剪。皮骨僅存。真點胸迎於中塗。見之。不自知泣",
    "X87n1624_001:0252b11": "下。曰。師兄何至是也。黃龍叱曰。者俗漢。真不覺拜之。",
    "X87n1624_001:0252b12": "蓋其不動如山類如此。",
    "X87n1624_001:0252b13": "[0252b13] 曹山&#x8EAD;章禪師初辭洞山悟本。本曰。吾在雲巖先師",
    "X87n1624_001:0252b14": "處親印寶鏡三昧。事窮的要。今付受汝。汝善護持。無",
    "X87n1624_001:0252b15": "令斷絕。遇真法器。方可傳委。直須秘密。不得影露。恐",
    "X87n1624_001:0252b16": "屬流布。喪滅吾宗。夫末法時代。人多乾慧。若要辨認",
    "X87n1624_001:0252b17": "向去之人真偽。有三種滲漏。當機直須具眼。一．見滲",
    "X87n1624_001:0252b18": "漏者。機不離位。墮在毒海。二．情滲漏者。智常向背。見",
    "X87n1624_001:0252b19": "處偏枯。三．語滲漏者。體妙失宗。機昧終始。濁智流轉",
    "X87n1624_001:0252b20": "於此三種。子宜知之。又綱要三偈。初。敲倡俱行。曰。金",
    "X87n1624_001:0252b21": "針雙&#x93BB;備。狹路隱全該。寶印當空妙。重重錦縫開。其",
    "X87n1624_001:0252b22": "次。金&#x93BB;玄路。曰。交牙明中暗。功齊轉覺難。力窮尋進",
    "X87n1624_001:0252b23": "退。金&#x93BB;網鞔鞔。又其次。理事俱不涉。曰。理事俱不涉。",
    "X87n1624_001:0252b24": "回照絕幽微。背風無巧拙。電火爍難追。衲子當機能",
    "X87n1624_001:0252c01": "如電火難追。則方透三種滲漏。圓覺曰。眾生為解礙。",
    "X87n1624_001:0252c02": "菩薩未離覺。故知脫生死於言下。自非上根大智。何",
    "X87n1624_001:0252c03": "以臻此。大愚以黃檗為老婆。良有以也。黃檗每曰。決",
    "X87n1624_001:0252c04": "定不流至第二念。就中方入我宗門。&#x76D6;宗乘有旨趣。",
    "X87n1624_001:0252c05": "下流不悟。妄生同異。欲望大法之興。不亦難乎。",
    "X87n1624_001:0252c06": "[0252c06] 龍牙和尚作半身寫照。其子報慈匡化為之贊曰。日",
    "X87n1624_001:0252c07": "出連山。月圓當戶。不是無身。不欲全露。二老洞山悟",
    "X87n1624_001:0252c08": "本兒孫也。故其家風機貴回互。使不犯正位。語忌十",
    "X87n1624_001:0252c09": "成。使不墮今時。而匡化匠心獨妙。語不失宗。為可貴",
    "X87n1624_001:0252c10": "也。餘杭政禪師&#x751E;自寫照。又自為之贊曰。貌古形&#x8E08;",
    "X87n1624_001:0252c11": "倚杖黎。分明畫出須菩提。解空不許離聲色。似聽孤",
    "X87n1624_001:0252c12": "猿月下啼。政公超然奇逸人也。故其高韻如光風霽",
    "X87n1624_001:0252c13": "月。詞致清婉。而道味苦嚴。古今贊偈甚多。予尤愛此",
    "X87n1624_001:0252c14": "二篇。",
    "X87n1624_001:0252c15": "[0252c15] 圭峰日用偈曰。作有義事。是惺悟心。作無義事。是散",
    "X87n1624_001:0252c16": "亂心。散亂隨情轉。臨終被業牽。惺悟不由情。臨終能",
    "X87n1624_001:0252c17": "轉業。偶閱唐史。李訓之敗。被綠衣詭言黜官。走終南",
    "X87n1624_001:0252c18": "依密。密欲匿之。其徒不可。乃奔鳳翔。為盩庢吏所執。",
    "X87n1624_001:0252c19": "訓死。仇士良捕密詰之。怡然曰。與訓游久。吾法遇難",
    "X87n1624_001:0252c20": "則救。初無愛憎。死固吾分。予謂比丘於唐交士大夫",
    "X87n1624_001:0252c21": "者。或見於傳記。多犯法辱教。而圭峰獨超然如此。為",
    "X87n1624_001:0252c22": "史者亦欣然點筆疾書。&#x76D6;其履踐之明也。觀其偈則",
    "X87n1624_001:0252c23": "無不欲透脫情境。譬如香象擺壞鐵&#x93C1;。自在而去。豈",
    "X87n1624_001:0252c24": "若蠅為唾所涴哉。",
    "X87n1624_001:0253a01": "[0253a01] 雲菴住歸宗時。方送法眼大師茶毗。時雨新霽。泥方",
    "X87n1624_001:0253a02": "滑道。忽躂倒。大眾爭掖而起。舉火把曰。法眼茶毗。歸",
    "X87n1624_001:0253a03": "宗遭&#x6527;。呈似大眾。更無可說。",
    "X87n1624_001:0253a04": "[0253a04] 石頭大師作參同契。其末曰。謹白參玄人。光陰莫&#x8657;",
    "X87n1624_001:0253a05": "度。法眼禪師注曰。住。住。恩大難酬。法眼可謂見先德",
    "X87n1624_001:0253a06": "之心矣。眾生日用以妄想顛倒自蔽光明。故多遺時",
    "X87n1624_001:0253a07": "失候。謂之&#x8657;度光陰。有道者無他。能善用其心耳。故",
    "X87n1624_001:0253a08": "趙州曰。一切但仍舊。從上諸聖無不從仍舊中得。大",
    "X87n1624_001:0253a09": "智度論曰。眾生心性。猶如利刀。唯用割泥。泥無所成。",
    "X87n1624_001:0253a10": "刀日就損。理體常妙。眾生自麤。能善用之。即合本妙。",
    "X87n1624_001:0253a11": "首楞嚴曰。佛謂阿難。譬如琴瑟．箜篌．琵琶。雖有妙音。",
    "X87n1624_001:0253a12": "若無妙指。終不能發。汝與眾生亦復如是。寶覺真心。",
    "X87n1624_001:0253a13": "各各圓滿。如我按指。海印發光。汝暫舉心。塵勞先起。",
    "X87n1624_001:0253a14": "華嚴偈曰。若人欲識佛境界。當淨其意如&#x8657;空。遠離",
    "X87n1624_001:0253a15": "妄想及諸見。令心所向皆無礙。",
    "X87n1624_001:0253a16": "[0253a16] 大智禪師曰。夫教語皆是三句相連。初．中．後善。初直",
    "X87n1624_001:0253a17": "須教渠發善心。中破善。後始明善。菩薩即非菩薩。是",
    "X87n1624_001:0253a18": "名菩薩。法非法。非非法。總與麼也。若即說一句答。令",
    "X87n1624_001:0253a19": "人入地獄。若三句一時說。渠自入地獄。不干教主事。",
    "X87n1624_001:0253a20": "故知古大宗師說法皆依佛祖法式。不知者以謂苟",
    "X87n1624_001:0253a21": "然語。如無著所釋金剛般若是此意也。洞山安立五",
    "X87n1624_001:0253a22": "位。道眼明者視其題目十五字排布。則見悟本老人。",
    "X87n1624_001:0253a23": "如曰正中偏．偏中正．正中來．偏中至．兼中到是也。汾",
    "X87n1624_001:0253a24": "陽頌曰。五位參尋切要知。纖毫纔動即差違。金剛透",
    "X87n1624_001:0253b01": "匣誰能解。唯有那叱第一機。舉目便令三界淨。振鈴",
    "X87n1624_001:0253b02": "還使九天歸。正中妙挾通回互。擬議鋒鋩失&#x5374;威。",
    "X87n1624_001:0253b03": "[0253b03] 金剛般若曰。如我說法。如筏喻者。法尚應捨。何況非",
    "X87n1624_001:0253b04": "法。西天此土聖賢釋者。無慮千餘人。然莫如無著得",
    "X87n1624_001:0253b05": "佛之意。雙林大士又從而申明之。無著於此判為言",
    "X87n1624_001:0253b06": "說法身。意以謂筏者。言說也。雖與人俱。然亦不類。如",
    "X87n1624_001:0253b07": "筏行水中。而實不住。非法者。二邊也。在筏且不類。豈",
    "X87n1624_001:0253b08": "於二邊而止住耶。故曰何況非法。大士偈曰。渡河須",
    "X87n1624_001:0253b09": "用筏。到岸不須舡。人法俱名執。悟理誰勞詮。中流仍",
    "X87n1624_001:0253b10": "被溺。誰論在二邊。有無如取一。即被污心田。故曹洞",
    "X87n1624_001:0253b11": "宗旨有混不得。類不齊之語也。",
    "X87n1624_001:0253b12": "[0253b12] 雲峰悅禪師再游泐潭。重會南禪師。敘別講舊。相得",
    "X87n1624_001:0253b13": "甚懽。久之。更使一見石霜慈明老人。既至石霜。憩於",
    "X87n1624_001:0253b14": "山前莊。聞其坦率之風。悔來。因不復過門。徑造南岳",
    "X87n1624_001:0253b15": "福嚴。未期月。掌記室。俄長老賢公化去。郡以慈明來",
    "X87n1624_001:0253b16": "居之。初聞夜參貶剝諸方異解。皆其平生艱難而得",
    "X87n1624_001:0253b17": "者。於是歎服。即投誠問道。三往三被罵而退。不勝忿。",
    "X87n1624_001:0253b18": "業已歸之。明日復往。慈明罵如故。因啟曰。某唯以不",
    "X87n1624_001:0253b19": "解故來問。善知識宜施方便。不蒙開示。專以罵為。豈",
    "X87n1624_001:0253b20": "從上所以授法之式耶。慈明驚曰。南書記。我謂汝是",
    "X87n1624_001:0253b21": "箇人。乃作罵會耶。黃龍聞其語。如桶底脫。拜起汗下。",
    "X87n1624_001:0253b22": "從容論趙州因緣。呈偈曰。傑出叢林是趙州。老婆勘",
    "X87n1624_001:0253b23": "破沒來由。如今四海清如鏡。行人莫與路為讎。慈明",
    "X87n1624_001:0253b24": "閱之。笑曰。偈甚佳。但易一字。曰。老婆勘破有來由。其",
    "X87n1624_001:0253c01": "機智妙密又如此。黃龍辭去。白曰。大事畢竟如何。慈",
    "X87n1624_001:0253c02": "明訶曰。著衣喫飯不是畢竟。痾屎送尿不是畢竟。予",
    "X87n1624_001:0253c03": "&#x751E;游福嚴。覽其山川之形勝。讀思大所記曰。此山增",
    "X87n1624_001:0253c04": "人之志力。居之者多得道。故祖宗授法。莫不因之。雖",
    "X87n1624_001:0253c05": "大法之興。必依之人。然馬祖於此受讓公記&#x8382;。其道",
    "X87n1624_001:0253c06": "大振於江西。今慈明．黃龍事&#x8FF9;復相類。亦足怪也。",
    "X87n1624_001:0253c07": "[0253c07] 生法師曰。敲空作響。擊木無聲。法眼禪師忽聞齋魚",
    "X87n1624_001:0253c08": "聲。謂侍者曰。還聞麼。適來若聞。如今不聞。如今若聞。",
    "X87n1624_001:0253c09": "適來不聞。會麼。",
    "X87n1624_001:0253c10": "[0253c10] 有僧&#x751E;登三生藏。取思大平生所持錫立之。疑慮橫",
    "X87n1624_001:0253c11": "生。終不能定。忽自念曰。當一切放下&#x5374;。即舉錫置之。",
    "X87n1624_001:0253c12": "錫卓然不傾。以問予其故何哉。予曰。非特於錫則然。",
    "X87n1624_001:0253c13": "凡事若有心。即成差&#x609E;。試觀兒輩剪紙。擬心即失。不",
    "X87n1624_001:0253c14": "擬心。徑往無難。故道人不可須臾忘照也。",
    "X87n1624_001:0253c15": "[0253c15] 首楞嚴曰。汝元不知一切浮塵諸幻化相。當處出生。",
    "X87n1624_001:0253c16": "隨處滅盡。涅槃曰。譬如猛火。不能燒薪。火出木盡。名",
    "X87n1624_001:0253c17": "為燒薪。般若燈論曰。根境理同然。智者何驚異。衲子",
    "X87n1624_001:0253c18": "於此見徹。方入阿字法門。",
    "X87n1624_001:0253c19": "[0253c19] 康僧會。天竺人。吳赤烏十年初至建業。營立茆茨。設",
    "X87n1624_001:0253c20": "像行道。孫權疑為矯異。召問曰。有何靈驗。對曰。如來",
    "X87n1624_001:0253c21": "遷&#x8FF9;忽逾千載。遺骨舍利神耀無方。昔阿育王起塔",
    "X87n1624_001:0253c22": "至八萬四千。塔寺之興。表遺化也。權曰。若得舍利。當",
    "X87n1624_001:0253c23": "為造塔。如其&#x8657;妄。國有常刑。會請期七日。乃謂其屬",
    "X87n1624_001:0253c24": "共結淨室。以銅瓶加瓦。燒香禮請。至期無應。會求伸",
    "X87n1624_001:0254a01": "至三七。忽聞瓶中鎗然有聲。果獲舍利以示權。權與",
    "X87n1624_001:0254a02": "群臣聚觀。五色屬人。權大驚而起曰。希有之瑞也。釋",
    "X87n1624_001:0254a03": "曇諦。父肜。嘗為冀州別駕。母黃氏晝寢。夢一僧呼為",
    "X87n1624_001:0254a04": "母。寄一麈尾并鐵鏤書鎮二枚。既覺。而兩物俱存。因",
    "X87n1624_001:0254a05": "而懷娠生諦。此二物乃諦前身為宏覺法師。為姚萇",
    "X87n1624_001:0254a06": "講法華所獻。追繹宏覺捨命。正是寄物之日。會以真",
    "X87n1624_001:0254a07": "誠之至。能生致舍利。諦以大願所持。亦能死將長物。",
    "X87n1624_001:0254a08": "嗚呼。真誠大願之力。尚能反易生死。如意自在。況守",
    "X87n1624_001:0254a09": "護心城者耶。",
    "X87n1624_001:0254a10": "[0254a10] 莊子言。藏舟於壑。藏山於澤。釋者遣語如流。至曰藏",
    "X87n1624_001:0254a11": "天下於天下。未有不嗒然危坐。置筆而思者。晦堂老",
    "X87n1624_001:0254a12": "人&#x751E;問學者此義如何。對之甚眾。晦堂笑曰。汝善說",
    "X87n1624_001:0254a13": "道理。予作偈記其意曰。天下心知不可藏。紛紛嗅&#x8FF9;",
    "X87n1624_001:0254a14": "但尋香。端能百尺竿頭步。始見林梢掛角羊。又問。列",
    "X87n1624_001:0254a15": "子戴兩小兒論日遠近不決。而質於孔子。孔子不答。",
    "X87n1624_001:0254a16": "其意何在。學者皆曰。聖如夫子。亦莫能辨此理。是以",
    "X87n1624_001:0254a17": "無說也。晦堂亦笑之。予作偈釋之曰。&#x51C9;溫遠近轉增",
    "X87n1624_001:0254a18": "疑。不答當渠痛處錐。尚逐小兒爭未已。仲尼何獨古",
    "X87n1624_001:0254a19": "難知。",
    "X87n1624_001:0254a20": "[0254a20] 歐陽文忠公昔官洛中。一日。游嵩山。&#x5374;去僕吏。放意",
    "X87n1624_001:0254a21": "而往。至一山寺。入門。脩竹滿軒。霜清鳥啼。風物鮮明。",
    "X87n1624_001:0254a22": "文忠休於殿陛。旁有老僧閱經自若。與語不甚顧答。",
    "X87n1624_001:0254a23": "文忠異之曰。道人住山久如。對曰。甚久也。又問。誦何",
    "X87n1624_001:0254a24": "經。對曰。法華經。文忠曰。古之高僧。臨生死之際。類皆",
    "X87n1624_001:0254b01": "談笑脫去。何道致之耶。對曰。定慧力耳。又問。今乃寂",
    "X87n1624_001:0254b02": "寥無有。何哉。老僧笑曰。古之人。念念在定慧。臨終安",
    "X87n1624_001:0254b03": "得亂。今之人。念念在散亂。臨終安得定。文忠大驚。不",
    "X87n1624_001:0254b04": "自知膝之屈也。謝希深&#x751E;作文記其事。",
    "X87n1624_001:0254b05": "[0254b05] 言法華。梵相奇古。直視不瞬。時獨語笑。多行市里。褰",
    "X87n1624_001:0254b06": "裳而趨。或舉指畫空。佇立良久。從屠沽游。飲啗無所",
    "X87n1624_001:0254b07": "擇。道俗共目為狂僧。懷禪師未出家時。師見之。撫其",
    "X87n1624_001:0254b08": "背曰。德山．臨濟。丞相呂許公問佛法大意。對曰。本來",
    "X87n1624_001:0254b09": "無一物。一味總成真。僧問。世有佛否。對曰。寺裏文殊。",
    "X87n1624_001:0254b10": "有問。師為凡耶聖耶。舉手曰。我不在此住。將示化。作",
    "X87n1624_001:0254b11": "遺偈。其旨不可曉也。已而曰。我從無量劫來。成就逝",
    "X87n1624_001:0254b12": "多國土。分身揚化。今南歸矣。語畢。右&#x8107;而寂。慶歷戊",
    "X87n1624_001:0254b13": "子十一月二十三日也。",
    "X87n1624_001:0254b14": "[0254b14] 照覺禪師。元豐之間。革東林律居為叢林。天下衲子",
    "X87n1624_001:0254b15": "望風而集。咸信敬畏。仰以為肉身大士。其被賞識者。",
    "X87n1624_001:0254b16": "必名聞諸方。然未&#x751E;輕予人。羅漢小南禪師嗣雲居",
    "X87n1624_001:0254b17": "祐公。道眼明白。未為人知。&#x751E;至東林。照覺鳴鐘集眾。",
    "X87n1624_001:0254b18": "出迎于清溪之上。其徒大驚。自是南之名日益顯著。",
    "X87n1624_001:0254b19": "佛印禪師再歸雲居。靈源叟初自龍山來。與眾群居。",
    "X87n1624_001:0254b20": "痛自韜晦。佛印陞座白眾。請以為座元。其禮數特異。",
    "X87n1624_001:0254b21": "靈源受之。叢林學者日親。知晦堂老人法道有在矣。",
    "X87n1624_001:0254b22": "嗚呼。先德之成就法器。使增重於世。其法如此。堯非",
    "X87n1624_001:0254b23": "不能誅四凶。舉十六子也。留以遲舜耳。雖古聖人所",
    "X87n1624_001:0254b24": "為。莫能外是。二老其亦知此者歟。",
    "X87n1624_001:0254c01": "[0254c01] 古塔主去雲門之世。無慮百年。而稱其嗣。青華嚴未",
    "X87n1624_001:0254c02": "始識大陽。特以浮山遠公之語故。嗣之不疑。二老皆",
    "X87n1624_001:0254c03": "以傳言行之自若。其於己甚重。於法甚輕。古之人。於",
    "X87n1624_001:0254c04": "法重者。永嘉．黃檗是也。永嘉因閱維摩。悟佛心宗而",
    "X87n1624_001:0254c05": "往見六祖。曰。吾欲定宗旨也。黃檗悟馬祖之意而嗣",
    "X87n1624_001:0254c06": "百丈。故百丈嘆以為不及也。",
    "X87n1624_001:0254c07": "[0254c07] 地藏琛禪師能大振雪峰．玄沙之道者。其秘重大法。",
    "X87n1624_001:0254c08": "恬退自處之&#x52B9;也歟。予&#x751E;想見其為人。城隈古寺門",
    "X87n1624_001:0254c09": "如死&#x7070;。道容清深。戲禪客曰。諸方說禪浩浩地。爭如",
    "X87n1624_001:0254c10": "我此間栽田&#x613D;飯喫有旨哉。",
    "X87n1624_001:0254c11": "[0254c11] 予初居黃龍山時。作禪和子十二時偈曰。吾活計。無",
    "X87n1624_001:0254c12": "可觀。但日日。長一般。夜半子。困如死。被虱咬。動&#x811A;指。",
    "X87n1624_001:0254c13": "雞鳴丑。粥魚吼。忙繫裙。尋襪紐。平旦寅。忽欠申。兩眉",
    "X87n1624_001:0254c14": "稜。重千斤。日出卯。自攪炒。眼誦經。口相拗。食時辰。齒",
    "X87n1624_001:0254c15": "生津。輸肚皮。虧口唇。禺中巳。眼前事。看見親。說不似。",
    "X87n1624_001:0254c16": "日南午。衣自補。忽穿針。全體露。日昳未。方破睡。洗開",
    "X87n1624_001:0254c17": "面。摸看鼻。晡時申。最天真。順便喜。逆便瞋。日入酉。壁",
    "X87n1624_001:0254c18": "掛口。鏡中空。日中斗。黃昏戌。作用密。眼開闔。烏崒律。",
    "X87n1624_001:0254c19": "人定亥。說便會。法身眠。無被&#x76D6;。坐成叢。行作隊。活鱍",
    "X87n1624_001:0254c20": "鱍。無障礙。若動著。赤肉艾。本無一事可營為。大家相",
    "X87n1624_001:0254c21": "聚喫莖菜。",
    "X87n1624_001:0254c22": "[0254c22] 雲峰悅禪師初至高安大愚。見芝和尚。芝問曰。汝來",
    "X87n1624_001:0254c23": "何所求。對曰。擬學佛法。芝曰。佛法豈可容易學。&#x8D82;色",
    "X87n1624_001:0254c24": "力強&#x5FA4;。為眾乞飯一遭。學未晚。悅天姿純至。信受其",
    "X87n1624_001:0255a01": "言。即往行乞。既還。而芝移居翠&#x5D53;。悅又詣芝所。求入",
    "X87n1624_001:0255a02": "室。芝曰。佛法且置之。大眾夜寒須炭。更當乞炭一次。",
    "X87n1624_001:0255a03": "學未晚。悅又行乞。歲晏載炭歸。且求示誨。芝曰。佛法",
    "X87n1624_001:0255a04": "不怕爛&#x5374;。維那方缺人。子當就職。勿辭也。遂鳴犍稚",
    "X87n1624_001:0255a05": "白眾請之。悅有難色。拜起。追悔欲&#x5F03;去。業已當之。因",
    "X87n1624_001:0255a06": "中休。然恨不曉芝公之意果如何耳。一日。束破桶。引",
    "X87n1624_001:0255a07": "篾觸盆墮地。遂大悟。方見芝公用處。走見芝。芝笑呼",
    "X87n1624_001:0255a08": "曰。維那。且喜大事了畢。悅未及吐一言。再拜。汗如雨",
    "X87n1624_001:0255a09": "而去。故其門風孤峻。未&#x751E;有構之者。南禪師&#x751E;語大",
    "X87n1624_001:0255a10": "寧老原曰。渠欲人人悟解。如此豈可得哉。",
    "X87n1624_001:0255a11": "[0255a11] 神鼎諲禪師。少年時與數耆宿游南岳。一僧舉論宗",
    "X87n1624_001:0255a12": "乘。頗博敏。會野&#x98F0;山店中供辨。而僧論說不已。諲曰。",
    "X87n1624_001:0255a13": "上人言。三界唯心。萬法唯識。唯識唯心。眼聲耳色。何",
    "X87n1624_001:0255a14": "人之語。僧曰。法眼大師偈也。諲曰。其義如何。對曰。唯",
    "X87n1624_001:0255a15": "心故。根境不相到。唯識故。聲色摐然。諲曰。舌味是根",
    "X87n1624_001:0255a16": "境否。對曰。是。諲以箸挾菜置口。含胡而言曰。何謂相",
    "X87n1624_001:0255a17": "入耶。坐者相顧大驚。莫能加答。諲曰。路塗之樂。終未",
    "X87n1624_001:0255a18": "到家。見解入微。不名見道。參須實參。悟須實悟。閻羅",
    "X87n1624_001:0255a19": "大王不怕多語。",
    "X87n1624_001:0255a20": "[0255a20] 金剛三昧經。乃二覺圓通。示菩薩行也。初。元曉造疏。",
    "X87n1624_001:0255a21": "悟其以本始二覺為宗。故坐牛車。置几案於兩角之",
    "X87n1624_001:0255a22": "間。據以草文。圓覺經以皆證圓覺無時無性為宗。故",
    "X87n1624_001:0255a23": "經首敘文不標時處。及考其翻譯之代。史復不書。曉",
    "X87n1624_001:0255a24": "公設事表法。圓覺冥合佛意。其自覺心靈之影像乎。",
    "X87n1624_001:0255b01": "[0255b01] 曹溪六祖大師方其韜晦時。雜居止於編民。混勞侶",
    "X87n1624_001:0255b02": "於商農十有六年。蠻兒．海&#x7AEA;．販夫．&#x7AC8;婦得以追呼爾",
    "X87n1624_001:0255b03": "汝。及其德加於人。道信於天下也。雖累朝天子不得",
    "X87n1624_001:0255b04": "而師友之。其行聖賢之分故。莫知貴賤之異也。大宋",
    "X87n1624_001:0255b05": "高僧傳曰。天子累召。祖竟不往。曰。吾貌不揚。北人見",
    "X87n1624_001:0255b06": "之必輕法。是果祖師之言乎。不仁者之言也。至人何",
    "X87n1624_001:0255b07": "&#x751E;以形骸為卹。況其天形道貌。以慈攝物者。其肯不",
    "X87n1624_001:0255b08": "自信耶。",
    "X87n1624_001:0255b09": "[0255b09] 石頭和尚庵於南臺有年。偶見負米登山者。問之。曰。",
    "X87n1624_001:0255b10": "送供米也。明日即移菴下梁端。遂終於梁端。有塔存",
    "X87n1624_001:0255b11": "焉。百丈寺在絕頂。每日力作以償其供。有勸止之者。",
    "X87n1624_001:0255b12": "則曰。我無德以勞人。眾不忍。藏去作具。因不食。故有",
    "X87n1624_001:0255b13": "一日不作。一日不食之語。先德卒身多如此。故六祖",
    "X87n1624_001:0255b14": "以石墜腰。牛頭負&#x7CAE;供眾。今少年苾&#x84AD;擎&#x9262;顰頞曰。",
    "X87n1624_001:0255b15": "吾臂酸。",
    "X87n1624_001:0255b16": "[0255b16] 雪竇禪師作祖英頌古。其首篇頌初祖不契梁武。曰",
    "X87n1624_001:0255b17": "闔國人追不再來。千古萬古空相憶者。重嘆老蕭不",
    "X87n1624_001:0255b18": "遇詞也。昧者乃敘其事于前。曰。達磨既去。誌公問曰。",
    "X87n1624_001:0255b19": "陛下識此人否。蓋觀音大士之應身耳。傳佛心印至",
    "X87n1624_001:0255b20": "此土。奈何不為禮耶。老蕭欲追之。誌公曰。借使闔國",
    "X87n1624_001:0255b21": "人追。亦不復來矣。雪竇豈不知誌公沒於天鑒十三",
    "X87n1624_001:0255b22": "年。而達磨以普通元年至金陵。予以是知敘此者非",
    "X87n1624_001:0255b23": "雪竇意也。今傳寫又作&#x76D6;國。益可笑。又頌洞山麻三",
    "X87n1624_001:0255b24": "斤曰。堪憶長慶陸大夫。解道合哭不合哭。意用長慶",
    "X87n1624_001:0255c01": "語。長慶聞陸大夫此語而哭。乃問眾曰。且道合哭不",
    "X87n1624_001:0255c02": "合哭。事見傳燈錄。而昧者易曰。合笑不合哭。失其旨",
    "X87n1624_001:0255c03": "甚矣。王文公見禪者多問韓退之見大顛事。往往對",
    "X87n1624_001:0255c04": "公妄談者。公嗟惜禪者吐辭多臆說。不問義理。故要",
    "X87n1624_001:0255c05": "謗者多。以此。有志於宗教者。當考證之。不可苟也。",
    "X87n1624_001:0255c06": "[0255c06] 僧問予。轉八識成四智。從上宗師頗有釋其義者乎。",
    "X87n1624_001:0255c07": "予曰。曹溪有偈[宋-木+取]詳。曰。大圓鏡智性清淨。平等性智",
    "X87n1624_001:0255c08": "心無病。妙觀察智見非功。成所作智同圓鏡。五八六",
    "X87n1624_001:0255c09": "七果因轉。但轉其名無實性。若於轉處不留情。繁興",
    "X87n1624_001:0255c10": "永處那伽定。以五識第八親相分。故曰。成所作智同",
    "X87n1624_001:0255c11": "圓鏡。是皆果上方轉。第六第七無別體。故但能了知",
    "X87n1624_001:0255c12": "即性平等。是皆因中轉也。",
    "X87n1624_001:0255c13": "[0255c13] 英邵武開豁明濟之姿。&#x76D6;從上宗門爪牙也。&#x751E;客雲",
    "X87n1624_001:0255c14": "居。掩室不與人交。下視四海。莫有可其意者。曰。吾將",
    "X87n1624_001:0255c15": "老死於此山。偶夜讀李長者十明論。因大悟。久之。夜",
    "X87n1624_001:0255c16": "經行。聞二僧舉老黃龍佛手驢&#x811A;因緣。異之就問。南",
    "X87n1624_001:0255c17": "公今何所寓。對曰。在黃檗。黎明徑造南公。一見與語。",
    "X87n1624_001:0255c18": "自以謂不及。又往見翠&#x5D53;真點胸。方入室。真問曰。女",
    "X87n1624_001:0255c19": "子出定。意旨如何。英引手搯其膝而去。真笑曰。賣匙",
    "X87n1624_001:0255c20": "箸客未在。真自是知其機辯脫略窠臼。大稱賞之。於",
    "X87n1624_001:0255c21": "是一時學者宗向。晚。首眾僧於圓通。南公見僧自廬",
    "X87n1624_001:0255c22": "山來。必問。曾依覲英首座否。有不識者。則曰。汝行&#x811A;",
    "X87n1624_001:0255c23": "到廬山。不識英首座。是寶山徒手之說也。南公在世。",
    "X87n1624_001:0255c24": "不肯開法。南公化去。師曰。大法捨我其誰能荷之耶。",
    "X87n1624_001:0256a01": "遂出世住泐潭。有偈語甚多。今止記其三首。可以想",
    "X87n1624_001:0256a02": "見其為人。曰。石門路險鐵關牢。舉目重重萬仞高。無",
    "X87n1624_001:0256a03": "角鐵牛衝得破。毗盧海內&#x76B7;波濤。又曰。萬&#x7145;爐中鐵",
    "X87n1624_001:0256a04": "蒺黎。直須高價莫饒伊。橫來&#x7AEA;去呵呵笑。一任旁人",
    "X87n1624_001:0256a05": "鼓是非。又曰。十方齊現一毫端。華藏重重帝網寒。珍",
    "X87n1624_001:0256a06": "重善財何處去。清宵風撼碧琅玕。",
    "X87n1624_001:0256a07": "[0256a07] 達觀禪師&#x751E;竊笑禪者不問義理。如宗門有四種藏",
    "X87n1624_001:0256a08": "鋒。初曰就理。次曰就事。至於理事俱藏。則曰入就。俱",
    "X87n1624_001:0256a09": "不涉理事。則曰出就。彼不視字畫輒易就理。作袖裏",
    "X87n1624_001:0256a10": "易出就。作出袖易入就。作入袖就事不可易也。則孤",
    "X87n1624_001:0256a11": "令之。今德山四家錄所載具存。使晚生末學疑長老",
    "X87n1624_001:0256a12": "袖中必有一物出入往來。大可笑也。晦堂老人見禪",
    "X87n1624_001:0256a13": "者汗漫。則笑曰。彼出家便依誦八陽經者為師矣。其",
    "X87n1624_001:0256a14": "見聞必有淵源。",
    "X87n1624_001:0256a15": "[0256a15] 南院和尚曰。問在答處。答在問處。夾山曰。明中抽橫",
    "X87n1624_001:0256a16": "骨。暗中坐舌頭。上座玄旨是老僧舌頭。老僧玄旨是",
    "X87n1624_001:0256a17": "上座舌頭。又曰。坐&#x5374;舌頭。別生見解。參他活意。不參",
    "X87n1624_001:0256a18": "死意。達觀曰。纔涉唇吻。便落意思。並是死門。故非活",
    "X87n1624_001:0256a19": "路。直饒透脫。猶在沈淪。予&#x751E;&#x6060;洞山．臨濟提倡旨歸",
    "X87n1624_001:0256a20": "多相同。&#x76D6;得前聖為物法式之大要。楞嚴曰。此方真",
    "X87n1624_001:0256a21": "教體。清淨在音聞。故舊說多言達磨乃觀音應身。指",
    "X87n1624_001:0256a22": "楞伽可以印心。則其旨&#x76D6;&#x751E;曰佛語心為宗故也。又",
    "X87n1624_001:0256a23": "曰南岳讓公亦觀音應身。味其意。若非苟然者也。",
    "X87n1624_001:0256a24": "[0256a24] 有僧謂予曰。如古人問。大修行人還落因果也無。或",
    "X87n1624_001:0256b01": "答曰。不落。或答曰。不昧。問。如何是大悲千手眼。或答",
    "X87n1624_001:0256b02": "曰。通身是。有聞之者則曰。我則不然。曰。&#x5FA7;身是。或問",
    "X87n1624_001:0256b03": "如何是佛。或答曰。臭肉等來蠅。有聞之者曰。我則不",
    "X87n1624_001:0256b04": "然。破驢脊上足蒼蠅。或問。擬借一問以為影草時如",
    "X87n1624_001:0256b05": "何。或答曰。何必。有聞之者曰。何不道箇不必。如諸老",
    "X87n1624_001:0256b06": "宿所示。何以分其優劣。得達其旨。於法無礙。謂一切",
    "X87n1624_001:0256b07": "語言無用揀擇。信手拈來也耶。則彼皆輕重問答。錙",
    "X87n1624_001:0256b08": "銖而較之。謂臨機直須別辨也耶。則彼之理致具在。",
    "X87n1624_001:0256b09": "若無可同異者。此吾所&#x751E;疑不能釋也。予曰。我不解",
    "X87n1624_001:0256b10": "子之疑。然聞世尊在日。有比丘根鈍。無多聞性。佛令",
    "X87n1624_001:0256b11": "誦苕&#x83F7;二字。日夕誦之。言苕則已忘&#x83F7;。言&#x83F7;則又忘",
    "X87n1624_001:0256b12": "苕。每自&#x5C05;責。係念不休。忽能言曰苕&#x83F7;。於此大悟。得",
    "X87n1624_001:0256b13": "無礙辯才。子能如誦苕者。當見先德大慈悲故。為物",
    "X87n1624_001:0256b14": "之心。僧讋&#x8B4D;而去。",
    "X87n1624_001:0256b15": "[0256b15] 法昌倚遇禪師。北禪賢公之子。住山三十年。刀耕火",
    "X87n1624_001:0256b16": "種。衲子過門必勘詰之。英邵武．聖上座皆黃龍高弟。",
    "X87n1624_001:0256b17": "與之友善。多法句&#x5FA7;叢林。晦堂老人&#x751E;過之。問曰。承",
    "X87n1624_001:0256b18": "聞和尚近日造草堂。畢工否。曰。已畢工。又問曰。幾工",
    "X87n1624_001:0256b19": "可成。曰。止用數百工。遇恚曰。大好草堂。晦堂拊手笑",
    "X87n1624_001:0256b20": "曰。且要天下人疑著。臨終時。使人要徐德占。德占偕",
    "X87n1624_001:0256b21": "靈源禪師馳往。至則方坐寢室。以院事什物付監寺",
    "X87n1624_001:0256b22": "曰。吾自住此至今日。以護惜常住故。每自蒞之。今行",
    "X87n1624_001:0256b23": "矣。汝輩著精彩。言畢。舉手中杖子曰。且道這箇付與",
    "X87n1624_001:0256b24": "阿誰。眾無對者。擲於地。投床枕臂而化。",
    "X87n1624_001:0256c01": "[0256c01] 首山和尚&#x751E;作傳法綱要偈曰。咄咄拙郎君。機妙無",
    "X87n1624_001:0256c02": "人識。打破鳳林關。穿靴水上立。咄咄巧女兒。停梭不",
    "X87n1624_001:0256c03": "解織。貪看&#x95D8;雞人。水牛也不識。汾陽無德禪師注釋",
    "X87n1624_001:0256c04": "之。然學者猶莫曉。則知古人神悟穎脫之資。今人不",
    "X87n1624_001:0256c05": "可企及遠甚。予&#x751E;嗟誦之。淳化三年十二月五日。謂",
    "X87n1624_001:0256c06": "眾曰。老僧今年六十七。老病相依且過日。今年記取",
    "X87n1624_001:0256c07": "明年事。明年記著今年日。至明年。時皆無爽。復謂眾",
    "X87n1624_001:0256c08": "曰。白銀世界金色身。情與無情共一真。明暗盡時俱",
    "X87n1624_001:0256c09": "不照。日輪午後示全身。日午安坐而化。",
    "X87n1624_001:0256c10": "[0256c10] 大般若經曰。諸天子竊作是念。諸藥叉等言辭&#x546A;句。",
    "X87n1624_001:0256c11": "雖復隱密而當可知。尊者善現於此般若波羅蜜多。",
    "X87n1624_001:0256c12": "雖以種種言辭顯示。而我等輩竟不能解。善現知彼",
    "X87n1624_001:0256c13": "心之所念。便告之言。汝等天子於我所說不能解耶。",
    "X87n1624_001:0256c14": "諸天子言。如是。如是。具壽善現復告言。我曾於此不",
    "X87n1624_001:0256c15": "說一字。汝亦不聞。當何所解。何以故。甚深般若波羅",
    "X87n1624_001:0256c16": "蜜多文字言說皆遠離故。由於此中說者．聽者及能",
    "X87n1624_001:0256c17": "解者皆不可得。一切如來應正等覺所證無上正等",
    "X87n1624_001:0256c18": "菩提。其相甚深亦復如是。曹溪大師將入滅。方敢全",
    "X87n1624_001:0256c19": "提此令者。知大乘種性純熟故。僧問歸新州意旨。乃",
    "X87n1624_001:0256c20": "曰。葉落歸根。來時無口。至江西馬祖．南岳石頭則大",
    "X87n1624_001:0256c21": "振耀之。故號石頭為真吼。馬祖為全提。其機鋒如大",
    "X87n1624_001:0256c22": "火聚。擬之則死。學者乃欲以意思解。不亦&#x609E;哉。",
    "X87n1624_001:0256c23": "[0256c23] 嵩明教每嘆沙門高尚。大聖慈廕之力也。而晚世紛",
    "X87n1624_001:0256c24": "紛者。自卑賤之。其見天子。無稱臣禮。臣之為言。公卿",
    "X87n1624_001:0257a01": "士大夫之&#x8EC4;不當僭越。取而有之。唐令&#x746B;暗識。首壞",
    "X87n1624_001:0257a02": "其端。歷世因之不疑。彼山林野逸之人。天子猶不得",
    "X87n1624_001:0257a03": "臣之。況沙門乎。故其進正宗記之表。皆首尾言臣某。",
    "X87n1624_001:0257a04": "以存故事。至其間。當自敘。則亦止稱名而已。當時公",
    "X87n1624_001:0257a05": "卿閱之。重其高識。予昔游湘中。見沙門作道場。至召",
    "X87n1624_001:0257a06": "南岳帝君。則屈躬唱曰。臣僧某。此又何也。",
    "X87n1624_001:0257a07": "[0257a07] 予頃游京淮．東吳間。法席至盛。然主法者太謙。以壞",
    "X87n1624_001:0257a08": "先德之式。如前輩升堂。攝衣定。侍者問訊退。然後大",
    "X87n1624_001:0257a09": "眾致敬。側立肅聽。以重法故。於主法者何有哉。今則",
    "X87n1624_001:0257a10": "不然。長老登座拱立。以遲大眾立定乃敢坐。獨江西",
    "X87n1624_001:0257a11": "叢林古格不易。然予以今日事勢觀之。恐他日有甚",
    "X87n1624_001:0257a12": "於京淮．東吳也。",
    "X87n1624_001:0257a13": "[0257a13] 仁宗皇帝與大覺禪師為法喜游。和宸詞句甚多。然",
    "X87n1624_001:0257a14": "皆蹤&#x8FF9;上語。初不敢出新奇宏妙之言。至觀其平日",
    "X87n1624_001:0257a15": "所作。則驚絕之句甚夥。世疑其為瓦注。非也。昔宋文",
    "X87n1624_001:0257a16": "帝以鮑明遠為中書舍人。文帝好文章。自謂人莫及。",
    "X87n1624_001:0257a17": "明遠識其旨。故為文多鄙言。世謂其才盡。實不然也。",
    "X87n1624_001:0257a18": "大覺身世兩忘。非明遠委曲事君之比。而 仁宗皇",
    "X87n1624_001:0257a19": "帝生知道妙。涕唾詞章。決非宋文所能髣&#x9AF4;。然予知",
    "X87n1624_001:0257a20": "璉公之智深。而應機之法不得不爾也。",
    "X87n1624_001:0257a21": "[0257a21] 端師子者。東吳人。住西余山。初見弄師子者。遂悟入。",
    "X87n1624_001:0257a22": "因以彩素制為皮色。或升堂見客則披之。遇雪。朝披",
    "X87n1624_001:0257a23": "以入城。小兒追逐譁之。得錢悉以施飢寒者。歲以為",
    "X87n1624_001:0257a24": "常。誦法華經有功。湖人爭迎之。開經誦數句。則&#x643A;錢",
    "X87n1624_001:0257b01": "去。好歌漁父詞。月夜歌之徹旦。時有狂僧。號回頭和",
    "X87n1624_001:0257b02": "尚。鼓動流俗。士大夫亦安其妄。方與潤守呂公食肉。",
    "X87n1624_001:0257b03": "師徑趨至。指之曰。正當與麼時。如何是佛。回頭窘無",
    "X87n1624_001:0257b04": "以對。師捶其頭。推倒而去。又有狂僧。號不托者。於秀",
    "X87n1624_001:0257b05": "州說法。聽者傾城。師搊住問。如何是佛。不托擬議。師",
    "X87n1624_001:0257b06": "趯之而去。師初開堂。俞秀老作疏敘其事曰。推倒回",
    "X87n1624_001:0257b07": "頭。趯翻不托。七軸之蓮經未誦。一聲之漁父先聞。師",
    "X87n1624_001:0257b08": "聽僧官宣至此。以手揶揄曰。止。乃登座倡曰。本是瀟",
    "X87n1624_001:0257b09": "湘一釣客。自東自西自南北。大眾雜然稱善。師[(厂@((既-旡)-日+口))*頁]視",
    "X87n1624_001:0257b10": "笑曰。我觀法王法。法王法如是。下座徑去。章子厚請",
    "X87n1624_001:0257b11": "師住墳寺。方對食。子厚言及之。師瞋目說偈曰。章惇",
    "X87n1624_001:0257b12": "章惇。請我看墳。我&#x5374;喫素。你&#x5374;喫葷。子厚為大笑。呂",
    "X87n1624_001:0257b13": "延安好坐禪。而子厚喜鍛。師作偈示之曰。呂公好坐",
    "X87n1624_001:0257b14": "禪。章公好學仙。徐六喻擔板。各自見一邊。圓照禪師",
    "X87n1624_001:0257b15": "方乞身慧林。南歸姑蘇。見師於丹陽。問曰。師非端師",
    "X87n1624_001:0257b16": "子耶。師曰。是。圓照戲之曰。汝村裏師子耳。師應聲曰。",
    "X87n1624_001:0257b17": "村裏師子村裏弄。眉毛與眼一齊動。開&#x5374;口。肚裏直",
    "X87n1624_001:0257b18": "儱侗。不愛人取奉。直饒弄到帝王宮。也是一場乾打",
    "X87n1624_001:0257b19": "&#x95A7;。其意復戲圓照&#x751E;應詔往都城故也。",
    "X87n1624_001:0257b20": "[0257b20] 大覺禪師昔居南岳三生藏有年。叢林號璉三生。文",
    "X87n1624_001:0257b21": "學議論為時名公卿所敬畏。予&#x751E;得其與孫莘老書。",
    "X87n1624_001:0257b22": "讀之。知其為天下奇才也。其略曰。妙道之意。聖人&#x751E;",
    "X87n1624_001:0257b23": "寓之於易。至周衰。先王之法壞。禮義亡。然後奇言異",
    "X87n1624_001:0257b24": "術間出而亂俗。迨我釋迦入中土。醇以第一義示人。",
    "X87n1624_001:0257c01": "而始末設為慈悲以化眾生。亦所以趣時也。自生民",
    "X87n1624_001:0257c02": "以來。淳樸未散。則三皇之教簡而素。春也。及情竇日",
    "X87n1624_001:0257c03": "鑿。則五帝之教詳而文。夏也。時與世異。情隨日遷。故",
    "X87n1624_001:0257c04": "三王之教密而嚴。秋也。昔商周之誥誓。後世學者有",
    "X87n1624_001:0257c05": "所難曉。彼當時人民聽之而不違。則俗與今如何也。",
    "X87n1624_001:0257c06": "及其弊。而為秦漢也。則無所不至。而天下有不忍願",
    "X87n1624_001:0257c07": "聞者。於是我佛如來一推之以性命之理。教之以慈",
    "X87n1624_001:0257c08": "悲之行。冬也。天有四時循環。以生成萬物。而聖人之",
    "X87n1624_001:0257c09": "教。迭相扶持。以化成天下。亦猶是而已矣。然至其極",
    "X87n1624_001:0257c10": "也。皆不能無弊。弊。&#x8FF9;也。道則一耳。要當有聖賢者。世",
    "X87n1624_001:0257c11": "起而救之也。自秦漢至今。千有餘歲。風俗靡靡。愈薄",
    "X87n1624_001:0257c12": "聖人之教。列而鼎立。互相詆訾。不知所從。大道寥寥",
    "X87n1624_001:0257c13": "莫之返。良可嘆也。予讀之不忍置。及觀王文公非韓",
    "X87n1624_001:0257c14": "子。其詞意與此相合。其文曰。人有樂孟子之拒楊墨",
    "X87n1624_001:0257c15": "也。而以佛老為己功。嗚呼。莊子所謂夏蟲者。其斯人",
    "X87n1624_001:0257c16": "之謂乎。道。歲也。聖人。時也。執一時而疑歲者。終不聞",
    "X87n1624_001:0257c17": "道矣。夫聖人之言。應時而設。昔常是者。今&#x76D6;非也。士",
    "X87n1624_001:0257c18": "知其常是也。因以為不可變。不知所變者言。而所同",
    "X87n1624_001:0257c19": "者道也。曰。然則孰正。曰。夫春起於冬。而以冬為終。終",
    "X87n1624_001:0257c20": "天下之道術者。其釋氏乎。不至於是者。皆所謂夏蟲",
    "X87n1624_001:0257c21": "也。",
    "X87n1624_001:0257c22": "[0257c22] 大般若經曰。應觀欲界．色界．無色界空。善現。是菩薩",
    "X87n1624_001:0257c23": "摩訶薩作此觀時。不令心亂。若心不亂。則不見法。若",
    "X87n1624_001:0257c24": "不見法。則不作證。又曰。如金翅鳥飛騰&#x8657;空。自在翱",
    "X87n1624_001:0258a01": "翔。久下墮落。雖依於空戲。而不據空。亦不為空之所",
    "X87n1624_001:0258a02": "拘礙。昔洞山悟本禪師立五位偏正以標準大法。約",
    "X87n1624_001:0258a03": "三種滲漏以辨衲子。非意斷苟為。皆本佛之遺意。今",
    "X87n1624_001:0258a04": "叢林聞滲漏之語。往往鼻笑。雖悟本復出。安能為哉。",
    "X87n1624_001:0258a05": "[0258a05] 大般若經曰。一切智智清淨。無二無二分。無別無斷",
    "X87n1624_001:0258a06": "故。古之宗師如臨濟．德山．趙州．雲門之徒。皆洞達此",
    "X87n1624_001:0258a07": "意。故於一切時。心同太&#x8657;。至於為物作則。則要用便",
    "X87n1624_001:0258a08": "用。聊觀其一戲。則將搏取大千如陶家手。未了證者。",
    "X87n1624_001:0258a09": "當以事明。鞭草血流。頑石吼聲。則無情非情之異。雪",
    "X87n1624_001:0258a10": "中啼竹。筍為之茁。則無今昔之時。嚙指悟子而蔡順",
    "X87n1624_001:0258a11": "來歸。則無間隔之處。自乳猶子而德秀乳流。則無男",
    "X87n1624_001:0258a12": "女等相。肇公曰。傷夫人情之惑也久矣。目對真而莫",
    "X87n1624_001:0258a13": "覺。亦以是而已。",
    "X87n1624_001:0258a14": "[0258a14] 山谷禪師每曰。世以相&#x7683;觀人之福。是大不然。福本",
    "X87n1624_001:0258a15": "無象何以觀之。惟視其人量之淺深耳。又曰。觀人之",
    "X87n1624_001:0258a16": "壽夭。必視其用心。夫動入欺誑者。豈長世之人乎。寒",
    "X87n1624_001:0258a17": "山子曰。語直無背面。心真無罪福。&#x76D6;心語相應。為人",
    "X87n1624_001:0258a18": "之常然者。而前聖貴之。有以見世道交喪甚矣。大溈",
    "X87n1624_001:0258a19": "真如禪師一生誨門弟子。但曰。作事但實頭。雲&#x76D6;智",
    "X87n1624_001:0258a20": "禪師有所示。必曰。但莫瞞心。心自靈聖。",
    "X87n1624_001:0258a21": "[0258a21] 予在湘山雲&#x76D6;。夜坐地爐。以帔蒙首。夜久。聞僧相語",
    "X87n1624_001:0258a22": "曰。今四方皆謗臨濟兒孫。說平實禪。不可隨例&#x8657;空",
    "X87n1624_001:0258a23": "中拋筋斗也。須令求悟。悟箇什麼。古人悟則握土成",
    "X87n1624_001:0258a24": "金。今人說悟。正是見鬼。彼皆狂解未歇。何日到家去。",
    "X87n1624_001:0258b01": "僧曰。只如問趙州。承聞和尚親見南泉。是否。答曰。鎮",
    "X87n1624_001:0258b02": "州出大蘿蔔頭。此意如何。其僧笑曰。多少分明。豈獨",
    "X87n1624_001:0258b03": "臨濟下用此接人。趙州亦老婆如是。予戲語之曰。這",
    "X87n1624_001:0258b04": "僧問端未穩。何不曰。如何是天下第一等生菜。答曰。",
    "X87n1624_001:0258b05": "鎮州出大蘿蔔頭。平實更分明。彼問見南泉。而以此",
    "X87n1624_001:0258b06": "對。&#x5374;成&#x8657;空中打筋斗。聞者傳以為笑。",
    "X87n1624_001:0258b07": "[0258b07] 靈源禪師為予言。彭器資每見尊宿必問。道人命終",
    "X87n1624_001:0258b08": "多自由。或云。自有旨決。可聞乎。往往有妄言之者。器",
    "X87n1624_001:0258b09": "資竊笑之。暮年乞守湓江。盡禮致晦堂老人至郡齋。",
    "X87n1624_001:0258b10": "日夕問道。從容問曰。臨終果有旨決乎。晦堂曰。有之。",
    "X87n1624_001:0258b11": "器資曰。願聞其說。答曰。待公死時即說。器資不覺起",
    "X87n1624_001:0258b12": "立曰。此事須是和尚始得。予嘆味其言。作偈曰。馬祖",
    "X87n1624_001:0258b13": "有伴則來。彭公死時即道。睡裏虱子咬人。信手摸得",
    "X87n1624_001:0258b14": "革蚤。",
    "X87n1624_001:0258b15": "[0258b15] 予夜與僧閱楊大年所作佛祖同源集序。至曰昔如",
    "X87n1624_001:0258b16": "來於然燈佛所。親蒙記&#x8382;。實無少法可得。是號大覺",
    "X87n1624_001:0258b17": "能仁。置卷長嘆大年士大夫。其辯慧足以達佛祖無",
    "X87n1624_001:0258b18": "傳之旨。今山林衲子。反仰首從人求禪道佛法。為可",
    "X87n1624_001:0258b19": "笑也。僧曰。石頭大師曰。竺土大僊心。東西密相付。豈",
    "X87n1624_001:0258b20": "其妄言之耶。予謂曰。子讀其文之誤。所謂密付者。非",
    "X87n1624_001:0258b21": "若醫巫家以其術背人相爾汝也。直使其自悟明為",
    "X87n1624_001:0258b22": "密耳。故長慶巘禪師曰。二十八代祖師皆說傳心。且",
    "X87n1624_001:0258b23": "不說傳語。但破疑情。終不於佛心體上答出話頭。如",
    "X87n1624_001:0258b24": "道明上座見六祖於大庾嶺上。既發悟。則曰。此外更",
    "X87n1624_001:0258c01": "有密意也無。六祖曰。我適所說者。非密意也。一切密",
    "X87n1624_001:0258c02": "意。盡在汝邊。非特然也。如釋迦於然燈佛所。但得授",
    "X87n1624_001:0258c03": "記而已。如有法可傳。則即付與之矣。阿難亦&#x751E;猛省",
    "X87n1624_001:0258c04": "曰。將謂如來惠我三昧。前聖語訓具在。可以鏡心。不",
    "X87n1624_001:0258c05": "然。香嚴聞擊竹聲。望溈山再拜。高亭隔江見德山。即",
    "X87n1624_001:0258c06": "橫趨而去。何以密耳語哉。",
    "X87n1624_001:0258c07": "[0258c07] 曹山本寂禪師&#x8EAD;章曰。取正命食者。須具三種墮。一",
    "X87n1624_001:0258c08": "者披毛戴角。二者不斷聲色。三者不受食。時會中有",
    "X87n1624_001:0258c09": "稠布衲問。披毛戴角是什麼墮。答曰。是類墮。進曰。不",
    "X87n1624_001:0258c10": "斷聲色是什麼墮。答曰。是隨墮。進曰。不受食是什麼",
    "X87n1624_001:0258c11": "墮。答曰。是尊貴墮。因又為舉其要曰。食者即是本分",
    "X87n1624_001:0258c12": "事。本分事知有不取。故曰尊貴墮。若執初心。知有自",
    "X87n1624_001:0258c13": "己及聖位。故曰類墮。若初心知有己事。回光之時。擯",
    "X87n1624_001:0258c14": "&#x5374;聲色香味觸法。得寧謐。即成功勳後。&#x5374;不執六塵",
    "X87n1624_001:0258c15": "等事。隨分而昧。任之即礙。所以外道六師是汝之師。",
    "X87n1624_001:0258c16": "彼師所墮。汝亦隨墮。乃可取食。食者。即是正命食也。",
    "X87n1624_001:0258c17": "食者。亦是&#x5374;就六根門頭見聞覺知。只是不被佗染",
    "X87n1624_001:0258c18": "污。將為墮。且不是同向前均他。本分事尚不取。豈況",
    "X87n1624_001:0258c19": "其餘事耶。曹山凡言墮。謂混不得。類不齊耳。凡言初",
    "X87n1624_001:0258c20": "心者。所謂悟了同未悟耳。",
    "X87n1624_001:0258c21": "[0258c21] 唐溫尚書造&#x751E;問圭峰密禪師。悟理息妄之人。不復",
    "X87n1624_001:0258c22": "結業。一期壽終之後。靈性何依。密以書答之曰。一切",
    "X87n1624_001:0258c23": "眾生無不具覺靈空寂。與佛無殊。但以無始劫來。未",
    "X87n1624_001:0258c24": "曾了悟。妄執身為我相。故生愛惡等情。隨情造業。隨",
    "X87n1624_001:0259a01": "業受報。生老病死。長劫輪回。然身中覺性未曾生死。",
    "X87n1624_001:0259a02": "如夢被驅使。身本安閑。如水作冰。而濕性不異。若能",
    "X87n1624_001:0259a03": "悟此意。即是法身。本自無生。何有倚託。靈靈不昧。了",
    "X87n1624_001:0259a04": "了常知。無所從來。亦無所去。然多生習妄。執以性成。",
    "X87n1624_001:0259a05": "喜怒哀樂。微細流注。真理雖然&#x9834;達。此情難以卒除。",
    "X87n1624_001:0259a06": "須長覺察。損之又損。如風頓止。波浪漸停。豈可一身",
    "X87n1624_001:0259a07": "所修便同佛用。但可以空寂為自體。勿認色身。以真",
    "X87n1624_001:0259a08": "知為自心。勿認妄念。妄念若起。都不隨之。即臨命終",
    "X87n1624_001:0259a09": "時。自然業不能繫。雖有中陰。所向自由。天上人間。隨",
    "X87n1624_001:0259a10": "意寄託。若愛惡之已泯。不受分段之身。自然易短為",
    "X87n1624_001:0259a11": "長。易麤為妙。若微細流注。一切寂滅。圓覺大智。朗然",
    "X87n1624_001:0259a12": "獨存。即隨現千百億身。度有緣眾生。名之曰佛。本朝",
    "X87n1624_001:0259a13": "韓侍郎宗古。&#x751E;以書問晦堂老師曰。昔聞和尚開悟。",
    "X87n1624_001:0259a14": "曠然無疑。但無始以來煩惱習氣未能頓盡。為之奈",
    "X87n1624_001:0259a15": "何。晦堂答曰。敬承書中諭及昔時開悟。曠然無疑。但",
    "X87n1624_001:0259a16": "無始以來煩惱習氣未能頓盡。然心外無剩法者。不",
    "X87n1624_001:0259a17": "知煩惱習氣是何物。而欲盡之。若起此心。翻成認賊",
    "X87n1624_001:0259a18": "為子也。從上以來。但有言說。乃是隨病設藥。縱有煩",
    "X87n1624_001:0259a19": "惱習氣。但以如來知見治之。皆是善權方便誘引之",
    "X87n1624_001:0259a20": "說。若是定有習氣可治。&#x5374;是心外有法。而可盡之。譬",
    "X87n1624_001:0259a21": "如靈龜曳尾於塗。拂&#x8FF9;&#x8FF9;生。可謂將心用心。轉見病",
    "X87n1624_001:0259a22": "深。苟能明達心外無法。法外無心。心法既無。更欲教",
    "X87n1624_001:0259a23": "誰頓盡邪。伏奉來諭。略敘少答。以為山中之信耳。二",
    "X87n1624_001:0259a24": "老今古之宗師也。其隨宜方便。自有意味。初無優劣。",
    "X87n1624_001:0259b01": "然圭峰所答之詞。正韓公所問之意。而語不失宗。開",
    "X87n1624_001:0259b02": "廓正見。以密較之。晦堂所得多矣。",
    "X87n1624_001:0259b03": "[0259b03] 永明和尚曰。夫祖佛正宗。則真誰識。才有信處。皆可",
    "X87n1624_001:0259b04": "為人。若論修證之門。諸方皆云功未齊於諸聖。且教",
    "X87n1624_001:0259b05": "中所許初心菩薩。皆可比知。亦許約教而會。先以聞",
    "X87n1624_001:0259b06": "解信入。後以無思契同。若入信門。便登祖位。且約現",
    "X87n1624_001:0259b07": "今世間之事於眾生界中。第一比知。第二現知。第三",
    "X87n1624_001:0259b08": "約教而知。第一比知者。且如即今有漏之身。夜皆有",
    "X87n1624_001:0259b09": "夢。夢中所見好惡境界。憂喜宛然。覺來床上安眠。何",
    "X87n1624_001:0259b10": "曾是實。並是夢中意識思想所為。則可比知覺時所",
    "X87n1624_001:0259b11": "見之事。皆如夢中無實。夫過去．未來．現在三世境界。",
    "X87n1624_001:0259b12": "元是第八阿賴耶識親相分。唯是本識所變。若現在",
    "X87n1624_001:0259b13": "之境。是明了意識分別。若過去．未來之境。是獨散意",
    "X87n1624_001:0259b14": "識思惟。夢覺之境雖殊。俱不出於意識。則唯心之旨。",
    "X87n1624_001:0259b15": "比況昭然。第二現知者。即是對事分明。不待立況。且",
    "X87n1624_001:0259b16": "如現見青白物時。物本自&#x8657;。不言我青我白。皆是眼",
    "X87n1624_001:0259b17": "識分與同時意識計度分別為青為白。以意辨為色。",
    "X87n1624_001:0259b18": "以言說為青。皆是意言。自妄安置。以六塵鈍故。體不",
    "X87n1624_001:0259b19": "自立。名不自呼。一色既然。萬法咸爾。皆無自性。悉是",
    "X87n1624_001:0259b20": "意言。故曰萬法本閑。而人自&#x9599;。是以若有心起時。萬",
    "X87n1624_001:0259b21": "境皆有。若空心起處。萬境皆空。則空不自空。因心故",
    "X87n1624_001:0259b22": "空。有不自有。因心故有。既非空非有。則唯識唯心。若",
    "X87n1624_001:0259b23": "無於心。萬法安寄。又如過去之境。何曾是有。隨念起",
    "X87n1624_001:0259b24": "處。忽然現前。若想不生。境終不現。此皆是眾生日用",
    "X87n1624_001:0259c01": "可以現知。不待功成。豈假修得。凡有心者。並可證知。",
    "X87n1624_001:0259c02": "故先德云。如大根人知唯識者。恒觀自心．意言為境。",
    "X87n1624_001:0259c03": "此初觀時。雖未成聖分。知意言則是菩薩第三約教",
    "X87n1624_001:0259c04": "而知者。大經云。三界唯心。萬法唯識。此是所證本理。",
    "X87n1624_001:0259c05": "能詮正宗也。予&#x751E;三復此言。歎佛祖所示廣大坦夷。",
    "X87n1624_001:0259c06": "明白簡易如此。而亦鮮有諦信之者。何也。清&#x51C9;國師",
    "X87n1624_001:0259c07": "有言曰。行人當勤勇念知顯修之儀。以貪著世事。無",
    "X87n1624_001:0259c08": "始惡習離之甚難。過於世間慈父。離於孝子。故須精",
    "X87n1624_001:0259c09": "進方能除遣。勤則欲勤策勵。勇猛不息。念則明記不",
    "X87n1624_001:0259c10": "忘。知則決斷無悔。予願守清&#x51C9;之訓。以遵永明之旨。",
    "X87n1624_001:0259c11": "與諸同志入圓寂道場。",
    "X87n1624_001:0259c12": "[0259c12] 嵩明教初自洞山游康山。託&#x8FF9;開先法席。主者以其",
    "X87n1624_001:0259c13": "佳少年。銳於文學。命掌書記。明教笑曰。我豈為汝一",
    "X87n1624_001:0259c14": "盃薑杏湯耶。因去之。居杭之西湖三十年。閉關不妄",
    "X87n1624_001:0259c15": "交。嘉祐中。以所譔輔教編．定祖圖．正宗記。詣闕上之。",
    "X87n1624_001:0259c16": "翰林王公素時權開封。為表薦於朝 仁宗皇帝加",
    "X87n1624_001:0259c17": "歎久之。下其書於中書。宰相韓公．參政歐公閱其文",
    "X87n1624_001:0259c18": "大驚。譽於朝士大夫。書竟賜入藏。明教名遂聞天下。",
    "X87n1624_001:0259c19": "晚。移居靈隱之北永安蘭若。清旦誦金剛般若經不",
    "X87n1624_001:0259c20": "輟音。齋罷讀書。賓客至則清談。不及世事。&#x751E;曰。客去",
    "X87n1624_001:0259c21": "清談少。年高白髮饒。夜分誦觀世音名號滿十萬聲",
    "X87n1624_001:0259c22": "則就寢。其苦硬清約之風。足以追配鐘山僧遠。予&#x751E;",
    "X87n1624_001:0259c23": "見其手書與月禪師曰。數年來欲製紙被一翻以禦",
    "X87n1624_001:0259c24": "苦寒。今幸已成之。想聞之大笑也。臨終安坐微笑。索",
    "X87n1624_001:0260a01": "筆作偈曰。後夜月初明。予將獨自行。不學大梅老。猶",
    "X87n1624_001:0260a02": "貪鼯鼠聲。師得法於洞山聰禪師。而宗派圖系於德",
    "X87n1624_001:0260a03": "山遠公法嗣之列。誤矣。"
}