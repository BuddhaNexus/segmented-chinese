{
    "T27n1545_036:0185a15": "阿毘達磨大毘婆沙論卷第三十",
    "T27n1545_036:0185a16": "六",
    "T27n1545_036:0185a18": "五百大阿羅漢等造",
    "T27n1545_036:0185a19": "三藏法師玄奘奉 詔譯",
    "T27n1545_036:0185a20": "雜蘊第一中無慚愧納息第五之三",
    "T27n1545_036:0185a21": "[0185a21] 云何欲界增上善根。云何微俱行善根。乃至",
    "T27n1545_036:0185a22": "廣說。問何故作此論。答為廣分別契經義",
    "T27n1545_036:0185a23": "故。謂契經說彼猶有微俱行善根未斷。從此",
    "T27n1545_036:0185a24": "有餘善法當起由是清淨。契經雖作是說",
    "T27n1545_036:0185a25": "而不廣分別其義。亦不說云何欲界增上",
    "T27n1545_036:0185a26": "善根。云何微俱行善根。經是此論所依根本。",
    "T27n1545_036:0185a27": "彼所不分別者。今應廣分別之故作斯",
    "T27n1545_036:0185a28": "論。問何故此中不說中品善根耶。答是作",
    "T27n1545_036:0185a29": "論者意欲爾故。乃至廣說。復次應說而不說",
    "T27n1545_036:0185b01": "者。當知此義有餘。復次已說初後即已顯",
    "T27n1545_036:0185b02": "中。如初後上下趣入已出加行究竟。應知",
    "T27n1545_036:0185b03": "亦爾。復次若&#x9E81;現易了易可施設。易顯易",
    "T27n1545_036:0185b04": "說者此中說之。中品不爾是故不說。復次",
    "T27n1545_036:0185b05": "中品攝在上下品中故不別說。復次上下品",
    "T27n1545_036:0185b06": "少世所希奇是以故說。中品極多非希奇",
    "T27n1545_036:0185b07": "故略而不說。問何故此中但說欲界善根",
    "T27n1545_036:0185b08": "不說色無色界耶。答是作論者意欲爾故。",
    "T27n1545_036:0185b09": "乃至廣說。復次應說而不說者當知此義有",
    "T27n1545_036:0185b10": "餘。復次色無色界善根。以欲界善根為門",
    "T27n1545_036:0185b11": "為加行為趣入路。若說此應知亦已說彼",
    "T27n1545_036:0185b12": "故不別說。復次此中但說近對治故。謂次",
    "T27n1545_036:0185b13": "前說二不善根彼近對治。即是欲界二種善",
    "T27n1545_036:0185b14": "根是故偏說。復次欲界增微善根易現易了",
    "T27n1545_036:0185b15": "易施設故此中說之。色無色界增上善根",
    "T27n1545_036:0185b16": "雖易現易了易可施設而微者不爾是故",
    "T27n1545_036:0185b17": "不說。上二界無斷善義故微善根相難可",
    "T27n1545_036:0185b18": "施設。云何欲界增上善根。答菩薩入正性離",
    "T27n1545_036:0185b19": "生時所得欲界現觀邊世俗智。及如來得盡",
    "T27n1545_036:0185b20": "智時所得欲界無貪無瞋無癡善根。如是善",
    "T27n1545_036:0185b21": "根於欲界繫諸善根中最為勝故說名增上。",
    "T27n1545_036:0185b22": "云何微俱行善根。答斷善根時最後所捨。由",
    "T27n1545_036:0185b23": "捨彼故名斷善根。如是善根是欲界繫生",
    "T27n1545_036:0185b24": "得善中下下品攝名微俱行。問此中何故以",
    "T27n1545_036:0185b25": "盡智時所得善根對現觀邊世俗智辨差",
    "T27n1545_036:0185b26": "別耶。有作是說。此中不以盡智時所得善",
    "T27n1545_036:0185b27": "根對現觀邊世俗智而辨差別。然以現觀",
    "T27n1545_036:0185b28": "邊世俗智對現觀邊世俗智而辨差別。謂",
    "T27n1545_036:0185b29": "現觀邊世俗智聲聞者劣。獨覺者中。菩薩者",
    "T27n1545_036:0185c01": "勝故。又以盡智時所得善根對盡智時所得",
    "T27n1545_036:0185c02": "善根而辨差別。謂盡智時所得善根聲聞",
    "T27n1545_036:0185c03": "者劣。獨覺者中。如來者勝故。有餘師說。此",
    "T27n1545_036:0185c04": "中亦以盡智時所得善根對現觀邊世俗智",
    "T27n1545_036:0185c05": "而辨差別。謂菩薩現觀邊世俗智是劣。盡",
    "T27n1545_036:0185c06": "智時所得善根是勝。聲聞獨覺亦爾。復次菩",
    "T27n1545_036:0185c07": "薩現觀邊世俗智。勝於獨覺盡智時所得善",
    "T27n1545_036:0185c08": "根。獨覺現觀邊世俗智。勝於聲聞盡智時所",
    "T27n1545_036:0185c09": "得善根故。或有說者。此中不欲辨二差",
    "T27n1545_036:0185c10": "別但明此二平等無異。謂此皆由越有頂",
    "T27n1545_036:0185c11": "得現觀邊世俗智。越見所斷有頂得故。盡",
    "T27n1545_036:0185c12": "智時所得善根。越修所斷有頂得故。問二乘",
    "T27n1545_036:0185c13": "亦爾何故不說。答彼不能越見修所斷有",
    "T27n1545_036:0185c14": "頂習氣非增上故。復有說者。此中不欲",
    "T27n1545_036:0185c15": "說二差別及二平等。但說菩薩欲界現觀邊",
    "T27n1545_036:0185c16": "世俗智。及如來盡智時所得欲界善根。是欲",
    "T27n1545_036:0185c17": "界增上善根勝二乘所得故。問若爾聲聞獨",
    "T27n1545_036:0185c18": "覺豈無增上善根。答彼復展轉望餘下類說",
    "T27n1545_036:0185c19": "名增上非望上乘。",
    "T27n1545_036:0185c20": "[0185c20] 問現觀邊世俗智入正性離生已方得何故",
    "T27n1545_036:0185c21": "言入時得耶。答理應言入已方得而說入",
    "T27n1545_036:0185c22": "時得者。此已入名入時於近說遠聲。如",
    "T27n1545_036:0185c23": "說大王今者從何所來。此亦已來而說今",
    "T27n1545_036:0185c24": "來。如說受樂受時如實知受樂受等。此",
    "T27n1545_036:0185c25": "亦已受名受時。如說斷苦斷樂入第四靜",
    "T27n1545_036:0185c26": "慮。此亦於苦已斷名斷。如說思惟何法",
    "T27n1545_036:0185c27": "入慈等至。此亦已入名入。如說阿羅漢",
    "T27n1545_036:0185c28": "心解脫欲漏有漏無明漏。此於欲漏亦已",
    "T27n1545_036:0185c29": "解脫名解脫。此中亦爾。已入名入時。復",
    "T27n1545_036:0186a01": "有說者。正應說菩薩入正性離生時得現",
    "T27n1545_036:0186a02": "觀邊世俗智。以諸諦初智皆名正性離生",
    "T27n1545_036:0186a03": "諸忍名入故。謂苦集滅類忍入苦集滅類",
    "T27n1545_036:0186a04": "智時名得現觀邊世俗智。如金剛喻定現",
    "T27n1545_036:0186a05": "在前時名得盡智時此亦如是。問何故此智",
    "T27n1545_036:0186a06": "名現觀邊。答現觀苦邊集邊滅邊。得此智",
    "T27n1545_036:0186a07": "故名現觀邊。有說。此是諸瑜伽師觀聖諦",
    "T27n1545_036:0186a08": "時傍修得故名現觀邊尊者妙音說曰。此智",
    "T27n1545_036:0186a09": "近現觀故名現觀邊。如近村物名曰村邊。",
    "T27n1545_036:0186a10": "問此現觀邊所修世俗善法四蘊五蘊為自",
    "T27n1545_036:0186a11": "性。何故但說世俗智耶。答以智增故說名",
    "T27n1545_036:0186a12": "為智。猶如見道五蘊為自性見增故名見。",
    "T27n1545_036:0186a13": "金剛喻定四蘊五蘊為自性。定增故名定。四",
    "T27n1545_036:0186a14": "種通行四蘊五蘊為自性。通增故名通。此",
    "T27n1545_036:0186a15": "亦如是。問苦現觀邊欲界世俗智與色界",
    "T27n1545_036:0186a16": "世俗智何者為勝。答色界者勝以界勝故",
    "T27n1545_036:0186a17": "集滅現觀邊亦爾。問集現觀邊欲界世俗智苦",
    "T27n1545_036:0186a18": "現觀邊色界世俗智何者為勝。答欲界者所",
    "T27n1545_036:0186a19": "依勝故勝。色界者界勝故勝。以滅問苦集",
    "T27n1545_036:0186a20": "亦爾。問苦現觀邊欲界世俗智集現觀邊色",
    "T27n1545_036:0186a21": "界世俗智何者為勝。答色界者二事勝故勝。",
    "T27n1545_036:0186a22": "一界勝二所依勝。以苦問滅以集問滅亦",
    "T27n1545_036:0186a23": "爾。問苦現觀邊欲界世俗智集現觀邊欲界",
    "T27n1545_036:0186a24": "世俗智何者為勝。答集現觀邊勝。以所依",
    "T27n1545_036:0186a25": "勝故以苦問滅。以集問滅亦爾。如欲界",
    "T27n1545_036:0186a26": "色界亦爾。問何故現觀邊世俗智法智時不",
    "T27n1545_036:0186a27": "修。答法智於彼非田非器乃至廣說。復次",
    "T27n1545_036:0186a28": "此智現觀邊修故名現觀邊世俗智。若法智",
    "T27n1545_036:0186a29": "時亦修者應名現觀中世俗智非現觀邊。",
    "T27n1545_036:0186b01": "復次先說此智越有頂見所斷故得。非法智",
    "T27n1545_036:0186b02": "時能越有頂見所斷故不修此智。復次於",
    "T27n1545_036:0186b03": "一一諦所作已辦加行息時能修此智。住法",
    "T27n1545_036:0186b04": "智時多有所作加行未息。謂法智時雖知",
    "T27n1545_036:0186b05": "欲界苦而未知色無色界苦。雖斷欲界集",
    "T27n1545_036:0186b06": "而未斷色無色界集。雖證欲界滅而未證",
    "T27n1545_036:0186b07": "色無色滅。故法智時不修此智。復次於一",
    "T27n1545_036:0186b08": "一諦現觀究竟及斷見此所斷盡時能修此",
    "T27n1545_036:0186b09": "智。住法智時無如是事是故不修。問何故",
    "T27n1545_036:0186b10": "道類智時不修此智。答道類智於此非田",
    "T27n1545_036:0186b11": "非器。乃至廣說。復次此智是見道眷屬繫屬",
    "T27n1545_036:0186b12": "見道道類智是修道故不修此智。復次此智",
    "T27n1545_036:0186b13": "是向道眷屬繫屬向道。道類智是果道故不",
    "T27n1545_036:0186b14": "修此智。復次此智是隨信行隨法行相續中",
    "T27n1545_036:0186b15": "修道類智時。名信勝解見至相續是故不",
    "T27n1545_036:0186b16": "修此智。復次此智名現觀邊於三諦有邊",
    "T27n1545_036:0186b17": "聲轉故修此智。如說薩迦耶苦邊。薩迦耶集",
    "T27n1545_036:0186b18": "邊。薩迦耶滅邊。而不說薩迦耶道邊故道",
    "T27n1545_036:0186b19": "類智時不修此智。問因論生論。何故於三",
    "T27n1545_036:0186b20": "諦有邊聲轉非於道諦。答以其有能知一",
    "T27n1545_036:0186b21": "切苦。斷一切集證一切滅。而無有能修一",
    "T27n1545_036:0186b22": "切道。佛亦於道得修習修俱不盡故無邊聲",
    "T27n1545_036:0186b23": "轉。復次若諦有漏無漏道俱能有所作者有",
    "T27n1545_036:0186b24": "邊聲轉。道諦唯無漏道能有所作故無邊",
    "T27n1545_036:0186b25": "聲轉。如有漏無漏道。世間出世間道。有味無",
    "T27n1545_036:0186b26": "味道。耽嗜依出離依道。當知亦爾。復次苦",
    "T27n1545_036:0186b27": "諦是有是有果於彼有邊聲轉。謂苦集諦是",
    "T27n1545_036:0186b28": "有是有果。滅諦雖非有而是有果。道諦非有",
    "T27n1545_036:0186b29": "非有果故無邊聲轉。以於道諦不說邊故。",
    "T27n1545_036:0186c01": "道類智時不修此智。復次從不可知本際",
    "T27n1545_036:0186c02": "以來世俗道。於三諦曾有所作謂我是道。",
    "T27n1545_036:0186c03": "今道類智現在前時。見真道故彼便慚恥是",
    "T27n1545_036:0186c04": "故不修。如村邑中若未立主。有自貴者自",
    "T27n1545_036:0186c05": "稱為主。後立主時彼自貴者。慚羞捨去此亦",
    "T27n1545_036:0186c06": "如是。復次現觀邊世俗智是有是有果。苦集",
    "T27n1545_036:0186c07": "諦是有是有果。滅諦雖非是有而是有果故",
    "T27n1545_036:0186c08": "見彼時修世俗智。道諦非有非有果故。見",
    "T27n1545_036:0186c09": "彼時不修此智。復次苦集諦有無邊過患。",
    "T27n1545_036:0186c10": "滅諦有無邊勝利故。見彼時修世俗智。道",
    "T27n1545_036:0186c11": "諦無無邊過患亦無無邊勝利故。見彼時",
    "T27n1545_036:0186c12": "不修此智。復次無始時來世俗智於三諦",
    "T27n1545_036:0186c13": "已有功能。謂知斷滅而不究竟。以於有",
    "T27n1545_036:0186c14": "頂無功能故。今於三諦得現觀時以究",
    "T27n1545_036:0186c15": "竟故。彼便歡喜如與欲法起得現前。是以",
    "T27n1545_036:0186c16": "故修。無始時來於道聖諦未有功能。謂未",
    "T27n1545_036:0186c17": "修習故見道時不修此智。復次於苦集滅",
    "T27n1545_036:0186c18": "得現觀時未見真道故。世俗智猶自謂道",
    "T27n1545_036:0186c19": "是以故修。於道聖諦得現觀時見真道故",
    "T27n1545_036:0186c20": "此世俗智自知非道故不復修。此中應說",
    "T27n1545_036:0186c21": "烏孔雀喻。復次見三諦時猶未永斷謗道",
    "T27n1545_036:0186c22": "邪見。及未永斷非道謂道戒禁取故。諸世",
    "T27n1545_036:0186c23": "俗智猶自稱道是以故修。見道諦已彼皆永",
    "T27n1545_036:0186c24": "斷故不復修此世俗智。問得道類智時如",
    "T27n1545_036:0186c25": "捨見道此現觀邊世俗智為亦捨不。答不",
    "T27n1545_036:0186c26": "捨。所以者何。有漏無漏道捨法異故。謂無",
    "T27n1545_036:0186c27": "漏道三緣故捨。一退故。二得果故。三練根故。",
    "T27n1545_036:0186c28": "有漏道四緣故捨。一退故。二越界地故。三斷",
    "T27n1545_036:0186c29": "善根故。四捨眾同分故。道類智時於捨有",
    "T27n1545_036:0187a01": "漏四緣皆無故。於爾時不捨此智。復次道",
    "T27n1545_036:0187a02": "類智與見道。現行成就俱相違故爾時便捨。",
    "T27n1545_036:0187a03": "與現觀邊世俗智雖現行相違而成就不",
    "T27n1545_036:0187a04": "相違故爾時不捨。問何故修道中此智不現",
    "T27n1545_036:0187a05": "前耶。答此現觀邊世俗智是見道眷屬繫屬",
    "T27n1545_036:0187a06": "見道故於修道必不現前。復次此智是向",
    "T27n1545_036:0187a07": "道眷屬繫屬向道。修道帶果故不現前。復",
    "T27n1545_036:0187a08": "次此智依隨信隨法行相續。修道中無此相",
    "T27n1545_036:0187a09": "續故不現前。復次此智與修道雖成就不",
    "T27n1545_036:0187a10": "相違而現行相違是故不起。復次此智與見",
    "T27n1545_036:0187a11": "道所緣行相等極相似。故於修道位必不",
    "T27n1545_036:0187a12": "現前。此現觀邊世俗智界者唯欲色界。問何",
    "T27n1545_036:0187a13": "故此智非無色界耶。答以無色界於此智",
    "T27n1545_036:0187a14": "非田非器。乃至廣說。復次若界有見道彼",
    "T27n1545_036:0187a15": "界則有此智。無色界中無見道故此智亦",
    "T27n1545_036:0187a16": "無。問因論生論何故無色界中無見道耶。答",
    "T27n1545_036:0187a17": "無色界於見道非田非器。乃至廣說。復次",
    "T27n1545_036:0187a18": "若界有緣一切法非我行相彼界則有見",
    "T27n1545_036:0187a19": "道。無色界中無緣一切法非我行相故無",
    "T27n1545_036:0187a20": "見道。復次若界有行諦善根彼界則有見",
    "T27n1545_036:0187a21": "道。無色界中無行諦善根故無見道。復次",
    "T27n1545_036:0187a22": "若界有順決擇分彼界則有見道無色。界",
    "T27n1545_036:0187a23": "中無順決擇分故無見道復次若界。有忍",
    "T27n1545_036:0187a24": "有智彼界則有見道。無色界中有智無忍",
    "T27n1545_036:0187a25": "故無見道。復次若界有法智類智彼界則",
    "T27n1545_036:0187a26": "有見道。無色界中雖有類智而無法智故",
    "T27n1545_036:0187a27": "無見道。復次若界止觀平等。或觀偏增。彼界",
    "T27n1545_036:0187a28": "則有見道。無色界中止增非觀故無見道。",
    "T27n1545_036:0187a29": "復次若界有遍緣智彼界則有見道。無色界",
    "T27n1545_036:0187b01": "中無遍緣智故無見道。無見道故彼所修",
    "T27n1545_036:0187b02": "世俗智亦無復次此智設在無色界有不可",
    "T27n1545_036:0187b03": "修故便為無用是故彼無謂修此智必依",
    "T27n1545_036:0187b04": "見道。見道唯能修自下地不能修上故彼設",
    "T27n1545_036:0187b05": "有亦不可修。又無色界無見道因中隨其所",
    "T27n1545_036:0187b06": "應即是無此智因。地者此智七地中有。謂欲",
    "T27n1545_036:0187b07": "界未至靜慮中間及四靜慮。若依未至定入",
    "T27n1545_036:0187b08": "正性離生。彼修一地見道二地現觀邊世俗",
    "T27n1545_036:0187b09": "智。若依初靜慮入正性離生。彼修二地見",
    "T27n1545_036:0187b10": "道三地現觀邊世俗智。若依靜慮中間入正",
    "T27n1545_036:0187b11": "性離生。彼修三地見道四地現觀邊世俗智。",
    "T27n1545_036:0187b12": "若依第二靜慮入正性離生。彼修四地見",
    "T27n1545_036:0187b13": "道五地現觀邊世俗智。若依第三靜慮入正",
    "T27n1545_036:0187b14": "性離生。彼修五地見道六地現觀邊世俗智。",
    "T27n1545_036:0187b15": "若依第四靜慮入正性離生。彼修六地見",
    "T27n1545_036:0187b16": "道七地現觀邊世俗智。所依者。此智依欲界",
    "T27n1545_036:0187b17": "身。非色無色界。問此智為依異生身。為依",
    "T27n1545_036:0187b18": "聖者身耶設爾何失。若依異生身者。何故",
    "T27n1545_036:0187b19": "不名異生法耶。若依聖者身者。何故聖者",
    "T27n1545_036:0187b20": "不現前耶。有說此智不依異生身。亦不",
    "T27n1545_036:0187b21": "依聖者身都無所依。評曰彼不應作是說。",
    "T27n1545_036:0187b22": "云何名善根而無所依耶應作是說。依聖",
    "T27n1545_036:0187b23": "者身以依隨信隨法行身而修得故。問若",
    "T27n1545_036:0187b24": "爾何故不現在前。答此智與見道現行相違",
    "T27n1545_036:0187b25": "故。過見道位無容起故。設見道位中見道",
    "T27n1545_036:0187b26": "須臾不現前者此智便起。以見道無剎那",
    "T27n1545_036:0187b27": "斷義。是故此智無容現前。問若不現前云",
    "T27n1545_036:0187b28": "何可說此依隨信隨法行身。答彼身有二",
    "T27n1545_036:0187b29": "種。一是見道所依。二是現觀邊世俗智所依。",
    "T27n1545_036:0187c01": "見道於見道所依身得亦在身成就亦現前。",
    "T27n1545_036:0187c02": "現觀邊世俗智於彼身得而不在身成就",
    "T27n1545_036:0187c03": "不現前。現觀邊世俗智於現觀邊世俗智所",
    "T27n1545_036:0187c04": "依身得亦在身成就亦現前。見道於彼身得",
    "T27n1545_036:0187c05": "而不在身成就不現前。設見道位此世俗智",
    "T27n1545_036:0187c06": "所依身現在前者。則此智成就亦現在前見",
    "T27n1545_036:0187c07": "道唯於未來成就。然見道位必起見道所依",
    "T27n1545_036:0187c08": "身故見道成就亦現在前。此智唯於未來成",
    "T27n1545_036:0187c09": "就。若見道位不起見道所依身者。則無見",
    "T27n1545_036:0187c10": "道見聖諦義便非聖者。是故必起見道所",
    "T27n1545_036:0187c11": "依。由此彼身得非擇滅。是故此智畢竟不",
    "T27n1545_036:0187c12": "起。行相者。此智總有十二行相。謂苦現觀邊",
    "T27n1545_036:0187c13": "所修者作苦四行相。集現觀邊所修者作集",
    "T27n1545_036:0187c14": "四行相。滅現觀邊所修者作滅四行相。所緣",
    "T27n1545_036:0187c15": "者。此智緣三界三諦。苦現觀邊所修者緣三",
    "T27n1545_036:0187c16": "界苦諦。集現觀邊所修者緣三界集諦。滅現",
    "T27n1545_036:0187c17": "觀邊所修者緣三界滅諦。問此為總緣為",
    "T27n1545_036:0187c18": "別緣耶。答別緣。謂欲界者隨所應緣欲界",
    "T27n1545_036:0187c19": "三諦。色界隨所應緣色無色界三諦。有",
    "T27n1545_036:0187c20": "說。總緣謂欲界者。隨所應緣三界三諦。色",
    "T27n1545_036:0187c21": "界者亦爾。如是說者前說者好。如無漏智",
    "T27n1545_036:0187c22": "法分類分各別緣故。念住者。此智苦集現",
    "T27n1545_036:0187c23": "觀邊所修者通四念住。滅現觀邊所修者唯",
    "T27n1545_036:0187c24": "法念住。智者此智唯世俗智。定者此智不與",
    "T27n1545_036:0187c25": "定俱。根相應者。此智總與三根相應謂樂",
    "T27n1545_036:0187c26": "喜捨根。過去未來現在者。此智唯未來苦集",
    "T27n1545_036:0187c27": "現觀邊所修者緣三世。滅現觀邊所修者緣",
    "T27n1545_036:0187c28": "離世。善不善無記者。此智唯善。苦集現觀邊",
    "T27n1545_036:0187c29": "所修欲界者緣三種色界者緣善無記。滅",
    "T27n1545_036:0188a01": "現觀邊所修者唯緣善。三界繫不繫者。此智",
    "T27n1545_036:0188a02": "欲色界繫。苦集現觀邊所修欲界者緣欲界",
    "T27n1545_036:0188a03": "繫。色界者緣色無色界繫。滅現觀邊所修緣",
    "T27n1545_036:0188a04": "不繫。學無學非學非無學者。此智是非學非",
    "T27n1545_036:0188a05": "無學。緣非學非無學。見所斷修所斷不斷",
    "T27n1545_036:0188a06": "者。此智唯修所斷。苦集現觀邊所修者緣見",
    "T27n1545_036:0188a07": "修所斷。滅現觀邊所修者緣不斷。緣名緣",
    "T27n1545_036:0188a08": "義者。此智苦集現觀邊所修者通緣名義。滅",
    "T27n1545_036:0188a09": "現觀邊所修者唯緣義。緣自相續他相續非",
    "T27n1545_036:0188a10": "相續者。此智苦集現觀邊所修者緣自他相",
    "T27n1545_036:0188a11": "續。滅現觀邊所修者緣非相續。加行得離染",
    "T27n1545_036:0188a12": "得生得者。此智唯加行得。聞思修所成者。此",
    "T27n1545_036:0188a13": "智欲界者是思所成。非聞所成此勝故。非",
    "T27n1545_036:0188a14": "修所成不定故。色界者是修所成非聞所成",
    "T27n1545_036:0188a15": "此勝故。非思所成彼無思慧故。彼若思時",
    "T27n1545_036:0188a16": "便入定故在意地。在五識者此智在意地",
    "T27n1545_036:0188a17": "非五識。以五識中無加行善故。問此智為",
    "T27n1545_036:0188a18": "有異熟為無異熟。答有異熟善有漏故。問此",
    "T27n1545_036:0188a19": "智於何處受異熟果。答欲界者於欲界。色",
    "T27n1545_036:0188a20": "界者於色界。初靜慮者於初靜慮。乃至第四",
    "T27n1545_036:0188a21": "靜慮者於第四靜慮。問聲聞者可爾彼容有",
    "T27n1545_036:0188a22": "色界相續故。佛及獨覺者云何可爾。非佛",
    "T27n1545_036:0188a23": "獨覺可有色界相續受此異熟故。答彼種",
    "T27n1545_036:0188a24": "性補特伽羅亦曾有色界蘊界處相續。於",
    "T27n1545_036:0188a25": "彼展轉受此異熟。問若爾云何聖者相續中",
    "T27n1545_036:0188a26": "所成就因得異生相續中果耶。答以如是",
    "T27n1545_036:0188a27": "義許為因果亦無有過。如業蘊說。若具",
    "T27n1545_036:0188a28": "見修所斷結二種縛者可往惡趣。諸預流者",
    "T27n1545_036:0188a29": "唯有修所斷結縛闕見所斷結縛故不往",
    "T27n1545_036:0188b01": "惡趣。由此惡趣有二種因。一見所斷結。二",
    "T27n1545_036:0188b02": "修所斷結。諸預流者所成就修所斷結既是",
    "T27n1545_036:0188b03": "惡趣因。豈非聖者相續中所成就因得異生",
    "T27n1545_036:0188b04": "相續中果耶。故此所說亦無有過。此說不",
    "T27n1545_036:0188b05": "生因果可有是事若可生者無如是事。",
    "T27n1545_036:0188b06": "復有說者。佛及獨覺亦有如聲聞色界蘊",
    "T27n1545_036:0188b07": "界處相續於彼展轉受此智異熟果。評曰彼",
    "T27n1545_036:0188b08": "俱不應作如是說。應作是說。現觀邊世俗",
    "T27n1545_036:0188b09": "智是有漏有記故說有異熟。而無曾受及當",
    "T27n1545_036:0188b10": "受義。故不應責受異熟身。問頗有二聖者",
    "T27n1545_036:0188b11": "同生一地於現觀邊世俗智一成就一不成",
    "T27n1545_036:0188b12": "就耶。答有。謂一依初靜慮入正性離生。一",
    "T27n1545_036:0188b13": "依第二靜慮入正性離生。彼命終俱生第",
    "T27n1545_036:0188b14": "二靜慮。依初靜慮者不成就此智以越地",
    "T27n1545_036:0188b15": "捨故。依第二靜慮者成就。此智生自地不",
    "T27n1545_036:0188b16": "捨故。頗有二阿羅漢同在一地。於現觀邊",
    "T27n1545_036:0188b17": "世俗智一成就一不成就耶。答有。謂彼先時",
    "T27n1545_036:0188b18": "一依初靜慮入正性離生。一依第二靜慮",
    "T27n1545_036:0188b19": "入正性離生。彼命終俱生第二靜慮。住中",
    "T27n1545_036:0188b20": "有中得阿羅漢果。依初靜慮者不成就。此",
    "T27n1545_036:0188b21": "智以越地捨故。依第二靜慮者成就。此智",
    "T27n1545_036:0188b22": "生自地不捨故問聲聞獨覺及與如來得盡",
    "T27n1545_036:0188b23": "智時皆修三界九地善根。此中何故但說如",
    "T27n1545_036:0188b24": "來所得欲界善根非餘。答雖實皆得然於",
    "T27n1545_036:0188b25": "此中欲說欲界增上善根故不說二乘及",
    "T27n1545_036:0188b26": "餘地所得。問諸阿羅漢得盡智時皆修三界",
    "T27n1545_036:0188b27": "九地善根不。答此不決定。若生欲界得盡",
    "T27n1545_036:0188b28": "智時能修未來三界九地。生初靜慮得盡",
    "T27n1545_036:0188b29": "智時能修未來二界八地。生上不修下有",
    "T27n1545_036:0188c01": "漏故。乃至若生非想非非想處得盡智時",
    "T27n1545_036:0188c02": "能修未來一界一地。此中善根勝故偏說。而",
    "T27n1545_036:0188c03": "實具修四蘊五蘊。問如是所修為加行得",
    "T27n1545_036:0188c04": "為離染得為生得耶。答是離染得亦加行",
    "T27n1545_036:0188c05": "得。離有頂染時得故。聲聞獨覺亦以加行",
    "T27n1545_036:0188c06": "現在前故。但非生得彼非勝故。問此所修",
    "T27n1545_036:0188c07": "者為聞所成。為思所成。為修所成。答三種",
    "T27n1545_036:0188c08": "皆有。謂欲界者聞思所成。色界者聞修所成。",
    "T27n1545_036:0188c09": "無色界者唯修所成。問何故現觀邊世俗智",
    "T27n1545_036:0188c10": "非聞所成。盡智時所修善根有聞所成耶。",
    "T27n1545_036:0188c11": "答彼是見道眷屬一向猛利是速疾道之所修",
    "T27n1545_036:0188c12": "故非聞所成。此是盡智眷屬盡智息求是容",
    "T27n1545_036:0188c13": "豫道故能通修諸加行善。問如是善根為",
    "T27n1545_036:0188c14": "在意地。為在五識。答唯在意地。以五識中",
    "T27n1545_036:0188c15": "無加行善。雖有生得善而非此所修。故唯",
    "T27n1545_036:0188c16": "意地。問若此善根唯意地者施設論說當云",
    "T27n1545_036:0188c17": "何通。如說阿羅漢得盡智已六恒住法為有",
    "T27n1545_036:0188c18": "為無。若有者云何有。若無者云何無。設有者",
    "T27n1545_036:0188c19": "幾過去成就。幾未來成就。幾現在成就。答有",
    "T27n1545_036:0188c20": "謂阿羅漢眼見色已。不喜不憂心恒住捨具",
    "T27n1545_036:0188c21": "念正知。廣說乃至意知法已。不喜不憂心",
    "T27n1545_036:0188c22": "恒住捨具念正知。彼阿羅漢得盡智已若",
    "T27n1545_036:0188c23": "最初起善眼識現在前。彼成就過去一未來",
    "T27n1545_036:0188c24": "六現在一。此滅已不捨。若起善耳識現在",
    "T27n1545_036:0188c25": "前。彼成就過去二未來六現在一。此滅已不",
    "T27n1545_036:0188c26": "捨乃至若起善意識現住前。彼成就過去未",
    "T27n1545_036:0188c27": "來六現在一。復有說言。若最初起善眼識現",
    "T27n1545_036:0188c28": "在前彼過去無。但成就未來六現在一。此滅",
    "T27n1545_036:0188c29": "已不捨。若起善耳識現在前彼成就過去一",
    "T27n1545_036:0189a01": "未來六現在一。此滅已不捨。乃至若起善意",
    "T27n1545_036:0189a02": "識現在前。彼成就過去五未來六現在一。此",
    "T27n1545_036:0189a03": "滅已不捨。若復起善意識或餘識現在前。彼",
    "T27n1545_036:0189a04": "成就過去未來六現在一。如是所說云何通",
    "T27n1545_036:0189a05": "耶答此說漏盡清淨身中所起滅者。不說",
    "T27n1545_036:0189a06": "無始生死以來所起滅者。然此所說非盡智",
    "T27n1545_036:0189a07": "時所修善根無相違過。復有說者。六恒住",
    "T27n1545_036:0189a08": "法亦唯意地以說眼見色已乃至意知法已",
    "T27n1545_036:0189a09": "不喜不憂心恒住捨具念正知故。問若爾",
    "T27n1545_036:0189a10": "何故復說善眼識等現在前時成就現在一",
    "T27n1545_036:0189a11": "耶。答當知此是恒住加行非恒住體故不",
    "T27n1545_036:0189a12": "相違。問六恒住法以何為自性。答以念慧",
    "T27n1545_036:0189a13": "為自性云何知然。如契經說諸阿羅漢心",
    "T27n1545_036:0189a14": "善解脫具六恒住。云何為六。謂眼見色已",
    "T27n1545_036:0189a15": "乃至意知法已不喜不憂心恒住捨具念正",
    "T27n1545_036:0189a16": "知。若兼取相應俱有則四蘊五蘊為自性。",
    "T27n1545_036:0189a17": "已說自性。所以今當說。問何故名恒住恒",
    "T27n1545_036:0189a18": "住是何義。答諸阿羅漢恒於此住未嘗捨",
    "T27n1545_036:0189a19": "離故名恒住。問一切阿羅漢皆有此六恒住",
    "T27n1545_036:0189a20": "法耶。有作是說。非一切阿羅漢皆有此六。",
    "T27n1545_036:0189a21": "謂不時解脫已得邊際第四靜慮及願智者",
    "T27n1545_036:0189a22": "乃有此六。評曰。應作是說。一切阿羅漢皆",
    "T27n1545_036:0189a23": "有此六。云何知然。此六恒住皆以漏盡清",
    "T27n1545_036:0189a24": "淨身中念慧為體。諸阿羅漢無不成就此",
    "T27n1545_036:0189a25": "念慧故。問此六恒住在何界地。有說此六",
    "T27n1545_036:0189a26": "在欲色界唯二地有。謂欲界初靜慮以意地",
    "T27n1545_036:0189a27": "者。亦與善眼識等相入出故不在上地。復",
    "T27n1545_036:0189a28": "有說者。在五地有。謂欲界四靜慮五地意識",
    "T27n1545_036:0189a29": "皆與眼等識相入出故。評曰。應作是說。通",
    "T27n1545_036:0189b01": "在三界十一地有。謂欲界未至靜慮中間四",
    "T27n1545_036:0189b02": "靜慮四無色意識念慧遍諸地故。問此六恒",
    "T27n1545_036:0189b03": "住為有上中下差別不。答有。謂如來者上。",
    "T27n1545_036:0189b04": "獨覺者中。聲聞者下。復次不動法種性者",
    "T27n1545_036:0189b05": "上。退法種性者下。餘四種性者中。問若聲",
    "T27n1545_036:0189b06": "聞獨覺亦成就六恒住法何故說三種念住",
    "T27n1545_036:0189b07": "是佛不共法耶。答佛恒為眾宣說法要是",
    "T27n1545_036:0189b08": "御眾生故偏說之。聲聞獨覺無此事故不",
    "T27n1545_036:0189b09": "言其有。復次聲聞獨覺雖有少分非究竟",
    "T27n1545_036:0189b10": "故而不建立。復次聲聞獨覺雖斷貪恚而",
    "T27n1545_036:0189b11": "有餘習故。若徒眾有違順時便生相似貪",
    "T27n1545_036:0189b12": "恚憂喜故不建立有三念住。復次六恒住",
    "T27n1545_036:0189b13": "法與三念住建立有異。謂三念住依眾建",
    "T27n1545_036:0189b14": "立。六恒住法依境建立。於境不起憂喜則",
    "T27n1545_036:0189b15": "易。於眾則難故。聲聞等有六恒住。無三念",
    "T27n1545_036:0189b16": "住。問何故得盡智時頓修未來三界善根",
    "T27n1545_036:0189b17": "非餘時耶。答爾時三界煩惱永盡更無所",
    "T27n1545_036:0189b18": "作。唯須世俗入出定心受用諸定故此時",
    "T27n1545_036:0189b19": "修三界善根。復次是時永捨昔所未捨諸",
    "T27n1545_036:0189b20": "煩惱聚。及最初得昔所未得諸功德聚故。",
    "T27n1545_036:0189b21": "能頓修三界善根。復次是時心得自在王",
    "T27n1545_036:0189b22": "位首繫解脫吉祥白練。三界善根皆來朝貢。",
    "T27n1545_036:0189b23": "如登王位首繫練時一切國土皆來朝貢。",
    "T27n1545_036:0189b24": "復次是時能破昔所未破煩惱怨敵。三界善",
    "T27n1545_036:0189b25": "根皆來迎賀。如人能破敵國怨已歸國之",
    "T27n1545_036:0189b26": "時。一切國人皆來迎賀。復次是時能伏昔所",
    "T27n1545_036:0189b27": "未伏煩惱力士三界善根皆共慶讚。如大眾",
    "T27n1545_036:0189b28": "中有能降伏所未曾伏大力士者眾咸慶",
    "T27n1545_036:0189b29": "讚。復次是時解脫究竟滿故。能傍修習三界",
    "T27n1545_036:0189c01": "善根。謂從見道漸次乃至金剛喻定解脫未",
    "T27n1545_036:0189c02": "滿但能少分隨所應修。得盡智時解脫滿故",
    "T27n1545_036:0189c03": "能傍修習三界善根。如人引水溉灌田時",
    "T27n1545_036:0189c04": "一畦滿已復入一畦乃至諸畦。悉皆滿已其",
    "T27n1545_036:0189c05": "水滂溢遍流餘處。復次是時能縛煩惱盡故",
    "T27n1545_036:0189c06": "三界善根皆得解脫勢用增盛是故頓修。謂",
    "T27n1545_036:0189c07": "無始來三界善法恒為煩惱之所繫縛不",
    "T27n1545_036:0189c08": "得自在無有勢用。是故不能具足修習若",
    "T27n1545_036:0189c09": "修行者離欲染時少得解脫餘縛猶多。乃至",
    "T27n1545_036:0189c10": "若離有頂八品煩惱縛時雖多解脫尚有",
    "T27n1545_036:0189c11": "少縛。若離有頂第九品時三界善根諸縛皆",
    "T27n1545_036:0189c12": "斷得自在故一切頓修。猶如絹等九等縛",
    "T27n1545_036:0189c13": "時若斷一二乃至斷八其束不散。斷第九",
    "T27n1545_036:0189c14": "時其束乃散此亦如是。復次無始時來三界",
    "T27n1545_036:0189c15": "善法皆共厭患有頂煩惱雖多方便而未能",
    "T27n1545_036:0189c16": "斷。今得斷盡是以頓修。復次金剛喻定勢",
    "T27n1545_036:0189c17": "力增猛一切煩惱皆能永滅。所引盡智亦能",
    "T27n1545_036:0189c18": "總得一切解脫。是故此位能總修習三界善",
    "T27n1545_036:0189c19": "根。時解脫阿羅漢得盡智時能修二智三十",
    "T27n1545_036:0189c20": "行相。謂盡智十四行相除空非我。無學正見",
    "T27n1545_036:0189c21": "智十六行相。若四靜慮未至中間一一具修",
    "T27n1545_036:0189c22": "法智類智各三十行相。若三無色唯修類智",
    "T27n1545_036:0189c23": "三十行相。不時解脫阿羅漢得盡智時能修",
    "T27n1545_036:0189c24": "三智四十四行相。謂盡智無生智各十四行",
    "T27n1545_036:0189c25": "相。無學正見智十六行相。若四靜慮未至中",
    "T27n1545_036:0189c26": "間一一。具修法智類智各四十四行相。若三",
    "T27n1545_036:0189c27": "無色唯修類智四十四行相。是謂修習無漏",
    "T27n1545_036:0189c28": "善根。"
}