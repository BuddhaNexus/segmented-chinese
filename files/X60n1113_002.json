{
    "X60n1113_002:0096c21": "律苑事規卷第二",
    "X60n1113_002:0096c23": "四明演忠律寺住持嗣祖比丘省悟編述",
    "X60n1113_002:0096c24": "地　落髮儀",
    "X60n1113_002:0097a01": "欲出家者律中作單白和僧使大眾知和合者善不",
    "X60n1113_002:0097a02": "爾者循房房語令知作已應與剃髮先請和尚次請",
    "X60n1113_002:0097a03": "阿闍梨應具儀至和尚所三拜互跪合掌請之侍者",
    "X60n1113_002:0097a04": "先念夫頭云。",
    "X60n1113_002:0097a05": "夫以儒敦事父唯重於成身釋制依師務存於學道",
    "X60n1113_002:0097a06": "故使四儀軌範藉此以琢磨五分法身因茲而成立",
    "X60n1113_002:0097a07": "理須竭誠事奉故當克志陳詞恐汝未能我今教汝",
    "X60n1113_002:0097a08": "(請詞云)。",
    "X60n1113_002:0097a09": "大德一心念我(某甲)今請大德為落髮和尚願大德",
    "X60n1113_002:0097a10": "為我落髮和尚我依大德故得剃髮出家慈愍故(三",
    "X60n1113_002:0097a11": "請)。",
    "X60n1113_002:0097a12": "和尚答云汝既陳請我當為汝作剃髮和尚(次引至",
    "X60n1113_002:0097a13": "闍梨所禮拜互跪侍者云)。",
    "X60n1113_002:0097a14": "夫厭處凡流忻參寶位將欲剪除於俗態理宜警策",
    "X60n1113_002:0097a15": "於蒙心矧在當仁必由名匠今為汝請(某人)為落髮",
    "X60n1113_002:0097a16": "阿闍梨而況此師誨人無倦接物有方故須專秉一",
    "X60n1113_002:0097a17": "心恭陳三請(詞云)。",
    "X60n1113_002:0097a18": "大德一心念我(某甲)今請大德為落髮阿闍梨願大",
    "X60n1113_002:0097a19": "德為我作落髮阿闍梨我依大德故得剃髮出家慈",
    "X60n1113_002:0097a20": "愍故(三請)。",
    "X60n1113_002:0097a21": "闍梨答云汝既陳請我當為汝作落髮阿闍梨。",
    "X60n1113_002:0097a22": "南山聖祖云應以諸部會明立出家儀式在於露地",
    "X60n1113_002:0097a23": "香水洒之周帀七尺四角懸幡中安一座擬出家者",
    "X60n1113_002:0097a24": "復設二勝座擬二師座欲出家者著本俗服拜辭父",
    "X60n1113_002:0097b01": "母尊者訖說偈云。",
    "X60n1113_002:0097b02": "　流轉三界中　　恩愛不能脫　　棄恩入無為",
    "X60n1113_002:0097b03": "　真實報恩者",
    "X60n1113_002:0097b04": "乃脫俗服(出清信士度人經)善見云以香湯洗浴除白衣氣",
    "X60n1113_002:0097b05": "仍著出家衣(今褊衫也)來至和尚前互跪應為說髮毛爪",
    "X60n1113_002:0097b06": "齒皮何此故有人曾觀此五今為落髮即發先業便",
    "X60n1113_002:0097b07": "得悟道如羅睺羅落髮未竟便得羅漢如熟癕待刺",
    "X60n1113_002:0097b08": "蓮華待日為說法已而向阿闍梨前坐(出善見論)以湯灌",
    "X60n1113_002:0097b09": "頂讚云。",
    "X60n1113_002:0097b10": "　善哉大丈夫　　能了世無常　　捨俗趣泥洹",
    "X60n1113_002:0097b11": "　希有難思議",
    "X60n1113_002:0097b12": "敬禮十方佛已行者說偈云。",
    "X60n1113_002:0097b13": "　歸依大世尊　　能度三有苦　　亦願諸眾生",
    "X60n1113_002:0097b14": "　普入無為樂",
    "X60n1113_002:0097b15": "阿闍梨乃為剃髮旁人為誦出家唄云。",
    "X60n1113_002:0097b16": "　毀形守志節　　割愛無所親　　棄家弘聖道",
    "X60n1113_002:0097b17": "　願度一切人(出度人經)",
    "X60n1113_002:0097b18": "與剃髮時當頂留三五周羅髮(周羅者小髮也五三者趣舉耳)來至",
    "X60n1113_002:0097b19": "和尚前互跪和尚問云。",
    "X60n1113_002:0097b20": "今為汝去頂髮可否(答云)爾(或有作文白之方與其落髮　具如別帒)。",
    "X60n1113_002:0097b21": "準知落髮本是和尚恐其煩久故令闍梨為除餘者",
    "X60n1113_002:0097b22": "但留少許和尚親落今時先自剃作小髮非本教意",
    "X60n1113_002:0097b23": "除已和尚授與袈裟便頂戴受受已還與和尚如是",
    "X60n1113_002:0097b24": "三反和尚為著之(出善見論)說偈曰。",
    "X60n1113_002:0097c01": "　大哉解脫服　　無相福田衣　　披奉如戒行",
    "X60n1113_002:0097c02": "　廣度諸眾生",
    "X60n1113_002:0097c03": "禮佛訖行遶三匝說自慶偈。",
    "X60n1113_002:0097c04": "　遇哉值佛者　　何人誰不喜　　福願與時會",
    "X60n1113_002:0097c05": "　我今獲法利",
    "X60n1113_002:0097c06": "禮大眾及二師已在下座受六親拜賀出家離欲心",
    "X60n1113_002:0097c07": "懷遠大父母等皆為禮作悅其道意也中前剃髮(出度",
    "X60n1113_002:0097c08": "人經)毗尼母云剃髮著袈裟已然後授三歸五戒。",
    "X60n1113_002:0097c09": "玄　受具戒策發儀",
    "X60n1113_002:0097c10": "初淨人打皷於法堂集沙彌兩人侍者到策發師安",
    "X60n1113_002:0097c11": "下處問訊一執手爐一鳴引磬策蒙師至法堂燒香",
    "X60n1113_002:0097c12": "陞座畢沙彌行道燒香迊眾沙彌同禮三拜侍者教",
    "X60n1113_002:0097c13": "沙彌坐鳴槌一下梵音師作梵訖大眾同聲誦傳香",
    "X60n1113_002:0097c14": "偈(如結界儀中)偈了椎一下侍者念請師夫頭云",
    "X60n1113_002:0097c15": "夫刻彫完眾相皆憑良匠之功教育成全材須假明",
    "X60n1113_002:0097c16": "師之力若不虔請安能允從今為汝等一心恭請某",
    "X60n1113_002:0097c17": "人為策發阿闍梨而況此師誨人無倦接物有方故",
    "X60n1113_002:0097c18": "須專秉一心恭陳三請。",
    "X60n1113_002:0097c19": "鳴尺一下高聲唱戒子隨念云。",
    "X60n1113_002:0097c20": "大德一心念我(某甲)今大德為策發阿闍梨願大德",
    "X60n1113_002:0097c21": "為我作策發阿闍梨我依大德故得受具足戒慈愍故",
    "X60n1113_002:0097c22": "(三請各尺一下侍者下座策發師答云)汝既陳請我當為汝作策發阿",
    "X60n1113_002:0097c23": "闍梨所有教示汝須諦听。",
    "X60n1113_002:0097c24": "策發師說法(如要語中)說法竟(尺一下起立云)。",
    "X60n1113_002:0098a01": "上來恭依律範行策發法事所萃洪因端為祝延",
    "X60n1113_002:0098a02": "皇帝聖躬萬歲(云云)(如結界儀中)下座作處世界梵訖而散。",
    "X60n1113_002:0098a03": "黃　受五戒儀",
    "X60n1113_002:0098a04": "一作梵二請師三請聖四啟白五策導",
    "X60n1113_002:0098a05": "六遮難七懺罪八秉法九說相十發願",
    "X60n1113_002:0098a06": "○第一作梵初淨人打皷於法堂集沙彌已兩人",
    "X60n1113_002:0098a07": "侍者到十師堂問訊一執手爐一鳴引磬迎五戒師",
    "X60n1113_002:0098a08": "前至法堂燒香登座沙彌行道燒香匝侍者鳴引眾",
    "X60n1113_002:0098a09": "沙彌同禮三拜侍者教沙彌坐鳴槌一下梵音師作",
    "X60n1113_002:0098a10": "梵訖大眾同聲念傳香偈云(如結界中)偈了槌一下侍者",
    "X60n1113_002:0098a11": "鳴尺一下念請師夫頭云。",
    "X60n1113_002:0098a12": "○第二請師夫元受三歸為翻往昔之邪境即授",
    "X60n1113_002:0098a13": "五戒先登初級之重樓不得明師難傳勝法今為汝",
    "X60n1113_002:0098a14": "等一心恭請(某甲)堂上(某人)和尚為五戒阿闍梨而",
    "X60n1113_002:0098a15": "況此師誨人無倦接物有方故須專秉一心恭陳三",
    "X60n1113_002:0098a16": "唱請(尺一下高唱云)。",
    "X60n1113_002:0098a17": "大德一心念我(某甲)今請大德為五戒阿闍梨願大",
    "X60n1113_002:0098a18": "德為我作五戒阿闍梨我依大德故得受優婆塞戒",
    "X60n1113_002:0098a19": "慈愍故(三請各尺一下女受云優婆夷五戒師答云)汝既陳請我當為汝",
    "X60n1113_002:0098a20": "作五戒阿闍梨所有教示汝須諦听(侍者下座)。",
    "X60n1113_002:0098a21": "○第三請聖(戒師云)凡欲傳授戒法先須迎請常",
    "X60n1113_002:0098a22": "住三寶護法諸天降臨道場證明加被三寶威重不",
    "X60n1113_002:0098a23": "可坐邀須當起立隨我言詞至誠處請(尺一下齊聲",
    "X60n1113_002:0098a24": "和云)。",
    "X60n1113_002:0098b01": "我(某甲)稽首歸命一心恭請十方法界常住三寶清",
    "X60n1113_002:0098b02": "淨法身毗盧遮那佛圓滿報身盧舍那佛千百億化",
    "X60n1113_002:0098b03": "身釋迦牟尼佛當來下生彌勒尊佛極樂世界無量",
    "X60n1113_002:0098b04": "壽佛十方三世一切諸佛大小兩乘毗尼戒藏一切",
    "X60n1113_002:0098b05": "法寶文殊師利菩薩普賢菩薩觀世音菩薩大勢至",
    "X60n1113_002:0098b06": "菩薩十方三世諸大菩薩南山聖師菩薩大智律師",
    "X60n1113_002:0098b07": "菩薩西天此土傳法祖師聲聞緣覺得道真僧惟願",
    "X60n1113_002:0098b08": "三寶聞今奉請同降道場證明受戒(尺一下念)。",
    "X60n1113_002:0098b09": "南無十方常住佛(法僧同各三聲各尺一下)",
    "X60n1113_002:0098b10": "我(某甲)一心虔請護持正教列席諸天三界萬靈十",
    "X60n1113_002:0098b11": "方聖眾今年歲分賞罰神祇大元土境諸舊善神府",
    "X60n1113_002:0098b12": "城香火州縣聦明現前眾等本命星天此一住處護",
    "X60n1113_002:0098b13": "伽藍神惟願聞今奉請光降道場證明受戒(尺一下)。",
    "X60n1113_002:0098b14": "南無護法諸天菩薩(三聲各尺一下畢坐)",
    "X60n1113_002:0098b15": "○第四啟白上來恭請三寶必賜降臨願展祥光",
    "X60n1113_002:0098b16": "俯垂鑒念現前一眾今欲進受五戒為出家入道之",
    "X60n1113_002:0098b17": "基本切慮人根淺薄魔障忽生故先歸命佛天願求",
    "X60n1113_002:0098b18": "加被庶使現前一眾正當傳授之時一心不亂萬境",
    "X60n1113_002:0098b19": "條然能所相冥授受無昧仰冀威靈決彰感應(念)。",
    "X60n1113_002:0098b20": "南無十方常住佛(法僧各三聲)",
    "X60n1113_002:0098b21": "南無護法諸天菩薩(三聲各尺一下畢坐)",
    "X60n1113_002:0098b22": "○第五策導戒師說緣境發心(如要語中)。",
    "X60n1113_002:0098b23": "○第六遮難上來為汝說緣境發心已更須身器",
    "X60n1113_002:0098b24": "清淨若有遮難障戒不發我今問汝汝當實答",
    "X60n1113_002:0098c01": "先問重難。",
    "X60n1113_002:0098c02": "一邊罪二污尼三賊住四外道五黃門",
    "X60n1113_002:0098c03": "六殺父七殺母八殺阿羅漢九破僧",
    "X60n1113_002:0098c04": "十佛血十一非人十二龍畜十三二形",
    "X60n1113_002:0098c05": "更問輕遮(不問年歲衣鉢止十三遮耳)。",
    "X60n1113_002:0098c06": "問云　汝今名誰　五戒和尚名誰　父母听許",
    "X60n1113_002:0098c07": "　不負人債　非下使人　名祿官人　汝是丈夫",
    "X60n1113_002:0098c08": "　丈夫五病。",
    "X60n1113_002:0098c09": "○第七懺罪上來問汝遮難既無更須罪根清淨",
    "X60n1113_002:0098c10": "方堪傳受隨我言詞行懺悔法。",
    "X60n1113_002:0098c11": "我(某甲)至心懺悔往昔所造諸惡業(云云如別帋三說各尺一下)。",
    "X60n1113_002:0098c12": "○第八秉法罪根既淨戒體可發欲發此體必假",
    "X60n1113_002:0098c13": "三歸是故歸依理體三寶幸勿異緣(尺一下戒子一拜隨聲念云)",
    "X60n1113_002:0098c14": "我(某甲)歸依佛(法僧以下並如羯磨經中三授各尺一下)。",
    "X60n1113_002:0098c15": "又三結(尺一下云)我(某甲)歸依佛竟(法僧三結各尺一下)。",
    "X60n1113_002:0098c16": "○第九說相善男子既已納戒今當示汝戒相受",
    "X60n1113_002:0098c17": "已依相奉持善男子盡形壽不殺生(云云)不盜　不",
    "X60n1113_002:0098c18": "邪婬　不妄語　不飲酒。",
    "X60n1113_002:0098c19": "○第十發願行相既明大願主汝當至誠同聲發願",
    "X60n1113_002:0098c20": "我(某甲)至心發願(云云)(如要語中)(尺一下)。",
    "X60n1113_002:0098c21": "回向云(如結界剏結中)至波羅蜜(下坐)梵音師作處世界梵",
    "X60n1113_002:0098c22": "訖而散。",
    "X60n1113_002:0098c23": "宇　受十戒儀",
    "X60n1113_002:0098c24": "一作梵二請師三請聖四啟白五策導",
    "X60n1113_002:0099a01": "六遮難七秉法八說相九德數十迴向",
    "X60n1113_002:0099a02": "○第一作梵初淨人打皷集沙彌已兩人侍者到",
    "X60n1113_002:0099a03": "十師堂問訊一執手爐一鳴引磬十戒和尚闍梨二",
    "X60n1113_002:0099a04": "師前至法堂齊燒香闍梨登高座和尚於座下坐已",
    "X60n1113_002:0099a05": "沙彌行道燒香迊侍者鳴引眾沙彌同禮三拜侍者",
    "X60n1113_002:0099a06": "教沙彌坐鳴槌一下梵音師作梵訖大眾同聲誦傳",
    "X60n1113_002:0099a07": "香偈(如結界中)　(偈了又推一下)。",
    "X60n1113_002:0099a08": "○第二諸師侍者二人上首鳴尺一下念誦總夫",
    "X60n1113_002:0099a09": "頭云。",
    "X60n1113_002:0099a10": "夫煉金鑄物而像生元因範正為人行已而有禮皆",
    "X60n1113_002:0099a11": "為師嚴若不令起慇重心安能感發增上戒必須用",
    "X60n1113_002:0099a12": "匝以決愚情今為汝等一心恭請(某寺某人)為十戒",
    "X60n1113_002:0099a13": "和尚(某寺某人)為十戒阿闍梨然此二師解行兼濟",
    "X60n1113_002:0099a14": "宗說俱通故須同秉一心各陳三請(尺一下高聲唱",
    "X60n1113_002:0099a15": "戒子隨念云)。",
    "X60n1113_002:0099a16": "大德一心念我(某甲)今請大德為十戒和尚願大德",
    "X60n1113_002:0099a17": "為我作十戒和尚我依大德故得受沙彌戒慈愍故",
    "X60n1113_002:0099a18": "(三請各尺一下)。",
    "X60n1113_002:0099a19": "和尚答云汝既陳請我當為汝作十戒和尚(下首侍者尺一",
    "X60n1113_002:0099a20": "下云)。",
    "X60n1113_002:0099a21": "大德一心念我(某甲)今請大德為十戒阿闍梨願大",
    "X60n1113_002:0099a22": "德為我作十戒阿闍梨我依大德故得受沙彌戒慈",
    "X60n1113_002:0099a23": "愍故(三請各尺一下)。",
    "X60n1113_002:0099a24": "闍梨答云汝既陳請我當為汝作十戒阿闍梨所有",
    "X60n1113_002:0099b01": "教示汝須諦听(侍者下座)。",
    "X60n1113_002:0099b02": "○第三請聖(闍梨云)凡欲傳授戒法先須迎請常",
    "X60n1113_002:0099b03": "住三寶護法諸天臨降道場證明加被三寶威重不",
    "X60n1113_002:0099b04": "可坐邀須當起立隨我言詞至誠虔請(尺一下沙彌",
    "X60n1113_002:0099b05": "齊聲和云)。",
    "X60n1113_002:0099b06": "我(某甲)稽首歸命一心虔請十方法界常住三寶(請詞",
    "X60n1113_002:0099b07": "如五戒中)。",
    "X60n1113_002:0099b08": "○第四啟白上來恭請三寶必賜降臨願展祥光",
    "X60n1113_002:0099b09": "俯垂鑒念現前一眾今欲進受沙彌十戒為出家入",
    "X60n1113_002:0099b10": "道之基本切慮人根淺薄魔障忽生故先歸命佛天",
    "X60n1113_002:0099b11": "願求加被庶使現前一眾正當傳授之時一心不亂",
    "X60n1113_002:0099b12": "萬境條然能所相冥授受無味仰冀威靈決彰威應",
    "X60n1113_002:0099b13": "(念)。",
    "X60n1113_002:0099b14": "南無十方常住佛(法僧)護法諸天菩薩(各三聲尺一下坐)",
    "X60n1113_002:0099b15": "○第五策導云云(如要語中)。",
    "X60n1113_002:0099b16": "○第六問難然此戒法必須身器清淨方堪進受",
    "X60n1113_002:0099b17": "切恐汝等身帶遮難以為戒障我今逐一問汝汝須",
    "X60n1113_002:0099b18": "如實而答(第一問)。",
    "X60n1113_002:0099b19": "(問)善男子汝不犯邊罪否(答)無(此十三難及下十三遮如羯磨經中)。",
    "X60n1113_002:0099b20": "二汙尼三賊住四外道五黃門六殺父",
    "X60n1113_002:0099b21": "七殺母八殺羅漢九破僧十佛血",
    "X60n1113_002:0099b22": "十一非人十二龍畜十三二形",
    "X60n1113_002:0099b23": "重難既無更問輕遮還須實答(不問年歲衣鉢三遮但問十三遮耳)。",
    "X60n1113_002:0099b24": "善男子汝今名誰(答某甲)十戒和尚名誰(答某甲)闍",
    "X60n1113_002:0099c01": "棃為和尚　父母听　負人債　奴婢　宦人　丈",
    "X60n1113_002:0099c02": "夫五病。",
    "X60n1113_002:0099c03": "上來問汝前無重難後無輕遮戒可得受。",
    "X60n1113_002:0099c04": "○第七秉法(戒師說緣境發心如要語中　了云)。",
    "X60n1113_002:0099c05": "當隨我言歸依三寶(尺一下一拜隨聲念云)。",
    "X60n1113_002:0099c06": "我(某甲)歸依佛(云云)(如羯磨經中)三說(各尺一下)。",
    "X60n1113_002:0099c07": "○第八說相(釋相之文如要語中)。",
    "X60n1113_002:0099c08": "一不殺二不偷盜三不婬四不妄語",
    "X60n1113_002:0099c09": "五不飲酒六不著香油塗身七不歌舞作倡",
    "X60n1113_002:0099c10": "伎樂八不得坐高廣大床九不得非時食",
    "X60n1113_002:0099c11": "十不得捉生像金銀錢寶",
    "X60n1113_002:0099c12": "此是沙彌十戒盡形壽不得犯何故止列十戒者為",
    "X60n1113_002:0099c13": "喜犯故然此十戒無作之體是為無漏解脫功德汝",
    "X60n1113_002:0099c14": "當護持無得毀犯。",
    "X60n1113_002:0099c15": "○第九五德十數(如要語中)。五德者一發心出家懷佩道",
    "X60n1113_002:0099c16": "故二毀其形好應法服故三委棄身命遵崇道",
    "X60n1113_002:0099c17": "故四永割親愛無適莫故五志大乘為度人故",
    "X60n1113_002:0099c18": "此之五德出家大要也。",
    "X60n1113_002:0099c19": "十數者一者一切眾生皆依仰食二者名色三",
    "X60n1113_002:0099c20": "者痛痒想四者四諦五者五陰六者六入",
    "X60n1113_002:0099c21": "七者七覺支八者八正道九者九眾生故十",
    "X60n1113_002:0099c22": "者十一切入已上十數一一對破外道要令汝等",
    "X60n1113_002:0099c23": "專心思擇辨別邪正故也(此之十數各有名義廣在律文茲不繁引　尺一下",
    "X60n1113_002:0099c24": "起立)。",
    "X60n1113_002:0100a01": "○第十回向上來恭依律範行十戒法事所萃洪",
    "X60n1113_002:0100a02": "因端為祝延　聖壽萬安(迴向等文如結界中)。",
    "X60n1113_002:0100a03": "下座維那作處世界梵訖而散是夜請壇師擘引標",
    "X60n1113_002:0100a04": "如上壇儀之中明之。",
    "X60n1113_002:0100a05": "宙　受具戒上壇儀(加衣說淨附)",
    "X60n1113_002:0100a06": "先於頭夜受十戒已十師并備員俱集十師當淨人",
    "X60n1113_002:0100a07": "鳴皷集沙彌次侍者二人到堂問訊一執手爐一鳴",
    "X60n1113_002:0100a08": "引磬并挑灯迎諸師至法堂座下一行列坐諸沙彌",
    "X60n1113_002:0100a09": "行道燒香畢同禮三拜互跪次侍者分擘沙彌引標",
    "X60n1113_002:0100a10": "與十師了鳴引二下念夫頭云。",
    "X60n1113_002:0100a11": "夫明鏡當臺遇形則鑑洪鐘在架有扣則鳴圓成三",
    "X60n1113_002:0100a12": "寶須假於三師撿舉七非全憑於七證而況諸師解",
    "X60n1113_002:0100a13": "行兼濟宗說俱通故須專秉一心各陳三請(先請得戒師次",
    "X60n1113_002:0100a14": "羯磨師又次教授師後尊證師)令諸沙彌各偏袒右肩右膝著地教",
    "X60n1113_002:0100a15": "如是請云。",
    "X60n1113_002:0100a16": "大德一心念我(某甲)今請大德為得戒和尚願大德",
    "X60n1113_002:0100a17": "為我作得戒和尚我依大德故得受具足戒慈愍故",
    "X60n1113_002:0100a18": "(三請)。",
    "X60n1113_002:0100a19": "大德一心念我(某甲)今請大德為羯磨(教後尊證)阿闍梨",
    "X60n1113_002:0100a20": "願大德為我作羯磨(教授尊證)阿闍棃我依大德故得受",
    "X60n1113_002:0100a21": "具足戒慈愍故。",
    "X60n1113_002:0100a22": "各三請已十師應語發彼喜心齊聲答云。",
    "X60n1113_002:0100a23": "可爾教授汝清淨莫放逸(沙彌答云)頂載持",
    "X60n1113_002:0100a24": "侍者復引十師歸十師堂至沉日空心就食堂中隨",
    "X60n1113_002:0100b01": "宜課佛了眾僧粥罷應先請一僧作加衣師次集沙",
    "X60n1113_002:0100b02": "彌持衣鉢就某處加衣侍者教沙彌禮三拜坐听師",
    "X60n1113_002:0100b03": "說法。",
    "X60n1113_002:0100b04": "加衣師說法(云云)(如要語中訖)令沙彌互跪執衣教如是",
    "X60n1113_002:0100b05": "言。",
    "X60n1113_002:0100b06": "加五條(正有三品割截揲葉襵葉也下有縵衣從有二十一品隨用改之)",
    "X60n1113_002:0100b07": "大德一心念我(某甲)此安陀會五條衣受一長一短",
    "X60n1113_002:0100b08": "割截持(三說)。",
    "X60n1113_002:0100b09": "加七條(正有二品割截揲葉也下至縵衣從有二十二品隨改)",
    "X60n1113_002:0100b10": "大德一心念我(某甲)此鬱多羅僧七條衣受兩長一",
    "X60n1113_002:0100b11": "短割截衣持(三說)。",
    "X60n1113_002:0100b12": "加大衣(正有十八品割截揲葉各九也下至縵衣從有大品隨改)",
    "X60n1113_002:0100b13": "大德一心念我(某甲)此僧伽棃(若干)條衣受(若干)長",
    "X60n1113_002:0100b14": "一短割截衣持(三說)。",
    "X60n1113_002:0100b15": "加鉢(梵語鉢多羅此云應器)",
    "X60n1113_002:0100b16": "大德一心念我(某甲)此鉢多羅應量受常用故(三說)。",
    "X60n1113_002:0100b17": "加坐具(梵語尼師壇此翻隨坐衣)",
    "X60n1113_002:0100b18": "大德一心念我(某甲)此尼師壇應量作今受持(三說",
    "X60n1113_002:0100b19": "　戒壇且作南向)已上加衣法若無對首並許心念作",
    "X60n1113_002:0100b20": "之(衣鉢加畢)淨人鳴皷侍者二人至堂仍前鳴引執",
    "X60n1113_002:0100b21": "爐挑灯迎引十師自堂而出舉南無本師釋迦牟尼",
    "X60n1113_002:0100b22": "佛行至壇所從東繞壇至西階上第二級投東朝壇",
    "X60n1113_002:0100b23": "一行立禮三拜壇長啟白祝",
    "X60n1113_002:0100b24": "聖畢收具復念本師號又東繞第二級壇至西階上",
    "X60n1113_002:0100c01": "壇上禮三拜次禮建壇四聖三拜並燒香念本師號",
    "X60n1113_002:0100c02": "從西向北入佛後出南依位立定侍者鳴引二下齊",
    "X60n1113_002:0100c03": "問訊俱坐壇下鳴槌一下有聲音者作梵訖眾誦傳",
    "X60n1113_002:0100c04": "香偈散花偈(如結界儀中)壇長鳴尺一下白壇(今時多是不祝聖不",
    "X60n1113_002:0100c05": "禮拜不梵音不白壇徑直舉差)。",
    "X60n1113_002:0100c06": "壇長白壇(云云)(如要語中)訖次壇長拈沙彌引標著其名",
    "X60n1113_002:0100c07": "字端正念後差竭磨師教授師壇長云。",
    "X60n1113_002:0100c08": "第一引沙彌(某甲某甲某甲)將陞寶壇從僧求受具",
    "X60n1113_002:0100c09": "戒今請(某寺)和尚為羯磨師(即第二位)某寺和尚為教授",
    "X60n1113_002:0100c10": "師(即第三位)(某寺)和尚答所成法(即第四位)差了次羯磨作白",
    "X60n1113_002:0100c11": "差教授師應先問云(有將此問在問和後問之)誰能與彼沙彌作",
    "X60n1113_002:0100c12": "教授師(教授師答云　某甲)能(告云)長老既能听作",
    "X60n1113_002:0100c13": "法差。",
    "X60n1113_002:0100c14": "(問)大德僧听僧集不(答)僧已集(問)和合不(答)和合(問)",
    "X60n1113_002:0100c15": "僧今和合何所作為(答)受戒羯磨(此是通答已後不須再和僧差別答",
    "X60n1113_002:0100c16": "云)差別教授師出眾問難單白羯磨(後法須和僧)。",
    "X60n1113_002:0100c17": "已上一節每日初上壇並依此式壇長不白檀直舉",
    "X60n1113_002:0100c18": "差也(羯磨師云)差教授師出眾問難單白羯磨。",
    "X60n1113_002:0100c19": "大德僧听(云云)(如羯磨經中)問成不了(羯磨師云)作法既",
    "X60n1113_002:0100c20": "成教授師出眾問難　某教授師即從座起整衣持",
    "X60n1113_002:0100c21": "具從北入佛後向西出至佛前復朝東向僧問訊轉",
    "X60n1113_002:0100c22": "身從南面西階而下階下侍者鳴引引至教授所敷",
    "X60n1113_002:0100c23": "具而坐侍者鳴引教沙彌禮三拜了互跪侍者次第",
    "X60n1113_002:0100c24": "度衣鉢袱與師師與沙彌三人各擎之先安慰言。",
    "X60n1113_002:0101a01": "善男子我受壇上眾僧作法差我下來問汝等遮難",
    "X60n1113_002:0101a02": "汝莫恐懼須臾持汝著高勝處汝等三人將陞寶壇",
    "X60n1113_002:0101a03": "求受戒法然恐汝等身帶遮難障戒不發問難之前",
    "X60n1113_002:0101a04": "先當示汝衣鉢名義各有名體色量四種也。",
    "X60n1113_002:0101a05": "教授師說示衣相遮難等(備如要語中今略提云)。",
    "X60n1113_002:0101a06": "善男子汝袱中所有三衣一鉢名體色量乃恒沙諸",
    "X60n1113_002:0101a07": "佛之標幟賢聖沙門之軌儀比丘受戒之正緣為僧",
    "X60n1113_002:0101a08": "終身之道具祖師道若不已有定不得戒此衣此鉢",
    "X60n1113_002:0101a09": "是汝三人已有不(答云)已有衣鉢雖是已有要須身",
    "X60n1113_002:0101a10": "器清淨方堪進受若有遮難定不得戒我今問汝汝",
    "X60n1113_002:0101a11": "須實答(遮難釋相如羯磨經疏中)。",
    "X60n1113_002:0101a12": "問邊罪　污尼　賊住　外道　黃門　殺父母",
    "X60n1113_002:0101a13": "　殺阿羅漢　破僧　出佛血　非人　龍畜　二形",
    "X60n1113_002:0101a14": "更問輕遮　汝各　和尚名　年滿　衣鉢",
    "X60n1113_002:0101a15": "　父母負人債　下使人　官人　丈夫　五病",
    "X60n1113_002:0101a16": "汝三人既前無重難後無輕遮可納戒法(大略如此餘如要語",
    "X60n1113_002:0101a17": "中)少刻壇上亦當如是答之汝等今於壇下立我往",
    "X60n1113_002:0101a18": "僧中作法和尚問眾僧眾僧默可我舉手召汝汝可",
    "X60n1113_002:0101a19": "即來。",
    "X60n1113_002:0101a20": "其教授師令戒子起立為正著七條著履揲具衣鉢",
    "X60n1113_002:0101a21": "袱置手中語今於壇下立我當召汝教授師即從座",
    "X60n1113_002:0101a22": "起入壇南面東堦上第二級面西行回身從西堦上",
    "X60n1113_002:0101a23": "至壇上朝東向僧舒手相及處敷具正立合掌白云。",
    "X60n1113_002:0101a24": "召沙彌入眾單白羯磨。",
    "X60n1113_002:0101b01": "大德僧听(云云)(如上)教授師只一拜収具問訊仍前",
    "X60n1113_002:0101b02": "西入復位坐之　其第二引和尚(即上第一引羯磨師也)拈標",
    "X60n1113_002:0101b03": "差僧云。",
    "X60n1113_002:0101b04": "彼第二引(沙彌某甲某甲某甲)將陞寶壇從僧乞戒",
    "X60n1113_002:0101b05": "受具戒今請某寺闍棃為羯磨師(只第一引教授師也)某寺闍",
    "X60n1113_002:0101b06": "棃為教授師(只第一引答法師也)某寺闍梨答所成法(只第一引第五",
    "X60n1113_002:0101b07": "師也下皆例此周而〔始〕)。",
    "X60n1113_002:0101b08": "第二引羯磨師差教授師單白詞語前後問答並同",
    "X60n1113_002:0101b09": "前　其第二引教授師如前出眾從壇上東階而下",
    "X60n1113_002:0101b10": "侍者引去教授師　其第一引教授師亦從座起於",
    "X60n1113_002:0101b11": "佛後出壇西階上立舉手喚前已教授沙彌云(某甲",
    "X60n1113_002:0101b12": "某甲某甲)來戒子上壇佛前一行立為接衣鉢袱次",
    "X60n1113_002:0101b13": "第安佛前小几案上為戒子燒香并四聖處香了令",
    "X60n1113_002:0101b14": "問訊禮三拜却引戒子從右邊北入遶佛後轉至和",
    "X60n1113_002:0101b15": "尚前為所衣鉢袱安羯磨師前小机案上令敷具禮",
    "X60n1113_002:0101b16": "三拜已皆互跪合掌告云。",
    "X60n1113_002:0101b17": "汝當懇惻至誠仰憑清眾求哀乞戒恐汝未能我今",
    "X60n1113_002:0101b18": "教汝。",
    "X60n1113_002:0101b19": "大德僧听我(某甲)從和尚(某甲)求受具足戒我(某甲)",
    "X60n1113_002:0101b20": "今從僧乞受具足戒(某甲)為和尚願僧慈愍故拔濟",
    "X60n1113_002:0101b21": "我(三乞了)令戒子復座教授師歸位坐定次羯磨師",
    "X60n1113_002:0101b22": "對眾問難即白云。",
    "X60n1113_002:0101b23": "對眾問難單白羯磨。",
    "X60n1113_002:0101b24": "大德僧听(如羯磨經中)問成否了(羯磨師說衣鉢名義遮難等文如要語中若受",
    "X60n1113_002:0101c01": "戒人多不宜廣說)羯磨師作單白已再問衣鉢有無及十三",
    "X60n1113_002:0101c02": "重難十六輕遮並同前教授師出眾問之一般然後",
    "X60n1113_002:0101c03": "說緣境發心(備如要語中)說了。",
    "X60n1113_002:0101c04": "秉受具足戒白四羯磨(如羯磨經中)三番無差得戒圓滿",
    "X60n1113_002:0101c05": "　作法既了令戒子三人朝外座待第二引教授師",
    "X60n1113_002:0101c06": "上壇作白召羯磨了又待教授師入眾生訖听第三",
    "X60n1113_002:0101c07": "引羯磨師差教授師了方令戒子起三拜侍者在壇",
    "X60n1113_002:0101c08": "下鳴引引下壇往望壇處燒香問訊仍引至祖師堂",
    "X60n1113_002:0101c09": "燒香三拜了引入護壇侍者付小六念與之。",
    "X60n1113_002:0101c10": "次說隨相及授四依法。",
    "X60n1113_002:0101c11": "先說四波羅夷法　次說四依法(其文備如羯磨經中)。",
    "X60n1113_002:0101c12": "次請師作衣藥鉢展轉淨主。",
    "X60n1113_002:0101c13": "是夜淨人打皷集新僧於壇上侍者至說淨師所問",
    "X60n1113_002:0101c14": "訊鳴引引說淨師至壇上坐訖參頭燒香畢眾禮三",
    "X60n1113_002:0101c15": "拜令坐侍者鳴引一下念請師夫頭云。",
    "X60n1113_002:0101c16": "夫因畜長財致使袈裟而離體能行說淨免教鐵葉",
    "X60n1113_002:0101c17": "以纏身不得明師安知深旨今為汝等一心恭請(某",
    "X60n1113_002:0101c18": "人)為衣藥鉢展轉淨施主而況此師誨人無倦接物",
    "X60n1113_002:0101c19": "有方故須專秉一心恭陳三請(引一下眾請云)。",
    "X60n1113_002:0101c20": "大德一心念我(某甲)今請大德為衣藥鉢展轉淨施",
    "X60n1113_002:0101c21": "主願大德為我作衣藥鉢展轉淨施主慈愍故(三請各引",
    "X60n1113_002:0101c22": "一下淨主答曰)汝既陳請我當為汝作衣藥鉢展轉淨施主",
    "X60n1113_002:0101c23": "所有教示汝須諦听。",
    "X60n1113_002:0101c24": "淨施主說法(如要語中)說淨師說法了侍者一人先去請",
    "X60n1113_002:0102a01": "誦經師鳴引從壇東堦而上說淨師從西堦而下誦",
    "X60n1113_002:0102a02": "經師就座趺坐訖戒子參頭炷香一片同眾三拜皆",
    "X60n1113_002:0102a03": "坐次誦經師誦遺教經訖下壇而去眾戒子繞壇念",
    "X60n1113_002:0102b01": "楞嚴呪參頭回向此乃一壇受事辨若來日又受戒",
    "X60n1113_002:0102b02": "更如前行。",
    "X60n1113_002:0102c11": "律苑事規卷第二"
}