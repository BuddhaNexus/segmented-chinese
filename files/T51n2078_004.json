{
    "T51n2078_004:0732a02": "傳法正宗記卷第四",
    "T51n2078_004:0732a04": "宋藤州東山沙門釋契嵩編修",
    "T51n2078_004:0732a05": "天竺第二十一祖婆修盤頭大士傳",
    "T51n2078_004:0732a06": "天竺第二十二祖摩拏羅大士傳",
    "T51n2078_004:0732a07": "天竺第二十三祖鶴勒那大士傳",
    "T51n2078_004:0732a08": "天竺第二十四祖師子尊者傳",
    "T51n2078_004:0732a09": "天竺第二十五祖婆舍斯多尊者傳",
    "T51n2078_004:0732a10": "天竺第二十一祖婆修盤頭大士傳",
    "T51n2078_004:0732a11": "[0732a11] 婆修盤頭者。羅閱國人也。姓毘舍佉氏。父曰",
    "T51n2078_004:0732a12": "光蓋。母曰嚴一。大士與其弟偕生。俱有瑞事。",
    "T51n2078_004:0732a13": "而大士尤勝。初光蓋以家巨富而未始有嗣。",
    "T51n2078_004:0732a14": "與妻嚴一謀偕往求子於城北佛塔。既禱之。",
    "T51n2078_004:0732a15": "其夕嚴一果夢二珠。一長明。一或明或晦。皆",
    "T51n2078_004:0732a16": "得吞之。即覺有娠。後七日會有羅漢比丘賢",
    "T51n2078_004:0732a17": "眾者至其家曰。我自他國尋異氣至此。汝家",
    "T51n2078_004:0732a18": "謂誰光蓋即延之。與其妻俱拜。賢眾獨避嚴",
    "T51n2078_004:0732a19": "一而不當其禮。夫竊怪曰。鄙哉比丘禮。不",
    "T51n2078_004:0732a20": "讓丈夫而恭女子。佯施寶珠欲驗其識量。賢",
    "T51n2078_004:0732a21": "眾皆受之亦不辭讓。光蓋見其不動如初。遂",
    "T51n2078_004:0732a22": "以實問之曰。尊者不讓我丈夫之禮而避婦",
    "T51n2078_004:0732a23": "人何耶。賢眾曰。我以汝凡夫當汝之禮。受",
    "T51n2078_004:0732a24": "其所施欲資汝福耳。汝妻方孕菩薩。乃上乘",
    "T51n2078_004:0732a25": "法器。其將出世號婆修盤頭者。其所度之人。",
    "T51n2078_004:0732a26": "如我輩無量。我故避之。非重女人也。光蓋即",
    "T51n2078_004:0732a27": "謝之曰。尊者聖人也。能知未然。賢眾復曰。復",
    "T51n2078_004:0732a28": "有一子。與其同孕者。夙曰芻尼。嘗為野鵲。往",
    "T51n2078_004:0732a29": "於雪山巢如來頂。尋以遇佛之緣。生為那提",
    "T51n2078_004:0732b01": "國王。及如來至其國。為說夙因。復記曰。吾滅",
    "T51n2078_004:0732b02": "之後。後五百年外。汝&#x5374;生羅閱城毘舍佉家。",
    "T51n2078_004:0732b03": "與聖者婆修盤頭同胎。彼聖者乃賢劫二十",
    "T51n2078_004:0732b04": "一世之祖師也。其人復出聖弟子。號大力尊",
    "T51n2078_004:0732b05": "者。那提王稱幸。遂以寶蓋獻之。佛復記曰。汝",
    "T51n2078_004:0732b06": "後以會此菩薩。得生忉利天也。王乃說偈讚",
    "T51n2078_004:0732b07": "歎。其後嚴一果誕二子。而大士先之在襁褓。",
    "T51n2078_004:0732b08": "令淑易育。不類凡孺。稍長其志超然高勝。年",
    "T51n2078_004:0732b09": "十五求從光度羅漢出家。毘婆訶菩薩為之",
    "T51n2078_004:0732b10": "受戒。乃慕飲光。專以杜多行自修。故時人高",
    "T51n2078_004:0732b11": "之。號為遍行頭陀。尋會闍夜多大士激發大",
    "T51n2078_004:0732b12": "慧。乃得付法。因歷化諸方至那提國。初其國",
    "T51n2078_004:0732b13": "素多惡象為害。而物不聊生。及其王號常自",
    "T51n2078_004:0732b14": "在。生二子。長曰摩訶羅。其年四十。次曰摩",
    "T51n2078_004:0732b15": "拏羅。其年三十。當拏羅三十載。而象害遂弭。",
    "T51n2078_004:0732b16": "國人安之。然皆不知其所賴。至大士入其國。",
    "T51n2078_004:0732b17": "王請供於宮中。因問曰。敝國風俗曷若羅閱",
    "T51n2078_004:0732b18": "城之淳美耶。大士曰。羅閱昔有三佛德庇。而",
    "T51n2078_004:0732b19": "此國適有二賢福之。王曰。二賢誰耶。曰昔佛",
    "T51n2078_004:0732b20": "記云。吾滅後又後五百歲後。那提國王姓剎",
    "T51n2078_004:0732b21": "帝利號多滿。有子曰摩拏羅。得大神力勝十",
    "T51n2078_004:0732b22": "那羅延。此其一也。其二則吾亦與焉。未幾俄",
    "T51n2078_004:0732b23": "有使入奏曰。有象巨萬將逼國城。王憂之。以",
    "T51n2078_004:0732b24": "問盤頭曰。此何以禦之。大士曰。不須用兵。但",
    "T51n2078_004:0732b25": "命王子拏羅當之。其難自解王曰可乎。曰此",
    "T51n2078_004:0732b26": "子非直威巨萬之象。益多益可。遂命拏羅出",
    "T51n2078_004:0732b27": "其城之南。拏羅乃嚮象撫其腹。發聲大喝。雖",
    "T51n2078_004:0732b28": "城廬為之動。群象即仆地不能興。少時皆馳",
    "T51n2078_004:0732b29": "去。至是而國人方知三十年所安乃其庇也。",
    "T51n2078_004:0732c01": "王以子道勝。遂大奇之。謂大士曰。此子佛昔",
    "T51n2078_004:0732c02": "所記。亦其神通之力非俗可留。願尊者受之",
    "T51n2078_004:0732c03": "出家。大士亦謂。此非我為師。後莫能度者。即",
    "T51n2078_004:0732c04": "命聖眾於王宮與摩拏羅落髮受戒。拏羅得",
    "T51n2078_004:0732c05": "度忻然。乃以偈讚曰。",
    "T51n2078_004:0732c06": " 為摧百萬象  鼓腹作神通",
    "T51n2078_004:0732c07": " 一切諸宮殿  無不震動者",
    "T51n2078_004:0732c08": " 遇師方便力  而得度脫我",
    "T51n2078_004:0732c09": " 稽首辭父母  而出於愛火",
    "T51n2078_004:0732c10": "[0732c10] 大士將之他國。乃告王曰。我來所求法器耳。",
    "T51n2078_004:0732c11": "今已度至人。吾即往矣。王不須留。遂與摩拏",
    "T51n2078_004:0732c12": "羅去之。後乃命摩拏羅曰。如來大法眼今悉",
    "T51n2078_004:0732c13": "付汝。汝其傳持。聽吾偈曰。",
    "T51n2078_004:0732c14": " 泡幻同無礙  云何不悟了",
    "T51n2078_004:0732c15": " 達法在其中  非今亦非古",
    "T51n2078_004:0732c16": "[0732c16] 大士付法已。即座超身。高半由旬凝然而居。",
    "T51n2078_004:0732c17": "四眾遽告曰。我輩欲奉舍利。願尊者無為神",
    "T51n2078_004:0732c18": "化。乃頹然復其座而滅。焚已眾斂舍利。建寶",
    "T51n2078_004:0732c19": "塔而供養之。其時當後漢孝安帝之世也。",
    "T51n2078_004:0732c20": "天竺第二十二祖摩拏羅大士傳",
    "T51n2078_004:0732c21": "[0732c21] 摩拏羅尊者。那提國人也。姓剎帝利。父曰常",
    "T51n2078_004:0732c22": "自在。其國之王也。拏羅即其次子。生有異&#x8FF9;。",
    "T51n2078_004:0732c23": "父不敢以俗拘之。遂命師盤頭出家。戒已尋",
    "T51n2078_004:0732c24": "得付法。遊化初至西天竺國。其王曰。瞿曇得",
    "T51n2078_004:0732c25": "度。崇佛常自持金蓮花供養。願遇聖人。以知",
    "T51n2078_004:0732c26": "其前後世事。七年行道於宮中。一日俄有佛",
    "T51n2078_004:0732c27": "塔高一尺四寸。出其行道之地。其色青玄。四",
    "T51n2078_004:0732c28": "面皆有像。似前示尸毘王割股救鴿。後示慈",
    "T51n2078_004:0732c29": "力王剜身然燈。左示薩埵太子投崖飼虎。右",
    "T51n2078_004:0733a01": "示月光王捐捨寶首。得度異之。即舉不動。左",
    "T51n2078_004:0733a02": "右助之。至命眾力士。皆不能舉。尋集其國之",
    "T51n2078_004:0733a03": "智者。共辨欲圖遷之。是時大士與會。讓其國",
    "T51n2078_004:0733a04": "善&#x546A;者。先之&#x546A;者作法。即能起王鎮殿銀山。",
    "T51n2078_004:0733a05": "次以法欲振其塔。方三喝。塔未稍搖。而其體",
    "T51n2078_004:0733a06": "已損。遽狂走。雖力士不能駐。大士出眾謂王",
    "T51n2078_004:0733a07": "曰。此不足驚。徐臨其殿軒。呼狂者曰。汝住。",
    "T51n2078_004:0733a08": "其人即趨大士自悔其過。王見大士即止其",
    "T51n2078_004:0733a09": "狂遂問曰。尊者何法乃能致然。大士曰。佛法",
    "T51n2078_004:0733a10": "也。王曰。願聞佛法其可學乎。曰佛法者。能具",
    "T51n2078_004:0733a11": "七事去三物乃可學之。王曰。事物何者耶。曰",
    "T51n2078_004:0733a12": "一去貪。二去愛。三去癡。一具大慈。二具歡",
    "T51n2078_004:0733a13": "喜。三具無我。四具勇猛。五具饒益。六具降",
    "T51n2078_004:0733a14": "魔。七具無證。人所以得其明了不明了。皆由",
    "T51n2078_004:0733a15": "有無此三七者也。王今苟能去三具七。於前",
    "T51n2078_004:0733a16": "後際如視諸掌。成菩提登佛地豈遠乎哉。王",
    "T51n2078_004:0733a17": "稱善。必求聞佛塔之所以。大士復讓大眾。",
    "T51n2078_004:0733a18": "眾皆曰。唯尊者言之。不必遜也。大士乃曰。",
    "T51n2078_004:0733a19": "是塔蓋昔者阿育王所作八萬四千七寶之",
    "T51n2078_004:0733a20": "塔。以祕我釋迦如來之舍利。此其一也。引阿",
    "T51n2078_004:0733a21": "育為塔之故事云云備如諸經。復謂王曰。初",
    "T51n2078_004:0733a22": "每置一塔。其地必賢聖成道入滅之所也。今",
    "T51n2078_004:0733a23": "之宮苑。蓋昔有比丘波羅迦者。嘗此證果。故",
    "T51n2078_004:0733a24": "塔出之。亦王修德之所致也。王聞其事。遂大",
    "T51n2078_004:0733a25": "感悟。慨聞道之晚。即命太子傳國。乃求師大",
    "T51n2078_004:0733a26": "士出家。大士以其勢不可沮。即度之。炷香祝",
    "T51n2078_004:0733a27": "曰。今西印土天子。從佛出家。願眾聖幽贊。使",
    "T51n2078_004:0733a28": "其速至聖道。空中尋有報曰。汝度是王。不必",
    "T51n2078_004:0733a29": "慮也。更後七日。當得第四果。如期初有風雨",
    "T51n2078_004:0733b01": "暴至。宮殿肅然。人皆恐引去。王端坐。至日停",
    "T51n2078_004:0733b02": "午。恍然若夢。俄見有人引手極長。持異果",
    "T51n2078_004:0733b03": "與之噉。及醒其心大明。已成阿羅漢道。即以",
    "T51n2078_004:0733b04": "三昧將去其宮。乃謂大士曰。我未證時。自大",
    "T51n2078_004:0733b05": "此國。豈信有佛土之廣。今得大觀。&#x5374;視舊地",
    "T51n2078_004:0733b06": "曷異蟻垤之微。然此閻浮提亦如一食器間",
    "T51n2078_004:0733b07": "耳。雖有三千餘國而其品不等。上國者若干。",
    "T51n2078_004:0733b08": "中國者若干。下國者若干。然其上之國復有",
    "T51n2078_004:0733b09": "三品。而中下者亦如之。若真修行。盡能隨心",
    "T51n2078_004:0733b10": "生之。於是大士告別。得度曰。我將他適訪大",
    "T51n2078_004:0733b11": "法器。得度曰。尊者神通不測。於此自可接之。",
    "T51n2078_004:0733b12": "何必躬往。大士即焚寶香玄語曰。鶴勒那。汝",
    "T51n2078_004:0733b13": "當證道。其時適至。汝知之乎。初鶴勒那比丘。",
    "T51n2078_004:0733b14": "於月支國九白棲一林間。以誦大品般若為",
    "T51n2078_004:0733b15": "業。感群鶴依之。適直其國王寶印。命齋於宮",
    "T51n2078_004:0733b16": "中。方坐。俄有香煙飄然至前。問王。識乎。王",
    "T51n2078_004:0733b17": "曰。天香耶。鶴勒曰。不然。此西印土摩拏羅尊",
    "T51n2078_004:0733b18": "者所示信也。然是尊者乃那提王子。昔為娑",
    "T51n2078_004:0733b19": "羅樹王佛。與釋迦如來所記。於此賢劫當",
    "T51n2078_004:0733b20": "為二十二世法祖。其化人無量。王宜相從西",
    "T51n2078_004:0733b21": "嚮禮之。而大士即以手三點於地。眾羅漢問。",
    "T51n2078_004:0733b22": "其何以然。曰適鶴勒那於月支王宮致禮。此",
    "T51n2078_004:0733b23": "故答之。遂謂眾曰。吾即欲至彼。汝得神通者",
    "T51n2078_004:0733b24": "悉宜從往。遂與其眾乘虛趣月支國。是時鶴",
    "T51n2078_004:0733b25": "勒那率其王。各駕寶象列御仗。遠出迎之。尋",
    "T51n2078_004:0733b26": "與大士俱還其宮。鶴勒先以其弟子龍子者",
    "T51n2078_004:0733b27": "問之曰。此子才辯冠世。我嘗以三昧觀其夙",
    "T51n2078_004:0733b28": "習。而終不能見。尊者以謂何如。大士曰。汝以",
    "T51n2078_004:0733b29": "三昧觀得幾劫。鶴勒曰。我止三世。曰此子功",
    "T51n2078_004:0733c01": "德非唯三世。第五減劫已於妙喜國生婆羅",
    "T51n2078_004:0733c02": "門家。時會其國有佛伽藍新成大鍾。是子曾",
    "T51n2078_004:0733c03": "以栴檀為梃。助其聲擊。彼為鍾者已得菩提。",
    "T51n2078_004:0733c04": "而此報之聰明。鶴勒敬其說。即欲事之。復問",
    "T51n2078_004:0733c05": "曰。我雖感群鶴相依。未始識其何緣。大士",
    "T51n2078_004:0733c06": "曰。汝昔第四劫時嘗為比丘。道德已充。凡有",
    "T51n2078_004:0733c07": "五百弟子。每遇龍宮命汝供養。汝以其皆未",
    "T51n2078_004:0733c08": "勝龍食。常不與俱往。彼弟子怪曰。師說法則",
    "T51n2078_004:0733c09": "曰。於食若等於法亦等。今乃獨往食耶。及後",
    "T51n2078_004:0733c10": "命必從汝赴。當時以汝德蔭無患。及汝滅彼",
    "T51n2078_004:0733c11": "亦漸終。坐是濫食。皆報為羽族。然已五劫。乃",
    "T51n2078_004:0733c12": "今轉受此鶴。蓋昔師弟子緣之所牽故復此",
    "T51n2078_004:0733c13": "會。鶴勒那大感。遂曰。此宜修何法資其復於",
    "T51n2078_004:0733c14": "人耶。大士因告之曰。我有無上法寶。是如來",
    "T51n2078_004:0733c15": "藏。世尊昔付大迦葉。展轉至我。我今付汝。汝",
    "T51n2078_004:0733c16": "能傳之不絕。彼鶴之眾亦資以解脫。汝受吾",
    "T51n2078_004:0733c17": "教。聽其偈曰。",
    "T51n2078_004:0733c18": " 心隨萬境轉  轉處實能幽",
    "T51n2078_004:0733c19": " 隨流認得性  無喜復無憂",
    "T51n2078_004:0733c20": "[0733c20] 鶴勒那忻然敬奉傳法。大士即騰身太虛。呈",
    "T51n2078_004:0733c21": "一十八變。返座指地發一神泉。復說偈曰。",
    "T51n2078_004:0733c22": " 心地清淨泉  能潤於一切",
    "T51n2078_004:0733c23": " 從地而涌出  遍濟十方世",
    "T51n2078_004:0733c24": "[0733c24] 已而泊然寂滅四眾闍維之。斂舍利建塔供",
    "T51n2078_004:0733c25": "養。是時當此後漢孝桓帝之世也。",
    "T51n2078_004:0733c26": "天竺第二十三祖鶴勒那大士傳",
    "T51n2078_004:0733c27": "[0733c27] 鶴勒那者。月支國人也。姓婆羅門氏。父曰千",
    "T51n2078_004:0733c28": "勝。母曰金光。初千勝以未有嗣子。詣其國之",
    "T51n2078_004:0733c29": "七佛真幢求之。還謂其婦曰。我已求子於七",
    "T51n2078_004:0734a01": "佛幢也。是夕金光遂夢。有童子臨須彌山手",
    "T51n2078_004:0734a02": "持玉環。謂金光曰。我來也。尋覺有娠他日忽",
    "T51n2078_004:0734a03": "有異僧來其舍。謂金光曰。護汝孕。慎勿污之。",
    "T51n2078_004:0734a04": "金光曰。潔身已十月矣。因問僧曰。此若生子。",
    "T51n2078_004:0734a05": "有福德乎。僧曰。是當生男子也。然其於第四",
    "T51n2078_004:0734a06": "劫時已能為龍宮說法。故佛嘗記之。謂其將",
    "T51n2078_004:0734a07": "為大法祖。及誕大士。天即雨華。地出金錢。國",
    "T51n2078_004:0734a08": "人瑞之。以聞其王。王乃取子。使乳於宮中。宮",
    "T51n2078_004:0734a09": "嬪百千爭欲育之。子即能分身。各為其一子。",
    "T51n2078_004:0734a10": "王神之。然莫辨其正子。遂語曰。我無儲嗣育",
    "T51n2078_004:0734a11": "汝欲以為太子。適變多身。我甚惑之。汝果得",
    "T51n2078_004:0734a12": "通。當復神化。未爾則終為千子。言已其子放",
    "T51n2078_004:0734a13": "光。忽然失之。尋見於父母家。及七歲。會其國",
    "T51n2078_004:0734a14": "人淫祀拘羅神。為之歎曰。三界微劣。寡得正",
    "T51n2078_004:0734a15": "法之人。而邪魅恣作。因詣之。其廟貌即墮。年",
    "T51n2078_004:0734a16": "二十。遂從羅漢比丘出家。受戒於其山。初其",
    "T51n2078_004:0734a17": "師使專誦大品般若。如此者三十年。後棲月",
    "T51n2078_004:0734a18": "支之林間。感群鶴依之。以故加今之號。晚遇",
    "T51n2078_004:0734a19": "摩拏羅。於王宮得其付法。始務遊化。及至",
    "T51n2078_004:0734a20": "中天竺國。會其國王曰無畏海者。先夢。月照",
    "T51n2078_004:0734a21": "其身。臣為原曰。非久當有賢聖來應此夢。王",
    "T51n2078_004:0734a22": "即以告四門。及大士之至。司門者奏之。王遽",
    "T51n2078_004:0734a23": "以法仗出迎還宮。禮於正殿。方坐。俄有二緋",
    "T51n2078_004:0734a24": "素衣人。前拜鶴勒。王默駭。此何人。不挹主",
    "T51n2078_004:0734a25": "者。大士知之謂王曰。此日月天子。非人也。以",
    "T51n2078_004:0734a26": "吾至是故來致禮。王曰。何以識之。曰吾往劫",
    "T51n2078_004:0734a27": "嘗與其說法。因之得生於日月宮。少頃其人",
    "T51n2078_004:0734a28": "忽隱。唯異香久薰。王因問曰。若此日月國土",
    "T51n2078_004:0734a29": "凡有幾何。大士曰。忍土日月山王。凡有百憶。",
    "T51n2078_004:0734b01": "而四天之下。約有四千八國。然其大小不等。",
    "T51n2078_004:0734b02": "王曰。是國土者。一時有耶。有前後乎。曰此隨",
    "T51n2078_004:0734b03": "前後三劫而有無耳。王曰。三劫者依何所而",
    "T51n2078_004:0734b04": "有之。曰三劫依六冥而有之。王曰。何為六冥。",
    "T51n2078_004:0734b05": "曰上下二氣四維相合。謂之六冥。六冥之間",
    "T51n2078_004:0734b06": "三劫相更。其初乃有主。其人者曰田主。田",
    "T51n2078_004:0734b07": "主之後而國土益分。然其生於六冥之間。而",
    "T51n2078_004:0734b08": "壽亦有品。有萬歲者。有千歲者。有百歲者。有",
    "T51n2078_004:0734b09": "夭有不夭者。報既不等。而形類亦別。雖儒童",
    "T51n2078_004:0734b10": "迦葉二菩薩。亦不能悉知。我適約說。猶滿城",
    "T51n2078_004:0734b11": "芥子而方探一粒。王聞益自小其見。大士尋",
    "T51n2078_004:0734b12": "出王宮。始大士有弟子曰龍子者。夭亡。其父",
    "T51n2078_004:0734b13": "母與兄師子比丘皆來。將遷殯其喪。而眾舉",
    "T51n2078_004:0734b14": "不動。兄怪之問大士曰。眾盡力舉之。何以",
    "T51n2078_004:0734b15": "不動。曰過自汝也。師子曰。何過。願聞其所",
    "T51n2078_004:0734b16": "以。曰汝初師婆羅門僧出家以去。汝弟二年",
    "T51n2078_004:0734b17": "日夜相憶。乃欲營福資之。遂告汝師。塑一佛",
    "T51n2078_004:0734b18": "像久之工未加飾。汝惡之。遂投於地。而復為",
    "T51n2078_004:0734b19": "之。汝今但去收其棄像。此喪必舉。師子如其",
    "T51n2078_004:0734b20": "言復來。弟喪果舉。及婆羅門師死。師子以大",
    "T51n2078_004:0734b21": "士言驗。復求師之初問曰。我欲求道。當何用",
    "T51n2078_004:0734b22": "心。大士曰。汝若求道。無所用心。曰既無用",
    "T51n2078_004:0734b23": "心。爭作佛事。曰汝若有用。即非功德。汝若無",
    "T51n2078_004:0734b24": "作。即是佛事。故經云。我所作功德。而無我所",
    "T51n2078_004:0734b25": "作。師子聞法即解。乃趨於弟子之列。時其徒",
    "T51n2078_004:0734b26": "或從而問曰。師以無我所修行。而得此宿命。",
    "T51n2078_004:0734b27": "是必知我之眾有無福業。願聞其說。大士即",
    "T51n2078_004:0734b28": "指東北謂之曰。見此乎。眾曰不見。曰此&#x9E81;相",
    "T51n2078_004:0734b29": "尚不能見。況其微妙功德耶。師子前之曰。我",
    "T51n2078_004:0734c01": "適見矣大士曰。汝何見耶。曰我見異氣皎如",
    "T51n2078_004:0734c02": "白虹貫乎天地。復有黑氣五路橫布。其前類",
    "T51n2078_004:0734c03": "忉利天梯。大士曰。汝見是氣。知其應乎。曰所",
    "T51n2078_004:0734c04": "應未之知也。唯師言之。大士曰。我滅之後五",
    "T51n2078_004:0734c05": "十年末。難興于北天竺。汝當知之。師子因告",
    "T51n2078_004:0734c06": "曰。我將遊方。敢請教於尊者。大士曰。吾今老",
    "T51n2078_004:0734c07": "矣。涅槃即至。此如來大法眼藏悉以付汝汝",
    "T51n2078_004:0734c08": "往他國。然其國有難。而累在汝躬。慎早付受",
    "T51n2078_004:0734c09": "無令斷絕。聽吾偈曰。",
    "T51n2078_004:0734c10": " 認得心性時  可說不思議",
    "T51n2078_004:0734c11": " 了了無可得  得時不說知",
    "T51n2078_004:0734c12": "[0734c12] 付法已。大士即騰身太虛。作一十八變。復其",
    "T51n2078_004:0734c13": "座寂然遷化。四眾闍維已將分去其舍利務",
    "T51n2078_004:0734c14": "各塔之。大士復現。而說偈曰。",
    "T51n2078_004:0734c15": " 一法一切法  一法一切攝",
    "T51n2078_004:0734c16": " 吾身非有無  何分一切塔",
    "T51n2078_004:0734c17": "[0734c17] 眾即合一淨圖而供養之。其時當此後漢孝",
    "T51n2078_004:0734c18": "獻帝之世也。",
    "T51n2078_004:0734c19": "天竺第二十四祖師子尊者傳",
    "T51n2078_004:0734c20": "[0734c20] 師子尊者。中天竺國人也。姓婆羅門氏素聰",
    "T51n2078_004:0734c21": "唔有出世智辯。少依婆羅門僧出家習定。晚",
    "T51n2078_004:0734c22": "師鶴勒那。尋得付法。往化於罽賓國。初其國",
    "T51n2078_004:0734c23": "有沙門曰婆梨迦者。專習小乘禪觀。梨迦之",
    "T51n2078_004:0734c24": "後。其徒承其法者。遂分為五家學。有曰禪定",
    "T51n2078_004:0734c25": "者。有曰知見者。有曰執相者。有曰捨相者。有",
    "T51n2078_004:0734c26": "曰持不語者。然競以其能相勝。尊者皆往正之",
    "T51n2078_004:0734c27": "首謂持不語者曰。佛教勤演般若。孰為不語。",
    "T51n2078_004:0734c28": "而反佛說耶。次謂捨相者曰。佛教威儀具足梵",
    "T51n2078_004:0734c29": "行清白。豈捨相耶。次謂執相者曰。佛土清淨",
    "T51n2078_004:0735a01": "自在無著。何執相耶。次謂知見者曰。諸佛知",
    "T51n2078_004:0735a02": "見無所得。故此法微妙。覺聞不及無為無相。",
    "T51n2078_004:0735a03": "何知見耶。然四者之眾皆服其教。其五禪觀",
    "T51n2078_004:0735a04": "之眾為其首者曰。達磨達號有知識。眾皆尊",
    "T51n2078_004:0735a05": "之。以前四眾之屈。憤然不甘。遂告尊者欲相",
    "T51n2078_004:0735a06": "問難。始至。尊者問曰。仁者習定。何乃來此若",
    "T51n2078_004:0735a07": "此來也何嘗習定。答曰。我來此處心亦不亂。",
    "T51n2078_004:0735a08": "定隨人習豈在處所。又曰。仁者之來其習亦",
    "T51n2078_004:0735a09": "至。既無處所豈在人習。答曰。定習人故非人",
    "T51n2078_004:0735a10": "習定我雖去來其定常習。又曰。人非習定定",
    "T51n2078_004:0735a11": "習人故。當自來去其定誰習。答曰。如淨明",
    "T51n2078_004:0735a12": "珠內外無翳。定若通達乃當如此。又曰。定若",
    "T51n2078_004:0735a13": "通達必似明珠。今見仁者非珠所類。答曰。其",
    "T51n2078_004:0735a14": "珠明徹內外悉定。我心不亂猶若是珠。又曰。",
    "T51n2078_004:0735a15": "其珠無內外。仁者何能定穢。物非動搖此定",
    "T51n2078_004:0735a16": "不是淨。達磨達義屈。遂禮之曰。我於學道",
    "T51n2078_004:0735a17": "蓋虛勞耳。非聞斯言幾不知至。尊者當容我",
    "T51n2078_004:0735a18": "師之。尊者固遜。而其請不已。乃謂之曰。諸佛",
    "T51n2078_004:0735a19": "禪定無有所得。諸佛覺道無有所證。無得無",
    "T51n2078_004:0735a20": "證是真解脫。酬因答果世之業報。而此法之",
    "T51n2078_004:0735a21": "中悉不如是。汝若習定乃當然也。達磨達忻",
    "T51n2078_004:0735a22": "然奉教。未幾其國有一長者子曰斯多。年僅",
    "T51n2078_004:0735a23": "二十。其左手常若握物。而未始輒開。一夕其",
    "T51n2078_004:0735a24": "父夢。神人令送師子醫之。父明日遂&#x643A;子從",
    "T51n2078_004:0735a25": "尊者求驗其夢。然先自心計。果得此子病愈。",
    "T51n2078_004:0735a26": "當恣之出家。而尊者方患久於是國而其法",
    "T51n2078_004:0735a27": "未得所傳。一朝而長者父子偕至。以其手與",
    "T51n2078_004:0735a28": "夢聞於尊者。禮之願即受其出家。尊者乃謂",
    "T51n2078_004:0735a29": "眾曰。此子手所握者。汝等知之乎。眾皆罔測。",
    "T51n2078_004:0735b01": "復曰。此之所持乃一寶珠耳。蓋我先世於一",
    "T51n2078_004:0735b02": "國土嘗為比丘。以誦龍王經為業。其時此子",
    "T51n2078_004:0735b03": "已從我出家。號婆舍者。一日會龍宮請我供",
    "T51n2078_004:0735b04": "之。以珠為嚫。時此子從往因付其掌之。及我",
    "T51n2078_004:0735b05": "終彼而生此。其師資緣業未絕。所以復有今",
    "T51n2078_004:0735b06": "會。即命斯多展手。其珠果爛然在掌。於是尊",
    "T51n2078_004:0735b07": "者即為剃度。會聖眾與受具戒。謂之曰。汝之",
    "T51n2078_004:0735b08": "前身出家已號婆舍。而今復然。宜以兼之。即",
    "T51n2078_004:0735b09": "名婆舍斯多。適觀此國。將加難於我。然我衰",
    "T51n2078_004:0735b10": "老。豈更苟免。而我所傳如來之大法眼。今以",
    "T51n2078_004:0735b11": "付汝。汝宜奉之。即去自務傳化。或遇疑者即",
    "T51n2078_004:0735b12": "持我僧伽梨衣為之信驗。聽吾偈曰。",
    "T51n2078_004:0735b13": " 正說知見時  知見俱是心",
    "T51n2078_004:0735b14": " 當心即知見  知見即于今",
    "T51n2078_004:0735b15": "[0735b15] 婆舍斯多奉命。即日去之。居無何其國果有",
    "T51n2078_004:0735b16": "兄弟二人者。兄曰魔目多。弟曰都落遮。相與",
    "T51n2078_004:0735b17": "隱山學外道法。一旦都落遮所學先成。謂其",
    "T51n2078_004:0735b18": "兄曰。我將竊入王宮作法殺王以奪其國。兄",
    "T51n2078_004:0735b19": "曰。汝無誤事。致累吾族。及落遮入宮。遂易其",
    "T51n2078_004:0735b20": "徒皆為僧形。計其事集則自顯。不爾則歸罪",
    "T51n2078_004:0735b21": "沙門。既作其法無&#x52B9;。為國擒之。兵者果以",
    "T51n2078_004:0735b22": "沙門奏之。王大怒曰。我素重佛。其人何以為",
    "T51n2078_004:0735b23": "此大逆。遂斥教盡誅沙門。尊者即謂其眾曰",
    "T51n2078_004:0735b24": "王今不利我等。汝宜遠避。其徒欲奉尊者隱",
    "T51n2078_004:0735b25": "之。尊者曰。吾見蘊空。復何逃乎。其王彌羅",
    "T51n2078_004:0735b26": "崛。果仗劍毅然詣尊者而問曰。師得無相法",
    "T51n2078_004:0735b27": "耶。曰得。王曰。既得生死有懼乎。答曰。已離",
    "T51n2078_004:0735b28": "生死。何有懼也。王曰。不懼可施我頭耶。曰身",
    "T51n2078_004:0735b29": "非我有。豈況於頭。王即斬之。尊者首墜。其白",
    "T51n2078_004:0735c01": "乳湧高丈許。然王之右臂即截然自絕。尋病",
    "T51n2078_004:0735c02": "七日而死。方王疾時。其太子曰光首者。憂之。",
    "T51n2078_004:0735c03": "大募方士。圖為父悔謝。俄有仙者自象白山",
    "T51n2078_004:0735c04": "至。謂光首曰。此夙對不必憂也。太子前之曰。",
    "T51n2078_004:0735c05": "願聞夙事。仙者曰。前今數世。汝父嘗生此國",
    "T51n2078_004:0735c06": "為白衣者。然其為人賢善。好重佛道。一日&#x7CFA;",
    "T51n2078_004:0735c07": "眾為無遮齋時師子前身亦為白衣。來與其",
    "T51n2078_004:0735c08": "會。當時師子聰明有辯博。凡與人論未始輒",
    "T51n2078_004:0735c09": "屈。是日乃以佛法發問。汝父白衣。其白衣雖",
    "T51n2078_004:0735c10": "應對中理。而師子白衣心欲勝之。輒橫發難。",
    "T51n2078_004:0735c11": "勢既紛紜。其義遂屈。以故憤恨。尋竊使持毒",
    "T51n2078_004:0735c12": "藥。以斃汝父白衣。雖其先歷多世。而冥數未",
    "T51n2078_004:0735c13": "至。事故不作。金其緣業相會。汝父王所以橫",
    "T51n2078_004:0735c14": "殺師子。太子其憂稍解。後乃塔師子比丘遺",
    "T51n2078_004:0735c15": "骸。其被害時當此前魏廢帝齊王曹芳之世",
    "T51n2078_004:0735c16": "也。",
    "T51n2078_004:0735c17": "[0735c17] 評曰。預付法以何驗乎。曰以聖人驗之。唯聖",
    "T51n2078_004:0735c18": "人故能玄知。今師子德能為祖。自謂則曰已",
    "T51n2078_004:0735c19": "得蘊空。此其為聖人亦至矣。豈無玄知乎。又",
    "T51n2078_004:0735c20": "鶴勒那嘗以難語之。勉其傳道。此可不預",
    "T51n2078_004:0735c21": "付法乎。他傳(付法藏傳也)能知其臨刑湧之白乳而",
    "T51n2078_004:0735c22": "乃曰。相傳法人於此便絕何不思而妄書乎",
    "T51n2078_004:0735c23": "(其妄驗於禪經)。",
    "T51n2078_004:0735c24": "天竺第二十五祖婆舍斯多尊者傳",
    "T51n2078_004:0735c25": "[0735c25] 婆舍斯多者。罽賓國人也。姓婆羅門氏。亦號",
    "T51n2078_004:0735c26": "婆羅多羅。亦號婆羅多那。父曰寂行。母曰常",
    "T51n2078_004:0735c27": "安樂。初常安樂夢。人授之寶劍。因孕尊者。此",
    "T51n2078_004:0735c28": "後室有異香。天數雨花其家。及誕拳其左手",
    "T51n2078_004:0735c29": "常若握物。至年十一。有異僧來其舍。謂寂行",
    "T51n2078_004:0736a01": "曰。此子年至二十。當得大法寶。其手所握亦",
    "T51n2078_004:0736a02": "得發明。言已僧忽不見。及尊者勝冠。父寂",
    "T51n2078_004:0736a03": "行&#x643A;詣師子尊者。辨其夙緣。即恣從師子出",
    "T51n2078_004:0736a04": "家。因加今名。既為沙門。而師子方老。又其夙",
    "T51n2078_004:0736a05": "累密邇。乃以法付之。苦令其去國。尊者從命",
    "T51n2078_004:0736a06": "即日去之。初至中天竺國。其王曰迦勝。逆而",
    "T51n2078_004:0736a07": "禮之。先是其國有為外道者號無我。恃其術",
    "T51n2078_004:0736a08": "頗訾佛法。王常不平。至此命尊者抑之。及會",
    "T51n2078_004:0736a09": "外道者要之默論。欲不以言尊者詆之曰。若",
    "T51n2078_004:0736a10": "不以言。爭辯勝負。外道曰。不爭勝負但取其",
    "T51n2078_004:0736a11": "義。尊者曰。何者名義。外道曰。無心為義。尊",
    "T51n2078_004:0736a12": "者曰汝既無心安得義乎。外道曰。我說無心",
    "T51n2078_004:0736a13": "當名非義。尊者曰。汝說非心當名無義。我說",
    "T51n2078_004:0736a14": "非心常義非名。外道復曰。當義非名誰能辯",
    "T51n2078_004:0736a15": "義。尊者曰。汝當名非義此名何名。外道曰。為",
    "T51n2078_004:0736a16": "辯非義是無名名。尊者曰。名既非名義亦非",
    "T51n2078_004:0736a17": "義。辯者是誰當辯何物。如此凡五十餘反。",
    "T51n2078_004:0736a18": "外道詞屈遂伏之。時王宮殿俄有異香酷烈。",
    "T51n2078_004:0736a19": "尊者肅然曰。此吾師謝矣。其信適至。遂北面",
    "T51n2078_004:0736a20": "作禮。尋謂王曰。我始去師計往南印土。今此",
    "T51n2078_004:0736a21": "久留。豈辭師之意。遽別王將去。王曰。尊者少",
    "T51n2078_004:0736a22": "留容有所請。今余苑中有泉。熱不可探。其涯",
    "T51n2078_004:0736a23": "之石。夜則發光。雖甚怪之終不知其然。願為",
    "T51n2078_004:0736a24": "決之。尊者曰。此為湯泉。有三緣所致。其一神",
    "T51n2078_004:0736a25": "業。其二鬼業。其三熱石。熱石者。其色如金。",
    "T51n2078_004:0736a26": "其性常炎。故其出泉如湯。鬼業者。謂其鬼方",
    "T51n2078_004:0736a27": "出罪所。遊於人間。以餘業力煎灼此泉。以償",
    "T51n2078_004:0736a28": "其夙債。神業者。謂神不守其道。妄作禍福。以",
    "T51n2078_004:0736a29": "取饗祀。惡業貫盈。冥罰役之。亦使煎灼此泉。",
    "T51n2078_004:0736b01": "以償濫祭。王曰。幸尊者驗之三緣。此果何者",
    "T51n2078_004:0736b02": "而致之。尊者曰。此神業所致也。即命爇香。臨",
    "T51n2078_004:0736b03": "泉為其懺悔。須臾瀕水現一長人。前禮尊者",
    "T51n2078_004:0736b04": "曰。我有微祐得遇尊者。即生人中。故來辭耳。",
    "T51n2078_004:0736b05": "已而遂隱。後七日其水果清冷如常泉。時中",
    "T51n2078_004:0736b06": "印之人以其言有&#x52B9;。乃以婆羅多那稱之。及",
    "T51n2078_004:0736b07": "北天竺聞之。復以婆羅多羅稱之。然二國之",
    "T51n2078_004:0736b08": "所稱。猶此曰別業泉眾也。尊者終告。往於南",
    "T51n2078_004:0736b09": "天竺。王躬羅御仗以送之既至南印。其王曰",
    "T51n2078_004:0736b10": "天德者。亦逆而禮之。初王有子。奉佛頗如法。",
    "T51n2078_004:0736b11": "為其功德。然病且經年。王因以問尊者曰。吾",
    "T51n2078_004:0736b12": "子奉佛作善。而乃得久疾。善惡報應將如之",
    "T51n2078_004:0736b13": "何。尊者謂王曰。王子之疾誠功德之所發也。",
    "T51n2078_004:0736b14": "然此理幽遠王其善聽。佛謂。人有重業在躬。",
    "T51n2078_004:0736b15": "猶內病已深。藥不能攻。將死其病益作。病之",
    "T51n2078_004:0736b16": "在淺。遇藥即動。動而後較。重業亦然。雖有功",
    "T51n2078_004:0736b17": "德。無如之何。及其死矣業報益現。業之輕也。",
    "T51n2078_004:0736b18": "資於功德其報即現。後乃清淨。今王之子為",
    "T51n2078_004:0736b19": "善久疾。必其所為功德。發此微業。適雖小苦",
    "T51n2078_004:0736b20": "後當永寧。經不云乎。於三惡道中。若應受業",
    "T51n2078_004:0736b21": "報。願得今身償。不入惡道受。王何疑乎。王信",
    "T51n2078_004:0736b22": "其說。復為營福。其疾果愈。然其國先有&#x546A;師",
    "T51n2078_004:0736b23": "曰靈通者。王所信重。及此乃嫉斯多。謀以毒",
    "T51n2078_004:0736b24": "藥中之藥不能害。復以術較。術益不勝。以是",
    "T51n2078_004:0736b25": "深銜之。時尊者去王之宮化於他部。已十六",
    "T51n2078_004:0736b26": "年。會王天德崩。後王德勝即位。尤好&#x546A;者之",
    "T51n2078_004:0736b27": "說。&#x546A;者因讒之謂其王曰。婆舍斯多非師子",
    "T51n2078_004:0736b28": "弟子。豈有道耶。請王試之。王從其言。時王太",
    "T51n2078_004:0736b29": "子曰。不如蜜多者。知其構惡於尊者。乃諍之",
    "T51n2078_004:0736c01": "曰。婆舍斯多。祖王所重。前&#x546A;師不能害。尋亦",
    "T51n2078_004:0736c02": "自斃。其道甚至。國家不須試之。王怒謂太子",
    "T51n2078_004:0736c03": "黨於斯多。遂囚之。一日果召尊者。御正殿",
    "T51n2078_004:0736c04": "而問之曰。我國不容邪法師之所學。乃是何",
    "T51n2078_004:0736c05": "宗。斯多對曰。我所學者。佛法之正宗也。王",
    "T51n2078_004:0736c06": "曰。佛滅已過於千歲而汝安得之。尊者曰。自",
    "T51n2078_004:0736c07": "釋迦如來傳法。更二十四世至于吾師師子。",
    "T51n2078_004:0736c08": "我適所得。蓋承於師子比丘也。王曰。師子戮",
    "T51n2078_004:0736c09": "死。安得以法相傳。果爾亦何以為信。尊者曰。",
    "T51n2078_004:0736c10": "吾師授我傳法僧伽梨在焉。即進於王。王初",
    "T51n2078_004:0736c11": "不然。遂命焚而驗之。火方熾。遽有異光自其",
    "T51n2078_004:0736c12": "衣而發。掩於世火。祥雲覆之。天香馥郁。及燼",
    "T51n2078_004:0736c13": "而僧伽黎如故。王大信乃盡禮於尊者。其僧",
    "T51n2078_004:0736c14": "伽梨衣。王即請之。遂詔出其太子。初不如蜜",
    "T51n2078_004:0736c15": "多被囚。左右不得以時進膳。饑渴之甚。方",
    "T51n2078_004:0736c16": "慮死在旦夕。俄有白乳一道。自空而來注其",
    "T51n2078_004:0736c17": "口中。味若甘露。形神即寧。因有所感。竊自謂",
    "T51n2078_004:0736c18": "曰。我若脫此。當求出家。少頃而赦命至。太子",
    "T51n2078_004:0736c19": "見王謝已。遂稱疾請免儲副。乞從出家。王詳",
    "T51n2078_004:0736c20": "其志不可奪許之。太子即詣尊者致弟子禮。",
    "T51n2078_004:0736c21": "尊者曰。父王聽乎。曰俞。又曰。汝欲出家當為",
    "T51n2078_004:0736c22": "何事。曰我為佛事。尊者以其懇至尋為度之。",
    "T51n2078_004:0736c23": "當此地動月於晝現。舉國皆驚。王恐其不詳。",
    "T51n2078_004:0736c24": "尊者告曰。此非不祥勿憂也。王曰。吾聞月晝",
    "T51n2078_004:0736c25": "出日夜現。此陰陽相反。安得祥乎。尊者曰。晝",
    "T51n2078_004:0736c26": "而見月。表遇聖人。夜而&#x89A9;日。表大暗皆明。王",
    "T51n2078_004:0736c27": "憂遽解。因謂尊者曰。我亦夙有五疑。今遇尊",
    "T51n2078_004:0736c28": "者聖智。敢以問之。一者往見地動。或近或遠。",
    "T51n2078_004:0736c29": "由何所致。今日復爾。同不同耶。二者日月星",
    "T51n2078_004:0737a01": "宿。何故隱現不時。三者地產異物。其應誰乎。",
    "T51n2078_004:0737a02": "雲霓佳氣自地而作。何人感召。四者東西極",
    "T51n2078_004:0737a03": "望。霞彩不定。倏明倏滅。與其五者天色青紺",
    "T51n2078_004:0737a04": "其孰使然。尊者無專佛法而不言世諦。願為",
    "T51n2078_004:0737a05": "決之。尊者曰。三千大千百億日月。皆佛境界。",
    "T51n2078_004:0737a06": "而孰不可談。豈有佛法世諦說不說耶。王無",
    "T51n2078_004:0737a07": "為是語。然王之所疑。皆有以也。君其聽之。夫",
    "T51n2078_004:0737a08": "世有佛出。地則四震。晝則現月。夜則現日。世",
    "T51n2078_004:0737a09": "有佛成道。地則五震。日月增明。世有佛涅槃。",
    "T51n2078_004:0737a10": "地則六震。日月皆晦。世有菩薩出者。地則三",
    "T51n2078_004:0737a11": "震。晝則現月。世有菩薩成道。地則四震。夜則",
    "T51n2078_004:0737a12": "現日。世有菩薩滅度。地則五震天之明星皆",
    "T51n2078_004:0737a13": "即曖昧。世有羅漢出者。地則一震。晝則星現。",
    "T51n2078_004:0737a14": "世有羅漢證果。地則三震。夜星皆明。世有羅",
    "T51n2078_004:0737a15": "漢寂滅。地則四震。夜星皆晦。世有比丘二",
    "T51n2078_004:0737a16": "生不退學佛之道。及其出世也。地則一震。",
    "T51n2078_004:0737a17": "若是比丘將證聖果。地則二震。若是比丘遷",
    "T51n2078_004:0737a18": "謝之時。地則三震。世有比丘三生不退學",
    "T51n2078_004:0737a19": "菩薩之道。及其出世也。地則半震。此學比",
    "T51n2078_004:0737a20": "丘將證聖果。地則一震。此學比丘欲寂滅",
    "T51n2078_004:0737a21": "時。地則二震。世有比丘四生不退學羅漢道",
    "T51n2078_004:0737a22": "者。及其出世也。眾星皆明。此學比丘將證聖",
    "T51n2078_004:0737a23": "果。地則半震。此學比丘將入滅時。地則一",
    "T51n2078_004:0737a24": "震。世有人為至孝者。地則半震。世有人作",
    "T51n2078_004:0737a25": "五逆者。地亦半震。是八者。功德有大小。而",
    "T51n2078_004:0737a26": "業有善惡隨其所感故地動有遠近。日月隱",
    "T51n2078_004:0737a27": "顯東西霞氣不定。其色者。蓋須彌山之東西",
    "T51n2078_004:0737a28": "二面。隨日蔽虧故。眾寶之色明滅不一。天色",
    "T51n2078_004:0737a29": "紺青者。亦須彌山之南面。以吠&#x7460;璃所成。及",
    "T51n2078_004:0737b01": "其晴映故有是色。夫天地人三者之瑞。各有",
    "T51n2078_004:0737b02": "上中下三品。其應現不同。王曰。夫三品者",
    "T51n2078_004:0737b03": "何。尊者曰。感日上上瑞。感月上中瑞。感星上",
    "T51n2078_004:0737b04": "下瑞。感其上上瑞者。唯佛大聖人能之。感其",
    "T51n2078_004:0737b05": "上中瑞者。唯菩薩。其次聖人能之。感其上下",
    "T51n2078_004:0737b06": "瑞者。唯阿羅漢。又其次聖人能之。雲氣虹霓",
    "T51n2078_004:0737b07": "起於地者。亦有上中下之三品也。虹霓之氣",
    "T51n2078_004:0737b08": "上上瑞也。唯君有道故能感之。景雲五色上",
    "T51n2078_004:0737b09": "中瑞也。唯臣有德乃能感之。彩雲如蓋上下",
    "T51n2078_004:0737b10": "瑞也。唯人有善乃能感之。禽獸之瑞亦有九",
    "T51n2078_004:0737b11": "品。夫物有罕見於世。而忽有之形非雌牝。色",
    "T51n2078_004:0737b12": "如璧玉。若麟龍之類者。此上上瑞也。物有本",
    "T51n2078_004:0737b13": "非白。色而忽雪。如若龜師子之類者。此上中",
    "T51n2078_004:0737b14": "瑞也。物有本非角者。而忽角之。色復如金。此",
    "T51n2078_004:0737b15": "上下瑞也。物有本非翼者而忽翼之。色復如",
    "T51n2078_004:0737b16": "銀。此中上瑞也。物有本非鱗者。而忽鱗之。色",
    "T51n2078_004:0737b17": "復皎。如此中中瑞也(其中下一說元古本脫落)物有本色非",
    "T51n2078_004:0737b18": "紫者。而忽紫之。此下上瑞也。物有其色非青",
    "T51n2078_004:0737b19": "非黃復不雌牝。此下中瑞也。物有本色非黑。",
    "T51n2078_004:0737b20": "而忽緇之。不必雌雄。此下下瑞也。草木之瑞",
    "T51n2078_004:0737b21": "亦有九品。夫草木有本性堅正而益其秀異。",
    "T51n2078_004:0737b22": "本色非白而忽皎。如此上上瑞也。草木有性",
    "T51n2078_004:0737b23": "稍堅正。本色非紫而忽紫之。此上中瑞也。草",
    "T51n2078_004:0737b24": "木有本非標秀而忽秀之。此上下瑞也。草木",
    "T51n2078_004:0737b25": "有花而不實。而忽實之。此中上瑞也。草木以",
    "T51n2078_004:0737b26": "異本相接而生者。此中中瑞也。草木有忽變",
    "T51n2078_004:0737b27": "而生異花者。此中下瑞也。草木有忽生人之",
    "T51n2078_004:0737b28": "象似者。此下上瑞也。草木有忽發光者。此下",
    "T51n2078_004:0737b29": "中瑞也。草木有忽生飛走之象者。此下下瑞",
    "T51n2078_004:0737c01": "也。夫釋迦佛化境。若此祥瑞者無限。殆不可",
    "T51n2078_004:0737c02": "紀。然皆隨世福力大小。感召而出之。王得其",
    "T51n2078_004:0737c03": "異聞。前而加禮。尊者謂王曰。王子出家。其所",
    "T51n2078_004:0737c04": "感若是。誠大士也。宜其繼我紹隆法寶。不如",
    "T51n2078_004:0737c05": "蜜多尋亦證果。即與蜜多還其前之化所。其",
    "T51n2078_004:0737c06": "後乃命曰。吾老甚。非久謝世。昔如來大法眼",
    "T51n2078_004:0737c07": "藏。今以付汝。聽吾偈曰。",
    "T51n2078_004:0737c08": " 聖人說知見  當境無是非",
    "T51n2078_004:0737c09": " 我今悟其性  無道亦無理",
    "T51n2078_004:0737c10": "[0737c10] 蜜多既受付法。復告斯多曰。尊者以祖師僧",
    "T51n2078_004:0737c11": "伽梨衣祕於王宮。不蒙授之。其何謂耶。斯多",
    "T51n2078_004:0737c12": "曰。我昔傳衣。蓋先師遇難。付法不顯用為今",
    "T51n2078_004:0737c13": "之信驗。汝適嗣我。五天皆知。何用衣為。但勤",
    "T51n2078_004:0737c14": "化導。汝之已後者度人無量。蜜多默然奉命。",
    "T51n2078_004:0737c15": "已而尊者超身太虛。作一十八變。大放光明",
    "T51n2078_004:0737c16": "照耀天地。即於空中化火自焚。雖雨舍利而",
    "T51n2078_004:0737c17": "不墜于地。大眾各以衣&#x88D3;接之。尋建浮圖合",
    "T51n2078_004:0737c18": "而祕之。其時當此東晉明帝之世也。",
    "T51n2078_004:0737c19": "[0737c19] 評曰。謂衣不焚。不亦太神乎。曰寶劍出乎良",
    "T51n2078_004:0737c20": "冶。尚能變化不測。而光貫星斗。方士資乎世",
    "T51n2078_004:0737c21": "術。亦能入水不濡。入水不焚。況乎聖人之上",
    "T51n2078_004:0737c22": "衣。大法之勝器。此可然乎。能無曜乎。其言",
    "T51n2078_004:0737c23": "地動至乎雲日草木之祥瑞。遠以業理求之",
    "T51n2078_004:0737c24": "至哉。宜異世俗五行之說。"
}