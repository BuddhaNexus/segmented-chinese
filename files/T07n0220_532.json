{
    "T07n0220_532:0729c02": "大般若波羅蜜多經卷第五百三",
    "T07n0220_532:0729c03": "十二",
    "T07n0220_532:0729c05": "三藏法師玄奘奉　詔譯",
    "T07n0220_532:0729c06": "第三分妙相品第二十八之五",
    "T07n0220_532:0729c07": "爾時，具壽善現便白佛言：「世尊！若依世俗，施",
    "T07n0220_532:0729c08": "設因果分位差別，不依勝義，則應一切愚夫",
    "T07n0220_532:0729c09": "異生亦有預流、一來、不還、阿羅漢果、獨覺菩提",
    "T07n0220_532:0729c10": "及佛無上正等菩提。」佛告善現：「於意云何？愚",
    "T07n0220_532:0729c11": "夫異生為如實覺世俗、勝義二諦理不？若如",
    "T07n0220_532:0729c12": "實覺二諦理者，彼亦應有預流果等。然彼一",
    "T07n0220_532:0729c13": "切愚夫異生，不如實覺世俗、勝義故，無聖道",
    "T07n0220_532:0729c14": "及修聖道，不可施設聖果差別。唯諸聖者能",
    "T07n0220_532:0729c15": "如實覺世俗、勝義故，有聖道及修聖道，是故",
    "T07n0220_532:0729c16": "施設聖果差別。」具壽善現復白佛言：「修聖道",
    "T07n0220_532:0729c17": "者為定能得諸聖果耶？」佛言：「不也！」具壽善現",
    "T07n0220_532:0729c18": "復白佛言：「不修聖道得聖果耶？」佛言：「不也！」具",
    "T07n0220_532:0729c19": "壽善現復白佛言：「若爾，應無得聖果者？」佛告",
    "T07n0220_532:0729c20": "善現：「雖依世俗有得聖果，而非勝義。若依勝",
    "T07n0220_532:0729c21": "義，非修聖道能得聖果，亦非不修聖道能得聖",
    "T07n0220_532:0729c22": "果，非離聖道能得聖果，亦非住聖道中能得",
    "T07n0220_532:0729c23": "聖果。所以者何？依勝義諦，道及道果、修與不",
    "T07n0220_532:0729c24": "修俱不可得。如是，善現！諸菩薩摩訶薩行深",
    "T07n0220_532:0729c25": "般若波羅蜜多時，雖為有情施設種種聖果差",
    "T07n0220_532:0729c26": "別，而不分別如是聖果在有為界、無為界中。」",
    "T07n0220_532:0729c27": "具壽善現復白佛言：「若諸聖果不可分別在",
    "T07n0220_532:0729c28": "有為界無為界者，云何世尊說斷三結得預",
    "T07n0220_532:0729c29": "流果，薄欲貪、瞋得一來果，斷順下分五結永",
    "T07n0220_532:0730a01": "盡得不還果，斷順上分五結永盡得阿羅漢",
    "T07n0220_532:0730a02": "果，知所有集法皆是滅法得獨覺菩提，永斷",
    "T07n0220_532:0730a03": "一切煩惱所知習氣相續得佛無上正等菩",
    "T07n0220_532:0730a04": "提？世尊！我當云何知佛所說甚深義趣，謂",
    "T07n0220_532:0730a05": "不分別預流等果在有為界無為界中？」佛告",
    "T07n0220_532:0730a06": "善現：「於意云何？所說預流、一來、不還、阿羅漢",
    "T07n0220_532:0730a07": "果、獨覺菩提、諸佛無上正等菩提，如是聖果",
    "T07n0220_532:0730a08": "為是有為、為是無為？」善現對曰：「如是聖果皆",
    "T07n0220_532:0730a09": "是無為、非是有為。」佛告善現：「於意云何？無",
    "T07n0220_532:0730a10": "為界中有分別不？」善現對曰：「不也！世尊！」佛",
    "T07n0220_532:0730a11": "告善現：「於意云何？若善男子、善女人等，通",
    "T07n0220_532:0730a12": "達一切有為、無為皆同一相，所謂無相。是善",
    "T07n0220_532:0730a13": "男子、善女人等當於爾時，頗於諸法有所分",
    "T07n0220_532:0730a14": "別此是有為、若無為不？」善現對曰：「不也！世尊！」",
    "T07n0220_532:0730a15": "佛告善現：「諸菩薩摩訶薩亦復如是，行深般",
    "T07n0220_532:0730a16": "若波羅蜜多，雖為有情宣說諸法，而不分別",
    "T07n0220_532:0730a17": "所說法相，謂內空故乃至無性自性空故。「是",
    "T07n0220_532:0730a18": "菩薩摩訶薩自於諸法無所取著，亦能教他",
    "T07n0220_532:0730a19": "於諸法中無所取著，謂於布施乃至般若波",
    "T07n0220_532:0730a20": "羅蜜多無所取著，亦於四靜慮、四無量、四無",
    "T07n0220_532:0730a21": "色定無所取著，亦於四念住乃至八聖道支",
    "T07n0220_532:0730a22": "無所取著，亦於內空乃至無性自性空無所",
    "T07n0220_532:0730a23": "取著，亦於真如乃至不思議界無所取著，亦",
    "T07n0220_532:0730a24": "於苦、集、滅、道聖諦無所取著，亦於空、無相、無",
    "T07n0220_532:0730a25": "願解脫門無所取著，亦於八解脫乃至十遍",
    "T07n0220_532:0730a26": "處無所取著，亦於極喜地乃至法雲地無所",
    "T07n0220_532:0730a27": "取著，亦於一切陀羅尼門、三摩地門無所取",
    "T07n0220_532:0730a28": "著，亦於五眼、六神通無所取著，亦於如來十",
    "T07n0220_532:0730a29": "力乃至十八佛不共法無所取著，亦於大慈、",
    "T07n0220_532:0730b01": "大悲、大喜、大捨無所取著，亦於三十二大士",
    "T07n0220_532:0730b02": "相、八十隨好無所取著，亦於無忘失法、恒住",
    "T07n0220_532:0730b03": "捨性無所取著，亦於一切智、道相智、一切相",
    "T07n0220_532:0730b04": "智無所取著，亦於一切菩薩摩訶薩行無所",
    "T07n0220_532:0730b05": "取著，亦於諸佛無上正等菩提無所取著，亦",
    "T07n0220_532:0730b06": "於一切智智無所取著。「是菩薩摩訶薩自於",
    "T07n0220_532:0730b07": "如是所說諸法無所取著，亦能教他於如是",
    "T07n0220_532:0730b08": "法無所取著。是菩薩摩訶薩於此諸法無取",
    "T07n0220_532:0730b09": "著故，於一切處皆得無礙。如佛世尊所變化",
    "T07n0220_532:0730b10": "者，雖行布施乃至般若波羅蜜多，而於彼果",
    "T07n0220_532:0730b11": "無取無著，但為有情得涅槃故，如是乃至雖",
    "T07n0220_532:0730b12": "行一切智智，而於彼果無取無著，但為有情",
    "T07n0220_532:0730b13": "得涅槃故。諸菩薩摩訶薩亦復如是，行深般",
    "T07n0220_532:0730b14": "若波羅蜜多，於一切法若有漏若無漏、若",
    "T07n0220_532:0730b15": "世間若出世間、若有為若無為，無取、無著、無",
    "T07n0220_532:0730b16": "住、無礙。所以者何？是菩薩摩訶薩達一切",
    "T07n0220_532:0730b17": "法微妙相故。」",
    "T07n0220_532:0730b18": "第三分施等品第二十九之一",
    "T07n0220_532:0730b19": "爾時，善現便白佛言：「云何菩薩摩訶薩於一",
    "T07n0220_532:0730b20": "切法達微妙相？」佛告善現：「諸菩薩摩訶薩行",
    "T07n0220_532:0730b21": "深般若波羅蜜多，如佛世尊所變化者，不行",
    "T07n0220_532:0730b22": "貪欲、瞋恚、愚癡，不行色蘊乃至識蘊，乃至不",
    "T07n0220_532:0730b23": "行一切智智，不行內法，不行外法，不行隨眠，",
    "T07n0220_532:0730b24": "不行諸纏，不行有漏無漏諸法，不行世間出",
    "T07n0220_532:0730b25": "世諸法，不行有為無為諸法，不行聖道及聖",
    "T07n0220_532:0730b26": "道果。諸菩薩摩訶薩行深般若波羅蜜多亦",
    "T07n0220_532:0730b27": "復如是，於一切法都無所行，是為菩薩摩訶",
    "T07n0220_532:0730b28": "薩於一切法達微妙相，謂於法性無所分別。」具",
    "T07n0220_532:0730b29": "壽善現復白佛言：「云何如來所變化者，現修",
    "T07n0220_532:0730c01": "聖道？」佛告善現：「彼變化者，依修聖道無染無",
    "T07n0220_532:0730c02": "淨，亦不輪迴五趣生死，亦不證得三乘涅槃。」",
    "T07n0220_532:0730c03": "具壽善現復白佛言：「云何菩薩摩訶薩行深",
    "T07n0220_532:0730c04": "般若波羅蜜多時，通達諸法皆無實事？」佛告",
    "T07n0220_532:0730c05": "善現：「於意云何？諸佛世尊所變化者，為有",
    "T07n0220_532:0730c06": "實事，依彼實事有染有淨，由此輪迴五趣生",
    "T07n0220_532:0730c07": "死，及得三乘般涅槃不？」善現對曰：「不也！世",
    "T07n0220_532:0730c08": "尊！非佛世尊所變化者，有少實事，非依彼事",
    "T07n0220_532:0730c09": "有染有淨，亦無輪迴五趣生死，亦無證得",
    "T07n0220_532:0730c10": "三乘涅槃。」佛告善現：「諸菩薩摩訶薩行深",
    "T07n0220_532:0730c11": "般若波羅蜜多時，於一切法通達實相亦復",
    "T07n0220_532:0730c12": "如是，通達諸法都無實事、性相俱空。」具壽",
    "T07n0220_532:0730c13": "善現復白佛言：「為一切色、受、想、行、識，廣說乃",
    "T07n0220_532:0730c14": "至有為、無為，一切皆如變化事不？」佛告善現：",
    "T07n0220_532:0730c15": "「如是！如是！色等五蘊，廣說乃至有為、無為，一",
    "T07n0220_532:0730c16": "切皆如所變化事。」具壽善現復白佛言：「若一",
    "T07n0220_532:0730c17": "切法皆如變化，諸所變化皆無實色、受、想、行、",
    "T07n0220_532:0730c18": "識，乃至無實有為、無為，由此亦無雜染清淨，",
    "T07n0220_532:0730c19": "亦無五趣生死輪迴，亦無從彼得解脫義。云",
    "T07n0220_532:0730c20": "何菩薩摩訶薩於諸有情有勝士用？」佛告善",
    "T07n0220_532:0730c21": "現：「於意云何？諸菩薩摩訶薩本行菩薩道時，",
    "T07n0220_532:0730c22": "頗見有情可脫地獄、傍生、鬼界、人、天趣不？」善",
    "T07n0220_532:0730c23": "現對曰：「不也！世尊！」佛告善現：「如是！如是！諸",
    "T07n0220_532:0730c24": "菩薩摩訶薩本行菩薩道時，不見有情可脫",
    "T07n0220_532:0730c25": "五趣及三界者。所以者何？諸菩薩摩訶薩於",
    "T07n0220_532:0730c26": "一切法通達知見皆如幻化、都非實有。」具壽",
    "T07n0220_532:0730c27": "善現復白佛言：「若菩薩摩訶薩於一切法通",
    "T07n0220_532:0730c28": "達知見皆如幻化、都非實有，為何事故修行",
    "T07n0220_532:0730c29": "布施乃至般若波羅蜜多？廣說乃至為何事",
    "T07n0220_532:0731a01": "故成熟有情、嚴淨佛土？」佛告善現：「若諸有情",
    "T07n0220_532:0731a02": "於一切法能自通達皆如幻化、都非實有，諸菩",
    "T07n0220_532:0731a03": "薩摩訶薩則不應經無數大劫，為諸有情行菩",
    "T07n0220_532:0731a04": "薩道。以諸有情於一切法不能通達皆如幻",
    "T07n0220_532:0731a05": "化、都非實有，是故菩薩摩訶薩眾經無數劫，",
    "T07n0220_532:0731a06": "為諸有情行菩薩道。「復次，善現！若菩薩摩訶",
    "T07n0220_532:0731a07": "薩於一切法不能通達都非實有，則不應經",
    "T07n0220_532:0731a08": "無數大劫，為諸有情修行布施乃至般若波羅",
    "T07n0220_532:0731a09": "蜜多，廣說乃至成熟有情、嚴淨佛土。以諸菩",
    "T07n0220_532:0731a10": "薩摩訶薩眾於一切法如實通達皆如幻化、都",
    "T07n0220_532:0731a11": "非實有故，無數劫為諸有情修行布施乃至",
    "T07n0220_532:0731a12": "般若波羅蜜多，廣說乃至成熟有情、嚴淨佛土，",
    "T07n0220_532:0731a13": "證得無上正等菩提，能盡未來利樂一切。」",
    "T07n0220_532:0731a14": "爾時，善現白言：「世尊！若一切法如夢、如幻、如",
    "T07n0220_532:0731a15": "響、如像、如光影、如陽焰、如變化事、如尋香城，",
    "T07n0220_532:0731a16": "所化有情住在何處，諸菩薩摩訶薩行深般",
    "T07n0220_532:0731a17": "若波羅蜜多方便善巧拔濟令出？」佛告善現：",
    "T07n0220_532:0731a18": "「所化有情住在名相虛妄分別，諸菩薩摩訶",
    "T07n0220_532:0731a19": "薩行深般若波羅蜜多方便善巧，從彼名、相",
    "T07n0220_532:0731a20": "虛妄分別拔濟令出。」具壽善現復白佛言：「何",
    "T07n0220_532:0731a21": "等為名？何等為相？」佛告善現：「名但是客，但假",
    "T07n0220_532:0731a22": "施設，表所顯義，謂此名色、受、想、行、識，此名眼",
    "T07n0220_532:0731a23": "處乃至意處，此名色處乃至法處，此名眼界",
    "T07n0220_532:0731a24": "乃至意界，此名色界乃至法界，此名眼識界",
    "T07n0220_532:0731a25": "乃至意識界，此名男女，此名大小，此名地",
    "T07n0220_532:0731a26": "獄乃至人天，此名有漏，此名無漏；此名世間，",
    "T07n0220_532:0731a27": "此名出世間；此名有為，此名無為；此名預流",
    "T07n0220_532:0731a28": "果，廣說乃至此名無上正等菩提；此名異生，",
    "T07n0220_532:0731a29": "此名聲聞，此名獨覺，此名菩薩，此名如來。",
    "T07n0220_532:0731b01": "「善現！如是等一切名，為表諸義但假施設。故",
    "T07n0220_532:0731b02": "一切名皆非實有，諸有為法亦但有名，由此",
    "T07n0220_532:0731b03": "無為亦非實有，愚夫異生於中妄執。諸菩薩",
    "T07n0220_532:0731b04": "摩訶薩行深般若波羅蜜多，悲願纏心，方便",
    "T07n0220_532:0731b05": "善巧教令遠離，作如是言：『名是分別妄想所",
    "T07n0220_532:0731b06": "起，亦是眾緣和合假立，汝等於中不應執著；",
    "T07n0220_532:0731b07": "名無實事自性皆空，非有智者執著空法。』如",
    "T07n0220_532:0731b08": "是，善現！諸菩薩摩訶薩行深般若波羅蜜多",
    "T07n0220_532:0731b09": "方便善巧，為諸有情說遣名法。是謂為名。「云",
    "T07n0220_532:0731b10": "何為相？善現當知！相有二種，愚夫異生於中",
    "T07n0220_532:0731b11": "執著。何等為二？所謂色相及無色相。云何",
    "T07n0220_532:0731b12": "色相？謂所有色若麁、若細、若劣、若勝，如是一",
    "T07n0220_532:0731b13": "切自性皆空，愚夫異生分別執著，謂之為色，",
    "T07n0220_532:0731b14": "是名色相。無色相者，謂諸所有無色法中，愚",
    "T07n0220_532:0731b15": "夫異生取相分別生諸煩惱，名無色相。諸菩",
    "T07n0220_532:0731b16": "薩摩訶薩行深般若波羅蜜多方便善巧，教",
    "T07n0220_532:0731b17": "諸有情遣除二相，復教安住無相界中。雖教",
    "T07n0220_532:0731b18": "安住無相界中，而不令其墮二邊執，謂此是",
    "T07n0220_532:0731b19": "相、此是無相。如是，善現！諸菩薩摩訶薩行深",
    "T07n0220_532:0731b20": "般若波羅蜜多方便善巧，令諸有情遠離諸",
    "T07n0220_532:0731b21": "相住無相界而無執著。」",
    "T07n0220_532:0731b22": "爾時，善現復白佛言：「若一切法但有名、相，一",
    "T07n0220_532:0731b23": "切名、相皆是假立。云何菩薩摩訶薩行深般",
    "T07n0220_532:0731b24": "若波羅蜜多時，於諸善法自能增進，亦能令",
    "T07n0220_532:0731b25": "他增進善法，由自善法漸增進故，能令諸地",
    "T07n0220_532:0731b26": "漸得圓滿，亦能安立諸有情類，令隨所應住",
    "T07n0220_532:0731b27": "三乘果？」佛告善現：「若諸法中有少實事，非但",
    "T07n0220_532:0731b28": "假立有名相者，則諸菩薩摩訶薩行深般若",
    "T07n0220_532:0731b29": "波羅蜜多時，應於善法自不增進，亦不令他",
    "T07n0220_532:0731c01": "增進善法。以諸法中無少實事，但有假立種",
    "T07n0220_532:0731c02": "種名、相，是故菩薩摩訶薩行深般若波羅蜜",
    "T07n0220_532:0731c03": "多時，於諸善法自能增進，亦能令他增進善",
    "T07n0220_532:0731c04": "法，能以無相而為方便，圓滿般若乃至布施",
    "T07n0220_532:0731c05": "波羅蜜多；能以無相而為方便，圓滿四靜慮、",
    "T07n0220_532:0731c06": "四無量、四無色定；能以無相而為方便，圓滿",
    "T07n0220_532:0731c07": "四念住乃至八聖道支；能以無相而為方便，",
    "T07n0220_532:0731c08": "圓滿內空乃至無性自性空；能以無相而為",
    "T07n0220_532:0731c09": "方便，圓滿真如乃至不思議界；能以無相而",
    "T07n0220_532:0731c10": "為方便，圓滿空、無相、無願解脫門；能以無相",
    "T07n0220_532:0731c11": "而為方便，圓滿八解脫乃至十遍處；能以無",
    "T07n0220_532:0731c12": "相而為方便，圓滿菩薩摩訶薩地；能以無相",
    "T07n0220_532:0731c13": "而為方便，圓滿一切陀羅尼門、三摩地門；能",
    "T07n0220_532:0731c14": "以無相而為方便，圓滿五眼、六神通；能以無",
    "T07n0220_532:0731c15": "相而為方便，圓滿如來十力乃至十八佛不",
    "T07n0220_532:0731c16": "共法；能以無相而為方便，圓滿大慈、大悲、大",
    "T07n0220_532:0731c17": "喜、大捨；能以無相而為方便，圓滿三十二大",
    "T07n0220_532:0731c18": "士相、八十隨好；能以無相而為方便，圓滿無",
    "T07n0220_532:0731c19": "忘失法、恒住捨性；能以無相而為方便，圓滿",
    "T07n0220_532:0731c20": "一切智、道相智、一切相智；能以無相而為方",
    "T07n0220_532:0731c21": "便，圓滿菩薩摩訶薩行及佛無上正等菩提；",
    "T07n0220_532:0731c22": "能以無相而為方便，圓滿一切智智；能以無",
    "T07n0220_532:0731c23": "相而為方便，成熟有情、嚴淨佛土。如是，善現！",
    "T07n0220_532:0731c24": "以一切法無少實事，但有假立種種名相，諸",
    "T07n0220_532:0731c25": "菩薩摩訶薩於中不起顛倒執著，能以無相",
    "T07n0220_532:0731c26": "而為方便，於諸善法自增進已，亦能令他增",
    "T07n0220_532:0731c27": "進善法。「復次，善現！若諸法中，有毛端量實法",
    "T07n0220_532:0731c28": "相者，則諸菩薩摩訶薩行深般若波羅蜜多",
    "T07n0220_532:0731c29": "時，於一切法不應覺知無相、無念亦無作意",
    "T07n0220_532:0732a01": "無漏性已，證得無上正等菩提，安立有情於",
    "T07n0220_532:0732a02": "無漏法，以諸無漏法皆無相、無念、無作意故。",
    "T07n0220_532:0732a03": "如是，善現！諸菩薩摩訶薩行深般若波羅蜜",
    "T07n0220_532:0732a04": "多方便善巧，安立有情於無漏法，乃名真實",
    "T07n0220_532:0732a05": "饒益有情。」具壽善現便白佛言：「若一切法真",
    "T07n0220_532:0732a06": "無漏性無相、無念、無作意者，何緣世尊於諸",
    "T07n0220_532:0732a07": "經中數作是說：此是有漏法，此是無漏法；此",
    "T07n0220_532:0732a08": "是世間法，此是出世法；此是有為法，此是無",
    "T07n0220_532:0732a09": "為法；此是聲聞法，此是獨覺法，此是菩薩法，",
    "T07n0220_532:0732a10": "此是如來法？」佛告善現：「於意云何？有漏等",
    "T07n0220_532:0732a11": "法與無相等無漏法性有別異不？」善現對曰：",
    "T07n0220_532:0732a12": "「不也！世尊！」佛告善現：「於意云何？聲聞等法",
    "T07n0220_532:0732a13": "與無相等無漏法性有別異不？」善現對曰：「不",
    "T07n0220_532:0732a14": "也！世尊！」佛告善現：「有漏等法豈不即是無相、",
    "T07n0220_532:0732a15": "無念亦無作意無漏法性？」善現對曰：「如是！世",
    "T07n0220_532:0732a16": "尊！」佛告善現：「諸預流果乃至無上正等菩提，",
    "T07n0220_532:0732a17": "豈不即是無相、無念亦無作意無漏法性？」善",
    "T07n0220_532:0732a18": "現對曰：「如是！世尊！」佛告善現：「由此當知，諸",
    "T07n0220_532:0732a19": "法皆是無相、無念亦無作意無漏法性。善現",
    "T07n0220_532:0732a20": "當知！若菩薩摩訶薩學一切法無相、無念亦",
    "T07n0220_532:0732a21": "無作意無漏性時，常能增長種種善法，所謂",
    "T07n0220_532:0732a22": "布施乃至般若波羅蜜多，廣說乃至一切相",
    "T07n0220_532:0732a23": "智，成熟有情、嚴淨佛土。諸如是等一切佛法，",
    "T07n0220_532:0732a24": "皆由修學無相、無念亦無作意、無漏法性而得",
    "T07n0220_532:0732a25": "增長。所以者何？諸菩薩摩訶薩除空、無相、",
    "T07n0220_532:0732a26": "無願解脫門，更無有餘要所學法。何以故？三",
    "T07n0220_532:0732a27": "解脫門總攝一切妙善法故。所以者何？空解",
    "T07n0220_532:0732a28": "脫門觀一切法自相皆空，無相解脫門觀一",
    "T07n0220_532:0732a29": "切法遠離諸相，無願解脫門觀一切法遠離",
    "T07n0220_532:0732b01": "所願。諸菩薩摩訶薩依此三門，能攝一切殊",
    "T07n0220_532:0732b02": "勝善法，離此三門，所應修學殊勝善法皆不",
    "T07n0220_532:0732b03": "生長。「復次，善現！若菩薩摩訶薩能學如是",
    "T07n0220_532:0732b04": "三解脫門，則能學五蘊，亦能學十二處，亦",
    "T07n0220_532:0732b05": "能學十八界，亦能學四聖諦，亦能學十二緣",
    "T07n0220_532:0732b06": "起，亦能學內空乃至無性自性空，亦能學真",
    "T07n0220_532:0732b07": "如乃至不思議界，亦能學布施波羅蜜多乃",
    "T07n0220_532:0732b08": "至般若波羅蜜多，廣說乃至亦能學一切智、",
    "T07n0220_532:0732b09": "道相智、一切相智，亦能學成熟有情、嚴淨佛",
    "T07n0220_532:0732b10": "土，亦能學諸餘無量無邊佛法。」具壽善現便",
    "T07n0220_532:0732b11": "白佛言：「云何菩薩摩訶薩行深般若波羅蜜",
    "T07n0220_532:0732b12": "多時，能學五蘊？」佛告善現：「若菩薩摩訶薩行",
    "T07n0220_532:0732b13": "深般若波羅蜜多時，能如實知色乃至識若",
    "T07n0220_532:0732b14": "相、若生滅、若真如，是名菩薩摩訶薩行深般",
    "T07n0220_532:0732b15": "若波羅蜜多時，能學五蘊。「善現！云何菩薩摩",
    "T07n0220_532:0732b16": "訶薩如實知色相？謂菩薩摩訶薩如實知色",
    "T07n0220_532:0732b17": "畢竟有孔、畢竟有隙，猶如聚沫性不堅固，是",
    "T07n0220_532:0732b18": "名菩薩摩訶薩如實知色相。「善現！云何菩",
    "T07n0220_532:0732b19": "薩摩訶薩如實知色生滅？謂菩薩摩訶薩如",
    "T07n0220_532:0732b20": "實知色生時無所從來，滅時無所至去，雖無",
    "T07n0220_532:0732b21": "來、無去而生滅相應，是名菩薩摩訶薩如實",
    "T07n0220_532:0732b22": "知色生滅。「善現！云何菩薩摩訶薩如實知色",
    "T07n0220_532:0732b23": "真如？謂菩薩摩訶薩如實知色真如無生無",
    "T07n0220_532:0732b24": "滅、無來無去、無染無淨、無增無減，常如其性",
    "T07n0220_532:0732b25": "不虛妄、不變易故名真如，是名菩薩摩訶薩",
    "T07n0220_532:0732b26": "如實知色真如。「善現！云何菩薩摩訶薩如",
    "T07n0220_532:0732b27": "實知受相？謂菩薩摩訶薩如實知受畢竟如",
    "T07n0220_532:0732b28": "癰、畢竟如箭，速起速滅，猶如浮泡，虛偽不住，",
    "T07n0220_532:0732b29": "三和合起，是名菩薩摩訶薩如實知受相。「善",
    "T07n0220_532:0732c01": "現！云何菩薩摩訶薩如實知受生滅？謂菩薩",
    "T07n0220_532:0732c02": "摩訶薩如實知受生時無所從來，滅時無所",
    "T07n0220_532:0732c03": "至去，雖無來、無去而生滅相應，是名菩薩摩",
    "T07n0220_532:0732c04": "訶薩如實知受生滅。善現！云何菩薩摩訶薩",
    "T07n0220_532:0732c05": "如實知受真如？謂菩薩摩訶薩如實知受真",
    "T07n0220_532:0732c06": "如無生無滅、無來無去、無染無淨、無增無減，",
    "T07n0220_532:0732c07": "常如其性不虛妄、不變易故名真如，是名菩",
    "T07n0220_532:0732c08": "薩摩訶薩如實知受真如。「善現！云何菩薩",
    "T07n0220_532:0732c09": "摩訶薩如實知想相？謂菩薩摩訶薩如實知",
    "T07n0220_532:0732c10": "想猶如陽焰水不可得，渴愛因緣妄起此想",
    "T07n0220_532:0732c11": "發假言說，是名菩薩摩訶薩如實知想相。「善",
    "T07n0220_532:0732c12": "現！云何菩薩摩訶薩如實知想生滅？謂菩薩",
    "T07n0220_532:0732c13": "摩訶薩如實知想生時無所從來，滅時無所",
    "T07n0220_532:0732c14": "至去，雖無來、無去而生滅相應，是名菩薩摩",
    "T07n0220_532:0732c15": "訶薩如實知想生滅。「善現！云何菩薩摩訶薩",
    "T07n0220_532:0732c16": "如實知想真如？謂菩薩摩訶薩如實知想真",
    "T07n0220_532:0732c17": "如無生無滅、無來無去、無染無淨、無增無減，",
    "T07n0220_532:0732c18": "常如其性不虛妄、不變易故名真如，是名菩",
    "T07n0220_532:0732c19": "薩摩訶薩如實知想真如。「善現！云何菩薩摩",
    "T07n0220_532:0732c20": "訶薩如實知行相？謂菩薩摩訶薩如實知行",
    "T07n0220_532:0732c21": "如芭蕉樹，葉葉析除實不可得，是名菩薩摩",
    "T07n0220_532:0732c22": "訶薩如實知行相。「善現！云何菩薩摩訶薩如",
    "T07n0220_532:0732c23": "實知行生滅？謂菩薩摩訶薩如實知行生時",
    "T07n0220_532:0732c24": "無所從來，滅時無所至去，雖無來、無去而生",
    "T07n0220_532:0732c25": "滅相應，是名菩薩摩訶薩如實知行生滅。「善",
    "T07n0220_532:0732c26": "現！云何菩薩摩訶薩如實知行真如？謂菩薩",
    "T07n0220_532:0732c27": "摩訶薩如實知行真如無生無滅、無來無去、無",
    "T07n0220_532:0732c28": "染無淨、無增無減，常如其性不虛妄、不變易",
    "T07n0220_532:0732c29": "故名真如，是名菩薩摩訶薩如實知行真如。",
    "T07n0220_532:0733a01": "「善現！云何菩薩摩訶薩如實知識相？謂菩薩",
    "T07n0220_532:0733a02": "摩訶薩如實知識猶如幻事，眾緣和合，假施設",
    "T07n0220_532:0733a03": "有，實不可得，謂如幻師或彼弟子，於四衢道",
    "T07n0220_532:0733a04": "幻作四軍，所謂象軍、馬軍、車軍、步軍，或復幻",
    "T07n0220_532:0733a05": "作諸餘色類相，雖似有而無其實，識亦如是，",
    "T07n0220_532:0733a06": "實不可得，是名菩薩摩訶薩如實知識相。「善",
    "T07n0220_532:0733a07": "現！云何菩薩摩訶薩如實知識生滅？謂菩薩",
    "T07n0220_532:0733a08": "摩訶薩如實知識生時無所從來，滅時無所",
    "T07n0220_532:0733a09": "至去，雖無來無去而生滅相應，是名菩薩摩",
    "T07n0220_532:0733a10": "訶薩如實知識生滅。「善現！云何菩薩摩訶薩",
    "T07n0220_532:0733a11": "如實知識真如？謂菩薩摩訶薩如實知識真",
    "T07n0220_532:0733a12": "如無生無滅、無來無去、無染無淨、無增無減，",
    "T07n0220_532:0733a13": "常如其性不虛妄、不變易故名真如，是名菩",
    "T07n0220_532:0733a14": "薩摩訶薩如實知識真如。」具壽善現復白佛",
    "T07n0220_532:0733a15": "言：「云何菩薩摩訶薩行深般若波羅蜜多時，",
    "T07n0220_532:0733a16": "能學十二處？」佛告善現：「若菩薩摩訶薩行深",
    "T07n0220_532:0733a17": "般若波羅蜜多時，如實知內處內處自性空，",
    "T07n0220_532:0733a18": "如實知外處外處自性空，是名菩薩摩訶薩",
    "T07n0220_532:0733a19": "行深般若波羅蜜多時，能學十二處。」具壽善",
    "T07n0220_532:0733a20": "現復白佛言：「云何菩薩摩訶薩行深般若波",
    "T07n0220_532:0733a21": "羅蜜多時，能學十八界？」佛告善現：「若菩薩摩",
    "T07n0220_532:0733a22": "訶薩行深般若波羅蜜多時，如實知眼界眼",
    "T07n0220_532:0733a23": "界自性空，廣說乃至如實知意識界意識界",
    "T07n0220_532:0733a24": "自性空，是名菩薩摩訶薩行深般若波羅蜜",
    "T07n0220_532:0733a25": "多時，能學十八界。」具壽善現復白佛言：「云何",
    "T07n0220_532:0733a26": "菩薩摩訶薩行深般若波羅蜜多時，能學四聖",
    "T07n0220_532:0733a27": "諦？」佛告善現：「若菩薩摩訶薩行深般若波羅",
    "T07n0220_532:0733a28": "蜜多時，如實知苦是逼迫相，如實知集是生",
    "T07n0220_532:0733a29": "起相，如實知滅是寂靜相，如實知道是遠離",
    "T07n0220_532:0733b01": "相，又如實知苦、集、滅、道自性本空，遠離二法，",
    "T07n0220_532:0733b02": "是聖者諦；苦等四諦即是真如，真如即是苦",
    "T07n0220_532:0733b03": "等四諦，無二無別唯真聖者能如實知，是名",
    "T07n0220_532:0733b04": "菩薩摩訶薩行深般若波羅蜜多時，能學四聖",
    "T07n0220_532:0733b05": "諦。」具壽善現復白佛言：「云何菩薩摩訶薩行",
    "T07n0220_532:0733b06": "深般若波羅蜜多時，能學十二緣起？」佛告善",
    "T07n0220_532:0733b07": "現：「若菩薩摩訶薩行深般若波羅蜜多時，如",
    "T07n0220_532:0733b08": "實知無明乃至老死無生無滅、無染無淨、自",
    "T07n0220_532:0733b09": "性本空、遠離二法，是名菩薩摩訶薩行深般若",
    "T07n0220_532:0733b10": "波羅蜜多時，能學十二緣起。」具壽善現復白",
    "T07n0220_532:0733b11": "佛言：「云何菩薩摩訶薩行深般若波羅蜜多",
    "T07n0220_532:0733b12": "時，能學內空乃至無性自性空？」佛告善現：「若",
    "T07n0220_532:0733b13": "菩薩摩訶薩行深般若波羅蜜多時，如實知",
    "T07n0220_532:0733b14": "內空乃至無性自性空皆無自性、都不可得而",
    "T07n0220_532:0733b15": "能安住，是名菩薩摩訶薩行深般若波羅蜜",
    "T07n0220_532:0733b16": "多時，能學內空乃至無性自性空。」具壽善現",
    "T07n0220_532:0733b17": "復白佛言：「云何菩薩摩訶薩行深般若波羅",
    "T07n0220_532:0733b18": "蜜多時，能學真如乃至不思議界？」佛告善現：",
    "T07n0220_532:0733b19": "「若菩薩摩訶薩行深般若波羅蜜多時，如實",
    "T07n0220_532:0733b20": "知真如乃至不思議界皆無戲論、都無分別而",
    "T07n0220_532:0733b21": "能安住，是名菩薩摩訶薩行深般若波羅蜜",
    "T07n0220_532:0733b22": "多時，能學真如乃至不思議界。」具壽善現復",
    "T07n0220_532:0733b23": "白佛言：「云何菩薩摩訶薩行深般若波羅蜜",
    "T07n0220_532:0733b24": "多時，能學布施波羅蜜多乃至無量無邊佛",
    "T07n0220_532:0733b25": "法？」佛告善現：「若菩薩摩訶薩行深般若波羅",
    "T07n0220_532:0733b26": "蜜多時，如實知布施波羅蜜多乃至無量無",
    "T07n0220_532:0733b27": "邊佛法無增無減、無染無淨、無自性、不可得而",
    "T07n0220_532:0733b28": "能修習，是名菩薩摩訶薩行深般若波羅蜜",
    "T07n0220_532:0733b29": "多時，能學布施波羅蜜多乃至無量無邊佛",
    "T07n0220_532:0733c01": "法。」爾時，善現便白佛言：「若菩薩摩訶薩行深",
    "T07n0220_532:0733c02": "般若波羅蜜多時，如實了知色等諸法各別",
    "T07n0220_532:0733c03": "無亂。將無世尊以色等法壞真法界？所以者",
    "T07n0220_532:0733c04": "何？法界無二、無差別故。」佛告善現：「若離法界",
    "T07n0220_532:0733c05": "餘法可得，可言彼法能壞法界。然離法界無",
    "T07n0220_532:0733c06": "法可得，故無餘法能壞法界。所以者何？諸佛、",
    "T07n0220_532:0733c07": "菩薩、獨覺、聲聞，知離法界無法可得。既知無",
    "T07n0220_532:0733c08": "法離於法界，亦不為他施設宣說，是故法界",
    "T07n0220_532:0733c09": "無能壞者。如是，善現！諸菩薩摩訶薩行深般",
    "T07n0220_532:0733c10": "若波羅蜜多，應學法界無二、無別不可壞相。」",
    "T07n0220_532:0733c11": "具壽善現復白佛言：「若菩薩摩訶薩欲學法",
    "T07n0220_532:0733c12": "界當於何學？」佛告善現：「若菩薩摩訶薩欲學",
    "T07n0220_532:0733c13": "法界，當於一切法學。所以者何？以一切法皆",
    "T07n0220_532:0733c14": "入法界故。」具壽善現復白佛言：「何因緣故，說",
    "T07n0220_532:0733c15": "一切法皆入法界？」佛告善現：「如來出世、若不",
    "T07n0220_532:0733c16": "出世，諸法法爾皆入法界無差別相，不由佛",
    "T07n0220_532:0733c17": "說。所以者何？若善法若非善法、若有漏法若",
    "T07n0220_532:0733c18": "無漏法、若世間法若出世法、若有為法若無",
    "T07n0220_532:0733c19": "為法，如是等一切法無不皆入無相、無為性",
    "T07n0220_532:0733c20": "空法界。是故，善現！諸菩薩摩訶薩行深般若",
    "T07n0220_532:0733c21": "波羅蜜多時，欲學法界當學一切法，若學一",
    "T07n0220_532:0733c22": "切法即學法界。」具壽善現復白佛言：「若一切",
    "T07n0220_532:0733c23": "法皆入法界無二、無別，諸菩薩摩訶薩云何當",
    "T07n0220_532:0733c24": "學六波羅蜜多？云何當學四靜慮、四無量、四",
    "T07n0220_532:0733c25": "無色定？云何當學四念住乃至八聖道支？云",
    "T07n0220_532:0733c26": "何當學內空乃至無性自性空？云何當學真",
    "T07n0220_532:0733c27": "如乃至不思議界？云何當學苦、集、滅、道聖諦？",
    "T07n0220_532:0733c28": "云何當學空、無相、無願解脫門？云何當學八",
    "T07n0220_532:0733c29": "解脫乃至十遍處？云何當學極喜地乃至法",
    "T07n0220_532:0734a01": "雲地？云何當學陀羅尼門、三摩地門？云何當",
    "T07n0220_532:0734a02": "學五眼、六神通？云何當學如來十力乃至十",
    "T07n0220_532:0734a03": "八佛不共法？云何當學大慈、大悲、大喜、大捨？",
    "T07n0220_532:0734a04": "云何當學無忘失法、恒住捨性？云何當學一",
    "T07n0220_532:0734a05": "切智、道相智、一切相智？云何當學成滿三十",
    "T07n0220_532:0734a06": "二相、八十隨好？云何當學生剎帝利大族乃",
    "T07n0220_532:0734a07": "至居士大族？云何當學生四大王眾天乃至",
    "T07n0220_532:0734a08": "他化自在天？云何當學生梵眾天乃至廣果",
    "T07n0220_532:0734a09": "天？云何當學生無想有情天法而不樂生彼？",
    "T07n0220_532:0734a10": "云何當學生淨居天法而不樂生彼？云何",
    "T07n0220_532:0734a11": "當學生空無邊處天乃至非想非非想處天",
    "T07n0220_532:0734a12": "法而不樂生彼？云何當學初發菩提心乃",
    "T07n0220_532:0734a13": "至第十發菩提心？云何當學趣入菩薩正",
    "T07n0220_532:0734a14": "性離生？云何當學一切聲聞及獨覺地而",
    "T07n0220_532:0734a15": "不作證？云何當學成熟有情、嚴淨佛土？云",
    "T07n0220_532:0734a16": "何當學諸陀羅尼及無礙辯？云何當學一",
    "T07n0220_532:0734a17": "切菩薩摩訶薩道及佛無上正等菩提？如是",
    "T07n0220_532:0734a18": "學已，知一切法一切種相，便能證得一切智",
    "T07n0220_532:0734a19": "智。「復次，世尊！非法界中有如是等種種分別，",
    "T07n0220_532:0734a20": "將無菩薩摩訶薩眾，由此分別，行於顛倒無",
    "T07n0220_532:0734a21": "戲論中起諸戲論。何以故？真法界中都無分",
    "T07n0220_532:0734a22": "別戲論事故。「復次，世尊！法界非色、受、想、行、識，",
    "T07n0220_532:0734a23": "亦不離色、受、想、行、識，色乃至識即是法界，法",
    "T07n0220_532:0734a24": "界即是色乃至識，廣說乃至法界非有為、無",
    "T07n0220_532:0734a25": "為法，亦不離有為、無為法，有為、無為法即是",
    "T07n0220_532:0734a26": "法界，法界即是有為、無為法。」佛告善現：「如",
    "T07n0220_532:0734a27": "是！如是！如汝所說。真法界中無一切種分別",
    "T07n0220_532:0734a28": "戲論，法界非色、受、想、行、識，亦不離色、受、想、行",
    "T07n0220_532:0734a29": "識，法界即色、受、想、行、識，色、受、想、行、識即法界，",
    "T07n0220_532:0734b01": "廣說乃至法界非有為、無為法，亦不離有為、",
    "T07n0220_532:0734b02": "無為法，法界即有為、無為法，有為、無為法即",
    "T07n0220_532:0734b03": "法界。「復次，善現！諸菩薩摩訶薩行深般若波",
    "T07n0220_532:0734b04": "羅蜜多時，若見有法離法界者，便非正趣所",
    "T07n0220_532:0734b05": "求無上正等菩提。是故，善現！諸菩薩摩訶薩",
    "T07n0220_532:0734b06": "行深般若波羅蜜多時，不見諸法離真法界。",
    "T07n0220_532:0734b07": "「善現當知！諸菩薩摩訶薩行深般若波羅蜜",
    "T07n0220_532:0734b08": "多時，知一切法即真法界，方便善巧無名相",
    "T07n0220_532:0734b09": "法，為諸有情寄名相說，謂此是色、受、想、行、識，",
    "T07n0220_532:0734b10": "此是眼處乃至意處，此是色處乃至法處，此",
    "T07n0220_532:0734b11": "是眼界乃至意界，此是色界乃至法界，此是",
    "T07n0220_532:0734b12": "眼識界乃至意識界，此是眼觸乃至意觸，此",
    "T07n0220_532:0734b13": "是眼觸為緣所生諸受乃至意觸為緣所生諸",
    "T07n0220_532:0734b14": "受，此是地界乃至識界，此是因緣乃至增上",
    "T07n0220_532:0734b15": "緣，此是從緣所生諸法，此是無明乃至老死，",
    "T07n0220_532:0734b16": "此是善法、非善法，此是有漏法、無漏法，此是",
    "T07n0220_532:0734b17": "世間法、出世間法，此是有為法、無為法，此是",
    "T07n0220_532:0734b18": "布施乃至般若波羅蜜多，廣說乃至此是無上",
    "T07n0220_532:0734b19": "正等菩提。「如工幻師或彼弟子，執持少物於",
    "T07n0220_532:0734b20": "眾人前，幻作種種異類色像，謂或幻作男女、",
    "T07n0220_532:0734b21": "大小；或復幻作象、馬、牛、羊、駝、驢、鷄等種種禽",
    "T07n0220_532:0734b22": "獸；或復幻作城邑、聚落、園林、池沼，種種莊嚴",
    "T07n0220_532:0734b23": "甚可愛樂；或復幻作衣服、飲食、房舍、臥具、華",
    "T07n0220_532:0734b24": "香、瓔珞、種種珍奇、財穀、庫藏；或復幻作無量",
    "T07n0220_532:0734b25": "種類伎樂、俳優令無量人歡娛受樂；或復幻",
    "T07n0220_532:0734b26": "作種種形相令行布施、或令持戒、或令修忍、",
    "T07n0220_532:0734b27": "或令精進、或令習定、或令學慧；或復現生",
    "T07n0220_532:0734b28": "剎帝利大族乃至居士大族；或復幻作諸山、",
    "T07n0220_532:0734b29": "大海、妙高山王、輪圍山等；或復現生四大王",
    "T07n0220_532:0734c01": "眾天乃至非想非非想處天；或復現作預流、",
    "T07n0220_532:0734c02": "一來、不還、阿羅漢、獨覺；或復現作菩薩摩訶",
    "T07n0220_532:0734c03": "薩，從初發心修行布施乃至般若波羅蜜多，",
    "T07n0220_532:0734c04": "修行四靜慮、四無量、四無色定，修行四念住",
    "T07n0220_532:0734c05": "乃至八聖道支，修行空、無相、無願解脫門，學",
    "T07n0220_532:0734c06": "住內空乃至無性自性空，學住真如乃至不",
    "T07n0220_532:0734c07": "思議界，學住苦、集、滅、道聖諦，趣入菩薩正性",
    "T07n0220_532:0734c08": "離生，修行極喜地乃至法雲地，引發種種殊",
    "T07n0220_532:0734c09": "勝神通，放大光明照諸世界，嚴淨佛土、成熟",
    "T07n0220_532:0734c10": "有情，遊戲一切靜慮、解脫、等持、等至，修行種",
    "T07n0220_532:0734c11": "種諸佛功德；或復幻作如來形像，具三十二",
    "T07n0220_532:0734c12": "大丈夫相，八十隨好圓滿莊嚴，成就十力、四",
    "T07n0220_532:0734c13": "無所畏、四無礙解、十八佛不共法、大慈、大悲、大",
    "T07n0220_532:0734c14": "喜、大捨及餘無量無邊功德。「如是幻師或彼",
    "T07n0220_532:0734c15": "弟子，為惑他故在眾人前，幻作此等諸幻化",
    "T07n0220_532:0734c16": "事。其中無智男女大小見是事已，咸驚歎言：",
    "T07n0220_532:0734c17": "『奇哉！此人善學眾伎，能作種種甚希有事，乃",
    "T07n0220_532:0734c18": "至能作如來之身相好莊嚴，具諸功德，自顯",
    "T07n0220_532:0734c19": "伎能。』其中有智見此事已，作是思惟：『甚為神",
    "T07n0220_532:0734c20": "異，如何此人能現是事？其中雖無實法可得，",
    "T07n0220_532:0734c21": "而令眾人迷謬歡樂，於無實物起實物想。』唯",
    "T07n0220_532:0734c22": "有智者了達皆空，雖有見聞而無執著。「諸菩",
    "T07n0220_532:0734c23": "薩摩訶薩亦復如是，行深般若波羅蜜多，雖",
    "T07n0220_532:0734c24": "不見法界離諸法有，亦不見諸法離法界有，",
    "T07n0220_532:0734c25": "不見有情及彼施設實有可得，而能發生方",
    "T07n0220_532:0734c26": "便善巧，自修行六波羅蜜多，亦勸他修行六",
    "T07n0220_532:0734c27": "波羅蜜多，無倒稱揚修行六波羅蜜多法，歡",
    "T07n0220_532:0734c28": "喜讚歎修行六波羅蜜多者；廣說乃至自圓",
    "T07n0220_532:0734c29": "滿一切相智，亦勸他圓滿一切相智，無倒稱",
    "T07n0220_532:0735a01": "揚圓滿一切相智法，歡喜讚歎圓滿一切相",
    "T07n0220_532:0735a02": "智者；自圓滿三十二相、八十隨好，亦勸他圓",
    "T07n0220_532:0735a03": "滿三十二相、八十隨好，無倒稱揚圓滿三十",
    "T07n0220_532:0735a04": "二相、八十隨好法，歡喜讚歎圓滿三十二相、",
    "T07n0220_532:0735a05": "八十隨好者。「善現當知！若真法界，初、中、後際",
    "T07n0220_532:0735a06": "有差別者，則諸菩薩摩訶薩行深般若波羅",
    "T07n0220_532:0735a07": "蜜多時，不能施設方便善巧，為諸有情說真",
    "T07n0220_532:0735a08": "法界，嚴淨佛土、成熟有情，修諸菩薩摩訶薩",
    "T07n0220_532:0735a09": "行，證得無上正等菩提，轉妙法輪度有情眾。",
    "T07n0220_532:0735a10": "以真法界，初、中、後際常無差別，是故菩薩摩",
    "T07n0220_532:0735a11": "訶薩行深般若波羅蜜多時，施設種種方便",
    "T07n0220_532:0735a12": "善巧，為諸有情說真法界，嚴淨佛土、成熟有",
    "T07n0220_532:0735a13": "情，修諸菩薩摩訶薩行，證得無上正等菩提，",
    "T07n0220_532:0735a14": "轉妙法輪度有情眾。」",
    "T07n0220_532:0735a15": "大般若波羅蜜多經卷第五百三十二"
}