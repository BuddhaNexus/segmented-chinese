{
    "X41n0730_003:0374b10": "曇無德部四分律刪補隨機羯磨卷第三",
    "X41n0730_003:0374b12": "唐京兆崇義寺沙門 道宣 撰集",
    "X41n0730_003:0374b13": "金陵華山後學比丘 讀體 續釋",
    "X41n0730_003:0374b14": "[0374b14] ●諸界結解篇第二",
    "X41n0730_003:0374b15": "[0374b15] 釋 於首篇中。前舉綱領。略明緣集。後辯緣成壞。",
    "X41n0730_003:0374b16": "廣引教相。是非既彰。理應作辦。律云。若作羯磨。必",
    "X41n0730_003:0374b17": "先結界。故第二篇復明諸界結解。俾作法有依。而",
    "X41n0730_003:0374b18": "界言諸者。文中詳列十二種結法十一解法故。",
    "X41n0730_003:0374b19": "[0374b19] 界別有三攝。僧界攝人。以同處令無別眾罪。",
    "X41n0730_003:0374b20": "[0374b20] 釋 此明結界之宗意也。初句總標。向下分釋。第",
    "X41n0730_003:0374b21": "一攝僧界者。初始登壇。羯磨成就。即名得處所。比",
    "X41n0730_003:0374b22": "丘謂得與僧同一界住同誦戒羯磨也。若不結界。",
    "X41n0730_003:0374b23": "以收攝之。則西竺五天沙門難共。東土九州比丘",
    "X41n0730_003:0374b24": "焉同。故制結界。集僧界外不攝。故別眾罪者。若同",
    "X41n0730_003:0374c01": "一界違和不集。得越毗尼罪。若一界內別作羯磨",
    "X41n0730_003:0374c02": "誦戒。得偷蘭遮罪。是破僧方便故。",
    "X41n0730_003:0374c03": "[0374c03] 攝衣界。攝衣以屬人。令無離宿罪。",
    "X41n0730_003:0374c04": "[0374c04] 釋 第二攝衣界者。佛言比丘護衣如己皮。護&#x9262;",
    "X41n0730_003:0374c05": "如眼目。三衣一&#x9262;恒隨其身。猶鳥二翼。飛往無礙。",
    "X41n0730_003:0374c06": "故制攝衣界。為令人住衣。隨不得離宿。若三衣中",
    "X41n0730_003:0374c07": "離一一衣。以捨墮罪治。若離&#x9262;。以突吉羅罪治。",
    "X41n0730_003:0374c08": "[0374c08] 攝食界。攝食以障僧。令無宿&#x7151;罪。宗意如此。",
    "X41n0730_003:0374c09": "[0374c09] 釋 第三攝食界者。食乃資生。飲食是助道要緣。",
    "X41n0730_003:0374c10": "即二五食等。並&#x7FAE;粥之類。律制比丘不得界內共",
    "X41n0730_003:0374c11": "殘食宿。及自燒&#x7151;。後因病緣。聖愍開聽。於僧界中",
    "X41n0730_003:0374c12": "別結淨地。令看病人&#x7ADD;病者共宿&#x7151;。若無病比丘",
    "X41n0730_003:0374c13": "共宿&#x7151;者。犯波逸提罪。故云障僧。然審結界宗意。",
    "X41n0730_003:0374c14": "大約如此。",
    "X41n0730_003:0374c15": "[0374c15] ○僧界結解法第一",
    "X41n0730_003:0374c16": "[0374c16] 有三種僧界。一者大界。二者戒場。三者小界。今就",
    "X41n0730_003:0374c17": "大界內又有三種。謂人法二同。法食二同。法同食",
    "X41n0730_003:0374c18": "別。初准本制。後隨緣別開。",
    "X41n0730_003:0374c19": "[0374c19] △結初大界法",
    "X41n0730_003:0374c20": "[0374c20] 時四方僧集會疲極。佛言。聽隨所住處結界。應盡",
    "X41n0730_003:0374c21": "集不得受欲。是中舊住比丘應唱大界四方相。若",
    "X41n0730_003:0374c22": "有山樹林池城塹村舍。隨有稱之。應須義設方法。",
    "X41n0730_003:0374c23": "如前僧法中。具七緣已。一比丘告僧云。",
    "X41n0730_003:0374c24": "[0374c24] 釋 此引說戒揵度。明其本制之緣也。時佛在鷲",
    "X41n0730_003:0375a01": "嶺山中。聽諸比丘詣羅閱城說戒。在諸方聞者來",
    "X41n0730_003:0375a02": "集疲極。諸比丘白佛。佛言。自今已去。聽隨所住處。",
    "X41n0730_003:0375a03": "若村若城邑境說戒。聽白二羯磨結界。當唱四方",
    "X41n0730_003:0375a04": "相。因是發起。文云應須義設方法。如前僧法中。具",
    "X41n0730_003:0375a05": "七緣者。謂初篇僧法稱量前事等。十緣中除法起",
    "X41n0730_003:0375a06": "託處僧集。約界及說欲也。由始結大界無處可託。",
    "X41n0730_003:0375a07": "無界可約。既無界限。故不說欲。所以凡初結界。除",
    "X41n0730_003:0375a08": "其二四七。唯具七緣也。文云一比丘告僧者。此處",
    "X41n0730_003:0375a09": "儀式不顯。作法失次。今准根本部百一羯磨加儀。",
    "X41n0730_003:0375a10": "彼云結大界法。舊住苾芻先共觀大界四方相。既",
    "X41n0730_003:0375a11": "知相已。鳴揵槌。作前方便。眾皆盡集。舊苾芻稱大",
    "X41n0730_003:0375a12": "界四方標相。眾知相已。令一苾芻作白羯磨。(文)故",
    "X41n0730_003:0375a13": "今採效。若依城邑村落境內僧伽藍住。欲行僧法。",
    "X41n0730_003:0375a14": "創結大界者。隨此境內比丘若干應須往約結期。",
    "X41n0730_003:0375a15": "先共觀其標相。各須明記無忘。俾臨時聞唱告之",
    "X41n0730_003:0375a16": "聲。心中憶想標相隨現。至期鳴槌盡集。不得不來",
    "X41n0730_003:0375a17": "受欲。若有沙彌及淨人等。應遣離見不聞處。眾中",
    "X41n0730_003:0375a18": "能唱大界四方相。一舊住比丘出眾。向上座作禮",
    "X41n0730_003:0375a19": "一拜。告白云。",
    "X41n0730_003:0375a20": "[0375a20] 大德僧聽。我舊住比丘為僧唱四方大界相(此句立白已。轉",
    "X41n0730_003:0375a21": "身至東南面。向大眾云)。從東南角(某)處標(大眾俱隨方。轉面向彼方。憶想標相。儼然",
    "X41n0730_003:0375a22": "在前。下皆准此。唱者轉身至西南立。面向大眾云)。至西南角(某)處標(轉身至西北立。",
    "X41n0730_003:0375a23": "向大眾云)。從此至西北角(某)處標(唱已至西北立。向大眾云)。從此至東",
    "X41n0730_003:0375a24": "北角(某)處標(唱已至東北立。面向大眾云)。從此還至東南角(某)處",
    "X41n0730_003:0375b01": "標(唱已至東南立。合掌向大眾云)。此是大界外相一周訖(第二第三亦如是唱)。",
    "X41n0730_003:0375b02": "[0375b02] 釋 唱者三訖。向上座一拜。仍復本位立。下皆准",
    "X41n0730_003:0375b03": "此。然唱相但言隅者。易就地故。若唱正方難取便",
    "X41n0730_003:0375b04": "故。善見律中明五種界相。一方。二圓。三鼓形。四半",
    "X41n0730_003:0375b05": "月。五三角。&#x8462;謂此也。",
    "X41n0730_003:0375b06": "[0375b06] 必有屈曲隨事稱之。並須別指分齊尺寸處所。由",
    "X41n0730_003:0375b07": "不知制限。結既不成。羯磨&#x8657;設。受戒等法俱是空",
    "X41n0730_003:0375b08": "作。故須如上分明唱相三遍已。佛言。眾中應差羯",
    "X41n0730_003:0375b09": "磨人。若上座若次座若誦律堪能作羯磨者問答",
    "X41n0730_003:0375b10": "已。如是白。",
    "X41n0730_003:0375b11": "[0375b11] 釋 凡秉羯磨。必聽僧差。若非量宜。委任不得。眾",
    "X41n0730_003:0375b12": "中秉宣。上座者。謂上更無人。故名僧中上座。母論",
    "X41n0730_003:0375b13": "云。從無夏至九夏是下座。自十夏至十九夏名中",
    "X41n0730_003:0375b14": "座。自二十夏至四十夏名上座。事鈔以十夏為上",
    "X41n0730_003:0375b15": "座。五夏為次座。由隨時壽故。誦律者。謂廣誦二部",
    "X41n0730_003:0375b16": "毗尼。堪能者。謂精徹作持也。無論座之上下。但堪",
    "X41n0730_003:0375b17": "能者應差羯磨。受差人作前方便問已。一知僧事",
    "X41n0730_003:0375b18": "比丘合掌答云。結大界羯磨。羯摩者出眾立前。合",
    "X41n0730_003:0375b19": "掌作白(下儀皆准此)。",
    "X41n0730_003:0375b20": "[0375b20] 大德僧聽。此住處比丘唱四方大界相。若僧時到。僧",
    "X41n0730_003:0375b21": "忍聽。僧今於此四方相內結大界。同一住處。同一說",
    "X41n0730_003:0375b22": "戒。白如是。",
    "X41n0730_003:0375b23": "[0375b23] 大德僧聽。此住處比丘唱四方大界相。僧今於此四",
    "X41n0730_003:0375b24": "方相內結大界。同一住處。同一說戒。誰諸長老。忍僧",
    "X41n0730_003:0375c01": "今於此四方相內結大界。同一住處。同一說戒者默",
    "X41n0730_003:0375c02": "然。誰不忍者說(至此少停。待僧稱量。凡秉羯磨。皆准此)。僧已忍於此四",
    "X41n0730_003:0375c03": "方相內。同一住處。同一說戒。結大界竟。僧忍默然故。",
    "X41n0730_003:0375c04": "是事如是持。",
    "X41n0730_003:0375c05": "[0375c05] 釋 此一羯磨。為僧居一切法事所託故作。是屬",
    "X41n0730_003:0375c06": "公也。",
    "X41n0730_003:0375c07": "[0375c07] 非 一人非。遙想與欲。集離見聞。餘眾不遣。犯者",
    "X41n0730_003:0375c08": "秉法。[0375c08] 二法非。方唱四正。前無問答。秉白錯遺。言",
    "X41n0730_003:0375c09": "句不明。[0375c09] 三事非。標相非恒。眾不先觀。[0375c09] 四人法",
    "X41n0730_003:0375c10": "非。五人事非。六法事非。七具三非。准三例四。互合",
    "X41n0730_003:0375c11": "可知。",
    "X41n0730_003:0375c12": "[0375c12] 解大界法。",
    "X41n0730_003:0375c13": "[0375c13] 時諸比丘意欲廣作者狹作者。佛言。欲改作者先",
    "X41n0730_003:0375c14": "解前界。然後廣狹作從意。當如是解。",
    "X41n0730_003:0375c15": "[0375c15] 釋 當如是解者。謂鳴槌集眾。差羯磨人。作前方",
    "X41n0730_003:0375c16": "便。答云。解界羯磨。堪能羯磨者儀准上。作如是白。",
    "X41n0730_003:0375c17": "[0375c17] 大德僧聽。此住處比丘同一住處。同一說戒。若僧時",
    "X41n0730_003:0375c18": "到僧忍聽。解界。白如是。",
    "X41n0730_003:0375c19": "[0375c19] 大德僧聽。此住處比丘同一住處。同一說戒。今解界。",
    "X41n0730_003:0375c20": "誰諸長老。忍僧同一住處。同一說戒。解界者默然。誰",
    "X41n0730_003:0375c21": "不忍者說。僧已忍聽同一住處。同一說戒。解界竟。僧",
    "X41n0730_003:0375c22": "忍默然故。是事如是持。",
    "X41n0730_003:0375c23": "[0375c23] 此一羯磨通解有戒場大界者。由文無偏局故得。",
    "X41n0730_003:0375c24": "[0375c24] 非 一人非。反和集少。現前呵人。餘足滿數。異僧",
    "X41n0730_003:0376a01": "不遣。[0376a01] 二法非。不問集和。解結雙答。白秉互錯。說",
    "X41n0730_003:0376a02": "不明了。[0376a02] 三事非。緣無舒縮。棄處任解。[0376a02] 四人法",
    "X41n0730_003:0376a03": "非。乃至七具三非。准上合顯。",
    "X41n0730_003:0376a04": "[0376a04] 結同法利界法。",
    "X41n0730_003:0376a05": "[0376a05] 爾時有二住處。別說戒。別利養。欲得共說戒同利",
    "X41n0730_003:0376a06": "養。佛言。聽各自解界。應盡集一處。不得受欲。當唱",
    "X41n0730_003:0376a07": "方相結之。結文與前略同。唯有僧於此彼二處。結",
    "X41n0730_003:0376a08": "大界。同說戒利養異。",
    "X41n0730_003:0376a09": "[0376a09] 續 此但引制緣。略明結義。今依說戒揵度續入。",
    "X41n0730_003:0376a10": "免致類取。各解本界。白二羯磨法如上。若結界者。",
    "X41n0730_003:0376a11": "佛言。應唱界方相。如東方。若有阿蘭若樹下空處",
    "X41n0730_003:0376a12": "山谷巖窟塚間河側荊棘渠池村舍等。隨有稱之。",
    "X41n0730_003:0376a13": "餘方亦爾。此法唱相。但堪能者。不論彼此。仍准根",
    "X41n0730_003:0376a14": "本部。應二界中同住之僧。先約共觀彼此所立標",
    "X41n0730_003:0376a15": "相。各各明了齊畔。至期鳴槌。二界比丘盡集一處。",
    "X41n0730_003:0376a16": "無受欲法。一能唱相舊比丘。出眾禮儀。並唱相旋",
    "X41n0730_003:0376a17": "轉皆如上。合掌告僧云。",
    "X41n0730_003:0376a18": "[0376a18] 大德僧聽。我(某甲)比丘為僧唱法利二同。四方大界",
    "X41n0730_003:0376a19": "相。從東南角(某)處標。至西南角(某)處標。從此至西北",
    "X41n0730_003:0376a20": "角(某)處標。從此至東北角(某)處標。從此還至東南角",
    "X41n0730_003:0376a21": "(某)處標。此是法利二同大界外相一周訖(二三亦如是說)。",
    "X41n0730_003:0376a22": "[0376a22] 堪能羯磨者。作前方便。知僧事者答云。結法利二",
    "X41n0730_003:0376a23": "同界羯磨。羯磨者具儀。作如是白。",
    "X41n0730_003:0376a24": "[0376a24] 大德僧聽。如所說界相。若僧時到僧忍聽。於此處彼",
    "X41n0730_003:0376b01": "處。結同一利養。同一說戒。白如是。",
    "X41n0730_003:0376b02": "[0376b02] 大德僧聽。如所說界相。今僧於此處彼處。結同一說",
    "X41n0730_003:0376b03": "戒。同一利養。誰諸長老。忍僧於此處彼處。結同一說",
    "X41n0730_003:0376b04": "戒。同一利養結界者默然。誰不忍者說。僧已忍於此",
    "X41n0730_003:0376b05": "處彼處。同一說戒。同一利養。結界竟。僧忍默然故。是",
    "X41n0730_003:0376b06": "事如是持。",
    "X41n0730_003:0376b07": "[0376b07] 釋 此結二同界羯磨。為法事作。是屬公也。",
    "X41n0730_003:0376b08": "[0376b08] 非 一人非。二僧欠集。受欲乖體。犯者為眾。秉宣",
    "X41n0730_003:0376b09": "異僧。故容視聽。[0376b09] 二法非。答辦相錯。白唱增減。文",
    "X41n0730_003:0376b10": "&#x6F81;脫遺。不周言音。含吐未明。[0376b10] 三事非。八隅唱相。",
    "X41n0730_003:0376b11": "標非恒久。[0376b11] 四人法非。乃至七具三非。取上聯絡。",
    "X41n0730_003:0376b12": "合具為四。",
    "X41n0730_003:0376b13": "[0376b13] 結同法別利界法。",
    "X41n0730_003:0376b14": "[0376b14] 爾時有二住處。別說戒。別利養。欲同說戒別利養。",
    "X41n0730_003:0376b15": "佛言。當各解通。結文略同前。",
    "X41n0730_003:0376b16": "[0376b16] 續 此略引開緣無法。今依說戒揵度續入。欲同",
    "X41n0730_003:0376b17": "說戒。謂自界眾中。少誦毗尼者。難於布薩。欲共他",
    "X41n0730_003:0376b18": "界半月集聽。漸學精通。揵度中佛言。聽彼此各解",
    "X41n0730_003:0376b19": "界然後結。白二羯磨。解法如上。若結應集一處。不",
    "X41n0730_003:0376b20": "得受欲。當唱方相。若阿蘭若乃至村舍隨有稱之。",
    "X41n0730_003:0376b21": "眾中應差堪能羯磨者秉法。今准義加儀。應先共",
    "X41n0730_003:0376b22": "約往觀二界。方相明了。至結期鳴槌。集二界僧。眾",
    "X41n0730_003:0376b23": "中一舊住能唱相比丘。如前唱相三周已。羯磨者",
    "X41n0730_003:0376b24": "作前方便答云。結法同利別大界。羯磨秉法者。作",
    "X41n0730_003:0376c01": "如是白。",
    "X41n0730_003:0376c02": "[0376c02] 大德僧聽。如所說界方相。若僧時到僧忍聽。於此彼",
    "X41n0730_003:0376c03": "處。結同一說戒別利養。白如是。",
    "X41n0730_003:0376c04": "[0376c04] 大德僧聽。如所說界方相。今僧於此彼處。結同一說",
    "X41n0730_003:0376c05": "戒別利養。誰諸長老。忍僧於此彼四方相內。結同一",
    "X41n0730_003:0376c06": "說戒別利養者默然。誰不忍者說。僧已忍於此彼四",
    "X41n0730_003:0376c07": "方相內。結同一說戒別利養竟。僧忍默然故。是事如",
    "X41n0730_003:0376c08": "是持。",
    "X41n0730_003:0376c09": "[0376c09] 釋 此一羯磨。二界通結成一。為法事故作。皆屬",
    "X41n0730_003:0376c10": "公也。",
    "X41n0730_003:0376c11": "[0376c11] 非 准義立非。七皆如上。",
    "X41n0730_003:0376c12": "[0376c12] 結法別利同界法。",
    "X41n0730_003:0376c13": "[0376c13] 又有二住處。欲別說戒同利養。為守護住處故。佛",
    "X41n0730_003:0376c14": "言。聽之。此四方僧物和合。",
    "X41n0730_003:0376c15": "[0376c15] 續 此法今依說戒揵度續入。本律緣未詳。今引",
    "X41n0730_003:0376c16": "根本部云。因時世饑饉。處處比丘皆集王舍城。所",
    "X41n0730_003:0376c17": "住僧房俱空。無人守護。諸比丘欲得別說戒同利",
    "X41n0730_003:0376c18": "養。為守護僧房故。佛聽。此是四方僧物應和合。各",
    "X41n0730_003:0376c19": "解本界已。白二羯磨結之。所言四方僧物者。謂四",
    "X41n0730_003:0376c20": "方僧所住之房。應同四方僧利均以守護也。解法",
    "X41n0730_003:0376c21": "如上。若結者准律無唱相。不遮受欲。雖解二共結。",
    "X41n0730_003:0376c22": "莫過和合集僧通白。利均之故。應鳴槌集二界僧",
    "X41n0730_003:0376c23": "會一處。羯磨者作前方便。答云。結法別利同大界",
    "X41n0730_003:0376c24": "羯磨。羯磨者如是白。",
    "X41n0730_003:0377a01": "[0377a01] 大德僧聽。若僧時到僧忍聽。於此彼住處。結別說戒",
    "X41n0730_003:0377a02": "同一利養。為欲守護住處故。白如是。",
    "X41n0730_003:0377a03": "[0377a03] 大德僧聽。今僧於此彼住處。結別說戒同一利養。為",
    "X41n0730_003:0377a04": "守護住處故。誰諸長老。忍僧於此彼住處。結別說戒",
    "X41n0730_003:0377a05": "同一利養。為守護住處故者默然。誰不忍者說。僧已",
    "X41n0730_003:0377a06": "忍於此彼住處。結別說戒同一利養。為守護住處故",
    "X41n0730_003:0377a07": "竟。僧忍默然故。是事如是持。",
    "X41n0730_003:0377a08": "[0377a08] 釋 此一羯磨為守護物事故作。是屬公也。",
    "X41n0730_003:0377a09": "[0377a09] 非 一人非。身心不集。現前呵人。離見聞等。[0377a09] 二",
    "X41n0730_003:0377a10": "法非。效餘唱方。秉白錯忘。說不明了等。[0377a10] 三事非。",
    "X41n0730_003:0377a11": "彼此界畔互亂。標相不顯。[0377a11] 四人法非。乃至七具",
    "X41n0730_003:0377a12": "三非。貫前成後。",
    "X41n0730_003:0377a13": "[0377a13] △結戒場法",
    "X41n0730_003:0377a14": "[0377a14] 時諸比丘有須四人眾羯磨事起。五比丘眾十人",
    "X41n0730_003:0377a15": "眾二十人眾羯磨事起。是中大眾集會疲極。佛言。",
    "X41n0730_003:0377a16": "聽結戒場。稱四方界相。若安橛。若石。若標。畔作齊",
    "X41n0730_003:0377a17": "限已。毗尼母云。必以大界圍繞。五分等律須在大",
    "X41n0730_003:0377a18": "界前結。",
    "X41n0730_003:0377a19": "[0377a19] 釋 此法本部譯文遺略。不明結之何所大界。並",
    "X41n0730_003:0377a20": "此孰為前後。故引律論。以明場處。在內結之於前",
    "X41n0730_003:0377a21": "也。場者。除地為場。於中受戒。故曰戒場。後因樓至",
    "X41n0730_003:0377a22": "比丘請佛立壇受戒。佛聽建壇於場。自後通遵。所",
    "X41n0730_003:0377a23": "以受具。謂曰登壇也。",
    "X41n0730_003:0377a24": "[0377a24] 若欲作者。先安三重標相。內裏一重名戒場外相。",
    "X41n0730_003:0377b01": "中間一重名大界內相。最外一重名大界外相。立",
    "X41n0730_003:0377b02": "三相已。盡自然界內僧集。在戒場標內。先令一比",
    "X41n0730_003:0377b03": "丘唱戒場外相。作如是言。",
    "X41n0730_003:0377b04": "[0377b04] 釋 應集當處僧已。先觀三相明了。並在戒場相",
    "X41n0730_003:0377b05": "內。不得出標畔外。眾中令一如法舊比丘。唱戒場",
    "X41n0730_003:0377b06": "相。其出眾具儀。唱相立旋。並准上。合掌作如是唱",
    "X41n0730_003:0377b07": "言。",
    "X41n0730_003:0377b08": "[0377b08] 大德僧聽。我此住處比丘為僧稱四方小界相。從此",
    "X41n0730_003:0377b09": "住處東南角(某)標。至西南角(某)標。從此北迴至西北",
    "X41n0730_003:0377b10": "角(某)標。從此東迴至東北角(某)標。從此南迴還至東",
    "X41n0730_003:0377b11": "南角(某)標。此是戒場外相一周訖(〔如是三說〕)。",
    "X41n0730_003:0377b12": "[0377b12] 若有曲斜。隨事稱之。羯磨者如上應知已。白言。",
    "X41n0730_003:0377b13": "[0377b13] 釋 如上應知者。謂准唱秉白。先作前方便。答云",
    "X41n0730_003:0377b14": "結界羯磨。不必分別戒場大界。唯此總答。由後結",
    "X41n0730_003:0377b15": "有戒場大界亦通此故。作白云。",
    "X41n0730_003:0377b16": "[0377b16] 大德僧聽。此住處比丘稱四方小界相。若僧時到僧",
    "X41n0730_003:0377b17": "忍聽。僧今於此四方小界相內。結作戒場。白如是。",
    "X41n0730_003:0377b18": "[0377b18] 大德僧聽。此住處比丘稱四方小界相。僧今於此四",
    "X41n0730_003:0377b19": "方小界相內結戒場。誰諸長老。忍僧於此四方相內。",
    "X41n0730_003:0377b20": "結戒場者默然。誰不忍於者說。僧已忍於此四方相",
    "X41n0730_003:0377b21": "內。結戒場竟。僧忍默然故。是事如是持。",
    "X41n0730_003:0377b22": "[0377b22] 結已。牓示顯處。令後來者知諸界分齊。餘條准此",
    "X41n0730_003:0377b23": "也。",
    "X41n0730_003:0377b24": "[0377b24] 釋 此謂結已。應書牓示。明三相方隅二界內外。",
    "X41n0730_003:0377c01": "令後來住此者知。於同中取別而云顯處。謂不可",
    "X41n0730_003:0377c02": "示之屏處也。[0377c02] 此一羯磨發起。如上大界。是屬公",
    "X41n0730_003:0377c03": "也。",
    "X41n0730_003:0377c04": "[0377c04] 非 一人非。集立二重標內傳心。應法不臨。餘人",
    "X41n0730_003:0377c05": "不簡。犯重足僧。[0377c05] 二法非。不先唱相。唱錯方隅。多",
    "X41n0730_003:0377c06": "白二三羯磨僧減。[0377c06] 三事非。標相交互。中不顯通。",
    "X41n0730_003:0377c07": "[0377c07] 四人法非。乃至七具三非。取單合具。後四了然。",
    "X41n0730_003:0377c08": "[0377c08] 解戒&#x5872;法。",
    "X41n0730_003:0377c09": "[0377c09] 律無正文。准諸解界。&#x98DC;結即得。今亦例出。理通文",
    "X41n0730_003:0377c10": "順。應作是言。",
    "X41n0730_003:0377c11": "[0377c11] 釋 意謂結由緣故開。後有緣必解。所以例之備",
    "X41n0730_003:0377c12": "用也。羯磨者應作前方便。答云解戒場羯磨。應作",
    "X41n0730_003:0377c13": "是言。",
    "X41n0730_003:0377c14": "[0377c14] 大德僧聽。僧今集此住處解戒場。若僧時到僧忍聽。",
    "X41n0730_003:0377c15": "解戒場。白如是。",
    "X41n0730_003:0377c16": "[0377c16] 大德僧聽。僧今集此住處解戒場。誰諸長老。忍僧集",
    "X41n0730_003:0377c17": "此住處。解戒場者默然。誰不忍者說。僧已忍僧集解",
    "X41n0730_003:0377c18": "戒場竟。僧忍默然故。是事如是持。",
    "X41n0730_003:0377c19": "[0377c19] 非 此中非相。准前解界無異。",
    "X41n0730_003:0377c20": "[0377c20] 結有戒場大界法。",
    "X41n0730_003:0377c21": "[0377c21] 佛言。不得合河水結。除常有船橋梁。又不得二界",
    "X41n0730_003:0377c22": "相接。應留中間。從戒場外相東南角標外二尺許。",
    "X41n0730_003:0377c23": "某標者。此約當時有者言之。不必誦文。若欲唱相。",
    "X41n0730_003:0377c24": "應將四五比丘出戒場外。盡標相內集僧。然後唱",
    "X41n0730_003:0378a01": "二重標相也。五分云。不唱方相。結界不成。律文少",
    "X41n0730_003:0378a02": "略。應如是唱相也。",
    "X41n0730_003:0378a03": "[0378a03] 釋 准根本部。佛言。結大界者。得齊兩踰膳那半。",
    "X41n0730_003:0378a04": "淨律師云。踰膳那無正&#x98DC;。義當東夏一驛。可三十",
    "X41n0730_003:0378a05": "餘里。舊云由旬者。&#x8B4C;略爾。本律中因諸比丘隔河",
    "X41n0730_003:0378a06": "水結同法大界。時暴雨河水大漲。不得往集布薩。",
    "X41n0730_003:0378a07": "佛言。不得合河水結。除常有船橋濟度許結。根本",
    "X41n0730_003:0378a08": "律云。橋梁若破。齊七日不作捨心。我當料理。此橋",
    "X41n0730_003:0378a09": "不失界。若不爾者。其界便失。又時諸比丘相接而",
    "X41n0730_003:0378a10": "結。故制不得二界相接。當作標式。又時有結界。共",
    "X41n0730_003:0378a11": "相錯涉。故制應留中間。從戒場外相東南角標二",
    "X41n0730_003:0378a12": "尺許。至大界內相東南角標止。餘方亦爾。而云某",
    "X41n0730_003:0378a13": "標者。不必依文誦句。此約當時有者。隨事唱之。此",
    "X41n0730_003:0378a14": "先引開遮。分別成壞。文云。欲唱相者。此句義攝上",
    "X41n0730_003:0378a15": "結戒場法。謂先結戒場。三重標相已立。白二僧忍",
    "X41n0730_003:0378a16": "結戒場竟。今欲結大界。唱內外相者。不須更作前",
    "X41n0730_003:0378a17": "方便。眾僧仍集戒場相內。不得四散而立。諦聽唱",
    "X41n0730_003:0378a18": "大界內外二重標相。若往來有路。通標相者。僧中",
    "X41n0730_003:0378a19": "方便差四五比丘。出戒場外。於標相路口守之。倘",
    "X41n0730_003:0378a20": "有比丘來者。令暫停待。作法畢入。恐羯磨不和事",
    "X41n0730_003:0378a21": "無成濟。故云盡標。相內集僧。然後唱二重標相也。",
    "X41n0730_003:0378a22": "復引五分律者。為證明唱相。必不可無。亦不可紊。",
    "X41n0730_003:0378a23": "此唱相比丘即前唱者。律本文略。准義加儀。如是",
    "X41n0730_003:0378a24": "合掌唱言(此中唱相與前小異。故復釋之)。",
    "X41n0730_003:0378b01": "[0378b01] 大德僧聽。我比丘為僧唱四方大界內外相。先唱內",
    "X41n0730_003:0378b02": "相(此句立唱已。轉身至內相東南背方面內云)。此是大界內相東南角(某)",
    "X41n0730_003:0378b03": "標。從此西迴至西南角(某)標(餘比丘隨方面轉。下皆准此。唱者至西南背方",
    "X41n0730_003:0378b04": "面內立云)。從此北迴至西北角(某)標(至西北背方面內立云)。從此東",
    "X41n0730_003:0378b05": "迴至東北角(某)標(至東北背方面內立云)。從此南迴還至東南",
    "X41n0730_003:0378b06": "角(某)標(至東南背方面內立云)。次唱外相(唱已轉身背內相面東南立云)。從此",
    "X41n0730_003:0378b07": "住處東南角(某)處標。西迴至西南角(某)處標(唱此外相時。諸",
    "X41n0730_003:0378b08": "比丘各應憶想先所觀相。身雖未到於彼。其標相如對目前。唱者至西南背內面外相立云)。從此",
    "X41n0730_003:0378b09": "北迴至西北角(某)處標(至西北背內面外相立云)。從此東迴至東",
    "X41n0730_003:0378b10": "北角(某)處標(至東北背內面外相立云)。從此南迴還至東南角(某)",
    "X41n0730_003:0378b11": "處標(至東南轉面向眾立云)。彼為內相。此為外相。此是大界內",
    "X41n0730_003:0378b12": "外相一周訖。",
    "X41n0730_003:0378b13": "[0378b13] 如是三唱已。僧中加羯磨。其文如初結大界法無",
    "X41n0730_003:0378b14": "異。故不出之。",
    "X41n0730_003:0378b15": "[0378b15] 釋 此一羯磨為一切僧事故作。與夫顯非。並同",
    "X41n0730_003:0378b16": "上戒場。是屬公也。",
    "X41n0730_003:0378b17": "[0378b17] △結三小界法",
    "X41n0730_003:0378b18": "[0378b18] 釋 此三小界結法。彼時行律者。彷彿未明。自謂",
    "X41n0730_003:0378b19": "如法。故宣祖顯正辯&#x8B4C;。以示將來。文中先引開緣。",
    "X41n0730_003:0378b20": "次明界體。後出非相。",
    "X41n0730_003:0378b21": "[0378b21] 此三小界並為難事故與。律云。不同意者未出界。",
    "X41n0730_003:0378b22": "聽在界外疾一處集結小界受戒。又言若布薩日。",
    "X41n0730_003:0378b23": "於無村曠野中行。眾僧不得和合者。隨同師善友。",
    "X41n0730_003:0378b24": "下道各集一處。結小界說戒。又言若自恣日。於非",
    "X41n0730_003:0378c01": "村阿蘭若道路行。若不得和合者。隨同師親友。移",
    "X41n0730_003:0378c02": "異處。結小界自恣。故知非難無緣&#x8F19;結類諸難開。",
    "X41n0730_003:0378c03": "若違制犯。",
    "X41n0730_003:0378c04": "[0378c04] 釋 此文先引開緣也。謂如結受戒小界者。是就",
    "X41n0730_003:0378c05": "作法大界中開允。如結說戒自恣二小界者。是就",
    "X41n0730_003:0378c06": "道行自然界中開聽。據律所明。若非大界內之難",
    "X41n0730_003:0378c07": "緣。有礙無途。道中之行伴不和。設有師心立法。比",
    "X41n0730_003:0378c08": "類開緣。執以為是。&#x8F19;結如是小界者。此則違佛制",
    "X41n0730_003:0378c09": "意。干犯禁章。故今引律為證。須善攻持。",
    "X41n0730_003:0378c10": "[0378c10] 又皆無外相。即身所坐處。以為界體。故受戒中云。",
    "X41n0730_003:0378c11": "此僧一處集結小界。說戒中云。今爾許比丘集結",
    "X41n0730_003:0378c12": "小界。自恣中云。諸比丘坐處已滿。齊如是比丘坐",
    "X41n0730_003:0378c13": "處。僧於中結小界等。故知俱無外相。為遮呵人。即",
    "X41n0730_003:0378c14": "小界受戒法云。界外呵不成呵也。此文釋無外相",
    "X41n0730_003:0378c15": "明矣。",
    "X41n0730_003:0378c16": "[0378c16] 釋 此明界體也。謂結三小界。即以當時若干比",
    "X41n0730_003:0378c17": "丘。行立坐處為體。不假標相。表顯內外分齊。縱有",
    "X41n0730_003:0378c18": "不同意人來。呵遮羯磨。彼在界外呵。不成呵。此准",
    "X41n0730_003:0379a01": "律文釋成。無外相明矣。",
    "X41n0730_003:0379a02": "[0379a02] 今有立界相房院。於中結者。羯磨不成。以大界立",
    "X41n0730_003:0379a03": "相。不唱非法。小界無相。若立非法故。大界別人唱",
    "X41n0730_003:0379a04": "相。羯磨文中牒之。小界既無唱法。羯磨自顯標相。",
    "X41n0730_003:0379a05": "故重委明示。庶無疑濫。脫隨而結。則成多犯。一非",
    "X41n0730_003:0379a06": "是開緣。二輒立相。三處留久固。文云。不應不解而",
    "X41n0730_003:0379a07": "去等。四妄通餘法。即非制而制。其羯磨文如常云。",
    "X41n0730_003:0379a08": "[0379a08] 釋 此出非相也。有立界相房院於中結者。非云",
    "X41n0730_003:0379a09": "結戒場建壇。垂永遺範。此謂結三小界立相存房",
    "X41n0730_003:0379a10": "故。所羯磨不成。何也。以大界立標相。不唱白者非",
    "X41n0730_003:0379a11": "法。其結小界無相。若立相唱非法故爾。結大界別",
    "X41n0730_003:0379a12": "令一人唱相。秉白羯磨文中牒云。此住處比丘唱",
    "X41n0730_003:0379a13": "四方界相。小界既無唱相之軌。羯磨自顯標相。如",
    "X41n0730_003:0379a14": "後三法所云者是。故重委明示庶無疑濫。此二句",
    "X41n0730_003:0379a15": "乃結誡之詞。謂羯磨功能成濟殊勝。片乖佛旨。無",
    "X41n0730_003:0379a16": "益反損。是故重重引證。委曲詳明。則示之極矣。幸",
    "X41n0730_003:0379a17": "無復疑。仍濫正制。若輕易隨心而任結者。則成多",
    "X41n0730_003:0379a18": "犯。故出四過。文云。不應不解而去等。等者謂小三",
    "X41n0730_003:0379a19": "界俱有解法。其羯磨文如常云者。此句唯示大略。",
    "X41n0730_003:0379a20": "羯磨如常。白二未明全法。故今續以備用。",
    "X41n0730_003:0379a21": "[0379a21] 結受戒小界法並解。",
    "X41n0730_003:0379a22": "[0379a22] 續 此二法准白二綱目。今依受戒犍度續入。如",
    "X41n0730_003:0379a23": "開緣。須約十同意清淨比丘。(若邊國期五人)將欲受戒人",
    "X41n0730_003:0379a24": "出界外。安離聞所。眾僧速至一處。結小界。作前方",
    "X41n0730_003:0379b01": "便。答云結小界。受戒羯磨。作如是白言。",
    "X41n0730_003:0379b02": "[0379b02] 大德僧聽。此僧集一處。結小界。若僧時到僧忍聽。結",
    "X41n0730_003:0379b03": "小界。白如是。",
    "X41n0730_003:0379b04": "[0379b04] 大德僧聽。此僧集一處。結小界。誰諸長老。忍僧集結",
    "X41n0730_003:0379b05": "小界者默然。誰不忍者說。僧已忍僧集結小界竟。僧",
    "X41n0730_003:0379b06": "忍默然故。是事如是持。",
    "X41n0730_003:0379b07": "[0379b07] 此一羯磨為人故作。是屬私也。",
    "X41n0730_003:0379b08": "[0379b08] 非 一人非。師僧不足。受干難遮。[0379b08] 二法非。秉白",
    "X41n0730_003:0379b09": "錯脫。[0379b09] 三事非。無緣不解。[0379b09] 後四准知。",
    "X41n0730_003:0379b10": "[0379b10] 解受戒小界法。",
    "X41n0730_003:0379b11": "[0379b11] 作辦已竟。隨即應解。更作方便。答云解界羯磨。雖",
    "X41n0730_003:0379b12": "眾未散。以結解不同。其文改結為解。餘詞不異。下",
    "X41n0730_003:0379b13": "解二小界。准例可知。",
    "X41n0730_003:0379b14": "[0379b14] 結說戒小界法並解。",
    "X41n0730_003:0379b15": "[0379b15] 續 此二法准白二綱目。今依說戒犍度續入。開",
    "X41n0730_003:0379b16": "緣如上文。應作前方便。答云結小界說戒羯磨。如",
    "X41n0730_003:0379b17": "是白云。",
    "X41n0730_003:0379b18": "[0379b18] 大德僧聽。今有爾許比丘集。若僧時到僧忍聽。結小",
    "X41n0730_003:0379b19": "界。白如是。",
    "X41n0730_003:0379b20": "[0379b20] 大德僧聽。爾許比丘集結小界。誰諸長老。忍爾許比",
    "X41n0730_003:0379b21": "丘集。結小界者默然。誰不忍者說。僧已忍爾許比丘",
    "X41n0730_003:0379b22": "集結小界竟。僧忍默然故。是事如是持。",
    "X41n0730_003:0379b23": "[0379b23] 此一羯磨為法故作。是屬公也。",
    "X41n0730_003:0379b24": "[0379b24] 非 人非。謂不和糅集等。[0379b24] 餘壞同上。",
    "X41n0730_003:0379c01": "[0379c01] 若解此界者。更文秉法准上。",
    "X41n0730_003:0379c02": "[0379c02] 結自恣小界法並解。",
    "X41n0730_003:0379c03": "[0379c03] 續 此二法准白二綱目。今依自恣揵度續入。開",
    "X41n0730_003:0379c04": "緣亦如文說。應作前方便答云。結小界自恣羯磨",
    "X41n0730_003:0379c05": "作如是白。",
    "X41n0730_003:0379c06": "[0379c06] 大德僧聽。諸比丘坐處已滿。齊如是比丘坐處。若僧",
    "X41n0730_003:0379c07": "時到僧忍聽。僧於此坐處結小界。白如是。",
    "X41n0730_003:0379c08": "[0379c08] 大德僧聽。諸比丘坐處已滿。僧今於此坐處結小界。",
    "X41n0730_003:0379c09": "誰諸長老。忍僧於此坐處結小界者默然。誰不忍者",
    "X41n0730_003:0379c10": "說。僧已忍於此坐處結小界竟。僧忍默然故。是事如",
    "X41n0730_003:0379c11": "是持。",
    "X41n0730_003:0379c12": "[0379c12] 釋 此一羯磨為法故作。是屬公也。[0379c12] 其中顯非",
    "X41n0730_003:0379c13": "同上。",
    "X41n0730_003:0379c14": "[0379c14] 結說戒堂法並解。",
    "X41n0730_003:0379c15": "[0379c15] 續 此二法准白二綱目。今依說戒揵度續入。律",
    "X41n0730_003:0379c16": "本云。佛聽諸比丘一處說戒。或在山中相待。或在",
    "X41n0730_003:0379c17": "林中。或在塚間。或在大堂食堂經行堂河邊。乃至",
    "X41n0730_003:0379c18": "&#x8F2D;草處相待。而眾疲倦。以此白佛。佛言。若大堂。若",
    "X41n0730_003:0379c19": "閣上。若經行堂。乃至草處。當稱處所名。聽白二羯",
    "X41n0730_003:0379c20": "磨。眾中差堪能者秉法。應作前方便答云。結說戒",
    "X41n0730_003:0379c21": "堂羯磨。羯磨人作如是白言。",
    "X41n0730_003:0379c22": "[0379c22] 大德僧聽。若僧時到僧忍聽。在(某)處作說戒堂。白如",
    "X41n0730_003:0379c23": "是。",
    "X41n0730_003:0379c24": "[0379c24] 大德僧聽。今眾僧在(某)處。作說戒堂。誰諸長老。忍僧",
    "X41n0730_003:0380a01": "在(某)處。作說戒堂者默然。誰不忍者說。僧已忍聽在",
    "X41n0730_003:0380a02": "(某)處。作說戒堂竟。僧忍默然故。是事如是持。",
    "X41n0730_003:0380a03": "[0380a03] 釋 此一羯磨為法故作。是屬公也。[0380a03] 其中顯非",
    "X41n0730_003:0380a04": "同上。",
    "X41n0730_003:0380a05": "[0380a05] 解說戒堂法。",
    "X41n0730_003:0380a06": "[0380a06] 續 時諸比丘於耆闍崛山中。先結說戒堂。後欲",
    "X41n0730_003:0380a07": "在迦蘭陀竹園結。以此因緣白佛。故聽解前更結",
    "X41n0730_003:0380a08": "白二羯磨。眾中應差堪能者。作前方便答云。解戒",
    "X41n0730_003:0380a09": "堂羯磨問答已。如是白。",
    "X41n0730_003:0380a10": "[0380a10] 大德僧聽。若僧時到僧忍聽。解(某)處說戒堂。白如是。",
    "X41n0730_003:0380a11": "[0380a11] 大德僧聽。今解(某)處說戒堂。誰諸長老。忍僧解(某)處",
    "X41n0730_003:0380a12": "說戒堂者默然。誰不忍者。說僧已忍聽解(某)處說戒",
    "X41n0730_003:0380a13": "堂竟。僧忍默然故。是事如是持。",
    "X41n0730_003:0380a14": "[0380a14] 釋 揀過出非。七皆准前。",
    "X41n0730_003:0380a15": "[0380a15] 又據律云。時有住處。布薩日眾集。而說戒堂小。不",
    "X41n0730_003:0380a16": "相容受。諸比丘具白世尊。佛言。僧得自在。若結不",
    "X41n0730_003:0380a17": "結得說戒。",
    "X41n0730_003:0380a18": "[0380a18] 釋 此謂在作法界內。不須更結。綱目所列。為不",
    "X41n0730_003:0380a19": "遺僧法故。今亦續法。為知其開聽故。",
    "X41n0730_003:0380a20": "[0380a20] ○結解衣界法第二",
    "X41n0730_003:0380a21": "[0380a21] 有三種僧伽藍若大界共伽藍等。或界小於伽藍。",
    "X41n0730_003:0380a22": "並不須結。若界大於伽藍者。依法結之。則隨界攝",
    "X41n0730_003:0380a23": "衣也。",
    "X41n0730_003:0380a24": "[0380a24] 釋 此謂僧伽藍或大或小。建造於先已定。倘日",
    "X41n0730_003:0380b01": "後結界限齊不等。故有三異。若隨伽藍基址。立標",
    "X41n0730_003:0380b02": "結界者。是名界共伽藍等。若一大寺內有多小菴。",
    "X41n0730_003:0380b03": "人各異居者。各隨住基。立標結界。是名界小於伽",
    "X41n0730_003:0380b04": "藍。此二並不須結。若伽藍之外。寬博無礙。或有相",
    "X41n0730_003:0380b05": "降靜室。及俗家村落任結。於界內者。隨其遠近。立",
    "X41n0730_003:0380b06": "標通結。是名界大於伽藍。當依法結之。則隨界攝",
    "X41n0730_003:0380b07": "衣也。",
    "X41n0730_003:0380b08": "[0380b08] 然有羯磨立無村結者。若准律文。先結衣界村內",
    "X41n0730_003:0380b09": "攝衣。後因事起。方乃除村。今通立一法。不問有村",
    "X41n0730_003:0380b10": "無村。法爾須除。",
    "X41n0730_003:0380b11": "[0380b11] 釋 上明伽藍有三。此引律證。以定法式也。有羯",
    "X41n0730_003:0380b12": "磨立無村結者。乃曹魏曇諦律師所集羯磨云。若",
    "X41n0730_003:0380b13": "有村須除村。若無村不須唱除村村外界。若准律",
    "X41n0730_003:0380b14": "文。先結衣界村內攝衣。後因事起。方乃除村。本律",
    "X41n0730_003:0380b15": "云。聽諸比丘先結不攝衣界。村內攝衣。後因比丘",
    "X41n0730_003:0380b16": "脫衣置白衣舍。著脫衣時。形露招譏。以此白佛。佛",
    "X41n0730_003:0380b17": "言。自今已去。聽諸比丘結不失衣界。除村村外界。",
    "X41n0730_003:0380b18": "白二羯磨。故今通會諸部。立定一法。不問結時。有",
    "X41n0730_003:0380b19": "村無村。法爾須除。法爾者。謂理自然也。",
    "X41n0730_003:0380b20": "[0380b20] 薩婆多論正立此義。以有村來。五意故除。",
    "X41n0730_003:0380b21": "[0380b21] 釋 此引論證明。所立之法不無據也。五意者。一",
    "X41n0730_003:0380b22": "聚落散亂不定衣界是定。二為除譏謗故。三謂除",
    "X41n0730_003:0380b23": "&#x9B2A;諍故。四為護梵行故。五為除嫌疑故。下文准論",
    "X41n0730_003:0380b24": "詳示有村故除之制意。",
    "X41n0730_003:0380c01": "[0380c01] 若先無村。作法結已。淨人住處。外村來入。隨所及",
    "X41n0730_003:0380c02": "處。皆非衣界。",
    "X41n0730_003:0380c03": "[0380c03] 釋 此明先無後有之義也。謂僧結界已。後有白",
    "X41n0730_003:0380c04": "衣。發心願為大眾執勞。入界依棲。初起房舍。隨彼",
    "X41n0730_003:0380c05": "住居所及之處。皆非比丘衣界攝故。此義准論文",
    "X41n0730_003:0380c06": "云。王來入界內施帳圍住。近左右作食處。盡非衣",
    "X41n0730_003:0380c07": "界。若本村還出衣界仍攝。",
    "X41n0730_003:0380c08": "[0380c08] 釋 此明先有後無之義也。准論文云。若本有聚",
    "X41n0730_003:0380c09": "落。結衣界已。移出界去。即此空地。名不離衣界。",
    "X41n0730_003:0380c10": "[0380c10] 若先有村。在非攝。村去地空。衣界還滿。",
    "X41n0730_003:0380c11": "[0380c11] 釋 此明先有後增減之義也。上句准論文云。若",
    "X41n0730_003:0380c12": "先結衣界。有聚落。本小。後轉大。隨聚落所及處。盡",
    "X41n0730_003:0380c13": "非衣界。下句准論文云。若聚落先大。結界已聚落",
    "X41n0730_003:0380c14": "轉小。隨有空地。盡是衣界。",
    "X41n0730_003:0380c15": "[0380c15] 由村去來。非結解故。五分律中咸有斯意。",
    "X41n0730_003:0380c16": "[0380c16] 釋 此結上論義也。謂村落之有無大小。由村來",
    "X41n0730_003:0380c17": "去。增減不定。非結已復解。解而復結。衣界是定故。",
    "X41n0730_003:0380c18": "末引五分律者。五分羯磨。是唐開業寺愛同律師",
    "X41n0730_003:0380c19": "所錄。彼文云。四分十誦並悉除村。今不除者。宗旨",
    "X41n0730_003:0380c20": "有殊故。此則從不除。而反證有除結之制。既云宗",
    "X41n0730_003:0380c21": "旨各殊。今立除村村外。復何疑哉。",
    "X41n0730_003:0380c22": "[0380c22] △結攝衣界法",
    "X41n0730_003:0380c23": "[0380c23] 時有厭離比丘。見阿蘭若處。有一好窟。自念言。我",
    "X41n0730_003:0380c24": "若得離衣宿者。可即依此窟住。佛言。聽結不失衣。",
    "X41n0730_003:0381a01": "除駛流水。",
    "X41n0730_003:0381a02": "[0381a02] 釋 此先明制緣也。厭離者。謂觀五蘊無我。身世",
    "X41n0730_003:0381a03": "非常樂。是苦因。厭離不著。遠眾獨棲。攝心坐禪。以",
    "X41n0730_003:0381a04": "期正定。乃頭陀行者。窟謂巖石之孔穴也。窟言好",
    "X41n0730_003:0381a05": "者。准律云。起不礙頭。坐趣容膝。亦足障水雨。方可",
    "X41n0730_003:0381a06": "於中坐。如是窟者佛聽結不失衣界。然此攝衣界",
    "X41n0730_003:0381a07": "方相。即准大界外相。更無增減。根本部結衣界文",
    "X41n0730_003:0381a08": "云。若僧伽時至聽者。僧伽今於此大界上。結作苾",
    "X41n0730_003:0381a09": "芻不失衣界。與本律云此處同一住處同一說戒",
    "X41n0730_003:0381a10": "無異。但彼此顯順文故。駛流者。謂疾流也。律中有",
    "X41n0730_003:0381a11": "隔駛流河水外。結不失衣界。時比丘往取衣。為水",
    "X41n0730_003:0381a12": "所漂。佛知故不聽隔流水結。除常有橋也。結時集",
    "X41n0730_003:0381a13": "眾羯磨人。作前方便答云。結不失衣界羯磨。若與",
    "X41n0730_003:0381a14": "大界同時結者。准前問答。不須更作方便。羯磨人",
    "X41n0730_003:0381a15": "如是白云。",
    "X41n0730_003:0381a16": "[0381a16] 大德僧聽。此處同一住處。同一說戒。若僧時到僧忍",
    "X41n0730_003:0381a17": "聽。結不失衣界。除村村外界。白如是。",
    "X41n0730_003:0381a18": "[0381a18] 大德僧聽。此處同一住處。同一說戒。僧今結不失衣",
    "X41n0730_003:0381a19": "界。除村村外界。誰諸長老。忍僧於此處同一住處。同",
    "X41n0730_003:0381a20": "一說戒。結不失衣界。除村村外界者默然。誰不忍者",
    "X41n0730_003:0381a21": "說。僧已忍此處同一住處。同一說戒。結不失衣界。除",
    "X41n0730_003:0381a22": "村村外界竟。僧忍默然故。是事如是持。",
    "X41n0730_003:0381a23": "[0381a23] 結已准上牓示顯處。",
    "X41n0730_003:0381a24": "[0381a24] 釋 此一羯磨雖攝衣為事。衣不離人。准義應為",
    "X41n0730_003:0381b01": "人事故作。是屬公也。",
    "X41n0730_003:0381b02": "[0381b02] 非 七非。唯異事非。謂別立標相駛流在中。",
    "X41n0730_003:0381b03": "[0381b03] △解攝衣界法",
    "X41n0730_003:0381b04": "[0381b04] 佛言。應先解不失衣界。&#x5374;解大界。應作如是解。",
    "X41n0730_003:0381b05": "[0381b05] 釋 初結時先戒場。次大界。後攝衣界。若解時先",
    "X41n0730_003:0381b06": "攝衣界。次大界。後戒場。羯磨者應作前方便答云。",
    "X41n0730_003:0381b07": "解界羯磨。應作如是白。",
    "X41n0730_003:0381b08": "[0381b08] 大德僧聽。此住處同一住處。同一說戒。若僧時到僧",
    "X41n0730_003:0381b09": "忍聽。僧今解不失衣界。白如是。",
    "X41n0730_003:0381b10": "[0381b10] 大德僧聽。此住處同一住處。同一說戒。僧今解不失",
    "X41n0730_003:0381b11": "衣界。誰諸長老。忍僧同一住處。同一說戒。解不失衣",
    "X41n0730_003:0381b12": "界者默然。誰不忍者說。僧已忍同一住處。同一說戒。",
    "X41n0730_003:0381b13": "解不失衣界竟。僧忍默然故。是事如是持。",
    "X41n0730_003:0381b14": "[0381b14] 非 此法非相。唯異事非。謂解同結。次標相。仍存",
    "X41n0730_003:0381b15": "餘非同前。",
    "X41n0730_003:0381b16": "[0381b16] ○結解食界法第三",
    "X41n0730_003:0381b17": "[0381b17] 佛言有四種淨地。一者檀越淨。若為僧作伽藍。未",
    "X41n0730_003:0381b18": "施與僧。二者院相不周淨。若僧住處半有籬障。多",
    "X41n0730_003:0381b19": "無籬障。都無籬障。若垣若牆。若&#x58CD;若柵亦如是。三",
    "X41n0730_003:0381b20": "者處分淨。初作僧伽藍時。檀越若經營人分處。如",
    "X41n0730_003:0381b21": "是言(某)處為僧作淨地。四者作白二羯磨疑結。若",
    "X41n0730_003:0381b22": "疑先有淨地。應解已更結。",
    "X41n0730_003:0381b23": "[0381b23] 釋 文引藥揵度中四種淨地。皆為攝食。障僧而",
    "X41n0730_003:0381b24": "立。令僧不犯內&#x7151;內宿二過。故名淨地。一檀越淨",
    "X41n0730_003:0381c01": "者。彼雖建寺已成。未施與僧。既未施僧。處所屬他。",
    "X41n0730_003:0381c02": "於中&#x7151;宿。皆由檀越自作。眾僧非主無犯。故名為",
    "X41n0730_003:0381c03": "淨。二院相不周淨者。由其不周。與外相通。以無阻",
    "X41n0730_003:0381c04": "隔。是故名淨。若院相周。則有內外。不結淨地。便名",
    "X41n0730_003:0381c05": "不淨。三處分淨者。由初作伽藍時處分淨地基址",
    "X41n0730_003:0381c06": "已定故。不須更秉羯磨結也。四作白二羯磨疑結",
    "X41n0730_003:0381c07": "者。若無上三種緣。應作法結之。若疑先有淨地。應",
    "X41n0730_003:0381c08": "解已更結。",
    "X41n0730_003:0381c09": "[0381c09] △結攝食界法",
    "X41n0730_003:0381c10": "[0381c10] 時有吐下病比丘。未及得粥便死。佛言。聽在伽藍",
    "X41n0730_003:0381c11": "內邊房靜處結淨廚。應唱房。若溫室。若經行堂處",
    "X41n0730_003:0381c12": "若出家五眾房得作。除去比丘。",
    "X41n0730_003:0381c13": "[0381c13] 釋 此先明制緣也。律云。時有吐下病比丘。使舍",
    "X41n0730_003:0381c14": "衛城中人&#x7151;粥。突有因緣。城門晚開。未及得粥。便",
    "X41n0730_003:0381c15": "死。佛知。故聽結淨&#x53A8;。律中但言淨地。文云淨&#x53A8;。&#x53A8;",
    "X41n0730_003:0381c16": "者伺食之所。既聽結淨地。本為粥食。隨病所伺。故",
    "X41n0730_003:0381c17": "云&#x53A8;也。溫室即暖室。經行堂謂禪思昏沉。必經行",
    "X41n0730_003:0381c18": "審諦故。僧舍別有經行堂。出家五眾房俱得作淨",
    "X41n0730_003:0381c19": "&#x53A8;。若比丘所住者人去房空方得。若不別居。則無",
    "X41n0730_003:0381c20": "病犯宿&#x7151;。若沙彌房亦爾。約罪有異。此以僧界論",
    "X41n0730_003:0381c21": "之。如尼界中。例准僧界可知。故云五眾房也。",
    "X41n0730_003:0381c22": "[0381c22] 五分云。若於一房一角半房半角。或中庭。或通結",
    "X41n0730_003:0381c23": "僧坊內。作淨地並得。",
    "X41n0730_003:0381c24": "[0381c24] 釋 本部但云溫室若經行堂處結淨地。然以溫",
    "X41n0730_003:0382a01": "室及經行處。恐事難久遠。未便眾故。復引五分。或",
    "X41n0730_003:0382a02": "一或半或中。則彼此無妨也。或通結僧坊內者。坊",
    "X41n0730_003:0382a03": "乃邑里之名。今以僧房多故借稱。謂隨僧寺內無",
    "X41n0730_003:0382a04": "礙之處。量度而結。須知法勿違制。處不一定。",
    "X41n0730_003:0382a05": "[0382a05] 律令唱相。令結法時。僧在院外。遙唱遙結。應唱相",
    "X41n0730_003:0382a06": "言。",
    "X41n0730_003:0382a07": "[0382a07] 釋 遙唱遙結者。若結作法界。原為攝僧。故集界",
    "X41n0730_003:0382a08": "內。今結淨地。本為障僧。故集院外。令其遙唱遙結",
    "X41n0730_003:0382a09": "也。",
    "X41n0730_003:0382a10": "[0382a10] 一知僧事比丘。應具儀唱相言。",
    "X41n0730_003:0382a11": "[0382a11] 大德僧聽我比丘為僧唱淨地處所。此僧伽藍內東",
    "X41n0730_003:0382a12": "廂&#x53A8;院中。若諸果樹下。並作淨地(如是三〔說〕)。",
    "X41n0730_003:0382a13": "[0382a13] 若更唱餘處。住時據量。隨事通局。羯磨處作是白",
    "X41n0730_003:0382a14": "言。",
    "X41n0730_003:0382a15": "[0382a15] 釋 文中但舉東廂有果樹處唱相。若更唱餘處。",
    "X41n0730_003:0382a16": "應住立少時。據處量度。或是果樹。或樹無果。或樹",
    "X41n0730_003:0382a17": "果俱無。或一房一角。半房半角。並須隨事曉了通",
    "X41n0730_003:0382a18": "局之相。於羯磨處。先作前方便答云。結淨地羯磨。",
    "X41n0730_003:0382a19": "羯磨者作是白言。",
    "X41n0730_003:0382a20": "[0382a20] 大德僧聽。若僧時到僧忍聽。僧今結東廂&#x53A8;院中。若",
    "X41n0730_003:0382a21": "諸果樹下作淨地。白如是。",
    "X41n0730_003:0382a22": "[0382a22] 大德僧聽。僧今結東廂&#x53A8;院中。及諸果樹下作淨地。",
    "X41n0730_003:0382a23": "誰諸長老。忍僧結東廂&#x53A8;院中。及諸果樹下作淨地",
    "X41n0730_003:0382a24": "者默然。誰不忍者說。僧已忍結東廂&#x53A8;院。及果樹下",
    "X41n0730_003:0382b01": "作淨地竟。僧忍默然故。是事如是持。",
    "X41n0730_003:0382b02": "[0382b02] 釋 律云。若樹根在不淨地生。枝葉陰覆淨地。不",
    "X41n0730_003:0382b03": "得安淨物在上。若樹上果自墮。風吹雨打。諸鳥觸",
    "X41n0730_003:0382b04": "墮。若不作意淨。若作意使墮不淨。若樹根在淨地",
    "X41n0730_003:0382b05": "生。枝葉陰覆不淨地。得安物在上。果墮亦淨。[0382b05] 此",
    "X41n0730_003:0382b06": "一羯磨。因病者藥食事故作。乃屬一人之私。若為",
    "X41n0730_003:0382b07": "久存。以待僧病者。是屬公也。",
    "X41n0730_003:0382b08": "[0382b08] 非 其法非。謂依文牒秉。實處相乖等。[0382b08] 事非。謂",
    "X41n0730_003:0382b09": "唱相聚內。立標分畔。[0382b09] 餘非准常。",
    "X41n0730_003:0382b10": "[0382b10] △解淨地法",
    "X41n0730_003:0382b11": "[0382b11] 律云。若有緣者。解已更結。不出解文。例准解法。應",
    "X41n0730_003:0382b12": "言。",
    "X41n0730_003:0382b13": "[0382b13] 釋 結制遙結。解應遙解。眾集院外已。羯磨者作",
    "X41n0730_003:0382b14": "前方便答云。解淨地羯磨。應如是言。",
    "X41n0730_003:0382b15": "[0382b15] 大德僧聽。若僧時到僧忍聽。僧今解(某)處淨地。白如",
    "X41n0730_003:0382b16": "是。",
    "X41n0730_003:0382b17": "[0382b17] 大德僧聽。僧今解(某)處淨地。誰諸長老。忍僧解(某)處",
    "X41n0730_003:0382b18": "淨地者默然。誰不忍者說。僧已忍解(某)處淨地竟。僧",
    "X41n0730_003:0382b19": "忍默然故。是事如是持。",
    "X41n0730_003:0382b20": "[0382b20] 非 此中唯異法事。法非。謂說乖先結等。[0382b20] 事非。",
    "X41n0730_003:0382b21": "謂院內集解也。[0382b21] 餘俱如前。",
    "X41n0730_003:0382b22": "[0382b22] 釋 按十誦律中。佛在舍衛國。諸比丘作淨地羯",
    "X41n0730_003:0382b23": "磨。佛言。從今不應結淨地。若作者突吉羅。&#x8462;佛智",
    "X41n0730_003:0382b24": "徹知末世比丘受僧常食者多。淨地難奉&#x70DF;&#x53A8;不",
    "X41n0730_003:0382c01": "免故爾。佛自遮止。一絕白衣之譏。次決緇流之疑。",
    "X41n0730_003:0382c02": "而令僧徒安樂進道也。宣祖依法集列。為明結界",
    "X41n0730_003:0382c03": "三種宗意。故今續釋引律開條。為就時宜。行用有",
    "X41n0730_003:0382c04": "據故。",
    "X41n0730_003:0382c05": "[0382c05] △結庫藏法 差人守庫藏法",
    "X41n0730_003:0382c06": "[0382c06] 續 此二法准白二綱目。今依衣揵度續入。律云。",
    "X41n0730_003:0382c07": "時諸比丘大得可分衣物。各相推倚。不肯藏舉。遂",
    "X41n0730_003:0382c08": "失。佛言。及有見者應收舉。又客比丘來。移衣物。著",
    "X41n0730_003:0382c09": "餘房。不堅牢。故聽別房結作庫藏。白二羯磨。唱房",
    "X41n0730_003:0382c10": "名。若溫室。若重樓。若經行屋。集僧作前方便答云。",
    "X41n0730_003:0382c11": "結庫藏羯磨。秉法者作如是白云。",
    "X41n0730_003:0382c12": "[0382c12] 大德僧聽。若僧時到僧忍聽。僧結(某)房作庫藏屋。白",
    "X41n0730_003:0382c13": "如是。",
    "X41n0730_003:0382c14": "[0382c14] 大德僧聽。僧結(某)房作庫藏屋。誰諸長老。忍僧結庫",
    "X41n0730_003:0382c15": "藏屋者默然。誰不忍者說。僧已忍結(某)房作庫藏屋",
    "X41n0730_003:0382c16": "竟。僧忍默然故。是事如是持。",
    "X41n0730_003:0382c17": "[0382c17] 此一羯磨為事故作。是屬公也。",
    "X41n0730_003:0382c18": "[0382c18] 非 唯異法事。法非。謂房名錯唱等。[0382c18] 事非。謂處",
    "X41n0730_003:0382c19": "不堅牢。風雨易入等。[0382c19] 餘非准前。",
    "X41n0730_003:0382c20": "[0382c20] 時彼庫藏無人守。不堅牢。聽差守庫藏人。白二羯",
    "X41n0730_003:0382c21": "磨。作前方便答云。差守庫藏羯磨。作如是白言。",
    "X41n0730_003:0382c22": "[0382c22] 大德僧聽。若僧時到僧忍聽。僧差(某甲)比丘。作守物",
    "X41n0730_003:0382c23": "人。白如是。",
    "X41n0730_003:0382c24": "[0382c24] 大德僧聽。僧差(某甲)比丘。作守物人。誰諸長老。忍僧",
    "X41n0730_003:0383a01": "差(某甲)比丘。作守物人者默然。誰不忍者。說僧已忍",
    "X41n0730_003:0383a02": "差(某甲)比丘作守物人竟。僧忍默然故。是事如是持。",
    "X41n0730_003:0383a03": "[0383a03] 此一羯磨亦為事作。是屬公也。",
    "X41n0730_003:0383a04": "[0383a04] 非 人非。謂所差乏德等。[0383a04] 餘非同上。[0383a04] 第二諸",
    "X41n0730_003:0383a05": "界結解篇竟。",
    "X41n0730_003:0383a07": "毗尼作持續釋卷三",
    "X41n0730_003:0383a09": "音義",
    "X41n0730_003:0383a10": "九州[0383a10] 禹貢治水分九州也。謂荊。梁。雍。豫。徐。揚。青。",
    "X41n0730_003:0383a11": "兗。冀。",
    "X41n0730_003:0383a12": "&#x7FAE;[0383a12] 整塊&#x7151;熟不和汁者是。",
    "X41n0730_003:0383a13": "羅閱城[0383a13] 即王舍城也。",
    "X41n0730_003:0383a14": "疲[0383a14] 勞力乏倦也。",
    "X41n0730_003:0383a15": "&#x58CD;[0383a15] 籤去聲。坑&#x58CD;也。又遶城水也。",
    "X41n0730_003:0383a16": "邑[0383a16] 凡有宗廟先君之主曰都。無曰邑。古以四井",
    "X41n0730_003:0383a17": "為邑也。",
    "X41n0730_003:0383a18": "創[0383a18] 始造也。",
    "X41n0730_003:0383a19": "訖[0383a19] 音吉。盡也。",
    "X41n0730_003:0383a20": "饑饉[0383a20] 穀不熟曰饑。菜不熟曰饉。",
    "X41n0730_003:0383a21": "橛[0383a21] 音掘。杙也。即木段。",
    "X41n0730_003:0383a22": "漲[0383a22] 水泛溢也。",
    "X41n0730_003:0383a23": "&#x8F19;[0383a23] 音懾。擅專自是也。",
    "X41n0730_003:0383a24": "檀越[0383a24] 或云檀那。譯云施主。由行檀捨。自可越度",
    "X41n0730_003:0383b01": "貧窮苦故。",
    "X41n0730_003:0383b02": "垣墻[0383b02] 音員。低者垣。高者墻。",
    "X41n0730_003:0383b03": "柵[0383b03] 音折。編木而成。",
    "X41n0730_003:0383b04": "經營[0383b04] 縱廣曰經。回旋曰營。",
    "X41n0730_003:0383b05": "伺[0383b05] 音四。偵候也。偵音稱。探伺食也。"
}