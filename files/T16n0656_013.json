{
    "T16n0656_013:0108c13": "菩薩瓔珞經卷第十三(一名現在報)",
    "T16n0656_013:0108c15": "姚秦涼州沙門竺佛念譯",
    "T16n0656_013:0108c16": "聞法品第三十七",
    "T16n0656_013:0108c17": "爾時，有菩薩名文殊師利，即從坐起，攝持威",
    "T16n0656_013:0108c18": "儀，前至佛所，長跪叉手，白佛言：「云何？世尊！名",
    "T16n0656_013:0108c19": "曰聞法得成無上正真之道，聞如空等空無",
    "T16n0656_013:0108c20": "所聞，亦無善惡諸法相貌。法無形相，云何？世",
    "T16n0656_013:0108c21": "尊！言受持諷誦本末空慧。」爾時，世尊默然不",
    "T16n0656_013:0108c22": "對。時，文殊師利復更白佛：「夫聞法者，為有言",
    "T16n0656_013:0108c23": "教乃得聞法？為無言教乃得聞法？」爾時，世尊",
    "T16n0656_013:0108c24": "默然不對。文殊師利三白佛言：「法有生滅，法",
    "T16n0656_013:0108c25": "無生滅，一切諸佛所轉法輪，為有轉耶？為無",
    "T16n0656_013:0108c26": "轉耶？」爾時，世尊告文殊師利：「云何？族姓子！一",
    "T16n0656_013:0108c27": "切諸佛皆轉法輪，亦有轉亦無轉。汝今所",
    "T16n0656_013:0108c28": "問，為問有轉？為問無轉？」時文殊師利白佛言：",
    "T16n0656_013:0108c29": "「世尊！今所問者，亦問有轉亦問無轉。」佛言：「族",
    "T16n0656_013:0109a01": "姓子！諸佛正法，亦不有轉亦不無轉。」文殊",
    "T16n0656_013:0109a02": "師利復問：「云何亦不有轉亦不無轉？」佛言：「諸",
    "T16n0656_013:0109a03": "法如空，故無有轉，故無無轉。」文殊師利又問：",
    "T16n0656_013:0109a04": "「今日如來，為有轉耶？為無轉耶？此諸菩薩",
    "T16n0656_013:0109a05": "眾生，為聞法耶？不聞法耶？」佛言：「族姓",
    "T16n0656_013:0109a06": "子！諸法清淨，眾會菩薩亦復清淨。以是之",
    "T16n0656_013:0109a07": "故，亦不有轉亦不無轉。」文殊師利又問：「云何",
    "T16n0656_013:0109a08": "有轉無轉？」佛告文殊師利：「眾生無轉，本末",
    "T16n0656_013:0109a09": "空慧乃謂為轉；一切眾會、我身及汝皆謂無",
    "T16n0656_013:0109a10": "轉，本末空慧乃謂為轉。」文殊師利又問：「云",
    "T16n0656_013:0109a11": "何有轉？云何無轉？」佛言：「有斷無轉，無斷有轉；",
    "T16n0656_013:0109a12": "生滅無轉，無生滅者乃謂有轉。」文殊師利又",
    "T16n0656_013:0109a13": "問：「云何有轉無轉？」佛言：「有邊際縛著乃謂",
    "T16n0656_013:0109a14": "無轉，無邊際縛著是謂有轉。」文殊師利又問：",
    "T16n0656_013:0109a15": "「云何有轉無轉？」佛言：「一切世間見然熾法是",
    "T16n0656_013:0109a16": "謂無轉，一切世間不見然熾法是謂有轉。」文",
    "T16n0656_013:0109a17": "殊師利又問：「云何有轉無轉？」佛言：「淨無量福",
    "T16n0656_013:0109a18": "福祐眾生是謂無轉，見淨無量福福祐眾生",
    "T16n0656_013:0109a19": "是謂有轉。」文殊師利又問：「云何有轉無轉？」佛",
    "T16n0656_013:0109a20": "言：「淨無量眾生根本成一切智是謂無轉，見",
    "T16n0656_013:0109a21": "淨一切無量眾生是謂有轉。」文殊師利又問：",
    "T16n0656_013:0109a22": "「云何有轉無轉？」佛言：「亦不有轉亦不無轉，故",
    "T16n0656_013:0109a23": "謂有轉無轉。」爾時，世尊與文殊師利說有轉",
    "T16n0656_013:0109a24": "無轉時，有八千比丘、三千比丘尼，逮得本末",
    "T16n0656_013:0109a25": "空慧心不退轉。復有無數眾生，聞此未曾有",
    "T16n0656_013:0109a26": "法，皆發無上正真道意，於將來世悉皆成佛",
    "T16n0656_013:0109a27": "同一名號，精進勇猛與我無異。",
    "T16n0656_013:0109a28": "菩薩瓔珞經淨居天品第三十八",
    "T16n0656_013:0109a29": "爾時，世尊與文殊師利說此聞法轉不轉品",
    "T16n0656_013:0109b01": "時，時有淨居天子，乃從過去無量諸佛殖",
    "T16n0656_013:0109b02": "諸功德，承事供養諸佛世尊，從一佛國至一",
    "T16n0656_013:0109b03": "佛國，通盡法藏辯才無礙，行大慈悲得空法",
    "T16n0656_013:0109b04": "性，權現生天欲度天故，即從坐起，整頓衣服，",
    "T16n0656_013:0109b05": "及諸將從儼然起立。時彼天子前至佛所，頭",
    "T16n0656_013:0109b06": "面禮佛足，白佛言：「世尊！我等諸天宿種功",
    "T16n0656_013:0109b07": "福今得生天五樂自娛，左右侍從自然響應，",
    "T16n0656_013:0109b08": "遊戲浴池快樂難量，為修何福得生天上？我",
    "T16n0656_013:0109b09": "所居宮四十九由延，七寶殿堂與世奇妙，後",
    "T16n0656_013:0109b10": "有浴池有七寶樹七重圍遶，為修何福乃獲",
    "T16n0656_013:0109b11": "此德？」爾時，世尊告淨居天子曰：「善哉，善哉！天",
    "T16n0656_013:0109b12": "子！乃能於如來前而問此義，今當與汝一一",
    "T16n0656_013:0109b13": "分別，善思念之！過去恒沙諸佛世尊亦說此",
    "T16n0656_013:0109b14": "義，現在未來一切諸佛亦當說此微妙之法。",
    "T16n0656_013:0109b15": "云何？天子！我今問汝，汝當一一報我。汝所",
    "T16n0656_013:0109b16": "居天前過去者可記不乎？」答曰：「不也。世尊！過",
    "T16n0656_013:0109b17": "去諸天其號名字不可稱記。」「云何？天子！汝今",
    "T16n0656_013:0109b18": "此身為有常？為無常？」天子報曰：「如我今身，是",
    "T16n0656_013:0109b19": "有常法非無常法。」佛復告天子：「設汝今身是",
    "T16n0656_013:0109b20": "有常法，過去諸天今為所在？」答曰：「磨滅。」佛",
    "T16n0656_013:0109b21": "言：「云何？天子！過去諸天悉皆磨滅，汝今此",
    "T16n0656_013:0109b22": "身焉得存在？」天子報言：「過去諸佛皆取滅",
    "T16n0656_013:0109b23": "度，今日世尊何由而生？」佛告天子：「過去諸",
    "T16n0656_013:0109b24": "佛及我今身，為同不乎？」天子答曰：「不也。何",
    "T16n0656_013:0109b25": "以故？過去諸佛，於過去中是過去現。」「云何",
    "T16n0656_013:0109b26": "言過去諸佛皆悉滅度？」天子又問：「為有三",
    "T16n0656_013:0109b27": "世？為無三世？」佛報天子：「有三世名，然三世",
    "T16n0656_013:0109b28": "行異。」天子又問：「如來今說有過去佛，我則",
    "T16n0656_013:0109b29": "不疑。復說十方現在諸佛，我亦不疑。云何",
    "T16n0656_013:0109c01": "世尊說有未來世佛？」世尊報曰：「汝今問我，",
    "T16n0656_013:0109c02": "為問過去三世？為問現在三世？為問未來三",
    "T16n0656_013:0109c03": "世？」天子白佛：「我亦不問過去三世、現在三",
    "T16n0656_013:0109c04": "世、未來三世，今日但問三世諸佛。云何未來",
    "T16n0656_013:0109c05": "說言佛乎？」佛告天子：「未來佛者有二因緣。云",
    "T16n0656_013:0109c06": "何為二？或有過去諸佛如來、至真、等正覺，行",
    "T16n0656_013:0109c07": "大慈悲眾相具足，行善權方便入五道中，教",
    "T16n0656_013:0109c08": "化眾生不壞法界。復現在俗，或為梵天、或",
    "T16n0656_013:0109c09": "現釋身，隱佛形像，是謂菩薩摩訶薩未來成",
    "T16n0656_013:0109c10": "佛。或有菩薩受如來慧施行佛事，遊至三",
    "T16n0656_013:0109c11": "千大千佛土，供養承事諸佛世尊。既未成佛",
    "T16n0656_013:0109c12": "眾相未具，或作天身或作鬼神不毀法界，是",
    "T16n0656_013:0109c13": "謂，天子！未來成佛，有此因緣。「復次，天子！過",
    "T16n0656_013:0109c14": "去諸佛世尊復有二因緣。云何為二？得師子",
    "T16n0656_013:0109c15": "奮迅三昧，在閑靜處心無所著，內自思惟十",
    "T16n0656_013:0109c16": "法無量功德。云何為十種？是菩薩修諸佛",
    "T16n0656_013:0109c17": "世尊念所念法，是謂無盡之行。「復次，天子！菩",
    "T16n0656_013:0109c18": "薩摩訶薩，分別如來一切諸法，是謂無盡之",
    "T16n0656_013:0109c19": "行。「復次，天子！菩薩教化眾生，盡趣無上正",
    "T16n0656_013:0109c20": "真之道，是謂無盡之行。",
    "T16n0656_013:0109c21": "「復次，天子！菩薩分別無量諸佛世界，淨佛國",
    "T16n0656_013:0109c22": "土教化眾生不毀智慧，如所念法而成就之，",
    "T16n0656_013:0109c23": "是謂無盡之行。「復次，天子！菩薩如佛世尊所",
    "T16n0656_013:0109c24": "行禁戒修解脫法，因此禁戒教化無量眾生，",
    "T16n0656_013:0109c25": "盡發無上正真之道，是謂無盡之行。「復次，天",
    "T16n0656_013:0109c26": "子！菩薩觀過去當來今現在諸佛出要，在樹",
    "T16n0656_013:0109c27": "王下降伏眾魔，執心如地不可傾動。是時",
    "T16n0656_013:0109c28": "弊魔波旬，作若干變化來恐於佛，或人頭獸",
    "T16n0656_013:0109c29": "身或獸頭人身，或四眼八眼至百千眼，或作",
    "T16n0656_013:0110a01": "猿猴虎豹來恐於佛，執心如地不為傾動，是",
    "T16n0656_013:0110a02": "謂無盡之行。「復次，天子！菩薩於億百千劫疆",
    "T16n0656_013:0110a03": "記總持而現在前，或於一生至百千生，或",
    "T16n0656_013:0110a04": "念一劫至百千劫，其中所行或善或惡，一一",
    "T16n0656_013:0110a05": "分別悉不忘失，是謂無盡之行。「復次，天子！菩",
    "T16n0656_013:0110a06": "薩能分別三世諸行，諸善功德盡現在前，如",
    "T16n0656_013:0110a07": "彈指頃，能使三千大千世界蜎飛蠕動之類，",
    "T16n0656_013:0110a08": "盡成無上正真之道，或成羅漢緣覺辟支之",
    "T16n0656_013:0110a09": "道，是謂無盡之行。「復次，天子！菩薩摩訶薩，",
    "T16n0656_013:0110a10": "復憶過去無數諸佛所度眾生身口意行，不",
    "T16n0656_013:0110a11": "壞諸法演布智慧廣及一切，是謂無盡之行。",
    "T16n0656_013:0110a12": "如是，天子！菩薩摩訶薩得此師子奮迅定意",
    "T16n0656_013:0110a13": "者，則能具足三世諸法。「復次，天子！或時菩薩",
    "T16n0656_013:0110a14": "分別十無相法。云何分別十無相法？於是善",
    "T16n0656_013:0110a15": "男子、善女人，內自觀身分別諸行諸根純熟，",
    "T16n0656_013:0110a16": "或有善行或不善行，或時清淨或時不清淨。",
    "T16n0656_013:0110a17": "「復次，天子！若善男子、善女人，外觀他人身，一",
    "T16n0656_013:0110a18": "一分別諸根純熟諸根不純熟，或時清淨或",
    "T16n0656_013:0110a19": "時不清淨，是謂天子一無相行。「復次，天子！若",
    "T16n0656_013:0110a20": "彼行人內自思惟攝意不亂，如我所行不違",
    "T16n0656_013:0110a21": "聖典。時諸如來、至真、等正覺，出入經行與身",
    "T16n0656_013:0110a22": "口意相應，懷來法寶轉大法輪，以無生心教",
    "T16n0656_013:0110a23": "化三世未度眾生，於中便獲自然法輪，無限",
    "T16n0656_013:0110a24": "無量悉入法律，是謂二無相法。「復次，天子！若",
    "T16n0656_013:0110a25": "善男子、善女人，發弘誓心遍滿三千大千世",
    "T16n0656_013:0110a26": "界，智慧思惟亦無窮盡，音響流利無所障礙，",
    "T16n0656_013:0110a27": "分別一切眾生音響，或以一音報百千萬音",
    "T16n0656_013:0110a28": "皆演道教，普潤一切眾生之類，是謂三無相",
    "T16n0656_013:0110a29": "之法。「復次，天子！若善男子、善女人，轉無上",
    "T16n0656_013:0110b01": "法輪廣化眾生，皆取滅度不染三世，諸天人",
    "T16n0656_013:0110b02": "民魔若魔天所未曾轉而佛獨轉，是謂四無",
    "T16n0656_013:0110b03": "相法。「復次，天子！若善男子、善女人，於一生",
    "T16n0656_013:0110b04": "中出家學道，剃除鬚髮受持禁戒，身既清淨",
    "T16n0656_013:0110b05": "亦使眾人樂其所樂，是謂五無相法。「復次，天",
    "T16n0656_013:0110b06": "子！若善男子、善女人，性行合空，從空往來無",
    "T16n0656_013:0110b07": "量無限，終不自為教化眾生，超卓過空無所",
    "T16n0656_013:0110b08": "觸礙，是謂六無相法。「復次，天子！若善男子、",
    "T16n0656_013:0110b09": "善女人，於一切眾生獨步無礙，於諸法智演",
    "T16n0656_013:0110b10": "通慧義，坐放光明普到十方無量世界，或取",
    "T16n0656_013:0110b11": "滅度現無常義，或存或亡，或示相好、或隱相",
    "T16n0656_013:0110b12": "好，於中教化無量眾生淨佛國土，是謂七無",
    "T16n0656_013:0110b13": "相之法。「復次，天子！若善男子、善女人，復有",
    "T16n0656_013:0110b14": "通慧名曰降魔，得此定意者，降伏四魔：愛、",
    "T16n0656_013:0110b15": "欲、死、天魔，使菩薩依猗此法而得成就，欲",
    "T16n0656_013:0110b16": "為法王最在前者，先當習此降魔定意，是謂",
    "T16n0656_013:0110b17": "八無相之法。「復次，天子！若善男子、善女人，遍",
    "T16n0656_013:0110b18": "學諸法深入至要具足善本，亦使無量眾生",
    "T16n0656_013:0110b19": "得入此要，見菩薩力增長止觀，已盡無盡無",
    "T16n0656_013:0110b20": "生滅法。雖見相貌本無相貌，坐臥思惟菩薩",
    "T16n0656_013:0110b21": "眾行，是謂九無相之法。「復次，天子！若善男",
    "T16n0656_013:0110b22": "子、善女人，具足十善之本。云何為十？身三、口",
    "T16n0656_013:0110b23": "四、意三，眾法自在不染著有，樂無量無為，復",
    "T16n0656_013:0110b24": "能樂無量百千定意，一一定意化無量眾生。",
    "T16n0656_013:0110b25": "是謂十無相之法。如是，天子！夫習法者當習",
    "T16n0656_013:0110b26": "無法，無行為行、無觀為觀，是謂為王眾行",
    "T16n0656_013:0110b27": "中妙，一切諸佛之所歎譽，為行佛事為無等",
    "T16n0656_013:0110b28": "侶。」爾時，天子復白佛言：「云何？世尊！三世諸",
    "T16n0656_013:0110b29": "佛則無三世，如世尊所說，過去諸佛還至現",
    "T16n0656_013:0110c01": "在，現在諸佛復至未來。法界不定，云何世",
    "T16n0656_013:0110c02": "尊言有三世乎？此義不然。何以故？過去已",
    "T16n0656_013:0110c03": "滅權還現在，現在未動復說未來，眾法相違。",
    "T16n0656_013:0110c04": "云何言過去諸佛數如恒沙？當來諸佛數如",
    "T16n0656_013:0110c05": "恒沙？現在諸佛數如恒沙？」爾時，世尊告曰：「善",
    "T16n0656_013:0110c06": "哉，善哉！族姓子！今汝所問皆承佛威神，令",
    "T16n0656_013:0110c07": "汝得問此義。諦聽諦聽，善思念之！吾當與汝",
    "T16n0656_013:0110c08": "一一分別。」天子：「受教！如是。世尊！」佛告天子：「過",
    "T16n0656_013:0110c09": "去云何為過去乎？」天子白佛：「漸漸生滅故",
    "T16n0656_013:0110c10": "曰過去，昨色非今色故曰過去，昨身非今身",
    "T16n0656_013:0110c11": "故曰過去，昨力非今力故曰過去。」爾時，世尊",
    "T16n0656_013:0110c12": "復問天子：「云何？族姓子！身想知為異乎？」天",
    "T16n0656_013:0110c13": "子白佛言：「不也。世尊！」佛又問：「名色更樂為",
    "T16n0656_013:0110c14": "異乎？」天子白佛言：「不也。世尊！」佛又問：「出要",
    "T16n0656_013:0110c15": "至道為有異乎？」對曰：「無也。世尊！」佛告天子：",
    "T16n0656_013:0110c16": "「止止！族姓子！佛藏廣大非汝境界。過去智",
    "T16n0656_013:0110c17": "有限，現在智有限，未來智有限。何以故？一",
    "T16n0656_013:0110c18": "切諸法，法法相生、法法相滅，本無法者，無",
    "T16n0656_013:0110c19": "過去當來今現在，亦無今世後世善行惡行，",
    "T16n0656_013:0110c20": "亦無賢聖有果證者，是謂，族姓子！云何言有",
    "T16n0656_013:0110c21": "三世法乎？」爾時，天子復白佛言：「三世名號云",
    "T16n0656_013:0110c22": "何而生？何由而滅？」佛告天子：「生本無生、滅本",
    "T16n0656_013:0110c23": "無滅，一切諸法亦復如是，生本無生、滅本無",
    "T16n0656_013:0110c24": "滅。何以故？性自然空故。」爾時，天子復白佛",
    "T16n0656_013:0110c25": "言：「世尊！今日如來，為在生耶？為在不生耶？」",
    "T16n0656_013:0110c26": "佛告天子：「如來身者，於過去未來現在，亦不",
    "T16n0656_013:0110c27": "在生亦不在無生，是故無過去未來現在。」天",
    "T16n0656_013:0110c28": "子白佛言：「世尊！但如來、至真、等正覺過去",
    "T16n0656_013:0110c29": "未來現在無生？一切諸法盡無生耶？」佛告",
    "T16n0656_013:0111a01": "天子：「一切諸法皆悉無生，亦不見生亦不見",
    "T16n0656_013:0111a02": "無生。」天子白佛：「我人壽命眾生根本至六度",
    "T16n0656_013:0111a03": "無極，為有生耶？為無生乎？」佛告天子：「起不",
    "T16n0656_013:0111a04": "見起亦不見不起，諸法不可得而自成就，故",
    "T16n0656_013:0111a05": "曰無生。三世諸佛，無欲無污亦不有生，亦",
    "T16n0656_013:0111a06": "不無生故無所起，三昧正受亦復如是，說無",
    "T16n0656_013:0111a07": "所說故無言教。」天子白佛：「四依四道為有生",
    "T16n0656_013:0111a08": "耶？為無生乎？」佛告天子：「四依四道本無所生，",
    "T16n0656_013:0111a09": "況今有生？當來亦不生。」爾時，天子白佛言：「世",
    "T16n0656_013:0111a10": "尊！淨地、性地、薄地、本無地、無婬怒癡地，為有",
    "T16n0656_013:0111a11": "生耶？為無生乎？」佛告天子：「有受有取乃至一",
    "T16n0656_013:0111a12": "切諸法，色、痛、想、行、識、癡、愛、更樂，乃至生、老、病",
    "T16n0656_013:0111a13": "死，從須陀洹乃至無上道，亦不有生亦不無",
    "T16n0656_013:0111a14": "生。」爾時，天子白佛言：「世尊！云何有生？云何",
    "T16n0656_013:0111a15": "無生？」佛告天子：「得如意度無極者，是故不",
    "T16n0656_013:0111a16": "見有生不見無生。」天子白佛：「云何如意度無",
    "T16n0656_013:0111a17": "極，亦不有生亦不無生？」佛告天子：「從此岸",
    "T16n0656_013:0111a18": "至彼岸，不見眾生有生者有滅者，亦不見巢",
    "T16n0656_013:0111a19": "窟處所，是故亦不見生亦不見無生。」天子白",
    "T16n0656_013:0111a20": "佛：「一切諸法及如來身，為在有生？為在無生？」",
    "T16n0656_013:0111a21": "佛告天子：「亦在有生亦在無生，亦不見有生",
    "T16n0656_013:0111a22": "亦不見無生，是故三耶三佛亦不在有生亦",
    "T16n0656_013:0111a23": "不在無生。」佛告天子：「若善男子、善女人，得",
    "T16n0656_013:0111a24": "此通慧定意觀了諸法，不在有生不在無生，",
    "T16n0656_013:0111a25": "如來經法亦復如是，不在有生不在無生。何",
    "T16n0656_013:0111a26": "以故？諸法無著無縛亦無解脫，是故降伏四",
    "T16n0656_013:0111a27": "魔。」佛復告天子：「若有善男子、善女人成就智",
    "T16n0656_013:0111a28": "者，則能具足一切諸法，復當修於十法。云",
    "T16n0656_013:0111a29": "何為十？一者、親近善知識求為朋友；二者、行",
    "T16n0656_013:0111b01": "大慈悲廣及一切；三者、滿足前人隨意所念；",
    "T16n0656_013:0111b02": "四者、淨一切界斷諸結使；五者、修清淨道為",
    "T16n0656_013:0111b03": "人重任；六者、荷負眾苦不譏彼受；七者、教化",
    "T16n0656_013:0111b04": "愚人訓誨正要；八者、教誨愚惑令信正道；九",
    "T16n0656_013:0111b05": "者、與法相應不譏彼受；十者、一心奉法不與",
    "T16n0656_013:0111b06": "邪部共相參預。是謂，族姓子！若善男子、善女",
    "T16n0656_013:0111b07": "人修持正法得此定意，便能具足一切諸法。」爾",
    "T16n0656_013:0111b08": "時，世尊復告天子：「若有男子、女人恭敬於",
    "T16n0656_013:0111b09": "師，復當修習十無礙法。云何為十無礙法？一",
    "T16n0656_013:0111b10": "者、遊至十方禮事諸佛，是謂族姓子一無礙；",
    "T16n0656_013:0111b11": "二者、於諸智慧無縛無脫念斷滅法，二無礙；",
    "T16n0656_013:0111b12": "三者、於諸苦樂心寂然滅，三無礙；四者、在空",
    "T16n0656_013:0111b13": "閑處思惟禪定意不錯亂，四無礙；五者、菩薩",
    "T16n0656_013:0111b14": "法本七出要道無有增減，五無礙；六者、一切",
    "T16n0656_013:0111b15": "色相本無所有不見來處，六無礙；七者、計本",
    "T16n0656_013:0111b16": "無形不有生滅解知無常，七無礙；八者、一心入",
    "T16n0656_013:0111b17": "定，道本自然不著諸法；九者、一意一行與法",
    "T16n0656_013:0111b18": "相應不相違背；十者、亦不在內亦不在外自",
    "T16n0656_013:0111b19": "然起滅，十無礙。如是，族姓子！若善男子、善女",
    "T16n0656_013:0111b20": "人，分別思惟十無礙者，便能具足一切諸法。」",
    "T16n0656_013:0111b21": "佛告天子：「若有善男子、善女人，一心念頃盡",
    "T16n0656_013:0111b22": "能具足一切諸法，當修十法第一義辯。云何",
    "T16n0656_013:0111b23": "為十？一者、生智盡智無生滅智；二者、四等平",
    "T16n0656_013:0111b24": "均無吾我想；三者、喜安自守不失四信；四者、",
    "T16n0656_013:0111b25": "所言如意不違本願；五者、道心牢固法法成",
    "T16n0656_013:0111b26": "就，所行正見不違本相；六者、修六重法觀",
    "T16n0656_013:0111b27": "本無相；七者、怨讎一等無有是非；八者、一向",
    "T16n0656_013:0111b28": "信心了本所生；九者、講授諸法不有法想；十",
    "T16n0656_013:0111b29": "者、金剛定意不毀如性。是謂，族姓子！若善男",
    "T16n0656_013:0111c01": "子、善女人具此十法者，便能具足一切諸法。」",
    "T16n0656_013:0111c02": "佛復告天子：「善男子、善女人修十法施亦",
    "T16n0656_013:0111c03": "無施想，便能具足一切諸法。云何為十？一",
    "T16n0656_013:0111c04": "者、坐樹王下心不移動；二者、恒樂閑居不處",
    "T16n0656_013:0111c05": "憒亂；三者、修三向定趣泥洹門；四者、禪寂定",
    "T16n0656_013:0111c06": "意自滅亂想；五者、撿意修道永無貪著；六者、",
    "T16n0656_013:0111c07": "法施財施不生想念；七者、相好自嚴照曜世",
    "T16n0656_013:0111c08": "界。八者、方便令無覺者；九者、顯曜正法示",
    "T16n0656_013:0111c09": "慧光明；十者、代人受苦不求相報。是謂，天子！",
    "T16n0656_013:0111c10": "若善男子、善女人行此十施，不起世想則能",
    "T16n0656_013:0111c11": "具足一切諸法。何以故？此善男子、善女人，心",
    "T16n0656_013:0111c12": "如金剛不可沮壞，菩薩所行諸法如是，亦非",
    "T16n0656_013:0111c13": "羅漢辟支所知。」佛復告天子：「若善男子、善女",
    "T16n0656_013:0111c14": "人，修十清淨法者，復能具足一切諸法。云",
    "T16n0656_013:0111c15": "何為十清淨法？一者、道當清淨，穢濁非道；二",
    "T16n0656_013:0111c16": "者、道當一意，多想非道；三者、道當知足，多欲",
    "T16n0656_013:0111c17": "非道；四者、道當尊敬，憍慢非道；五者、道當撿",
    "T16n0656_013:0111c18": "意，放逸非道；六者、道當顯曜，自隱非道，六者",
    "T16n0656_013:0111c19": "道當連屬，無行非道(三本皆同第六重出)；七者、道當精",
    "T16n0656_013:0111c20": "懃，懈怠非道；八者、道當覺悟，愚惑非道；九",
    "T16n0656_013:0111c21": "者、道當教化，矜悋非道；十者、道近善友，習惡",
    "T16n0656_013:0111c22": "非道。是謂，天子！善男子、善女人修此十法",
    "T16n0656_013:0111c23": "者，則能具足一切諸法。猶如日光永除闇冥，",
    "T16n0656_013:0111c24": "照曜世人各得眼目，菩薩亦復如是，習此十",
    "T16n0656_013:0111c25": "法便能具足一切諸法。天子當知，猶如真金",
    "T16n0656_013:0111c26": "內外明淨，所欲作器皆悉成就。菩薩摩訶薩",
    "T16n0656_013:0111c27": "亦復如是，內無塵垢外有所照，亦如虛空普",
    "T16n0656_013:0111c28": "覆一切。菩薩亦復如是，修此十法亦無想",
    "T16n0656_013:0111c29": "念：『我有所辦，教化眾生斷諸結著。』「復次，天子！",
    "T16n0656_013:0112a01": "猶如須彌山王四寶所成，須彌山王亦無此",
    "T16n0656_013:0112a02": "念：『我四寶所成，趾立四海中央。』菩薩得四辯",
    "T16n0656_013:0112a03": "才亦復如是，不念此辯所說如應。何以故？本",
    "T16n0656_013:0112a04": "無想念故。猶如大地普載萬物，樹木花果及",
    "T16n0656_013:0112a05": "諸藥草盡皆生長。地亦無此念：『我能成辦長",
    "T16n0656_013:0112a06": "養諸物。』菩薩摩訶薩亦復如是，不作此念：『我",
    "T16n0656_013:0112a07": "化眾生行大慈悲，從一佛國至一佛國，擁護",
    "T16n0656_013:0112a08": "一切諸不度者。』「天子當知，猶如四大海水出",
    "T16n0656_013:0112a09": "種種寶，諸有眾生往採寶者隨意而歸，海水",
    "T16n0656_013:0112a10": "亦不念：『我生諸寶給與眾生。』菩薩摩訶薩亦",
    "T16n0656_013:0112a11": "復如是，救濟苦人，給施七寶。所謂七寶者，七",
    "T16n0656_013:0112a12": "覺意是，菩薩亦不作是念：『我施七覺意寶，善",
    "T16n0656_013:0112a13": "根具足、莊嚴佛樹、眾好自嚴飾。』何以故？本無",
    "T16n0656_013:0112a14": "想念。「天子當知，猶如法界出生諸法大慈大",
    "T16n0656_013:0112a15": "悲六度無極。法界亦不作是念：『我出生諸法",
    "T16n0656_013:0112a16": "大慈大悲六度無極。』菩薩摩訶薩亦復如是，",
    "T16n0656_013:0112a17": "出生諸法教化眾生，亦不念言：『我有所度。』「天",
    "T16n0656_013:0112a18": "子當知，猶如入定比丘斷除眾想心不移動。",
    "T16n0656_013:0112a19": "入定比丘亦不作是念：『我今神力入定自在。』",
    "T16n0656_013:0112a20": "菩薩摩訶薩亦復如是，隨所念法悉皆成就，",
    "T16n0656_013:0112a21": "所言真誠不違本要。「天子當知，猶如金剛不",
    "T16n0656_013:0112a22": "可沮壞。何以故？本性自爾。菩薩摩訶薩亦",
    "T16n0656_013:0112a23": "復如是，與法性相應不失本際。猶如明珠廣",
    "T16n0656_013:0112a24": "有所照，明月珠者亦不作是念：『我有所照，",
    "T16n0656_013:0112a25": "令眾生見其光明。』菩薩摩訶薩亦復如是。猶",
    "T16n0656_013:0112a26": "如得仙道人，意有所願皆能成辦。彼五通人",
    "T16n0656_013:0112a27": "亦不作是念：『我今所念皆悉成辦。』菩薩亦復",
    "T16n0656_013:0112a28": "如是。猶如工巧之人善解六藝，或以刀劍",
    "T16n0656_013:0112a29": "或以矛矟壞敗大眾。彼工巧人亦不作是念：",
    "T16n0656_013:0112b01": "『我今所作人中最上，降伏大眾，無有與我",
    "T16n0656_013:0112b02": "等。』菩薩摩訶薩亦復如是，入無量三昧正",
    "T16n0656_013:0112b03": "受定意，感動三千大千世界，亦不自稱譽：",
    "T16n0656_013:0112b04": "『我有此神力，感動諸世界莫不周遍。』「猶如轉",
    "T16n0656_013:0112b05": "輪聖王本修十善五戒，具足統領三千大千",
    "T16n0656_013:0112b06": "世界，千子勇猛七寶具足，諸粟散小王盡來",
    "T16n0656_013:0112b07": "朝賀。爾時，轉輪聖王亦不作是念：『我今眾德",
    "T16n0656_013:0112b08": "具足、相好嚴身、統領四域。』何以故？福向性",
    "T16n0656_013:0112b09": "爾不相違背故。菩薩摩訶薩亦復如是，修菩",
    "T16n0656_013:0112b10": "薩道敬承佛教，恒行教化天人蒙恩，所度眾",
    "T16n0656_013:0112b11": "生不可稱量。何以故？菩薩亦無是念：『我當",
    "T16n0656_013:0112b12": "濟度無量眾生，於無餘泥洹界而般泥洹。』空",
    "T16n0656_013:0112b13": "性自爾，無有眾生能使不爾。「猶如農夫隨時",
    "T16n0656_013:0112b14": "種作不失時節，前子非後子後子非前子，",
    "T16n0656_013:0112b15": "各各長大共相受入。然彼穀子不作是念：『我",
    "T16n0656_013:0112b16": "有所生、彼有所損。』何以故？本性自爾，無有人",
    "T16n0656_013:0112b17": "使令不爾者。菩薩摩訶薩亦復如是，遍學諸",
    "T16n0656_013:0112b18": "法行菩薩道，復以十善功德之本淨眾生根，",
    "T16n0656_013:0112b19": "皆趣無為之道。爾時，菩薩不作是念：『我今有",
    "T16n0656_013:0112b20": "所濟度從此至彼。』何以故？本性自爾，無有人",
    "T16n0656_013:0112b21": "使令不爾。猶如甘雨隨時下降，百穀草木隨",
    "T16n0656_013:0112b22": "時滋長。然彼雲雨亦不作是念：『我有潤澤有",
    "T16n0656_013:0112b23": "所長養。』何以故？本無心故。菩薩摩訶薩亦",
    "T16n0656_013:0112b24": "復如是，法雲一降普潤三千大千世界，令眾",
    "T16n0656_013:0112b25": "生類盡得潤澤，不捨本願行菩薩道。菩薩亦",
    "T16n0656_013:0112b26": "不作是念：『我今能降法雨，普潤三千大千世",
    "T16n0656_013:0112b27": "界，使眾生類盡得開解。』何以故？本無心意，",
    "T16n0656_013:0112b28": "弘誓之心性自然故。「如是菩薩摩訶薩入此",
    "T16n0656_013:0112b29": "三昧定意，能使眾生至竟清淨，非餘清淨；能",
    "T16n0656_013:0112c01": "使眾生至竟安隱，非餘安隱；能使眾生得到",
    "T16n0656_013:0112c02": "彼岸，非餘得到；能使眾生獲度無極，非餘能",
    "T16n0656_013:0112c03": "度；能使眾生至竟歡喜，非餘歡喜；能使眾生",
    "T16n0656_013:0112c04": "斷結使，非餘能斷；能使眾生安處良祐福田，",
    "T16n0656_013:0112c05": "非餘能安；能使眾生受人信施福度一切，非",
    "T16n0656_013:0112c06": "餘能受福度一切；能使眾生入於賢聖法律，",
    "T16n0656_013:0112c07": "非餘能入賢聖法律；能使眾生立不退轉，非",
    "T16n0656_013:0112c08": "餘能立不退轉地；能使眾生得一切智盡遍",
    "T16n0656_013:0112c09": "三千大千剎土，非餘能遍三千大千；能使眾",
    "T16n0656_013:0112c10": "生為人作將導，非餘能作將導。何以故？菩",
    "T16n0656_013:0112c11": "薩摩訶薩習此定意，無量法行普周一切使",
    "T16n0656_013:0112c12": "得蒙濟，為開法性弘誓法門，不可思議無限",
    "T16n0656_013:0112c13": "廣大，不為一人淨菩薩道，普及一切難度",
    "T16n0656_013:0112c14": "眾生，於中建立應度無極。「或時菩薩救濟一",
    "T16n0656_013:0112c15": "人故，沒命代受苦惱。或有菩薩為一人故，從",
    "T16n0656_013:0112c16": "劫至劫初不捨離，要使得度後乃自滅度。或",
    "T16n0656_013:0112c17": "有菩薩欲淨己界斷諸縛著，淨除眾生根本，",
    "T16n0656_013:0112c18": "安處清淨正法出要。復有菩薩執懃苦行不",
    "T16n0656_013:0112c19": "著天福，恒在五道周旋教化。「或有菩薩得四",
    "T16n0656_013:0112c20": "無畏，",
    "T16n0656_013:0112c21": "教化眾生不懷怯弱。或有菩薩得四辯才，人",
    "T16n0656_013:0112c22": "來詰問理通無礙。或有菩薩堪任說法，不著",
    "T16n0656_013:0112c23": "榮冀僥倖求利。或有菩薩得總持門，分別法",
    "T16n0656_013:0112c24": "觀修不淨行。或有菩薩得佛定意，立一切智",
    "T16n0656_013:0112c25": "不捨却妄想。或有菩薩得佛出要，令一切人",
    "T16n0656_013:0112c26": "出家學道。或有菩薩得神通慧，行權方便",
    "T16n0656_013:0112c27": "隨形而入。「或有菩薩得無形觀三昧，入虛空",
    "T16n0656_013:0112c28": "界行不思議。或有菩薩得滅盡定，現取滅度",
    "T16n0656_013:0112c29": "不處泥洹。或有菩薩得七觀道，外現威儀內",
    "T16n0656_013:0113a01": "實充足。或有菩薩得天眼通，遍察十方無量",
    "T16n0656_013:0113a02": "諸佛，諮受未聞而自娛樂。或有菩薩得天耳",
    "T16n0656_013:0113a03": "通，遍聞眾聲分別善惡，輒往能度不令墮墜。",
    "T16n0656_013:0113a04": "或有菩薩得心意通，以神足力往而度之。或",
    "T16n0656_013:0113a05": "有菩薩得宿命通，自知宿命亦知他人所從",
    "T16n0656_013:0113a06": "來處，隨類降伏不墮邊際。「或有菩薩得漏盡",
    "T16n0656_013:0113a07": "通，能斷一切眾生結縛。或有菩薩坐樹王下，",
    "T16n0656_013:0113a08": "得佛神德威儀法則，威儀成就、種性成就、父",
    "T16n0656_013:0113a09": "母成就、居家成就。或有眾生得佛光明，住佛",
    "T16n0656_013:0113a10": "所住心進如月初。或有眾生住佛慧地，能以",
    "T16n0656_013:0113a11": "智劍割斷塵垢。如是菩薩摩訶薩七十五法、",
    "T16n0656_013:0113a12": "如來深藏不思議行，得成作佛終不退轉，亦",
    "T16n0656_013:0113a13": "非羅漢辟支所及。「如是，天子！菩薩摩訶薩得",
    "T16n0656_013:0113a14": "此眾行定意者，能使三千大千世界盡黃金",
    "T16n0656_013:0113a15": "色，招喚一切眾生之類，悉向無上正真之",
    "T16n0656_013:0113a16": "道。「如是，天子！當以此法教化眾生，乃應菩薩",
    "T16n0656_013:0113a17": "律。復有菩薩修十二法，所行無礙，進止行來",
    "T16n0656_013:0113a18": "修菩薩道。云何為十二？一者、降伏魔兵現十",
    "T16n0656_013:0113a19": "力行；二者、與共功德無生滅想；三者、能以神",
    "T16n0656_013:0113a20": "力充一切願；四者、依無著力見佛變化；五者、",
    "T16n0656_013:0113a21": "如己所種善本功德，能施一切無有悔悋；六",
    "T16n0656_013:0113a22": "者、修第一法過於佛量；七者、知生為苦不染",
    "T16n0656_013:0113a23": "三有；八者、無盡道本而自娛樂；九者、知聲聞",
    "T16n0656_013:0113a24": "行亦不染著；十者、知緣覺法捨離不從；十一",
    "T16n0656_013:0113a25": "者、無礙道法行九次第；十二者、當化父母眷",
    "T16n0656_013:0113a26": "屬成就。是謂，天子！十二無礙清淨道本，菩薩",
    "T16n0656_013:0113a27": "當念修習成其道果。「天子當知，菩薩摩訶薩",
    "T16n0656_013:0113a28": "當習一心定意，想知滅有十事，知過去未來",
    "T16n0656_013:0113a29": "現在，如佛所行而無有異。云何想知滅有十",
    "T16n0656_013:0113b01": "事？一者、觀色形像本無所有，亦不染著起形",
    "T16n0656_013:0113b02": "想法，菩薩摩訶薩如佛所行而無有異。爾時，",
    "T16n0656_013:0113b03": "菩薩修相好度無極，一一相者，如佛所行而",
    "T16n0656_013:0113b04": "無有異。菩薩神智變化無方，應化眾生隨緣",
    "T16n0656_013:0113b05": "往度，如佛所行而無有異。爾時，菩薩化無量",
    "T16n0656_013:0113b06": "身色像第一，以八種音聲勸導眾生，如佛所",
    "T16n0656_013:0113b07": "行而無有異。又彼菩薩淨佛國土，觀察眾生",
    "T16n0656_013:0113b08": "心意所念，威儀禮節不失禁戒，如佛所行而",
    "T16n0656_013:0113b09": "無有異。爾時，菩薩復入定意正受三昧，能",
    "T16n0656_013:0113b10": "憶眾生分別音響強記不忘，如佛所行而無",
    "T16n0656_013:0113b11": "有異。又彼菩薩行十明慧，無限無量不可窮",
    "T16n0656_013:0113b12": "盡，亦使眾生習此法本，應適隨時轉無上法",
    "T16n0656_013:0113b13": "輪，如佛所行而無有異。又彼菩薩得四無畏，",
    "T16n0656_013:0113b14": "在大眾中作師子吼，不斷賢聖如來正法，復",
    "T16n0656_013:0113b15": "以此法教化眾生，皆悉成就得無上道，逮一",
    "T16n0656_013:0113b16": "切智無所罣礙，如佛所行而無有異。又彼菩",
    "T16n0656_013:0113b17": "薩口所演教，遍布一切入三世行，盡諸有",
    "T16n0656_013:0113b18": "漏成無漏行，神通智達能化一切，如佛所行。",
    "T16n0656_013:0113b19": "又彼菩薩得佛無畏十力具足，見佛國土眾",
    "T16n0656_013:0113b20": "生清淨，如佛所行而無有異。「如是，天子！菩",
    "T16n0656_013:0113b21": "薩摩訶薩行此十事者，進成作佛而無有難。",
    "T16n0656_013:0113b22": "何以故？一切諸法本無所有，亦不來時亦不",
    "T16n0656_013:0113b23": "去時，諸法無相相亦無所有，諸法無聲聲本",
    "T16n0656_013:0113b24": "無形，本性自空。何以故？聲從空出還歸於",
    "T16n0656_013:0113b25": "空，眾生染污從起識想。天子當知，吾昔求道，",
    "T16n0656_013:0113b26": "從無數劫分別本末，未能究盡一法定意。云",
    "T16n0656_013:0113b27": "何為一法？所謂無念也。菩薩得無念定意者，",
    "T16n0656_013:0113b28": "觀一切法皆悉無形。如是，天子！吾今成佛，由",
    "T16n0656_013:0113b29": "此一行，得成無上正真之道。」爾時，淨居天子",
    "T16n0656_013:0113c01": "前白佛言：「世尊！如今所聞菩薩所行，諸法無",
    "T16n0656_013:0113c02": "量難可究竟，眾生若干諸根不同，云何欲得",
    "T16n0656_013:0113c03": "成無上正真之道？又聞佛言，如佛所行而無",
    "T16n0656_013:0113c04": "有異。今問如來，云何如佛所行而無有異？唯",
    "T16n0656_013:0113c05": "願世尊一一分別。」爾時，天子復白佛言：「菩薩",
    "T16n0656_013:0113c06": "所行其法各異，志意所趣行迹不同。云何？世",
    "T16n0656_013:0113c07": "尊！如佛所行菩薩不異者，何以故不名為",
    "T16n0656_013:0113c08": "佛？何以故十力不具降伏魔宮？何以故不",
    "T16n0656_013:0113c09": "名為一切智？何以故不名為覺了一切諸法？",
    "T16n0656_013:0113c10": "何以故不名為遍觀行菩薩道？何以故不",
    "T16n0656_013:0113c11": "坐佛道場頒宣緣起？何以故不名為最正覺？",
    "T16n0656_013:0113c12": "何以故？不知三世正法諸佛所行？何故不住",
    "T16n0656_013:0113c13": "壽一劫宣布智慧？何故不依猗諸法修正受",
    "T16n0656_013:0113c14": "定意？何故不分別法界進無量慧教誨菩薩",
    "T16n0656_013:0113c15": "以為眷屬？」爾時，世尊告淨居天子曰：「善哉，",
    "T16n0656_013:0113c16": "善哉！族姓子！如汝所問，已過諸量，今當與",
    "T16n0656_013:0113c17": "汝說。諦聽諦聽，善思念之！天子！今問菩薩",
    "T16n0656_013:0113c18": "所行與佛無異者，一切善男子、善女人，覺了",
    "T16n0656_013:0113c19": "諸法無形不可見，菩薩弘誓廣及一切當來",
    "T16n0656_013:0113c20": "過去今現在有形之類，展轉相成未獲智慧",
    "T16n0656_013:0113c21": "清淨空觀，設當得智慧者，故名為如來、至真、",
    "T16n0656_013:0113c22": "等正覺，倚菩薩慧化度眾生，自得復授彼，",
    "T16n0656_013:0113c23": "是謂菩薩道能斷三毒、不興十惡、盡如來境",
    "T16n0656_013:0113c24": "界，是謂名為十力。已越凡夫立菩薩行迹，",
    "T16n0656_013:0113c25": "心不移動於無上正真之道，是謂名為菩薩。",
    "T16n0656_013:0113c26": "若復善男子、善女人，分別法界共相受入，是",
    "T16n0656_013:0113c27": "謂名為一切智。猶如諸法本無相貌，以眾生",
    "T16n0656_013:0113c28": "故各有名號，可就知就、可捨知捨，不離善本",
    "T16n0656_013:0113c29": "修菩薩道，是謂名為菩薩。「猶如菩薩分別無",
    "T16n0656_013:0114a01": "一無二，自然出生諸度無極。復自覺了亦使",
    "T16n0656_013:0114a02": "眾人同其法相，是謂名為佛。猶如彼菩薩不",
    "T16n0656_013:0114a03": "見二三諸法所生，善察不忘思惟達了，法從",
    "T16n0656_013:0114a04": "何起？法從何滅？轉法輪者為是何人？聞法是",
    "T16n0656_013:0114a05": "誰？能解知一切諸法者，是謂名為菩薩。猶如",
    "T16n0656_013:0114a06": "菩薩以其慧眼遍觀三千大千世界，有愛欲",
    "T16n0656_013:0114a07": "心無愛欲心，有愚癡心無愚癡心，有瞋恚心",
    "T16n0656_013:0114a08": "無瞋恚心，復能思惟遍斷根本者，是故名慧",
    "T16n0656_013:0114a09": "眼。「復次，慧眼菩薩周旋往返遊諸佛境界，盡",
    "T16n0656_013:0114a10": "知眾生心心所念應度不度，便能入化隨類",
    "T16n0656_013:0114a11": "度之，是謂名為菩薩。猶如菩薩以諸光明普",
    "T16n0656_013:0114a12": "有所照遍諸境界，示以無量智慧，憶諸佛世",
    "T16n0656_013:0114a13": "尊深奧之法，是謂名為菩薩。「猶如菩薩以智",
    "T16n0656_013:0114a14": "慧光乃能照曜虛空境界，如來神智而現在",
    "T16n0656_013:0114a15": "前，閉塞罪門開泥洹路，復不染著十八本持",
    "T16n0656_013:0114a16": "無著無縛，是謂名為菩薩。猶如菩薩以佛威",
    "T16n0656_013:0114a17": "儀而自修習分別，如來獨步無侶，名色六入",
    "T16n0656_013:0114a18": "更樂受有生死，過去三世眾生本末一一悉",
    "T16n0656_013:0114a19": "知，名為無等侶。「猶如菩薩紹繼如來、不斷",
    "T16n0656_013:0114a20": "佛種施行佛事，生者不知生、滅者不知滅，本",
    "T16n0656_013:0114a21": "無虛寂具四等心，亦復分別本無今有、本有",
    "T16n0656_013:0114a22": "今無，解了悉空不生若干念，是故名為佛。猶",
    "T16n0656_013:0114a23": "如菩薩得神通慧觀眾生，劫有近有遠，劫遠",
    "T16n0656_013:0114a24": "不以為慼，劫近不以為喜，成劫敗劫亦復如",
    "T16n0656_013:0114a25": "是，攝意持心而不亂者，是故名為菩薩。」",
    "T16n0656_013:0114a26": "佛復告淨居天子：「若善男子、善女人行菩薩",
    "T16n0656_013:0114a27": "道，復當思惟一切諸法，從初發意乃至成佛，",
    "T16n0656_013:0114a28": "不計吾我我人壽命，自然其行斷諸塵垢，此",
    "T16n0656_013:0114a29": "乃名曰修菩薩道。「復有菩薩發求道者，為一",
    "T16n0656_013:0114b01": "切眾生荷負苦行，亦復不見有得道者，亦復",
    "T16n0656_013:0114b02": "能度阿僧祇無量眾生，有受證者不受證者，",
    "T16n0656_013:0114b03": "於中受決無所染著，此乃名曰修菩薩道。「復",
    "T16n0656_013:0114b04": "次，天子！若善男子、善女人，分別三空無量深",
    "T16n0656_013:0114b05": "法如實知之。云何為三空？一者、有覺有觀；二",
    "T16n0656_013:0114b06": "者、無覺有觀；三者、無覺無觀。是謂三空，菩薩",
    "T16n0656_013:0114b07": "所行。」復告天子：「復有三空。云何為三？一",
    "T16n0656_013:0114b08": "者、盡空；二者、無盡空；三者、非盡非無盡空。是",
    "T16n0656_013:0114b09": "謂三空，菩薩所行。」佛復告天子：「復有三空：",
    "T16n0656_013:0114b10": "一者、生空；二者、無生空；三者、非生非無生空。",
    "T16n0656_013:0114b11": "是謂三空，菩薩所行。」佛復告天子：「復有三空。",
    "T16n0656_013:0114b12": "云何為三？一者、住空；二者、無住空；三者、非",
    "T16n0656_013:0114b13": "住非無住空。」爾時，淨居天子白佛言：「世尊！過",
    "T16n0656_013:0114b14": "去當來今現在諸法，一切眾生盡有生滅著",
    "T16n0656_013:0114b15": "斷，有此三空不乎？」佛告天子：「我今與汝說，",
    "T16n0656_013:0114b16": "善思念之！云何為住空？所謂住空，無為寂靜",
    "T16n0656_013:0114b17": "是也。天子當知，云何為無住空？汝身及我",
    "T16n0656_013:0114b18": "是也。云何為非住非無住空？一切有形三世",
    "T16n0656_013:0114b19": "諸法是也。」佛復告天子：「若善男子、善女人，解",
    "T16n0656_013:0114b20": "此三空者，便能盡解一切諸法，五盛陰身亦",
    "T16n0656_013:0114b21": "復如是，是謂菩薩道。」佛復告天子：「諸法無",
    "T16n0656_013:0114b22": "合無散，亦不見淨亦不見不淨，亦不自念言：",
    "T16n0656_013:0114b23": "『若我成佛，當於某處生，國土郡縣父母宗親姓",
    "T16n0656_013:0114b24": "氏名氏。』亦復不念：『生某劫中壽命長短。』復",
    "T16n0656_013:0114b25": "不自念言：『身黃金色坐花樹下，當成無上正",
    "T16n0656_013:0114b26": "真之道。』是謂菩薩道已能具足，得不退轉行",
    "T16n0656_013:0114b27": "無生心，本無一相況有二相。「爾時，菩薩分",
    "T16n0656_013:0114b28": "別諸法悉歸空寂，恒自將護不為弊魔得便，",
    "T16n0656_013:0114b29": "趣無所趣轉無所轉，如是已入法界無量空",
    "T16n0656_013:0114c01": "慧，能自嚴飾眾相之法。」佛復告天子曰：「猶",
    "T16n0656_013:0114c02": "如眼色內外無主，三事共合乃成眼識，痛想",
    "T16n0656_013:0114c03": "行識亦復如是，內外成就乃成諸識。」佛告天",
    "T16n0656_013:0114c04": "子：「我今與汝引喻，智者以喻自解。猶如伊",
    "T16n0656_013:0114c05": "羅鉢龍王，金福山側於中止住，七寶殿堂七",
    "T16n0656_013:0114c06": "寶垣牆七寶樹木，梯陛街巷皆七寶成，彫文",
    "T16n0656_013:0114c07": "刻鏤眾寶所成。時彼伊羅鉢龍王，身體絕白",
    "T16n0656_013:0114c08": "如雪珂[卄/積]，金蓋逐後，身體香，瓔悉七寶",
    "T16n0656_013:0114c09": "成。復以七寶以作食器，純紫磨金造作華鬘。",
    "T16n0656_013:0114c10": "復以七寶作鍾鼓樂器，七處齊平口齒齊正，",
    "T16n0656_013:0114c11": "容貌端嚴視無厭足清淨香潔，左右迴轉無",
    "T16n0656_013:0114c12": "所觸礙，有此眾德不可稱量。「然，釋提桓因領",
    "T16n0656_013:0114c13": "三十三天天王中尊，心有所念如彈指頃，欲",
    "T16n0656_013:0114c14": "使金福山側伊羅鉢龍王，如屈伸臂頃往至",
    "T16n0656_013:0114c15": "三十三天者，左右侍從給使天王尋到無礙。",
    "T16n0656_013:0114c16": "「爾時，天王釋提桓因，欲使諸天證其功德，即",
    "T16n0656_013:0114c17": "被以七寶莊嚴龍身。時天帝釋乘此神龍東",
    "T16n0656_013:0114c18": "西遊觀，當於爾時，伊羅鉢龍王復以神力",
    "T16n0656_013:0114c19": "化作種種供養，承事恭順彼天帝釋。龍自化",
    "T16n0656_013:0114c20": "形三十二首，一一首上口有七牙，一一牙上",
    "T16n0656_013:0114c21": "有七浴池，一一池中有七百蓮華，一一華上",
    "T16n0656_013:0114c22": "有七百玉女，一一玉女復將七百使人，作倡",
    "T16n0656_013:0114c23": "伎樂共相娛樂。若復天王釋提桓因意欲懈",
    "T16n0656_013:0114c24": "息，即詣七寶殿後至一浴池，名曰香潔，躬",
    "T16n0656_013:0114c25": "入浴池，乘伊羅鉢龍王恣意遊戲。「爾時，天王",
    "T16n0656_013:0114c26": "釋提桓因，以入一好浴池乘此龍已，眾寶雜",
    "T16n0656_013:0114c27": "廁莊嚴其身，作倡伎樂五欲自遊，共相娛樂",
    "T16n0656_013:0114c28": "樂不可言。爾時，伊羅鉢龍王，捨本形狀不作",
    "T16n0656_013:0114c29": "龍身，以己神力變作三十三天像，復入一浴",
    "T16n0656_013:0115a01": "池，及彼諸天將諸玉女共相娛樂，亦如天帝",
    "T16n0656_013:0115a02": "釋無異。左右觀見此變化，天身龍身各無有",
    "T16n0656_013:0115a03": "異，身與天身同、色與天色同，共在一浴池",
    "T16n0656_013:0115a04": "無有變異，釋身、龍身一而無二。何以故？皆由",
    "T16n0656_013:0115a05": "宿積功德所致。設此二人本求無上正真道",
    "T16n0656_013:0115a06": "者，今日成佛亦復不久，行從心得心淨道成，",
    "T16n0656_013:0115a07": "如彼天宮本不知所從來去亦無所至，一切",
    "T16n0656_013:0115a08": "眾行皆空皆寂。「天子當知，汝今此身及彼天",
    "T16n0656_013:0115a09": "宮日月天子，悉歸磨滅不可久保。是故，天",
    "T16n0656_013:0115a10": "子！當解法性成敗所趣起滅常分，唯有泥洹",
    "T16n0656_013:0115a11": "最安最妙，非刀劍呪術能摧毀壞敗。」爾時，",
    "T16n0656_013:0115a12": "世尊復告天子：「菩薩摩訶薩亦復如是，獲無",
    "T16n0656_013:0115a13": "礙定意弘誓牢固，以菩薩三昧七寶而自瓔",
    "T16n0656_013:0115a14": "珞，以七覺意花莊嚴其身，善住無礙定意不",
    "T16n0656_013:0115a15": "亂，身放光明無不有照。擊法鳴鼓聲徹十方，",
    "T16n0656_013:0115a16": "竪法高幢顯揚威儀，身鉤鎖骨力過天人，增",
    "T16n0656_013:0115a17": "益一切諸度無極，於自然法律皆悉成就。肌",
    "T16n0656_013:0115a18": "肉軟細不受塵垢，演慧法輪法王中勝入深",
    "T16n0656_013:0115a19": "法藏，以諸菩薩用為眷屬，八解浴池用洗心",
    "T16n0656_013:0115a20": "垢。不斷眾人弘誓之本，坐道樹下捨一切業，",
    "T16n0656_013:0115a21": "不悋國榮，用此惠施而成佛道，出此聲響：",
    "T16n0656_013:0115a22": "『今日正是時，吾不成佛者不起于座，要覺",
    "T16n0656_013:0115a23": "所覺乃起于座，唯地樹神乃知我心。』「爾時，世",
    "T16n0656_013:0115a24": "尊說是語時，十方無量恒沙剎土，有八十億",
    "T16n0656_013:0115a25": "姟及神通菩薩僉然俱至，天地大動。十方",
    "T16n0656_013:0115a26": "諸佛各於其方，稱揚其德告四部眾：『今日菩",
    "T16n0656_013:0115a27": "薩釋迦文者，於沙呵剎土，當成無上正真",
    "T16n0656_013:0115a28": "之道。汝等堪任能至彼者，攝持威儀而往親",
    "T16n0656_013:0115a29": "覲。』是時，十方諸神通菩薩承佛聖旨，僉然興",
    "T16n0656_013:0115b01": "敬禮佛三匝，各持香華詣忍世界，興致供養",
    "T16n0656_013:0115b02": "圍遶道樹，稱善無量忍心如地，衣毛不竪係",
    "T16n0656_013:0115b03": "意在前，不左右顧視，慈心遂盛愍傷苦厄。",
    "T16n0656_013:0115b04": "『我今所以欲成佛者，矜愍一切。』說是語時，天",
    "T16n0656_013:0115b05": "地六返震動。爾時，世尊直前瞻視七日不動，",
    "T16n0656_013:0115b06": "諸天龍神八部之眾，皆來圍遶擁護菩薩，至",
    "T16n0656_013:0115b07": "成作佛令得究竟。我亦不捨菩薩所行。「復次，",
    "T16n0656_013:0115b08": "天子！菩薩神足行六聖法，進前成佛乃應道",
    "T16n0656_013:0115b09": "教。吾前成佛，由此六行行大慈悲。云何為六？",
    "T16n0656_013:0115b10": "一者、慈仁哀愍不度；二者、兼施周滿一切；",
    "T16n0656_013:0115b11": "三者、廣演聖慧不有進退；四者、行三空慧淨",
    "T16n0656_013:0115b12": "攝國土；五者、攝取國土無進退心；六者、受佛",
    "T16n0656_013:0115b13": "印信封可眾生；是謂六事得成如來、至真、等",
    "T16n0656_013:0115b14": "正覺。」佛復告天子：「菩薩摩訶薩復有六事，念",
    "T16n0656_013:0115b15": "化眾生不懷懈慢，充足一切眾生之願。一者、",
    "T16n0656_013:0115b16": "精進斷諸漏結；二者、苦行不捨道心；三者、自",
    "T16n0656_013:0115b17": "憶攝身口意；四者、追師求受正法；五者、修德",
    "T16n0656_013:0115b18": "為眾生故；六者、入定觀察根原；是謂菩薩摩",
    "T16n0656_013:0115b19": "訶薩具此六事便應通慧。」佛復告天子：「諸佛",
    "T16n0656_013:0115b20": "世尊修此六法，得成無上正真之道，廣化眾",
    "T16n0656_013:0115b21": "生轉深法輪入總持門。云何為總持？所謂總",
    "T16n0656_013:0115b22": "持者，樂法清淨總持。菩薩入此總持者，能使",
    "T16n0656_013:0115b23": "眾生娛樂法樂之樂。」佛復告天子：「復有無邊",
    "T16n0656_013:0115b24": "際總持，菩薩得此總持者，使無邊際眾生立",
    "T16n0656_013:0115b25": "八解脫。」佛復告天子：「復有無斷轉法總持，菩",
    "T16n0656_013:0115b26": "薩得此總持者，使諸眾生聞法不斷。復有覺",
    "T16n0656_013:0115b27": "道了眾生本總持，菩薩得此總持者，令阿僧",
    "T16n0656_013:0115b28": "祇眾生知本所從來。復有行迹無礙總持，菩",
    "T16n0656_013:0115b29": "薩得此總持者，知自然法無起無滅。復有誦",
    "T16n0656_013:0115c01": "法不忘總持，菩薩得此總持者，獲諸法門不",
    "T16n0656_013:0115c02": "起法想。「如是，天子！菩薩總持百千億數非心",
    "T16n0656_013:0115c03": "所念，菩薩由此總持，便得遊戲百千三昧。」佛",
    "T16n0656_013:0115c04": "復告天子：「有四賢聖如來辯才，菩薩得此賢",
    "T16n0656_013:0115c05": "聖辯才者，向泥洹門而無有礙。云何賢聖辯",
    "T16n0656_013:0115c06": "才？於是，天子！或有菩薩初心入定，後心向",
    "T16n0656_013:0115c07": "道行如來智，不壞前心入定之意，是謂菩薩",
    "T16n0656_013:0115c08": "賢聖辯才。「復次，天子！菩薩入定，前念後念寂",
    "T16n0656_013:0115c09": "然不動，能具相好布現世人，純以菩薩左右",
    "T16n0656_013:0115c10": "侍衛，是謂菩薩賢聖辯才。「復次，天子！或有",
    "T16n0656_013:0115c11": "菩薩現如入定，心遊無量諸佛世界，採取",
    "T16n0656_013:0115c12": "殊妙賢聖法律，一切眾生無覺知者。「復次，",
    "T16n0656_013:0115c13": "天子！復有菩薩入滅盡三昧無形正定，復從",
    "T16n0656_013:0115c14": "定起作無數變，一切眾生無覺知者。或現一",
    "T16n0656_013:0115c15": "劫至百千劫，或現一月或現一日乃至七日，",
    "T16n0656_013:0115c16": "或現成佛取般泥洹。是謂，天子！菩薩辯才功",
    "T16n0656_013:0115c17": "德無量。」爾時，世尊告天子曰：「若有菩薩獨步",
    "T16n0656_013:0115c18": "三界，供養諸佛世尊者，先當習此賢聖辯才。",
    "T16n0656_013:0115c19": "若欲超過聲聞辟支佛者，欲供養諸佛世尊",
    "T16n0656_013:0115c20": "者，欲盡三世無量法者，欲得解脫如佛解",
    "T16n0656_013:0115c21": "脫者，欲使眾生一時成佛者，如是，天子！此",
    "T16n0656_013:0115c22": "菩薩摩訶薩當習此賢聖辯才，受持諷誦為",
    "T16n0656_013:0115c23": "人解說，雖不能多，初夜可；雖不能初夜，一時",
    "T16n0656_013:0115c24": "間可；雖不能一時，彈指頃可。何以故？三世",
    "T16n0656_013:0115c25": "諸佛一切諸道皆從此生，為世光明，諸困苦",
    "T16n0656_013:0115c26": "者自然安隱。若有善男子、善女人，身生瘡癩",
    "T16n0656_013:0115c27": "膿血流溢，彼人聞此賢聖辯才即得除差。若",
    "T16n0656_013:0115c28": "善男子、若善女人，脊曲負天目盲耳聾瘖",
    "T16n0656_013:0115c29": "瘂不言，遭值善知識，與說四賢聖辯才，即",
    "T16n0656_013:0116a01": "蒙解脫無有眾苦。如是，天子！若我曩昔不得",
    "T16n0656_013:0116a02": "四賢聖辯才，終不能成賢聖四辯才。何以故？",
    "T16n0656_013:0116a03": "其功德福難可限量，若從一劫至百千劫，復",
    "T16n0656_013:0116a04": "無數恒沙劫中歎譽此法無以為喻。」佛復告",
    "T16n0656_013:0116a05": "天子：「吾今略說其要。若有善男子、善女人，至",
    "T16n0656_013:0116a06": "如來所頭面禮足，以此為首，乃至十方無量",
    "T16n0656_013:0116a07": "剎土，禮事供養信心不斷，種種華香懸繒幡",
    "T16n0656_013:0116a08": "蓋，問佛深義增益功德，知一切法如幻如化，",
    "T16n0656_013:0116a09": "兼化一切說菩薩道，一一分別平等大道。菩",
    "T16n0656_013:0116a10": "薩眾行種種不同，眾生性行亦復如是。種種",
    "T16n0656_013:0116a11": "菩薩境界、種種菩薩智慧、種種菩薩威儀、種",
    "T16n0656_013:0116a12": "種菩薩妙行、種種菩薩神足、種種菩薩出要、",
    "T16n0656_013:0116a13": "種種菩薩入不染著境界、種種菩薩無惑心",
    "T16n0656_013:0116a14": "自娛樂。種種菩薩法要，分別無量法故；種種",
    "T16n0656_013:0116a15": "菩薩通慧，觀眾生純熟根故；種種菩薩道慧，",
    "T16n0656_013:0116a16": "不捨本末定故；種種菩薩深觀，入定意故；",
    "T16n0656_013:0116a17": "種種菩薩弘誓，不違本願故；種種菩薩勇猛，",
    "T16n0656_013:0116a18": "成辦諸法故；種種菩薩精進，不懷懈怠故；種",
    "T16n0656_013:0116a19": "種菩薩勤苦，不念劫遠近故；種種菩薩大慈",
    "T16n0656_013:0116a20": "悲，心平等故；種種菩薩大悲，愍念一切故。",
    "T16n0656_013:0116a21": "種種菩薩喜心，未曾起怒故；種種菩薩護心，",
    "T16n0656_013:0116a22": "放捨一切故；種種菩薩不淨觀，自觀內諸法",
    "T16n0656_013:0116a23": "故；種種菩薩數出入息，內自攝意故；種種",
    "T16n0656_013:0116a24": "菩薩十二緣起，自滅諸法故；種種菩薩觀五",
    "T16n0656_013:0116a25": "盛陰，念斷諸想故。「如是，天子！菩薩摩訶薩",
    "T16n0656_013:0116a26": "觀察諸法不可思議，淨一切迹應一切智，成",
    "T16n0656_013:0116a27": "一道本歸一泥洹，乃應賢聖辯才，分別如來",
    "T16n0656_013:0116a28": "所說經戒。云何為經？所謂經者，契經、歌、授",
    "T16n0656_013:0116a29": "決、本末、久遠事、相應、生經、方等、未曾有法、因緣",
    "T16n0656_013:0116b01": "經、譬喻、深藏斷結，是謂，天子！菩薩摩訶薩學",
    "T16n0656_013:0116b02": "此法者，便能具足。」佛復告天子：「若有菩薩欲",
    "T16n0656_013:0116b03": "得具足如來身相者，三十二大人之相、八十",
    "T16n0656_013:0116b04": "種好，八種羯毘音聲、圓光七尺。欲得如是相",
    "T16n0656_013:0116b05": "者，當學賢聖辯才。欲得如來法身具足五分",
    "T16n0656_013:0116b06": "法身者，當學賢聖辯才。欲攝取一切菩薩具",
    "T16n0656_013:0116b07": "足六度無極，成一切智具足佛法，當學辯",
    "T16n0656_013:0116b08": "才。」佛復告天子：「若有眾生，欲不斷諸法、不",
    "T16n0656_013:0116b09": "猗四大達如來深奧妙法，欲得如是，當學",
    "T16n0656_013:0116b10": "賢聖辯才。欲入智慧深淵，乘三達智遊戲於",
    "T16n0656_013:0116b11": "百千三昧，當學辯才。欲滅本姓名號成如來",
    "T16n0656_013:0116b12": "名號，欲離縛著不樂居業，欲得如是者，當",
    "T16n0656_013:0116b13": "學賢聖辯才。「如是，天子！菩薩摩訶薩通學",
    "T16n0656_013:0116b14": "諸法已成大乘迹，具足本願、佛國成就、眾生",
    "T16n0656_013:0116b15": "清淨，於佛法藏無所罣礙，解了諸法如幻如",
    "T16n0656_013:0116b16": "響，如芭蕉樹、如鏡中像、如夢中所見，亦如",
    "T16n0656_013:0116b17": "幻化悉無所有。如是，天子！菩薩解了諸法，便",
    "T16n0656_013:0116b18": "能禮事諸佛世尊，從一佛國至一佛國，聽受",
    "T16n0656_013:0116b19": "佛法入深妙藏。」佛復告天子：「若有善男子、",
    "T16n0656_013:0116b20": "善女人，欲得轉輪聖王七寶導從領四天下，",
    "T16n0656_013:0116b21": "欲作梵天王及釋提桓因，欲得如是者，當學",
    "T16n0656_013:0116b22": "賢聖戒律。」爾時，世尊說此語時，九十八億",
    "T16n0656_013:0116b23": "得阿羅漢皆懷變悔，前白佛言：「我等過重，捨",
    "T16n0656_013:0116b24": "本所習今墮邊際，唯願世尊垂愍教誨，欲得",
    "T16n0656_013:0116b25": "修習賢聖辯才。」如是再三，佛默然可之。復",
    "T16n0656_013:0116b26": "有無數眾生聞此法已，諸塵垢盡得法眼淨。",
    "T16n0656_013:0116b27": "佛告淨居天子：「此賢劫中七百佛過，汝當作",
    "T16n0656_013:0116b28": "佛，名曰智積如來、至真、等正覺、明行成為、善",
    "T16n0656_013:0116b29": "逝、世間解、無上士、道法御、天人師，號佛、世尊。」",
    "T16n0656_013:0116c01": "菩薩瓔珞經卷第十三"
}