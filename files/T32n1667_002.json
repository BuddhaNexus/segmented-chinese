{
    "T32n1667_002:0588b04": "大乘起信論卷下",
    "T32n1667_002:0588b06": "馬鳴菩薩造",
    "T32n1667_002:0588b07": "大周于闐三藏實叉難陀",
    "T32n1667_002:0588b08": "奉 制譯",
    "T32n1667_002:0588b09": "[0588b09] ◎對治邪執者。一切邪執莫不皆依我見而",
    "T32n1667_002:0588b10": "起。若離我見則無邪執。我見有二種。一人我",
    "T32n1667_002:0588b11": "見。二法我見。人我見者。依諸凡夫說有五種。",
    "T32n1667_002:0588b12": "一者如經中說。如來法身究竟寂滅猶如虛",
    "T32n1667_002:0588b13": "空。凡愚聞之不解其義。則執如來性同於虛",
    "T32n1667_002:0588b14": "空常恒遍有。為除彼執。明虛空相唯是分別",
    "T32n1667_002:0588b15": "實不可得。有見有對待於諸色。以心分別說",
    "T32n1667_002:0588b16": "名虛空。色既唯是妄心分別。當知虛空亦無",
    "T32n1667_002:0588b17": "有體。一切境相唯是妄心之所分別。若離妄",
    "T32n1667_002:0588b18": "心即境界相滅。唯真如心無所不遍。此是如",
    "T32n1667_002:0588b19": "來自性如虛空義。非謂如空是常是有。二者",
    "T32n1667_002:0588b20": "如經中說。一切世法皆畢竟空。乃至涅槃真",
    "T32n1667_002:0588b21": "如法亦畢竟空。本性如是離一切相。凡愚聞",
    "T32n1667_002:0588b22": "之不解其義。即執涅槃真如法唯空無物。為",
    "T32n1667_002:0588b23": "除彼執明真如法身自體不空。具足無量性",
    "T32n1667_002:0588b24": "功德故。",
    "T32n1667_002:0588b25": "[0588b25] 三者如經中說。如來藏具足一切諸性功德",
    "T32n1667_002:0588b26": "不增不減。凡愚聞已不解其義。則執如來藏",
    "T32n1667_002:0588b27": "有色心法自相差別。為除此執。明以真如本",
    "T32n1667_002:0588b28": "無染法差別。立有無邊功德相。非是染相。四",
    "T32n1667_002:0588b29": "者如經中說。一切世間諸雜染法。皆依如來",
    "T32n1667_002:0588c01": "藏起。一切法不異真如。凡愚聞之不解其義。",
    "T32n1667_002:0588c02": "則謂如來藏具有一切世間染法。為除此執。",
    "T32n1667_002:0588c03": "明如來藏從本具有過恒沙數清淨功德不異",
    "T32n1667_002:0588c04": "真如。過恒沙數煩惱染法。唯是妄有本無自",
    "T32n1667_002:0588c05": "性。從無始來未曾暫與如來藏相應。若如來",
    "T32n1667_002:0588c06": "藏染法相應。而令證會息妄染者。無有是",
    "T32n1667_002:0588c07": "處。",
    "T32n1667_002:0588c08": "[0588c08] 五者如經中說。依如來藏有生死得涅槃。凡",
    "T32n1667_002:0588c09": "愚聞之不知其義。則謂依如來藏生死有始。",
    "T32n1667_002:0588c10": "以見始故復謂涅槃有其終盡。為除此執。明",
    "T32n1667_002:0588c11": "如來藏無有初際。無明依之生死無始。若言",
    "T32n1667_002:0588c12": "三界外更有眾生始起者。是外道經中說。非",
    "T32n1667_002:0588c13": "是佛教。以如來藏無有後際。證此永斷生死",
    "T32n1667_002:0588c14": "種子。得於涅槃亦無後際。依人我見四種見",
    "T32n1667_002:0588c15": "生。是故於此安立彼四。",
    "T32n1667_002:0588c16": "[0588c16] 法我見者。以二乘鈍根。世尊。但為說人無我。",
    "T32n1667_002:0588c17": "彼人便於五蘊生滅畢竟執著。怖畏生死妄",
    "T32n1667_002:0588c18": "取涅槃。為除此執。明五蘊法本性不生。不生",
    "T32n1667_002:0588c19": "故亦無有滅。不滅故本來涅槃。若究竟離分",
    "T32n1667_002:0588c20": "別執著。則知一切染法淨法皆相待立。是故",
    "T32n1667_002:0588c21": "當知。一切諸法從本已來。非色非心非智非",
    "T32n1667_002:0588c22": "識非無非有。畢竟皆是不可說相。而有言說",
    "T32n1667_002:0588c23": "示教之者。皆是如來善巧方便。假以言語引",
    "T32n1667_002:0588c24": "導眾生。令捨文字入於真實。若隨言執義增",
    "T32n1667_002:0588c25": "妄分別。不生實智不得涅槃。",
    "T32n1667_002:0588c26": "[0588c26] 分別修行正道相者。謂一切如來得道正因。",
    "T32n1667_002:0588c27": "一切菩薩發心修習。令現前故。略說發心有",
    "T32n1667_002:0588c28": "三種相。一信成就發心。二解行發心。三證發",
    "T32n1667_002:0588c29": "心。信成就發心者。依何位修何行。得信成就",
    "T32n1667_002:0589a01": "堪能發心。當知是人依不定聚。以法熏習善",
    "T32n1667_002:0589a02": "根力故。深信業果行十善道。厭生死苦求無",
    "T32n1667_002:0589a03": "上覺。值遇諸佛及諸菩薩。承事供養修行諸",
    "T32n1667_002:0589a04": "行。經十千劫信乃成就。從是已後。或以諸佛",
    "T32n1667_002:0589a05": "菩薩教力。或以大悲。或因正法將欲壞滅。以",
    "T32n1667_002:0589a06": "護法故而能發心。既發心已入正定聚畢竟",
    "T32n1667_002:0589a07": "不退。住佛種性勝因相應。或有眾生。久遠已",
    "T32n1667_002:0589a08": "來善根微少。煩惱深厚覆其心故。雖值諸佛",
    "T32n1667_002:0589a09": "及諸菩薩承事供養。唯種人天受生種子。或",
    "T32n1667_002:0589a10": "種二乘菩提種子。或有雖求大菩提道。然根",
    "T32n1667_002:0589a11": "不定或進或退。或有值佛及諸菩薩供養承",
    "T32n1667_002:0589a12": "事修行諸行。未得滿足十千大劫。中間遇緣",
    "T32n1667_002:0589a13": "而發於心。遇何等緣。所謂或見佛形相。或供",
    "T32n1667_002:0589a14": "養眾僧。或二乘所教。或見他發心。此等發心",
    "T32n1667_002:0589a15": "皆悉未定。若遇惡緣或時退墮二乘地故。",
    "T32n1667_002:0589a16": "[0589a16] 復次信成就發心。略說有三。一發正直心。如",
    "T32n1667_002:0589a17": "理正念真如法故。二發深重心。樂集一切諸",
    "T32n1667_002:0589a18": "善行故。三發大悲心。願拔一切眾生苦故。問",
    "T32n1667_002:0589a19": "一切眾生一切諸法皆同一法界。無有二相。",
    "T32n1667_002:0589a20": "據理但應正念真如。何假復修一切善行救",
    "T32n1667_002:0589a21": "一切眾生。",
    "T32n1667_002:0589a22": "[0589a22] 答不然。如摩尼寶本性明潔在&#x945B;穢中。假使",
    "T32n1667_002:0589a23": "有人勤加憶念。而不作方便不施功力。欲求",
    "T32n1667_002:0589a24": "清淨終不可得。真如之法亦復如是。體雖明",
    "T32n1667_002:0589a25": "潔具足功德。而被無邊客塵所染。假使有人",
    "T32n1667_002:0589a26": "勤加憶念。而不作方便不修諸行。欲求清淨",
    "T32n1667_002:0589a27": "終無得理。是故要當集一切善行救一切眾",
    "T32n1667_002:0589a28": "生。離彼無邊客塵垢染顯現真法。",
    "T32n1667_002:0589a29": "[0589a29] 彼方便行略有四種。一行根本方便。謂觀一",
    "T32n1667_002:0589b01": "切法本性無生。離於妄見不住生死。又觀一",
    "T32n1667_002:0589b02": "切法因緣和合業果不失。起於大悲修諸善",
    "T32n1667_002:0589b03": "行。攝化眾生不住涅槃。以真如離於生死涅",
    "T32n1667_002:0589b04": "槃相故。此行隨順以為根本。是名行根本方",
    "T32n1667_002:0589b05": "便。二能止息方便所謂慚愧及以悔過。此能",
    "T32n1667_002:0589b06": "止息一切惡法令不增長。以真如離一切過",
    "T32n1667_002:0589b07": "失相故。隨順真如止息諸惡。是名能止息方",
    "T32n1667_002:0589b08": "便。三生長善根方便。謂於三寶所起愛敬心。",
    "T32n1667_002:0589b09": "尊重供養頂禮稱讚。隨喜勸請正信增長。乃",
    "T32n1667_002:0589b10": "至志求無上菩提。為佛法僧威力所護。業障",
    "T32n1667_002:0589b11": "清淨善根不退。以真如離一切障具一切功",
    "T32n1667_002:0589b12": "德故。隨順真如修行善業。是名生長善根方",
    "T32n1667_002:0589b13": "便。四大願平等方便。謂發誓願盡未來際。平",
    "T32n1667_002:0589b14": "等救拔一切眾生。令其安住無餘涅槃。以知",
    "T32n1667_002:0589b15": "一切法本性無二故。彼此平等故。究竟寂滅",
    "T32n1667_002:0589b16": "故。隨順真如此三種相發大誓願。是名大願",
    "T32n1667_002:0589b17": "平等方便。",
    "T32n1667_002:0589b18": "[0589b18] 菩薩如是發心之時。則得少分見佛法身。能",
    "T32n1667_002:0589b19": "隨願力現八種事。謂從兜率天宮來下入胎",
    "T32n1667_002:0589b20": "住胎出。胎出家成佛轉法輪般涅槃。然猶未",
    "T32n1667_002:0589b21": "得名為法身。以其過去無量世來有漏之業",
    "T32n1667_002:0589b22": "未除斷故。或由惡業受於微苦。願力所持非",
    "T32n1667_002:0589b23": "久被繫。有經中說。信成就發心菩薩。或有退",
    "T32n1667_002:0589b24": "墮惡趣中者。此為初學心多懈怠不入正位。",
    "T32n1667_002:0589b25": "以此語之令增勇猛非如實說。",
    "T32n1667_002:0589b26": "[0589b26] 又此菩薩一發心後。自利利他修諸苦行。心",
    "T32n1667_002:0589b27": "無怯弱尚不畏墮二乘之地。況於惡道。若聞",
    "T32n1667_002:0589b28": "無量阿僧祇劫勤修種種難行苦行方始得",
    "T32n1667_002:0589b29": "佛。不驚不怖。何況有起二乘之心及墮惡趣。",
    "T32n1667_002:0589c01": "以決定信一切諸法從本已來性涅槃故。解",
    "T32n1667_002:0589c02": "行發心者當知轉勝。初無數劫將欲滿故。於",
    "T32n1667_002:0589c03": "真如中得深解故。修一切行皆無著故。此菩",
    "T32n1667_002:0589c04": "薩知法性離慳貪相是清淨施度。隨順修行",
    "T32n1667_002:0589c05": "檀那波羅蜜。知法性離五欲境無破戒相是",
    "T32n1667_002:0589c06": "清淨戒度。隨順修行尸羅波羅蜜。知法性無",
    "T32n1667_002:0589c07": "有苦惱離瞋害相是清淨忍度。隨順修行羼",
    "T32n1667_002:0589c08": "提波羅蜜。知法性離身心相無有懈怠是清",
    "T32n1667_002:0589c09": "淨進度。隨順修行毘梨耶波羅蜜。知法性無",
    "T32n1667_002:0589c10": "動無亂是清淨禪度。隨順修行禪那波羅蜜。",
    "T32n1667_002:0589c11": "知法性離諸癡闇是清淨慧度。隨順修行般",
    "T32n1667_002:0589c12": "若波羅蜜。",
    "T32n1667_002:0589c13": "[0589c13] 證發心者。從淨心地乃至菩薩究竟地證何",
    "T32n1667_002:0589c14": "境界。所謂真如。以依轉識說為境界。而實證",
    "T32n1667_002:0589c15": "中無境界相。此菩薩以無分別智。證離言說",
    "T32n1667_002:0589c16": "真如法身故。能於一念遍往十方一切世界。",
    "T32n1667_002:0589c17": "供養諸佛請轉法輪。唯為眾生而作利益不",
    "T32n1667_002:0589c18": "求聽受美妙音詞。或為怯弱眾生故示大精",
    "T32n1667_002:0589c19": "進。超無量劫速成正覺。或為懈怠眾生故。經",
    "T32n1667_002:0589c20": "於無量阿僧祇劫。久修苦行方始成佛。如是",
    "T32n1667_002:0589c21": "示現無數方便。皆為饒益一切眾生。而實菩",
    "T32n1667_002:0589c22": "薩種性諸根發心作證。皆悉同等無超過法。",
    "T32n1667_002:0589c23": "決定皆經三無數劫成正覺故。但隨眾生世",
    "T32n1667_002:0589c24": "界不同。所見所聞根欲性異。示所修行種種",
    "T32n1667_002:0589c25": "差別。此證發心中有三種心。一真心。無有",
    "T32n1667_002:0589c26": "分別故。二方便心。任運利他故。三業識心。微",
    "T32n1667_002:0589c27": "細起滅故。",
    "T32n1667_002:0589c28": "[0589c28] 又此菩薩福德智慧二種莊嚴悉圓滿已。於",
    "T32n1667_002:0589c29": "色究竟得一切世間最尊勝身。以一念相應",
    "T32n1667_002:0590a01": "慧。頓拔無明根。具一切種智。任運而有不思",
    "T32n1667_002:0590a02": "議業。於十方無量世界普化眾生。",
    "T32n1667_002:0590a03": "[0590a03] 問虛空無邊故世界無邊。世界無邊故眾生",
    "T32n1667_002:0590a04": "無邊。眾生無邊故心行差別亦復無邊。如",
    "T32n1667_002:0590a05": "是境界無有齊限難知難解。若無明斷永無",
    "T32n1667_002:0590a06": "心相。云何能了一切種。成一切種智。",
    "T32n1667_002:0590a07": "[0590a07] 答一切妄境從本已來理實唯一心為性。一",
    "T32n1667_002:0590a08": "切眾生執著妄境。不能得知一切諸法第一",
    "T32n1667_002:0590a09": "義性。諸佛如來無有執著。則能現見諸法實",
    "T32n1667_002:0590a10": "性。而有大智顯照一切染淨差別。以無量無",
    "T32n1667_002:0590a11": "邊善巧方便。隨其所應利樂眾生。是故妄念",
    "T32n1667_002:0590a12": "心滅。了一切種成一切種智。",
    "T32n1667_002:0590a13": "[0590a13] 問若諸佛有無邊方便。能於十方任運利益",
    "T32n1667_002:0590a14": "諸眾生者。何故眾生不常見佛。或&#x89A9;神變。或",
    "T32n1667_002:0590a15": "聞說法。",
    "T32n1667_002:0590a16": "[0590a16] 答如來實有如是方便。但要待眾生其心清",
    "T32n1667_002:0590a17": "淨。乃為現身。如鏡有垢色像不現。垢除則現。",
    "T32n1667_002:0590a18": "眾生亦爾。心未離垢。法身不現。離垢則現。云",
    "T32n1667_002:0590a19": "何修習信分。此依未入正定眾生說。何者為",
    "T32n1667_002:0590a20": "信心。云何而修習。信有四種。一信根本。謂樂",
    "T32n1667_002:0590a21": "念真如法故。二信佛具足無邊功德。謂常樂",
    "T32n1667_002:0590a22": "頂禮恭敬供養。聽聞正法如法修行。迴向一",
    "T32n1667_002:0590a23": "切智故。三信法有大利益。謂常樂修行諸波",
    "T32n1667_002:0590a24": "羅蜜故。四信正行僧。謂常供養諸菩薩眾正",
    "T32n1667_002:0590a25": "修自利利他行故。修五門行。能成此信。所謂",
    "T32n1667_002:0590a26": "施門。戒門。忍門。精進門。止觀門。云何修施",
    "T32n1667_002:0590a27": "門。謂若見眾生來從乞求。以己資財隨力施",
    "T32n1667_002:0590a28": "與。捨自慳著令其歡喜。若見眾生危難逼迫。",
    "T32n1667_002:0590a29": "方便救濟令無怖畏。若有眾生而來求法。以",
    "T32n1667_002:0590b01": "己所解隨宜為說。修行如是三種施時。不為",
    "T32n1667_002:0590b02": "名聞不求利養。亦不貪著世間果報。但念自",
    "T32n1667_002:0590b03": "他利益安樂。迴向阿耨多羅三藐三菩提。",
    "T32n1667_002:0590b04": "[0590b04] 云何修戒門。所謂在家菩薩當離殺生偷盜",
    "T32n1667_002:0590b05": "邪婬妄言兩舌惡口綺語慳貪瞋嫉諂誑邪",
    "T32n1667_002:0590b06": "見。若出家者為欲折伏諸煩惱故。應離憒&#x9599;",
    "T32n1667_002:0590b07": "常依寂靜。修習止足頭陀等行。乃至小罪心",
    "T32n1667_002:0590b08": "生大怖慚愧悔責。護持如來所制禁戒。不令",
    "T32n1667_002:0590b09": "見者有所譏嫌。能使眾生捨惡修善云何修",
    "T32n1667_002:0590b10": "忍門。所謂見惡不嫌遭苦不動。常樂觀察甚",
    "T32n1667_002:0590b11": "深句義。",
    "T32n1667_002:0590b12": "[0590b12] 云何修精進門。所謂修諸善行心不懈退。當",
    "T32n1667_002:0590b13": "念過去無數劫來。為求世間貪欲境界。虛受",
    "T32n1667_002:0590b14": "一切身心大苦。畢竟無有少分滋味。為令未",
    "T32n1667_002:0590b15": "來遠離此苦。應勤精進不生懈怠。大悲利益",
    "T32n1667_002:0590b16": "一切眾生。其初學菩薩雖修行信心。以先世",
    "T32n1667_002:0590b17": "來多有重罪惡業障故。或為魔邪所惱。或為",
    "T32n1667_002:0590b18": "世務所纏。或為種種病緣之所逼迫。如是等",
    "T32n1667_002:0590b19": "事為難非一。令其行人廢修善品。是故宜應",
    "T32n1667_002:0590b20": "勇猛精進。晝夜六時禮拜諸佛。供養讚歎懺",
    "T32n1667_002:0590b21": "悔勸請。隨喜迴向無上菩提。發大誓願無有",
    "T32n1667_002:0590b22": "休息。令惡障銷滅善根增長。云何修止觀門。",
    "T32n1667_002:0590b23": "謂息滅一切戲論境界是止義。明見因果生",
    "T32n1667_002:0590b24": "滅之相是觀義。初各別修漸次增長。至于成",
    "T32n1667_002:0590b25": "就任運雙行。其修止者。住寂靜處結加趺坐",
    "T32n1667_002:0590b26": "端身正意。不依氣息。不依形色。不依虛空。不",
    "T32n1667_002:0590b27": "依地水火風。乃至不依見聞覺知。一切分別",
    "T32n1667_002:0590b28": "想念皆除。亦遣除想以一切法不生不滅皆無",
    "T32n1667_002:0590b29": "相故。前心依境次捨於境。後念依心復捨於",
    "T32n1667_002:0590c01": "心。以心馳外境攝住內心。後復起心不取心",
    "T32n1667_002:0590c02": "相。以離真如不可得故。行住坐臥於一切時",
    "T32n1667_002:0590c03": "如是修行恒不斷絕。漸次得入真如三昧。究",
    "T32n1667_002:0590c04": "竟折伏一切煩惱。信心增長速成不退。若心",
    "T32n1667_002:0590c05": "懷疑惑誹謗不信。業障所纏我慢懈怠。如是",
    "T32n1667_002:0590c06": "等人所不能入。",
    "T32n1667_002:0590c07": "[0590c07] 復次依此三昧證法界相。知一切如來法身",
    "T32n1667_002:0590c08": "與一切眾生身平等無二皆是一相。是故說",
    "T32n1667_002:0590c09": "名一相三昧。若修習此三昧。能生無量三昧。",
    "T32n1667_002:0590c10": "以真如是一切三昧根本處故。或有眾生善",
    "T32n1667_002:0590c11": "根微少。為諸魔外道鬼神惑亂。或現惡形以",
    "T32n1667_002:0590c12": "怖其心。或示美色以迷其意。或現天形或菩",
    "T32n1667_002:0590c13": "薩形。乃至佛形相好莊嚴。或說總持或說諸",
    "T32n1667_002:0590c14": "度。或復演說諸解脫門。無怨無親無因無果。",
    "T32n1667_002:0590c15": "一切諸法畢竟空寂本性涅槃。或復令知過",
    "T32n1667_002:0590c16": "去未來及他心事。辯才演說無滯無斷。使其",
    "T32n1667_002:0590c17": "貪著名譽利養。或數瞋數喜。或多悲多愛。或",
    "T32n1667_002:0590c18": "恒樂昏寐。或久不睡眠。或身嬰疹疾。或性不",
    "T32n1667_002:0590c19": "勤策。或卒起精進即便休廢。或情多疑惑不",
    "T32n1667_002:0590c20": "生信受。或捨本勝行更修雜業。愛著世事溺",
    "T32n1667_002:0590c21": "情從好。或令證得外道諸定。一日二日乃至",
    "T32n1667_002:0590c22": "七日。住於定中得好飲食。身心適悅不饑不",
    "T32n1667_002:0590c23": "渴。或復勸令受女等色。或令其飲食乍少乍",
    "T32n1667_002:0590c24": "多。或使其形容或好或醜。若為諸見煩惱所",
    "T32n1667_002:0590c25": "亂。即便退失往昔善根。是故宜應審諦觀察。",
    "T32n1667_002:0590c26": "當作是念。此皆以我善根微薄業障厚重。為",
    "T32n1667_002:0590c27": "魔鬼等之所迷惑。如是知已。念彼一切皆唯",
    "T32n1667_002:0590c28": "是心。如是思惟剎那即滅。遠離諸相入真三",
    "T32n1667_002:0590c29": "昧。心相既離真相亦盡。從於定起諸見煩惱",
    "T32n1667_002:0591a01": "皆不現行。以三昧力壞其種故。殊勝善品隨",
    "T32n1667_002:0591a02": "順相續。一切障難悉皆遠離。起大精進恒無",
    "T32n1667_002:0591a03": "斷絕。若不修行此三昧者。無有得入如來種",
    "T32n1667_002:0591a04": "性。以餘三昧皆是有相。與外道共。不得值遇",
    "T32n1667_002:0591a05": "佛菩薩故。是故菩薩於此三昧當勤修習。令",
    "T32n1667_002:0591a06": "成就究竟。修此三昧。現身即得十種利益。一",
    "T32n1667_002:0591a07": "者常為十方諸佛菩薩之所護念。二者不為",
    "T32n1667_002:0591a08": "一切諸魔惡鬼之所惱亂。三者不為一切邪",
    "T32n1667_002:0591a09": "道所惑。四者令誹謗深法重罪業障皆悉微",
    "T32n1667_002:0591a10": "薄。五者滅一切疑諸惡覺觀。六者於如來境",
    "T32n1667_002:0591a11": "界信得增長。七者遠離憂悔於生死中勇猛",
    "T32n1667_002:0591a12": "不怯。八者遠離憍慢柔和忍辱常為一切世",
    "T32n1667_002:0591a13": "間所敬。九者設不住定於一切時一切境中",
    "T32n1667_002:0591a14": "煩惱種薄終不現起。十者若住於定不為一",
    "T32n1667_002:0591a15": "切音聲等緣之所動亂。",
    "T32n1667_002:0591a16": "[0591a16] 復次若唯修止。心則沈沒或生懈怠。不樂眾",
    "T32n1667_002:0591a17": "善遠離大悲。是故宜應兼修於觀。云何修耶。",
    "T32n1667_002:0591a18": "謂當觀世間一切諸法生滅不停。以無常故",
    "T32n1667_002:0591a19": "苦。苦故無我。應觀過去法如夢。現在法如電。",
    "T32n1667_002:0591a20": "未來法如雲。忽爾而起。應觀有身悉皆不淨。",
    "T32n1667_002:0591a21": "諸蟲穢污煩惱和雜。觀諸凡愚所見諸法。於",
    "T32n1667_002:0591a22": "無物中妄計為有。觀察一切從緣生法。皆如",
    "T32n1667_002:0591a23": "幻等畢竟無實。觀第一義諦非心所行。不可",
    "T32n1667_002:0591a24": "譬喻不可言說。觀一切眾生。從無始來皆因",
    "T32n1667_002:0591a25": "無明熏習力故。受於無量身心大苦。現在未",
    "T32n1667_002:0591a26": "來亦復如是無邊無限難出難度。常在其中",
    "T32n1667_002:0591a27": "不能覺察。甚為可愍。如是觀已生決定智起",
    "T32n1667_002:0591a28": "廣大悲。發大勇猛立大誓願。願令我心離諸",
    "T32n1667_002:0591a29": "顛倒斷諸分別。親近一切諸佛菩薩。頂禮供",
    "T32n1667_002:0591b01": "養恭敬讚歎。聽聞正法如說修行。盡未來際",
    "T32n1667_002:0591b02": "無有休息。以無量方便拔濟一切苦海眾生。",
    "T32n1667_002:0591b03": "令住涅槃第一義樂。作是願已於一切時。隨",
    "T32n1667_002:0591b04": "己堪能修行自利利他之行。行住坐臥常勤",
    "T32n1667_002:0591b05": "觀察應作不應作。是名修觀。",
    "T32n1667_002:0591b06": "[0591b06] 復次若唯修觀則心不止息。多生疑惑不隨",
    "T32n1667_002:0591b07": "順第一義諦。不出生無分別智。是故止觀應",
    "T32n1667_002:0591b08": "並修行。謂雖念一切法皆無自性不生不滅",
    "T32n1667_002:0591b09": "本來寂滅自性涅槃。而亦即見因緣和合善",
    "T32n1667_002:0591b10": "惡業報不失不壞。雖念因緣善惡業報。而亦",
    "T32n1667_002:0591b11": "即見一切諸法無生無性乃至涅槃。然修行",
    "T32n1667_002:0591b12": "止者。對治凡夫樂著生死。亦治二乘執著生",
    "T32n1667_002:0591b13": "死而生怖畏。修行觀者。對治凡夫不修善根。",
    "T32n1667_002:0591b14": "亦治二乘不起大悲狹劣心過。是故止觀互",
    "T32n1667_002:0591b15": "相助成不相捨離。若止觀不具。必不能得無",
    "T32n1667_002:0591b16": "上菩提。",
    "T32n1667_002:0591b17": "[0591b17] 復次初學菩薩住此娑婆世界。或值寒熱風",
    "T32n1667_002:0591b18": "雨不時飢饉等苦。或見不善可畏眾生。三毒",
    "T32n1667_002:0591b19": "所纏邪見顛倒。棄背善道習行惡法。菩薩在",
    "T32n1667_002:0591b20": "中心生怯弱。恐不可值遇諸佛菩薩。恐不能",
    "T32n1667_002:0591b21": "成就清淨信心。生疑欲退者應作是念。十方",
    "T32n1667_002:0591b22": "所有諸佛菩薩。皆得大神通無有障礙。能以",
    "T32n1667_002:0591b23": "種種善巧方便。救拔一切險厄眾生。作是念",
    "T32n1667_002:0591b24": "已發大誓願。一心專念佛及菩薩。以生如是",
    "T32n1667_002:0591b25": "決定心故。於此命終必得往生餘佛剎中。見",
    "T32n1667_002:0591b26": "佛菩薩信心成就永離惡趣。如經中說。若善",
    "T32n1667_002:0591b27": "男子善女人。專念西方極樂世界阿彌陀佛。",
    "T32n1667_002:0591b28": "以諸善根迴向願生決定得生。常見彼佛信",
    "T32n1667_002:0591b29": "心增長永不退轉。於彼聞法觀佛法身。漸次",
    "T32n1667_002:0591c01": "修行得入正位。",
    "T32n1667_002:0591c02": "[0591c02] 云何利益分。如是大乘祕密句義今已略說。",
    "T32n1667_002:0591c03": "若有眾生。欲於如來甚深境界廣大法中生",
    "T32n1667_002:0591c04": "淨信覺解心。入大乘道無有障礙。於此略論",
    "T32n1667_002:0591c05": "當勤聽受思惟修習。當知是人決定速成一",
    "T32n1667_002:0591c06": "切種智。若聞此法不生驚怖。當知此人定紹",
    "T32n1667_002:0591c07": "佛種速得授記。假使有人。化三千大千世界",
    "T32n1667_002:0591c08": "眾生。令住十善道。不如於須臾頃正思此法",
    "T32n1667_002:0591c09": "過前功德無量無邊。若一日一夜如說修行。",
    "T32n1667_002:0591c10": "所生功德無量無邊不可稱說。假令十方一",
    "T32n1667_002:0591c11": "切諸佛。各於無量阿僧祇劫。說不能盡。以真",
    "T32n1667_002:0591c12": "如功德無邊際故。修行功德亦復無邊。若於",
    "T32n1667_002:0591c13": "此法生誹謗者。獲無量罪。於阿僧祇劫受大",
    "T32n1667_002:0591c14": "苦惱。是故於此應決定信。勿生誹謗自害害",
    "T32n1667_002:0591c15": "他斷三寶種。一切諸佛依此修行成無上智。",
    "T32n1667_002:0591c16": "一切菩薩由此證得如來法身。過去菩薩依",
    "T32n1667_002:0591c17": "此得成大乘淨信。現在今成未來當成。是故",
    "T32n1667_002:0591c18": "欲成自利利他殊勝行者。當於此論勤加修",
    "T32n1667_002:0591c19": "學。",
    "T32n1667_002:0591c20": " 我今已解釋  甚深廣大義",
    "T32n1667_002:0591c21": " 功德施群生  令見真如法"
}