{
    "T31n1598_004:0398c09": "攝大乘論釋卷第四",
    "T31n1598_004:0398c11": "無性菩薩造",
    "T31n1598_004:0398c12": "三藏法師玄奘奉 詔譯",
    "T31n1598_004:0398c13": "所知相分第三之一",
    "T31n1598_004:0398c14": "[0398c14] 論曰。已說所知依。所知相復云何應見。此略",
    "T31n1598_004:0398c15": "有三種。一依他起相。二遍計所執相。三圓成",
    "T31n1598_004:0398c16": "實相。[0398c16] 釋曰。已說所知依者。謂不復當說。此",
    "T31n1598_004:0398c17": "者此所知相。略有三種者。謂一切法要有所",
    "T31n1598_004:0398c18": "應知所應斷所應證差別故。依他起相者。謂",
    "T31n1598_004:0398c19": "依業煩惱所取能取。遍計隨合他而得起故。",
    "T31n1598_004:0398c20": "如是相者何所表知。謂依他起相。遍計所執",
    "T31n1598_004:0398c21": "相者。謂永無相。永無相者是遍計所執。所取",
    "T31n1598_004:0398c22": "能取補特伽羅。及法有性之所相故。云何非",
    "T31n1598_004:0398c23": "有可為所相。謂即如是而分別故。由薄伽梵",
    "T31n1598_004:0398c24": "說如是言。乃至實有不知實有。乃至非有不",
    "T31n1598_004:0398c25": "知非有。如是實有知為實有。若非實有知非",
    "T31n1598_004:0398c26": "實有。圓成實相者。謂即於彼遍計所執所取",
    "T31n1598_004:0398c27": "能取。或我或法無性之性。用彼為量所了境",
    "T31n1598_004:0398c28": "性。於彼遍知方能了別。遍計所執決定非有。",
    "T31n1598_004:0398c29": "有相違性故非為境性故。",
    "T31n1598_004:0399a01": "[0399a01] 論曰。此中何者依他起相。謂阿賴耶識為種",
    "T31n1598_004:0399a02": "子。虛妄分別所攝諸識。此復云何。謂身身者",
    "T31n1598_004:0399a03": "受者識。彼所受識彼能受識。世識數識。處識",
    "T31n1598_004:0399a04": "言說識。自他差別識。善趣惡趣死生識。此中",
    "T31n1598_004:0399a05": "若身身者受者識。彼所受識彼能受識。世識",
    "T31n1598_004:0399a06": "數識處識言說識。此由名言熏習種子。若自",
    "T31n1598_004:0399a07": "他差別識。此由我見熏習種子。若善趣惡趣",
    "T31n1598_004:0399a08": "死生識。此由有支熏習種子。由此諸識一切",
    "T31n1598_004:0399a09": "界趣雜染所攝。依他起相虛妄分別皆得顯",
    "T31n1598_004:0399a10": "現。如此諸識皆是虛妄分別所攝。唯識為性。",
    "T31n1598_004:0399a11": "是無所有非真實義顯現所依。如是名為依",
    "T31n1598_004:0399a12": "他起相。此中何者遍計所執相。謂於無義唯",
    "T31n1598_004:0399a13": "有識中。似義顯現。此中何者圓成實相。謂即",
    "T31n1598_004:0399a14": "於彼依他起相。由似義相永無有性。[0399a14] 釋曰。",
    "T31n1598_004:0399a15": "謂身身者受者識者。如後當說。眼等六內界",
    "T31n1598_004:0399a16": "為性。如其所應眼等五識所依意界名身者",
    "T31n1598_004:0399a17": "識。第六意識所依意界名受者識。彼所受識",
    "T31n1598_004:0399a18": "者如後當說。是色等六外界。彼能受識者如",
    "T31n1598_004:0399a19": "後當說。是六識界。世識者謂似三時影現。數",
    "T31n1598_004:0399a20": "識者。謂似一等算數影現。處識者。謂似聚落",
    "T31n1598_004:0399a21": "園等影現。言說識者。謂似見聞覺知言說影",
    "T31n1598_004:0399a22": "現。自他差別識者。謂身等識。我我所執相續",
    "T31n1598_004:0399a23": "不斷執我我所。他他所等有差別故。善趣惡",
    "T31n1598_004:0399a24": "趣死生識者。謂似天人及[木*奈]落迦傍生餓鬼",
    "T31n1598_004:0399a25": "死生影現。此中若身身者等乃至言說識。此",
    "T31n1598_004:0399a26": "由名言熏習種子者。謂彼身等皆由名言熏",
    "T31n1598_004:0399a27": "習種子。識所變現無別事故。若自他差別識。",
    "T31n1598_004:0399a28": "此由我見熏習種子者。謂染污意我見熏習",
    "T31n1598_004:0399a29": "為因變現。若善趣惡趣死生識此由有支熏",
    "T31n1598_004:0399b01": "習種子者。謂由有支熏習為因變現。如此諸",
    "T31n1598_004:0399b02": "識皆是虛妄分別所攝者。如前所說身等諸",
    "T31n1598_004:0399b03": "識所取能取。虛妄分別安立為性。唯識為性",
    "T31n1598_004:0399b04": "者。由邪分別二分顯現。實唯是識。善等法中",
    "T31n1598_004:0399b05": "雖無邪執。緣起力故二分顯現。亦唯是識。是",
    "T31n1598_004:0399b06": "無所有。非真實義。顯現所依者。所取色等名",
    "T31n1598_004:0399b07": "無所有。能取識等名非真實。此二皆是遍計",
    "T31n1598_004:0399b08": "所執並名為義。虛妄分別所攝諸識。是此二",
    "T31n1598_004:0399b09": "種顯現因緣故名所依。如是名為依他起相",
    "T31n1598_004:0399b10": "者。如上所辨阿賴耶識為種子等。皆說名為",
    "T31n1598_004:0399b11": "依他起相。謂於無義。唯有識中似義顯現",
    "T31n1598_004:0399b12": "者。實無所取及能取義。唯有虛妄分別所攝。",
    "T31n1598_004:0399b13": "種種識中遍計所取。似義顯現。謂即於彼依",
    "T31n1598_004:0399b14": "他起相。由似義相。永無有性者。謂於緣起心",
    "T31n1598_004:0399b15": "及心法。所現影中由橫計相。永無所顯。真如",
    "T31n1598_004:0399b16": "實性。此即名為圓成實相。又一切法從因緣",
    "T31n1598_004:0399b17": "生。唯識為性。當知皆名依他起相。顛倒橫計",
    "T31n1598_004:0399b18": "似義顯現。當知皆名遍計所執相。依他起上",
    "T31n1598_004:0399b19": "遍計所執永無所顯。真如實性。當知皆名圓",
    "T31n1598_004:0399b20": "成實相。譬如鹿愛自相續力。安立似水所取",
    "T31n1598_004:0399b21": "能取邪遍計性。當知名為依他起相橫計實",
    "T31n1598_004:0399b22": "有。水事顯現。當知名為遍計所執相。即於如",
    "T31n1598_004:0399b23": "是鹿愛事中。橫計水相。畢竟無性。當知是名",
    "T31n1598_004:0399b24": "圓成實相。又遍計所執相即是遍計所執自",
    "T31n1598_004:0399b25": "性。依他起相即是依他起自性。亦名分別自",
    "T31n1598_004:0399b26": "性。圓成實相即是圓成實自性。亦名法性自",
    "T31n1598_004:0399b27": "性。如是三種即是宣說。應知應斷應證三法。",
    "T31n1598_004:0399b28": "如大般若波羅蜜多經中亦說。佛告慈氏。若",
    "T31n1598_004:0399b29": "於彼彼行相事中。遍計為色為受為想為行",
    "T31n1598_004:0399c01": "為識。乃至為一切佛法依止。名想施設言說",
    "T31n1598_004:0399c02": "遍計。以為諸色自性。乃至一切佛法自性是",
    "T31n1598_004:0399c03": "名遍計所執。色乃至遍計所執一切佛法。若",
    "T31n1598_004:0399c04": "復於彼行相事中。唯有分別法性安立。分別",
    "T31n1598_004:0399c05": "為緣起諸戲論。假立名想施設言說。謂之為",
    "T31n1598_004:0399c06": "色乃至謂為一切佛法。是名分別色乃至分",
    "T31n1598_004:0399c07": "別一切佛法。若諸如來出現於世。若不出世。",
    "T31n1598_004:0399c08": "法性安立法界安立。由彼遍計所執色故。此",
    "T31n1598_004:0399c09": "分別色於常常時。於恒恒時是真如性。無自",
    "T31n1598_004:0399c10": "性性。法無我性。實際之性。是名法性色。乃至",
    "T31n1598_004:0399c11": "由彼遍計所執一切佛法故。此分別一切佛",
    "T31n1598_004:0399c12": "法於常常時。於恒恒時。乃至是名法性一切",
    "T31n1598_004:0399c13": "佛法。廣說如經。",
    "T31n1598_004:0399c14": "[0399c14] 論曰。此中身身者受者識。應知即是眼等六",
    "T31n1598_004:0399c15": "內界。彼所受識應知即是色等六外界。彼能",
    "T31n1598_004:0399c16": "受識應知即是眼等六識界。其餘諸識應知",
    "T31n1598_004:0399c17": "是此諸識差別。[0399c17] 釋曰。此諸識者。謂如前說",
    "T31n1598_004:0399c18": "身等為初。能受為後。言差別者。是此諸識差",
    "T31n1598_004:0399c19": "別性故。謂即於此有為識中。皆有已行現行",
    "T31n1598_004:0399c20": "當行差別性故。依之建立世影現識。於此諸",
    "T31n1598_004:0399c21": "識皆有一等差別性故。依之建立數影現識。",
    "T31n1598_004:0399c22": "於所受識有上下等差別性故。依之建立處",
    "T31n1598_004:0399c23": "影現識。餘類應知。",
    "T31n1598_004:0399c24": "[0399c24] 論曰。又此諸識皆唯有識。都無義故。此中以",
    "T31n1598_004:0399c25": "何為喻顯示。應知夢等為喻顯示。謂如夢中",
    "T31n1598_004:0399c26": "都無其義。獨唯有識。雖種種色聲香味觸舍",
    "T31n1598_004:0399c27": "林地山似義影現。而於此中都無有義。由此",
    "T31n1598_004:0399c28": "喻顯應隨了知。一切時處皆唯有識。由此等",
    "T31n1598_004:0399c29": "言應知復有幻誑鹿愛翳眩等喻。若於覺時",
    "T31n1598_004:0400a01": "一切時處。皆如夢等唯有識者。如從夢覺便",
    "T31n1598_004:0400a02": "覺夢中皆唯有識。覺時何故不如是轉。真智",
    "T31n1598_004:0400a03": "覺時亦如是轉。如在夢中此覺不轉。從夢覺",
    "T31n1598_004:0400a04": "時此覺乃轉。如是未得真智覺時此覺不轉。",
    "T31n1598_004:0400a05": "得真智覺此覺乃轉。[0400a05] 釋曰。一切唯識都無",
    "T31n1598_004:0400a06": "有義。舉夢等喻以顯示者。共成立故如夢中",
    "T31n1598_004:0400a07": "等。其文易了無勞重釋。",
    "T31n1598_004:0400a08": "[0400a08] 論曰。其有未得真智覺者。於唯識中云何比",
    "T31n1598_004:0400a09": "知。由教及理應可比知。此中教者。如十地經",
    "T31n1598_004:0400a10": "薄伽梵說。如是三界皆唯有心。又薄伽梵解",
    "T31n1598_004:0400a11": "深密經亦如是說。謂彼經中慈氏菩薩問世",
    "T31n1598_004:0400a12": "尊言。諸三摩地所行影像彼與此心當言有",
    "T31n1598_004:0400a13": "異。當言無異。佛告慈氏。當言無異。何以故。",
    "T31n1598_004:0400a14": "由彼影像唯是識故。我說識所緣唯識所現",
    "T31n1598_004:0400a15": "故。世尊若三摩地所行影像。即與此心無有",
    "T31n1598_004:0400a16": "異者。云何此心還取此心。慈氏無有少法能",
    "T31n1598_004:0400a17": "取少法。然即此心如是生時。即有如是影像",
    "T31n1598_004:0400a18": "顯現。如質為緣還見本質。而謂我今見於影",
    "T31n1598_004:0400a19": "像。及謂離質別有所見。影像顯現此心亦爾。",
    "T31n1598_004:0400a20": "如是生時相似有異所見影現。即由此教理",
    "T31n1598_004:0400a21": "亦顯現。所以者何。於定心中隨所觀見。諸青",
    "T31n1598_004:0400a22": "瘀等所知影像一切無別。青瘀等事但見自",
    "T31n1598_004:0400a23": "心。由此道理菩薩於其一切識中。應可比知。",
    "T31n1598_004:0400a24": "皆唯有識無有境界。又於如是青瘀等中。非",
    "T31n1598_004:0400a25": "憶持識見所緣境現前住故。聞思所成二憶",
    "T31n1598_004:0400a26": "持識。亦以過去為所緣故。所現影像得成唯",
    "T31n1598_004:0400a27": "識。由此比量。菩薩雖未得真智覺。於唯識中",
    "T31n1598_004:0400a28": "應可比知。[0400a28] 釋曰。由教及理者。由至教量。及",
    "T31n1598_004:0400a29": "由比量。雖未證得唯識真智。應可比知唯識",
    "T31n1598_004:0400b01": "無境。十地經者。於彼經中宣說菩薩十種地",
    "T31n1598_004:0400b02": "義。此即安立十地行相名句文身。識所變現",
    "T31n1598_004:0400b03": "聚集為體。謂彼聖者。金剛藏識所變影像為",
    "T31n1598_004:0400b04": "增上緣。聞者身中識上影現。似彼法門。如是",
    "T31n1598_004:0400b05": "展轉傳來于今。說名為教。唯有心者心識是",
    "T31n1598_004:0400b06": "一。唯聲為遣所取境義。由彼無故能取亦無。",
    "T31n1598_004:0400b07": "不遮心法由彼與心不相離故。如說若無心所",
    "T31n1598_004:0400b08": "有法。心未曾轉。若爾滅定何故唯心。是彼宗",
    "T31n1598_004:0400b09": "過。我大乘宗。若處有心必定亦有心相應法。",
    "T31n1598_004:0400b10": "若處無有心相應法心亦定無。如是三界皆",
    "T31n1598_004:0400b11": "唯有心。此言顯示三界唯識。言三界者。謂與",
    "T31n1598_004:0400b12": "欲等愛結相應。墮在三界。此唯識言成立唯",
    "T31n1598_004:0400b13": "有諸心心法。無有三界橫計所緣。此言不遣",
    "T31n1598_004:0400b14": "真如所緣依他所緣。謂道諦攝。根本後得二",
    "T31n1598_004:0400b15": "種所緣。由彼不為愛所執故。非所治故。非迷",
    "T31n1598_004:0400b16": "亂故。非三界攝亦不離識故不待說。若爾應",
    "T31n1598_004:0400b17": "說如是二界。無色界中經部唯有心心法故。",
    "T31n1598_004:0400b18": "此難不然。識所取義皆無義故非但色無。說",
    "T31n1598_004:0400b19": "名唯識。何者亦無。餘虛空等識所取義。經部",
    "T31n1598_004:0400b20": "諸師許無色界。諸心心法。是無色相。無體無",
    "T31n1598_004:0400b21": "實。所取境義顯現所依。恐彼執為非心心法。",
    "T31n1598_004:0400b22": "故說三界皆唯有心。解深密經所明意趣。如",
    "T31n1598_004:0400b23": "十地釋。經謂教法。三摩地者。是能令心住一",
    "T31n1598_004:0400b24": "境性。心法為體。此所緣境說名所行。本境名",
    "T31n1598_004:0400b25": "質。似彼現者。說名影像。我說識所緣唯識所",
    "T31n1598_004:0400b26": "現故者。我說在外識所緣境。唯是內識之所",
    "T31n1598_004:0400b27": "顯現。即是所緣境識為自性義。此意說言識",
    "T31n1598_004:0400b28": "所緣境。唯是識上所現影像無別有體。云何",
    "T31n1598_004:0400b29": "此心還取此心者。此顯作用於自相違。慈氏",
    "T31n1598_004:0400c01": "無有少法能取少法者。此釋前難。無作用故。",
    "T31n1598_004:0400c02": "謂一切法作用作者皆不成故。如是生時者。",
    "T31n1598_004:0400c03": "緣起諸法威力大故。即一體上有二影生。更",
    "T31n1598_004:0400c04": "互相望不即不離。諸心心法由緣起力。其性",
    "T31n1598_004:0400c05": "法爾如是而生。如質為緣還見本質等者。譬",
    "T31n1598_004:0400c06": "如依止自面等質。於鏡等中還見本質。由迷",
    "T31n1598_004:0400c07": "亂故謂我見影。由鏡等緣威力大故。雖無異",
    "T31n1598_004:0400c08": "影而似別有影像顯現。此心亦爾。如是生時",
    "T31n1598_004:0400c09": "等者。謂心心法種種憶念。分別等緣功能大",
    "T31n1598_004:0400c10": "故。如是生時。雖無有異三摩地等所行影像。",
    "T31n1598_004:0400c11": "而似別有影像顯現。即由此教理亦顯現者。",
    "T31n1598_004:0400c12": "謂此教中亦即兼顯比量道理。所以者何。於",
    "T31n1598_004:0400c13": "定心中等者。序述教中有別理義。謂青瘀等",
    "T31n1598_004:0400c14": "不離於心。隨所樂欲而顯現故。譬如夢中所",
    "T31n1598_004:0400c15": "見青瘀等。又於如是青瘀等中。非憶持識等",
    "T31n1598_004:0400c16": "者。恐彼異計故作此說。謂若有人作如是計。",
    "T31n1598_004:0400c17": "由彼先於淡泊路等。見骨鎖等今猶憶持。為",
    "T31n1598_004:0400c18": "三摩地所行影像。為遮此計故言。又於如",
    "T31n1598_004:0400c19": "是青瘀等中。非憶持識見所緣境現前住故。",
    "T31n1598_004:0400c20": "若此所緣即是昔日所憶持者。如昔所見方",
    "T31n1598_004:0400c21": "處決定。如昔所受應如是憶。然不如是修所",
    "T31n1598_004:0400c22": "成智。是真現量所見境界分明現前。非憶持",
    "T31n1598_004:0400c23": "識有如是事。若爾聞思所成兩慧相應之識。",
    "T31n1598_004:0400c24": "憶持本事彼二所行。應離於識此亦不然。由",
    "T31n1598_004:0400c25": "彼聞等二憶持識。緣過去故。過去無故。所",
    "T31n1598_004:0400c26": "緣影像並唯是識。譬如憶昔自己少年。是故",
    "T31n1598_004:0400c27": "此識現所憶持。並唯有識所念空故。如觀行",
    "T31n1598_004:0400c28": "者所想現前。不淨骨鎖女人影像。由此比量",
    "T31n1598_004:0400c29": "等語義分明不須重釋。",
    "T31n1598_004:0401a01": "[0401a01] 論曰。如是已說種種諸識。如夢等喻。即於此",
    "T31n1598_004:0401a02": "中眼識等識可成唯識。眼等諸識既是有色。",
    "T31n1598_004:0401a03": "亦唯有識。云何可見。此亦如前由教及理。",
    "T31n1598_004:0401a04": "[0401a04] 釋曰。教即十地解深密經。理即經中所說道",
    "T31n1598_004:0401a05": "理。謂三摩地所行影像。及夢等喻皆如前說。",
    "T31n1598_004:0401a06": "[0401a06] 論曰。若此諸識亦體是識。何故乃似色性顯",
    "T31n1598_004:0401a07": "現。一類堅住相續而轉。與顛倒等諸雜染法",
    "T31n1598_004:0401a08": "為依處故。若不爾者於非義中。起義顛倒應",
    "T31n1598_004:0401a09": "不得有。此若無者。煩惱所知二障雜染應不",
    "T31n1598_004:0401a10": "得有。此若無者。諸清淨法亦應無有。是故諸",
    "T31n1598_004:0401a11": "識應如是轉。此中有頌。",
    "T31n1598_004:0401a12": " 亂相及亂體  應許為色識",
    "T31n1598_004:0401a13": " 及與非色識  若無餘亦無",
    "T31n1598_004:0401a14": "[0401a14] 釋曰。若此諸識亦體是識等者。此問色識一",
    "T31n1598_004:0401a15": "類堅住相續轉因。言一類者是相似義。前後",
    "T31n1598_004:0401a16": "一類無有變異。亦無間斷故名堅住。即此說",
    "T31n1598_004:0401a17": "名相續而轉。與顛倒等諸雜染法為依處故",
    "T31n1598_004:0401a18": "者。等即等取煩惱業生諸雜染法。眼等諸識",
    "T31n1598_004:0401a19": "與顛倒等諸雜染法。作所依處。所依處者即",
    "T31n1598_004:0401a20": "是因義。故者須也。觀彼問意而作此答。謂無",
    "T31n1598_004:0401a21": "義中顯現似於眼等諸識。一類堅住相續而",
    "T31n1598_004:0401a22": "轉。由此起彼顛倒等法。若不爾者。若不如是",
    "T31n1598_004:0401a23": "轉。於非義中起義顛倒。應不得有。若無顛倒。",
    "T31n1598_004:0401a24": "煩惱所知二障雜染應不得有。無因緣故。若",
    "T31n1598_004:0401a25": "無雜染清淨亦無。要息雜染顯清淨故。是故",
    "T31n1598_004:0401a26": "諸識應如是轉者。眼等諸識應如是轉。為不",
    "T31n1598_004:0401a27": "因力諸法得生非須力耶。不爾隨問興答言",
    "T31n1598_004:0401a28": "故。彼問所須不問因種。由彼不執別有諸色。",
    "T31n1598_004:0401a29": "但問何須。阿賴耶識變作諸色。不唯作識故",
    "T31n1598_004:0401b01": "作此答。亂相許為似色變識。亂體許為非色",
    "T31n1598_004:0401b02": "變識。順結頌法故文隔越。其義相屬。若無似",
    "T31n1598_004:0401b03": "色所變因識。非色果識不應得有。以若無境",
    "T31n1598_004:0401b04": "有境亦無。",
    "T31n1598_004:0401b05": "[0401b05] 論曰。何故身身者受者識。所受識能受識。於",
    "T31n1598_004:0401b06": "一切身中俱有和合轉。能圓滿生受用所顯",
    "T31n1598_004:0401b07": "故。[0401b07] 釋曰。何故身等如前為問。能圓滿等如",
    "T31n1598_004:0401b08": "前而答。由此五識一切身中無不具足。受用",
    "T31n1598_004:0401b09": "所顯若闕一支即不圓滿。",
    "T31n1598_004:0401b10": "[0401b10] 論曰。何故如說世等諸識差別而轉。無始時",
    "T31n1598_004:0401b11": "來生死流轉無斷絕故。諸有情界無數量故。",
    "T31n1598_004:0401b12": "諸器世界無數量故。諸所作事展轉言說無",
    "T31n1598_004:0401b13": "數量故。各別攝取受用差別無數量故。諸愛",
    "T31n1598_004:0401b14": "非愛業果異熟受用差別無數量故。所受死",
    "T31n1598_004:0401b15": "生種種差別無數量故。[0401b15] 釋曰。何故如說世",
    "T31n1598_004:0401b16": "等識等如前為問。等者。等取數處言說自他",
    "T31n1598_004:0401b17": "差別。善趣惡趣及與死生。六變現識無始時",
    "T31n1598_004:0401b18": "來。乃至所受死生差別無數量故者。如數次",
    "T31n1598_004:0401b19": "第顯世等識須說之果。",
    "T31n1598_004:0401b20": "[0401b20] 論曰。復次云何安立如是諸識。成唯識性略",
    "T31n1598_004:0401b21": "由三相。一由唯識無有義故。二由二性有相",
    "T31n1598_004:0401b22": "有見二識別故。三由種種種種行相而生起",
    "T31n1598_004:0401b23": "故。所以者何。此一切識無有義故。得成唯識",
    "T31n1598_004:0401b24": "有相見故。得成二種若眼等識以色等識為",
    "T31n1598_004:0401b25": "相。以眼識識為見。乃至以身識識為見。若意",
    "T31n1598_004:0401b26": "識。以一切眼為最初。法為最後。諸識為相。以",
    "T31n1598_004:0401b27": "意識識為見。由此意識有分別故。似一切識",
    "T31n1598_004:0401b28": "而生起故。此中有頌。",
    "T31n1598_004:0401b29": " 唯識二種種  觀者意能入",
    "T31n1598_004:0401c01": " 由悟入唯心  彼亦能伏離",
    "T31n1598_004:0401c02": "[0401c02] 釋曰。復次云何安立。如是諸識等者。謂依前",
    "T31n1598_004:0401c03": "理更以別理。種種徵問。由唯識者。是無義",
    "T31n1598_004:0401c04": "義。故次說言無有義故。所說唯言專為遣義。",
    "T31n1598_004:0401c05": "無義之理少分已說。少分當說。由二性者。謂",
    "T31n1598_004:0401c06": "相及見。於一識中有相有見。二分俱轉相見",
    "T31n1598_004:0401c07": "二分。不即不離。始從眼識乃至身識隨類各",
    "T31n1598_004:0401c08": "別。變為色等。種種相識。說名相分眼等諸識",
    "T31n1598_004:0401c09": "了別。境界能見義邊說名見分。又所取分名",
    "T31n1598_004:0401c10": "相。能取分名見。是名二性。由種種者。種種行",
    "T31n1598_004:0401c11": "相而生起故。於一識中一分變異似所取相。",
    "T31n1598_004:0401c12": "一分變異似能取見。此之二分各有種種差",
    "T31n1598_004:0401c13": "別行相。俱時而起。若有不許一識一時有種",
    "T31n1598_004:0401c14": "種相應。無一時覺種種境。若意識以一切",
    "T31n1598_004:0401c15": "眼為最初等者。謂彼意識有能一時取一切",
    "T31n1598_004:0401c16": "義。增上勢力眼識為初。法識為後。所安立相",
    "T31n1598_004:0401c17": "是其相分。即此意識了別義邊說名見分。由",
    "T31n1598_004:0401c18": "此意識遍分別故。似一切識而生起故。是故",
    "T31n1598_004:0401c19": "意識說名相名見。亦名種種。於伽陀中諸瑜",
    "T31n1598_004:0401c20": "伽師能入唯識二性種種。遣外境界。竟為伏",
    "T31n1598_004:0401c21": "離能取之心。所緣無故。能緣之識亦不得有。",
    "T31n1598_004:0401c22": "了別無故了者亦無。非無了別而有了者。勿",
    "T31n1598_004:0401c23": "境界相無分別事。亦名有境能分別心。若出",
    "T31n1598_004:0401c24": "世心雖離分別能取所取。然有內證聖智所",
    "T31n1598_004:0401c25": "依。能緣所緣平等性在。",
    "T31n1598_004:0401c26": "[0401c26] 論曰。又於此中有一類師說一意識。彼彼依",
    "T31n1598_004:0401c27": "轉得彼彼名。如意思業名身語業。[0401c27] 釋曰。又",
    "T31n1598_004:0401c28": "於此中有一類師說一意識等者。此顯諸師",
    "T31n1598_004:0401c29": "所見差別。謂有一類菩提薩埵。欲令唯有一",
    "T31n1598_004:0402a01": "意識性。依於彼彼眼等生時。得彼彼名。所謂",
    "T31n1598_004:0402a02": "眼識乃至意識。此中無別餘識種類。此如何",
    "T31n1598_004:0402a03": "等如意思業。如一意思在身處所。發動於身",
    "T31n1598_004:0402a04": "則名身業。在語處所發動於語則名語業。與",
    "T31n1598_004:0402a05": "意相應名為意業。意識亦爾。",
    "T31n1598_004:0402a06": "[0402a06] 論曰。又於一切所依轉時。似種種相二影像",
    "T31n1598_004:0402a07": "轉。謂唯義影像。及分別影像。又一切處亦似",
    "T31n1598_004:0402a08": "所觸影像而轉。有色界中。即此意識依止身",
    "T31n1598_004:0402a09": "故。如餘色根依止於身。[0402a09] 釋曰。或謂若爾如",
    "T31n1598_004:0402a10": "是意識應無分別所依鈍故。如眼等識。夫能",
    "T31n1598_004:0402a11": "依者。皆順所依如染污意為雜染依。意識俱",
    "T31n1598_004:0402a12": "轉亦成雜染。為解此難說於一切所依轉等。",
    "T31n1598_004:0402a13": "一切所依者。謂眼等。所依轉時者。生起時。似",
    "T31n1598_004:0402a14": "種種相二影像轉者。謂似種種所取能取二",
    "T31n1598_004:0402a15": "影像轉。為釋此故次復說言。謂唯義等唯一",
    "T31n1598_004:0402a16": "意識。一分似義影像顯現。第二於義分別而",
    "T31n1598_004:0402a17": "生。是故無有無分別過。又一切處亦似所觸",
    "T31n1598_004:0402a18": "影像而轉者。謂於定中領納分別輕重等觸。",
    "T31n1598_004:0402a19": "而非散亂。隨順彼故。有色界中者。非於無色",
    "T31n1598_004:0402a20": "界。何以故。即此意識依止身故。如餘色根依",
    "T31n1598_004:0402a21": "止於身者。如餘眼等有色諸根依止身故。即",
    "T31n1598_004:0402a22": "於此身能作損益。意識亦爾。有色界中依止",
    "T31n1598_004:0402a23": "身故。即於此身領納分別。能作損益。",
    "T31n1598_004:0402a24": "[0402a24] 論曰。此中有頌。",
    "T31n1598_004:0402a25": " 若遠行獨行  無身寐於窟",
    "T31n1598_004:0402a26": " 調此難調心  我說真梵志",
    "T31n1598_004:0402a27": "[0402a27] 釋曰。說一意識菩提薩埵。引教證言。若遠行",
    "T31n1598_004:0402a28": "等遊歷一切所識境故。名為遠行。為證此義",
    "T31n1598_004:0402a29": "復說獨行。無第二故。言無身者。無形質故。寐",
    "T31n1598_004:0402b01": "於窟者。居在內故。言調此者。於如是心作自",
    "T31n1598_004:0402b02": "在故。難調心者性[怡-台+龍]悷故。",
    "T31n1598_004:0402b03": "[0402b03] 論曰。又如經言。如是五根所行境界。意各能",
    "T31n1598_004:0402b04": "受意為彼依。[0402b04] 釋曰。復引第二聖教為證。如",
    "T31n1598_004:0402b05": "是五根所行境界。意各能受者。謂此五根所",
    "T31n1598_004:0402b06": "行境界。唯是意識一一各別能領受義。意為",
    "T31n1598_004:0402b07": "彼依者。由此增上彼生起故。",
    "T31n1598_004:0402b08": "[0402b08] 論曰。又如所說十二處中。說六識身皆名意",
    "T31n1598_004:0402b09": "處。[0402b09] 釋曰。復引第三聖教為證。說六識身皆",
    "T31n1598_004:0402b10": "名意處者。所謂宣說意識事故。",
    "T31n1598_004:0402b11": "[0402b11] 論曰。若處安立阿賴耶識識為義識。應知此",
    "T31n1598_004:0402b12": "中餘一切識是其相識。若意識識及所依止",
    "T31n1598_004:0402b13": "是其見識。由彼相識是此見識生緣相故。似",
    "T31n1598_004:0402b14": "義現時能作見識生依止事。如是名為安立",
    "T31n1598_004:0402b15": "諸識成唯識性。[0402b15] 釋曰。若處安立阿賴耶識",
    "T31n1598_004:0402b16": "識為義識者。義是因義。即是安立阿賴耶識。",
    "T31n1598_004:0402b17": "以為因識。餘一切識者。謂身等識。是其相識",
    "T31n1598_004:0402b18": "者。是所緣相是所行故。若意識識及所依止",
    "T31n1598_004:0402b19": "者。謂第六識及所依止。無間過去意及與染",
    "T31n1598_004:0402b20": "污意。此二能作生起雜染所依性故。是其見",
    "T31n1598_004:0402b21": "識者。能分別故。由彼相識是此見識生緣相",
    "T31n1598_004:0402b22": "故者。謂阿賴耶識所變異相。是二見識生緣",
    "T31n1598_004:0402b23": "相故。似義現時者。謂意見識似義現時。能作",
    "T31n1598_004:0402b24": "見識生依止事者。謂眼等識能與見識。作生",
    "T31n1598_004:0402b25": "依事。",
    "T31n1598_004:0402b26": "[0402b26] 論曰。諸義現前分明顯現。而非是有。云何可",
    "T31n1598_004:0402b27": "知。如世尊言。若諸菩薩成就四法。能隨悟入",
    "T31n1598_004:0402b28": "一切唯識。都無有義。一者成就相違識相智。",
    "T31n1598_004:0402b29": "如餓鬼傍生及諸天人。同於一事見彼所識",
    "T31n1598_004:0402c01": "有差別故。二者成就無所緣識。現可得智。如",
    "T31n1598_004:0402c02": "過去未來夢影緣中有所得故。三者成就應",
    "T31n1598_004:0402c03": "離功用無顛倒智。如有義中能緣義識。應無",
    "T31n1598_004:0402c04": "顛倒不由功用。知真實故。四者成就三種勝",
    "T31n1598_004:0402c05": "智隨轉妙智。何等為三。一得心自在一切菩",
    "T31n1598_004:0402c06": "薩。得靜慮者。隨勝解力諸義顯現。二得奢摩",
    "T31n1598_004:0402c07": "他修法觀者。纔作意時諸義顯現。三已得無",
    "T31n1598_004:0402c08": "分別智者。無分別智現在前時。一切諸義皆",
    "T31n1598_004:0402c09": "不顯現。由此所說三種勝智。隨轉妙智及前",
    "T31n1598_004:0402c10": "所說三種因緣。諸義無義道理成就。[0402c10] 釋曰。",
    "T31n1598_004:0402c11": "復為成立無有境義。故引餘教及餘道理。謂",
    "T31n1598_004:0402c12": "諸菩薩成四法等。相違識相智者。更相違",
    "T31n1598_004:0402c13": "反故名相違。相違者識名相違識。生此識因",
    "T31n1598_004:0402c14": "說名為相。了知此相唯內心變外義不成。故",
    "T31n1598_004:0402c15": "無有義說名為智。如餓鬼傍生及諸天人等",
    "T31n1598_004:0402c16": "者。謂於餓鬼自業變異增上力故。所見江河",
    "T31n1598_004:0402c17": "皆悉充滿膿血等處。魚等傍生即見舍宅遊",
    "T31n1598_004:0402c18": "從道路。天見種種寶莊嚴地。人見是處有清",
    "T31n1598_004:0402c19": "冷水波浪湍洄。若入虛空無邊處定。即於是",
    "T31n1598_004:0402c20": "處唯見虛空。一物實有為互相違。非一品類",
    "T31n1598_004:0402c21": "智生因性不應道理。云何於此一江河中。已",
    "T31n1598_004:0402c22": "有膿血屎尿充滿。持刀杖人兩岸防守。復有",
    "T31n1598_004:0402c23": "種種香潔舍宅。清淨街衢眾寶嚴地。清冷美",
    "T31n1598_004:0402c24": "水波浪湍洄。虛空定境。若許外物。都無實性。",
    "T31n1598_004:0402c25": "一切皆從內心變現。眾事皆成。如有頌言。",
    "T31n1598_004:0402c26": " 於一端嚴婬女身  出家耽欲及餓狗",
    "T31n1598_004:0402c27": " 臭屍昌艷美飲食  三種分別各不同",
    "T31n1598_004:0402c28": "[0402c28] 無所緣識現可得智等者。過去未來皆非實",
    "T31n1598_004:0402c29": "有。此與經部共許成就。夢境實無一切共了。",
    "T31n1598_004:0403a01": "諸三摩地所行影像已說非有。亦非憶持。水",
    "T31n1598_004:0403a02": "境等中面等影像都無所有。如前已說。此中",
    "T31n1598_004:0403a03": "無境而識得成。應離功用無顛倒智。本文雖",
    "T31n1598_004:0403a04": "顯而少助說。若有欲令如所得義即真實有。",
    "T31n1598_004:0403a05": "應不用功自然解脫。一切有情皆見實故。得",
    "T31n1598_004:0403a06": "心自在者。得心調順堪有所作。得靜慮者。謂",
    "T31n1598_004:0403a07": "諸聲聞及獨覺等。若已證得清淨靜慮心一",
    "T31n1598_004:0403a08": "境性。樂靜思慮名靜慮者。隨勝解力。諸義顯",
    "T31n1598_004:0403a09": "現者。謂隨增上意解勢力如所願樂。欲令地",
    "T31n1598_004:0403a10": "等變成水等。皆悉顯現。得奢摩他者。謂已證",
    "T31n1598_004:0403a11": "得奢摩他定。滋潤相續令心寂靜。所言修",
    "T31n1598_004:0403a12": "者。空境相應。或四聖諦所緣相應。止觀雙運",
    "T31n1598_004:0403a13": "故名相應。與此相應故名為修法觀者。謂",
    "T31n1598_004:0403a14": "此後得觀契經等。正法妙慧纔作意時。諸義",
    "T31n1598_004:0403a15": "顯現者。謂契經等正法教中。隨於一種無常",
    "T31n1598_004:0403a16": "等義。如如作意思惟剎那速滅等性。如是如",
    "T31n1598_004:0403a17": "是非一品類境界顯現。無分別智現在前時。",
    "T31n1598_004:0403a18": "一切諸義皆不顯現者。無分別智後當廣釋。",
    "T31n1598_004:0403a19": "義若實有此智應無。非有分別。無分別成。義",
    "T31n1598_004:0403a20": "若是實有。無分別智生不應不顯。現此智如",
    "T31n1598_004:0403a21": "實緣境義故。由此無間所說道理。及前所說",
    "T31n1598_004:0403a22": "三種因緣。諸義皆無道理成就。",
    "T31n1598_004:0403a23": "[0403a23] 論曰。若依他起自性實唯有識。似義顯現之",
    "T31n1598_004:0403a24": "所依止云何成依他起。何因緣故名依他起。",
    "T31n1598_004:0403a25": "從自熏習種子所生。依他緣起故名依他起。",
    "T31n1598_004:0403a26": "生剎那後無有功能自然住故。名依他起。",
    "T31n1598_004:0403a27": "[0403a27] 釋曰。云何成依他起者。問所解法。何因緣故",
    "T31n1598_004:0403a28": "名依他起者。問所釋詞解不解品。由此雙關",
    "T31n1598_004:0403a29": "能了義故。餘二自性兩問亦爾。依此諸問兩",
    "T31n1598_004:0403b01": "兩酬答。從自熏習種子等者。謂從遍計所執",
    "T31n1598_004:0403b02": "名言熏習種生。依自種子他所生故。名依他",
    "T31n1598_004:0403b03": "起。此說彼體依他而生。生剎那後無有功能",
    "T31n1598_004:0403b04": "自然住者。此說彼體依他而住。由此二因名",
    "T31n1598_004:0403b05": "依他起。",
    "T31n1598_004:0403b06": "[0403b06] 論曰。若遍計所執自性依。依他起實無所有。",
    "T31n1598_004:0403b07": "似義顯現。云何成遍計所執。何因緣故名遍",
    "T31n1598_004:0403b08": "計所執。無量行相意識遍計。顛倒生相故名",
    "T31n1598_004:0403b09": "遍計所執。自相實無唯有遍計所執可得。是",
    "T31n1598_004:0403b10": "故說名遍計所執。[0403b10] 釋曰。依依他起者。謂依",
    "T31n1598_004:0403b11": "唯識依他起性。實無所有。似義顯現者。謂實",
    "T31n1598_004:0403b12": "無體但似其義相貌顯現。若體實無云何名",
    "T31n1598_004:0403b13": "義。為避此難。是故說言似義顯現。謂由名言",
    "T31n1598_004:0403b14": "熏習種子。雖無實體而似有義相貌顯現。是",
    "T31n1598_004:0403b15": "故名義如幻像等。似有顯現。言顯現者。是明",
    "T31n1598_004:0403b16": "了義無而似有明了現前故名顯現。即此似",
    "T31n1598_004:0403b17": "義為彼自性。如自性受。無量行相者。種種我",
    "T31n1598_004:0403b18": "法境界影像。意識遍計者。謂即意識說名遍",
    "T31n1598_004:0403b19": "計。顛倒生相者。謂是亂識所取能取。義相生",
    "T31n1598_004:0403b20": "因故。名遍計所執者。謂即遍計所執義相。名",
    "T31n1598_004:0403b21": "為遍計所執自性。自相實無唯有遍計所執",
    "T31n1598_004:0403b22": "可得者。謂於實無我及法中。唯有遍計所執",
    "T31n1598_004:0403b23": "影像相貌可得。由此故名遍計所執。",
    "T31n1598_004:0403b24": "[0403b24] 論曰。若圓成實自性是遍計所執永無有相。",
    "T31n1598_004:0403b25": "云何成圓成實。何因緣故名圓成實。由無變",
    "T31n1598_004:0403b26": "異性故名圓成實。又由清淨所緣性故。一切",
    "T31n1598_004:0403b27": "善法最勝性故。由最勝義名圓成實。[0403b27] 釋曰。",
    "T31n1598_004:0403b28": "由無變異性故名圓成實等者。應知此性。常",
    "T31n1598_004:0403b29": "無變故。又由清淨所緣性故。一切善法最勝",
    "T31n1598_004:0403c01": "性故。圓滿成就真實為性。",
    "T31n1598_004:0403c02": "[0403c02] 論曰。復次有能遍計。有所遍計。遍計所執自",
    "T31n1598_004:0403c03": "性乃成。此中何者能遍計。何者所遍計。何者",
    "T31n1598_004:0403c04": "遍計所執自性。當知意識是能遍計。有分別",
    "T31n1598_004:0403c05": "故。所以者何。由此意識用自名言熏習為種",
    "T31n1598_004:0403c06": "子。及用一切識名言熏習為種子。是故意識",
    "T31n1598_004:0403c07": "無邊行相。分別而轉。普於一切分別計度故",
    "T31n1598_004:0403c08": "名遍計。又依他起自性名所遍計。又若由此",
    "T31n1598_004:0403c09": "相令依他起自性成所遍計。此中是名遍計",
    "T31n1598_004:0403c10": "所執自性。由此相者。是如此義。復次云何遍",
    "T31n1598_004:0403c11": "計能遍計度。緣何境界。取何相貌。由何執",
    "T31n1598_004:0403c12": "著。由何起語。由何言說。何所增益。謂緣名為",
    "T31n1598_004:0403c13": "境。於依他起自性中取彼相貌。由見執著。由",
    "T31n1598_004:0403c14": "尋起語。由見聞等四種言說而起言說。於無",
    "T31n1598_004:0403c15": "義中增益為有。由此遍計能遍計度。[0403c15] 釋曰。",
    "T31n1598_004:0403c16": "復次有能遍計等者。為欲分別遍計所執故",
    "T31n1598_004:0403c17": "說此言。當知意識是能遍計有分別故者。由",
    "T31n1598_004:0403c18": "有顯示隨念分別所雜糅故。用自名言熏習",
    "T31n1598_004:0403c19": "為種子者。無始生死所有意識。戲論名言熏",
    "T31n1598_004:0403c20": "習種子。為此生因。及用一切識名言熏習為",
    "T31n1598_004:0403c21": "種子者。謂用無邊色等影識名言熏習種子",
    "T31n1598_004:0403c22": "為因。似彼生故。是故一切無邊行相分別",
    "T31n1598_004:0403c23": "而轉。又依他起自性名所遍計者。謂此一分",
    "T31n1598_004:0403c24": "眼等諸相是所計業。又若由此相令依他起",
    "T31n1598_004:0403c25": "自性成所遍計。此中是名遍計所執自性者。",
    "T31n1598_004:0403c26": "謂由此品類緣相是名遍計所執自性。是如",
    "T31n1598_004:0403c27": "此義者。是如此品類緣相義。復次云何遍計",
    "T31n1598_004:0403c28": "能遍計度者。作問生起為欲宣說遍計所執",
    "T31n1598_004:0403c29": "自性差別。緣名為境者。謂色受等天與等名",
    "T31n1598_004:0404a01": "於義相應。起諸遍計。說異行相為識其名非",
    "T31n1598_004:0404a02": "無有名能於其義起諸分別。於依他起自性",
    "T31n1598_004:0404a03": "中取彼相貌者。是執自相義。由能取相說名",
    "T31n1598_004:0404a04": "為想。如其所想作是言說。或於依他起自性",
    "T31n1598_004:0404a05": "中取眼等相。由見執著者。由五品類推求行",
    "T31n1598_004:0404a06": "轉。起諸執著。取相貌已起執著故。是於相貌",
    "T31n1598_004:0404a07": "堅執著義。由見推求於義決定。起執著已欲",
    "T31n1598_004:0404a08": "為他說。由尋起語者。如契經說。由尋由伺而",
    "T31n1598_004:0404a09": "說語言。非無尋伺能說語言。由見聞等四種",
    "T31n1598_004:0404a10": "言說而起言說者。由見聞覺知四種言說而",
    "T31n1598_004:0404a11": "起言說。如緣似蛇繩等相貌。取盤曲等種",
    "T31n1598_004:0404a12": "種相貌。自執著已為覺悟他。說如是言。我已",
    "T31n1598_004:0404a13": "見蛇。我已見蛇。此亦如是。他聞是已復更增",
    "T31n1598_004:0404a14": "益。謂為實有。",
    "T31n1598_004:0404a15": "[0404a15] 論曰。復次此三自性為異為不異。應言非異",
    "T31n1598_004:0404a16": "非不異。謂依他起自性。由異門故成依他起。",
    "T31n1598_004:0404a17": "即此自性由異門故成遍計所執。即此自性",
    "T31n1598_004:0404a18": "由異門故成圓成實。由何異門此依他起成",
    "T31n1598_004:0404a19": "依他起。依他熏習種子起故。由何異門即此",
    "T31n1598_004:0404a20": "自性成遍計所執。由是遍計所緣相故。又是",
    "T31n1598_004:0404a21": "遍計所遍計故。由何異門即此自性成圓成",
    "T31n1598_004:0404a22": "實。如所遍計畢竟不如是有故。[0404a22] 釋曰。非異",
    "T31n1598_004:0404a23": "者。謂依他起性。與遍計所執有非有故。有",
    "T31n1598_004:0404a24": "望於有。可得言異。非望非有兔角等無。非不",
    "T31n1598_004:0404a25": "異者。有與非有不成一故依他起性與圓成",
    "T31n1598_004:0404a26": "實亦復如是。性不清淨性清淨故。今復依止",
    "T31n1598_004:0404a27": "異門意趣。此三自性或成一性。或成異性。由",
    "T31n1598_004:0404a28": "是遍計所緣相故。又是遍計所遍計故者。由",
    "T31n1598_004:0404a29": "依他起。是我色等遍計所執所依止故。又依",
    "T31n1598_004:0404b01": "他起。是我色等。意識遍計。所遍計故。由此意",
    "T31n1598_004:0404b02": "趣假說依他起。為遍計所執。如所遍計畢竟",
    "T31n1598_004:0404b03": "不如是有故者。於依他起如所顯現。畢竟無",
    "T31n1598_004:0404b04": "故。如是即說三種自性不全成異。亦非不異。",
    "T31n1598_004:0404b05": "觀待別故。若時觀待熏習種子所生義邊成",
    "T31n1598_004:0404b06": "依他起。不即由此成餘二性。若時觀待遍計",
    "T31n1598_004:0404b07": "所緣成遍計執。不即由此成餘二性。若時觀",
    "T31n1598_004:0404b08": "待遍計所執畢竟無邊。成圓成實。不即由此",
    "T31n1598_004:0404b09": "成餘二性。",
    "T31n1598_004:0404b10": "[0404b10] 論曰。此三自性各有幾種。謂依他起略有二",
    "T31n1598_004:0404b11": "種。一者依他。熏習種子而生起故。二者依他",
    "T31n1598_004:0404b12": "雜染清淨性不成故。由此二種依他別故。名",
    "T31n1598_004:0404b13": "依他起。遍計所執亦有二種。一者自性遍計",
    "T31n1598_004:0404b14": "執故。二者差別遍計執故。由此故名遍計所",
    "T31n1598_004:0404b15": "執。圓成實性亦有二種。一者自性圓成實故。",
    "T31n1598_004:0404b16": "二者清淨圓成實故。由此故成圓成實性。",
    "T31n1598_004:0404b17": "[0404b17] 釋曰。依他熏習種子而生起故者。由託因緣",
    "T31n1598_004:0404b18": "而得生故名依他起。依他雜染清淨性不成",
    "T31n1598_004:0404b19": "故者。由分別時成雜染性。無分別時成清淨",
    "T31n1598_004:0404b20": "性。依二分故名依他起。自性遍計者。謂總執",
    "T31n1598_004:0404b21": "取眼等有法事體。差別遍計者。謂別執取。常",
    "T31n1598_004:0404b22": "無常等義別法義。自性圓成實者。謂有垢真",
    "T31n1598_004:0404b23": "如。清淨圓成實者。謂離垢真如。",
    "T31n1598_004:0404b24": "[0404b24] 論曰。復次遍計有四種。一自性遍計。二差別",
    "T31n1598_004:0404b25": "遍計。三有覺遍計。四無覺遍計。有覺者謂",
    "T31n1598_004:0404b26": "善名言。無覺者謂不善名言。[0404b26] 釋曰。善名言",
    "T31n1598_004:0404b27": "者。謂自意趣在語前行。領解具足故名有覺。",
    "T31n1598_004:0404b28": "與此相違說名無覺。",
    "T31n1598_004:0404b29": "[0404b29] 論曰。如是遍計復有五種。一依名遍計義自",
    "T31n1598_004:0404c01": "性。謂如是名有如是義。二依義遍計名自性。",
    "T31n1598_004:0404c02": "謂如是義有如是名。三依名遍計名自性。謂",
    "T31n1598_004:0404c03": "遍計度未了義名。四依義遍計義自性。謂遍",
    "T31n1598_004:0404c04": "計度未了名義。五依二遍計二自性。謂遍計",
    "T31n1598_004:0404c05": "度此名此義如是體性。[0404c05] 釋曰。依名遍計名",
    "T31n1598_004:0404c06": "自性者。謂如生在椰子洲人。聞說牛聲不了",
    "T31n1598_004:0404c07": "其義。數數分別如是牛聲。依義遍計義。自",
    "T31n1598_004:0404c08": "性者。謂曾未習想與有想。更互相應欻見牛",
    "T31n1598_004:0404c09": "身。數數分別如是牛義。依二遍計二自性",
    "T31n1598_004:0404c10": "者。謂依假立能詮所詮分別二種。",
    "T31n1598_004:0404c11": "[0404c11] 論曰。復次總攝一切分別。略有十種。一根本",
    "T31n1598_004:0404c12": "分別。謂阿賴耶識。二緣相分別。謂色等識。三",
    "T31n1598_004:0404c13": "顯相分別。謂眼識等并所依識。四緣相變異",
    "T31n1598_004:0404c14": "分別。謂老等變異。樂受等變異。貪等變異逼",
    "T31n1598_004:0404c15": "害時節代謝等變異。捺落迦等諸趣變異。及",
    "T31n1598_004:0404c16": "欲界等諸界變異。五顯相變異分別。謂即如",
    "T31n1598_004:0404c17": "前所說變異。所有變異。六他引分別。謂聞非",
    "T31n1598_004:0404c18": "正法類。及聞正法類分別。七不如理分別。謂",
    "T31n1598_004:0404c19": "諸外道聞非正法類分別。八如理分別。謂正",
    "T31n1598_004:0404c20": "法中聞正法類分別。九執著分別。謂不如理",
    "T31n1598_004:0404c21": "作意類。薩迦耶見為本。六十二見趣相應分",
    "T31n1598_004:0404c22": "別。十散動分別。謂諸菩薩十種分別。[0404c22] 釋曰。",
    "T31n1598_004:0404c23": "根本分別者。謂阿賴耶識。是餘分別根本自",
    "T31n1598_004:0404c24": "性。亦是分別故名根本分別。緣相分別者。謂",
    "T31n1598_004:0404c25": "分別色等有如是緣相。顯相分別者。謂眼識",
    "T31n1598_004:0404c26": "等并所依識。顯現似彼所緣相故。緣相變異",
    "T31n1598_004:0404c27": "分別者。謂似色等影識變異所起分別。老等",
    "T31n1598_004:0404c28": "變異者。謂色等識似老等相起諸變異。何以",
    "T31n1598_004:0404c29": "故。外內色等皆有老等轉變相故。等者等取",
    "T31n1598_004:0405a01": "病死變異。樂受等變異者。由樂受故身相變",
    "T31n1598_004:0405a02": "異。如說樂者。面目端嚴。等者等取苦及不苦",
    "T31n1598_004:0405a03": "不樂受。貪等變異者。謂由貪等身相變異。等",
    "T31n1598_004:0405a04": "者等取瞋癡忿等。如說忿等惡形色等。逼害",
    "T31n1598_004:0405a05": "時節代謝等變異者。謂殺縛等令身相等生",
    "T31n1598_004:0405a06": "起變異。時節代謝亦令內外身樹色等。形相",
    "T31n1598_004:0405a07": "改變。如說寒等所逼切時。身等變異。捺落迦",
    "T31n1598_004:0405a08": "等諸趣變異者。等即等取一切惡趣。彼處色",
    "T31n1598_004:0405a09": "等變異共了。及欲界等諸界變異者。等取色",
    "T31n1598_004:0405a10": "界無色界中。無似色等影像識故。於諸天中",
    "T31n1598_004:0405a11": "及靜慮中。亦有有情及器色等種種變異。如",
    "T31n1598_004:0405a12": "末尼珠威神力故。種種淨妙光色變異。顯相",
    "T31n1598_004:0405a13": "變異分別者。謂由眼等所依根故。令似色等",
    "T31n1598_004:0405a14": "影像顯現。眼識等識種種變異。即於此中起",
    "T31n1598_004:0405a15": "諸分別。即如前說老等變異。隨其所應而起",
    "T31n1598_004:0405a16": "變異。何以故。如說眼等根有利鈍識明昧故。",
    "T31n1598_004:0405a17": "如無表色所依變異彼亦變異。由樂受等變",
    "T31n1598_004:0405a18": "異亦爾。如說樂者。心安定故。如說苦者心散",
    "T31n1598_004:0405a19": "動故。貪等逼害時節代謝變異亦爾。捺落迦",
    "T31n1598_004:0405a20": "等及欲界等。依身變異識亦變異如應當知。",
    "T31n1598_004:0405a21": "無色界中亦有受等所作變異。諸識分別他",
    "T31n1598_004:0405a22": "引分別者。謂善惡友親近所起。及與聽聞正",
    "T31n1598_004:0405a23": "非正法為因分別。即是外道迦比羅等。及正",
    "T31n1598_004:0405a24": "法中諸騷揭多所有分別。名不如理如理分",
    "T31n1598_004:0405a25": "別。如是二種隨其所應。能生邪見正見相應",
    "T31n1598_004:0405a26": "二種分別。薩迦耶見為因所起六十二見相",
    "T31n1598_004:0405a27": "應分別。即梵網經中前際後際中際分別。謂",
    "T31n1598_004:0405a28": "我過去為曾有耶。如是等分別名執著分別。",
    "T31n1598_004:0405a29": "言見趣者。是品類義。散動分別者。散亂擾動",
    "T31n1598_004:0405b01": "故名散動。此即分別。是故說名散動分別。此",
    "T31n1598_004:0405b02": "即擾亂無分別智。何以故。由此擾亂般若波",
    "T31n1598_004:0405b03": "羅蜜多故。無分別智即是般若波羅蜜多。謂",
    "T31n1598_004:0405b04": "諸菩薩十種分別者。謂諸菩薩能發語言他",
    "T31n1598_004:0405b05": "引而轉。不稱真理十種分別。何以故。證會真",
    "T31n1598_004:0405b06": "理若正現前不可說故。",
    "T31n1598_004:0405b07": "[0405b07] 論曰。一無相散動。二有相散動。三增益散動。",
    "T31n1598_004:0405b08": "四損減散動。五一性散動。六異性散動。七",
    "T31n1598_004:0405b09": "自性散動。八差別散動。九如名取義散動。十",
    "T31n1598_004:0405b10": "如義取名散動。為對治此十種散動。一切般",
    "T31n1598_004:0405b11": "若波羅蜜多中說無分別智。如是所治能治",
    "T31n1598_004:0405b12": "應知。具攝般若波羅蜜多義。[0405b12] 釋曰。於一切",
    "T31n1598_004:0405b13": "般若波羅蜜多中。具說如是十種散動對治。",
    "T31n1598_004:0405b14": "且如說言。世尊。云何菩薩應行般若波羅蜜",
    "T31n1598_004:0405b15": "多。舍利子。是菩薩實有菩薩。不見有菩薩。何",
    "T31n1598_004:0405b16": "以故。色自性空不由空故。色空非色。色不離",
    "T31n1598_004:0405b17": "空。色即是空。空即是色。何以故。舍利子。此",
    "T31n1598_004:0405b18": "但有名。謂之為色。此自性無生無滅無染無",
    "T31n1598_004:0405b19": "淨。假立客名。別別於法而起分別。假立客名",
    "T31n1598_004:0405b20": "隨起言說。如如言說如是如是。生起執著。如",
    "T31n1598_004:0405b21": "是一切菩薩不見。由不見故不生執著。如說",
    "T31n1598_004:0405b22": "於色乃至於識當知亦爾。此中為對治無相",
    "T31n1598_004:0405b23": "散動故。彼經說言實有菩薩等。謂實有空為",
    "T31n1598_004:0405b24": "菩薩體。為對治有相散動故。即彼經言不見",
    "T31n1598_004:0405b25": "有菩薩等。謂遍計所執自性永無有故。為對",
    "T31n1598_004:0405b26": "治增益散動故。即彼經言色自性空等。謂即",
    "T31n1598_004:0405b27": "遍計所執自性永無有故。為對治損減散動",
    "T31n1598_004:0405b28": "故。即彼經言不由空故等。謂彼法性是實有",
    "T31n1598_004:0405b29": "故為對治一性散動故。即彼經言色空非色",
    "T31n1598_004:0405c01": "等。淨不淨境性各別故。為對治異性散動故。",
    "T31n1598_004:0405c02": "即彼經言。色不離空等。謂遍計所執色自性",
    "T31n1598_004:0405c03": "無所有。即是空故。為對治自性散動故。即",
    "T31n1598_004:0405c04": "彼經言此但有名謂之為色等。為對治差別",
    "T31n1598_004:0405c05": "散動故。即彼經言無生無滅等。為對治如名",
    "T31n1598_004:0405c06": "取義散動故。即彼經言假立客名別別於法",
    "T31n1598_004:0405c07": "而起分別等。為對治如義取名散動故。即彼",
    "T31n1598_004:0405c08": "經言。假立客名隨起言說。如如言說如是如",
    "T31n1598_004:0405c09": "是生起執著。如是一切菩薩不見。由不見故",
    "T31n1598_004:0405c10": "不生執著。此意說言。於名於義如實了知無",
    "T31n1598_004:0405c11": "妄執著。",
    "T31n1598_004:0405c12": "[0405c12] 論曰。若由異門。依他起自性有三自性。云何",
    "T31n1598_004:0405c13": "三自性不成無差別。若由異門成依他起。不",
    "T31n1598_004:0405c14": "即由此成遍計所執及圓成實。若由異門成",
    "T31n1598_004:0405c15": "遍計所執。不即由此成依他起及圓成實。若",
    "T31n1598_004:0405c16": "由異門成圓成實。不即由此成依他起及遍",
    "T31n1598_004:0405c17": "計所執。[0405c17] 釋曰。此義如前不須重釋。"
}