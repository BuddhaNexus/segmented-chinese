{
    "T19n0997_001:0525a02": "No. 997",
    "T19n0997_001:0525a03": "守護國界主陀羅尼經卷第一",
    "T19n0997_001:0525a05": "罽賓國三藏沙門般若共牟尼室利譯",
    "T19n0997_001:0525a06": "序品第一",
    "T19n0997_001:0525a07": "[0525a07] 如是我聞。一時薄伽梵住伽耶城。去城不遠",
    "T19n0997_001:0525a08": "菩薩樹下。與大比丘眾七千人俱。皆是大阿",
    "T19n0997_001:0525a09": "羅漢。諸漏已盡無復煩惱。已作所作已辦所",
    "T19n0997_001:0525a10": "辦。心善解脫慧善解脫。猶如大龍得宿住智。",
    "T19n0997_001:0525a11": "已捨重擔逮得己利。盡三有結無復後有。於",
    "T19n0997_001:0525a12": "一切法得真實智。深入法性到於彼岸。於法",
    "T19n0997_001:0525a13": "善巧從法化生。於順於違心無染著。發言和",
    "T19n0997_001:0525a14": "悅先意問訊。梵行清淨正念明潔。於解脫道",
    "T19n0997_001:0525a15": "已得圓滿。唯有阿難住於學地。復有菩薩摩",
    "T19n0997_001:0525a16": "訶薩八萬四千人。皆於一生當得菩提。於一",
    "T19n0997_001:0525a17": "切智任運深入至於源底十方諸佛常現在",
    "T19n0997_001:0525a18": "前。得無染著陀羅尼門。住首楞嚴諸三昧門。",
    "T19n0997_001:0525a19": "得大自在遊戲神通。諸解脫門。已離一切煩",
    "T19n0997_001:0525a20": "惱障礙。以大慈悲普覆十方一切世界。遍遊",
    "T19n0997_001:0525a21": "法界無邊剎海。以無住相入虛空性。常勤利",
    "T19n0997_001:0525a22": "益一切眾生。於佛境界已得善巧。心意智慧",
    "T19n0997_001:0525a23": "廣大無量。猶如虛空。甚深無際猶如大海。安",
    "T19n0997_001:0525a24": "住不動如須彌山。無所染著猶如蓮華。內外",
    "T19n0997_001:0525a25": "清淨如摩尼寶。光明熾盛如鎔真金。具如是",
    "T19n0997_001:0525a26": "等無量無邊諸功德聚。其名曰普賢菩薩摩",
    "T19n0997_001:0525a27": "訶薩普眼菩薩摩訶薩。普觀菩薩摩訶薩普",
    "T19n0997_001:0525a28": "光菩薩摩訶薩。普焰菩薩摩訶薩。勝意菩薩",
    "T19n0997_001:0525a29": "摩訶薩。增長意菩薩摩訶薩無邊意菩薩。方",
    "T19n0997_001:0525b01": "廣意菩薩廣大意菩薩。無盡意菩薩持地意",
    "T19n0997_001:0525b02": "菩薩。持眾生意菩薩得勝意菩薩。善分別意",
    "T19n0997_001:0525b03": "菩薩陀羅尼自在王菩薩。執寶炬菩薩寶印",
    "T19n0997_001:0525b04": "手菩薩。寶冠菩薩寶髻菩薩。寶積菩薩寶生",
    "T19n0997_001:0525b05": "菩薩。寶&#x5CEF;菩薩寶幢菩薩。金剛藏菩薩吉祥",
    "T19n0997_001:0525b06": "藏菩薩。無垢藏菩薩清淨藏菩薩。如來藏菩",
    "T19n0997_001:0525b07": "薩智藏菩薩。日藏菩薩三昧藏菩薩。蓮華藏",
    "T19n0997_001:0525b08": "菩薩解脫月菩薩。普月菩薩大勢至菩薩。普",
    "T19n0997_001:0525b09": "見菩薩蓮華眼菩薩。廣嚴眼菩薩普威儀菩",
    "T19n0997_001:0525b10": "薩。普端嚴菩薩普行意菩薩。智慧意菩薩法",
    "T19n0997_001:0525b11": "意菩薩。金剛意菩薩師子遊戲菩薩。大雲自",
    "T19n0997_001:0525b12": "在王菩薩師子威猛音菩薩。廣大深妙聲菩",
    "T19n0997_001:0525b13": "薩無染著菩薩。離諸垢菩薩月光焰菩薩。日",
    "T19n0997_001:0525b14": "光焰菩薩智光焰菩薩。智吉祥菩薩月吉祥",
    "T19n0997_001:0525b15": "菩薩。蓮華吉祥菩薩賢吉祥菩薩。寶吉祥菩",
    "T19n0997_001:0525b16": "薩妙吉祥童子菩薩。觀自在菩薩彌勒菩薩",
    "T19n0997_001:0525b17": "等而為上首。皆於賢劫當得菩提。與如是等",
    "T19n0997_001:0525b18": "菩薩摩訶薩八萬四千人。",
    "T19n0997_001:0525b19": "[0525b19] 復有無量四大王眾天。四大天王而為上首。",
    "T19n0997_001:0525b20": "復有無量忉利天子。釋提桓因而為上首。復",
    "T19n0997_001:0525b21": "有無量須夜摩天子。夜摩天王而為上首。復",
    "T19n0997_001:0525b22": "有無量兜率天子。兜率天王而為上首。復有",
    "T19n0997_001:0525b23": "無量化樂天子。妙化樂天王而為上首。復有",
    "T19n0997_001:0525b24": "無量他化自在天子。他化自在天王而為上",
    "T19n0997_001:0525b25": "首。復有日光天子滿月天子商主天子。各與",
    "T19n0997_001:0525b26": "無量天子眷屬俱。復有大梵天王。與無量梵",
    "T19n0997_001:0525b27": "眾俱。復有淨居諸天摩醯首羅天王。各與無",
    "T19n0997_001:0525b28": "量眷屬俱。如是無量天龍夜叉乾闥婆阿脩",
    "T19n0997_001:0525b29": "羅迦樓羅緊那羅摩&#x777A;羅伽。各與無量百千",
    "T19n0997_001:0525c01": "眷屬俱。復有無量比丘比丘尼優婆塞優婆",
    "T19n0997_001:0525c02": "夷。各與眷屬俱。如是無邊一切眾會。各至佛",
    "T19n0997_001:0525c03": "所頂禮佛足。退坐一而恭敬圍繞。",
    "T19n0997_001:0525c04": "[0525c04] 爾時如來處於眾會坐金剛座。威德巍巍超",
    "T19n0997_001:0525c05": "過一切。如須彌山出于大海。光相炳曜映奪",
    "T19n0997_001:0525c06": "一切。譬如朗日高昇虛空。見者清涼如秋滿",
    "T19n0997_001:0525c07": "月。身心寂靜如大梵王。眾所敬畏如天帝釋。",
    "T19n0997_001:0525c08": "具七聖寶如轉輪王。決定宣說法空無我如",
    "T19n0997_001:0525c09": "師子吼。光明照徹一切世界。如夜暗中而然",
    "T19n0997_001:0525c10": "大火。放種種光普照十方一切世界。如天摩",
    "T19n0997_001:0525c11": "尼及眾寶聚。無所分別降伏魔怨摧諸異見",
    "T19n0997_001:0525c12": "如大象王。於順於違心無垢濁如清淨池。處",
    "T19n0997_001:0525c13": "眾無畏猶如師子。智慧深廣無量無邊。無能",
    "T19n0997_001:0525c14": "至底能生一切功德寶聚猶如大海。普雨法",
    "T19n0997_001:0525c15": "雨潤洽一切生長成熟猶如大龍。具如是等",
    "T19n0997_001:0525c16": "無量功德。",
    "T19n0997_001:0525c17": "[0525c17] 爾時一切眾會一心合掌。瞻仰如來生難遭",
    "T19n0997_001:0525c18": "想。如來大悲慈眼普觀身光普照。當爾之時",
    "T19n0997_001:0525c19": "菩提樹王。於其四面各七由旬。地上虛空天",
    "T19n0997_001:0525c20": "龍八部。一切眾會周匝遍滿。無有微塵毛端",
    "T19n0997_001:0525c21": "量處而無聖眾。如來所處金剛之座高一由",
    "T19n0997_001:0525c22": "旬。縱廣正等各半由旬。以無量種百千萬億",
    "T19n0997_001:0525c23": "微妙天衣而敷其上。懸眾寶蓋垂諸網鐸眾",
    "T19n0997_001:0525c24": "寶繒綵以為幢幡。羅列建立周匝垂掛於座",
    "T19n0997_001:0525c25": "四周。皆以金剛而為其地。平坦如掌清淨潤",
    "T19n0997_001:0525c26": "澤香潔柔軟。蹈則沒足舉則還復。眾生見者",
    "T19n0997_001:0525c27": "欣樂無厭。",
    "T19n0997_001:0525c28": "[0525c28] 爾時諸天為供養佛雨天妙花。所謂瞻博迦",
    "T19n0997_001:0525c29": "花阿提目多伽花婆利師迦花。曼陀羅花摩",
    "T19n0997_001:0526a01": "訶曼陀羅花曼殊沙花摩訶曼殊沙花。以如",
    "T19n0997_001:0526a02": "是等種種天花。而散佛上及諸大眾遍覆其",
    "T19n0997_001:0526a03": "地。微風吹動出殊妙香飄滌諸穢。忽於其地",
    "T19n0997_001:0526a04": "涌出無數百寶蓮華。大如車輪真金為葉。各",
    "T19n0997_001:0526a05": "百千萬以吠&#x7460;璃而為其莖。帝青摩尼以為",
    "T19n0997_001:0526a06": "其臺。阿濕摩竭磨寶以為其鬚。發眾妙香出",
    "T19n0997_001:0526a07": "過諸天。其花柔軟光淨細滑。眾生見者情無",
    "T19n0997_001:0526a08": "厭足。若有觸者能除熱惱身心清涼。如是皆",
    "T19n0997_001:0526a09": "為供養如來故現斯瑞。當爾之時去金剛座。",
    "T19n0997_001:0526a10": "於其四隅不近不遠。各有寶樹從地涌出。其",
    "T19n0997_001:0526a11": "樹各以七寶所成。樹身高聳二由旬半枝葉。",
    "T19n0997_001:0526a12": "周布覆一由旬。",
    "T19n0997_001:0526a13": "[0526a13] 爾時文殊師利法王子菩薩摩訶薩。於眾會",
    "T19n0997_001:0526a14": "中瞻仰如來處金剛座。威德特尊光明炳著。",
    "T19n0997_001:0526a15": "蔽於大眾逾百千日。映餘光輝一切眾會。觀",
    "T19n0997_001:0526a16": "無厭足發清淨心。即從座起[跍*月]跪合掌。以妙",
    "T19n0997_001:0526a17": "伽他而讚佛言。",
    "T19n0997_001:0526a18": " 如來威容不可量  超出人天及眾聖",
    "T19n0997_001:0526a19": " 譬如滿月澄空界  一切星宿奪光暉",
    "T19n0997_001:0526a20": " 佛處慈悲大海中  放百千光而照耀",
    "T19n0997_001:0526a21": " 譬如須彌出巨海  諸天依住放光明",
    "T19n0997_001:0526a22": " 當住解脫禪定中  自在光明照一切",
    "T19n0997_001:0526a23": " 譬如三千大梵主  寂靜光超諸梵天",
    "T19n0997_001:0526a24": " 功德智慧以嚴心  寶相嚴身光普照",
    "T19n0997_001:0526a25": " 如帝釋光及智慧  超過一切忉利天",
    "T19n0997_001:0526a26": " 大慈悲意自莊嚴  安立眾生於聖道",
    "T19n0997_001:0526a27": " 如四天王能護世  慰喻教化諸眾生",
    "T19n0997_001:0526a28": " 佛日恒放法光明  普照眾生滅邪見",
    "T19n0997_001:0526a29": " 譬如千日光明照  映奪摩尼火等光",
    "T19n0997_001:0526b01": " 佛面圓滿相端嚴  見者歡悅心清淨",
    "T19n0997_001:0526b02": " 譬如中宵圓淨月  眾生樂見得清涼",
    "T19n0997_001:0526b03": " 大仙恒放智光明  滅除一切無明暗",
    "T19n0997_001:0526b04": " 如夜高山大火聚  無遠不照發光耀",
    "T19n0997_001:0526b05": " 佛說無我諸法空  一切外道皆驚怖",
    "T19n0997_001:0526b06": " 如山窟中師子吼  百獸聞者喪精光",
    "T19n0997_001:0526b07": " 佛身如鎔紫金山  光明映蔽於大眾",
    "T19n0997_001:0526b08": " 亦如摩尼寶光曜  超奪一切寶光明",
    "T19n0997_001:0526b09": " 福德智慧方便門  精勤一切皆善巧",
    "T19n0997_001:0526b10": " 遍觀世界無倫匹  況復能過於世尊",
    "T19n0997_001:0526b11": " 我見大雄哀世間  智慧大海光明照",
    "T19n0997_001:0526b12": " 五體投於佛足下  踊躍歡喜難自持",
    "T19n0997_001:0526b13": " 我讚如來世間燈  能生功德最勝智",
    "T19n0997_001:0526b14": " 以此福聚利含識  一切速證大菩提",
    "T19n0997_001:0526b15": "[0526b15] 爾時文殊師利童子菩薩摩訶薩。說此伽他",
    "T19n0997_001:0526b16": "稱讚佛已。合掌恭敬瞻仰如來目不暫捨一",
    "T19n0997_001:0526b17": "心思惟如來所住。微妙法性甚深難入。非可",
    "T19n0997_001:0526b18": "見相難見難解。非是凡愚外道境界。微妙寂",
    "T19n0997_001:0526b19": "靜不可思議。能生諸佛無等等智不可思議。",
    "T19n0997_001:0526b20": "流出法界差別教法不可思議。唯有如來究",
    "T19n0997_001:0526b21": "盡明了。住無所住虛空境界。現證諸法本性",
    "T19n0997_001:0526b22": "清淨真實之際。得於諸佛無礙解脫。常住",
    "T19n0997_001:0526b23": "不變安樂寂靜。其身充滿一切剎土。普現一",
    "T19n0997_001:0526b24": "切眾生之前。入於三際平等源底。非是心識",
    "T19n0997_001:0526b25": "稱量境界。於無量劫思惟宣說不可窮盡。文",
    "T19n0997_001:0526b26": "殊師利如是審諦。微細觀察深法性已默然",
    "T19n0997_001:0526b27": "而住。",
    "T19n0997_001:0526b28": "守護國界主經陀羅尼品第二之一",
    "T19n0997_001:0526b29": "[0526b29] 爾時世尊。常住三世平等法性而入三昧。名",
    "T19n0997_001:0526c01": "普隨順眾生心行。以三昧力於時會中。所應",
    "T19n0997_001:0526c02": "調伏一切大眾。各各見佛種種不同。所謂或",
    "T19n0997_001:0526c03": "有眾生見於如來相好之身。或有眾生見聲",
    "T19n0997_001:0526c04": "聞身。或有眾生見菩薩身。或有眾生見梵天",
    "T19n0997_001:0526c05": "身。或有眾生見大自在天身。或有眾生見那",
    "T19n0997_001:0526c06": "羅延天身。如是乃至天龍八部人非人等種",
    "T19n0997_001:0526c07": "種差別。其無信者都無所見。猶如生盲不見",
    "T19n0997_001:0526c08": "日月。其得見者隨其種類。而見其身種種威",
    "T19n0997_001:0526c09": "儀。隨其類音聞種種聲。隨其所樂聞種種法。",
    "T19n0997_001:0526c10": "隨其力能生種種解。雖隨眾生如是知見。而",
    "T19n0997_001:0526c11": "如來身一味無二。所謂一解脫味。猶如虛空",
    "T19n0997_001:0526c12": "離於一切&#x9E81;細分別及無分別。亦如大地能",
    "T19n0997_001:0526c13": "為一切世出世間。天龍八部依持而住。生長",
    "T19n0997_001:0526c14": "成熟而無厭倦。又如火大能燒眾生諸煩惱",
    "T19n0997_001:0526c15": "薪無有厭倦。亦如風大能飄一切煩惱塵垢",
    "T19n0997_001:0526c16": "亦無厭倦。又如水大悉能滋長一切眾生所",
    "T19n0997_001:0526c17": "有善根。除煩惱熱得清涼樂亦無厭倦。",
    "T19n0997_001:0526c18": "[0526c18] 爾時世尊忽於頂上肉髻之中。膚骨毛孔放",
    "T19n0997_001:0526c19": "大光明。其光鮮白。復以無量百千光明而為",
    "T19n0997_001:0526c20": "眷屬普照世間。下至阿鼻地獄上至阿迦尼",
    "T19n0997_001:0526c21": "吒天。一切所有皆同白色。其中眾生皆見一",
    "T19n0997_001:0526c22": "切山林河海情非情物。皆同鮮白猶如乳色。",
    "T19n0997_001:0526c23": "亦如雪山。又從口中放大光明如帝青色。亦",
    "T19n0997_001:0526c24": "以無量百千光明而為眷屬。照於東方。從金",
    "T19n0997_001:0526c25": "剛座東盡恒河沙世界。其中所有山河石壁",
    "T19n0997_001:0526c26": "草木叢林。情非情境皆帝青色。彼中眾生皆",
    "T19n0997_001:0526c27": "見一切如帝青色。復於右肩放大光明如鎔",
    "T19n0997_001:0526c28": "金色。亦以無量百千光明而為眷屬。照於南",
    "T19n0997_001:0526c29": "方。從金剛座南盡於南方恒沙世界。其中所",
    "T19n0997_001:0527a01": "有皆鎔金色。彼諸眾生亦見一切皆鎔金色。",
    "T19n0997_001:0527a02": "復於背上放大光明紅頗梨色。亦以無量百",
    "T19n0997_001:0527a03": "千光明而為眷屬。照於西方。從金剛座西盡",
    "T19n0997_001:0527a04": "於西方恒沙世界。其中所有皆紅頗梨色。彼",
    "T19n0997_001:0527a05": "中眾生亦見一切皆頗梨色。復於左肩放五",
    "T19n0997_001:0527a06": "色光。所謂青黃赤白及於綠色。亦以無量百",
    "T19n0997_001:0527a07": "千光明而為眷屬。照於此方。從金剛座北盡",
    "T19n0997_001:0527a08": "於北方恒沙世界。其中所有悉皆五色。彼中",
    "T19n0997_001:0527a09": "眾生亦見一切皆具五色。如是所照一切世",
    "T19n0997_001:0527a10": "界。一一下至阿鼻地獄。上至阿迦尼吒天照",
    "T19n0997_001:0527a11": "諸世界。作佛事已收光歸本。其白色光還從",
    "T19n0997_001:0527a12": "上下。來至佛所右遶如來。經三匝已從佛頂",
    "T19n0997_001:0527a13": "入。帝青色光還從東方。來至佛所右遶三匝",
    "T19n0997_001:0527a14": "從佛口入。鎔金色光還從南方。來至佛所右",
    "T19n0997_001:0527a15": "遶三匝入佛右肩。紅頗梨色光還從西方。來",
    "T19n0997_001:0527a16": "至佛所右遶三匝入如來背。五色光明還從",
    "T19n0997_001:0527a17": "北方。來至佛所右遶三匝入佛左肩。雖此光",
    "T19n0997_001:0527a18": "明展照還收。而如來身體無增減。譬如月光",
    "T19n0997_001:0527a19": "遍照虛空無有增減。亦如油水及以融酥。投",
    "T19n0997_001:0527a20": "沙聚中亦無增減。又如雪山騰出浮雲遍滿",
    "T19n0997_001:0527a21": "虛空須臾卷攝還歸雪山纖毫無跡。爾其雪",
    "T19n0997_001:0527a22": "山體無增減。",
    "T19n0997_001:0527a23": "[0527a23] 爾時世尊復入三昧。而此三昧無有名字。無",
    "T19n0997_001:0527a24": "言無說不可思議。即一切智智諸佛境界。入",
    "T19n0997_001:0527a25": "三昧已。時此大地六種震動。所謂東涌西沒",
    "T19n0997_001:0527a26": "西涌東沒南涌北沒北涌南沒中涌邊沒邊涌",
    "T19n0997_001:0527a27": "中沒。",
    "T19n0997_001:0527a28": "[0527a28] 爾時會中有一菩薩摩訶薩。名一切法自在",
    "T19n0997_001:0527a29": "王。承佛神力即從座起。整身威儀偏袒右肩。",
    "T19n0997_001:0527b01": "頂禮佛足[跍*月]跪合掌。而白佛言世尊何因何",
    "T19n0997_001:0527b02": "緣。放大光明地六震動。",
    "T19n0997_001:0527b03": "[0527b03] 爾時佛告一切法自在王菩薩言。善哉善哉",
    "T19n0997_001:0527b04": "善男子。汝今善能啟發斯問。吾當為汝分別",
    "T19n0997_001:0527b05": "解說。善男子有四因緣放斯光明大地震動。",
    "T19n0997_001:0527b06": "何等為四。一者三世諸佛皆因入此勝三昧",
    "T19n0997_001:0527b07": "故。得阿耨多羅三藐三菩提。我亦如是三無",
    "T19n0997_001:0527b08": "數劫具修諸度。六年苦行不證菩提。由入此",
    "T19n0997_001:0527b09": "定便得無上正等菩提。以是因緣故現斯瑞。",
    "T19n0997_001:0527b10": "二者由此三昧既無言說。體性寂滅不可宣",
    "T19n0997_001:0527b11": "示。欲以方便善巧力故為眾生說。故現斯瑞。",
    "T19n0997_001:0527b12": "三者我昔於此菩提樹下。得是三昧成等正",
    "T19n0997_001:0527b13": "覺。為報恩故今於是處說此三昧。三世諸佛",
    "T19n0997_001:0527b14": "亦復如是。皆於此處說此三昧。故現斯瑞。四",
    "T19n0997_001:0527b15": "者欲為十方恒沙世界。無數諸來菩薩摩訶",
    "T19n0997_001:0527b16": "薩。及摩伽陀國主阿闍世王。比丘比丘尼優",
    "T19n0997_001:0527b17": "婆塞優婆夷。天龍夜叉。此諸眾會及與法界",
    "T19n0997_001:0527b18": "一切眾生。說此三昧。以是因緣故現斯瑞。",
    "T19n0997_001:0527b19": "[0527b19] 爾時大眾聞此說已。踊躍歡喜身心清涼。悲",
    "T19n0997_001:0527b20": "感欣慕不能自持。譬如有人毒箭中心。更無",
    "T19n0997_001:0527b21": "所思唯思良醫。拔除毒箭令我安樂。諸菩薩",
    "T19n0997_001:0527b22": "眾亦復如是。不思議法唯希如來說此三昧。",
    "T19n0997_001:0527b23": "拔諸有情生死大夜。無明黑暗無所知見。破",
    "T19n0997_001:0527b24": "諸煩惱開正法眼得智光明。時此眾會雖生",
    "T19n0997_001:0527b25": "此念。佛威德故不敢諮問。",
    "T19n0997_001:0527b26": "[0527b26] 爾時一切法自在王菩薩摩訶薩。承佛神力。",
    "T19n0997_001:0527b27": "五體投地頂禮佛足。[跍*月]跪合掌而白佛言。世",
    "T19n0997_001:0527b28": "尊彼不可思議一切智智諸佛境界三昧。為",
    "T19n0997_001:0527b29": "以何法而為其因。復以何法而為根本。云",
    "T19n0997_001:0527c01": "何修習云何究竟。",
    "T19n0997_001:0527c02": "[0527c02] 爾時世尊告一切法自在王菩薩摩訶薩言。",
    "T19n0997_001:0527c03": "善哉善哉善男子。汝今善能諮問斯義。於未",
    "T19n0997_001:0527c04": "來世多所利益多所安樂一切眾生。諦聽諦",
    "T19n0997_001:0527c05": "聽善思念之當為汝說。善男子此深三昧。以",
    "T19n0997_001:0527c06": "菩提心而為其因。以大慈悲而為根本。方便",
    "T19n0997_001:0527c07": "修習無上菩提以為究竟。善男子此中何者",
    "T19n0997_001:0527c08": "名為菩提。善男子欲知菩提當了自心。若了",
    "T19n0997_001:0527c09": "自心即了菩提。何以故心與菩提真實之相。",
    "T19n0997_001:0527c10": "畢竟推求俱不可得。同於虛空故。菩提相即",
    "T19n0997_001:0527c11": "虛空相。是故菩提無所證相無能證相。亦無",
    "T19n0997_001:0527c12": "能所契合之相。何以故菩提畢竟無諸相故。",
    "T19n0997_001:0527c13": "善男子以一切法即虛空相。是故菩提畢竟",
    "T19n0997_001:0527c14": "無相。",
    "T19n0997_001:0527c15": "[0527c15] 爾時一切法自在王菩薩。復白佛言。世尊若",
    "T19n0997_001:0527c16": "此菩提相同虛空。一切智體當何所求。云何",
    "T19n0997_001:0527c17": "證得菩提現前。一切智智當於何生。",
    "T19n0997_001:0527c18": "[0527c18] 佛告一切法自在王菩薩言。善男子一切智",
    "T19n0997_001:0527c19": "體當於心求。一切智智及與菩提。從心而生。",
    "T19n0997_001:0527c20": "何以故心之實性本清淨故。善男子此心之",
    "T19n0997_001:0527c21": "性。不在內不在外不在中間。善男子一切如",
    "T19n0997_001:0527c22": "來說此心相。非青非黃非赤非白。非紅非紫",
    "T19n0997_001:0527c23": "亦非金色。非長非短非圓非方。非明非暗非",
    "T19n0997_001:0527c24": "男非女。非非男女亦復非是亦男亦女。善男",
    "T19n0997_001:0527c25": "子此心非欲界性非色界性非無色界性。非",
    "T19n0997_001:0527c26": "天非龍非夜叉非乾闥婆。非阿脩羅非迦樓羅",
    "T19n0997_001:0527c27": "非緊那羅非摩&#x777A;羅伽。人非人等一切同類。",
    "T19n0997_001:0527c28": "善男子此心不住於眼。亦復不住耳鼻舌身",
    "T19n0997_001:0527c29": "意。於三世中亦不可見。何以故此心同於虛",
    "T19n0997_001:0528a01": "空相故。以是義故遠離一切&#x9E81;細分別。何以",
    "T19n0997_001:0528a02": "故此虛空性即心性故。如其心性即菩提性。",
    "T19n0997_001:0528a03": "如菩提性即陀羅尼性。善男子是故此心虛",
    "T19n0997_001:0528a04": "空菩提陀羅尼。性無二無二分無別無斷。如",
    "T19n0997_001:0528a05": "是一切皆以大慈大悲而為根本。方便波羅",
    "T19n0997_001:0528a06": "蜜之所攝受。善男子是故當知。我今於此諸",
    "T19n0997_001:0528a07": "菩薩等大眾之中。說如是法。為淨廣大菩提",
    "T19n0997_001:0528a08": "心故。為令一切了自心故。是故一切法自在",
    "T19n0997_001:0528a09": "王。若有善男子善女人。欲知菩提真實性者。",
    "T19n0997_001:0528a10": "當了自心。如其心性即菩提性。云何而能了",
    "T19n0997_001:0528a11": "知心性。謂此心性於一切相。若形若顯若復",
    "T19n0997_001:0528a12": "色蘊受想行識。若復色塵聲香味觸。若有執",
    "T19n0997_001:0528a13": "受若無執受。若十二入若十八界。如是等法",
    "T19n0997_001:0528a14": "觀察推求竟不可得。善男子若諸菩薩如是",
    "T19n0997_001:0528a15": "了知。即得成就第一清淨法光明門。住此門",
    "T19n0997_001:0528a16": "已。任運得此不可思議一切智智諸佛境界",
    "T19n0997_001:0528a17": "甚深三昧。菩薩獲得此三昧已。與一切佛平",
    "T19n0997_001:0528a18": "等平等。及得一切眾生語言陀羅尼三昧。復",
    "T19n0997_001:0528a19": "得隨順諸眾生心陀羅尼門。常能無間利益",
    "T19n0997_001:0528a20": "眾生。於無為界具足圓滿。遠離斷常六十二",
    "T19n0997_001:0528a21": "等一切邪見。正見圓明。善男子若諸菩薩住",
    "T19n0997_001:0528a22": "是三昧。一切佛法不作功用任運成就。善男",
    "T19n0997_001:0528a23": "子我今略說。若有能住此三昧者。無量無邊",
    "T19n0997_001:0528a24": "無數功德皆悉圓滿。",
    "T19n0997_001:0528a25": "[0528a25] 爾時一切法自在王菩薩。復白佛言世尊。如",
    "T19n0997_001:0528a26": "佛所說如虛空性即是心性。如於心性即菩",
    "T19n0997_001:0528a27": "提性。如菩提性即陀羅尼性。其虛空性心性",
    "T19n0997_001:0528a28": "菩提性陀羅尼性。無二無別者。如是之義甚",
    "T19n0997_001:0528a29": "深甚深。難可通達難得趣入。不可思議超過",
    "T19n0997_001:0528b01": "心地。非是凡愚劣解所知。於此會中有二種",
    "T19n0997_001:0528b02": "人。一者滿足菩薩位人。則得利益。二者未得",
    "T19n0997_001:0528b03": "成就菩薩功德。謂摩伽陀國主阿闍世王。及",
    "T19n0997_001:0528b04": "比丘比丘尼優婆塞優婆夷等無量眾生。則",
    "T19n0997_001:0528b05": "無利益。此諸凡愚猶如生盲不見燈光。又如",
    "T19n0997_001:0528b06": "聾人不聞細語。如砂鹵地不生蓮華。世尊如",
    "T19n0997_001:0528b07": "有國王大臣長者。於飢儉世食眾甘美天諸",
    "T19n0997_001:0528b08": "珍膳。昇高樓閣告於無量飢餓眾生作如是",
    "T19n0997_001:0528b09": "言。我食如是種種上味。雖作是言於諸飢人",
    "T19n0997_001:0528b10": "都無所益。今佛所說於此眾會。未成就者亦",
    "T19n0997_001:0528b11": "復如是都無利益。",
    "T19n0997_001:0528b12": "[0528b12] 爾時佛告一切法自在王菩薩言。善哉善哉",
    "T19n0997_001:0528b13": "善男子。善能諮問如是深法。多所利樂一切",
    "T19n0997_001:0528b14": "眾生。諦聽諦聽善思念之。吾當為汝及此眾",
    "T19n0997_001:0528b15": "會。以諸方便示教汝等。令汝得解不可思議",
    "T19n0997_001:0528b16": "一切智智諸佛境界甚深三昧。善男子若諸",
    "T19n0997_001:0528b17": "佛子。欲得成就阿耨多羅三藐三菩提者。若",
    "T19n0997_001:0528b18": "欲善能知自心者。若有欲以大慈悲手於生",
    "T19n0997_001:0528b19": "死泥拔眾生者。應先發起大慈悲心。普為眾",
    "T19n0997_001:0528b20": "生歸依三寶。受菩薩戒發菩提心。至誠懺悔",
    "T19n0997_001:0528b21": "作如是言。唯願十方一切諸佛。及與住地得",
    "T19n0997_001:0528b22": "金剛智諸大菩薩。當證知我當憶念我。我某",
    "T19n0997_001:0528b23": "甲等發菩提心未住妙道。今將身命歸依十",
    "T19n0997_001:0528b24": "方一切三寶。唯願諸佛諸大菩薩。起慈悲心",
    "T19n0997_001:0528b25": "哀愍攝受。我某甲等自從無始流轉已來。處",
    "T19n0997_001:0528b26": "在三界生死輪中沈溺惡趣。入苦籠檻顛墜",
    "T19n0997_001:0528b27": "諸惡。無明羅剎有大力勢。諸煩惱怨長夜逼",
    "T19n0997_001:0528b28": "迫。無主無救無歸無依。無有所趣無有教導。",
    "T19n0997_001:0528b29": "住於邪見險惡道中。趣向生死背捨涅槃。入",
    "T19n0997_001:0528c01": "三惡道不能自出。墮於險惡廣大深坑。追逐",
    "T19n0997_001:0528c02": "惡友隨順惡教。遠離一切諸善知識。都不覺",
    "T19n0997_001:0528c03": "知。何者為損何者為益。何者是善何者是惡。",
    "T19n0997_001:0528c04": "為不善法繫著不捨。棄背一切三乘聖人。長",
    "T19n0997_001:0528c05": "夜常為生老病死憂悲苦惱種種惑業之所羅",
    "T19n0997_001:0528c06": "網。憂迫恐怖恒失本心自性寂靜。遠離種種",
    "T19n0997_001:0528c07": "三摩地門陀羅尼門。諸地諸忍般若波羅蜜",
    "T19n0997_001:0528c08": "多甚深住處。亦復遠離慈悲喜捨諸菩薩戒。",
    "T19n0997_001:0528c09": "四無礙智六通。十力四無所畏無忘失法無",
    "T19n0997_001:0528c10": "住涅槃。一切隨眠我身具足。一切功德我身",
    "T19n0997_001:0528c11": "空無。七菩提分八聖道分。如是等法百千萬",
    "T19n0997_001:0528c12": "種悉皆遠離。無數苦惱障礙留難恒所惱害。",
    "T19n0997_001:0528c13": "唯願諸佛諸大菩薩。起大慈悲哀愍護念。與",
    "T19n0997_001:0528c14": "我為主為救為歸為依為趣。願令我等速得",
    "T19n0997_001:0528c15": "圓滿大菩提道。及於無量菩提眷屬。如來十",
    "T19n0997_001:0528c16": "力四無所畏四無礙解。十八不共四攝三昧。",
    "T19n0997_001:0528c17": "解脫總持六通諸度福德智慧。如是一切諸",
    "T19n0997_001:0528c18": "功德海。願令我等皆得滿足。又復十方一切",
    "T19n0997_001:0528c19": "諸佛諸大菩薩。當證知我當哀愍我受我供",
    "T19n0997_001:0528c20": "養。願令供具積集圓滿。及與我身充遍十方",
    "T19n0997_001:0528c21": "一切世界。及攝十方無有主宰。廣大莊嚴無",
    "T19n0997_001:0528c22": "量供具。現前供養諸佛菩薩。所謂種種妙寶",
    "T19n0997_001:0528c23": "諸天宮殿。各以妙寶而為莊嚴。眾寶欄楯分",
    "T19n0997_001:0528c24": "布行列。寶樹寶山以為映帶。寶座寶蓋寶幢",
    "T19n0997_001:0528c25": "寶幡。寶器寶珠寶鈴寶網。寶光寶焰及寶功",
    "T19n0997_001:0528c26": "德。一一無量無數寶洲。摩尼寶聚充滿其中。",
    "T19n0997_001:0528c27": "諸寶燈樹種種妙寶。間錯莊嚴。金焰發輝寶",
    "T19n0997_001:0528c28": "網羅覆。復有無數妙寶蓮華。閻浮檀金以為",
    "T19n0997_001:0528c29": "其臺。真金為葉菡萏敷榮。興天寶雲雨天寶",
    "T19n0997_001:0529a01": "雨。降天寶樹散天寶花。發眾寶光開眾寶藏。",
    "T19n0997_001:0529a02": "復有無數閻浮檀金。諸天宮殿眾寶莊嚴。妙",
    "T19n0997_001:0529a03": "寶廊宇金剛為牆。眾寶攔楯周匝圍遶。種種",
    "T19n0997_001:0529a04": "天仙眾妙園苑。花林香草芬敷布濩。無數龍",
    "T19n0997_001:0529a05": "宮阿脩羅宮。各有種種林木殿堂香花寶器。",
    "T19n0997_001:0529a06": "以如是等無量無邊。曾未受用眾寶供具。悉",
    "T19n0997_001:0529a07": "將迴向供養十方諸佛菩薩。復攝十方一切",
    "T19n0997_001:0529a08": "世界種種妙藥。及天甘露天諸珍&#x994D;。色香美",
    "T19n0997_001:0529a09": "味皆悉具足。又攝十方一切世界。諸妙香樹",
    "T19n0997_001:0529a10": "龍腦香樹。栴檀香樹隨時香樹大葉香樹。其",
    "T19n0997_001:0529a11": "樹四時花敷相續香氣美妙。若有嗅者沈寂",
    "T19n0997_001:0529a12": "虛凝。如是無量種種香樹。芬芳郁烈能奪人",
    "T19n0997_001:0529a13": "心。復有種種無有主宰如意等樹。隨心所願",
    "T19n0997_001:0529a14": "皆得滿足。大海之中種種摩尼及如意寶。復",
    "T19n0997_001:0529a15": "有種種寶迷盧山摩訶迷盧山。羯邏斯山健",
    "T19n0997_001:0529a16": "馱末陀山。摩羅耶山尾&#x511E;耶山。民陀羅山摩",
    "T19n0997_001:0529a17": "訶民陀羅山。目真&#x96A3;陀山摩訶目真&#x96A3;陀山。",
    "T19n0997_001:0529a18": "金剛山等如是山頂。種種寶莊嚴種種寶樓",
    "T19n0997_001:0529a19": "閣。種種寶巖窟種種寶帳蓋。種種寶堂宇種",
    "T19n0997_001:0529a20": "種寶階陛。種種寶&#x7A93;牖種種寶塗飾。種種寶",
    "T19n0997_001:0529a21": "梁柱種種寶庫藏。吠&#x7460;璃等種種寶牆。復有",
    "T19n0997_001:0529a22": "奇妙種種色類。無有主宰諸天宮殿。復有種",
    "T19n0997_001:0529a23": "種俱蘇摩等天諸妙花。見者無厭清涼悅樂。",
    "T19n0997_001:0529a24": "復有種種諸妙音聲。能令聞者身心安樂。無",
    "T19n0997_001:0529a25": "諸熱惱而得清涼。斷伏貪瞋散滅癡毒。摧壞",
    "T19n0997_001:0529a26": "惡業令無有餘。所謂天帝釋聲梵天王聲種",
    "T19n0997_001:0529a27": "種天聲。諸大仙女歌詠之聲。天諸樂器不因",
    "T19n0997_001:0529a28": "拊擊出微妙聲。簫笛箜篌琵琶琴瑟螺貝等",
    "T19n0997_001:0529a29": "聲。忉利天鼓聲牟陀羅鼓聲。復有種種諸天",
    "T19n0997_001:0529b01": "鳥聲。及於山林泉流鳥聲。所謂白鶴孔雀鳧",
    "T19n0997_001:0529b02": "雁鴛鴦。拘枳羅鳥命命之鳥。迦陵頻伽種種",
    "T19n0997_001:0529b03": "好鳥鳴囀之聲。及鹿王等諸妙音聲。復有種",
    "T19n0997_001:0529b04": "種雲聲。地聲水聲火聲風聲。大海波濤聲",
    "T19n0997_001:0529b05": "如是等聲。若人聞者悉能解了愛樂無厭。耳",
    "T19n0997_001:0529b06": "根安靜其聲深遠。諦實清徹能生善根。文字",
    "T19n0997_001:0529b07": "名句悉皆具足。與義相應契深法理善合時",
    "T19n0997_001:0529b08": "宜。所謂三乘平等聲。演說三明聲。莊嚴檀那",
    "T19n0997_001:0529b09": "波羅蜜聲。清淨尸羅波羅蜜聲。能生羼提波",
    "T19n0997_001:0529b10": "羅蜜聲。勤修精進波羅蜜聲。成就禪那波羅",
    "T19n0997_001:0529b11": "蜜聲。廣大般若波羅蜜聲。與心和合大慈聲。",
    "T19n0997_001:0529b12": "與覺和合大悲聲。光影和合大喜聲。同於虛",
    "T19n0997_001:0529b13": "空大捨聲。出生三乘聲不斷三寶聲。分別三",
    "T19n0997_001:0529b14": "聚聲清淨三空聲。觀察四諦聲觀察智慧聲。",
    "T19n0997_001:0529b15": "智者不毀聲聖者稱讚聲量等虛空聲。出如",
    "T19n0997_001:0529b16": "是等清淨音聲。迴向供養諸佛菩薩。復有種",
    "T19n0997_001:0529b17": "種花樹發妙花香。種種鬘樹垂諸鬘帶。種種",
    "T19n0997_001:0529b18": "幢樹高顯建立。種種幡樹接影連輝。持如是",
    "T19n0997_001:0529b19": "等一切妙物。以無我心迴向供養一切諸佛",
    "T19n0997_001:0529b20": "諸大菩薩。復以一切佛眼所見。十方無邊一",
    "T19n0997_001:0529b21": "切世界大供養雲。以為供養。所謂種種花雲",
    "T19n0997_001:0529b22": "種種香雲。鬘雲帳雲塗香雲末香雲。寶蓋雲",
    "T19n0997_001:0529b23": "寶座雲。寶幢雲寶幡雲。妙寶衣服雲眾寶資",
    "T19n0997_001:0529b24": "具雲。天諸上味雲摩尼寶聚雲。如是種種無",
    "T19n0997_001:0529b25": "量色類諸寶供雲。迴向供養一切諸佛諸菩",
    "T19n0997_001:0529b26": "薩等。復當願以小千世界為一燈盞。滿中香",
    "T19n0997_001:0529b27": "油百須彌量。以為其炷然以寶焰。發大光明",
    "T19n0997_001:0529b28": "供養一切諸佛菩薩。如是供養無有窮盡。復",
    "T19n0997_001:0529b29": "當勸請一切如來。往菩提樹降伏眾魔。成等",
    "T19n0997_001:0529c01": "正覺轉妙法輪。久住大劫莫般涅槃。復應以",
    "T19n0997_001:0529c02": "此種種善根迴向眾生。願諸眾生速證阿耨",
    "T19n0997_001:0529c03": "多羅三藐三菩提。如是迴向時。不見能迴向",
    "T19n0997_001:0529c04": "心。不取所向之境。不著所迴善根三輪清淨。",
    "T19n0997_001:0529c05": "復次一切如來一切菩薩一切眾生。如是等",
    "T19n0997_001:0529c06": "類所有功德我皆隨喜復作是願以此善根。",
    "T19n0997_001:0529c07": "願令我等一切諸障極重惡業皆得消滅。爾",
    "T19n0997_001:0529c08": "時世尊即說迴向陀羅尼曰。",
    "T19n0997_001:0529c09": "[0529c09] 唵(一)娑麼(二合)囉娑麼(二合)囉(二)微麼(引)曩(三)娑(引)",
    "T19n0997_001:0529c10": "囉(四)摩訶斫迦囉(二合五)&#x56A9;(上六)吽(長聲七)",
    "T19n0997_001:0529c11": "[0529c11] 佛言如上所說種種供具。以此迴向陀羅尼",
    "T19n0997_001:0529c12": "力。於諸佛前悉得成就真實供養。一切諸佛",
    "T19n0997_001:0529c13": "皆悉攝受。若善男子及善女人。有能於此大",
    "T19n0997_001:0529c14": "迴向輪陀羅尼門。若時非時若晝若夜。默念",
    "T19n0997_001:0529c15": "一遍觀察運想。以前供具恭敬供養諸佛菩",
    "T19n0997_001:0529c16": "薩。由此力故五無間等極重罪業皆得消滅。",
    "T19n0997_001:0529c17": "何況輕罪而不除滅。一切煩惱皆得輕微如",
    "T19n0997_001:0529c18": "前所說。十力無畏諸功德等皆悉具足。若人",
    "T19n0997_001:0529c19": "暫於此陀羅尼思惟一遍。便得百轉生帝釋",
    "T19n0997_001:0529c20": "宮。復得百轉生梵王宮。於夜夢中見佛菩薩",
    "T19n0997_001:0529c21": "為說妙法無諸惡夢。於諸總持皆得成就。執",
    "T19n0997_001:0529c22": "金剛菩薩護念攝受。隨願往生諸佛淨土。"
}