{
    "T24n1448_012:0052a16": "根本說一切有部毘奈耶藥事",
    "T24n1448_012:0052a17": "卷第十二",
    "T24n1448_012:0052a19": "大唐三藏義淨奉 制譯",
    "T24n1448_012:0052a20": " 粥井金麥緣、  農夫牛緣、  癩女米泔緣、",
    "T24n1448_012:0052a21": " 勝光王緣、  貧女燈緣、  頂生王緣。",
    "T24n1448_012:0052a22": "[0052a22] 爾時世尊告具壽阿難：「汝今可共我往室羅",
    "T24n1448_012:0052a23": "伐城。」奉佛教已，即隨佛後遊行人間。時有婆",
    "T24n1448_012:0052a24": "羅門，經夜不食，空腹耕墾，家女送粥。是時世",
    "T24n1448_012:0052a25": "尊行至彼邊，其婆羅門遙見世尊，具三十",
    "T24n1448_012:0052a26": "二丈夫相、八十種好莊嚴其身，圓光赫奕超",
    "T24n1448_012:0052a27": "過千日，行步殊特如妙寶山，眾賢普飾。既見",
    "T24n1448_012:0052a28": "佛已，心生淨信，如十二年來靜練調順，鮮白",
    "T24n1448_012:0052a29": "恬寂、熙怡歡悅，如無子得子、如貧得寶、如求",
    "T24n1448_012:0052b01": "王者得王。若人宿有諸善根故，初見佛時",
    "T24n1448_012:0052b02": "即能發此崇敬淨心。時婆羅門疾疾捧持所",
    "T24n1448_012:0052b03": "欲食粥，來奉世尊，白言：「沙門喬答摩！哀愍我",
    "T24n1448_012:0052b04": "故，受此微粥。」于時世尊為婆羅門而現涸",
    "T24n1448_012:0052b05": "井，令粥入井，彼便內瀉，井便溢滿。由佛威",
    "T24n1448_012:0052b06": "力、諸天威力，致其涸井香粥盈溢。佛告婆羅",
    "T24n1448_012:0052b07": "門曰：「仁行此粥，普與僧伽。」彼便行與一切僧",
    "T24n1448_012:0052b08": "伽，悉皆飽足。佛加持故，其井尚盈。是時婆羅",
    "T24n1448_012:0052b09": "門，於世尊處倍生淨信，頂禮佛足，對面而",
    "T24n1448_012:0052b10": "坐，聽佛說法。于時世尊觀彼根性隨眠意樂，",
    "T24n1448_012:0052b11": "為說妙法，於四聖諦令其開悟，廣如餘說。乃",
    "T24n1448_012:0052b12": "至彼聞法已，證預流果，心懷踊躍，如商主得",
    "T24n1448_012:0052b13": "價、如戰得勝、如重病得愈。聞佛說已歡喜信",
    "T24n1448_012:0052b14": "受，頂禮奉辭，詣種麥處，見其麥苗皆同金",
    "T24n1448_012:0052b15": "色，見已歡笑，生奇特想，而說頌曰：",
    "T24n1448_012:0052b16": "「福田功最勝，  能離諸過患；",
    "T24n1448_012:0052b17": " 纔種植種子，  即招而果實。」",
    "T24n1448_012:0052b18": "[0052b18] 是時婆羅門速詣王所，起居問訊，少病長壽。",
    "T24n1448_012:0052b19": "又白王言：「大王當知！我纔種麥，生長成金，唯",
    "T24n1448_012:0052b20": "願大王差人取分。」王便差人而取麥分。時婆",
    "T24n1448_012:0052b21": "羅門收持積聚，量出王分，遂變為麥。王曰：「可",
    "T24n1448_012:0052b22": "聚一處，更為量出。」如是七遍，為聚共分，王分",
    "T24n1448_012:0052b23": "亦變為麥。王曰：「其麥是婆羅門福報，非我所",
    "T24n1448_012:0052b24": "能，任隨彼意，量出我分。」婆羅門以無礙意，量",
    "T24n1448_012:0052b25": "出王分，還成金麥。",
    "T24n1448_012:0052b26": "[0052b26] 是時世尊從此而去，見五百農夫而為耕種，",
    "T24n1448_012:0052b27": "皮膚皴&#x6F81;，手皴&#x811A;劈，著&#x9E81;麻衣，耕墾牛犢，項",
    "T24n1448_012:0052b28": "傷皮破，膿血流下，喘息長噓。時諸農夫，遙見",
    "T24n1448_012:0052b29": "世尊具三十二相，廣如上說。乃至如宿種善",
    "T24n1448_012:0052c01": "根人，得見世尊。佛詣彼所，欲調伏故而趣一",
    "T24n1448_012:0052c02": "邊，苾芻眾中就座而坐。而諸農夫遙見佛坐，",
    "T24n1448_012:0052c03": "皆詣佛所，頂禮雙足，退坐一面。佛觀其根性",
    "T24n1448_012:0052c04": "隨眠意樂，廣如上說。既聞法已，證預流果，咸",
    "T24n1448_012:0052c05": "從座起，合掌白言：「大德世尊！唯願聽許我等",
    "T24n1448_012:0052c06": "於善說法律而為出家，并受近圓，成苾芻",
    "T24n1448_012:0052c07": "性，淨修梵行，奉事世尊。」佛既見已，告言：",
    "T24n1448_012:0052c08": "「善來諸苾芻，可修梵行。」具如餘說，乃至頌",
    "T24n1448_012:0052c09": "曰：",
    "T24n1448_012:0052c10": "「世尊命善來，  髮落衣&#x9262;具，",
    "T24n1448_012:0052c11": " 諸根咸寂定，  隨念悉皆成。」",
    "T24n1448_012:0052c12": "[0052c12] 爾時世尊隨機教授，彼便策勵，斷諸煩惱，證",
    "T24n1448_012:0052c13": "阿羅漢果。時諸耕牛，挽繩令斷，皆來佛所，遶",
    "T24n1448_012:0052c14": "佛而住。佛為諸牛說三句法，廣如鵝龜處說，",
    "T24n1448_012:0052c15": "乃至見真諦理，各還天宮。時諸苾芻咸皆有",
    "T24n1448_012:0052c16": "疑，請世尊曰：「而諸農夫，先作何業，於此生",
    "T24n1448_012:0052c17": "中而為農夫；於世尊處得為出家，斷諸煩",
    "T24n1448_012:0052c18": "惱，證阿羅漢果？復彼諸牛，先作何業生在牛",
    "T24n1448_012:0052c19": "中，遇佛生天，見真諦理？」佛告諸苾芻：「先自作",
    "T24n1448_012:0052c20": "業，今還自受。」廣如餘說，乃至頌曰：",
    "T24n1448_012:0052c21": "「假令經百劫，  所作業不亡；",
    "T24n1448_012:0052c22": " 因緣會遇時，  果報還自受。",
    "T24n1448_012:0052c23": "[0052c23] 「汝等善聽！我今為說。乃往古昔，此賢劫中人",
    "T24n1448_012:0052c24": "壽二萬歲時，有佛出現，號迦攝波如來、應、正",
    "T24n1448_012:0052c25": "等覺，十號具足，住波羅&#x75C6;斯施鹿林中仙人",
    "T24n1448_012:0052c26": "墮處。其諸農夫，於佛教中悉作出家，而不讀",
    "T24n1448_012:0052c27": "誦亦不作意，受信施食，作諸戲論，懈怠懶",
    "T24n1448_012:0052c28": "惰而不勤策。諸苾芻於意云何？其五百苾",
    "T24n1448_012:0052c29": "芻者，豈異人乎？今此五百農夫是。往時造",
    "T24n1448_012:0053a01": "寺施主者，今五百長者是。由彼往昔受信施",
    "T24n1448_012:0053a02": "食，而不讀誦亦不作意，懈惰而不勤策。由斯",
    "T24n1448_012:0053a03": "業故，五百生中而為農夫，倍債施主。由於迦",
    "T24n1448_012:0053a04": "攝波如來教中出家，悟諸梵行故，今於我",
    "T24n1448_012:0053a05": "所亦得出家，斷諸煩惱，證阿羅漢果。而諸耕",
    "T24n1448_012:0053a06": "牛，亦於彼佛教而為出家，毀諸雜小學處。由",
    "T24n1448_012:0053a07": "斯業故，生在牛趣。而於我處，發清淨心，得",
    "T24n1448_012:0053a08": "生天上。由昔梵行，得見真諦。是故我常宣",
    "T24n1448_012:0053a09": "說：黑白雜業，廣如餘說。乃至汝等，應如是",
    "T24n1448_012:0053a10": "學。」",
    "T24n1448_012:0053a11": "[0053a11] 是時世尊告具壽阿難陀曰：「汝來可詣都異",
    "T24n1448_012:0053a12": "迦城。」聞教隨佛至彼城所。有一婆羅門而為",
    "T24n1448_012:0053a13": "耕墾，遙見世尊具三十二大丈夫相，廣如餘",
    "T24n1448_012:0053a14": "說，作如是念：「我若往禮沙門喬答摩者，廢此",
    "T24n1448_012:0053a15": "事業；若不往禮，失諸福利。」令事不廢，使獲福",
    "T24n1448_012:0053a16": "利，執鞭耕犁，遙言：「敬禮敬禮。」佛告具壽阿難",
    "T24n1448_012:0053a17": "陀：「彼婆羅門，自招錯咎。而於此處，有迦攝波",
    "T24n1448_012:0053a18": "如來全身舍利，儼然無損。若來我所，恭敬",
    "T24n1448_012:0053a19": "禮拜，彼便致敬二佛世尊。」是時阿難陀速整",
    "T24n1448_012:0053a20": "衣服，合掌白言：「唯願世尊就此而坐，其地則",
    "T24n1448_012:0053a21": "為二佛受用。」佛告諸苾芻等：「樂見迦攝波如",
    "T24n1448_012:0053a22": "來、應、正等覺全身舍利不？」白言：「世尊！今正是",
    "T24n1448_012:0053a23": "時。」白言：「善逝！今正是時。若我得見，心倍清",
    "T24n1448_012:0053a24": "淨。」于時世尊起世間心。常法如是，若佛起世",
    "T24n1448_012:0053a25": "間心時，一切含靈悉知佛意，龍作是念：「世",
    "T24n1448_012:0053a26": "尊！何故起世間心？」即便觀見世尊欲見迦攝",
    "T24n1448_012:0053a27": "波如來全身舍利。龍便捧持其佛舍利，在虛",
    "T24n1448_012:0053a28": "空中。佛告諸苾芻：「汝等今應審觀此相，即欲",
    "T24n1448_012:0053a29": "隱沒。」時勝光王聞佛示現迦攝波如來全身",
    "T24n1448_012:0053b01": "舍利，令諸苾芻得見其相。聞已，心生希&#x89A9;，",
    "T24n1448_012:0053b02": "即與妃后宮人婇女王子諸臣，嚴飾儀禮，出",
    "T24n1448_012:0053b03": "詣往觀。喪善太子、給孤長者、仙授故舊、塼師",
    "T24n1448_012:0053b04": "之子、無枝鹿子母等，各與無量百千有情，皆",
    "T24n1448_012:0053b05": "生希見，亦隨駕後往舍利處。由其宿世善根",
    "T24n1448_012:0053b06": "發故，使令往彼。是時舍利便即隱沒，而諸人",
    "T24n1448_012:0053b07": "眾聞舍利隱，情生憂惱，互相語曰：「我等空來，",
    "T24n1448_012:0053b08": "而無所獲。」時有鄔波索迦，往迦攝波如來有",
    "T24n1448_012:0053b09": "舍利處，右遶恭敬，心作是念：「我今繞禮，必獲",
    "T24n1448_012:0053b10": "福利。」世尊知彼心常福利，有清淨心，即說頌",
    "T24n1448_012:0053b11": "曰：",
    "T24n1448_012:0053b12": "「假令百千贍部金，  積聚奉持施一切；",
    "T24n1448_012:0053b13": " 不如有人一淨心，  翹勤右遶於佛塔。」",
    "T24n1448_012:0053b14": "[0053b14] 是時復有一鄔波索迦，持泥置於舍利隱處，",
    "T24n1448_012:0053b15": "世尊為彼亦說伽他曰：",
    "T24n1448_012:0053b16": "「假令百千贍部金，  恒以奉持施一切；",
    "T24n1448_012:0053b17": " 不如有人一淨心，  持泥置飾於佛塔。」",
    "T24n1448_012:0053b18": "[0053b18] 是時有百千人眾聞此施泥福利，咸持泥置，",
    "T24n1448_012:0053b19": "或有將諸微妙花香而散其中。佛亦為說頌",
    "T24n1448_012:0053b20": "曰：",
    "T24n1448_012:0053b21": "「假令百千贍部金，  恒以奉持施一切；",
    "T24n1448_012:0053b22": " 不如有人一淨心，  香花供養於佛塔。」",
    "T24n1448_012:0053b23": "[0053b23] 時有諸人，持諸花鬘燈明、幢幡傘蓋，供養是",
    "T24n1448_012:0053b24": "處，以清淨心而來奉施。佛知心已，各為說",
    "T24n1448_012:0053b25": "頌。世尊又說伽他曰：",
    "T24n1448_012:0053b26": "「我今所說施福田，  如來功德無邊量；",
    "T24n1448_012:0053b27": " 正覺猶如大海劫，  無上導首最為勝。」",
    "T24n1448_012:0053b28": "[0053b28] 時諸人眾咸作是念：「佛所說福緣已滅。佛緣",
    "T24n1448_012:0053b29": "現在者，若興供養，有何福利？」佛知念已，即說",
    "T24n1448_012:0053c01": "頌曰：",
    "T24n1448_012:0053c02": "「若有能供養，  現能已成佛；",
    "T24n1448_012:0053c03": " 其心若能等，  福利無有殊。",
    "T24n1448_012:0053c04": " 佛是不思議，  妙法亦難思；",
    "T24n1448_012:0053c05": " 清淨者亦然，  果報同為一。",
    "T24n1448_012:0053c06": " 名相亦難思，  無不轉法輪；",
    "T24n1448_012:0053c07": " 正覺功德岸，  無能到其際。」",
    "T24n1448_012:0053c08": "[0053c08] 是時世尊為諸人眾說如是法。彼聞法已，",
    "T24n1448_012:0053c09": "無量百千有情獲大勝利，或有發聲聞菩提",
    "T24n1448_012:0053c10": "心者，或有發獨覺菩提心者，或有發無上正",
    "T24n1448_012:0053c11": "等覺心者，或有得煖、頂，或得初忍，或證預流",
    "T24n1448_012:0053c12": "果者，或有得一來、不還果者，或有斷諸煩惱",
    "T24n1448_012:0053c13": "證阿羅漢果者；餘眾多人歸佛法僧，信敬三",
    "T24n1448_012:0053c14": "寶，種諸善根。時有淨信婆羅門長者居士，即",
    "T24n1448_012:0053c15": "於其處設大施會，名此方地為施水處。",
    "T24n1448_012:0053c16": "[0053c16] 爾時世尊遊行憍薩羅國，行至室羅伐城，",
    "T24n1448_012:0053c17": "住逝多林給孤獨園。給孤長者聞佛至已，詣",
    "T24n1448_012:0053c18": "世尊所，頂禮佛足，退坐一面。佛為說法，示教",
    "T24n1448_012:0053c19": "利喜，默然而住。是時長者，從座而起，整理衣",
    "T24n1448_012:0053c20": "服，合掌恭敬，雙膝著地，白佛言：「大德世尊",
    "T24n1448_012:0053c21": "與苾芻僧伽，明日就宅，受我微供。」佛默然受。",
    "T24n1448_012:0053c22": "知佛受已，廣如餘說，乃至明日，令使白佛：「飯",
    "T24n1448_012:0053c23": "食已辦，唯願知時。」長者復命守門人曰：「佛",
    "T24n1448_012:0053c24": "與僧伽比至食了，勿令外道入我宅中。」時守",
    "T24n1448_012:0053c25": "門人聞教依奉。于時世尊與諸僧伽，著衣持",
    "T24n1448_012:0053c26": "&#x9262;，詣長者家，廣如餘說。乃至大眾，悉使飽",
    "T24n1448_012:0053c27": "足，淨漱畢已，取小卑座，為聽法故，對佛前",
    "T24n1448_012:0053c28": "坐。是時具壽大迦攝波，在一阿練若處，鬚",
    "T24n1448_012:0053c29": "髮稍長，著破納衣詣逝多林。見寺無僧，問",
    "T24n1448_012:0054a01": "守寺者：「上首世尊、苾芻僧伽，今在何去？」彼便",
    "T24n1448_012:0054a02": "答言：「給孤長者請就宅食。」大迦攝波便作是",
    "T24n1448_012:0054a03": "念：「我今宜可就彼而食，於佛上首、苾芻僧",
    "T24n1448_012:0054a04": "伽，便申致敬。」作是念已，速時詣彼。其守門人",
    "T24n1448_012:0054a05": "告言：「聖者！勿入於中。」大迦攝波曰：「以何事",
    "T24n1448_012:0054a06": "故？」守門人曰：「長者有教，佛與僧伽比至食",
    "T24n1448_012:0054a07": "了，勿令外道入於宅中，於後亦供諸餘外道。」",
    "T24n1448_012:0054a08": "時迦攝波作念：「我今獲諸勝妙上利，淨信婆",
    "T24n1448_012:0054a09": "羅門長者居士而不知我是沙門釋迦之子，",
    "T24n1448_012:0054a10": "我今宜往哀愍拔濟貧窮孤陋。」作是念已，出",
    "T24n1448_012:0054a11": "遊芳園。復作是念：「我今愍哀是何等類，令獲",
    "T24n1448_012:0054a12": "勝利？」時有癩病乞兒，骨節分離，瘡膿流潰，乞",
    "T24n1448_012:0054a13": "求濟活。大迦攝波便詣彼所，從彼告乞。時彼",
    "T24n1448_012:0054a14": "癩女乞得米泔，癩女遙見大迦攝波，形容挺",
    "T24n1448_012:0054a15": "特，善自調伏，具諸威儀，而作是念：「由我未曾",
    "T24n1448_012:0054a16": "施如是者，生此貧苦癩病纏身。若見聖者哀",
    "T24n1448_012:0054a17": "愍於我，我以米泔，當為奉施。」時迦攝波觀知",
    "T24n1448_012:0054a18": "彼念，即便近前，舒&#x9262;令視，告言：「姊妹！能施",
    "T24n1448_012:0054a19": "米泔，可置&#x9262;中。」女便瀉泔，繩落&#x9262;內，女欲",
    "T24n1448_012:0054a20": "指摘，指便墮&#x9262;。女作是念：「而彼聖者護我心",
    "T24n1448_012:0054a21": "故，而見受泔，豈應自食？」時迦攝波知彼念已，",
    "T24n1448_012:0054a22": "便對其前於牆下坐而食其泔。彼作是念：「今",
    "T24n1448_012:0054a23": "此聖者護我心故，雖食我泔，必應更求餘好",
    "T24n1448_012:0054a24": "飲食。」時迦攝波觀知彼念，告癩女言：「姊妹！汝",
    "T24n1448_012:0054a25": "今應當發歡喜心。我從今日，至明食時，以",
    "T24n1448_012:0054a26": "汝米泔，度一日一夜。」彼甚歡悅，竊作是念：「我",
    "T24n1448_012:0054a27": "於今日，獲勝妙利，大迦攝波受我鄙施。」時此",
    "T24n1448_012:0054a28": "女人，迦攝波處心生清淨，因此命終，生&#x89A9;史",
    "T24n1448_012:0054a29": "多天。時天帝釋見此女人，以清淨心而施",
    "T24n1448_012:0054b01": "米泔，因即命過，而不見知生在何趣？觀於地",
    "T24n1448_012:0054b02": "獄而亦不見，餓鬼人中、護世四天、三十三",
    "T24n1448_012:0054b03": "天亦復不見。天眼下觀，尚不能知。時天帝",
    "T24n1448_012:0054b04": "釋來詣佛所，頂禮佛足，合掌恭敬，以頌請",
    "T24n1448_012:0054b05": "曰：",
    "T24n1448_012:0054b06": "「巡行告乞士，  迦攝波大仁；",
    "T24n1448_012:0054b07": " 施彼米泔女，  今得生何趣？」",
    "T24n1448_012:0054b08": "[0054b08] 佛以頌答：",
    "T24n1448_012:0054b09": "「天名都史多，  諸欲隨念有；",
    "T24n1448_012:0054b10": " 其施米泔女，  今生於彼中。」",
    "T24n1448_012:0054b11": "[0054b11] 時天帝釋，作如是念：「而彼諸人，不知修福而",
    "T24n1448_012:0054b12": "行惠施作諸利事。我今既知修福獲利，何不",
    "T24n1448_012:0054b13": "惠施，修諸福業？聖者迦攝波，心懷哀愍貧窮",
    "T24n1448_012:0054b14": "孤陋病苦疾者，我今應為而施一食。」作是念",
    "T24n1448_012:0054b15": "已即便化身，詣貧窮處，羸弱孤單，隨作草菴，",
    "T24n1448_012:0054b16": "如亂巢穴。變自形儀作醜陋織師，頭髮蓬亂，",
    "T24n1448_012:0054b17": "著&#x9E81;麻衣，手&#x76B4;&#x811A;劈而為織作。舍支夫人，身",
    "T24n1448_012:0054b18": "為織妻，以撚其綖，取天妙食，預置一邊。時迦",
    "T24n1448_012:0054b19": "攝波為欲哀愍諸窮厄者，巡行告乞，次第",
    "T24n1448_012:0054b20": "而至，見已情甚愍此貧弊，佇立門首，持&#x9262;從",
    "T24n1448_012:0054b21": "乞。時彼化天，以天妙食滿置&#x9262;中。然迦攝波",
    "T24n1448_012:0054b22": "作念，觀斯活計，非常困頓，天妙飲食，從何而",
    "T24n1448_012:0054b23": "得？必有餘事。生此疑已，常法如是：阿羅漢若",
    "T24n1448_012:0054b24": "不預觀，不知前事。即便觀察，見斯天帝，告",
    "T24n1448_012:0054b25": "曰：「憍尸迦！仁今何故於苦厄人而為留難？於",
    "T24n1448_012:0054b26": "長夜中，世尊說仁無疑惑箭及餘戲笑，拔出",
    "T24n1448_012:0054b27": "根栽，如佛世尊、應、正等覺。」帝釋白言：「聖者大",
    "T24n1448_012:0054b28": "迦攝波！我今何為留難苦者？而此諸人不",
    "T24n1448_012:0054b29": "見自福，不行惠施修諸善福。我今自見，何不",
    "T24n1448_012:0054c01": "惠施，廣修諸福？世尊豈不說是語耶？",
    "T24n1448_012:0054c02": "「『福應常修造，  無福遭苦厄；",
    "T24n1448_012:0054c03": "  若有修福者，  現受當安樂。』」",
    "T24n1448_012:0054c04": "[0054c04] 大迦攝波從此之後，先觀方乞。時天帝釋，於",
    "T24n1448_012:0054c05": "虛空中持諸天食來置&#x9262;中，大迦攝波翻側",
    "T24n1448_012:0054c06": "其&#x9262;，食便落地。時諸苾芻以緣白佛，佛言：「由",
    "T24n1448_012:0054c07": "斯事故，苾芻應持&#x9262;蓋。」時諸人眾，咸聞癩女",
    "T24n1448_012:0054c08": "施迦攝波臭惡米泔，命終得生&#x89A9;史多天。勝",
    "T24n1448_012:0054c09": "光大王亦聞斯事，詣世尊所，頂禮佛足，退坐",
    "T24n1448_012:0054c10": "一面。佛便為王廣說妙法，示教利喜，默然而",
    "T24n1448_012:0054c11": "住。王從坐起，整理衣服，合掌恭敬，而白佛",
    "T24n1448_012:0054c12": "言：「唯願世尊與苾芻僧伽，為聖者迦攝波故，",
    "T24n1448_012:0054c13": "於七日內受我微供。」佛便默受。王知佛受，頂",
    "T24n1448_012:0054c14": "禮佛足，奉辭而去。於斯夜中，&#x52C5;諸供膳，嚴備",
    "T24n1448_012:0054c15": "種種精妙飲食。至明清旦，敷設床座，置清淨",
    "T24n1448_012:0054c16": "水，齒木及屑，令使白佛：「飲食已辦，願佛知",
    "T24n1448_012:0054c17": "時。」廣如餘說。乃至坐定，王自行食。時有乞",
    "T24n1448_012:0054c18": "兒來在其中，對尊宿坐，情生淨信，深起恭",
    "T24n1448_012:0054c19": "敬，作如是念：「王由往昔修諸福業，今處尊貴，",
    "T24n1448_012:0054c20": "復能惠施，供養三寶。」王復自手遍行飲食，佛",
    "T24n1448_012:0054c21": "與僧伽悉令飽滿，即行淨水，齒木及屑，洗漱",
    "T24n1448_012:0054c22": "畢已。王聽法故，取小卑座，對面而坐。佛告大",
    "T24n1448_012:0054c23": "王：「我為王故說施伽他？而當為彼獲大福者？」",
    "T24n1448_012:0054c24": "王作是念：「世尊今時受我供養，何得有人",
    "T24n1448_012:0054c25": "而獲多福？」念已白佛：「唯願世尊，為獲多修",
    "T24n1448_012:0054c26": "福業之者而說施願。」于時世尊為彼乞兒而",
    "T24n1448_012:0054c27": "說&#x546A;願。世尊如是於五六日時，為乞兒說",
    "T24n1448_012:0054c28": "施願頌，王便懷憂，手拓頰住，作如是念：「世尊",
    "T24n1448_012:0054c29": "食我供養，稱乞兒名而說施願。」諸臣見王",
    "T24n1448_012:0055a01": "愁憂拓頰，白言：「大王！何故如是愁憂思慮？」王",
    "T24n1448_012:0055a02": "曰：「我何不憂？世尊受我微妙供養，稱乞兒名",
    "T24n1448_012:0055a03": "而說施願。」時有老臣前白王言：「願王安住，臣",
    "T24n1448_012:0055a04": "當明日致請世尊，而稱王名說&#x546A;願。」是時老",
    "T24n1448_012:0055a05": "臣宣告供膳，明日宜應倍加營造種種飲食。",
    "T24n1448_012:0055a06": "行食之時，一分在&#x9262;、一分墮地。供膳之人，奉",
    "T24n1448_012:0055a07": "教營造。世尊上首、苾芻僧伽眾坐定已，即行",
    "T24n1448_012:0055a08": "飲食，遂使一分墮其&#x9262;中、一分落地。時彼乞",
    "T24n1448_012:0055a09": "兒見食在地，疾走欲捻。行食之者，遙唱不",
    "T24n1448_012:0055a10": "令，乞兒告曰：「王財極甚，飲食無窮，似我苦難",
    "T24n1448_012:0055a11": "者，何不令取，在地壞爛？」是時乞兒心生散亂，",
    "T24n1448_012:0055a12": "遂不敬崇發清淨意。佛與僧伽飲食畢已，王",
    "T24n1448_012:0055a13": "對佛坐，念曰：「世尊今時為我說施、為餘人",
    "T24n1448_012:0055a14": "乎？」佛即為王而說施願曰：",
    "T24n1448_012:0055a15": "「嚴備象馬車步乘，  於此國城自在食；",
    "T24n1448_012:0055a16": " 王今不見緣何得？  因施無鹽米膏力。」",
    "T24n1448_012:0055a17": "[0055a17] 是時具壽阿難陀而白佛言：「大德世尊！於數",
    "T24n1448_012:0055a18": "度受勝光王供養，我未曾聞說如是施頌。」",
    "T24n1448_012:0055a19": "[0055a19] 佛告阿難陀：「汝今樂聞勝光憍薩羅王，昔施",
    "T24n1448_012:0055a20": "乾燥米膏業緣不？」阿難陀白言：「世尊！今正",
    "T24n1448_012:0055a21": "是時。」白言：「善逝！今正說時。苾芻僧伽聞佛",
    "T24n1448_012:0055a22": "說此勝光大王宿昔施膏因果業緣，必能受",
    "T24n1448_012:0055a23": "持。」",
    "T24n1448_012:0055a24": "[0055a24] 佛告諸苾芻：「乃往古昔，有聚落中有一長者，",
    "T24n1448_012:0055a25": "娶妻未久便即有娠，月滿生子，廣如餘說。子",
    "T24n1448_012:0055a26": "既長成，夫告妻曰：『賢首！子今成人，能為經",
    "T24n1448_012:0055a27": "紀，有債償他、有衣食喫用。我今將本，餘方興",
    "T24n1448_012:0055a28": "易。』妻曰：『聖子！應須如是，斯為善事。』便即遊",
    "T24n1448_012:0055a29": "方，至前命過，家有少本，悉皆傾盡。夫去之",
    "T24n1448_012:0055b01": "後妻復生子，有&#x96A3;長者告其母曰：『爾子與我",
    "T24n1448_012:0055b02": "作，當濟衣食。』母便授與，長者即使於田種處，",
    "T24n1448_012:0055b03": "與其食分。後於異時，節日將至，母作是念：『今",
    "T24n1448_012:0055b04": "此長者，明旦家中設施沙門婆羅門，供待賓",
    "T24n1448_012:0055b05": "客，必無有人。我今可往從彼索食，而送與子，",
    "T24n1448_012:0055b06": "使不飢餓。』念已，即往向長者妻具陳其事。長",
    "T24n1448_012:0055b07": "者妻聞，便生瞋恚，告曰：『我未供養沙門婆羅",
    "T24n1448_012:0055b08": "門諸尊貴客，作人何得先與其食？今日且",
    "T24n1448_012:0055b09": "住，明旦倍與。』母復作念：『我子今日必受飢",
    "T24n1448_012:0055b10": "餓，家有無鹽淡膏一團，可將與子。』持至子",
    "T24n1448_012:0055b11": "所，說如上事。又復語子：『畏汝飢餓，故從家",
    "T24n1448_012:0055b12": "中將此無鹽淡膏。』子言：『阿母！置此歸家。』常",
    "T24n1448_012:0055b13": "法如是，世間無佛，當有獨覺，饒益哀愍諸困",
    "T24n1448_012:0055b14": "厄者，世間唯有而此福田，樂住空閑。是時",
    "T24n1448_012:0055b15": "有一獨覺來至於此，彼遙見已，身心寂靜、威",
    "T24n1448_012:0055b16": "儀調伏，便作是念：『由我往昔不能供養如是",
    "T24n1448_012:0055b17": "福田，於此生中受斯苦厄。若見受我無鹽",
    "T24n1448_012:0055b18": "淡膏，敢為奉施。』於時獨覺觀知貧兒心之所",
    "T24n1448_012:0055b19": "念，舒&#x9262;向前，告言：『賢首！意欲施者，可置&#x9262;",
    "T24n1448_012:0055b20": "中。』彼便恭敬，以珍重心，置膏&#x9262;內。」佛告諸苾",
    "T24n1448_012:0055b21": "芻：「於意云何？往時貧兒者，豈異人乎？今勝光",
    "T24n1448_012:0055b22": "王是。緣於往昔奉施獨覺無鹽米膏，因斯業",
    "T24n1448_012:0055b23": "報，六遍常為三十三天主，六遍於此室羅伐",
    "T24n1448_012:0055b24": "城為灌頂王。餘殘業報，今於此處亦為灌頂",
    "T24n1448_012:0055b25": "王。其報今盡，是故我今而說其頌：",
    "T24n1448_012:0055b26": "「『嚴備象馬車步乘，  能於國城自在食；",
    "T24n1448_012:0055b27": "  王今不見緣何有，  因施無鹽米膏力。』」",
    "T24n1448_012:0055b28": "[0055b28] 時國人民悉聞斯事。王聞佛語，詣世尊所，頂",
    "T24n1448_012:0055b29": "禮佛足，退坐一面。佛即為王，說微妙法，示教",
    "T24n1448_012:0055c01": "利喜。王聞法已，從坐而起，合掌恭敬，雙膝著",
    "T24n1448_012:0055c02": "地，而白佛言：「大德世尊！哀愍我故，與苾芻僧",
    "T24n1448_012:0055c03": "伽，於三月日，受我衣食湯藥臥具。」佛便默然",
    "T24n1448_012:0055c04": "受王所請。王於月每日營辦百種微妙甘美",
    "T24n1448_012:0055c05": "香饌；一一苾芻，價直百千衣服。復持一俱",
    "T24n1448_012:0055c06": "胝諸香油瓶，欲於夜中為然燈會。由施食故，",
    "T24n1448_012:0055c07": "此表珍重，遂於國中起喧鬧。時有一女，貧苦",
    "T24n1448_012:0055c08": "憔悴，以乞濟活，聞此喧聲，問諸人曰：「何故喧",
    "T24n1448_012:0055c09": "聲？」報貧女曰：「勝光大王，於三月日，佛為上",
    "T24n1448_012:0055c10": "首與苾芻僧伽，供養衣食湯藥臥具，施一一",
    "T24n1448_012:0055c11": "苾芻，價直百千衣服。於今夜中，為然燈會，表",
    "T24n1448_012:0055c12": "心珍重，所以有此喧聲。」時彼乞女聞斯事已，",
    "T24n1448_012:0055c13": "作如是念：「此勝光王，修福無厭，我何能為？宜",
    "T24n1448_012:0055c14": "可隨處，求乞一燈，供養世尊。」作是念已，捧持",
    "T24n1448_012:0055c15": "乞器，隨處乞油，然燈送置佛經行所，曲躬",
    "T24n1448_012:0055c16": "合掌，而發誓願：「我念以此所有善根，如釋",
    "T24n1448_012:0055c17": "迦佛，百歲之時，成無上覺。如舍利弗、大目",
    "T24n1448_012:0055c18": "連，侍立左右前後，善賢相應。阿難陀苾芻，而",
    "T24n1448_012:0055c19": "為侍者，父名淨飯、母號摩耶，城名劫比羅，賢",
    "T24n1448_012:0055c20": "子羅怙羅，我當來有如是弟子父母國城子",
    "T24n1448_012:0055c21": "息。如釋迦世尊入般涅盤，分分身界碎為",
    "T24n1448_012:0055c22": "舍利，當同此世尊而般涅盤，分身舍利。」是時",
    "T24n1448_012:0055c23": "諸燈悉皆滅盡，而此女燈皎然明朗常住如",
    "T24n1448_012:0055c24": "是。佛不止住，侍者不息，具壽阿難陀作如",
    "T24n1448_012:0055c25": "是念：「佛燈明中，而眠臥者，無有是處。我今宜",
    "T24n1448_012:0055c26": "可止此燈明。」即以手擿而不能止，又以衣扇",
    "T24n1448_012:0055c27": "復不能滅，持扇扇之亦不得滅。爾時佛告",
    "T24n1448_012:0055c28": "具壽阿難陀曰：「汝何所為？」白言：「世尊！我",
    "T24n1448_012:0055c29": "念世尊於燈明中而不眠臥，意欲滅止。以",
    "T24n1448_012:0056a01": "手衣扇擿撥吹之，竟不能滅。」佛言：「阿難陀！",
    "T24n1448_012:0056a02": "勿自疲勞。縱令無礙大風來吹此燈，尚不能",
    "T24n1448_012:0056a03": "滅，況汝以手衣扇，能令吹滅？然此燈者，而彼",
    "T24n1448_012:0056a04": "女人，發弘大行，以無限意方然此燈。阿難！",
    "T24n1448_012:0056a05": "然彼女人，當來百歲之時，必成正覺，號釋迦",
    "T24n1448_012:0056a06": "牟尼如來、應供、無上正等，十號具足，前後相",
    "T24n1448_012:0056a07": "應賢善弟子，亦名舍利弗、大目連、侍者名阿",
    "T24n1448_012:0056a08": "難陀、父名淨飯、母名大摩耶，城名劫比羅，子",
    "T24n1448_012:0056a09": "名羅怙羅，般涅盤後，分諸舍利。」是時四方遠",
    "T24n1448_012:0056a10": "近人眾咸聞斯事，以然一燈供養世尊，蒙佛",
    "T24n1448_012:0056a11": "授記當來成佛。婆羅門長者居士聞已，咸",
    "T24n1448_012:0056a12": "言：「而此貧女，當來圓具一切諸德。」皆以衣財",
    "T24n1448_012:0056a13": "飲食競興供養。[0056a13] 勝光王聞，生無比想，即備香",
    "T24n1448_012:0056a14": "油一千大瓶，以四種寶而作燈盞，佛經行處",
    "T24n1448_012:0056a15": "然燈布置。又白佛言：「大德世尊！我為聖者大",
    "T24n1448_012:0056a16": "迦葉波，奉請世尊及苾芻僧伽七日供養。蒙",
    "T24n1448_012:0056a17": "佛說我往昔奉施無鹽米膏因果業緣。由斯",
    "T24n1448_012:0056a18": "事故，我復奉請世尊并與僧伽，於三月日供",
    "T24n1448_012:0056a19": "養，一一苾芻皆施價直百千衣服，一俱胝油",
    "T24n1448_012:0056a20": "瓶而作燈會，不蒙世尊授我當來成於無上",
    "T24n1448_012:0056a21": "正等覺記。願見世尊記我成佛，當來應有得",
    "T24n1448_012:0056a22": "為導首。」佛言：「大王！無上等正覺，甚深難測，甚",
    "T24n1448_012:0056a23": "深難照，難解難悟，而不能趣。微妙難知，智者",
    "T24n1448_012:0056a24": "所覺，非愚夫了、非是易獲。以一施得，不以百",
    "T24n1448_012:0056a25": "施千施百千施而能得之。大王！然若樂求無",
    "T24n1448_012:0056a26": "上等正覺，應須種種行檀惠施、修諸福利、親",
    "T24n1448_012:0056a27": "近善知識、謙下恭敬，頗有得成導首之期。」爾",
    "T24n1448_012:0056a28": "時大王聞佛此語，涕淚悲泣，以衣拭目，合掌",
    "T24n1448_012:0056a29": "白佛言：「大德世尊！往求無上等正覺時，施何",
    "T24n1448_012:0056b01": "等物？修何福業？」佛告大王：「且致餘劫，此賢",
    "T24n1448_012:0056b02": "劫中為求無上等正覺故，所施之物，修諸福",
    "T24n1448_012:0056b03": "業，我今略說，王今諦聽，極善作意。」[0056b03] 佛告大王：",
    "T24n1448_012:0056b04": "「乃往古昔，人壽無量歲時，有王名曰長淨，頂",
    "T24n1448_012:0056b05": "生肉&#x75B1;，極為柔軟，猶如綿絮。&#x75B1;熟自破，而生",
    "T24n1448_012:0056b06": "一子，顏容端正，甚可愛樂，不白不黑，如真金",
    "T24n1448_012:0056b07": "色，頭如傘蓋，手臂纖長，額廣平正，眉連如",
    "T24n1448_012:0056b08": "月，鼻高且直，具三十二丈夫相。生已入宮，",
    "T24n1448_012:0056b09": "宮中婇女，有八萬四千，遙見王子，乳皆流",
    "T24n1448_012:0056b10": "出，各各咸願：『我養王子。』即以為名，號曰樂",
    "T24n1448_012:0056b11": "養；由頂上生，復名頂生，如《中阿笈摩．王法",
    "T24n1448_012:0056b12": "相應品》中廣說。頂生王子與諸童子遊戲時",
    "T24n1448_012:0056b13": "間，經六天帝釋報盡命過，後為太子。復經六",
    "T24n1448_012:0056b14": "箇天帝命過，登政王位。復經六帝釋命過，",
    "T24n1448_012:0056b15": "於贍部洲，以法化世，內宮雨天衣服、外雨",
    "T24n1448_012:0056b16": "金寶。爾時廣嚴城側有五仙人，名曰醜面，所",
    "T24n1448_012:0056b17": "居之處，諸鳥亂鳴；仙人不忍，遂&#x546A;誓之，使其",
    "T24n1448_012:0056b18": "諸鳥翅羽皆落。時曼陀多王聞念曰：『此無悲",
    "T24n1448_012:0056b19": "心，何容住此？』便即驅遣令出其界。仙作是",
    "T24n1448_012:0056b20": "念：『王王四天，我何處居？』便即詣於妙高山所，",
    "T24n1448_012:0056b21": "山下層住。時王後至西拘陀尼住，經六天帝",
    "T24n1448_012:0056b22": "命過；東弗婆提、北俱盧洲，亦復如是。於此自",
    "T24n1448_012:0056b23": "為治化，於七重金山，各亦過六天帝釋命過。",
    "T24n1448_012:0056b24": "于時昇上須彌山頂，其仙&#x546A;禁王軍，皆不能",
    "T24n1448_012:0056b25": "動。時有藥叉名曰空居，常前而行，仙見是",
    "T24n1448_012:0056b26": "事為說伽陀：",
    "T24n1448_012:0056b27": "「『淨仙請息瞋恚心，  無有一切得成就；",
    "T24n1448_012:0056b28": "  此是曼陀多大王，  不同廣嚴諸鳥類。』",
    "T24n1448_012:0056b29": "[0056b29] 「時王問曰：『誰禁軍眾？』答曰：『是大仙禁止。』王復",
    "T24n1448_012:0056c01": "問曰：『此仙愛樂何物？』答曰：『愛人髮髻。』時王",
    "T24n1448_012:0056c02": "即&#x546A;說言：『願彼仙人，無頭髮髻，為我侍從。』作",
    "T24n1448_012:0056c03": "此願已，其仙髮髻自落，手持弓杖先走。王之",
    "T24n1448_012:0056c04": "女寶白言：『大王！此是仙人，莫為過患，願王放",
    "T24n1448_012:0056c05": "之。』王聞此語，即放彼仙。是時仙人，心生大",
    "T24n1448_012:0056c06": "恨，即持戒行，不久得五神通。時難陀、鄔波難",
    "T24n1448_012:0056c07": "陀龍王，見彼大王及諸軍眾，意作是念：『此是",
    "T24n1448_012:0056c08": "阿修羅。』即集四兵眾來。見是曼陀多王，兵眾",
    "T24n1448_012:0056c09": "皆悉退散，其四大藥叉見此亦皆退走，並詣",
    "T24n1448_012:0056c10": "四天王所，白言：『大王！今有四事大軍來至，",
    "T24n1448_012:0056c11": "我等皆被打退。』告曰：『此是曼陀多王，有大",
    "T24n1448_012:0056c12": "福德，欲來帝釋宮所，我等非可共敵。汝等共",
    "T24n1448_012:0056c13": "我，將諸香花、種種供具於前迎之。』見已存",
    "T24n1448_012:0056c14": "問，即共往帝釋天宮。帝釋若見，即捨半座，分",
    "T24n1448_012:0056c15": "座而坐。于時阿修羅眾有四兵眾，同往帝釋",
    "T24n1448_012:0056c16": "宮所，藥叉又來告彼帝釋：『其阿修羅將四兵",
    "T24n1448_012:0056c17": "眾從地而出，已破五處，可須備辦。唯願天主",
    "T24n1448_012:0056c18": "知之，當可預備。』于時帝釋即欲往敵。其曼陀",
    "T24n1448_012:0056c19": "多王告帝釋曰：『汝今且住！我往對敵。』答曰：『如",
    "T24n1448_012:0056c20": "是。』時王即領十八萬眾精力壯士騰空而去，",
    "T24n1448_012:0056c21": "各相謂言：『發大聲響，我等大威力士。』其阿修",
    "T24n1448_012:0056c22": "羅見彼空中有十八萬力士作如此聲，皆悉",
    "T24n1448_012:0056c23": "閉耳散走。時頂生王復作是念：『我應住此，贍",
    "T24n1448_012:0056c24": "部洲人，熾盛豐樂，及以三洲，皆悉屬我。今須",
    "T24n1448_012:0056c25": "取帝釋之位，作人天主。』作此念已，即失神通，",
    "T24n1448_012:0056c26": "墮贍部洲，染大疾患。王即說伽他曰：",
    "T24n1448_012:0056c27": "「『有億多財者，  貪欲而無足；",
    "T24n1448_012:0056c28": "  少樂而苦多，  智人能遠離。",
    "T24n1448_012:0056c29": "  設受天堂樂，  意悅亦未足；",
    "T24n1448_012:0057a01": "  欲知悅樂盡，  唯佛聲聞眾。",
    "T24n1448_012:0057a02": "  譬如金山聚，  亦如雪山王；",
    "T24n1448_012:0057a03": "  一人猶未足，  智者如是解。",
    "T24n1448_012:0057a04": "  緣見此苦根，  諸欲不可樂；",
    "T24n1448_012:0057a05": "  人箭是蔭根，  當共學律教。』",
    "T24n1448_012:0057a06": "[0057a06] 「時王說是頌已作大捨施。復以伽他而說頌",
    "T24n1448_012:0057a07": "曰：",
    "T24n1448_012:0057a08": "「『我知短壽身，  來世必招苦；",
    "T24n1448_012:0057a09": "  今須作功德，  以招來世樂。",
    "T24n1448_012:0057a10": "  若樂修福者，  捨施隨力分；",
    "T24n1448_012:0057a11": "  樂修福業人，  今世後世樂。』」",
    "T24n1448_012:0057a12": "[0057a12] 爾時佛告大王：「於汝意云何？時彼曼陀多王",
    "T24n1448_012:0057a13": "者，即我身是。我於爾時，如是利益有情，尚不",
    "T24n1448_012:0057a14": "能獲無上正覺，況復少施而獲無上覺者，為",
    "T24n1448_012:0057a15": "有緣此因生死報。」"
}