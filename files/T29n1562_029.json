{
    "T29n1562_029:0502c07": "阿毘達磨順正理論卷第二十九",
    "T29n1562_029:0502c09": "尊者眾賢造",
    "T29n1562_029:0502c10": "三藏法師玄奘奉　詔譯",
    "T29n1562_029:0502c11": "辯緣起品第三之九",
    "T29n1562_029:0502c12": "已辯無明。當辯名色。色已辯名云何。頌曰名",
    "T29n1562_029:0502c13": "無色四蘊。",
    "T29n1562_029:0502c14": "論曰。佛說無色四蘊名名。何故名名。能表召",
    "T29n1562_029:0502c15": "故。謂能表召種種所緣。若爾不應全攝無色",
    "T29n1562_029:0502c16": "不相應法。無所緣故。不爾表召唯在無色。如",
    "T29n1562_029:0502c17": "釋色名所說無過。佛說變礙故名為色。去來",
    "T29n1562_029:0502c18": "無表。及諸極微。雖無變礙。而得名色。以無色",
    "T29n1562_029:0502c19": "中無變礙故。變礙名色。非不極成。如是無色",
    "T29n1562_029:0502c20": "中容有表召。非色中有故。理亦無違。故不相",
    "T29n1562_029:0502c21": "應名攝無失。又微細故。彼彼義中。隨理立名。",
    "T29n1562_029:0502c22": "摽以名稱。非無表等亦可稱名。以彼所依現",
    "T29n1562_029:0502c23": "量得故。又於一切界地趣生。能遍趣求故立",
    "T29n1562_029:0502c24": "名稱。非無漏無色不得名名。雖非此所明而",
    "T29n1562_029:0502c25": "似此故。又於無色隨說者情。總說為名不勞",
    "T29n1562_029:0502c26": "徵詰。上座意謂順成彼彼有情相續。故說為",
    "T29n1562_029:0502c27": "名。是能為因。順成彼義。若爾色法應亦是名。",
    "T29n1562_029:0502c28": "亦能為因順成彼故。佛說地等成有情身。經",
    "T29n1562_029:0502c29": "說士夫即六界故。又無經說。唯無色蘊。成有",
    "T29n1562_029:0503a01": "情身。然有經言。因色等起。有情相續。故彼釋",
    "T29n1562_029:0503a02": "名。無所憑據。豈不佛說此伽他言。",
    "T29n1562_029:0503a03": "　名能映一切　　無有過名者",
    "T29n1562_029:0503a04": "　是故名一法　　皆隨自在行",
    "T29n1562_029:0503a05": "此中引彼。何所證成。為彼頌中顯有情相續。",
    "T29n1562_029:0503a06": "唯用無色法為能成因。為顯無色。強能引有",
    "T29n1562_029:0503a07": "色。於有情相續為能成因。若謂一切有情相",
    "T29n1562_029:0503a08": "續。無不皆以無色為因。理亦不然。諸無心者。",
    "T29n1562_029:0503a09": "但以有色成相續故。無心有情。前已成立。彼",
    "T29n1562_029:0503a10": "無得等。為能成因。又一一有情。三界諸蘊。成",
    "T29n1562_029:0503a11": "一相續。故諸色法。亦是一切有情相續因。不",
    "T29n1562_029:0503a12": "爾則應不作而得。或作已失。便成太過。若",
    "T29n1562_029:0503a13": "一有情相續諸位。色不遍者。無色亦同。又應",
    "T29n1562_029:0503a14": "審思。此伽他意。為說受等四蘊名名。為說能",
    "T29n1562_029:0503a15": "詮諸別相義。如牛色等言依名名。然於此中",
    "T29n1562_029:0503a16": "唯應說彼能詮一切色非色名。唯此力能映",
    "T29n1562_029:0503a17": "一切法。以無一法非名所詮。異此何名能映",
    "T29n1562_029:0503a18": "一切。又十二處名一切法。受等何能映十二",
    "T29n1562_029:0503a19": "處。若謂皆是受等所緣。則此中名。唯目意",
    "T29n1562_029:0503a20": "識及相應法。若謂所餘是名類故。無斯過者。",
    "T29n1562_029:0503a21": "則不應引此頌證名。為因順成有情相續。謂",
    "T29n1562_029:0503a22": "若唯意識及相應品。正是此伽他所說名者。",
    "T29n1562_029:0503a23": "則不應引證為因義。以五識身及相應品。亦",
    "T29n1562_029:0503a24": "為因順成有情相續故。又如何說無過名者。",
    "T29n1562_029:0503a25": "若謂名中施設多蘊。色不過者。色中施設多",
    "T29n1562_029:0503a26": "界多處。名豈能過。若謂名通無色有者。諸不",
    "T29n1562_029:0503a27": "通者。應不名名。若謂不通是通種類。無斯過",
    "T29n1562_029:0503a28": "者。理亦不然。前說不應引為證故。謂不通者。",
    "T29n1562_029:0503a29": "亦為因成有情相續。與通等故除所執名。有",
    "T29n1562_029:0503b01": "何餘法。可說彼諸法皆隨自在行。若謂此名",
    "T29n1562_029:0503b02": "色隨行者。亦不應理。非極成故。謂許名色展",
    "T29n1562_029:0503b03": "轉相依。如何但言色隨名轉。若謂名遍色。色",
    "T29n1562_029:0503b04": "不能遍名。理亦不然。非情無故。又前已說。有",
    "T29n1562_029:0503b05": "無心有情故。亦非名色外有法隨名轉。經說",
    "T29n1562_029:0503b06": "所知法總有二。謂名與色。更無第三。又理不",
    "T29n1562_029:0503b07": "應四蘊名一。設許對色說一法言。然不見有定",
    "T29n1562_029:0503b08": "隨行法。不可自體隨自體行。故知此名。唯能",
    "T29n1562_029:0503b09": "詮想。若作此解。無假劬勞。釋此伽他。義皆明",
    "T29n1562_029:0503b10": "了。引之將證四蘊名名。成有情身。定不應理。",
    "T29n1562_029:0503b11": "上座於此假設難言。若名色言。總攝五蘊。世",
    "T29n1562_029:0503b12": "尊說識依名色故。識則應有二。謂能依所依。",
    "T29n1562_029:0503b13": "即自釋言。此難非理。已於名中。間出識故。",
    "T29n1562_029:0503b14": "謂已舉識。說為能依。准知識所依但取餘名",
    "T29n1562_029:0503b15": "色。今詳彼難。理自不成。等無間緣。依識定依",
    "T29n1562_029:0503b16": "識故。然彼上座。不許同時識與名色有相依",
    "T29n1562_029:0503b17": "理。彼宗不許有同時因果故。如何以識無二",
    "T29n1562_029:0503b18": "俱生。遂令識無還依識義。又設許有俱生相",
    "T29n1562_029:0503b19": "依。但可識為受等所依。性不可受等與識為",
    "T29n1562_029:0503b20": "所依。如何識所依可取餘名色。故彼問答。皆",
    "T29n1562_029:0503b21": "不應理。今於此中。應更思擇。佛於城喻大緣",
    "T29n1562_029:0503b22": "起經說。識與名色。更互為緣義。為據前後。為",
    "T29n1562_029:0503b23": "約俱生。識緣名色。亦據前後。名色緣識。唯約",
    "T29n1562_029:0503b24": "俱生所以者何。識入母胎故。與羯剌藍合。成",
    "T29n1562_029:0503b25": "有情身。故識緣名色。亦得有前後。非名色合",
    "T29n1562_029:0503b26": "已更結餘識。非識未已起名色為緣故。唯約",
    "T29n1562_029:0503b27": "俱生。有名色緣識。識支唯一故。又一剎那故",
    "T29n1562_029:0503b28": "謂次第說緣起支中。但一識支。此唯一念。如",
    "T29n1562_029:0503b29": "何可執識與名色定約前後說互為緣。又契",
    "T29n1562_029:0503c01": "經說。如蘆束故。謂契經言。如二蘆束立在",
    "T29n1562_029:0503c02": "空地。展轉為依。若一倒時。餘亦隨倒。如是具",
    "T29n1562_029:0503c03": "壽。二法相依。謂識緣名色。及名色緣識。若離",
    "T29n1562_029:0503c04": "俱起展轉為緣。與蘆束喻。云何相似。謂於",
    "T29n1562_029:0503c05": "識位。名色位未生。名色位生時。識位已滅。定",
    "T29n1562_029:0503c06": "無似蘆束更互相依義。況撥過去未來無者。",
    "T29n1562_029:0503c07": "可言如彼更互相依。隨一有時。隨一無故。非",
    "T29n1562_029:0503c08": "無與有或有與無。可有展轉互相依義。唯有",
    "T29n1562_029:0503c09": "與有。可互相依。故執相依。定前後者。是聖教",
    "T29n1562_029:0503c10": "外。非佛法宗。又契經說。無明作意俱時而起。",
    "T29n1562_029:0503c11": "展轉為緣。謂說無明因非理作意。及非理作",
    "T29n1562_029:0503c12": "意從癡所生。及說此二俱時而起。故契經說。",
    "T29n1562_029:0503c13": "眼色為緣。生癡所生染濁作意。此中癡者。",
    "T29n1562_029:0503c14": "即是無明。乃至廣說。言此中者。意顯即此作",
    "T29n1562_029:0503c15": "意生時。或即所摽。緣和合位。非同屬緣法可",
    "T29n1562_029:0503c16": "前後生。以二俱時起無障礙故。又如燈明同",
    "T29n1562_029:0503c17": "時而起有因果義。前於思擇俱有因中。已曾",
    "T29n1562_029:0503c18": "具辯。如是因果俱起極成。而有救言。燈明非",
    "T29n1562_029:0503c19": "異。此不應理。燈之與明。觸量色處用各別故。",
    "T29n1562_029:0503c20": "世間唯說焰為燈故。如說燈光燈能燒物。",
    "T29n1562_029:0503c21": "阿笈摩說。明依於燈。如日月光。明依日月輪",
    "T29n1562_029:0503c22": "起。又如大地依於水輪。水與地俱生方有為",
    "T29n1562_029:0503c23": "依義。燈明性別。由是極成。因果俱生。於斯",
    "T29n1562_029:0503c24": "義顯。明雖依自大種而生。然於生時。非離燈",
    "T29n1562_029:0503c25": "焰。若謂明焰同一因生。以即焰因是明因者。",
    "T29n1562_029:0503c26": "亦不應理。有差別故。非從一和合有非一果。",
    "T29n1562_029:0503c27": "亦非一果非一和合生。豈不一擊火聲俱起。",
    "T29n1562_029:0503c28": "寧無一和合有非一果生。理亦不然。依各別",
    "T29n1562_029:0503c29": "故。又自類因。各別生故。由此彼救。但有虛",
    "T29n1562_029:0504a01": "言。故燈與明。因體各別。若識與名色。展轉",
    "T29n1562_029:0504a02": "為緣。何故經多言識緣名色互為緣性。其",
    "T29n1562_029:0504a03": "理雖通。顯識用強。是故偏說。識用強者謂識",
    "T29n1562_029:0504a04": "為所依受等用心為所依轉故。識持精血。成",
    "T29n1562_029:0504a05": "羯剌藍。成有情身。其用勝故。如王臣等。雖互",
    "T29n1562_029:0504a06": "相依。而王得名。以最勝故。識與名色。應知亦",
    "T29n1562_029:0504a07": "爾。又識緣名色。據前生緣說。展轉為緣。唯",
    "T29n1562_029:0504a08": "約俱起。以識緣名色。通前後及俱。名色緣識。",
    "T29n1562_029:0504a09": "唯有俱起。以結生識無別位故。又識緣名色。",
    "T29n1562_029:0504a10": "據分位名色。說展轉為緣。據剎那名色。大",
    "T29n1562_029:0504a11": "德邏摩率自意說。若從中有。結生有時。中有",
    "T29n1562_029:0504a12": "名色。為緣引起無間剎那結生類識。中有名",
    "T29n1562_029:0504a13": "色滅。獨有識生。此方能引起生有名色。如是",
    "T29n1562_029:0504a14": "推尋非應正理。所言中有名色為緣。引無間",
    "T29n1562_029:0504a15": "剎那結生類識者。為中有識。亦能為緣。為但",
    "T29n1562_029:0504a16": "餘名除中有識。若中有識亦為緣者。何理中",
    "T29n1562_029:0504a17": "有最後剎那心心所色為緣。但引後識令生",
    "T29n1562_029:0504a18": "非心所色。若謂除識餘名為緣。何理俱生識",
    "T29n1562_029:0504a19": "非緣性。若謂彼位無識俱生。應結生識無所",
    "T29n1562_029:0504a20": "依起。不應心所為心所依。復以何緣。彼位心",
    "T29n1562_029:0504a21": "所。但與異類識作生因。不能引生同類心所。",
    "T29n1562_029:0504a22": "非於諸色未得離貪。可有暫時識不依色。故",
    "T29n1562_029:0504a23": "中有色。定能為緣。牽續生時心俱起色。如",
    "T29n1562_029:0504a24": "何此位。獨有識生。若謂此時雖有色起而但",
    "T29n1562_029:0504a25": "說識。則應此位亦有心所。而但說心。是故不",
    "T29n1562_029:0504a26": "應復作是說。中有名色滅獨有識生。此方能",
    "T29n1562_029:0504a27": "引起生有名色。又應此獨識非中有生有。中",
    "T29n1562_029:0504a28": "有已滅故。生有未生故。非中有滅有位非生。",
    "T29n1562_029:0504a29": "故彼所言。出自邪執。又心心所前後生論。如",
    "T29n1562_029:0504b01": "何計度前後而起。眼識無間。眼觸所生受等",
    "T29n1562_029:0504b02": "生時。為與餘識俱時而起。為獨受等。若有餘",
    "T29n1562_029:0504b03": "識受等俱生。為是意識生即緣彼境。為別是",
    "T29n1562_029:0504b04": "餘識緣餘境生。且非意識生即緣彼境。眼觸",
    "T29n1562_029:0504b05": "生受等。既依眼根。與此意識境時別故。非依",
    "T29n1562_029:0504b06": "眼根所生受等。可以過去為其所緣。亦非眼",
    "T29n1562_029:0504b07": "觸所生受等。可以意法為緣而生。說意法為",
    "T29n1562_029:0504b08": "緣生意識等故。若以意法為緣生者。不可說",
    "T29n1562_029:0504b09": "是眼觸所生。亦非餘識緣餘境起。若依境異。",
    "T29n1562_029:0504b10": "可俱時生。則應一時得一切境。若無諸識受",
    "T29n1562_029:0504b11": "等獨生。則後識生。無所依。意識流斷已。復更",
    "T29n1562_029:0504b12": "續生。下界曾無。彼全不許。入滅定等。識相續",
    "T29n1562_029:0504b13": "生。曾無間斷。彼宗許故。由此彼說。中有後",
    "T29n1562_029:0504b14": "心。名色無間。獨有識起。後方引起生有名色。",
    "T29n1562_029:0504b15": "但有虛言。違理教故。上座於此。假設難言。經",
    "T29n1562_029:0504b16": "不應言識緣名色。由展轉力。方得生故。即自",
    "T29n1562_029:0504b17": "釋言。此難非理。約生住緣有差別故。謂識能",
    "T29n1562_029:0504b18": "作名色生緣。由識託胎。令彼生故。彼生以後。",
    "T29n1562_029:0504b19": "為識住依。展轉為緣。而得安住。故亦說識名",
    "T29n1562_029:0504b20": "色為緣。此亦不然。違理教故。謂佛未得大菩",
    "T29n1562_029:0504b21": "提時。求識生緣知即名色。如契經說。菩薩尋",
    "T29n1562_029:0504b22": "求老死生緣。乃至名色知生至識。次第為緣",
    "T29n1562_029:0504b23": "求識生緣知即名色。若彼名色非識生緣。菩",
    "T29n1562_029:0504b24": "薩所知便為顛倒。又彼所說。彼生以後。為識",
    "T29n1562_029:0504b25": "住依。展轉為緣。而得安住。故亦說識名色為",
    "T29n1562_029:0504b26": "緣。有言無理。此所說識。名色為緣。即是為緣",
    "T29n1562_029:0504b27": "生名色識。如何以後方為識依。又彼經但言",
    "T29n1562_029:0504b28": "識依名色住。故契經說。告阿難陀。識不依名",
    "T29n1562_029:0504b29": "色為得住不。不也世尊。此經不言名色依識",
    "T29n1562_029:0504c01": "住。如何展轉。又汝不許識名色俱生。如何可",
    "T29n1562_029:0504c02": "言展轉為緣住。又如先說。撥過未宗。隨一有",
    "T29n1562_029:0504c03": "時隨一無故。非無與有。或有與無。可有展轉",
    "T29n1562_029:0504c04": "互相依義。唯有與有可有相依。如何俱生有",
    "T29n1562_029:0504c05": "相依義。若隨闕一。一不立故。又佛於彼大緣",
    "T29n1562_029:0504c06": "起經。不說有支次第因果。亦不唯說十二有",
    "T29n1562_029:0504c07": "支。彼說名色為觸緣故。及說尋求等為得等",
    "T29n1562_029:0504c08": "緣故。然佛於彼。為阿難陀。顯示甚深緣起理",
    "T29n1562_029:0504c09": "趣。故彼經義。約所依緣。但說識依名色而住。",
    "T29n1562_029:0504c10": "意識唯託意為所依。法為所緣。而得安住。眼",
    "T29n1562_029:0504c11": "等五識。眼等為所依。色等為所緣。而得安住。",
    "T29n1562_029:0504c12": "如是意識。所依唯一。所緣通二。五識翻此。唯",
    "T29n1562_029:0504c13": "除意識。所依必異時。餘所依所緣。有俱生理。",
    "T29n1562_029:0504c14": "有支諸位。此義皆通。詳上座宗。說識名色互",
    "T29n1562_029:0504c15": "為緣義。理必不成。然契經說。我觀緣起至識",
    "T29n1562_029:0504c16": "便還過此。於餘心不復轉。此言何義。菩薩爾",
    "T29n1562_029:0504c17": "時。逆觀緣起。諸支展轉所從生緣。先觀九支",
    "T29n1562_029:0504c18": "生緣各別。最後觀識無別生緣。故至識還於",
    "T29n1562_029:0504c19": "餘不轉。然結生識。有二生緣。一者前生。二者",
    "T29n1562_029:0504c20": "俱起。識生行有。義無別故。先觀生支。生緣謂",
    "T29n1562_029:0504c21": "有。即已觀識。前生緣行。今觀名色。為俱生",
    "T29n1562_029:0504c22": "緣。故至識還心不復轉。已具觀識二生緣故。",
    "T29n1562_029:0504c23": "以見今世結生位識。從前俱起二緣力生。准",
    "T29n1562_029:0504c24": "知餘支。如應皆爾。一一念起。各具二緣。故唯",
    "T29n1562_029:0504c25": "於識支具顯二緣觀。如何名色為識俱緣。以",
    "T29n1562_029:0504c26": "於此中識住著故。如經說識住除識餘名色。",
    "T29n1562_029:0504c27": "前以住著釋識住義。故契經說。喜愛潤識。令",
    "T29n1562_029:0504c28": "於蘊中增長廣大。又大緣起經亦作是說。識",
    "T29n1562_029:0504c29": "不依名色。為得住不。不也世尊。乃至廣說。此",
    "T29n1562_029:0505a01": "說識住著俱生名色中顯識俱生緣故。說四",
    "T29n1562_029:0505a02": "識住。是故菩薩至識便還。雖老死支即名色",
    "T29n1562_029:0505a03": "等。前觀老死。以生為緣。已顯識支緣生名色。",
    "T29n1562_029:0505a04": "而非老死。皆識為緣。為定識為緣。唯生名色",
    "T29n1562_029:0505a05": "故。復觀名色。以識為緣。毘婆沙師說。彼菩薩",
    "T29n1562_029:0505a06": "厭怖生故。再度觀生。由菩薩心厭怖流轉。不",
    "T29n1562_029:0505a07": "遍觀察諸流轉支。諸流轉支。皆生為本。再觀",
    "T29n1562_029:0505a08": "生故。為已遍知。無明行支。即愛取有。已觀愛",
    "T29n1562_029:0505a09": "等。故不重觀。於還滅門。菩薩欣慕。故遍觀察",
    "T29n1562_029:0505a10": "十二有支。已辯名當辯觸。頌曰。",
    "T29n1562_029:0505a11": "　觸六三和生",
    "T29n1562_029:0505a12": "論曰。觸有六種。所謂眼觸。乃至意觸。此復是",
    "T29n1562_029:0505a13": "何三和所生。謂根境識三和合故。有別觸生。",
    "T29n1562_029:0505a14": "雖第六三有各別世。而因果相屬。故和合義",
    "T29n1562_029:0505a15": "成。或同一果。是和合義。雖根境識未必俱生。",
    "T29n1562_029:0505a16": "而觸果同。故名和合。觸體別有。大地中已成。",
    "T29n1562_029:0505a17": "雖三和生。而定識俱起。以如識說二緣生故。",
    "T29n1562_029:0505a18": "謂契經說。內有識身。及外名色。二二為緣。諸",
    "T29n1562_029:0505a19": "觸生起。乃至廣說豈不此即說觸從三和生。",
    "T29n1562_029:0505a20": "謂內有識。身即六根六識。及外名色即六境",
    "T29n1562_029:0505a21": "故。二緣生故。因不極成。經義不然。佛說二",
    "T29n1562_029:0505a22": "故。謂此經說。二二為緣。諸觸生起。不言三",
    "T29n1562_029:0505a23": "故。觀此經義。有識身言。顯六內處。外名色",
    "T29n1562_029:0505a24": "言。顯六外處。餘經亦說二緣所生。故伽他言。",
    "T29n1562_029:0505a25": "眼色二等。如前已說。又經說識觸俱名色為",
    "T29n1562_029:0505a26": "緣。生緣既同。時豈前後。緣具必起。無能障",
    "T29n1562_029:0505a27": "故。由此即證。眼等觸所生受等諸法。眼等識",
    "T29n1562_029:0505a28": "俱起。與眼識等生因同故。由此經言。是受是",
    "T29n1562_029:0505a29": "想是思是識。如是諸法。相雜不離。執觸是假。",
    "T29n1562_029:0505b01": "宗亦應許受等與觸俱起。由此經說。識雜受",
    "T29n1562_029:0505b02": "等故。識是觸分故。既無有識。不雜受等證成",
    "T29n1562_029:0505b03": "受等。是大地法。彼作是言。大地法義。非要遍",
    "T29n1562_029:0505b04": "與一切心俱。若爾何名大地法義。有三三地。",
    "T29n1562_029:0505b05": "有尋伺等善等學等。地差別故。若法於斯一",
    "T29n1562_029:0505b06": "切地有。名大地法。餘隨所應。此但有言。違前",
    "T29n1562_029:0505b07": "經故。彼作是說。應審前經。彼經復言。諸所受",
    "T29n1562_029:0505b08": "即所思。諸所思即所想。諸所想即所識。未了",
    "T29n1562_029:0505b09": "於彼為約所緣。為約剎那。作如是說。有何未",
    "T29n1562_029:0505b10": "了。前約剎那。後約所緣。其理決定。寧知決定",
    "T29n1562_029:0505b11": "以餘經中。約俱生法說相雜故。如契經言。壽",
    "T29n1562_029:0505b12": "煖與識。如是三法。相雜不離。非於此中約不",
    "T29n1562_029:0505b13": "俱起。及約所緣。作如是說。三必俱起故。二無",
    "T29n1562_029:0505b14": "所緣故。由此所說受等相雜言。定約剎那。異",
    "T29n1562_029:0505b15": "此不成故。謂若計彼無間而生。名為相雜。一",
    "T29n1562_029:0505b16": "無一有。相雜不成。如前已辯。亦不可謂同一",
    "T29n1562_029:0505b17": "所緣說名相雜。勿有意識與眼識等。有相雜",
    "T29n1562_029:0505b18": "義。故緣一境。有識生時。必有俱生。觸受等",
    "T29n1562_029:0505b19": "法。定無有識離觸等生。由所引經。已善成立。",
    "T29n1562_029:0505b20": "如何觸受二法俱生。說觸緣受。非受緣觸。故",
    "T29n1562_029:0505b21": "契經言。非緣種種受有種種觸。但緣種種觸。",
    "T29n1562_029:0505b22": "有種種受。又經但說眼觸為緣。生眼觸所生",
    "T29n1562_029:0505b23": "受。曾無經說。眼受為緣生眼受所生觸。豈不",
    "T29n1562_029:0505b24": "現見。燈明芽影。二雖俱生。但因燈芽生於",
    "T29n1562_029:0505b25": "明影。觸受亦爾。此例不平。隨行住變。有無有",
    "T29n1562_029:0505b26": "故。無有定因。證觸與受二雖俱起。而觸緣受",
    "T29n1562_029:0505b27": "非受緣觸。雖無現相而理必然。受必隨觸。有",
    "T29n1562_029:0505b28": "差別故。若猶不了。更以別門。方便開示。令義",
    "T29n1562_029:0505b29": "易解。謂觸有二。一假二實。所言假者。謂三和",
    "T29n1562_029:0505c01": "觸。如契經言。如是三法。聚集和合。說名為",
    "T29n1562_029:0505c02": "觸。所言實者。謂心所觸。如契經言。眼色二",
    "T29n1562_029:0505c03": "緣。生於眼觸。乃至廣說。又契經說。內有識",
    "T29n1562_029:0505c04": "身。及外名色。二二為緣。諸觸生起。又契經",
    "T29n1562_029:0505c05": "說。名色緣觸。六處緣觸。諸如是等。無量契",
    "T29n1562_029:0505c06": "經。此中假觸為緣生受。非受為緣。非根境識",
    "T29n1562_029:0505c07": "三法和合從受生故。非唯眼識為眼觸體。心",
    "T29n1562_029:0505c08": "所皆由所依顯故。雖受生位識為勝因。而說",
    "T29n1562_029:0505c09": "受等生亦因於眼色。是故但說眼觸為緣生",
    "T29n1562_029:0505c10": "眼觸所生受。曾無有說眼受為緣生眼受所",
    "T29n1562_029:0505c11": "生觸。此中實觸。是心所故。可說與受展轉為",
    "T29n1562_029:0505c12": "緣。是故二經不相違背。又約別義說亦無違。",
    "T29n1562_029:0505c13": "謂由此門。因觸生受。非即由此因受生觸。如",
    "T29n1562_029:0505c14": "契經言。我不見一法如是斷貪欲如修身念。",
    "T29n1562_029:0505c15": "此約異門。遮諸餘法。非謂通約諸對治門。以",
    "T29n1562_029:0505c16": "次後復言如修身念息念佛念死想等亦爾。",
    "T29n1562_029:0505c17": "言如是者。顯異門義。如何知受。亦為觸緣。餘",
    "T29n1562_029:0505c18": "契經說。受緣觸故。如契經言。由身受觸。此意",
    "T29n1562_029:0505c19": "顯有觸身受為緣起。何故眼等亦為受等緣。",
    "T29n1562_029:0505c20": "但依說觸不依說受等。以和合中觸義顯故。",
    "T29n1562_029:0505c21": "此彼和合。得相觸名。非於自體得名為觸。世",
    "T29n1562_029:0505c22": "於和合。立相觸名。如二木合時。說為木相",
    "T29n1562_029:0505c23": "觸。是故眼等三和合中。但可說觸。非說受等。",
    "T29n1562_029:0505c24": "又非眼等是生觸因。故依之說觸名。何得難",
    "T29n1562_029:0505c25": "言亦受等因故應依說受等。若必爾者。應許",
    "T29n1562_029:0505c26": "一切觸因所生皆名為觸。然實一切觸果法",
    "T29n1562_029:0505c27": "中。多分立名。隨差別想。一隨總想。以立別",
    "T29n1562_029:0505c28": "名。如色處界。及行蘊等。由此善釋餘處說言",
    "T29n1562_029:0505c29": "一切心所皆觸引發。若爾想等皆觸為緣。何",
    "T29n1562_029:0506a01": "故但言觸為緣受。亦說想等用觸為緣。如了",
    "T29n1562_029:0506a02": "達經不應為難。於觸後位。受用最強。故以受",
    "T29n1562_029:0506a03": "聲。總說諸行。然於緣起所說受因。但取實觸。",
    "T29n1562_029:0506a04": "非三和假所以者何。說所依故。謂唯實觸。就",
    "T29n1562_029:0506a05": "所依顯。非諸假有。於假依中。可得品量。此勝",
    "T29n1562_029:0506a06": "此劣。若隨闕一。無容有故。由是知此中說實",
    "T29n1562_029:0506a07": "觸緣受。此中所說。緣起定義。謂隨何位隨",
    "T29n1562_029:0506a08": "何法強即說為緣。生次後位勝法為果。故無",
    "T29n1562_029:0506a09": "有失。或復當來。大雜染聚。所有根本。受為近",
    "T29n1562_029:0506a10": "因。故緣起中。次第說觸為緣生受。令避緣故。",
    "T29n1562_029:0506a11": "受不現行。絕彼根本。諸心心所法。皆六處為",
    "T29n1562_029:0506a12": "緣。何故但言六處緣觸。此位觸勝。故說觸",
    "T29n1562_029:0506a13": "名。理實應知。諸心心所。無不皆以六處為緣。",
    "T29n1562_029:0506a14": "復以何緣。實觸勝位。唯說與彼勝受為緣。不",
    "T29n1562_029:0506a15": "說為緣生勝想等。雖觸與彼亦俱時生。而順",
    "T29n1562_029:0506a16": "受強。是故偏說。譬如勝解。偏順決定輕安勤",
    "T29n1562_029:0506a17": "等。順止觀強其理法然。不應為難。名色二六",
    "T29n1562_029:0506a18": "處緣觸。何差別。名色緣觸。說在何經。大緣起",
    "T29n1562_029:0506a19": "經。有如是說。諸有行相。諸有摽舉。施設名",
    "T29n1562_029:0506a20": "身。無彼行相。無彼摽舉。可得了知。增語觸",
    "T29n1562_029:0506a21": "不。不爾大德。諸有行相。諸有摽舉。施設色",
    "T29n1562_029:0506a22": "身。無彼行相。無彼摽舉。可得了知。有對觸",
    "T29n1562_029:0506a23": "不。不爾大德。若一切種名身色身。皆無所",
    "T29n1562_029:0506a24": "有。可得了知。觸或施設觸不。不爾大德。是",
    "T29n1562_029:0506a25": "故慶喜。觸之由緒。觸因觸緣。所謂名色。此",
    "T29n1562_029:0506a26": "所引經。欲辯何義。辯名與色。為觸生因。名謂",
    "T29n1562_029:0506a27": "意法處。色謂眼色處。乃至身觸處。此中名身",
    "T29n1562_029:0506a28": "名增語觸。名為身故。得名身名。如是色身名",
    "T29n1562_029:0506a29": "有對觸。色為身故。得色身名。是名為體。色為",
    "T29n1562_029:0506b01": "體義。此中意說。增語觸因。名增語觸。有對觸",
    "T29n1562_029:0506b02": "因。名有對觸。非二觸體。由此說言。諸有行",
    "T29n1562_029:0506b03": "相。諸有摽舉。施設名身。施設色身。言行相",
    "T29n1562_029:0506b04": "者。謂諸外處。行所行相。得行相名。言摽舉",
    "T29n1562_029:0506b05": "者。謂諸內處。由此摽舉。諸觸名故。謂名眼",
    "T29n1562_029:0506b06": "觸。乃至意觸。此意說言。於諸有名體。施設",
    "T29n1562_029:0506b07": "增語觸。於諸有色體。施設有對觸。隨有所闕",
    "T29n1562_029:0506b08": "所施設觸。皆不得成。此上經文。且辯假觸為",
    "T29n1562_029:0506b09": "辯緣。此所生實觸。復作是說。若一切種名身",
    "T29n1562_029:0506b10": "色身。皆無所有。乃至廣說。此義意言。若一切",
    "T29n1562_029:0506b11": "種。假觸非有。則心所觸。於三時中。自名難",
    "T29n1562_029:0506b12": "了。體不生故。不可了知。既不可了知。亦不",
    "T29n1562_029:0506b13": "可施設。若作如是分別經義。名色緣觸。即二",
    "T29n1562_029:0506b14": "緣觸。然名色緣觸。分位決定。若二為緣觸。",
    "T29n1562_029:0506b15": "分位不定。雖六處緣觸。分位亦定。而偏就有",
    "T29n1562_029:0506b16": "情所依顯示。名色緣觸。通就所依所緣顯示。",
    "T29n1562_029:0506b17": "故有差別。復有別義。此中名身名增語觸。即",
    "T29n1562_029:0506b18": "是以名為所依義。此以意識為所依故。此中",
    "T29n1562_029:0506b19": "色身。名有對觸。即是以色為所依義。此以五",
    "T29n1562_029:0506b20": "根為所依故。由是諸觸所依力故。摽別其名。",
    "T29n1562_029:0506b21": "如眼識等。所謂眼觸。乃至意觸。意識與意。是",
    "T29n1562_029:0506b22": "一義故。若一切種名色所依六觸非有。則定",
    "T29n1562_029:0506b23": "無有餘無依觸。而可了知。既無可了知。亦不",
    "T29n1562_029:0506b24": "可施設。此義意言。離六所依等。假觸無故。離",
    "T29n1562_029:0506b25": "六觸體外實觸亦無。若作如是分別經義。即",
    "T29n1562_029:0506b26": "六處緣觸。說名色緣觸。此中顯名色即六處",
    "T29n1562_029:0506b27": "差別。為辯緣起種種義門。令阿難陀知甚深",
    "T29n1562_029:0506b28": "義。有餘師說說名色緣觸。顯三和生。顯根",
    "T29n1562_029:0506b29": "境功能。說二緣觸。說六處緣觸。顯不共因用。",
    "T29n1562_029:0506c01": "有說三種依界處緣起門。如其次第。即前六",
    "T29n1562_029:0506c02": "觸。復合為二。其二者何。頌曰。",
    "T29n1562_029:0506c03": "　五根應有對　　第六俱增語",
    "T29n1562_029:0506c04": "論曰。眼等五觸。說名有對。以有對根為所依",
    "T29n1562_029:0506c05": "故。唯有對法為境界故。第六意觸說名增語。",
    "T29n1562_029:0506c06": "增語謂名。名是意觸所緣長境。故偏就此名",
    "T29n1562_029:0506c07": "增語觸。意識通用名義為境。五不緣名。故",
    "T29n1562_029:0506c08": "說為長。如說眼識但能了青不了是青。意識",
    "T29n1562_029:0506c09": "了青亦了是青。乃至廣說。故有對觸名從所",
    "T29n1562_029:0506c10": "依境。就所長境立增語觸名。有說意識名為",
    "T29n1562_029:0506c11": "增語。於發語中。為增上故。有言意識語為增",
    "T29n1562_029:0506c12": "上。方於境轉。五識不然。是故意識。獨名增",
    "T29n1562_029:0506c13": "語。與此相應。名增語觸故。有對觸名。從所依",
    "T29n1562_029:0506c14": "境。就相應主。立增語觸名。即前六觸。隨別相",
    "T29n1562_029:0506c15": "應。復成八種。頌曰。",
    "T29n1562_029:0506c16": "　明無明非二　　無漏染污餘",
    "T29n1562_029:0506c17": "　愛恚二相應　　樂等順三受",
    "T29n1562_029:0506c18": "論曰。明無明等相應成三。一明觸。二無明",
    "T29n1562_029:0506c19": "觸。三非明非無明觸。此三如次。應知即是無",
    "T29n1562_029:0506c20": "漏染污餘相應觸。餘謂無漏及染污餘。即有",
    "T29n1562_029:0506c21": "漏善。無覆無記。無明觸中。一分數起。依彼",
    "T29n1562_029:0506c22": "復立愛恚二觸。愛恚隨眠。共相應故。總攝",
    "T29n1562_029:0506c23": "一切。復成三觸。一順樂受觸。二順苦受觸。三",
    "T29n1562_029:0506c24": "順不苦不樂受觸。云何順受觸。是樂等受所",
    "T29n1562_029:0506c25": "領故。或能為受行相依故。名為順受。如何觸",
    "T29n1562_029:0506c26": "為受所領行相。依行相極似觸。依觸而生故。",
    "T29n1562_029:0506c27": "又與樂等受相應故。或能引生樂等受故。名",
    "T29n1562_029:0506c28": "為順受。如是合成十六種觸。已辯觸當辯受。",
    "T29n1562_029:0506c29": "頌曰。",
    "T29n1562_029:0507a01": "　從此生六受　　五屬身餘心",
    "T29n1562_029:0507a02": "論曰。從前六觸生於六受。謂眼觸所生受。至",
    "T29n1562_029:0507a03": "意觸所生受。此合成二。一者身受。二者心受。",
    "T29n1562_029:0507a04": "六中前五說為身受。依色根故。意觸所生說",
    "T29n1562_029:0507a05": "為心受。但依心故。頌曰。",
    "T29n1562_029:0507a06": "　此復成十八　　由意近行異",
    "T29n1562_029:0507a07": "論曰。於前所說一心受中。由意近行異。復分",
    "T29n1562_029:0507a08": "成十八。云何十八意近行耶。謂喜憂捨各六",
    "T29n1562_029:0507a09": "近行。此復何緣立為十八。由三領納。唯意相",
    "T29n1562_029:0507a10": "應。六境有異。故成十八。非一受體意識相應",
    "T29n1562_029:0507a11": "境異成六。領納異故。意近行名。為目何義。",
    "T29n1562_029:0507a12": "喜等有力。能為近緣。令意於境數遊行故。若",
    "T29n1562_029:0507a13": "說喜等。意為近緣。於境數行。名意近行。則應",
    "T29n1562_029:0507a14": "想等亦得此名。與意相應。由意行故。若唯意",
    "T29n1562_029:0507a15": "地。有意近行。豈不違經。如契經言。眼見色",
    "T29n1562_029:0507a16": "已。於順喜色。起喜近行。乃至廣說。此不相",
    "T29n1562_029:0507a17": "違。如依眼識引不淨觀。此不淨觀。唯意地攝。",
    "T29n1562_029:0507a18": "然契經言。眼見色已。隨觀不淨。具足安住。此",
    "T29n1562_029:0507a19": "亦如是。依五識身所引意地。喜等近行。故作",
    "T29n1562_029:0507a20": "是說。由彼經言。眼見色已。乃至廣說。故意近",
    "T29n1562_029:0507a21": "行。五識所引意識相應。不應為難。何緣身受。",
    "T29n1562_029:0507a22": "非意近行。與意近行。非同法故。以意近行唯",
    "T29n1562_029:0507a23": "依意識。故名為近。分別三世等自相共相境。",
    "T29n1562_029:0507a24": "故名為行。一切身受。與此相違。故非意近。亦",
    "T29n1562_029:0507a25": "不名行。豈不身受亦有此相。身受領納色等",
    "T29n1562_029:0507a26": "境已。意識隨行。由身受力。意識於境。數遊行",
    "T29n1562_029:0507a27": "故。此亦不然。已說相故。謂諸身受。不依意",
    "T29n1562_029:0507a28": "識。無分別故。由彼不能分別境界功德過失。",
    "T29n1562_029:0507a29": "故非彼力。令意於境數數遊行。又不定故。謂",
    "T29n1562_029:0507b01": "身受後非決定有。意識續生意受俱時。必有",
    "T29n1562_029:0507b02": "意識。故唯意受。名意近行。又生盲等類。雖無",
    "T29n1562_029:0507b03": "見已。乃至觸已。而有近行故。第三靜慮。有意",
    "T29n1562_029:0507b04": "地樂。亦應攝在意近行中。此責不然。初界無",
    "T29n1562_029:0507b05": "故。又凝滯故。謂欲界中。無意地樂。第三靜",
    "T29n1562_029:0507b06": "慮。雖有不立。又彼地樂。凝滯於境。近行於",
    "T29n1562_029:0507b07": "境。數有推移。不滯一緣。方名行故。又無所",
    "T29n1562_029:0507b08": "對。苦根所攝。意近行故。若爾應無捨意近",
    "T29n1562_029:0507b09": "行。無所對故。不爾憂喜。即捨對故。第三靜慮",
    "T29n1562_029:0507b10": "意地樂根。無自根本地捨根為對故。然無近",
    "T29n1562_029:0507b11": "分等無捨等近行失。以於初界中有同地所",
    "T29n1562_029:0507b12": "對故。或復容有。不容有故。謂意捨等。容有同",
    "T29n1562_029:0507b13": "地。所敵對法。意樂定無同地敵對。故無有失。",
    "T29n1562_029:0507b14": "然十八中。前之十五。色等近行。名不雜緣。",
    "T29n1562_029:0507b15": "以各別緣色等境故。三法近行。皆通二種。若",
    "T29n1562_029:0507b16": "唯緣法及六內處。名不雜緣。若緣此七及五",
    "T29n1562_029:0507b17": "外處。或別或總。名為雜緣。若雖非見。乃至觸",
    "T29n1562_029:0507b18": "已。而起喜憂捨。亦是意近行。若異此者。未離",
    "T29n1562_029:0507b19": "欲貪。應無緣色界色等意近行。又在色界。應",
    "T29n1562_029:0507b20": "無緣欲香味觸境。諸意近行。若爾何故。契經",
    "T29n1562_029:0507b21": "中言。眼見色已。於順喜色。起喜近行。乃至廣",
    "T29n1562_029:0507b22": "說。隨明了說。故不相違。或眼等所引易可",
    "T29n1562_029:0507b23": "分別故。又諸近行。亦異建立。謂眼見色已。起",
    "T29n1562_029:0507b24": "聲等近行。至意知法已。起色等近行。隨無雜",
    "T29n1562_029:0507b25": "亂。經如是說。於中建立。根境定故。於順喜",
    "T29n1562_029:0507b26": "色。起喜近行等。此舉現在令類解所餘。續生",
    "T29n1562_029:0507b27": "命終。唯捨近行。非憂與喜。捨任運得故。及順",
    "T29n1562_029:0507b28": "彼位故。唯有雜緣。諸捨近行。能正離染。以意",
    "T29n1562_029:0507b29": "近行。但有漏故。唯捨非餘。諸加行道中。亦有",
    "T29n1562_029:0507c01": "喜近行。非無間解脫。根本定攝故。最後解脫",
    "T29n1562_029:0507c02": "道。容有喜近行。諸意近行中。幾欲界繫。欲界",
    "T29n1562_029:0507c03": "意近行。幾何所緣。色無色界。為問亦爾。頌",
    "T29n1562_029:0507c04": "曰。",
    "T29n1562_029:0507c05": "　欲緣欲十八　　色十二上三",
    "T29n1562_029:0507c06": "　二緣欲十二　　八自二無色",
    "T29n1562_029:0507c07": "　後二緣欲六　　四自一上緣",
    "T29n1562_029:0507c08": "　初無色近分　　緣色四上一",
    "T29n1562_029:0507c09": "　四本及三邊　　唯一緣自境",
    "T29n1562_029:0507c10": "論曰。欲界所繫。具有十八。緣欲界境。其數亦",
    "T29n1562_029:0507c11": "然。緣色界境。唯有十二。除香味六。彼無境",
    "T29n1562_029:0507c12": "故。緣無色境。唯得有三。彼無色等。五所緣",
    "T29n1562_029:0507c13": "故。緣不繫境。亦唯有三。說欲界繫已。當說",
    "T29n1562_029:0507c14": "色界繫。初二靜慮。唯有十二。謂除六憂。若說",
    "T29n1562_029:0507c15": "所緣。定無染污。能緣下境。善緣欲境。亦具十",
    "T29n1562_029:0507c16": "二。除香味四。餘八自緣。二緣無色。謂法近",
    "T29n1562_029:0507c17": "行。緣不繫法。亦唯二種。三四靜慮。唯六謂",
    "T29n1562_029:0507c18": "捨。緣欲界境。善亦具六。除香味二。餘四自",
    "T29n1562_029:0507c19": "緣。一緣無色。謂法近行。緣不繫法。亦唯一",
    "T29n1562_029:0507c20": "種。說色界繫已。當說無色繫。空處近分。唯",
    "T29n1562_029:0507c21": "有四種。謂捨但緣色聲觸法。緣第四靜慮。亦",
    "T29n1562_029:0507c22": "具有四種。此就許有別緣者說。若執彼地。唯",
    "T29n1562_029:0507c23": "總緣下。但有雜緣。法意近行。緣無色界。唯一",
    "T29n1562_029:0507c24": "謂法緣。不繫法亦唯一種。四根本地。及上三",
    "T29n1562_029:0507c25": "邊。唯一謂法。但緣自境。無色根本。不緣下",
    "T29n1562_029:0507c26": "故。彼上三邊。不緣色故。不緣下義。如後當",
    "T29n1562_029:0507c27": "辯。此緣不繫。亦唯有一。諸意近行。通無漏",
    "T29n1562_029:0507c28": "耶。頌曰。",
    "T29n1562_029:0507c29": "　十八唯有漏",
    "T29n1562_029:0508a01": "論曰。無有近行通無漏者所以者何。增長有",
    "T29n1562_029:0508a02": "故。無漏諸法。與此相違。有說近行。有情皆",
    "T29n1562_029:0508a03": "有。無漏不然。故非近行。有說聖道任運而",
    "T29n1562_029:0508a04": "轉。故順無相界故非近行體。近行與此體相",
    "T29n1562_029:0508a05": "違故誰成就幾意近行耶。謂生欲界。若未獲",
    "T29n1562_029:0508a06": "得色界善心。成欲一切。初二定八。三四定四。",
    "T29n1562_029:0508a07": "無色界一。所成上界皆不下緣。唯染污故。若",
    "T29n1562_029:0508a08": "已獲得色界善心。未離欲貪。成欲一切。初靜",
    "T29n1562_029:0508a09": "慮十捨具六種。未至地中。善心得緣香味境",
    "T29n1562_029:0508a10": "故。喜唯有四。以但有染不緣下故。豈不意近",
    "T29n1562_029:0508a11": "行眼等識所引。彼既無鼻舌二識。應無緣香",
    "T29n1562_029:0508a12": "味近行。此責不然。生盲聾等。自性生念。及在",
    "T29n1562_029:0508a13": "定中。皆應無有色等近行。故非一切。五識所",
    "T29n1562_029:0508a14": "引成二定八。三四靜慮。無色如前。已離欲貪。",
    "T29n1562_029:0508a15": "若未獲得二定善心。彼成欲界初定十二。謂",
    "T29n1562_029:0508a16": "除六憂。二靜慮等。皆如前說。若已獲得二",
    "T29n1562_029:0508a17": "定善心。於初定貪未得離者。成二定十。謂喜",
    "T29n1562_029:0508a18": "但四。唯染污故。捨具六種。已獲得彼近分善",
    "T29n1562_029:0508a19": "故。餘如前說。由此道理。餘准應知。若生色",
    "T29n1562_029:0508a20": "界。唯成欲界一捨法近行。謂通果心俱。經主",
    "T29n1562_029:0508a21": "此中。假為異說。謂說如是。諸意近行。毘婆沙",
    "T29n1562_029:0508a22": "師。隨義而立。然我所見。經義有殊。所以者",
    "T29n1562_029:0508a23": "何。非於此地已得離染可緣此境起意近行。",
    "T29n1562_029:0508a24": "故非有漏。喜憂捨三。皆近行攝。唯雜染者。與",
    "T29n1562_029:0508a25": "意相牽。數行所緣。是意近行。云何與意。相牽",
    "T29n1562_029:0508a26": "數行。或愛或憎。或不擇捨。為對治彼。說六",
    "T29n1562_029:0508a27": "恒住。謂見色已。不喜不憂。心恒住捨。具念正",
    "T29n1562_029:0508a28": "智。廣說乃至。知法亦爾。非阿羅漢。無有世",
    "T29n1562_029:0508a29": "間緣善法喜。但為遮止雜染近行。故作是說。",
    "T29n1562_029:0508b01": "未審經主以何相義。為意近行。蘊在心中。執",
    "T29n1562_029:0508b02": "阿羅漢。緣諸善法。有漏善喜。非意近行。非阿",
    "T29n1562_029:0508b03": "羅漢。有意近行。少與正理契經相違。如何定",
    "T29n1562_029:0508b04": "知。於諸境界。或愛或憎。或不擇捨方是近行。",
    "T29n1562_029:0508b05": "非如先說。諸離欲者。或阿羅漢。於有漏事。雖",
    "T29n1562_029:0508b06": "全分斷。而有有漏喜等現行。不名近行此有",
    "T29n1562_029:0508b07": "何理又以何緣。唯六恒住。遠分所治。貪等相",
    "T29n1562_029:0508b08": "應雜染喜等。方名近行。非餘有漏善喜等受。",
    "T29n1562_029:0508b09": "又彼自說差別言故。非染近行。定有極成。謂",
    "T29n1562_029:0508b10": "彼自言。但為遮止雜染近行。故作是說。既",
    "T29n1562_029:0508b11": "已許有非染近行。非六恒住。正所遮遣。故",
    "T29n1562_029:0508b12": "毘婆沙所說近行。非與正理契經相違。又諸",
    "T29n1562_029:0508b13": "有漏。皆名雜染。既許雜染皆名近行。與此宗",
    "T29n1562_029:0508b14": "義。有何相違。又彼所說。然我所見經義有殊。",
    "T29n1562_029:0508b15": "誠如所說。經義與彼所見別故。謂彼契經。為",
    "T29n1562_029:0508b16": "顯無學眼見色已。非如昔時起貪瞋癡。言不",
    "T29n1562_029:0508b17": "喜等。不言見色已不起意近行。故毘婆沙所",
    "T29n1562_029:0508b18": "說為善。此諸近行。獲得云何。謂離欲貪。前八",
    "T29n1562_029:0508b19": "無間。八解脫道。獲得初定近分地中。六捨近",
    "T29n1562_029:0508b20": "行。第九無間解脫道中。獲得欲界通果心俱。",
    "T29n1562_029:0508b21": "法捨近行。獲得初定十二近行。此初定言。兼",
    "T29n1562_029:0508b22": "攝眷屬。由此理趣。離上地染。如應當思。然",
    "T29n1562_029:0508b23": "有差別。謂離第四靜慮貪時。第九無間。及解",
    "T29n1562_029:0508b24": "脫道。必不獲得自地下地通果心俱法捨近",
    "T29n1562_029:0508b25": "行。離空處等諸地貪時。一切無間及解脫道。",
    "T29n1562_029:0508b26": "唯獲得一法捨近行。得無學時。獲得欲界初",
    "T29n1562_029:0508b27": "二靜慮十二近行。三四靜慮。六捨近行。空無",
    "T29n1562_029:0508b28": "邊處。四捨近行。上地各一。捨法近行。於受生",
    "T29n1562_029:0508b29": "位。從上地沒。生下地時。獲得當地所有近行。",
    "T29n1562_029:0508c01": "生諸靜慮。亦兼下地捨法近行。又即喜等十",
    "T29n1562_029:0508c02": "八意行。由為耽嗜出離依別。故世尊說。為三",
    "T29n1562_029:0508c03": "十六師句。此差別句。能表大師是師摽[愔*戈]。",
    "T29n1562_029:0508c04": "故名師句。如是諸句。唯佛大師。能知能說。餘",
    "T29n1562_029:0508c05": "無能故。有說此受應名師迹。由是諸邪師行",
    "T29n1562_029:0508c06": "所依地故。有說此受應名刀路。或名怨路。由",
    "T29n1562_029:0508c07": "此能為愛刀愛怨所著處故。有說此受應名",
    "T29n1562_029:0508c08": "刀迹。以契經說。意為刀故。耽嗜依者。謂諸染",
    "T29n1562_029:0508c09": "受。出離依者。謂諸善受。無覆無記。順善染",
    "T29n1562_029:0508c10": "故。隨應二攝。更不別說。此三十六界地定者。",
    "T29n1562_029:0508c11": "謂欲界中。具三十六。初二靜慮。唯有二十。謂",
    "T29n1562_029:0508c12": "耽嗜依八。出離依十二。三四靜慮。唯有十種。",
    "T29n1562_029:0508c13": "謂耽嗜依四。及出離依六。空處近分。若許有",
    "T29n1562_029:0508c14": "別緣。便有五種。謂耽嗜依一。出離依四。若執",
    "T29n1562_029:0508c15": "唯總緣。但有二種。謂耽嗜依一。出離依一。無",
    "T29n1562_029:0508c16": "色根本。及上三邊。各唯有二。如前應知。此約",
    "T29n1562_029:0508c17": "界地。所緣定者。欲緣欲境。具三十六。緣色界",
    "T29n1562_029:0508c18": "境。唯二十四。除緣香味二依各六。緣無色境。",
    "T29n1562_029:0508c19": "唯有六種。謂法近行。二依各三。緣不繫境。亦",
    "T29n1562_029:0508c20": "唯此六。由此道理。色無色界。緣境差別。如應",
    "T29n1562_029:0508c21": "當思。如契經說。以六出離依喜近行。為仗",
    "T29n1562_029:0508c22": "為依。為建立故。於六耽嗜。依喜近行。能捨能",
    "T29n1562_029:0508c23": "棄。及能變吐。如是便斷。乃至廣說。此中所",
    "T29n1562_029:0508c24": "說。斷十八種。耽嗜依言。顯暫時斷。喜為依",
    "T29n1562_029:0508c25": "故。斷出離依。憂近行言。顯離欲染。捨為依",
    "T29n1562_029:0508c26": "故。斷出離依。喜近行言。顯離第二靜慮地",
    "T29n1562_029:0508c27": "染。一種性依捨為依故。斷種種性。所依捨言。",
    "T29n1562_029:0508c28": "顯離色染。非彼性類為依故斷一種性依捨",
    "T29n1562_029:0508c29": "言。顯究竟離無色界染。如是所說。受有支中。",
    "T29n1562_029:0509a01": "應知義門無量差別。何緣不說所餘有支。頌",
    "T29n1562_029:0509a02": "曰。",
    "T29n1562_029:0509a03": "　餘已說當說",
    "T29n1562_029:0509a04": "論曰。所餘有支。或有已說。或有當說。如前已",
    "T29n1562_029:0509a05": "辯。若爾何緣更興此頌。為於後頌遮廣釋疑。",
    "T29n1562_029:0509a06": "由後頌中說煩惱等。勿有於此生如是疑。前",
    "T29n1562_029:0509a07": "已廣明四支義訖。次應廣釋其餘有支。為顯",
    "T29n1562_029:0509a08": "後文依惑業事。寄喻總顯十二有支。故軌範",
    "T29n1562_029:0509a09": "師。更興此頌。如前已說。十二有支。略攝唯",
    "T29n1562_029:0509a10": "三。謂惑業事。此三用別。其喻云何。頌曰。",
    "T29n1562_029:0509a11": "　此中說煩惱　　如種復如龍",
    "T29n1562_029:0509a12": "　如草根樹莖　　及如糠裹米",
    "T29n1562_029:0509a13": "　業如有糠米　　如草藥如花",
    "T29n1562_029:0509a14": "　諸異熟果事　　如成熟飲食",
    "T29n1562_029:0509a15": "論曰。如何此三種等相似。如從種子芽葉等",
    "T29n1562_029:0509a16": "生。如是從煩惱生煩惱業事。如龍鎮池水恒",
    "T29n1562_029:0509a17": "不竭。如是煩惱得相續鎮生池。令惑業事流",
    "T29n1562_029:0509a18": "注無盡。如草根未拔。苗剪剪還生。如是煩惱",
    "T29n1562_029:0509a19": "根。未以聖道拔。令生苗稼斷斷還起。如從樹",
    "T29n1562_029:0509a20": "莖頻生枝花果。如是從惑數起惑業事。如糠",
    "T29n1562_029:0509a21": "裹米能生芽等。非獨能生煩惱。裹業能感後",
    "T29n1562_029:0509a22": "有。非獨能感。如米有糠能生芽等。業有煩惱。",
    "T29n1562_029:0509a23": "能招異熟如諸草藥果熟為後邊。業果熟已。",
    "T29n1562_029:0509a24": "更不招異熟。如花於果為生近因。業為近因。",
    "T29n1562_029:0509a25": "能生異熟。如熟飲食。但應受用。不可轉生成",
    "T29n1562_029:0509a26": "餘飲食。異熟果事。既成熟已。不能更招餘生",
    "T29n1562_029:0509a27": "異熟。若諸異熟。復感餘生。餘復感餘。應無",
    "T29n1562_029:0509a28": "解脫。",
    "T29n1562_029:0509a29": "說一切有部順正理論卷第二十九"
}