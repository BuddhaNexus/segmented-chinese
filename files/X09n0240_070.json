{
    "X09n0240_070:0209c11": "大方廣佛華嚴經綱要卷第七十",
    "X09n0240_070:0209c12": "于闐國三藏沙門實叉難陀　譯經",
    "X09n0240_070:0209c13": "清涼山大華嚴寺沙門澄觀　疏義",
    "X09n0240_070:0209c14": "明匡山法雲寺憨山沙門德清提挈",
    "X09n0240_070:0209c15": "入法界品第三十九之十一",
    "X09n0240_070:0209c16": "爾時善財童子。於喜目觀察眾生夜神所。聞普喜幢",
    "X09n0240_070:0209c17": "解脫門。信解趣入。了知隨順思惟修習。念善知識所",
    "X09n0240_070:0209c18": "有教誨。心無暫捨。諸根不散。一心願得見善知識。普",
    "X09n0240_070:0209c19": "於十方勤求匪懈。願常親近生諸功德。與善知識同",
    "X09n0240_070:0209c20": "一善根。得善知識巧方便行。依善知識入精進海。於",
    "X09n0240_070:0209c21": "無量劫常不遠離。作是願已。往詣普救眾生妙德夜",
    "X09n0240_070:0209c22": "神所。時彼夜神為善財童子示現菩薩調伏眾生解",
    "X09n0240_070:0209c23": "脫神力。以諸相好莊嚴其身。於兩眉間放大光明。名",
    "X09n0240_070:0209c24": "智燈普照清淨幢。無量光明以為眷屬。其光普照一",
    "X09n0240_070:0210a01": "切世間。照世間已。入善財頂充滿其身。善財爾時即",
    "X09n0240_070:0210a02": "得究竟清淨輪三昧。得此三昧已。悉見二神兩處中",
    "X09n0240_070:0210a03": "間。所有一切地塵水塵及以火塵。金剛摩尼眾寶微",
    "X09n0240_070:0210a04": "塵。華香瓔珞諸莊嚴具如是一切所有微塵。一一塵",
    "X09n0240_070:0210a05": "中各見佛剎微塵數世界成壞。及見一切地水火風",
    "X09n0240_070:0210a06": "諸大積聚。亦見一切世界接連。皆以地輪任持而住。",
    "X09n0240_070:0210a07": "種種山海。種種河池。種種樹林。種種宮殿。所謂天宮",
    "X09n0240_070:0210a08": "殿。龍宮殿。夜叉宮殿。乃至摩睺羅伽人非人等宮殿",
    "X09n0240_070:0210a09": "屋宅。地獄畜生閻羅王界一切住處。諸趣輪轉生死",
    "X09n0240_070:0210a10": "往來。隨業受報。各各差別。靡不悉見。又見一切世界",
    "X09n0240_070:0210a11": "差別。所謂或有世界雜穢。或有世界清淨。或有世界",
    "X09n0240_070:0210a12": "趣雜穢。或有世界趣清淨。或有世界雜穢清淨。或有",
    "X09n0240_070:0210a13": "世界清淨雜穢。或有世界一向清淨。或有世界其形",
    "X09n0240_070:0210a14": "平正。或有覆住。或有側住。如是等一切世界一切趣",
    "X09n0240_070:0210a15": "中。悉見此普救眾生夜神。於一切時一切處。隨諸眾",
    "X09n0240_070:0210a16": "生形貌言辭行解差別。以方便力普現其前隨宜化",
    "X09n0240_070:0210a17": "度。令地獄眾生免諸苦毒。令畜生眾生不相食噉。令",
    "X09n0240_070:0210a18": "餓鬼眾生無有飢渴。令諸龍等離一切怖。令欲界眾",
    "X09n0240_070:0210a19": "生離欲界苦。令人趣眾生離闇夜怖。毀呰怖。惡名怖。",
    "X09n0240_070:0210a20": "大眾怖。不活怖。死怖。惡道怖。斷善根怖。退菩提心怖。",
    "X09n0240_070:0210a21": "遇惡知識怖。離善知識怖。墮二乘地怖。種種生死怖。",
    "X09n0240_070:0210a22": "異類眾生同住怖。惡時受生怖。惡種族中受生怖。造",
    "X09n0240_070:0210a23": "惡業怖。業煩惱障怖。執著諸想繫縛怖。如是等怖悉",
    "X09n0240_070:0210a24": "令捨離。又見一切眾生卵生。胎生。濕生。化生。有色無",
    "X09n0240_070:0210b01": "色。有想無想。非有想。非無想。普現其前常勤救護。為",
    "X09n0240_070:0210b02": "成就菩薩大願力故。深入菩薩三昧力故。堅固菩薩",
    "X09n0240_070:0210b03": "神通力故。出生普賢行願力故。增廣菩薩大悲海故。",
    "X09n0240_070:0210b04": "得普覆眾生無礙大慈故。得普與眾生無量喜樂。故",
    "X09n0240_070:0210b05": "得普攝一切眾生智慧方便故。得菩薩廣大解脫自",
    "X09n0240_070:0210b06": "在神通故。嚴淨一切佛剎故。覺了一切諸法故。供養",
    "X09n0240_070:0210b07": "一切諸佛故。受持一切佛教故。積集一切善根修一",
    "X09n0240_070:0210b08": "切妙行故。入一切眾生心海而無障礙故。知一切眾",
    "X09n0240_070:0210b09": "生諸根教化成熟故。淨一切眾生信解除其惡障故。",
    "X09n0240_070:0210b10": "破一切眾生無知黑闇故。令得一切智清淨光明故。",
    "X09n0240_070:0210b11": "時善財童子。見此夜神如是神力不可思議甚深境",
    "X09n0240_070:0210b12": "界。普現調伏一切眾生菩薩解脫已。歡喜無量。頭面",
    "X09n0240_070:0210b13": "作禮一心瞻仰。時彼夜神即捨菩薩莊嚴之相。還復",
    "X09n0240_070:0210b14": "本形。而不捨其自在神力。爾時善財童子恭敬合掌。",
    "X09n0240_070:0210b15": "却住一面。以偈讚曰。",
    "X09n0240_070:0210b16": "　我善財得見　　如是大神力　　其心生歡喜",
    "X09n0240_070:0210b17": "　說偈而讚歎　　我見尊妙身　　眾相以莊嚴",
    "X09n0240_070:0210b18": "　譬如空中星　　一切悉嚴淨　　所放殊勝光",
    "X09n0240_070:0210b19": "　無量剎塵數　　種種微妙色　　普照於十方",
    "X09n0240_070:0210b20": "　一一毛孔放　　眾生心數光　　一一光明端",
    "X09n0240_070:0210b21": "　皆出寶蓮華　　華中出化身　　能滅眾生苦",
    "X09n0240_070:0210b22": "　光中出妙音　　普熏於眾生　　復雨種種華",
    "X09n0240_070:0210b23": "　供養一切佛　　兩眉放妙光　　量與須彌等",
    "X09n0240_070:0210b24": "　普觸諸含識　　令滅愚癡闇　　口放清淨光",
    "X09n0240_070:0210c01": "　譬如無量日　　普照於廣大　　毗盧舍那境",
    "X09n0240_070:0210c02": "　眼放清淨光　　譬如無量月　　普照十方剎",
    "X09n0240_070:0210c03": "　悉滅世癡翳　　現化種種身　　相狀等眾生",
    "X09n0240_070:0210c04": "　充滿十方界　　度脫三有海　　妙身徧十方",
    "X09n0240_070:0210c05": "　普現眾生前　　滅除水火賊　　王等一切怖",
    "X09n0240_070:0210c06": "　我承喜目教　　令得詣尊所　　見尊眉間相",
    "X09n0240_070:0210c07": "　放大清淨光　　普照十方海　　悉滅一切闇",
    "X09n0240_070:0210c08": "　顯現神通力　　而來入我身　　我遇圓滿光",
    "X09n0240_070:0210c09": "　心生大歡喜　　得總持三昧　　普見十方佛",
    "X09n0240_070:0210c10": "　我於所經處　　悉見諸微塵　　一一微塵中",
    "X09n0240_070:0210c11": "　各見塵數剎　　或有無量剎　　一切咸濁穢",
    "X09n0240_070:0210c12": "　眾生受諸苦　　常悲歎號泣　　或有染淨剎",
    "X09n0240_070:0210c13": "　少樂多憂苦　　示現三乘像　　往彼而救度",
    "X09n0240_070:0210c14": "　或有淨染剎　　眾生所樂見　　菩薩常充滿",
    "X09n0240_070:0210c15": "　住持諸佛法　　一一微塵中　　無量淨剎海",
    "X09n0240_070:0210c16": "　毗盧遮那佛　　往劫所嚴淨　　佛於一切剎",
    "X09n0240_070:0210c17": "　悉坐菩提樹　　成道轉法輪　　度脫諸羣生",
    "X09n0240_070:0210c18": "　我見普救天　　於彼無量剎　　一切諸佛所",
    "X09n0240_070:0210c19": "　普皆往供養",
    "X09n0240_070:0210c20": "爾時善財童子說此頌已。白普救眾生妙德夜神言。",
    "X09n0240_070:0210c21": "天神。今此解脫甚深希有其名何等。得此解脫其已",
    "X09n0240_070:0210c22": "久如。修何等行而得清淨。",
    "X09n0240_070:0210c23": "第四普救眾生妙德夜神。寄燄慧者。謂安住最勝",
    "X09n0240_070:0210c24": "菩提分法。燒煩惱薪。慧燄增故。善財於喜目觀察",
    "X09n0240_070:0211a01": "眾生夜神所。聞普喜幢解脫門。信解趣入。依教趣",
    "X09n0240_070:0211a02": "求。一心願見善知識。勤求匪懈願常親近。往詣普",
    "X09n0240_070:0211a03": "救眾生妙德夜神所。未及諮問。時彼夜神。即為善",
    "X09n0240_070:0211a04": "財默示己所證法界。現菩薩調伏眾生解脫神力。",
    "X09n0240_070:0211a05": "於兩眉間放大光明。名智燈普照清淨幢。無量光",
    "X09n0240_070:0211a06": "明以為眷屬。普照世間已。入善財頂。充滿其身。即",
    "X09n0240_070:0211a07": "此一光已為善財頓示法界全體。加持善財。故善",
    "X09n0240_070:0211a08": "財得究竟清淨輪三昧。頓入法界。得此三昧已。悉",
    "X09n0240_070:0211a09": "見二神兩處中間一切所有微塵。一一塵中各見",
    "X09n0240_070:0211a10": "佛剎微塵數世界壞成住持。六道宮殿。及眾生生",
    "X09n0240_070:0211a11": "死往來。各各差別。及世界染淨等安立。一一界中",
    "X09n0240_070:0211a12": "趣中悉見普救眾生夜神。現種種形。隨宜化度眾",
    "X09n0240_070:0211a13": "生。令地獄等九類眾生。皆得離苦。及見夜神所以",
    "X09n0240_070:0211a14": "化生之意。如是有三十二行半經。言光中見法界",
    "X09n0240_070:0211a15": "中境界。善財見夜神如是神力不可思議甚深境",
    "X09n0240_070:0211a16": "界已。歡喜無量頭面作禮。一心瞻仰。時彼夜神即",
    "X09n0240_070:0211a17": "捨光相。還復本形。爾時善財說偈讚曰。有二十偈",
    "X09n0240_070:0211a18": "半。初一偈總。餘讚光用無涯及推功獲益等事。爾",
    "X09n0240_070:0211a19": "時善財說此頌已。乃問夜神曰。此解脫甚深。其名",
    "X09n0240_070:0211a20": "何等。此問其名。得此解脫其已久。如此問得法久",
    "X09n0240_070:0211a21": "近。修何等行而得清淨。此問修因。陳此三問。下",
    "X09n0240_070:0211a22": "夜神答。",
    "X09n0240_070:0211a23": "夜神言。善男子。是處難知。諸天及人一切二乘所不",
    "X09n0240_070:0211a24": "能測。何以故。此是住普賢菩薩行者境界故。住大悲",
    "X09n0240_070:0211b01": "藏者境界故。救護一切眾生者境界故。能淨一切三",
    "X09n0240_070:0211b02": "惡八難者境界故。能於一切佛剎中紹隆佛種不斷",
    "X09n0240_070:0211b03": "者境界故。能住持一切佛法者境界故。能於一切劫",
    "X09n0240_070:0211b04": "修菩薩行成滿大願海者境界故。能於一切法界海",
    "X09n0240_070:0211b05": "以清淨智光滅無明闇障者境界故。能以一念智慧",
    "X09n0240_070:0211b06": "光明普照一切三世方便海者境界故。我承佛力。今",
    "X09n0240_070:0211b07": "為汝說。善男子。乃往古世過佛剎微塵數劫爾時有",
    "X09n0240_070:0211b08": "劫名圓滿清淨。世界名毗盧遮那大威德。有須彌山",
    "X09n0240_070:0211b09": "微塵數如來於中出現。其佛世界以一切香王摩尼",
    "X09n0240_070:0211b10": "寶為體。眾寶莊嚴。住無垢光明摩尼王海上。其形正",
    "X09n0240_070:0211b11": "圓淨穢合成。一切嚴具帳雲而覆其上。一切莊嚴摩",
    "X09n0240_070:0211b12": "尼輪山千帀圍繞。有十萬億那由他四天下皆妙莊",
    "X09n0240_070:0211b13": "嚴。或有四天下惡業眾生於中止住。或有四天下雜",
    "X09n0240_070:0211b14": "業眾生於中止住。或有四天下善根眾生於中止住。",
    "X09n0240_070:0211b15": "或有四天下一向清淨諸大菩薩之所止住。此界東",
    "X09n0240_070:0211b16": "際輪圍山側。有四天下名寶燈華幢。國界清淨。飲食",
    "X09n0240_070:0211b17": "豐足。不藉耕耘而生稻粱。宮殿樓閣悉皆奇妙。諸如",
    "X09n0240_070:0211b18": "意樹處處行列。種種香樹恒出香雲。種種鬘樹恒出",
    "X09n0240_070:0211b19": "鬘雲。種種華樹常雨妙華。種種寶樹出諸奇寶。無量",
    "X09n0240_070:0211b20": "色光周帀照耀。諸音樂樹出諸音樂。隨風吹動演妙",
    "X09n0240_070:0211b21": "音聲。日月光明摩尼寶王普照一切。晝夜受樂無時",
    "X09n0240_070:0211b22": "間斷。此四天下有百萬億那由他諸王國土。一一國",
    "X09n0240_070:0211b23": "土有千大河周帀圍繞。一一皆以妙華覆上。隨流漂",
    "X09n0240_070:0211b24": "動出天樂音。一切寶樹列植其岸。種種珍奇以為嚴",
    "X09n0240_070:0211c01": "飾。舟船來往稱情戲樂。一一河間有百萬億城。一一",
    "X09n0240_070:0211c02": "城有百萬億那由他聚落。如是一切城邑聚落。各有",
    "X09n0240_070:0211c03": "無量百千億那由他宮殿園林周帀圍繞。此四天下",
    "X09n0240_070:0211c04": "閻浮提內。有一國土名寶華燈。安隱豐樂人民熾盛。",
    "X09n0240_070:0211c05": "其中眾生具行十善。有轉輪王於中出現。名毗盧遮",
    "X09n0240_070:0211c06": "那妙寶蓮華髻。於蓮華中忽然化生。三十二相以為",
    "X09n0240_070:0211c07": "嚴好。七寶具足。王四天下。恒以正法教導羣生。王有",
    "X09n0240_070:0211c08": "千子。端正勇健能伏冤敵。百萬億那由他宮人采女。",
    "X09n0240_070:0211c09": "皆悉與王同種善根。同修諸猶。行同時誕。生端正姝",
    "X09n0240_070:0211c10": "妙如天女。身真金色常放光明。諸毛孔中恒出妙音。",
    "X09n0240_070:0211c11": "良臣猛將具足十億。王有正妃名圓滿面。是王女寶。",
    "X09n0240_070:0211c12": "端正殊特。皮膚金色目髮紺青。言同梵音。身有天香。",
    "X09n0240_070:0211c13": "常放光明照千由旬。其有一女名普智燄妙德眼。形",
    "X09n0240_070:0211c14": "體端嚴。色相殊美。眾生見者情無厭足。爾時眾生壽",
    "X09n0240_070:0211c15": "命無量。或有不定而中夭者。種種形色。種種音聲。種",
    "X09n0240_070:0211c16": "種名字。種種族姓。愚智勇怯。貧富苦樂。無量品類皆",
    "X09n0240_070:0211c17": "悉不同。時或有人語餘人言。我身端正。汝形鄙陋。作",
    "X09n0240_070:0211c18": "是語已。遞相毀辱集不善業。以是業故。壽命色力一",
    "X09n0240_070:0211c19": "切樂事。悉皆損減。時彼城北有菩提樹名普光法雲",
    "X09n0240_070:0211c20": "音幢。以念念出現一切如來道場莊嚴。堅固摩尼王",
    "X09n0240_070:0211c21": "而為其根。一切摩尼以為其榦。眾雜妙寶以為其葉。",
    "X09n0240_070:0211c22": "次第分布並相稱可。四方上下圓滿莊嚴。放寶光明",
    "X09n0240_070:0211c23": "出妙音聲。說一切如來甚深境界。於彼樹前有一香",
    "X09n0240_070:0211c24": "池名寶華光明。演法雷音。妙寶為岸。百萬億那由他",
    "X09n0240_070:0212a01": "寶樹圍繞。一一樹形如菩提樹。眾寶瓔珞周帀垂下。",
    "X09n0240_070:0212a02": "無量樓閣皆寶所成周徧道場以為嚴飾。彼香池內",
    "X09n0240_070:0212a03": "出大蓮華。名普現三世一切如來莊嚴境界雲。須彌",
    "X09n0240_070:0212a04": "山微塵數佛於中出現。其第一佛名普智寶燄妙德",
    "X09n0240_070:0212a05": "幢。於此華上最初得阿耨多羅三藐三菩提。無量千",
    "X09n0240_070:0212a06": "歲演說正法成熟眾生。其彼如來未成佛時。十千年",
    "X09n0240_070:0212a07": "前此大蓮華放淨光明。名現諸神通成熟眾生。若有",
    "X09n0240_070:0212a08": "眾生遇斯光者。心自開悟無所不了。知十千年後佛",
    "X09n0240_070:0212a09": "當出現。九千年前放淨光明。名一切眾生離垢燈。若",
    "X09n0240_070:0212a10": "有眾生遇斯光者。得清淨眼見一切色。知九千年後",
    "X09n0240_070:0212a11": "佛當出現。八千年前放大光明。名一切眾生業果音。",
    "X09n0240_070:0212a12": "若有眾生遇斯光者。悉得自知諸業果報。知八千年",
    "X09n0240_070:0212a13": "後佛當出現。七千年前放大光明。名生一切善根音。",
    "X09n0240_070:0212a14": "若有眾生遇斯光者。一切諸根悉得圓滿。知七千年",
    "X09n0240_070:0212a15": "後佛當出現。六千年前放大光明。名佛不思議境界",
    "X09n0240_070:0212a16": "音。若有眾生遇斯光者。其心廣大普得自在。知六千",
    "X09n0240_070:0212a17": "年後佛當出現。五千年前放大光明。名嚴淨一切佛",
    "X09n0240_070:0212a18": "剎音。若有眾生遇斯光者。悉見一切清淨佛土。知五",
    "X09n0240_070:0212a19": "千年後佛當出現。四千年前放大光明。名一切如來",
    "X09n0240_070:0212a20": "境界無差別燈。若有眾生遇斯光者。悉能往覲一切",
    "X09n0240_070:0212a21": "諸佛。知四千年後佛當出現。三千年前放大光明。名",
    "X09n0240_070:0212a22": "三世明燈。若有眾生遇斯光者。悉能現見一切如來",
    "X09n0240_070:0212a23": "諸本事海。知三千年後佛當出現。二千年前放大光",
    "X09n0240_070:0212a24": "明。名如來離翳智慧燈。若有眾生遇斯光者。則得普",
    "X09n0240_070:0212b01": "眼。見一切如來神變一切諸佛國土一切世界眾生。",
    "X09n0240_070:0212b02": "知二千年後佛當出現。一千年前放大光明。名令一",
    "X09n0240_070:0212b03": "切眾生見佛集諸善根。若有眾生遇斯光者。則得成",
    "X09n0240_070:0212b04": "就見佛三昧。知一千年後佛當出現。次七日前放大",
    "X09n0240_070:0212b05": "光明。名一切眾生歡喜音。若有眾生遇斯光者。得普",
    "X09n0240_070:0212b06": "見諸佛生大歡喜。知七日後佛當出現。滿七日已一",
    "X09n0240_070:0212b07": "切世界悉皆震動。純淨無染。念念普現十方一切清",
    "X09n0240_070:0212b08": "淨佛剎。亦現彼剎種種莊嚴。若有眾生根性淳熟應",
    "X09n0240_070:0212b09": "見佛者。咸詣道場。爾時彼世界中一切輪圍一切須",
    "X09n0240_070:0212b10": "彌一切諸山一切大海一切地一切城一切垣牆一",
    "X09n0240_070:0212b11": "切宮殿一切音樂一切語言。皆出音聲讚說一切諸",
    "X09n0240_070:0212b12": "佛如來神力境界。又出一切香雲一切燒香雲一切",
    "X09n0240_070:0212b13": "末香雲一切香摩尼形像雲一切寶燄雲一切燄藏",
    "X09n0240_070:0212b14": "雲一切摩尼衣雲一切瓔珞雲一切妙華雲一切如",
    "X09n0240_070:0212b15": "來光明雲一切如來圓光雲一切音樂雲一切如來",
    "X09n0240_070:0212b16": "願聲雲一切如來言音海雲一切如來相好雲顯示",
    "X09n0240_070:0212b17": "如來出現世間不思議相。善男子。此普照三世一切",
    "X09n0240_070:0212b18": "如來莊嚴境界。大寶蓮華王有十佛剎微塵數蓮華",
    "X09n0240_070:0212b19": "周帀圍繞。諸蓮華內悉有摩尼寶藏師子之座。一一",
    "X09n0240_070:0212b20": "座上。皆有菩薩結加趺坐。善男子。彼普智寶燄妙德",
    "X09n0240_070:0212b21": "幢王如來於此成阿耨多羅三藐三菩提時。即於十",
    "X09n0240_070:0212b22": "方一切世界中成阿耨多羅三藐三菩提。隨眾生心",
    "X09n0240_070:0212b23": "悉現其前為轉法輪。於一一世界令無量眾生離惡",
    "X09n0240_070:0212b24": "道苦。令無量眾生得生天中。令無量眾生住於聲聞",
    "X09n0240_070:0212c01": "辟支佛地。令無量眾生成就出離菩提之行。令無量",
    "X09n0240_070:0212c02": "眾生成就勇猛幢菩提之行。令無量眾生成就法光",
    "X09n0240_070:0212c03": "明菩提之行。令無量眾生成就清淨根菩提之行。令",
    "X09n0240_070:0212c04": "無量眾生成就平等力菩提之行。令無量眾生成就",
    "X09n0240_070:0212c05": "入法城菩提之行。令無量眾生成就徧至一切處不",
    "X09n0240_070:0212c06": "可壞神通力菩提之行。令無量眾生入普門方便道",
    "X09n0240_070:0212c07": "菩提之行。令無量眾生安住三昧門菩提之行。令無",
    "X09n0240_070:0212c08": "量眾生成就緣一切清淨境界菩提之行。令無量眾",
    "X09n0240_070:0212c09": "生發菩提心。令無量眾生住菩薩道。令無量眾生安",
    "X09n0240_070:0212c10": "住清淨波羅蜜道。令無量眾生住菩薩初地。令無量",
    "X09n0240_070:0212c11": "眾生住菩薩二地乃至十地。令無量眾生入於菩薩",
    "X09n0240_070:0212c12": "殊勝行願。令無量眾生安住普賢清淨行願。善男子。",
    "X09n0240_070:0212c13": "彼普智寶燄妙德幢如來。現如是不思議自在神力",
    "X09n0240_070:0212c14": "轉法輪時。於彼一一諸世界中。隨其所應念念調伏",
    "X09n0240_070:0212c15": "無量眾生。時普賢菩薩知寶華燈王城中眾生。自恃",
    "X09n0240_070:0212c16": "色貌及諸境界。而生憍慢陵蔑他人。化現妙身端正",
    "X09n0240_070:0212c17": "殊特。往詣彼城。放大光明普照一切。令彼聖王及諸",
    "X09n0240_070:0212c18": "妙寶。日月星宿眾生身等。一切光明悉皆不現。譬如",
    "X09n0240_070:0212c19": "日出眾景奪曜。亦如聚墨對閻浮金。時諸眾生咸作",
    "X09n0240_070:0212c20": "是言。此為是誰。為天為梵。今放此光。令我等身所有",
    "X09n0240_070:0212c21": "光色皆不顯現。種種思惟無能解了。爾時普賢菩薩",
    "X09n0240_070:0212c22": "在彼輪王寶宮殿上虗空中住。而告之言。大王當知。",
    "X09n0240_070:0212c23": "今汝國中有佛興世。在普光明法雲音幢菩提樹下。",
    "X09n0240_070:0212c24": "時聖王女蓮華妙眼。見普賢菩薩所現色身光明自",
    "X09n0240_070:0213a01": "在。及聞身上諸莊嚴具所出妙音。心生歡喜作如是",
    "X09n0240_070:0213a02": "念。願我所有一切善根。得如是身。如是莊嚴。如是相",
    "X09n0240_070:0213a03": "好。如是威儀。如是自在。今此大聖能於眾生生死長",
    "X09n0240_070:0213a04": "夜黑闇之中放大光明。開示如來出興於世。願令於",
    "X09n0240_070:0213a05": "我亦得如是為諸眾生作智光明。破彼所有無知黑",
    "X09n0240_070:0213a06": "闇。願我所在受生之處常得不離此善知識。善男子。",
    "X09n0240_070:0213a07": "時轉輪王與其寶女千子眷屬。大臣輔佐四種兵眾",
    "X09n0240_070:0213a08": "及其城內無量人民前後圍繞。以王神力俱升虗空",
    "X09n0240_070:0213a09": "高一由旬。放大光明照四天下。普使一切咸得瞻仰",
    "X09n0240_070:0213a10": "欲令眾生往往見佛。以偈讚曰。",
    "X09n0240_070:0213a11": "　如來出世間　　普救諸羣生　　汝等應速起",
    "X09n0240_070:0213a12": "　往詣導師所　　無量無數劫　　乃有佛興世",
    "X09n0240_070:0213a13": "　演說深妙法　　饒益一切眾　　佛觀諸世間",
    "X09n0240_070:0213a14": "　顛倒常癡惑　　輪迴生死苦　　而起大悲心",
    "X09n0240_070:0213a15": "　無數億千劫　　修習菩提行　　為欲度眾生",
    "X09n0240_070:0213a16": "　斯由大悲力　　頭目手足等　　一切悉能捨",
    "X09n0240_070:0213a17": "　為求菩提故　　如是無量劫　　無量億千劫",
    "X09n0240_070:0213a18": "　導師難可遇　　見聞若承事　　一切無空過",
    "X09n0240_070:0213a19": "　今當共汝等　　往觀調御尊　　坐於如來座",
    "X09n0240_070:0213a20": "　降魔成正覺　　瞻仰如來身　　放演無量光",
    "X09n0240_070:0213a21": "　種種微妙色　　除滅一切闇　　一一毛孔中",
    "X09n0240_070:0213a22": "　放光不思議　　普照諸羣生　　咸令大歡喜",
    "X09n0240_070:0213a23": "　汝等咸應發　　廣大精進心　　詣彼如來所",
    "X09n0240_070:0213a24": "　恭敬而供養",
    "X09n0240_070:0213b01": "爾時轉輪聖王說偈讚佛。開悟一切眾生已。從輪王",
    "X09n0240_070:0213b02": "善根出十千種大供養雲。往詣道場向如來所。所謂",
    "X09n0240_070:0213b03": "一切寶蓋雲一切華帳雲一切寶衣雲一切寶鈴網",
    "X09n0240_070:0213b04": "雲一切香海雲一切寶座雲一切寶幢雲一切宮殿",
    "X09n0240_070:0213b05": "雲一切妙華雲一切諸莊嚴具雲。於虗空中周徧嚴",
    "X09n0240_070:0213b06": "飾。到已頂禮普智寶燄妙德幢王如來足。繞無量百",
    "X09n0240_070:0213b07": "千帀。即於佛前坐普照十方寶蓮華座。時轉輪王女",
    "X09n0240_070:0213b08": "普智燄妙德眼。即解身上諸莊嚴具持以散佛。時莊",
    "X09n0240_070:0213b09": "嚴具於虗空中變成寶蓋。寶網垂下。龍王執持。一切",
    "X09n0240_070:0213b10": "宮殿於中間列。十種寶蓋周帀圍繞。形如樓閣內外",
    "X09n0240_070:0213b11": "清淨。諸瓔珞雲及諸寶樹。香海摩尼以為莊嚴。於此",
    "X09n0240_070:0213b12": "蓋中有菩提樹。枝葉榮茂普覆法界。念念示現無量",
    "X09n0240_070:0213b13": "莊嚴。毗盧遮那如來坐此樹下。有不可說佛剎微塵",
    "X09n0240_070:0213b14": "數菩薩前後圍繞。皆從普賢行願出生。住諸菩薩無",
    "X09n0240_070:0213b15": "差別住。亦見有一切諸世間主。亦見如來自在神力。",
    "X09n0240_070:0213b16": "又見一切諸劫次第世界成壞。又亦見彼一切世界",
    "X09n0240_070:0213b17": "一切諸佛出興次第。又亦見彼一切世界一一皆有",
    "X09n0240_070:0213b18": "普賢菩薩供養於佛。調伏眾生。又亦見彼一切菩薩",
    "X09n0240_070:0213b19": "莫不皆在普賢身中。亦見自身在其身內。亦見其身",
    "X09n0240_070:0213b20": "在一切如來前。一切普賢前。一切菩薩前。一切眾生",
    "X09n0240_070:0213b21": "前。又亦見彼一切世界。一一各有佛剎微塵數世界",
    "X09n0240_070:0213b22": "種種際畔。種種任持。種種形狀。種種體性。種種安布。",
    "X09n0240_070:0213b23": "種種莊嚴。種種清淨。種種莊嚴雲而覆其上。種種劫",
    "X09n0240_070:0213b24": "名。種種佛興。種種三世。種種方處。種種住法界。種種",
    "X09n0240_070:0213c01": "入法界。種種住虗空。種種如來菩提場。種種如來神",
    "X09n0240_070:0213c02": "通力。種種如來師子座。種種如來大眾海。種種如來",
    "X09n0240_070:0213c03": "眾差別。種種如來巧方便。種種如來轉法輪。種種如",
    "X09n0240_070:0213c04": "來妙音聲。種種如來言說海。種種如來契經雲。既見",
    "X09n0240_070:0213c05": "是已。其心清淨。生大歡喜。普智寶燄妙德幢王如來。",
    "X09n0240_070:0213c06": "為說修多羅名一切如來轉法輪。十佛剎微塵數修",
    "X09n0240_070:0213c07": "多羅而為眷屬。時彼女人聞此經已。則得成就十千",
    "X09n0240_070:0213c08": "三昧門。其心柔輭無有麤彊。如初受胎。如始誕生。如",
    "X09n0240_070:0213c09": "娑羅樹初始生芽。彼三昧心亦復如是。所謂現見一",
    "X09n0240_070:0213c10": "切佛三昧。普照一切剎三昧。入一切三世門三昧。說",
    "X09n0240_070:0213c11": "一切佛法輪三昧。知一切佛願海三昧。開悟一切眾",
    "X09n0240_070:0213c12": "生令出生死苦三昧。常願破一切眾生闇三昧。常願",
    "X09n0240_070:0213c13": "滅一切眾生苦三昧。常願生一切眾生樂三昧。教化",
    "X09n0240_070:0213c14": "一切眾生不生疲厭三昧。一切菩薩無障礙幢三昧。",
    "X09n0240_070:0213c15": "普詣一切清淨佛剎三昧。得如是等十千三昧已。復",
    "X09n0240_070:0213c16": "得妙定心。不動心。歡喜心。安慰心。廣大心。順善知識",
    "X09n0240_070:0213c17": "心。緣甚深一切智心。住廣大方便海心。捨離一切執",
    "X09n0240_070:0213c18": "著心。不住一切世間境界心。入如來境界心。普照一",
    "X09n0240_070:0213c19": "切色海心。無惱害心。無高倨心。無疲倦心。無退轉心。",
    "X09n0240_070:0213c20": "無懈怠心。思惟諸法自性心。安住一切法門海心。觀",
    "X09n0240_070:0213c21": "察一切法門海心。了知一切眾生海心。救護一切眾",
    "X09n0240_070:0213c22": "生海心。普照一切世界海心。普生一切佛願海心。悉",
    "X09n0240_070:0213c23": "破一切障山心。積集福德助道心。現見諸佛十力心。",
    "X09n0240_070:0213c24": "普照菩薩境界心。增長菩薩助道心。徧緣一切方海",
    "X09n0240_070:0214a01": "心。一心思惟普賢大願。發一切如來十佛剎微塵數",
    "X09n0240_070:0214a02": "願海。願嚴淨一切佛國。願調伏一切眾生。願徧知一",
    "X09n0240_070:0214a03": "切法界。願普入一切法界海。願於一切佛剎盡未來",
    "X09n0240_070:0214a04": "際劫修菩薩行。願盡未來際劫不捨一切菩薩行。願",
    "X09n0240_070:0214a05": "得親近一切如來。願得承事一切善友。願得供養一",
    "X09n0240_070:0214a06": "切諸佛。願於念念中修菩薩行增一切智無有間斷。",
    "X09n0240_070:0214a07": "發如是等十佛剎微塵數願海。成就普賢所有大願。",
    "X09n0240_070:0214a08": "時彼如來復為其女開示演說發心已來所集善根",
    "X09n0240_070:0214a09": "所修妙行。所得大果令其開悟。成就如來所有願海。",
    "X09n0240_070:0214a10": "一心趣向一切智位。善男子。復於此前過十大劫。有",
    "X09n0240_070:0214a11": "世界名日輪光摩尼。佛號因陀羅幢妙相。此妙眼女",
    "X09n0240_070:0214a12": "於彼如來遺法之中。普賢菩薩勸其修補蓮華座上",
    "X09n0240_070:0214a13": "故壞佛像。既修補已而復彩畫。既彩畫已復寶莊嚴。",
    "X09n0240_070:0214a14": "發阿耨多羅三藐三菩提心。善男子。我念過去由普",
    "X09n0240_070:0214a15": "賢菩薩善知識故種此善根。從是已來不墮惡趣。常",
    "X09n0240_070:0214a16": "於一切天王人王種族中生。端正可喜。眾相圓滿。令",
    "X09n0240_070:0214a17": "人樂見。常見於佛。常得親近普賢菩薩。乃至於今示",
    "X09n0240_070:0214a18": "導開悟成熟於我。令生歡喜。善男子。於意云何。爾時",
    "X09n0240_070:0214a19": "毗盧遮那藏妙寶蓮華髻轉輪聖王者豈異人乎。今",
    "X09n0240_070:0214a20": "彌勒菩薩是。時王妃圓滿面者寂靜音海夜神是。今",
    "X09n0240_070:0214a21": "所住處去此不遠。時妙德眼童女者即我身是。我於",
    "X09n0240_070:0214a22": "彼時身為童女。普賢菩薩勸我修補蓮華座像。以為",
    "X09n0240_070:0214a23": "無上菩提因緣。令我發於阿耨多羅三藐三菩提心。",
    "X09n0240_070:0214a24": "我於彼時初始發心。次復引導。令我得見妙德幢佛。",
    "X09n0240_070:0214b01": "解身瓔珞散佛供養。見佛神力。聞佛說法。即得菩薩",
    "X09n0240_070:0214b02": "普現一切世界調伏眾生解脫門。於念念中見須彌",
    "X09n0240_070:0214b03": "山微塵數佛。亦見彼佛道場眾會。清淨國土我皆尊",
    "X09n0240_070:0214b04": "重恭敬供養。聽聞說法。依教修行。",
    "X09n0240_070:0214b05": "此下夜神先歎解脫甚深難知難說。所以深者。若",
    "X09n0240_070:0214b06": "約時。時則久遠。若約因因則廣大。若約理則契理",
    "X09n0240_070:0214b07": "甚深。若約其名名如體用。所以難說。有七行半經。",
    "X09n0240_070:0214b08": "通明甚深之義。我今承佛神力當為汝說。向下答",
    "X09n0240_070:0214b09": "中有長行偈頌。長行先通答三結。先明得法久近。",
    "X09n0240_070:0214b10": "二明發心之始三結會古今。然後方答修行治淨。",
    "X09n0240_070:0214b11": "答中。初言乃往古世劫名圓滿清淨。有世界名毗",
    "X09n0240_070:0214b12": "盧遮那大威德。有轉輪王名毗盧遮那妙寶蓮華",
    "X09n0240_070:0214b13": "髻。其王有女。名普智燄妙德眼。已上有三十五行",
    "X09n0240_070:0214b14": "經。明夜神本生父母出處。向下明佛出興及見佛",
    "X09n0240_070:0214b15": "發心因緣。云時彼城北有菩提樹。名普光法雲音",
    "X09n0240_070:0214b16": "幢。有須彌山微塵數如來。於此樹下出現。其最初",
    "X09n0240_070:0214b17": "第一佛號普智寶燄妙德幢。其彼如來未出現時。",
    "X09n0240_070:0214b18": "十千年前有大蓮華。放淨光明現種種瑞。為彼如",
    "X09n0240_070:0214b19": "來將出之先兆。有三十七行經言所現種種之瑞",
    "X09n0240_070:0214b20": "相。次後普智寶燄妙德幢王如來。於蓮華上成阿",
    "X09n0240_070:0214b21": "耨多羅三藐三菩提。於此成時。即於十方一切世",
    "X09n0240_070:0214b22": "界中成。此乃一成一切成成正覺已。隨眾生心轉",
    "X09n0240_070:0214b23": "正法輪。有十七行經。顯轉法輪。利益九界眾生事。",
    "X09n0240_070:0214b24": "次後敘夜神往昔見佛之因。時普賢菩薩現身虗",
    "X09n0240_070:0214c01": "空。告輪王言。今汝國中有佛出興。在普光明法雲",
    "X09n0240_070:0214c02": "音幢菩提樹下。時輪王女蓮華妙眼。見普賢菩薩",
    "X09n0240_070:0214c03": "色身光明。心生歡喜。即作是念。願我得如是身。常",
    "X09n0240_070:0214c04": "不離此善知識。此最初發心。有十五行經。敘見普",
    "X09n0240_070:0214c05": "賢因緣。時轉輪王聞普賢告。即與千子眷屬臣民",
    "X09n0240_070:0214c06": "俱往見佛。以偈讚佛而作供養。有二十行經。敘見",
    "X09n0240_070:0214c07": "佛偈讚。興供之事。時輪王女。即解身上莊嚴具。持",
    "X09n0240_070:0214c08": "以散佛。時莊嚴於虗空中。變成寶蓋寶網。種種莊",
    "X09n0240_070:0214c09": "嚴。於中有菩提樹。見毗盧遮那於樹下成佛。又見",
    "X09n0240_070:0214c10": "種種不思議境界。有二十一行經。具明所獻供中",
    "X09n0240_070:0214c11": "變現不思議事。意表此女所獻之供。稱法性空。故",
    "X09n0240_070:0214c12": "因小果大。以彰法界不思議境。故輪王女。見此事",
    "X09n0240_070:0214c13": "已。心大歡喜。次得聞普智如來說修多羅。名一切",
    "X09n0240_070:0214c14": "如來轉法輪。時彼女聞此經已。即得成就十千三",
    "X09n0240_070:0214c15": "昧門。下有二十四行經。明聞經獲三種益。即是調",
    "X09n0240_070:0214c16": "伏眾生解脫。是知此解脫其得已久。時彼如來復",
    "X09n0240_070:0214c17": "為其女。開示往昔之因。乃示其本因。以證今日之",
    "X09n0240_070:0214c18": "緣。言本因者。乃此見佛已前。過十大劫。有佛出世。",
    "X09n0240_070:0214c19": "號因陀羅幢妙相。此妙眼女。於彼如來遺法之中。",
    "X09n0240_070:0214c20": "普賢菩薩勸其修補蓮華座上故壞佛像。復為莊",
    "X09n0240_070:0214c21": "嚴。由是發菩提心。此發心之始。其來固已久矣。下",
    "X09n0240_070:0214c22": "會古今云。善男子。於汝意云何。爾時毗盧遮那藏",
    "X09n0240_070:0214c23": "妙寶蓮華髻轉輪王者。豈異人乎。今彌勒菩薩是",
    "X09n0240_070:0214c24": "也。彼王妃圓滿面者。寂靜音海夜神是也。妙德眼",
    "X09n0240_070:0215a01": "童女者。即我身是。我於彼為童女時。普賢菩薩勸",
    "X09n0240_070:0215a02": "我發心。乃初始發心。令我得見妙德幢佛。聞佛說",
    "X09n0240_070:0215a03": "法。即得調伏眾生解脫門。依教修行。前初即標解",
    "X09n0240_070:0215a04": "脫名。至此方酬其名。此上從此處難知已來。通答",
    "X09n0240_070:0215a05": "三問已竟。下文別答修行淨治問。意顯從得法已",
    "X09n0240_070:0215a06": "後修行至今也。",
    "X09n0240_070:0215a07": "善男子。過彼毗盧遮那大威德世界圓滿清淨劫已。",
    "X09n0240_070:0215a08": "次有世界名寶輪妙莊嚴。劫名大光。有五百佛於中",
    "X09n0240_070:0215a09": "出現。我皆承事恭敬供養。其最初佛名大悲幢。初出",
    "X09n0240_070:0215a10": "家時。我為夜神恭敬供養。次有佛出名金剛那羅延",
    "X09n0240_070:0215a11": "幢。我為轉輪王恭敬供養。其佛為我說修多羅名一",
    "X09n0240_070:0215a12": "切佛出現。十佛剎微塵數修多羅以為眷屬。次有佛",
    "X09n0240_070:0215a13": "出名金剛無礙德。我於彼時為轉輪王恭敬供養。其",
    "X09n0240_070:0215a14": "佛為我說修多羅名普照一切眾生根。須彌山微塵",
    "X09n0240_070:0215a15": "數修多羅而為眷屬。我皆受持。次有佛出名火燄山",
    "X09n0240_070:0215a16": "妙莊嚴。我於彼時為長者女。其佛為我說修多羅名",
    "X09n0240_070:0215a17": "普照三世藏。閻浮提微塵數修多羅而為眷屬。我皆",
    "X09n0240_070:0215a18": "聽聞如法受持。次有佛出名一切法海高勝王。我為",
    "X09n0240_070:0215a19": "阿修羅王恭敬供養。其佛為我說修多羅名分別一",
    "X09n0240_070:0215a20": "切法界。五百修多羅而為眷屬。我皆聽聞如法受持。",
    "X09n0240_070:0215a21": "次有佛出名海嶽法光明。我為龍王女雨如意摩尼",
    "X09n0240_070:0215a22": "寶雲而為供養。其佛為我說修多羅名增長歡喜海。",
    "X09n0240_070:0215a23": "百萬億修多羅而為眷屬。我皆聽聞如法受持。次有",
    "X09n0240_070:0215a24": "佛出名寶燄山燈。我為海神雨寶蓮華雲恭敬供養。",
    "X09n0240_070:0215b01": "其佛為我說修多羅名法界方便海光明。佛剎微塵",
    "X09n0240_070:0215b02": "數修多羅而為眷屬。我皆聽聞如法受持。次有佛出",
    "X09n0240_070:0215b03": "名功德海光明輪。我於彼時為五通仙現大神通。六",
    "X09n0240_070:0215b04": "萬諸仙前後圍繞。雨香華雲而為供養。其佛為我說",
    "X09n0240_070:0215b05": "修多羅名無著法燈。六萬修多羅而為眷屬。我皆聽",
    "X09n0240_070:0215b06": "聞如法受持。次有佛出名毗盧遮那功德藏。我於彼",
    "X09n0240_070:0215b07": "時為主地神名出生平等義。與無量地神俱。雨一切",
    "X09n0240_070:0215b08": "寶樹一切摩尼藏一切寶瓔珞雲而為供養。其佛為",
    "X09n0240_070:0215b09": "我說修多羅名出生一切如來智藏。無量修多羅而",
    "X09n0240_070:0215b10": "為眷屬。我皆聽聞受持不忘。善男子。如是次第其最",
    "X09n0240_070:0215b11": "後佛名充滿虗空法界妙德燈。我為妓女名曰美顏。",
    "X09n0240_070:0215b12": "見佛入城歌舞供養。承佛神力踊在空中。以千偈頌",
    "X09n0240_070:0215b13": "讚歎於佛。佛為於我放眉間光。名莊嚴法界大光明。",
    "X09n0240_070:0215b14": "徧觸我身。我蒙光已。即得解脫門名法界方便不退",
    "X09n0240_070:0215b15": "藏。善男子。此世界中有如是等佛剎微塵數劫。一切",
    "X09n0240_070:0215b16": "如來於中出現。我皆承事恭敬供養。彼諸如來所說",
    "X09n0240_070:0215b17": "正法。我皆憶念。乃至不忘一文一句。於彼一一諸如",
    "X09n0240_070:0215b18": "來所。稱揚讚歎一切佛法。為無量眾生廣作利益。於",
    "X09n0240_070:0215b19": "彼一一諸如來所。得一切智光明。現三世法界海。入",
    "X09n0240_070:0215b20": "一切普賢行。善男子。我依一切智光明故。於念念中",
    "X09n0240_070:0215b21": "見無量佛。既見佛已。先所未得先所未見普賢諸行",
    "X09n0240_070:0215b22": "悉得成滿。何以故。以得一切智光明故。爾時普救眾",
    "X09n0240_070:0215b23": "生夜神。欲重明此解脫義。承佛神力。為善財童子而",
    "X09n0240_070:0215b24": "說頌言。",
    "X09n0240_070:0215c01": "　善財聽我說　　甚深難見法　　普照於三世",
    "X09n0240_070:0215c02": "　一切差別門　　如我初發心　　專求佛功德",
    "X09n0240_070:0215c03": "　所入諸解脫　　汝今應諦聽　　我念過去世",
    "X09n0240_070:0215c04": "　過剎微塵劫　　次前有一劫　　名圓滿清淨",
    "X09n0240_070:0215c05": "　是時有世界　　名為徧照燈　　須彌塵數佛",
    "X09n0240_070:0215c06": "　於中出興世　　初佛名智燄　　次佛名法幢",
    "X09n0240_070:0215c07": "　第三法須彌　　第四德師子　　第五寂靜王",
    "X09n0240_070:0215c08": "　第六滅諸見　　第七高名稱　　第八大功德",
    "X09n0240_070:0215c09": "　第九名勝日　　第十名月面　　於此十佛所",
    "X09n0240_070:0215c10": "　最初悟法門　　從此後次第　　復有十佛出",
    "X09n0240_070:0215c11": "　初名虗空處　　第二名普光　　三名住諸方",
    "X09n0240_070:0215c12": "　四名正念海　　五名高勝光　　六名須彌雲",
    "X09n0240_070:0215c13": "　七名法燄佛　　八名山勝佛　　九名大悲華",
    "X09n0240_070:0215c14": "　十名法界華　　此十出現時　　第二悟法門",
    "X09n0240_070:0215c15": "　從此後次第　　復有十佛出　　第一光幢佛",
    "X09n0240_070:0215c16": "　第二智慧佛　　第三心義佛　　第四德主佛",
    "X09n0240_070:0215c17": "　第五天慧佛　　第六慧王佛　　第七勝智佛",
    "X09n0240_070:0215c18": "　第八光王佛　　第九勇猛佛　　第十蓮華佛",
    "X09n0240_070:0215c19": "　於此十佛所　　第三悟法門　　從此後次第",
    "X09n0240_070:0215c20": "　復有十佛出　　第一寶燄山　　第二功德海",
    "X09n0240_070:0215c21": "　第三法光明　　第四蓮華藏　　第五眾生眼",
    "X09n0240_070:0215c22": "　第六香光寶　　七須彌功德　　八乾闥婆王",
    "X09n0240_070:0215c23": "　第九摩尼藏　　第十寂靜色　　從此後次第",
    "X09n0240_070:0215c24": "　復有十佛出　　初佛廣大智　　次佛寶光明",
    "X09n0240_070:0216a01": "　第三虗空雲　　第四殊勝相　　第五圓滿戒",
    "X09n0240_070:0216a02": "　第六那羅延　　第七須彌德　　第八功德輪",
    "X09n0240_070:0216a03": "　第九無勝幢　　第十大樹山　　從此後次第",
    "X09n0240_070:0216a04": "　復有十佛出　　第一婆羅藏　　第二世主身",
    "X09n0240_070:0216a05": "　第三高顯光　　第四金剛照　　第五地威力",
    "X09n0240_070:0216a06": "　第六甚深法　　第七法慧音　　第八須彌幢",
    "X09n0240_070:0216a07": "　第九勝光明　　第十妙寶光　　從此後次第",
    "X09n0240_070:0216a08": "　復有十佛出　　第一梵光明　　第二虗空音",
    "X09n0240_070:0216a09": "　第三法界身　　第四光明輪　　第五智慧幢",
    "X09n0240_070:0216a10": "　第六虗空燈　　第七微妙德　　第八徧照光",
    "X09n0240_070:0216a11": "　第九勝福光　　第十大悲雲　　從此後次第",
    "X09n0240_070:0216a12": "　復有十佛出　　第一力光明　　第二普現前",
    "X09n0240_070:0216a13": "　第三高顯光　　第四光明身　　第五法起佛",
    "X09n0240_070:0216a14": "　第六寶相佛　　第七速疾風　　第八勇猛幢",
    "X09n0240_070:0216a15": "　第九妙寶蓋　　第十照三世　　從此後次第",
    "X09n0240_070:0216a16": "　復有十佛出　　第一願海光　　第二金剛身",
    "X09n0240_070:0216a17": "　第三須彌德　　第四念幢王　　第五功德慧",
    "X09n0240_070:0216a18": "　第六智慧燈　　第七光明幢　　第八廣大智",
    "X09n0240_070:0216a19": "　第九法界智　　第十法海智　　從此後次第",
    "X09n0240_070:0216a20": "　復有十佛出　　初名布施法　　次名功德輪",
    "X09n0240_070:0216a21": "　三名勝妙雲　　四名忍智燈　　五名寂靜音",
    "X09n0240_070:0216a22": "　六名寂靜幢　　七名世間燈　　八名深大願",
    "X09n0240_070:0216a23": "　九名無勝幢　　十名智燄海　　從此後次第",
    "X09n0240_070:0216a24": "　復有十佛出　　初佛法自在　　二佛無礙慧",
    "X09n0240_070:0216b01": "　三名意海慧　　四名眾妙音　　五名自在施",
    "X09n0240_070:0216b02": "　六名普現前　　七名隨樂身　　八名住勝德",
    "X09n0240_070:0216b03": "　第九本性佛　　第十賢德佛　　須彌塵數劫",
    "X09n0240_070:0216b04": "　此中所有佛　　普作世間燈　　我悉曾供養",
    "X09n0240_070:0216b05": "　佛剎微塵劫　　所有佛出現　　我皆曾供養",
    "X09n0240_070:0216b06": "　入此解脫門　　我於無量劫　　修行得此道",
    "X09n0240_070:0216b07": "　汝若能修行　　不久亦當得",
    "X09n0240_070:0216b08": "善男子。我唯知此菩薩普現一切世間調伏眾生解",
    "X09n0240_070:0216b09": "脫。如諸菩薩摩訶薩集無邊行。生種種解。現種種身。",
    "X09n0240_070:0216b10": "具種種根。滿種種願。入種種三昧。起種種神變。能種",
    "X09n0240_070:0216b11": "種觀察法。入種種智慧門。得種種法光明。而我云何",
    "X09n0240_070:0216b12": "能知能說彼功德行。善男子。去此不遠有主夜神名",
    "X09n0240_070:0216b13": "寂靜音海。坐摩尼光幢莊嚴蓮華座。百萬阿僧祇主",
    "X09n0240_070:0216b14": "夜神前後圍繞。汝詣彼問。菩薩云何學菩薩行修菩",
    "X09n0240_070:0216b15": "薩道。時善財童子頂禮其足。繞無數帀殷勤瞻仰。辭",
    "X09n0240_070:0216b16": "退而去。",
    "X09n0240_070:0216b17": "此下明得法已後修行。自圓滿清淨劫已後。有大",
    "X09n0240_070:0216b18": "光劫。有五百佛出世。我皆承事。其最初佛名大悲",
    "X09n0240_070:0216b19": "幢。我為夜神。恭敬供養。次下略舉十佛一一佛出",
    "X09n0240_070:0216b20": "我皆承事。佛佛所說修多羅法門我皆聞而依教",
    "X09n0240_070:0216b21": "修行。如是有三十六行經。敘多佛出世說法之事。",
    "X09n0240_070:0216b22": "總結云。此世界中有佛剎微塵數如來出世。我皆",
    "X09n0240_070:0216b23": "承事。一一修行普賢諸行悉得圓滿。以得一切智",
    "X09n0240_070:0216b24": "光明故。此上長行但總舉所事多佛。次下說偈重",
    "X09n0240_070:0216c01": "頌。自爾時普救眾生夜神而說頌言已下有四十",
    "X09n0240_070:0216c02": "一偈。初二偈舉法誡聽。次二十八偈頌前正說。後",
    "X09n0240_070:0216c03": "一偈舉因勸修。偈中最初圓滿劫中有須彌塵數",
    "X09n0240_070:0216c04": "佛出世。特舉次第有一百一十佛。各以初佛為主。",
    "X09n0240_070:0216c05": "一一佛所依之修行。以表所修十地等覺之行故。",
    "X09n0240_070:0216c06": "後總頌云。須彌塵數劫。此中所有佛。我皆曾供養。",
    "X09n0240_070:0216c07": "入此解脫門。此上通答第三修因淨治問。以此具",
    "X09n0240_070:0216c08": "見發心已久事佛已多。聞法已廣。修因已深。故今",
    "X09n0240_070:0216c09": "乃得此解脫門耳。次謙己云。我唯知此菩薩普現",
    "X09n0240_070:0216c10": "一切世間調伏眾生解脫門而已。如諸菩薩集無",
    "X09n0240_070:0216c11": "邊行。乃至得種種法光明門我何能知。乃指後友",
    "X09n0240_070:0216c12": "云。去此不遠有主夜神名寂靜音海。此即前輪王",
    "X09n0240_070:0216c13": "之妃。乃妙德夜神之母也。時善財童子頂禮其足。",
    "X09n0240_070:0216c14": "殷勤瞻仰。辭退而去。",
    "X09n0240_070:0216c16": "大方廣佛華嚴經綱要卷第七十"
}