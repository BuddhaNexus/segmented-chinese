{
    "T07n0220_543:0790c15": "大般若波羅蜜多經卷第五百四",
    "T07n0220_543:0790c16": "十三",
    "T07n0220_543:0790c18": "三藏法師玄奘奉 詔譯",
    "T07n0220_543:0790c19": "第四分隨喜迴向品第六之一",
    "T07n0220_543:0790c20": "[0790c20] 爾時，慈氏菩薩摩訶薩謂具壽善現言：「大德！",
    "T07n0220_543:0790c21": "諸菩薩摩訶薩所有隨喜迴向俱行諸福業",
    "T07n0220_543:0790c22": "事於餘有情施、戒、修等諸福業事為最為勝、",
    "T07n0220_543:0790c23": "為尊為高、為妙為微妙、為上為無上、無等無",
    "T07n0220_543:0790c24": "等等。」[0790c24] 爾時，具壽善現問慈氏菩薩摩訶薩言：",
    "T07n0220_543:0790c25": "「諸菩薩摩訶薩所起隨喜迴向之心，普緣十",
    "T07n0220_543:0790c26": "方無量無數不可思議無邊世界，一一世界",
    "T07n0220_543:0790c27": "無量無數不可思議無邊如來、應、正等覺，斷",
    "T07n0220_543:0790c28": "諸有路絕戲論道，已入無餘依般涅槃界者，",
    "T07n0220_543:0790c29": "從初發心乃至證得所求無上正等菩提，如",
    "T07n0220_543:0791a01": "是乃至入無餘依般涅槃界，展轉乃至正法",
    "T07n0220_543:0791a02": "滅已，於其中間所有戒蘊、定蘊、慧蘊、解脫蘊、",
    "T07n0220_543:0791a03": "解脫智見蘊，若六波羅蜜多相應善根，若佛",
    "T07n0220_543:0791a04": "圓滿功德相應善根，若力、無畏相應善根，若",
    "T07n0220_543:0791a05": "神通波羅蜜多相應善根，若甚深般若波羅",
    "T07n0220_543:0791a06": "蜜多相應善根，若大願波羅蜜多相應善根，",
    "T07n0220_543:0791a07": "若一切智智相應善根，若為利樂一切有情",
    "T07n0220_543:0791a08": "大慈、大悲、大喜、大捨，若無量無數諸佛功德，",
    "T07n0220_543:0791a09": "若證無上正等菩提所有妙樂，若於諸法得大",
    "T07n0220_543:0791a10": "自在波羅蜜多，若不可伏能伏一切無量最極",
    "T07n0220_543:0791a11": "神通妙行，若無障、無礙、無對、無等、無喻、無限如",
    "T07n0220_543:0791a12": "來如實勇猛威力，若佛智見，若佛十力波羅",
    "T07n0220_543:0791a13": "蜜多，若四無畏最極圓滿所證佛法；若能引",
    "T07n0220_543:0791a14": "發諸法勝義所證佛法，若轉法輪，若秉法炬，",
    "T07n0220_543:0791a15": "若擊法鼓，若吹法螺，若雨法雨，若設法會，若",
    "T07n0220_543:0791a16": "以法味恣諸有情隨意所欣皆令充足，若於",
    "T07n0220_543:0791a17": "如是無上法教，謂諸佛法、若獨覺法、若聲聞",
    "T07n0220_543:0791a18": "法，所有調伏勝解，決定趣三菩提，若佛世尊",
    "T07n0220_543:0791a19": "授諸菩薩無上正等大菩提記，若彼一切殊",
    "T07n0220_543:0791a20": "勝善根，所謂布施乃至般若波羅蜜多相應",
    "T07n0220_543:0791a21": "善根，若授獨覺補特伽羅獨覺乘菩提記，若",
    "T07n0220_543:0791a22": "彼一切殊勝善根，所謂觀察十二緣起相應",
    "T07n0220_543:0791a23": "善根，若授聲聞補特伽羅聲聞乘菩提記，若",
    "T07n0220_543:0791a24": "彼一切殊勝善根，所謂施性、戒性、修性三福",
    "T07n0220_543:0791a25": "業事，若學、無學無漏善根，若諸異生於彼諸",
    "T07n0220_543:0791a26": "法所種善根，若諸如來、應、正等覺四眾弟子，",
    "T07n0220_543:0791a27": "謂苾芻、苾芻尼、鄔波索迦、鄔波斯迦所有施性、",
    "T07n0220_543:0791a28": "戒性、修性三福業事，若於諸佛所說法教，天、",
    "T07n0220_543:0791a29": "龍、藥叉廣說乃至人非人等所種善根，若彼",
    "T07n0220_543:0791b01": "於佛般涅槃後所種善根，若有情類於佛、法、",
    "T07n0220_543:0791b02": "僧及餘善士深心信樂，所起種種殊勝善根。",
    "T07n0220_543:0791b03": "是諸善根及餘功德，一切合集觀察稱量，現",
    "T07n0220_543:0791b04": "前發起最尊最勝、最上最妙隨喜之心。復以",
    "T07n0220_543:0791b05": "如是隨喜俱行諸福業事，與諸有情平等共",
    "T07n0220_543:0791b06": "有迴向無上正等菩提，願此善根與有情類",
    "T07n0220_543:0791b07": "同共引發所求無上正等菩提。如是所起隨",
    "T07n0220_543:0791b08": "喜迴向，於餘所起諸福業事為最為勝、為尊",
    "T07n0220_543:0791b09": "為高、為妙為微妙、為上為無上、無等無等等。",
    "T07n0220_543:0791b10": "[0791b10] 「於意云何？彼菩薩摩訶薩緣如是事，起如是",
    "T07n0220_543:0791b11": "行相隨喜迴向心，為有如是所緣可得，如彼",
    "T07n0220_543:0791b12": "菩薩所取相不？」[0791b12] 爾時，慈氏菩薩答具壽善現言：",
    "T07n0220_543:0791b13": "「彼菩薩摩訶薩緣如是事，起如是行相隨喜迴",
    "T07n0220_543:0791b14": "向心，實無如是所緣可得，如彼菩薩所取之",
    "T07n0220_543:0791b15": "相。」[0791b15] 時，具壽善現謂慈氏菩薩言：「若無如是所",
    "T07n0220_543:0791b16": "緣諸事，如彼菩薩所取相者，彼諸菩薩隨喜",
    "T07n0220_543:0791b17": "迴向，豈不皆成想心見倒？所以者何？如有貪",
    "T07n0220_543:0791b18": "著無所有事，無常謂常，實苦謂樂，無我謂我，",
    "T07n0220_543:0791b19": "不淨謂淨，即便發起想心見倒。如所緣事實",
    "T07n0220_543:0791b20": "無所有，菩提及心亦復如是，一切法、一切界",
    "T07n0220_543:0791b21": "亦應爾。若一切種皆無所有、無差別者，何等",
    "T07n0220_543:0791b22": "是所緣事？何等是隨喜心？何等是菩提？何等",
    "T07n0220_543:0791b23": "是迴向？云何菩薩摩訶薩緣如是事，起隨喜",
    "T07n0220_543:0791b24": "心迴向無上正等菩提？」[0791b24] 慈氏菩薩報善現言：",
    "T07n0220_543:0791b25": "「如是所起隨喜迴向，不應對彼新學大乘菩",
    "T07n0220_543:0791b26": "薩前說。所以者何？彼聞如是隨喜迴向，所有",
    "T07n0220_543:0791b27": "信樂恭敬之心皆當隱沒。如是隨喜迴向之",
    "T07n0220_543:0791b28": "法，應為不退轉菩薩摩訶薩，或曾供養無量",
    "T07n0220_543:0791b29": "諸佛，久發大願，多植善根，為多善友所攝受",
    "T07n0220_543:0791c01": "者，分別開示。所以者何？彼聞如是隨喜迴向，",
    "T07n0220_543:0791c02": "不驚、不怖、不退、不沒。[0791c02] 「諸菩薩摩訶薩應以如",
    "T07n0220_543:0791c03": "是隨喜俱行諸福業事，迴向無上正等菩提，",
    "T07n0220_543:0791c04": "當於爾時應作是念：『所可用心隨喜迴向，此",
    "T07n0220_543:0791c05": "所用心盡、滅、離、變，此所緣事及諸善根，亦皆",
    "T07n0220_543:0791c06": "如心盡、滅、離、變。此中何等是所用心？復以何",
    "T07n0220_543:0791c07": "等為所緣事及諸善根，而說隨喜迴向無上",
    "T07n0220_543:0791c08": "正等菩提？是心於心，理不應有隨喜迴向，以",
    "T07n0220_543:0791c09": "無二心俱時起故。心亦不可隨喜迴向，心自",
    "T07n0220_543:0791c10": "性故，是故隨喜迴向之心及所緣事皆不可",
    "T07n0220_543:0791c11": "得。』」[0791c11] 時，天帝釋白善現言：「新學大乘諸菩薩眾",
    "T07n0220_543:0791c12": "聞如是事，其心將無驚怖、退沒？云何菩薩摩",
    "T07n0220_543:0791c13": "訶薩眾於所緣事起隨喜心？云何攝受隨喜",
    "T07n0220_543:0791c14": "俱行諸福業事，迴向無上正等菩提而不違",
    "T07n0220_543:0791c15": "理？」[0791c15] 爾時，善現依承慈氏菩薩威力，告帝釋言：",
    "T07n0220_543:0791c16": "「諸菩薩摩訶薩普緣十方無量無數不可思議",
    "T07n0220_543:0791c17": "無邊世界一切如來、應、正等覺，斷諸有路絕",
    "T07n0220_543:0791c18": "戲論道，殄諸雲霧摧諸棘刺，捨諸重擔逮得",
    "T07n0220_543:0791c19": "己利，盡諸有結正智解脫，到心自在第一究",
    "T07n0220_543:0791c20": "竟，入無餘依涅槃界者，從初發心乃至證",
    "T07n0220_543:0791c21": "得所求無上正等菩提，轉妙法輪度有情眾，",
    "T07n0220_543:0791c22": "般涅槃後乃至法滅，於其中間所有種種功",
    "T07n0220_543:0791c23": "德善根，及弟子眾於諸佛法所種善根，及",
    "T07n0220_543:0791c24": "餘所起種種功德，一切合集觀察稱量，現前",
    "T07n0220_543:0791c25": "發起最尊最勝、最上最妙隨喜之心。復持如",
    "T07n0220_543:0791c26": "是隨喜俱行諸福業事，與諸有情平等共有",
    "T07n0220_543:0791c27": "迴向無上正等菩提。彼於爾時方便善巧，能",
    "T07n0220_543:0791c28": "不墜墮想心見倒。」",
    "T07n0220_543:0791c29": "[0791c29] 爾時，慈氏菩薩摩訶薩謂具壽善現言：「若菩",
    "T07n0220_543:0792a01": "薩摩訶薩於自所起隨喜迴向俱行之心，不",
    "T07n0220_543:0792a02": "作隨喜迴向心想，於所念佛及諸弟子所有",
    "T07n0220_543:0792a03": "功德，不作諸佛及諸弟子功德之想，於諸",
    "T07n0220_543:0792a04": "天、人、阿素洛等所種善根，不作天、人、阿素洛",
    "T07n0220_543:0792a05": "等善根之想，而能隨喜迴向無上正等菩提，",
    "T07n0220_543:0792a06": "是菩薩摩訶薩所起隨喜迴向之心，則不墮",
    "T07n0220_543:0792a07": "於想心見倒。若菩薩摩訶薩於自所起隨",
    "T07n0220_543:0792a08": "喜迴向俱行之心，要作隨喜迴向心想，於所",
    "T07n0220_543:0792a09": "念佛及諸弟子所有功德，作所念佛及諸弟子",
    "T07n0220_543:0792a10": "功德之想，於諸天、人、阿素洛等所種善根，作",
    "T07n0220_543:0792a11": "諸天、人、阿素洛等善根之想，方能隨喜迴向",
    "T07n0220_543:0792a12": "無上正等菩提，是菩薩摩訶薩所起隨喜迴",
    "T07n0220_543:0792a13": "向之心，則便墮於想心見倒。[0792a13] 「諸菩薩摩訶薩",
    "T07n0220_543:0792a14": "以如是心，念一切佛及諸弟子功德善根，正",
    "T07n0220_543:0792a15": "知此心盡、滅、離、變，非能隨喜，正知彼法其性",
    "T07n0220_543:0792a16": "亦然，非所隨喜；又正了達能迴向心法性",
    "T07n0220_543:0792a17": "亦爾，非能迴向，及正了知所迴向法其性亦",
    "T07n0220_543:0792a18": "爾，非所迴向。若有能依如是所說隨喜迴向，",
    "T07n0220_543:0792a19": "是正非邪，諸菩薩摩訶薩皆應發起如是隨",
    "T07n0220_543:0792a20": "喜迴向無上正等菩提。[0792a20] 「復次，善現！若菩薩摩",
    "T07n0220_543:0792a21": "訶薩普於過去斷諸有路絕戲論道諸佛世",
    "T07n0220_543:0792a22": "尊，從初發心乃至證得所求無上正等菩提，展",
    "T07n0220_543:0792a23": "轉乃至入無餘依般涅槃界，如是乃至正法",
    "T07n0220_543:0792a24": "滅已，於其中間所有諸佛波羅蜜多相應善",
    "T07n0220_543:0792a25": "根，若佛世尊授菩薩記，波羅蜜多相應善根，",
    "T07n0220_543:0792a26": "若佛世尊授獨覺記，觀察緣起相應善根，若",
    "T07n0220_543:0792a27": "佛世尊授聲聞記，彼所發起施性、戒性、修性善",
    "T07n0220_543:0792a28": "根，若有學位一切有漏、無漏善根，若無學位",
    "T07n0220_543:0792a29": "無漏善根，若佛世尊戒蘊、定蘊、慧蘊、解脫蘊、",
    "T07n0220_543:0792b01": "解脫智見蘊，若為利樂一切有情，大慈、大悲、",
    "T07n0220_543:0792b02": "大喜、大捨，若餘無量無數佛法，若佛世尊宣",
    "T07n0220_543:0792b03": "說正法，若於正法精勤修學勝解安住彼諸",
    "T07n0220_543:0792b04": "善根，若於正法，諸異生類所種善根，若諸天、",
    "T07n0220_543:0792b05": "龍、阿素洛等聽聞正法，及聞法已所種善根，",
    "T07n0220_543:0792b06": "乃至傍生聽聞正法，及聞法已所種善根，若",
    "T07n0220_543:0792b07": "佛世尊般涅槃後，諸人、天等所種善根，如是",
    "T07n0220_543:0792b08": "一切合集稱量，現前發起最尊最勝、最上最",
    "T07n0220_543:0792b09": "妙隨喜之心，復持如是隨喜俱行諸福業事，",
    "T07n0220_543:0792b10": "與諸有情平等共有迴向無上正等菩提。[0792b10] 「於",
    "T07n0220_543:0792b11": "如是時，若正解了諸能隨喜迴向之法盡、滅、離、",
    "T07n0220_543:0792b12": "變，諸所隨喜迴向之法自性皆空。雖如是知",
    "T07n0220_543:0792b13": "而能隨喜迴向無上正等菩提，復於是時，若",
    "T07n0220_543:0792b14": "正解了都無有法可能隨喜迴向於法。何以",
    "T07n0220_543:0792b15": "故？以一切法自性皆空，空中都無能、所隨喜",
    "T07n0220_543:0792b16": "迴向法故。雖如是知而能隨喜迴向無上正",
    "T07n0220_543:0792b17": "等菩提，是菩薩摩訶薩便能不墮想心見倒。",
    "T07n0220_543:0792b18": "所以者何？是菩薩摩訶薩於隨喜心及所隨",
    "T07n0220_543:0792b19": "喜功德善根不生執著，於迴向心及所迴向無",
    "T07n0220_543:0792b20": "上菩提亦不執著，由無執著不墮顛倒。如是",
    "T07n0220_543:0792b21": "菩薩所起隨喜迴向之心，名正無上隨喜迴",
    "T07n0220_543:0792b22": "向，遠離一切虛妄分別。[0792b22] 「若菩薩摩訶薩於能",
    "T07n0220_543:0792b23": "隨喜迴向之法，起能隨喜迴向法想，於所隨",
    "T07n0220_543:0792b24": "喜迴向之法，起所隨喜迴向法想，而起隨喜",
    "T07n0220_543:0792b25": "迴向無上正等菩提，是菩薩摩訶薩所起隨",
    "T07n0220_543:0792b26": "喜迴向之心，則便墮於想心見倒，所起隨喜",
    "T07n0220_543:0792b27": "迴向皆邪，菩薩應知方便遠離。[0792b27] 「復次，善現！若",
    "T07n0220_543:0792b28": "菩薩摩訶薩普於未來斷諸有路絕戲論道",
    "T07n0220_543:0792b29": "諸佛世尊，從初發心乃至證得所求無上正等",
    "T07n0220_543:0792c01": "菩提，展轉乃至入無餘依般涅槃界，如是乃",
    "T07n0220_543:0792c02": "至正法滅已，於其中間所有諸佛波羅蜜多相",
    "T07n0220_543:0792c03": "應善根；若佛世尊授菩薩記，波羅蜜多相應善",
    "T07n0220_543:0792c04": "根；若佛世尊授獨覺記，觀察緣起相應善根；",
    "T07n0220_543:0792c05": "若佛世尊授聲聞記，彼所發起施性、戒性、修性",
    "T07n0220_543:0792c06": "善根，若有學位一切有漏、無漏善根；若無學",
    "T07n0220_543:0792c07": "位無漏善根；若佛世尊戒蘊、定蘊、慧蘊、解脫蘊、",
    "T07n0220_543:0792c08": "解脫智見蘊；若為利樂一切有情，大慈、大悲、",
    "T07n0220_543:0792c09": "大喜、大捨；若餘無量無數佛法；若佛世尊宣",
    "T07n0220_543:0792c10": "說正法；若於正法精勤修學、勝解安住彼諸",
    "T07n0220_543:0792c11": "善根；若於正法，諸異生類所種善根；若諸天、",
    "T07n0220_543:0792c12": "龍、阿素洛等聽聞正法，及聞法已所種善根，",
    "T07n0220_543:0792c13": "乃至傍生聽聞正法，及聞法已所種善根；若",
    "T07n0220_543:0792c14": "佛世尊般涅槃後，諸人、天等所種善根。如是",
    "T07n0220_543:0792c15": "一切合集稱量，現前發起最尊最勝、最上最",
    "T07n0220_543:0792c16": "妙隨喜之心。復持如是隨喜俱行諸福業事，",
    "T07n0220_543:0792c17": "與諸有情平等共有迴向無上正等菩提。[0792c17] 「於",
    "T07n0220_543:0792c18": "如是時，若正解了諸能隨喜迴向之法盡、滅、離、",
    "T07n0220_543:0792c19": "變，諸所隨喜迴向之法自性皆空，雖如是知",
    "T07n0220_543:0792c20": "而能隨喜迴向無上正等菩提。復於是時，若正",
    "T07n0220_543:0792c21": "解了都無有法可能隨喜迴向於法。何以故？",
    "T07n0220_543:0792c22": "以一切法自性皆空，空中都無能、所隨喜迴",
    "T07n0220_543:0792c23": "向法故。雖如是知而能隨喜迴向無上正等",
    "T07n0220_543:0792c24": "菩提，是菩薩摩訶薩便能不墮想心見倒。所",
    "T07n0220_543:0792c25": "以者何？是菩薩摩訶薩於隨喜心及所隨喜",
    "T07n0220_543:0792c26": "功德善根不生執著，於迴向心及所迴向無",
    "T07n0220_543:0792c27": "上菩提亦不執著，由無執著不墮顛倒。如是",
    "T07n0220_543:0792c28": "菩薩所起隨喜迴向之心，名正無上隨喜迴",
    "T07n0220_543:0792c29": "向，遠離一切虛妄分別。[0792c29] 「若菩薩摩訶薩於能",
    "T07n0220_543:0793a01": "隨喜迴向之法，起能隨喜迴向法想，於所隨",
    "T07n0220_543:0793a02": "喜迴向之法，起所隨喜迴向法想，而起隨喜",
    "T07n0220_543:0793a03": "迴向無上正等菩提，是菩薩摩訶薩所起隨喜",
    "T07n0220_543:0793a04": "迴向之心，則便墮於想心見倒，所起隨喜迴",
    "T07n0220_543:0793a05": "向皆邪，菩薩應知方便遠離。[0793a05] 「復次，善現！若菩",
    "T07n0220_543:0793a06": "薩摩訶薩普於現在斷諸有路絕戲論道諸",
    "T07n0220_543:0793a07": "佛世尊，從初發心乃至證得所求無上正等菩",
    "T07n0220_543:0793a08": "提，展轉乃至入無餘依般涅槃界，如是乃至",
    "T07n0220_543:0793a09": "正法滅已，於其中間所有諸佛波羅蜜多相",
    "T07n0220_543:0793a10": "應善根；若佛世尊授菩薩記，波羅蜜多相應",
    "T07n0220_543:0793a11": "善根；若佛世尊授獨覺記，觀察緣起相應善",
    "T07n0220_543:0793a12": "根；若佛世尊授聲聞記，彼所發起施性、戒性、",
    "T07n0220_543:0793a13": "修性善根；若有學位一切有漏、無漏善根；若",
    "T07n0220_543:0793a14": "無學位無漏善根；若佛世尊戒蘊、定蘊、慧蘊、",
    "T07n0220_543:0793a15": "解脫蘊、解脫智見蘊；若為利樂一切有情，大",
    "T07n0220_543:0793a16": "慈、大悲、大喜、大捨；若餘無量無數佛法；若佛",
    "T07n0220_543:0793a17": "世尊宣說正法；若於正法精勤修學勝解安",
    "T07n0220_543:0793a18": "住彼諸善根；若於正法，諸異生類所種善根；",
    "T07n0220_543:0793a19": "若諸天、龍、阿素洛等聽聞正法，及聞法已所種",
    "T07n0220_543:0793a20": "善根，乃至傍生聽聞正法，及聞法已所種善",
    "T07n0220_543:0793a21": "根；若佛世尊般涅槃後，諸人、天等所種善根。",
    "T07n0220_543:0793a22": "如是一切合集稱量，現前發起最尊最勝、最上",
    "T07n0220_543:0793a23": "最妙隨喜之心。復持如是隨喜俱行諸福業",
    "T07n0220_543:0793a24": "事，與諸有情平等共有迴向無上正等菩提。",
    "T07n0220_543:0793a25": "[0793a25] 「於如是時，若正解了諸能隨喜迴向之法盡、滅、",
    "T07n0220_543:0793a26": "離、變，諸所隨喜迴向之法自性皆空。雖如是",
    "T07n0220_543:0793a27": "知而能隨喜迴向無上正等菩提。復於是時，",
    "T07n0220_543:0793a28": "若正解了都無有法可能隨喜迴向於法。何",
    "T07n0220_543:0793a29": "以故？以一切法自性皆空，空中都無能、所隨",
    "T07n0220_543:0793b01": "喜迴向法故。雖如是知而能隨喜迴向無上",
    "T07n0220_543:0793b02": "正等菩提，是菩薩摩訶薩便能不墮想心見",
    "T07n0220_543:0793b03": "倒。所以者何？是菩薩摩訶薩於隨喜心及所",
    "T07n0220_543:0793b04": "隨喜功德善根不生執著，於迴向心及所迴",
    "T07n0220_543:0793b05": "向無上菩提亦不執著，由無執著不墮顛倒。",
    "T07n0220_543:0793b06": "如是菩薩所起隨喜迴向之心，名正無上隨",
    "T07n0220_543:0793b07": "喜迴向，遠離一切虛妄分別。[0793b07] 「若菩薩摩訶薩",
    "T07n0220_543:0793b08": "於能隨喜迴向之法，起能隨喜迴向法想，於",
    "T07n0220_543:0793b09": "所隨喜迴向之法，起所隨喜迴向法想，而起",
    "T07n0220_543:0793b10": "隨喜迴向無上正等菩提，是菩薩摩訶薩所",
    "T07n0220_543:0793b11": "起隨喜迴向之心，則便墮於想心見倒，所起",
    "T07n0220_543:0793b12": "隨喜迴向皆邪，菩薩應知方便遠離。[0793b12] 「復次，善",
    "T07n0220_543:0793b13": "現！若菩薩摩訶薩普於過去、未來、現在斷諸",
    "T07n0220_543:0793b14": "有路絕戲論道諸佛世尊，從初發心乃至證得",
    "T07n0220_543:0793b15": "所求無上正等菩提，展轉乃至入無餘依般",
    "T07n0220_543:0793b16": "涅槃界，如是乃至正法滅已，於其中間所有",
    "T07n0220_543:0793b17": "諸佛波羅蜜多相應善根；若佛世尊授菩薩",
    "T07n0220_543:0793b18": "記，波羅蜜多相應善根；若佛世尊授獨覺記，",
    "T07n0220_543:0793b19": "觀察緣起相應善根；若佛世尊授聲聞記，彼",
    "T07n0220_543:0793b20": "所發起施性、戒性、修性善根；若有學位一切",
    "T07n0220_543:0793b21": "有漏、無漏善根；若無學位無漏善根；若佛世",
    "T07n0220_543:0793b22": "尊戒蘊、定蘊、慧蘊、解脫蘊、解脫智見蘊；若為",
    "T07n0220_543:0793b23": "利樂一切有情，大慈、大悲、大喜、大捨；若餘無",
    "T07n0220_543:0793b24": "量無數佛法；若佛世尊宣說正法；若於正法",
    "T07n0220_543:0793b25": "精勤修學勝解安住彼諸善根；若於正法，諸",
    "T07n0220_543:0793b26": "異生類所種善根；若諸天、龍、阿素洛等聽聞",
    "T07n0220_543:0793b27": "正法，及聞法已所種善根，乃至傍生聽聞正",
    "T07n0220_543:0793b28": "法，及聞法已所種善根；若佛世尊般涅槃後，",
    "T07n0220_543:0793b29": "諸人、天等所種善根。如是一切合集稱量，現",
    "T07n0220_543:0793c01": "前發起最尊最勝、最上最妙隨喜之心。復持",
    "T07n0220_543:0793c02": "如是隨喜俱行諸福業事，與諸有情平等共",
    "T07n0220_543:0793c03": "有迴向無上正等菩提。[0793c03] 「於如是時，若正解了諸",
    "T07n0220_543:0793c04": "能隨喜迴向之法盡、滅、離、變，諸所隨喜迴向",
    "T07n0220_543:0793c05": "之法自性皆空。雖如是知而能隨喜迴向無",
    "T07n0220_543:0793c06": "上正等菩提。復於是時，若正解了都無有法",
    "T07n0220_543:0793c07": "可能隨喜迴向於法。何以故？以一切法自性",
    "T07n0220_543:0793c08": "皆空，空中都無能、所隨喜迴向法故。雖如是",
    "T07n0220_543:0793c09": "知而能隨喜迴向無上正等菩提，是菩薩摩",
    "T07n0220_543:0793c10": "訶薩便能不墮想心見倒。所以者何？是菩薩",
    "T07n0220_543:0793c11": "摩訶薩於隨喜心及所隨喜功德善根不生執",
    "T07n0220_543:0793c12": "著，於迴向心及所迴向無上菩提亦不執著，",
    "T07n0220_543:0793c13": "由不執著不墮顛倒。如是菩薩所起隨喜迴向",
    "T07n0220_543:0793c14": "之心，名正無上隨喜迴向，遠離一切虛妄分別。",
    "T07n0220_543:0793c15": "[0793c15] 「若菩薩摩訶薩於能隨喜迴向之法，起能隨",
    "T07n0220_543:0793c16": "喜迴向法想，於所隨喜迴向之法，起所隨喜",
    "T07n0220_543:0793c17": "迴向法想，而起隨喜迴向無上正等菩提，是",
    "T07n0220_543:0793c18": "菩薩摩訶薩所起隨喜迴向之心，則便墮於",
    "T07n0220_543:0793c19": "想心見倒，所起隨喜迴向皆邪，菩薩應知方",
    "T07n0220_543:0793c20": "便遠離。[0793c20] 「復次，善現！若菩薩摩訶薩於所修作",
    "T07n0220_543:0793c21": "諸福業事，如實了知遠離寂靜，於能隨喜迴",
    "T07n0220_543:0793c22": "向之心，亦如實知遠離寂靜。如是知已，行深",
    "T07n0220_543:0793c23": "般若波羅蜜多，於諸法中都無取著，而起隨",
    "T07n0220_543:0793c24": "喜迴向無上正等菩提，是菩薩摩訶薩所起隨",
    "T07n0220_543:0793c25": "喜迴向之心，則不墮於想心見倒。若菩薩摩",
    "T07n0220_543:0793c26": "訶薩於所修作諸福業事，不如實知遠離寂",
    "T07n0220_543:0793c27": "靜，於能隨喜迴向之心，亦不能知遠離寂靜，",
    "T07n0220_543:0793c28": "於一切法執著諸相，而起隨喜迴向無上正等",
    "T07n0220_543:0793c29": "菩提，是菩薩摩訶薩所起隨喜迴向之心，則",
    "T07n0220_543:0794a01": "便墮於想心見倒。[0794a01] 「復次，善現！若菩薩摩訶薩",
    "T07n0220_543:0794a02": "於已滅度諸佛世尊及諸弟子功德善根，若",
    "T07n0220_543:0794a03": "欲發起隨喜迴向無上正等菩提心者，應作",
    "T07n0220_543:0794a04": "是念：『如佛世尊及諸弟子皆已滅度自性非",
    "T07n0220_543:0794a05": "有，功德善根亦復如是。我所發起隨喜迴向",
    "T07n0220_543:0794a06": "無上正等菩提之心，及所迴向無上菩提，性",
    "T07n0220_543:0794a07": "相亦爾都不可得。』如是知已，於諸善根發生",
    "T07n0220_543:0794a08": "隨喜迴向無上正等菩提，便能不生想心見",
    "T07n0220_543:0794a09": "倒，名正隨喜迴向菩提。若菩薩摩訶薩以取",
    "T07n0220_543:0794a10": "相為方便，行深般若波羅蜜多，於已滅度佛",
    "T07n0220_543:0794a11": "及弟子功德善根，取相隨喜迴向菩提，是為",
    "T07n0220_543:0794a12": "非善隨喜迴向，由斯便墮想心見倒。若菩薩",
    "T07n0220_543:0794a13": "摩訶薩不取相為方便，行深般若波羅蜜多，",
    "T07n0220_543:0794a14": "於已滅度佛及弟子功德善根，離相隨喜迴",
    "T07n0220_543:0794a15": "向無上正等菩提，是名為善隨喜迴向，由斯",
    "T07n0220_543:0794a16": "不墮想心見倒。」",
    "T07n0220_543:0794a17": "[0794a17] 爾時，慈氏菩薩摩訶薩問具壽善現言：「大德！",
    "T07n0220_543:0794a18": "云何菩薩摩訶薩於諸如來、應、正等覺及弟子",
    "T07n0220_543:0794a19": "眾功德善根、隨喜俱行福業事等皆不取相，",
    "T07n0220_543:0794a20": "而能隨喜迴向無上正等菩提？」[0794a20] 善現答言：「應",
    "T07n0220_543:0794a21": "知菩薩摩訶薩所學般若波羅蜜多，有如是",
    "T07n0220_543:0794a22": "等方便善巧，雖不取相而所作成，非離般",
    "T07n0220_543:0794a23": "若波羅蜜多，有能正起隨喜迴向。是故菩薩",
    "T07n0220_543:0794a24": "摩訶薩眾欲成所作，應學般若波羅蜜多。」[0794a24] 慈",
    "T07n0220_543:0794a25": "氏菩薩摩訶薩言：「大德善現！莫作是說。所以",
    "T07n0220_543:0794a26": "者何？以甚深般若波羅蜜多中，諸佛世尊并",
    "T07n0220_543:0794a27": "弟子眾及所成就功德善根，皆無所有都不",
    "T07n0220_543:0794a28": "可得，所作隨喜諸福業事、發心迴向無上菩",
    "T07n0220_543:0794a29": "提，亦無所有都不可得。[0794a29] 「此中菩薩摩訶薩行",
    "T07n0220_543:0794b01": "深般若波羅蜜多時，應作是觀：過去諸佛及",
    "T07n0220_543:0794b02": "弟子眾功德善根性皆已滅，所作隨喜諸福",
    "T07n0220_543:0794b03": "業事、發心迴向無上菩提性皆寂滅。我若於",
    "T07n0220_543:0794b04": "彼諸佛世尊及弟子眾功德善根取相分別，",
    "T07n0220_543:0794b05": "及於所作隨喜俱行諸福業事、發心迴向無",
    "T07n0220_543:0794b06": "上菩提取相分別，以是取相分別方便，發生",
    "T07n0220_543:0794b07": "隨喜迴向無上正等菩提，諸佛世尊皆所不",
    "T07n0220_543:0794b08": "許。所以者何？於已滅度諸佛世尊及弟子等",
    "T07n0220_543:0794b09": "取相分別，隨喜迴向無上菩提，是則名為大有",
    "T07n0220_543:0794b10": "所得。過去已滅，無所有故，未來、現在佛弟子",
    "T07n0220_543:0794b11": "等未至、不住，亦不可得。若不可得非取相境，",
    "T07n0220_543:0794b12": "若取其相發生隨喜迴向菩提便墮顛倒。若",
    "T07n0220_543:0794b13": "有失念而取相者，當知非善隨喜迴向，要不",
    "T07n0220_543:0794b14": "取相無所分別，乃名為善隨喜迴向。[0794b14] 「是故菩",
    "T07n0220_543:0794b15": "薩摩訶薩眾應學般若波羅蜜多方便善巧，",
    "T07n0220_543:0794b16": "由此方便善巧勢力，能正發生隨喜迴向。若",
    "T07n0220_543:0794b17": "菩薩摩訶薩欲學如是方便善巧，應於般若",
    "T07n0220_543:0794b18": "波羅蜜多數數聽聞、受持、讀誦，令善通利、如",
    "T07n0220_543:0794b19": "理思惟，勤請問師甚深義趣。所以者何？若不",
    "T07n0220_543:0794b20": "依止甚深般若波羅蜜多，終不能得方便善",
    "T07n0220_543:0794b21": "巧。若無如是方便善巧，能正發生隨喜迴向，",
    "T07n0220_543:0794b22": "無有是處。何以故？於過去佛及弟子眾諸功",
    "T07n0220_543:0794b23": "德等取相分別隨喜迴向，諸佛世尊皆不隨",
    "T07n0220_543:0794b24": "喜。[0794b24] 「是故菩薩摩訶薩眾欲於諸佛及諸弟子",
    "T07n0220_543:0794b25": "功德善根，正發隨喜迴向無上正等菩提，不",
    "T07n0220_543:0794b26": "應於中起有所得取相分別隨喜迴向。若於",
    "T07n0220_543:0794b27": "其中起有所得取相分別隨喜迴向，佛不說",
    "T07n0220_543:0794b28": "彼有大義利。所以者何？如是隨喜迴向之心",
    "T07n0220_543:0794b29": "妄想分別，名雜毒故。如有飲食，雖具上妙色",
    "T07n0220_543:0794c01": "香美味而雜毒藥，愚夫淺識貪取噉之，初雖",
    "T07n0220_543:0794c02": "適意歡喜快樂，而後食消備受眾苦，或便致",
    "T07n0220_543:0794c03": "死若近失命。[0794c03] 「如是一類補特伽羅，不善受持，",
    "T07n0220_543:0794c04": "不善觀察甚深般若波羅蜜多文句義理，不",
    "T07n0220_543:0794c05": "善讀誦，不善通達甚深義趣，而告大乘種性",
    "T07n0220_543:0794c06": "者曰：『來！善男子！汝於過去未來現在諸佛世",
    "T07n0220_543:0794c07": "尊戒蘊、定蘊、慧蘊、解脫蘊、解脫智見蘊，及餘",
    "T07n0220_543:0794c08": "無量無邊功德；若佛弟子於諸佛所種諸善",
    "T07n0220_543:0794c09": "根；若佛世尊授諸菩薩無上正等大菩提記，",
    "T07n0220_543:0794c10": "彼諸菩薩所種善根；若佛世尊授諸獨覺及",
    "T07n0220_543:0794c11": "聲聞記，彼有情類所種善根；若諸天人、阿素",
    "T07n0220_543:0794c12": "洛等於諸佛所乃至正法未滅盡來所種善",
    "T07n0220_543:0794c13": "根；若善男子、善女人等所種善根，及有於他",
    "T07n0220_543:0794c14": "所成功德發生隨喜迴向善根。如是一切合",
    "T07n0220_543:0794c15": "集稱量，現前隨喜，與諸有情平等共有迴向",
    "T07n0220_543:0794c16": "無上正等菩提。』如是所說隨喜迴向，以有所",
    "T07n0220_543:0794c17": "得取相分別而為方便。譬如世間雜毒飲食",
    "T07n0220_543:0794c18": "初益後損故，此非善隨喜迴向。所以者何？以",
    "T07n0220_543:0794c19": "有所得取相分別，發起隨喜迴向之心，皆雜",
    "T07n0220_543:0794c20": "毒故。菩薩種性補特伽羅，不應隨彼所說而",
    "T07n0220_543:0794c21": "學。[0794c21] 「是故，大德！應說云何住菩薩乘善男子等，",
    "T07n0220_543:0794c22": "應於三世十方諸佛及弟子等功德善根隨",
    "T07n0220_543:0794c23": "喜迴向，可說名為無毒妙善隨喜迴向？」[0794c23] 具壽",
    "T07n0220_543:0794c24": "善現答慈氏言：「住菩薩乘善男子等行深般",
    "T07n0220_543:0794c25": "若波羅蜜多，欲不謗佛而發隨喜迴向心者，",
    "T07n0220_543:0794c26": "應作是念：『如諸如來、應、正等覺無障佛眼，通",
    "T07n0220_543:0794c27": "達遍知功德善根有如是性、有如是相、有如",
    "T07n0220_543:0794c28": "是法而可隨喜，我今亦應如是隨喜；如諸如",
    "T07n0220_543:0794c29": "來、應、正等覺無障佛眼，通達遍知應以如是",
    "T07n0220_543:0795a01": "諸福業事，迴向無上正等菩提，我今亦應如",
    "T07n0220_543:0795a02": "是迴向。』住菩薩乘諸善男子、善女人等，於諸",
    "T07n0220_543:0795a03": "如來、應、正等覺及弟子等功德善根，應作如",
    "T07n0220_543:0795a04": "是隨喜迴向。若作如是隨喜迴向則不謗佛，",
    "T07n0220_543:0795a05": "諸佛世尊同所隨喜。是菩薩摩訶薩如是隨",
    "T07n0220_543:0795a06": "喜迴向之心，不雜眾毒離諸過咎，名正名善",
    "T07n0220_543:0795a07": "隨喜迴向，稱真法界，意樂勝解俱善圓滿。[0795a07] 「復",
    "T07n0220_543:0795a08": "次，大士！住菩薩乘諸善男子、善女人等行深",
    "T07n0220_543:0795a09": "般若波羅蜜多，於諸如來、應、正等覺及弟子",
    "T07n0220_543:0795a10": "等功德善根，應作如是隨喜迴向：『如佛戒蘊、",
    "T07n0220_543:0795a11": "定蘊、慧蘊、解脫蘊、解脫智見蘊及諸餘法，不",
    "T07n0220_543:0795a12": "墮三界非三世攝，隨喜迴向亦應如是。所以",
    "T07n0220_543:0795a13": "者何？如彼諸法自性空故，不墮三界非三世",
    "T07n0220_543:0795a14": "攝，隨喜迴向亦復如是。謂諸如來自性空故，",
    "T07n0220_543:0795a15": "不墮三界非三世攝；諸佛功德自性空故，不",
    "T07n0220_543:0795a16": "墮三界非三世攝；聲聞、獨覺及人、天等自性",
    "T07n0220_543:0795a17": "空故，不墮三界非三世攝；彼諸善根自性空",
    "T07n0220_543:0795a18": "故，不墮三界非三世攝；於彼隨喜自性空故，",
    "T07n0220_543:0795a19": "不墮三界非三世攝；所迴向法自性空故，不",
    "T07n0220_543:0795a20": "墮三界非三世攝；能迴向者自性空故，不墮",
    "T07n0220_543:0795a21": "三界非三世攝。』若菩薩摩訶薩行深般若波",
    "T07n0220_543:0795a22": "羅蜜多時，如實了知諸法性相，不墮三界非",
    "T07n0220_543:0795a23": "三世攝。若不墮三界非三世攝，即不可以彼",
    "T07n0220_543:0795a24": "有相為方便、有所得為方便，發生隨喜迴向無",
    "T07n0220_543:0795a25": "上正等菩提。所以者何？以一切法自性不生，",
    "T07n0220_543:0795a26": "若法不生則無所有，不可以彼無所有法隨",
    "T07n0220_543:0795a27": "喜迴向，無所有故，是菩薩摩訶薩如是隨喜",
    "T07n0220_543:0795a28": "迴向無上正等菩提，不雜眾毒無所失壞名",
    "T07n0220_543:0795a29": "大迴向，無墮無攝，稱真法界，究竟圓滿。[0795a29] 「住菩",
    "T07n0220_543:0795b01": "薩乘諸善男子、善女人等，若以有相而為方",
    "T07n0220_543:0795b02": "便，或有所得而為方便，於諸如來及弟子等",
    "T07n0220_543:0795b03": "功德善根，發生隨喜迴向之心，當知是邪隨",
    "T07n0220_543:0795b04": "喜迴向。此邪隨喜迴向之心，諸佛世尊所不",
    "T07n0220_543:0795b05": "稱讚。若菩薩摩訶薩行深般若波羅蜜多時，",
    "T07n0220_543:0795b06": "作如是念：『如十方界一切如來、應、正等覺如",
    "T07n0220_543:0795b07": "實通達功德善根有如是法，可依此法發生",
    "T07n0220_543:0795b08": "無倒隨喜迴向。我今亦應依如是法發生隨",
    "T07n0220_543:0795b09": "喜，迴向無上正等菩提，是為正發隨喜迴向。』",
    "T07n0220_543:0795b10": "由斯定證無上菩提，轉妙法輪饒益一切。」",
    "T07n0220_543:0795b11": "[0795b11] 爾時，世尊讚善現曰：「善哉！善哉！汝今乃能為",
    "T07n0220_543:0795b12": "諸菩薩摩訶薩等作大佛事。所以者何？汝為",
    "T07n0220_543:0795b13": "菩薩摩訶薩等宣說無倒隨喜迴向，如諸如來、",
    "T07n0220_543:0795b14": "應、正等覺通達遍知諸善根等有如是性、有",
    "T07n0220_543:0795b15": "如是相、有如是法，發生無倒隨喜迴向。如是",
    "T07n0220_543:0795b16": "隨喜迴向之心，稱真法界，究竟圓滿，汝今乃",
    "T07n0220_543:0795b17": "能如實宣說。[0795b17] 「善現當知！若善男子、善女人等，",
    "T07n0220_543:0795b18": "方便教化殑伽沙數三千大千世界有情，皆",
    "T07n0220_543:0795b19": "令安住十善業道所獲功德，是菩薩摩訶薩",
    "T07n0220_543:0795b20": "所起無倒隨喜迴向，於彼功德為最為勝、為",
    "T07n0220_543:0795b21": "尊為高、為妙為微妙、為上為無上、無等無等",
    "T07n0220_543:0795b22": "等。[0795b22] 「復次，善現！且置令住十善業道。若善男子、",
    "T07n0220_543:0795b23": "善女人等，方便教化殑伽沙數三千大千世",
    "T07n0220_543:0795b24": "界有情，皆令安住四靜慮、四無量、四無色定、五",
    "T07n0220_543:0795b25": "神通所獲功德，是菩薩摩訶薩所起無倒隨",
    "T07n0220_543:0795b26": "喜迴向，於彼功德為最為勝、為尊為高、為妙為",
    "T07n0220_543:0795b27": "微妙、為上為無上、無等無等等。[0795b27] 「復次，善現！且",
    "T07n0220_543:0795b28": "置令住四靜慮等。若善男子、善女人等，方便",
    "T07n0220_543:0795b29": "教化殑伽沙數三千大千世界有情，皆令安",
    "T07n0220_543:0795c01": "住預流果、或一來果、或不還果、或阿羅漢果、或",
    "T07n0220_543:0795c02": "獨覺菩提所獲功德，是菩薩摩訶薩所起無",
    "T07n0220_543:0795c03": "倒隨喜迴向，於彼功德，為最為勝、為尊為高、",
    "T07n0220_543:0795c04": "為妙為微妙、為上為無上、無等無等等。[0795c04] 「復次，",
    "T07n0220_543:0795c05": "善現！且置令住預流果等。假使如是殑伽",
    "T07n0220_543:0795c06": "沙數三千大千世界有情，皆成預流、一來、不",
    "T07n0220_543:0795c07": "還、阿羅漢果、獨覺菩提所有功德，是菩薩摩",
    "T07n0220_543:0795c08": "訶薩所起無倒隨喜迴向，於彼功德為最為",
    "T07n0220_543:0795c09": "勝、為尊為高、為妙為微妙、為上為無上、無等無",
    "T07n0220_543:0795c10": "等等。[0795c10] 「復次，善現！且置如是預流果等所有功",
    "T07n0220_543:0795c11": "德。假使十方殑伽沙數三千大千世界有情，",
    "T07n0220_543:0795c12": "皆發無上正等覺心。設有十方殑伽沙數三千",
    "T07n0220_543:0795c13": "大千世界有情，一一於彼諸菩薩所，皆以上",
    "T07n0220_543:0795c14": "妙衣服、飲食、臥具、醫藥及無量種上妙樂具，",
    "T07n0220_543:0795c15": "經如殑伽沙數大劫，以有所得而為方便，供",
    "T07n0220_543:0795c16": "養恭敬、尊重讚歎，於意云何？是諸有情由此",
    "T07n0220_543:0795c17": "因緣得福多不？」[0795c17] 善現答言：「甚多！世尊！甚多！善",
    "T07n0220_543:0795c18": "逝！如是福聚若有形色，十方各如殑伽沙界",
    "T07n0220_543:0795c19": "不能容受。」[0795c19] 佛告善現：「如是！如是！如汝所說。若",
    "T07n0220_543:0795c20": "菩薩乘諸善男子、善女人等，於諸如來、應、正",
    "T07n0220_543:0795c21": "等覺及弟子等功德善根，發起無倒隨喜迴",
    "T07n0220_543:0795c22": "向，所獲功德甚多於前無量無數算數譬喻",
    "T07n0220_543:0795c23": "所不能及。所以者何？此菩薩乘善男子等所",
    "T07n0220_543:0795c24": "起無倒隨喜迴向，以無所得而為方便，甚深",
    "T07n0220_543:0795c25": "般若波羅蜜多方便善巧所攝受故，稱法界",
    "T07n0220_543:0795c26": "故，最勝無比。彼諸有情所獲福聚，以有所得",
    "T07n0220_543:0795c27": "為方便故，於此所起隨喜迴向，百分不及一，",
    "T07n0220_543:0795c28": "千分不及一，乃至鄔波尼殺曇分亦不及一。」",
    "T07n0220_543:0795c29": "[0795c29] 爾時，四大天王各與眷屬二萬天子俱，頂禮",
    "T07n0220_543:0796a01": "佛足，合掌恭敬白言：「世尊！是菩薩摩訶薩所",
    "T07n0220_543:0796a02": "起無倒隨喜迴向，以無所得而為方便，甚深",
    "T07n0220_543:0796a03": "般若波羅蜜多方便善巧所攝受故，威力廣",
    "T07n0220_543:0796a04": "大稱真法界，疾能證得一切智智，勝前所說",
    "T07n0220_543:0796a05": "有所得施，無量倍數不可為比。」[0796a05] 時，天帝釋乃",
    "T07n0220_543:0796a06": "至他化自在天王，各與眷屬十萬天子俱，皆",
    "T07n0220_543:0796a07": "持種種天妙華鬘、塗散等香、衣服、瓔珞、寶幢、",
    "T07n0220_543:0796a08": "幡蓋、眾妙、珍奇，奏天樂音以奉施佛，供養恭",
    "T07n0220_543:0796a09": "敬、尊重讚歎，頂禮佛足，合掌白言：「是菩薩摩",
    "T07n0220_543:0796a10": "訶薩所起無倒隨喜迴向，以無所得而為方",
    "T07n0220_543:0796a11": "便，甚深般若波羅蜜多方便善巧所攝受故，",
    "T07n0220_543:0796a12": "威力廣大稱真法界，疾能證得一切智智，勝",
    "T07n0220_543:0796a13": "前所說有所得施，無量倍數不可為比。」[0796a13] 時，大",
    "T07n0220_543:0796a14": "梵天廣說乃至色究竟天各與無量百千天",
    "T07n0220_543:0796a15": "眾，前詣佛所，頂禮佛足，合掌恭敬俱發聲",
    "T07n0220_543:0796a16": "言：「希有！世尊！甚奇！善逝！是菩薩摩訶薩所起",
    "T07n0220_543:0796a17": "無倒隨喜迴向，以無所得而為方便，甚深般",
    "T07n0220_543:0796a18": "若波羅蜜多方便善巧所攝受故，威力廣大",
    "T07n0220_543:0796a19": "稱真法界，疾能證得一切智智，勝前所說有",
    "T07n0220_543:0796a20": "所得施，無量倍數不可為比。」"
}