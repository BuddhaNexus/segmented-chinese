{
    "T16n0660_003:0292c02": "佛說寶雨經卷第三",
    "T16n0660_003:0292c04": "唐天竺三藏達摩流支譯",
    "T16n0660_003:0292c05": "「復次，善男子！菩薩成就十種法，得方便善巧",
    "T16n0660_003:0292c06": "圓滿。何等為十？一者、得迴向方便善巧；二者、",
    "T16n0660_003:0292c07": "令諸外道歸向方便善巧；三者、轉捨境界方",
    "T16n0660_003:0292c08": "便善巧；四者、除遣惡作方便善巧；五者、救護",
    "T16n0660_003:0292c09": "有情方便善巧；六者、施與有情活命方便善",
    "T16n0660_003:0292c10": "巧；七者、得受取方便善巧；八者、捨離非處、住",
    "T16n0660_003:0292c11": "於是處方便善巧；九者、示現、教導、勸勵、慶喜",
    "T16n0660_003:0292c12": "方便善巧；十者、供養承事方便善巧。「云何菩",
    "T16n0660_003:0292c13": "薩得迴向方便善巧？謂諸菩薩以非他攝所",
    "T16n0660_003:0292c14": "有花果，晝夜六時奉獻諸佛及諸菩薩，以此",
    "T16n0660_003:0292c15": "善根迴向阿耨多羅三藐三菩提；菩薩以非",
    "T16n0660_003:0292c16": "他攝所有香樹，若諸寶樹、若劫波樹，於晝夜",
    "T16n0660_003:0292c17": "六時供養諸佛及眾菩薩，以此善根迴向阿",
    "T16n0660_003:0292c18": "耨多羅三藐三菩提。菩薩又於素怛纜中所",
    "T16n0660_003:0292c19": "有廣大承事供養，聞已起於淨信樂心，迴此",
    "T16n0660_003:0292c20": "供養一切諸佛及諸菩薩。又復菩薩能於十",
    "T16n0660_003:0292c21": "方諸菩薩所及餘有情所造善業，令菩提資",
    "T16n0660_003:0292c22": "糧皆得圓滿，發淨意樂，深心慶喜，以此善根",
    "T16n0660_003:0292c23": "迴向阿耨多羅三藐三菩提。菩薩若以香花",
    "T16n0660_003:0292c24": "奉獻如來制多及佛形像，以此迴向，令諸有",
    "T16n0660_003:0292c25": "情離破戒垢，得佛戒香；菩薩又常灑掃、塗地，",
    "T16n0660_003:0292c26": "持此迴向，令諸有情離惡威儀，修善法式，齊",
    "T16n0660_003:0292c27": "整圓滿；又諸菩薩奉獻花蓋，以此迴向，令諸",
    "T16n0660_003:0292c28": "有情捨離熱惱。又彼菩薩入僧伽藍發如是",
    "T16n0660_003:0292c29": "心，令有情等入涅槃城；出伽藍時，願令有情",
    "T16n0660_003:0293a01": "出生死獄；若開房門，願令有情開諸善趣出",
    "T16n0660_003:0293a02": "世智門；若閉房門，願令有情閉惡趣門。菩薩",
    "T16n0660_003:0293a03": "坐時，願令有情皆得坐於妙菩提樹；右脇臥",
    "T16n0660_003:0293a04": "時，願令有情安住涅槃；從臥起時，願令有情",
    "T16n0660_003:0293a05": "離纏障起；若往便利，願令有情向大覺路；正",
    "T16n0660_003:0293a06": "便利時，願令有情拔諸毒箭；若洗淨時，願令",
    "T16n0660_003:0293a07": "有情洗煩惱垢一切過患；若洗手時，願令有",
    "T16n0660_003:0293a08": "情離穢濁業；若洗足時，願令有情離障塵垢；",
    "T16n0660_003:0293a09": "嚼楊枝時，願令有情捨離垢穢。菩薩自身所",
    "T16n0660_003:0293a10": "作諸業，持此迴向，利益安樂一切有情；菩薩",
    "T16n0660_003:0293a11": "禮拜如來制多，願令有情常得諸天及世間",
    "T16n0660_003:0293a12": "禮。是名菩薩迴向方便善巧。「云何菩薩令諸",
    "T16n0660_003:0293a13": "外道歸向方便善巧？謂此菩薩於彼彼類外",
    "T16n0660_003:0293a14": "道眾中，能變化作諸外道形，謂遮洛迦波利、",
    "T16n0660_003:0293a15": "縛羅社迦、昵健陀弗多羅，於彼法中受持讀",
    "T16n0660_003:0293a16": "誦。菩薩為欲成熟有情，如是思惟：『我若先作",
    "T16n0660_003:0293a17": "阿遮利耶，則不能令傲慢有情隨順調伏。由",
    "T16n0660_003:0293a18": "是我往外道法中，示現出家為作弟子。』既出",
    "T16n0660_003:0293a19": "家已，勇猛精進，隨彼修習種種諸行，博學",
    "T16n0660_003:0293a20": "多聞，究盡彼法，乞麁穢食，所作皆勝彼諸外",
    "T16n0660_003:0293a21": "道威儀行法。由是菩薩為諸外道尊重師範，",
    "T16n0660_003:0293a22": "所有言說悉皆信受，隨順調伏。菩薩了知此",
    "T16n0660_003:0293a23": "諸有情歸向我已，說彼外道邪見過失、所學",
    "T16n0660_003:0293a24": "之法復非正教、以不能說厭離貪欲令斷滅",
    "T16n0660_003:0293a25": "故。由是外道受菩薩化，捨離邪道，入正法中。",
    "T16n0660_003:0293a26": "菩薩又於一切外道修習五通梵行之中，勤",
    "T16n0660_003:0293a27": "行精進，證五神通。又復修習成就靜慮、諸三",
    "T16n0660_003:0293a28": "摩地、三摩鉢底，勝諸外道所得五通，聰慧超",
    "T16n0660_003:0293a29": "彼為作師範。菩薩了知所化外道皆成熟已，",
    "T16n0660_003:0293b01": "說彼靜慮、諸三摩地、三摩鉢底種種過失，所",
    "T16n0660_003:0293b02": "學之法復非正教，以彼不說厭離貪欲對除",
    "T16n0660_003:0293b03": "道故。由是外道受菩薩化，捨離邪道入佛法",
    "T16n0660_003:0293b04": "中。是名菩薩令諸外道歸向方便善巧。「云何",
    "T16n0660_003:0293b05": "菩薩轉捨境界方便善巧？謂此菩薩觀見一",
    "T16n0660_003:0293b06": "切多貪有情，方便調伏，化作女身端嚴殊妙，",
    "T16n0660_003:0293b07": "勝餘女身，有情見者心生染著。菩薩見彼如",
    "T16n0660_003:0293b08": "是染著，即便於彼寢臥之處示現命終，於一",
    "T16n0660_003:0293b09": "剎那、一牟呼栗多現膖爛相，臭穢可惡。有情",
    "T16n0660_003:0293b10": "見已，起大驚怖，生苦惱心，情深厭捨：『誰能令",
    "T16n0660_003:0293b11": "我離於如是穢惡之處！』",
    "T16n0660_003:0293b12": "爾時菩薩即於彼前，隨機演說如是諸法，於",
    "T16n0660_003:0293b13": "三種菩提定隨證一。是名菩薩得轉捨方便",
    "T16n0660_003:0293b14": "善巧。「云何菩薩除遣惡作方便善巧？謂此",
    "T16n0660_003:0293b15": "菩薩見諸有情造無間罪，及起一切諸不善",
    "T16n0660_003:0293b16": "業，失心憂悔。菩薩往彼作如是言：『善男子！云",
    "T16n0660_003:0293b17": "何失心憂悔而住？』彼有情言：『大士！我造無",
    "T16n0660_003:0293b18": "間諸不善業，恐於長夜受諸苦惱，無利益故、",
    "T16n0660_003:0293b19": "不安樂故。以是因緣，失心憂悔。』是時菩薩",
    "T16n0660_003:0293b20": "為彼有情廣說正法，令深悔過，受菩薩戒。若",
    "T16n0660_003:0293b21": "此有情未能悔過，是時菩薩欲令彼人心生",
    "T16n0660_003:0293b22": "信伏，為現神通，廣說彼人思惟之事。有情由",
    "T16n0660_003:0293b23": "是於菩薩所生信伏心，歡喜信樂。生信樂已，",
    "T16n0660_003:0293b24": "根性成熟，菩薩為彼廣說妙法，彼人即能",
    "T16n0660_003:0293b25": "隨順領受。菩薩又復於彼人前化作父母，說",
    "T16n0660_003:0293b26": "如是言：『汝可觀之，我即是汝同伴丈夫，汝莫",
    "T16n0660_003:0293b27": "悔過此所造業，畢竟不墮捺洛迦中，亦不退",
    "T16n0660_003:0293b28": "失利益安樂！』如是說已，即便殺害所現父母。",
    "T16n0660_003:0293b29": "菩薩於彼有情之前示現神變，彼人思惟：『有",
    "T16n0660_003:0293c01": "智之者，尚殺父母不失神通，況我無智而造",
    "T16n0660_003:0293c02": "此業，墮捺洛迦，退於利樂！』爾時菩薩為彼有",
    "T16n0660_003:0293c03": "情演說妙法，令其惡業漸得輕微，猶如蚊翼。",
    "T16n0660_003:0293c04": "是名菩薩除遣惡作方便善巧。「云何菩薩救",
    "T16n0660_003:0293c05": "護有情方便善巧？謂此菩薩觀見有情根器",
    "T16n0660_003:0293c06": "成熟，堪為說法。彼之有情造作一切極不善",
    "T16n0660_003:0293c07": "業，菩薩為欲利益彼人，方便調伏，化作種種",
    "T16n0660_003:0293c08": "諸有情類，應以大王身得調伏者，即現大王",
    "T16n0660_003:0293c09": "身而為說法；應以小王身得調伏者，即現小",
    "T16n0660_003:0293c10": "王身而為說法；應以婆羅門、剎帝利身得調",
    "T16n0660_003:0293c11": "伏者，即現婆羅門、剎帝利身而為說法；應以",
    "T16n0660_003:0293c12": "天身得調伏者，即現天身而為說法；應以執",
    "T16n0660_003:0293c13": "金剛身得調伏者，即現執金剛身而為說法；",
    "T16n0660_003:0293c14": "應以怖畏得調伏者，現作怖畏而為說法；應",
    "T16n0660_003:0294a01": "以繫縛、殺害、打罵得調伏者，即為示現如是",
    "T16n0660_003:0294a02": "等事而為說法；應以愛語得調伏者，即現愛",
    "T16n0660_003:0294a03": "語而為說法。若有情類欲造彼彼無間罪時，",
    "T16n0660_003:0294a04": "於菩薩身興損害意。其得神通菩薩，即為示",
    "T16n0660_003:0294a05": "現種種方便，或時遮止，或復禁制，或移向他",
    "T16n0660_003:0294a06": "方；於彼人前，又復示現似彼所造無間業事，",
    "T16n0660_003:0294a07": "或復示現捺洛迦相，制彼所造無間罪業令",
    "T16n0660_003:0294a08": "不現前。其有未得神通菩薩，善能觀察彼諸",
    "T16n0660_003:0294a09": "有情壽命長短，見彼有情欲造無間，作是思",
    "T16n0660_003:0294a10": "惟：『此諸有情將起重罪。』而發大悲心生憂惱。",
    "T16n0660_003:0294a11": "菩薩觀彼猶如掌中置菴羅果，作是思惟：『我",
    "T16n0660_003:0294a12": "為利益一有情故，能於阿鼻受大苦惱，即此",
    "T16n0660_003:0294a13": "有情乃至未住無餘涅槃，常能如是無別方",
    "T16n0660_003:0294a14": "便而能遮止。此諸有情造惡業已，將欲生彼",
    "T16n0660_003:0294a15": "捺洛迦中，由我未得神通自在，無有方便移",
    "T16n0660_003:0294a16": "彼不信、壽命短促、諸惡有情置於他方，恐彼",
    "T16n0660_003:0294a17": "有情由不善業生阿鼻獄！』菩薩以是發起悲",
    "T16n0660_003:0294a18": "心，思惟有情各隨自業無異方便而能救濟，",
    "T16n0660_003:0294a19": "但起慈心平等教誡，示為科罰。是名菩薩救",
    "T16n0660_003:0294a20": "護有情方便善巧。「云何菩薩施與有情活命",
    "T16n0660_003:0294a21": "方便善巧？謂諸菩薩觀見有情不堪受法，但",
    "T16n0660_003:0294a22": "求衣食以為自足，不能了知聖法調伏。菩薩",
    "T16n0660_003:0294a23": "教示此諸有情算數、伎術、文字、注記如是事",
    "T16n0660_003:0294a24": "業，為成於善，不成惡法。是名菩薩施與有情",
    "T16n0660_003:0294a25": "活命方便善巧。「云何菩薩得受取方便善巧？",
    "T16n0660_003:0294a26": "謂此菩薩得珍寶聚如妙高山而不受取，若",
    "T16n0660_003:0294a27": "得下劣資生雜物而即受之。何以故？謂此菩",
    "T16n0660_003:0294a28": "薩如是思惟：『此諸有情慳悋、嫉妬、貪愛所蔽，",
    "T16n0660_003:0294a29": "惜自他物，不令自他而得受用，由此因緣處",
    "T16n0660_003:0294b01": "生死海，常被漂沒。』菩薩欲令彼有情等，於長",
    "T16n0660_003:0294b02": "夜中得具足利益及安樂故，而便為受——雖受",
    "T16n0660_003:0294b03": "彼物不起貪愛，無屬己心，但為供養諸佛、法、",
    "T16n0660_003:0294b04": "僧，令諸有情同獲勝利，及為饒益貧苦有情——",
    "T16n0660_003:0294b05": "施主由是歡喜踊躍。是名菩薩得受取方便",
    "T16n0660_003:0294b06": "善巧。「云何菩薩捨離非處、住於是處方便善",
    "T16n0660_003:0294b07": "巧？謂諸菩薩觀見有情堪能受法，於阿耨多",
    "T16n0660_003:0294b08": "羅三藐三菩提應現等覺，然彼有情為得聲",
    "T16n0660_003:0294b09": "聞、辟支佛乘，發起方便，常勤修習。菩薩說法",
    "T16n0660_003:0294b10": "令彼有情捨離二乘，引導迴向大乘法中。是",
    "T16n0660_003:0294b11": "名菩薩捨離非處、住於是處方便善巧。「云何",
    "T16n0660_003:0294b12": "菩薩示現、教導、讚勵、慶喜方便善巧？謂諸菩",
    "T16n0660_003:0294b13": "薩能令有情未發菩提心者，令發菩提心；",
    "T16n0660_003:0294b14": "已發菩提心者，雖復持戒，心易知足，若少精",
    "T16n0660_003:0294b15": "進而多懈怠，菩薩教令常修精進。若諸有情",
    "T16n0660_003:0294b16": "雖少持戒，多有毀犯，由是因緣信不清淨，常",
    "T16n0660_003:0294b17": "無喜樂，為破戒垢覆心而住。菩薩為彼有情",
    "T16n0660_003:0294b18": "演說種種妙法，令彼有情心生淨信，歡喜悅",
    "T16n0660_003:0294b19": "樂。是名菩薩示現、教導、讚勵、慶喜方便善巧。",
    "T16n0660_003:0294b20": "「云何菩薩得承事供養方便善巧？謂諸菩薩",
    "T16n0660_003:0294b21": "既得出家，於諸利養知量知足，所受利養無",
    "T16n0660_003:0294b22": "非法者。又諸菩薩獨處閑靜，入定而住，隨順",
    "T16n0660_003:0294b23": "諸佛及菩薩行，如是思惟：『我欲承事供養如",
    "T16n0660_003:0294b24": "來。』謂此菩薩隨順思惟已，而作種種承事供",
    "T16n0660_003:0294b25": "養一切如來，得六殊勝波羅蜜多修行圓滿。",
    "T16n0660_003:0294b26": "云何修六波羅蜜多諸行圓滿？謂於承事供",
    "T16n0660_003:0294b27": "養等中嚴辦資具，此是菩薩施波羅蜜多；謂",
    "T16n0660_003:0294b28": "於承事供養等中，發心饒益一切有情，此是",
    "T16n0660_003:0294b29": "菩薩戒波羅蜜多；謂於承事供養等中，心",
    "T16n0660_003:0294c01": "能安住歡喜悅樂，此是菩薩忍波羅蜜多；謂",
    "T16n0660_003:0294c02": "於承事供養等中，心無厭倦，此是菩薩勤波",
    "T16n0660_003:0294c03": "羅蜜多；謂於承事供養等中一心思惟，此是",
    "T16n0660_003:0294c04": "菩薩靜慮波羅蜜多；謂於承事供養等中，心",
    "T16n0660_003:0294c05": "能種種差別觀察，此是菩薩般若波羅蜜多。",
    "T16n0660_003:0294c06": "是名菩薩承事供養方便善巧。「善男子！菩薩",
    "T16n0660_003:0294c07": "成就此十種法，得方便善巧圓滿。",
    "T16n0660_003:0294c08": "「復次，善男子！菩薩成就十種法故，得願圓滿。",
    "T16n0660_003:0294c09": "何等為十？一者、無下劣願；二者、無怯弱願；三",
    "T16n0660_003:0294c10": "者、為欲利益一切有情勤修行願；四者、為諸",
    "T16n0660_003:0294c11": "佛、如來讚歎發願；五者、善能摧伏一切魔願；",
    "T16n0660_003:0294c12": "六者、成就不由他願；七者、得無邊願；八者、不",
    "T16n0660_003:0294c13": "驚怖願；九者、不疲厭願；十者、得圓滿願。「云何",
    "T16n0660_003:0294c14": "菩薩無下劣願？謂此菩薩不樂諸有而發於",
    "T16n0660_003:0294c15": "願，是名菩薩無下劣願。「云何菩薩無怯弱願？",
    "T16n0660_003:0294c16": "謂此菩薩不厭三界、求離貪欲、住於寂滅，而發",
    "T16n0660_003:0294c17": "於願，是名菩薩無怯弱願。「云何菩薩為欲利",
    "T16n0660_003:0294c18": "益一切有情勤修行願？謂諸菩薩發如是願：",
    "T16n0660_003:0294c19": "『諸有情界乃至盡證無餘涅槃，我方於後證",
    "T16n0660_003:0294c20": "大圓寂！』是名菩薩為欲利益一切有情勤修",
    "T16n0660_003:0294c21": "行願。「云何菩薩為諸佛、如來讚所發願？謂",
    "T16n0660_003:0294c22": "此菩薩發如是願：『諸有情界乃至未發菩提",
    "T16n0660_003:0294c23": "心者，皆願發心；願發心已，次第修行菩提分",
    "T16n0660_003:0294c24": "行；次修行已，坐菩提樹，於彼已得坐道場",
    "T16n0660_003:0294c25": "者，我當承事恭敬供養，請轉法輪；若般涅",
    "T16n0660_003:0294c26": "槃，我當勸請久住世間，為欲利益諸有情故！』",
    "T16n0660_003:0294c27": "是名菩薩為諸佛、如來讚所發願。「云何菩薩",
    "T16n0660_003:0294c28": "善能摧伏一切魔願？謂此菩薩發如是願：『若",
    "T16n0660_003:0294c29": "我當來現等覺時，於佛土中永無一切天魔",
    "T16n0660_003:0295a01": "之眾，亦復不聞諸魔名字！』是名菩薩善能摧",
    "T16n0660_003:0295a02": "伏一切魔願。「云何成就不由他願？謂此菩薩",
    "T16n0660_003:0295a03": "不由他故，於阿耨多羅三藐三菩提而方發",
    "T16n0660_003:0295a04": "願。然以般若觀有情界受於苦惱，既觀見已，",
    "T16n0660_003:0295a05": "為欲救護，發阿耨多羅三藐三菩提心。是名",
    "T16n0660_003:0295a06": "菩薩而能成就不由他願。「云何菩薩得無邊",
    "T16n0660_003:0295a07": "願？謂此菩薩不為菩提少分資糧而發於願，",
    "T16n0660_003:0295a08": "然此菩薩為發大願，偏覆左肩，右膝著地，起",
    "T16n0660_003:0295a09": "淨信心，觀十方界現住諸佛、一切菩薩——或有",
    "T16n0660_003:0295a10": "菩薩住於苦行或坐道場，或見諸佛或現等",
    "T16n0660_003:0295a11": "覺或轉法輪——觀見彼已，發淨意樂，於彼十方",
    "T16n0660_003:0295a12": "諸佛、菩薩或住苦行或現等覺及轉法輪，菩",
    "T16n0660_003:0295a13": "薩於彼一一信解，深心慶喜，迴向阿耨多羅",
    "T16n0660_003:0295a14": "三藐三菩提。是名菩薩得無邊願。「云何菩",
    "T16n0660_003:0295a15": "薩得不驚怖願？謂諸菩薩有新發心，聞甚深",
    "T16n0660_003:0295a16": "法，聞於諸佛廣大威德，聞諸菩薩遊戲神通，",
    "T16n0660_003:0295a17": "聞於甚深方便善巧，菩薩聞已不驚不怖，作",
    "T16n0660_003:0295a18": "是思惟：『謂諸如來所證菩提、所住境界、成熟",
    "T16n0660_003:0295a19": "有情皆無邊量，於彼法中我不能知，諸佛證",
    "T16n0660_003:0295a20": "知我應當知。』是名菩薩得不驚怖願。「云何菩",
    "T16n0660_003:0295a21": "薩不疲厭願？謂諸菩薩雖見有情志性頑愚",
    "T16n0660_003:0295a22": "又難調伏，於此有情終不疲厭。或有菩薩見",
    "T16n0660_003:0295a23": "諸有情志性頑愚、難調伏者而生疲厭；由疲",
    "T16n0660_003:0295a24": "厭故，棄捨有情，發如是願：『我求生於清淨世",
    "T16n0660_003:0295a25": "界，終不用聞如是諸惡有情之名；雖復願生",
    "T16n0660_003:0295a26": "清淨世界，終不得生，以棄捨有情不成熟故。』",
    "T16n0660_003:0295a27": "於此義中，又聰慧菩薩發如是心：『於諸世界",
    "T16n0660_003:0295a28": "諸有情中，精進下劣、有懈怠者，頑嚚聾瞽如",
    "T16n0660_003:0295a29": "彼啞羊，如是有情為一切佛及諸菩薩觀察",
    "T16n0660_003:0295b01": "簡擇，及遍有情界中，無般涅槃法者並皆棄",
    "T16n0660_003:0295b02": "捨。我今欲令如此有情悉當集會我佛剎中，",
    "T16n0660_003:0295b03": "又我欲令此諸有情坐於道場，成阿耨多羅",
    "T16n0660_003:0295b04": "三藐三菩提。』而此菩薩發如是心思惟之時，",
    "T16n0660_003:0295b05": "念念之中諸魔宮殿悉皆震動，又為一切諸",
    "T16n0660_003:0295b06": "佛、如來之所稱歎。如是菩薩必定得生清淨",
    "T16n0660_003:0295b07": "佛土，又能速疾於阿耨多羅三藐三菩提而",
    "T16n0660_003:0295b08": "現等覺。是名菩薩得不疲厭願。「云何菩薩得",
    "T16n0660_003:0295b09": "圓滿願？謂此菩薩坐道場已，摧破魔軍，於阿",
    "T16n0660_003:0295b10": "耨多羅三藐三菩提道而現等覺。願既圓滿，",
    "T16n0660_003:0295b11": "無復更發。善男子！譬如蘇油於其鉢中，平滿",
    "T16n0660_003:0295b12": "盛已，更不容受，如極微量一滴蘇油，是故說",
    "T16n0660_003:0295b13": "名得圓滿願。菩薩如彼盛蘇油鉢，能於菩",
    "T16n0660_003:0295b14": "提現等覺已，願既滿足，無復更發一切妙願。",
    "T16n0660_003:0295b15": "是名菩薩得圓滿願。「善男子！菩薩成就此十",
    "T16n0660_003:0295b16": "種法，得大願圓滿。",
    "T16n0660_003:0295b17": "「復次，善男子！菩薩成就十種法，修力圓滿。何",
    "T16n0660_003:0295b18": "等為十？一者、他不映蔽修力圓滿；二者、不被",
    "T16n0660_003:0295b19": "摧伏神力圓滿；三者、於福德力修習圓滿；四",
    "T16n0660_003:0295b20": "者、於般若力修行圓滿；五者、於眷屬力同得",
    "T16n0660_003:0295b21": "圓滿；六者、於神通力修得圓滿；七者、於自",
    "T16n0660_003:0295b22": "在力修得圓滿；八者、於總持力而得圓滿；九",
    "T16n0660_003:0295b23": "者、無能改易神變力圓滿；十者、他不違越教",
    "T16n0660_003:0295b24": "力圓滿。「善男子！云何菩薩他不映蔽修力",
    "T16n0660_003:0295b25": "圓滿？謂此菩薩，一切外道諸異論者不能映",
    "T16n0660_003:0295b26": "蔽，是名他不映蔽修力圓滿。「云何菩薩不",
    "T16n0660_003:0295b27": "被摧伏神力圓滿？謂此菩薩，諸有情中終",
    "T16n0660_003:0295b28": "無有能摧菩薩力，是名不被摧伏神力圓滿。",
    "T16n0660_003:0295b29": "「云何菩薩於福德力修習圓滿？謂此菩薩修",
    "T16n0660_003:0295b30": "習一切世、出世間所有福德，菩提資糧悉皆",
    "T16n0660_003:0295c01": "積集，無有少分不圓滿者，是名菩薩於福",
    "T16n0660_003:0295c02": "德力修習圓滿。「云何菩薩於般若力修行圓",
    "T16n0660_003:0295c03": "滿？謂此菩薩於諸佛法以正般若而觀見",
    "T16n0660_003:0295c04": "之，唯除如來一切種智，非不已證，非不了",
    "T16n0660_003:0295c05": "知，是名菩薩於般若力修習圓滿。「云何菩薩",
    "T16n0660_003:0295c06": "於眷屬力同得圓滿？謂此菩薩所有眷屬，於",
    "T16n0660_003:0295c07": "戒及見、威儀、淨命皆悉圓滿，所有眷屬一切",
    "T16n0660_003:0295c08": "皆同菩薩所行，是名菩薩於眷屬力同得圓",
    "T16n0660_003:0295c09": "滿。「云何菩薩於神通力修得圓滿？謂此菩薩",
    "T16n0660_003:0295c10": "神通勝力，超諸世間及彼二乘神通境界，菩",
    "T16n0660_003:0295c11": "薩樂欲於一毛端安贍部洲乃至四洲，若千",
    "T16n0660_003:0295c12": "世界、二千、三千、大千世界。又復菩薩樂欲",
    "T16n0660_003:0295c13": "於一微塵量中安處無量殑伽沙界，如是世",
    "T16n0660_003:0295c14": "界若二、若三、若四、若五，或十、二十，三、四、五十，",
    "T16n0660_003:0295c15": "乃至不可說不可說不可說殑伽沙界，安置",
    "T16n0660_003:0295c16": "於一極微塵中。其微塵量不增不減，彼諸世",
    "T16n0660_003:0295c17": "界於一微塵中，各各安處不相障礙，其中有",
    "T16n0660_003:0295c18": "情亦無嬈亂迫迮之相。是名菩薩於神通力",
    "T16n0660_003:0295c19": "修得圓滿。「云何菩薩於自在力修得圓滿？謂",
    "T16n0660_003:0295c20": "此菩薩意所樂欲七寶充滿大千世界，饒益",
    "T16n0660_003:0295c21": "有情，乃至樂欲種種諸寶於不可說不可說",
    "T16n0660_003:0295c22": "界皆得充滿。是名菩薩於自在力修得圓滿。",
    "T16n0660_003:0295c23": "「云何菩薩於總持力而得圓滿？謂此菩薩乃",
    "T16n0660_003:0295c24": "至聞於所不可說不可說數諸佛土中，一切",
    "T16n0660_003:0295c25": "如來演說正法，義句有異，名理不同，菩薩能",
    "T16n0660_003:0295c26": "於一剎那中，若一臘縛、一牟呼栗多，於義句",
    "T16n0660_003:0295c27": "名理領受了知並能修習。是名菩薩於總持",
    "T16n0660_003:0295c28": "力而得圓滿。「云何菩薩無能改易神變威力",
    "T16n0660_003:0295c29": "圓滿？謂此菩薩所有神變，唯除如來、應、正等",
    "T16n0660_003:0296a01": "覺，一切有情終無有能改易菩薩。是名菩薩",
    "T16n0660_003:0296a02": "得無改易神變威力圓滿。「云何菩薩得不違",
    "T16n0660_003:0296a03": "越教力圓滿？謂此菩薩所有教勅言無有二，",
    "T16n0660_003:0296a04": "有情信順、無違越者，唯除方便、善巧、利樂。是",
    "T16n0660_003:0296a05": "名菩薩得不違越教力圓滿。「善男子！菩薩成",
    "T16n0660_003:0296a06": "就此十種法，修力圓滿。",
    "T16n0660_003:0296a07": "「復次，善男子！菩薩成就十種法，得智圓滿。何",
    "T16n0660_003:0296a08": "等為十？一者、於補特伽羅無我智得圓滿；二",
    "T16n0660_003:0296a09": "者、於法無我智得圓滿；三者、於無限量智得",
    "T16n0660_003:0296a10": "圓滿；四者、於三摩地所行境界智得圓滿；五",
    "T16n0660_003:0296a11": "者、修神變智而得圓滿；六者、不攝取智修得",
    "T16n0660_003:0296a12": "圓滿；七者、觀有情所行智得圓滿；八者、於無",
    "T16n0660_003:0296a13": "功用智得圓滿；九者、諸法相智修得圓滿；十",
    "T16n0660_003:0296a14": "者、於出世智修得圓滿。「云何菩薩於補特伽",
    "T16n0660_003:0296a15": "羅無我智圓滿？謂此菩薩隨諸蘊相觀見生",
    "T16n0660_003:0296a16": "起，又於諸蘊觀見滅壞。菩薩正觀諸蘊生時，",
    "T16n0660_003:0296a17": "性不堅固、無實所作，即是空性；及正觀察諸",
    "T16n0660_003:0296a18": "蘊滅時體性破壞。菩薩如是思惟：『諸蘊畢竟",
    "T16n0660_003:0296a19": "無我，亦無有情、無有命者、無養育者、無補特",
    "T16n0660_003:0296a20": "伽羅。愚夫異生執著於我。』如是思惟：『蘊即非",
    "T16n0660_003:0296a21": "我，我即非蘊，然諸蘊中妄執有我，不能了知",
    "T16n0660_003:0296a22": "真實法故，生死流轉猶如旋輪。』菩薩如實了",
    "T16n0660_003:0296a23": "知諸法，是名菩薩於補特伽羅無我智得圓",
    "T16n0660_003:0296a24": "滿。「云何菩薩於法無我智得圓滿？謂此菩薩",
    "T16n0660_003:0296a25": "如實了知增益損減諸法體性。菩薩又復如",
    "T16n0660_003:0296a26": "是思惟：『法之與名更互為客，但由虛妄分別",
    "T16n0660_003:0296a27": "安立法及名字，俱無自性，依想心量，及隨世",
    "T16n0660_003:0296a28": "俗法及名字更互為客，非無有體及以作用，",
    "T16n0660_003:0296a29": "此依他緣說有法性，待他眾緣而得起故。』菩",
    "T16n0660_003:0296b01": "薩如實了知一切待緣而起，緣盡而滅。是名",
    "T16n0660_003:0296b02": "菩薩於法無我智得圓滿。「云何菩薩於無限",
    "T16n0660_003:0296b03": "量智得圓滿？謂此菩薩無限量智，非初剎那",
    "T16n0660_003:0296b04": "起，後剎那不起；非此方起，餘方不起。以無礙",
    "T16n0660_003:0296b05": "智於一切剎那、一切方所，而常相續，恒遍起",
    "T16n0660_003:0296b06": "故。是名菩薩於無限量智得圓滿。「云何菩薩",
    "T16n0660_003:0296b07": "於三摩地所行境界智得圓滿？謂此菩薩能",
    "T16n0660_003:0296b08": "悉了知二乘所得諸三摩地，能悉了知菩薩",
    "T16n0660_003:0296b09": "所得諸三摩地，及能了知一切如來諸三摩",
    "T16n0660_003:0296b10": "地。又此菩薩亦能了知二乘修習住三摩地",
    "T16n0660_003:0296b11": "及三摩地所行境界，亦能了知一切菩薩住",
    "T16n0660_003:0296b12": "三摩地及三摩地所行境界，亦能了知如來",
    "T16n0660_003:0296b13": "所住諸三摩地及三摩地所行境界。以如來",
    "T16n0660_003:0296b14": "力加持菩薩故，能了知佛三摩地。菩薩若以",
    "T16n0660_003:0296b15": "自所成就異熟果智，即不能知佛三摩地；以",
    "T16n0660_003:0296b16": "自成就異熟果智，能悉了知餘三摩地。是名",
    "T16n0660_003:0296b17": "菩薩於三摩地所行境界智得圓滿。「云何菩",
    "T16n0660_003:0296b18": "薩修神變智而得圓滿？謂此菩薩能正了知",
    "T16n0660_003:0296b19": "聲聞神變，能正了知緣覺神變，能正了知菩",
    "T16n0660_003:0296b20": "薩神變，何況一切有情所有神變而不能知！",
    "T16n0660_003:0296b21": "是名菩薩修神變智而得圓滿。「云何菩薩不",
    "T16n0660_003:0296b22": "攝取智修習圓滿？謂此菩薩所成就智，一切",
    "T16n0660_003:0296b23": "外道及諸惡魔、聲聞、緣覺不能攝取，是名菩",
    "T16n0660_003:0296b24": "薩不攝取智修習圓滿。「云何菩薩觀有情所",
    "T16n0660_003:0296b25": "行智得圓滿？謂此菩薩以清淨智觀有情界，",
    "T16n0660_003:0296b26": "見有情中或未發菩提心，或已發菩提心，或",
    "T16n0660_003:0296b27": "未得菩提心，或已得菩提心，或住初地乃",
    "T16n0660_003:0296b28": "至十地，或已現等覺，或正現等覺轉法輪時，",
    "T16n0660_003:0296b29": "或於所化一切已辦入般涅槃，或有聲聞乘",
    "T16n0660_003:0296c01": "般涅槃時，或有辟支佛乘般涅槃時，或生善",
    "T16n0660_003:0296c02": "趣或生惡趣，菩薩悉見。是名菩薩觀有情所",
    "T16n0660_003:0296c03": "行智得圓滿。「云何菩薩於無功用智得圓滿？",
    "T16n0660_003:0296c04": "謂此菩薩行、住、去、來若動若寂，任運常起無",
    "T16n0660_003:0296c05": "功用智。如人睡眠出息、入息而無功用。應知",
    "T16n0660_003:0296c06": "菩薩無功用智亦復如是，於一切境智起無",
    "T16n0660_003:0296c07": "礙。是名菩薩於無功用智得圓滿。「云何菩薩",
    "T16n0660_003:0296c08": "諸法相智修得圓滿？謂此菩薩了知諸法皆",
    "T16n0660_003:0296c09": "同一相，謂能了知一相無相及諸幻相、妄分",
    "T16n0660_003:0296c10": "別相。是名菩薩諸法相智修得圓滿。「云何菩",
    "T16n0660_003:0296c11": "薩出世間智修習圓滿？謂此菩薩得無漏智，",
    "T16n0660_003:0296c12": "超過一切世間諸智，是名菩薩出世間智修",
    "T16n0660_003:0296c13": "習圓滿。「善男子！菩薩成就此十種法，得智圓",
    "T16n0660_003:0296c14": "滿。",
    "T16n0660_003:0296c15": "「復次，善男子！菩薩成就十種法，得如大地。何",
    "T16n0660_003:0296c16": "等為十？一者、廣大無量；二者、一切有情之所",
    "T16n0660_003:0296c17": "受用；三者、捨離恩怨；四者、普能承受大法雲",
    "T16n0660_003:0296c18": "雨；五者、為諸有情之所依止；六者、諸善種子",
    "T16n0660_003:0296c19": "之所依處；七者、如大寶器；八者、如大藥器；九",
    "T16n0660_003:0296c20": "者、得不傾動；十者、得不驚怖。「善男子！云何菩",
    "T16n0660_003:0296c21": "薩廣大無量？猶如大地，周遍廣大無有邊量。",
    "T16n0660_003:0296c22": "菩薩如是，周遍廣大，福智資糧無有限量。是",
    "T16n0660_003:0296c23": "名菩薩得廣大無量。「云何菩薩為一切有情",
    "T16n0660_003:0296c24": "之所受用？譬如大地為種種資具，一切有情",
    "T16n0660_003:0296c25": "之所受用。菩薩如是，攝取彼彼布施、持戒、忍",
    "T16n0660_003:0296c26": "辱、精進、靜慮、般若波羅蜜等種種資糧，為諸",
    "T16n0660_003:0296c27": "有情之所受用。是名菩薩為一切有情之所",
    "T16n0660_003:0296c28": "受用。「云何菩薩捨離恩怨？善男子！譬如大地",
    "T16n0660_003:0296c29": "平等載育，無恩無怨、無瞋無喜種種之想。菩",
    "T16n0660_003:0297a01": "薩如是，於有情中無有恩怨，不生瞋喜。是名",
    "T16n0660_003:0297a02": "菩薩捨離恩怨。「云何菩薩普能承受大法雲",
    "T16n0660_003:0297a03": "雨？譬如大地普能承受廣大雲雨，悉皆含容。",
    "T16n0660_003:0297a04": "菩薩如是，承受如來發起廣大善法雲雨，能忍",
    "T16n0660_003:0297a05": "能持。是名菩薩普能承受大法雲雨。「云何菩",
    "T16n0660_003:0297a06": "薩為諸有情之所依止？善男子！譬如大地為",
    "T16n0660_003:0297a07": "諸有情來去所依。菩薩如是，平等普為一切",
    "T16n0660_003:0297a08": "有情往於善趣及向涅槃之所依故。是名菩",
    "T16n0660_003:0297a09": "薩為諸有情之所依止。「云何菩薩為諸善種",
    "T16n0660_003:0297a10": "之所依處？善男子！譬如大地能為一切種子",
    "T16n0660_003:0297a11": "依處。菩薩如是，能為有情一切善法種子依",
    "T16n0660_003:0297a12": "處。是名菩薩諸善種子之所依處。「云何菩薩",
    "T16n0660_003:0297a13": "如大寶器？善男子！譬如大地為諸寶器，能現",
    "T16n0660_003:0297a14": "種種諸珍寶故。菩薩如是，能現種種諸功德",
    "T16n0660_003:0297a15": "寶。是名菩薩如大寶器。「云何菩薩如大藥器？",
    "T16n0660_003:0297a16": "善男子！譬如大地，一切諸藥依之出現，能除",
    "T16n0660_003:0297a17": "世間一切諸病。菩薩如是，諸大法藥依之而",
    "T16n0660_003:0297a18": "出，所現法藥能滅世間煩惱諸病。是名菩薩",
    "T16n0660_003:0297a19": "如大藥器。「云何菩薩得不傾動？善男子！譬如",
    "T16n0660_003:0297a20": "大地，非蚊、蚋等力所虧損，世間諸風不能搖",
    "T16n0660_003:0297a21": "動。菩薩如是，不為一切有情內、外苦惱之所",
    "T16n0660_003:0297a22": "傾動。是名菩薩得不傾動。「云何菩薩得不驚",
    "T16n0660_003:0297a23": "怖？善男子！譬如大地，若有諸龍及諸獸王哮",
    "T16n0660_003:0297a24": "吼音聲，無有驚怖。菩薩如是，聞彼諸魔、一切",
    "T16n0660_003:0297a25": "外道哮吼音聲，不生怖畏。是名菩薩得不驚",
    "T16n0660_003:0297a26": "怖。「善男子！菩薩成就此十種法，得如大地。",
    "T16n0660_003:0297a27": "佛說寶雨經卷第三"
}