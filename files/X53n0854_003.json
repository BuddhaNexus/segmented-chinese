{
    "X53n0854_003:0866c04": "因明入正理論疏後記卷下",
    "X53n0854_003:0866c05": "樸揚 智周 撰",
    "X53n0854_003:0866c06": "[0866c06] 與相違法而為因故者如立常宗無常是彼常宗相",
    "X53n0854_003:0866c07": "違所作性因與無常法而為因故名相違因相違是",
    "X53n0854_003:0866c08": "果因得果名名相違因依主釋也。",
    "X53n0854_003:0866c09": "[0866c09] 非因違宗至例而成難者此中意說隨因得相違之",
    "X53n0854_003:0866c10": "名非由因令宗返名相違因但與彼相違作因名相",
    "X53n0854_003:0866c11": "違因由此解已即無宗亦違因例而成難之妨問准",
    "X53n0854_003:0866c12": "此即是因不違宗從相違法得相違名若如是者何",
    "X53n0854_003:0866c13": "故即前言不改他因能令立者宗成相違若准此語",
    "X53n0854_003:0866c14": "還令有宗違因例而成難之妨何故言無答此解且",
    "X53n0854_003:0866c15": "據因得其名屬於己前決定相違且作此解理實得",
    "X53n0854_003:0866c16": "名還是一種如下問答即知一種有相例失也問既",
    "X53n0854_003:0866c17": "是一種相違決定與四相違俱是由因令宗相返名",
    "X53n0854_003:0866c18": "相違因也二何別耶答相違決定要改於因此四相",
    "X53n0854_003:0866c19": "違因乃不改故二有別。",
    "X53n0854_003:0866c20": "[0866c20] 如無違法相違亦爾者意云聲生立聲而是其常舉",
    "X53n0854_003:0866c21": "所作因望他本立名為無違若成相違無常之宗亦",
    "X53n0854_003:0866c22": "復無違故言如無違法相違亦爾也。",
    "X53n0854_003:0866c23": "[0866c23] 初成法無定無有故者意云所作性因成常不得名",
    "X53n0854_003:0866c24": "所成法無同喻&#x8657;空上無名定無有故。",
    "X53n0854_003:0867a01": "[0867a01] 由彼說故者彼理門論也總意而欲明知非是因違",
    "X53n0854_003:0867a02": "於宗名相違也問雖引理門那知即是因不違宗答",
    "X53n0854_003:0867a03": "理門論云若法能成相違所立是相違過即名似因",
    "X53n0854_003:0867a04": "如無違法相違亦爾明知不是因違於宗也問四相",
    "X53n0854_003:0867a05": "違因名為似因望誰為似答望本立者舉違本名之",
    "X53n0854_003:0867a06": "為似非望出過之者因得似名望出過者乃是真能",
    "X53n0854_003:0867a07": "破也。",
    "X53n0854_003:0867a08": "[0867a08] 此宗說法者此因明論宗也問敵闕因明何不擬簡",
    "X53n0854_003:0867a09": "今乃至此方言此宗答今此正明四相違中有自性",
    "X53n0854_003:0867a10": "差別故於此處方說此宗有此不同故不應責。",
    "X53n0854_003:0867a11": "[0867a11] 此雖即前然教少異義亦別者言教異者對法佛地",
    "X53n0854_003:0867a12": "二論不同名為教異一望自性差別定而言之一約",
    "X53n0854_003:0867a13": "先陳後說不定以說此名義異也。",
    "X53n0854_003:0867a14": "[0867a14] 三者言許至皆有差別者此第三對言陳之中隨其",
    "X53n0854_003:0867a15": "所應攝前二門也若據義顯但攝第二問何以不攝",
    "X53n0854_003:0867a16": "初局通對耶答前通之中已有差別遍不遍等何第",
    "X53n0854_003:0867a17": "三中除言陳外餘皆差別與前差別即濫言陳若言",
    "X53n0854_003:0867a18": "陳中即說差別何故更說意許差別緣此不攝初門",
    "X53n0854_003:0867a19": "雖然不如總攝也。",
    "X53n0854_003:0867a20": "[0867a20] 從彼初說者意云比量相違相違決定皆先說法自",
    "X53n0854_003:0867a21": "相相違者從彼四相違中初相違說故言從彼初說",
    "X53n0854_003:0867a22": "也問何因四相違中先說法自相耶答正所諍也餘",
    "X53n0854_003:0867a23": "比量決定從彼四相違正所諍初說也。",
    "X53n0854_003:0867a24": "[0867a24] 若不爾者必無法等者意云四相違中初一改喻後",
    "X53n0854_003:0867b01": "三任改任同不改若言得一因違二宗三宗必須改",
    "X53n0854_003:0867b02": "喻若隨論文初改於喻後三不改也。",
    "X53n0854_003:0867b03": "[0867b03] 許初改喻後三不改故者此釋不改於喻必無二合",
    "X53n0854_003:0867b04": "違三合違等也。",
    "X53n0854_003:0867b05": "[0867b05] 豈非有法自相相違者意云設他出過豈可無有法",
    "X53n0854_003:0867b06": "自相相違耶不是有法自相相違但是法自相過得",
    "X53n0854_003:0867b07": "不答不得如疏自非。",
    "X53n0854_003:0867b08": "[0867b08] 又無常無至犯所依等者敵牒聲無常二為有法所",
    "X53n0854_003:0867b09": "作性因亦犯一分所依不成也。",
    "X53n0854_003:0867b10": "[0867b10] 諸無似立此過相者諸似立中不見有此似立之過",
    "X53n0854_003:0867b11": "也。",
    "X53n0854_003:0867b12": "[0867b12] 常聲之上可聞等者意談常聲之上差別之義聲是",
    "X53n0854_003:0867b13": "可聞義聲上無我非可聞義或可能詮常緣合即可",
    "X53n0854_003:0867b14": "聞不合即不可聞也亦是聲上差別義也。",
    "X53n0854_003:0867b15": "[0867b15] 無常之上作彼緣性非彼緣性者意云無常之聲而",
    "X53n0854_003:0867b16": "是其境與彼緣聲無常之心作性故不與彼緣聲無",
    "X53n0854_003:0867b17": "常之心作性亦是無常之上差別之義也故言作彼",
    "X53n0854_003:0867b18": "緣性非彼緣性也總意而言差別相違因者隨其所",
    "X53n0854_003:0867b19": "應意之所許因與彼違名差別相違因非取一切差",
    "X53n0854_003:0867b20": "別之法皆與作因若與為因非但無相違之因亦非",
    "X53n0854_003:0867b21": "有同喻也問前雖舉常與無常可聞不可聞作彼緣",
    "X53n0854_003:0867b22": "性以辨差別未知是有法中差別為是法中差別答",
    "X53n0854_003:0867b23": "可聞不可聞是有法差別也作緣非緣是法差別。",
    "X53n0854_003:0867b24": "[0867b24] 此中義說者此意說此文中為他用所以也。",
    "X53n0854_003:0867c01": "[0867c01] 此因如能成立眼等者此中意說數論矯立積聚性",
    "X53n0854_003:0867c02": "因成立眼等必為他用望何意立為真他用所以論",
    "X53n0854_003:0867c03": "言此因如能成立眼等也如者指處也論言如是亦",
    "X53n0854_003:0867c04": "能成立眼等者即指此積聚性因與所立法差別相",
    "X53n0854_003:0867c05": "違也。",
    "X53n0854_003:0867c06": "[0867c06] 若以所思實我用勝者此中意云臥具等物若無神",
    "X53n0854_003:0867c07": "我思即不變若論思已方變即實我望臥具等為勝",
    "X53n0854_003:0867c08": "若以安處所須假我望臥具即勝今據假他受用臥",
    "X53n0854_003:0867c09": "具是勝故以難也。",
    "X53n0854_003:0867c10": "[0867c10] 共比量中無同喻故者准數論師所立比量乃是共",
    "X53n0854_003:0867c11": "也答言實我用劣者即無同喻也若他比量者若大",
    "X53n0854_003:0867c12": "乘言汝眼等根實我用劣者與他比量一切無遮即",
    "X53n0854_003:0867c13": "無過失。",
    "X53n0854_003:0867c14": "[0867c14] 西域諸師至不積聚他用者此敘西方有不善因明",
    "X53n0854_003:0867c15": "者謂彼言眼等唯為不積聚他用床座通二他也直",
    "X53n0854_003:0867c16": "申過云眼等應為積聚他用等故今此乃犯相符過",
    "X53n0854_003:0867c17": "也。",
    "X53n0854_003:0867c18": "[0867c18] 西域又釋至如前所分別者此中意說前敘眼等唯",
    "X53n0854_003:0867c19": "為積聚他用難今應眼等亦令為不積聚他用無相",
    "X53n0854_003:0867c20": "符失雖作此判更失他宗之本意也廣申道理引證",
    "X53n0854_003:0867c21": "如文可知。",
    "X53n0854_003:0867c22": "[0867c22] 不應於中生異覺者此結上也或可屬下讀之也。",
    "X53n0854_003:0867c23": "[0867c23] 云眼等唯為實他受用至臥具唯假用者此非西方",
    "X53n0854_003:0867c24": "師釋也但是此亦軌公說也所以結非不應於中生",
    "X53n0854_003:0868a01": "異覺也由此但應如此疏說勝劣難也即無過失。",
    "X53n0854_003:0868a02": "[0868a02] 亦即此中法差別過者意云勝義七十亦徵於彼數",
    "X53n0854_003:0868a03": "論師也犯差別過立此一種故言即此中法差別也。",
    "X53n0854_003:0868a04": "[0868a04] 後經多劫婆羅等者問准此外道成劫未出言經多",
    "X53n0854_003:0868a05": "劫是何劫耶答非經成住壞空等劫名之為多但據",
    "X53n0854_003:0868a06": "日月歲數等劫名之為多亦彼無過設縱經於住二",
    "X53n0854_003:0868a07": "三萬億五頂亦名多劫也。",
    "X53n0854_003:0868a08": "[0868a08] 此三之上至體常眾多等者此敘彼宗同異句義總",
    "X53n0854_003:0868a09": "有二種一總同異二別同異總同異中設有二一總",
    "X53n0854_003:0868a10": "同二總異實德業三同類雖多總同名實及以德業",
    "X53n0854_003:0868a11": "名為總同三法各別名為總異第二別同異中亦有",
    "X53n0854_003:0868a12": "二一別同二別異九實同實名之為同別即是同故",
    "X53n0854_003:0868a13": "言別同德業亦爾地非水等名為別異德業亦准此",
    "X53n0854_003:0868a14": "所以疏言此三之上各各有一總同異性隨應各各",
    "X53n0854_003:0868a15": "有別同異即如前所分別了訖。",
    "X53n0854_003:0868a16": "[0868a16] 其疏文言如是三中隨其別類復有總別諸同異性",
    "X53n0854_003:0868a17": "者實等三中隨指一法名為別類只地實等中亦有",
    "X53n0854_003:0868a18": "總別同異性義地實之中二實無實多實總名為實",
    "X53n0854_003:0868a19": "父母不是子微子不是孫等各各與餘不同名為總",
    "X53n0854_003:0868a20": "別准此釋或可復有總別者還取前言總別若同異",
    "X53n0854_003:0868a21": "也總為四句料簡有唯總非別謂實德業有唯別非",
    "X53n0854_003:0868a22": "總謂地等實中多極微等有亦總亦別謂九實是同",
    "X53n0854_003:0868a23": "為實句名總九合不同名別餘准此知也。",
    "X53n0854_003:0868a24": "[0868a24] 能非無性者意云但奄含言意說但是不無有名能",
    "X53n0854_003:0868b01": "非無性此成所別若顯言大有名實德業上能非無",
    "X53n0854_003:0868b02": "性即犯所別不成過也因亦犯隨一所依不成過言",
    "X53n0854_003:0868b03": "中少故略言因犯隨一也。",
    "X53n0854_003:0868b04": "[0868b04] 四本極微等者意云四本極微名之為多空時等五",
    "X53n0854_003:0868b05": "體各唯是一雖多少別皆不從實因生故&#x7ADD;名為無",
    "X53n0854_003:0868b06": "實也。",
    "X53n0854_003:0868b07": "[0868b07] 果微名有二實者子微名能有父母為所有子微所",
    "X53n0854_003:0868b08": "有以立其名名有二實也。",
    "X53n0854_003:0868b09": "[0868b09] 三三合生及七七合等者此中意云孫微父母通常",
    "X53n0854_003:0868b10": "無常為子孫等乃至大地能生中無本父母是子微",
    "X53n0854_003:0868b11": "已去皆悉無常能生之中通常無常因有因正助常",
    "X53n0854_003:0868b12": "者為助無常者為正雖有此解未定。",
    "X53n0854_003:0868b13": "[0868b13] 如佛法言有色有漏等者此舉例煩惱之體名之為",
    "X53n0854_003:0868b14": "漏善法能有名為有漏大有為能有實為所有能有",
    "X53n0854_003:0868b15": "所有合而言之為有實有漏言亦復如是能有所有",
    "X53n0854_003:0868b16": "體各不同名為有漏也有色之言如有一實但屬著",
    "X53n0854_003:0868b17": "體非別有能有如空有聲亦復如是非是離空外有",
    "X53n0854_003:0868b18": "但是屬著法體之言名有一實問勝論師何意須作",
    "X53n0854_003:0868b19": "如是舉例答宗言有性猶如有漏此奄含言因中言",
    "X53n0854_003:0868b20": "有一實等者凡因須共所以舉有色之言以例於因",
    "X53n0854_003:0868b21": "不犯隨一也。",
    "X53n0854_003:0868b22": "[0868b22] 若言有無實至犯兩俱不定者意云凡兩俱不定因",
    "X53n0854_003:0868b23": "立敵皆不許於前陳有法上轉也今立宗中言有性",
    "X53n0854_003:0868b24": "是有法也此有性能有實德業三即是實德業三上",
    "X53n0854_003:0868c01": "能非無性立敵俱許亦舉因言有無實故無實言於",
    "X53n0854_003:0868c02": "和合句義上轉立敵俱不許實等能有有彼和合句",
    "X53n0854_003:0868c03": "無實此乃因犯兩俱一分兩俱不成有無實因不於",
    "X53n0854_003:0868c04": "前陳有實等能非無有性上轉也。",
    "X53n0854_003:0868c05": "[0868c05] 實等能有上無有無實故者此釋因犯兩俱不成之",
    "X53n0854_003:0868c06": "所以也。",
    "X53n0854_003:0868c07": "[0868c07] 其喻亦犯能立不成者謂以有無實故為因者其同",
    "X53n0854_003:0868c08": "異性喻不能有於和合句無實准此亦是喻上一分",
    "X53n0854_003:0868c09": "能立不成問何名一分答同異性亦能有實句中之",
    "X53n0854_003:0868c10": "無實俱不能有和合句無實故喻一分能立不成也",
    "X53n0854_003:0868c11": "因亦不遍者如疏中言乍似唯能有於實句之無實",
    "X53n0854_003:0868c12": "者此釋不遍所以也謂言不能有於實句之中二實",
    "X53n0854_003:0868c13": "多實等也所以因言不遍或可不遍者謂有無實因",
    "X53n0854_003:0868c14": "不遍有性即不許有性有於和合句義敵者不因即",
    "X53n0854_003:0868c15": "實非無之有有於和合故言因亦不遍也或可不遍",
    "X53n0854_003:0868c16": "和合句也。",
    "X53n0854_003:0868c17": "[0868c17] 問有性有法有一實因等者此問意云言望本立有",
    "X53n0854_003:0868c18": "乃是大有及其舉因有一實者乃是共許不無之有",
    "X53n0854_003:0868c19": "此與宗有法全不相當何不是因兩俱過耶答但言",
    "X53n0854_003:0868c20": "奄含言申有性因依於彼故無過也難者直取大有",
    "X53n0854_003:0868c21": "為問也尋之。",
    "X53n0854_003:0868c22": "[0868c22] 德業無簡不須一言者意云實中有無實多實等別",
    "X53n0854_003:0868c23": "即有多過有簡別故但置有一實云言即除諸過德",
    "X53n0854_003:0868c24": "業中無有如是差別可簡別故不須著有一德業等",
    "X53n0854_003:0869a01": "言所以疏言德業無簡不須一言也。",
    "X53n0854_003:0869a02": "[0869a02] 重述彼宗載申過難者意云量即重申過唯一出含",
    "X53n0854_003:0869a03": "而為文言載申過難也。",
    "X53n0854_003:0869a04": "[0869a04] 兩俱決定故者意云將有一實故因成本立宗離實",
    "X53n0854_003:0869a05": "有體即將此因亦成立敵實有非是有名兩決定望",
    "X53n0854_003:0869a06": "本立者似立決定望出過者真破決定非是立敵俱",
    "X53n0854_003:0869a07": "真決定名兩俱決定也問准四相違皆是同無異品",
    "X53n0854_003:0869a08": "中有何故後二論文即言俱決定故前二不言而有",
    "X53n0854_003:0869a09": "何意答理實合有示法略言故不應責也。",
    "X53n0854_003:0869a10": "[0869a10] 亦一切宗皆無同品者他有難言聲瓶既別應瓶不",
    "X53n0854_003:0869a11": "得為聲同品故今返難若許不是聲宗同品者不但",
    "X53n0854_003:0869a12": "違論亦一切宗皆無同品也亦有本言皆無異品者",
    "X53n0854_003:0869a13": "意云聲可聞瓶燒見別異法尚得名為同品者即合",
    "X53n0854_003:0869a14": "一切別異之法皆得為同品若總為同即一切宗更",
    "X53n0854_003:0869a15": "無異喻何以故異法為同故也。",
    "X53n0854_003:0869a16": "[0869a16] 若不爾者極成所別皆無此過違自宗故者意云若",
    "X53n0854_003:0869a17": "不難意中所許有非大有爾者即簡何不極成但是",
    "X53n0854_003:0869a18": "極成所別皆無此過亦違五頂十句宗也問何以違",
    "X53n0854_003:0869a19": "宗答若無所別不成即合但是不無之有今又難言",
    "X53n0854_003:0869a20": "有非是有不犯自違宗更誰肯犯也。",
    "X53n0854_003:0869a21": "[0869a21] 問若難離實之大有至隨一不成者意云若五頂申",
    "X53n0854_003:0869a22": "言真難大有非大有者此言乃犯自所別自所依不",
    "X53n0854_003:0869a23": "成亦犯違自宗言隨一不成者通宗因也亦合是宗",
    "X53n0854_003:0869a24": "中隨一所別亦是因中隨一所依不成過也。",
    "X53n0854_003:0869b01": "[0869b01] 若難不離實等大有至彼豈非有者意云本師不離",
    "X53n0854_003:0869b02": "實者元來不是大有性五頂不無有元來是有今難",
    "X53n0854_003:0869b03": "有非是有正犯相符過於本師不離實者非大有也",
    "X53n0854_003:0869b04": "上違自教也彼豈非有者釋違自教之所以。",
    "X53n0854_003:0869b05": "[0869b05] 言同意別故無諸過者勝論本意立有言陳有言含",
    "X53n0854_003:0869b06": "二種大有之有及不無有意中立者乃是大有也故",
    "X53n0854_003:0869b07": "言言同意別也攝意隨言陳但是違自相過非差別",
    "X53n0854_003:0869b08": "因也亦無如前所別所依等諸過失也問他立言陳",
    "X53n0854_003:0869b09": "有性即難他言有非是有即犯有法自相相違過若",
    "X53n0854_003:0869b10": "如是者如汝大乘對小乘立第八識是異熟業感故",
    "X53n0854_003:0869b11": "猶如六識報心心所他出過言汝第八識定非第八",
    "X53n0854_003:0869b12": "識業所感故猶如六識心心所等此豈不是有法自",
    "X53n0854_003:0869b13": "相相違過耶二失既同何乃偏責答我宗無過凡對",
    "X53n0854_003:0869b14": "立量置許言簡即無過失簡法是或可不立量也更",
    "X53n0854_003:0869b15": "無過咎。",
    "X53n0854_003:0869b16": "[0869b16] 一切根所取者由大有與諸法作性故諸根所取此",
    "X53n0854_003:0869b17": "廣分別如唯識演秘說也。",
    "X53n0854_003:0869b18": "[0869b18] 如是有性定非所作等者體是常住非從所作生故",
    "X53n0854_003:0869b19": "言非所作常也。",
    "X53n0854_003:0869b20": "[0869b20] 無德者大有非是德句之依故名無德雖與作性德",
    "X53n0854_003:0869b21": "不用為依但是實家德也。",
    "X53n0854_003:0869b22": "[0869b22] 無動作者不同業句有動作故言無動作也。",
    "X53n0854_003:0869b23": "[0869b23] 無細分者體唯是一不同同異體有多故言無細分",
    "X53n0854_003:0869b24": "也。",
    "X53n0854_003:0869c01": "[0869c01] 亦爾者亦前非所作也。",
    "X53n0854_003:0869c02": "[0869c02] 所和合者意舉所和合彰能和合非有也。",
    "X53n0854_003:0869c03": "[0869c03] 一有同詮緣因者意云實德業三共有一故名為一",
    "X53n0854_003:0869c04": "有以此為因起同詮言同緣智也如小乘立同分也",
    "X53n0854_003:0869c05": "有緣性同詮言各別者此中意云大有同異俱能為",
    "X53n0854_003:0869c06": "境起詮緣因一能起言詮於大有一但起言詮同異",
    "X53n0854_003:0869c07": "性故言有緣性同詮言各別也。",
    "X53n0854_003:0869c08": "[0869c08] 故彼不取心心所等者此中說云有緣性者非唯能",
    "X53n0854_003:0869c09": "緣心心所法名有緣性但取境體名為有緣為境能",
    "X53n0854_003:0869c10": "有他緣故從果為名名有緣也。",
    "X53n0854_003:0869c11": "[0869c11] 非作境因有能緣性故非大有也者意云同異性亦",
    "X53n0854_003:0869c12": "如大有但能為境牽能緣也同異之上有一實因中",
    "X53n0854_003:0869c13": "言有者非大有有也若言大有能別有不成等過也",
    "X53n0854_003:0869c14": "文言雖略義覈定然者意云准義合言作大有緣性",
    "X53n0854_003:0869c15": "也即有過故論文略也。",
    "X53n0854_003:0869c16": "[0869c16] 問如聲論言聲應非聲等者此中意說佛法對彼立",
    "X53n0854_003:0869c17": "聲無常即聲論與佛法作有法差別相違也以佛法",
    "X53n0854_003:0869c18": "中亦許其聲耳所緣性也及繫發所生起等故亦例",
    "X53n0854_003:0869c19": "之。",
    "X53n0854_003:0869c20": "[0869c20] 唐與者即濟洲城寺名也。",
    "X53n0854_003:0869c21": "[0869c21] 紐者衣紐也。",
    "X53n0854_003:0869c22": "[0869c22] 摛者舒也。",
    "X53n0854_003:0869c23": "[0869c23] 蘭金者易曰二人同心其利斷金剛發其嗅如蘭也",
    "X53n0854_003:0869c24": "言符藥石者良藥苦口忠言逆耳。",
    "X53n0854_003:0870a01": "[0870a01] 古疏者軌法師疏當爾之時軌公已後故言古疏也。"
}