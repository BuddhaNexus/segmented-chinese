{
    "T10n0293_005:0680c04": "大方廣佛華嚴經卷第五",
    "T10n0293_005:0680c06": "罽賓國三藏般若奉　詔譯",
    "T10n0293_005:0680c07": "入不思議解脫境界普賢行願品",
    "T10n0293_005:0680c08": "爾時，善財童子聞善知識教，一心正念；隨順",
    "T10n0293_005:0680c09": "思惟所有智慧光明門，隨順通達所有甚深",
    "T10n0293_005:0680c10": "解脫門，隨順憶持所有自在三昧門，隨順敬",
    "T10n0293_005:0680c11": "奉所有清淨教誨門，隨順觀察所見諸佛威",
    "T10n0293_005:0680c12": "德門，隨順欣樂所見諸佛住處門，隨順解了",
    "T10n0293_005:0680c13": "所見諸佛軌則門，隨順思念所見諸佛出現",
    "T10n0293_005:0680c14": "門，隨順趣入所見諸佛法界門，隨順安住所",
    "T10n0293_005:0680c15": "見諸佛境界門。漸次南行，向海門國，詣海",
    "T10n0293_005:0680c16": "雲比丘所，頂禮雙足，遶無數匝，於前合掌，白",
    "T10n0293_005:0680c17": "言：「聖者！我已先發阿耨多羅三藐三菩提心，",
    "T10n0293_005:0680c18": "欲入甚深最上智海，而未知菩薩云何能具",
    "T10n0293_005:0680c19": "菩薩行，長養菩提種？云何能捨凡夫家，生",
    "T10n0293_005:0680c20": "於如來家？云何能度生死海，入佛智慧海？",
    "T10n0293_005:0680c21": "云何能離凡愚地，入佛最勝地？云何能斷生",
    "T10n0293_005:0680c22": "死流，入佛淨行流？云何能壞生死輪，成就",
    "T10n0293_005:0680c23": "大願輪？云何能滅魔境界，顯示佛境界？云何",
    "T10n0293_005:0680c24": "能竭愛欲海，增長大悲海？云何能閉三塗八",
    "T10n0293_005:0680c25": "難門，開人天涅槃門？云何能出三有繫縛",
    "T10n0293_005:0680c26": "城，入種智解脫城？云何能棄捨一切珍玩",
    "T10n0293_005:0680c27": "資具，饒益攝受一切眾生？唯願慈哀，為我宣",
    "T10n0293_005:0680c28": "說。」時，海雲比丘告善財言：「善男子！汝已發",
    "T10n0293_005:0680c29": "阿耨多羅三藐三菩提心耶？」善財言：「唯！我已",
    "T10n0293_005:0681a01": "先發阿耨多羅三藐三菩提心。」海雲告言：「善",
    "T10n0293_005:0681a02": "哉！善哉！善男子！發菩提心者不可得聞，何況",
    "T10n0293_005:0681a03": "自能深心發趣？善男子！若諸眾生未曾修種",
    "T10n0293_005:0681a04": "深固善根，則不能發阿耨多羅三藐三菩提",
    "T10n0293_005:0681a05": "心。是故，菩薩要得平等無礙境界，普門善根",
    "T10n0293_005:0681a06": "光明照故；要得真實巧方便藏，正道三昧光",
    "T10n0293_005:0681a07": "明照故；要得積集功德海藏，廣大福聚莊嚴",
    "T10n0293_005:0681a08": "身故；要得增長種種白法，念念出生無休",
    "T10n0293_005:0681a09": "息故；要能供事真善知識，諮問法要無疲",
    "T10n0293_005:0681a10": "厭故；要捨慳吝，無所藏積，於身命財無愛著",
    "T10n0293_005:0681a11": "故；要離憍慢，心無高下，安住不動如大地",
    "T10n0293_005:0681a12": "故；要恒慈愍隨順眾生，平等饒益無違逆",
    "T10n0293_005:0681a13": "故；要處生死，於惡趣中度苦眾生，心不捨",
    "T10n0293_005:0681a14": "故；要恒觀察如來境界，欣求修習至究竟故；",
    "T10n0293_005:0681a15": "要恒利益安樂一切諸眾生故；如是乃能發",
    "T10n0293_005:0681a16": "菩提心。「發菩提心者，所謂：拔濟苦惱諸眾",
    "T10n0293_005:0681a17": "生故，發大悲心；平等福祐諸眾生故，發大慈",
    "T10n0293_005:0681a18": "心；除滅眾生諸苦蘊故，發安樂心；為息眾",
    "T10n0293_005:0681a19": "生不善心故，發饒益心；救護怖畏諸眾生故，",
    "T10n0293_005:0681a20": "發哀愍心；捨離執著障礙法故，發無著心；",
    "T10n0293_005:0681a21": "普遍法界諸佛剎故，發廣大心；等虛空界無",
    "T10n0293_005:0681a22": "不往故，發無邊心；見一切佛妙色身故，發",
    "T10n0293_005:0681a23": "無垢心；觀三世法智無盡故，發清淨心；為欲",
    "T10n0293_005:0681a24": "普入一切智智甚深海故，發大智心；發如是",
    "T10n0293_005:0681a25": "等種種心故，是名菩薩發菩提心。",
    "T10n0293_005:0681a26": "「善男子！我初止住此海門國十有二年，常以",
    "T10n0293_005:0681a27": "十事觀察大海而為境界。所謂：思惟大海寬",
    "T10n0293_005:0681a28": "廣難量，思惟大海深難得底，思惟大海同一",
    "T10n0293_005:0681a29": "鹹味，思惟大海出生眾寶，思惟大海吞納眾",
    "T10n0293_005:0681b01": "流，思惟大海水色差別不可思議，思惟大海",
    "T10n0293_005:0681b02": "種種眾生之所依住，思惟大海容受無量大",
    "T10n0293_005:0681b03": "身眾生，思惟大海能受大雲所雨之雨，思惟",
    "T10n0293_005:0681b04": "大海究竟恒滿無有增減。善男子！我復思念：",
    "T10n0293_005:0681b05": "世間之中頗有深廣過此海不？乃至容受",
    "T10n0293_005:0681b06": "常無增減過此海不？「善男子！我作如是思",
    "T10n0293_005:0681b07": "惟之時，從大海中有大蓮華，眾寶莊嚴，欻",
    "T10n0293_005:0681b08": "然出現，以無能勝帝青頗胝迦金剛摩尼王",
    "T10n0293_005:0681b09": "寶為莖，毘瑠璃摩尼王寶為臺，無垢清淨閻",
    "T10n0293_005:0681b10": "浮檀金為葉，隨時芬馥白栴檀香沈水妙",
    "T10n0293_005:0681b11": "寶而為其藏，黃色映徹碼碯寶王以為其",
    "T10n0293_005:0681b12": "鬚，百萬摩尼寶莊嚴網羅布其上；凡所莊",
    "T10n0293_005:0681b13": "校，周圓無際，光榮四照，彌覆大海。百萬欲天",
    "T10n0293_005:0681b14": "王普雨種種天寶、天華、天鬘、天香、天燒香、天",
    "T10n0293_005:0681b15": "塗香、天末香、天妙衣服、天幢幡蓋如雲而",
    "T10n0293_005:0681b16": "下；百萬龍王起大香雲，雨眾香水；百萬夜叉",
    "T10n0293_005:0681b17": "王獻以種種珍奇寶藏；百萬羅剎王各以慈",
    "T10n0293_005:0681b18": "心，合掌觀察；百萬乾闥婆王以妙樂音，歌詠",
    "T10n0293_005:0681b19": "讚歎；百萬阿脩羅王執持其莖，曲躬而立；百",
    "T10n0293_005:0681b20": "萬迦樓羅王銜諸瓔珞，妙寶繒帶四面垂下；",
    "T10n0293_005:0681b21": "百萬緊那羅王起饒益心，歡喜愛樂；百萬摩",
    "T10n0293_005:0681b22": "睺羅伽王起清淨心，恭敬禮拜；百萬人王起",
    "T10n0293_005:0681b23": "殷重心，合掌瞻仰；百萬轉輪聖王各以七寶，",
    "T10n0293_005:0681b24": "莊嚴供養；百萬梵天王頭頂禮敬；百萬淨居",
    "T10n0293_005:0681b25": "天恭敬合掌；百萬主海神俱時出現，恭敬作",
    "T10n0293_005:0681b26": "禮；百萬主火神各持種種妙寶莊嚴。百萬味",
    "T10n0293_005:0681b27": "光摩尼寶光明普照，百萬淨福摩尼寶布",
    "T10n0293_005:0681b28": "散莊嚴，百萬遍照摩尼寶為清淨藏，百萬離",
    "T10n0293_005:0681b29": "垢藏摩尼寶其光赫奕，百萬吉祥藏摩尼寶",
    "T10n0293_005:0681c01": "放妙光明，百萬妙藏摩尼寶光照無邊，百萬",
    "T10n0293_005:0681c02": "閻浮幢摩尼寶周布行列，百萬不可壞金剛",
    "T10n0293_005:0681c03": "摩尼寶清淨莊嚴。百萬日藏摩尼寶廣大清",
    "T10n0293_005:0681c04": "淨，圓光普照；百萬可愛樂摩尼寶顯現眾",
    "T10n0293_005:0681c05": "色，具足莊嚴；百萬心王摩尼寶放雜色光，雨",
    "T10n0293_005:0681c06": "無盡寶。「此大蓮華所有莊嚴，皆從如來過去",
    "T10n0293_005:0681c07": "積集出世廣大善根所生，令諸菩薩各於此",
    "T10n0293_005:0681c08": "華，信願成滿；普於十方一切世界無不顯現；",
    "T10n0293_005:0681c09": "從如幻觀香王業生，以無生法所莊嚴故；從",
    "T10n0293_005:0681c10": "如夢觀離相法生，以無作法之所印故；從無",
    "T10n0293_005:0681c11": "染著離諍法生，隨境觀察無所著故；恒出",
    "T10n0293_005:0681c12": "妙音演說如來廣大境界，其聲充滿一切諸",
    "T10n0293_005:0681c13": "佛清淨剎土。假使無數百千億劫，以妙辯才",
    "T10n0293_005:0681c14": "稱讚此華，功德無盡。「善男子！我時於此蓮華",
    "T10n0293_005:0681c15": "之上，見有如來結跏趺坐，相好具足，形量",
    "T10n0293_005:0681c16": "高廣，上至有頂。如來所處寶蓮華座不可",
    "T10n0293_005:0681c17": "思議，道場眾會不可思議，圓滿智慧不可思",
    "T10n0293_005:0681c18": "議，圓光照耀不可思議，威儀隨現不可思",
    "T10n0293_005:0681c19": "議，光明熾盛不可思議，諸相隨好不可思",
    "T10n0293_005:0681c20": "議，變現自在不可思議，神通調伏不可思",
    "T10n0293_005:0681c21": "議，清淨妙色不可思議，無見頂相不可思",
    "T10n0293_005:0681c22": "議，舌相長廣不可思議，辯才善巧不可思",
    "T10n0293_005:0681c23": "議，圓音普演不可思議，無量智力不可思",
    "T10n0293_005:0681c24": "議，清淨無畏不可思議，無礙解智不可思",
    "T10n0293_005:0681c25": "議，憶念彼佛往修本行不可思議，菩提自",
    "T10n0293_005:0681c26": "在不可思議，法雷震吼不可思議，普門示",
    "T10n0293_005:0681c27": "現不可思議，種種莊嚴不可思議，隨其左",
    "T10n0293_005:0681c28": "右見各差別不可思議，普遍饒益咸令成",
    "T10n0293_005:0681c29": "熟不可思議。",
    "T10n0293_005:0682a01": "「善男子！時彼如來於蓮華上，則伸右手而",
    "T10n0293_005:0682a02": "摩我頂，為我演說普眼法門；顯發一切菩薩",
    "T10n0293_005:0682a03": "諸行，開演一切如來境界，闡揚一切諸佛妙",
    "T10n0293_005:0682a04": "法，光照一切諸佛剎土，圓滿一切諸佛相好，",
    "T10n0293_005:0682a05": "摧伏一切外道邪論，散滅一切諸魔軍眾；能",
    "T10n0293_005:0682a06": "令一切眾生歡喜，調伏一切眾生煩惱，能照",
    "T10n0293_005:0682a07": "一切眾生心行，善了一切眾生根性，能以威",
    "T10n0293_005:0682a08": "力普轉法輪，隨眾生心悉令開悟。「我從彼",
    "T10n0293_005:0682a09": "佛得聞於此普眼法門，受持讀誦，憶念思惟。",
    "T10n0293_005:0682a10": "假使有人以大海量墨，須彌聚筆，書此無",
    "T10n0293_005:0682a11": "盡廣大海藏普眼法門，一品中一門，一門",
    "T10n0293_005:0682a12": "中一法，一法中一義，一義中一句，乃至少分，",
    "T10n0293_005:0682a13": "尚不可得，何況盡能具足書寫？善男子！我於",
    "T10n0293_005:0682a14": "彼佛千二百歲，受持如是普眼法門，相續不",
    "T10n0293_005:0682a15": "斷。於日日中常以十種陀羅尼門，領受記持",
    "T10n0293_005:0682a16": "十無數品，所謂：以聞持陀羅尼光明，領受無",
    "T10n0293_005:0682a17": "數品；以寂靜門陀羅尼光明，趣入無數品；以",
    "T10n0293_005:0682a18": "無邊旋陀羅尼光明，普入無數品；以隨地觀",
    "T10n0293_005:0682a19": "察普遍照耀陀羅尼光明，分別無數品；以具",
    "T10n0293_005:0682a20": "足威力陀羅尼光明，普攝無數品；以蓮華莊",
    "T10n0293_005:0682a21": "嚴陀羅尼光明，引發無數品；以微妙言音陀",
    "T10n0293_005:0682a22": "羅尼光明，開演無數品；以虛空藏陀羅尼光",
    "T10n0293_005:0682a23": "明，顯示無數品；以光聚山陀羅尼光明，增",
    "T10n0293_005:0682a24": "廣無數品；以海藏普持陀羅尼光明，辨析無",
    "T10n0293_005:0682a25": "數品。「善男子！是時十方一切世界，各有無量",
    "T10n0293_005:0682a26": "諸眾生等，為聽法故而來我所；所謂：天王、龍",
    "T10n0293_005:0682a27": "王、夜叉王、乾闥婆王、阿脩羅王、迦樓羅王、",
    "T10n0293_005:0682a28": "緊那羅王、摩睺羅伽王、人王、梵王，如是諸",
    "T10n0293_005:0682a29": "王并其眷屬，來詣我所，諮問我法。我悉為其",
    "T10n0293_005:0682b01": "次第開演，分別解說，咸令歡喜，心生愛樂，",
    "T10n0293_005:0682b02": "深信趣入，悟解成就，安住於此諸佛菩薩光",
    "T10n0293_005:0682b03": "明妙行普眼法門。「善男子！我唯知此普眼法",
    "T10n0293_005:0682b04": "門，如諸菩薩摩訶薩深入一切菩薩行海，隨",
    "T10n0293_005:0682b05": "其願力皆清淨故；深入一切廣大願海，盡一",
    "T10n0293_005:0682b06": "切劫住世間故；深入一切諸眾生海，隨其心",
    "T10n0293_005:0682b07": "行普饒益故；深入一切眾生心海，出生無礙",
    "T10n0293_005:0682b08": "十力智故；深入一切眾生根海，隨時調伏令",
    "T10n0293_005:0682b09": "成熟故；深入一切同異剎海，為滿本願悉嚴",
    "T10n0293_005:0682b10": "淨故；深入一切無盡佛海，常願承事興供",
    "T10n0293_005:0682b11": "養故；深入一切正覺法海，能以智慧咸悟",
    "T10n0293_005:0682b12": "入故；深入一切佛功德海，於真實道具足修",
    "T10n0293_005:0682b13": "故；深入一切諸言辭海，遍一切剎轉法輪",
    "T10n0293_005:0682b14": "故；而我云何能知、能說彼功德行？「善男子！從",
    "T10n0293_005:0682b15": "此南行六十由旬，楞伽道邊，有一聚落名",
    "T10n0293_005:0682b16": "為海岸，彼有比丘名曰妙住，汝詣彼問菩",
    "T10n0293_005:0682b17": "薩云何令菩薩行速得清淨？」時，善財童子",
    "T10n0293_005:0682b18": "禮海雲足，右遶瞻仰，辭退而去。",
    "T10n0293_005:0682b19": "爾時，善財童子隨順思惟善知識教；專心憶",
    "T10n0293_005:0682b20": "念普眼法門，專念如來神變威力，憶持微妙",
    "T10n0293_005:0682b21": "法句身雲，趣入無邊法門教海，觀察善友威",
    "T10n0293_005:0682b22": "儀法式，游泳甚深法海漩澓，普遍趣入虛",
    "T10n0293_005:0682b23": "空法界，淨治法眼所有翳障，捃拾善友所集",
    "T10n0293_005:0682b24": "法寶。如是作意，漸次南行，至楞伽道海岸",
    "T10n0293_005:0682b25": "聚落，觀察十方，周遍求覓妙住比丘。見彼",
    "T10n0293_005:0682b26": "比丘在虛空中經行來往。不思議數諸淨居",
    "T10n0293_005:0682b27": "天與宮殿俱，於虛空中恭敬合掌，發弘誓願",
    "T10n0293_005:0682b28": "而為供養；不思議數諸梵天王，曲躬合掌出",
    "T10n0293_005:0682b29": "妙音聲，以人間法稱揚讚歎而為供養；無數",
    "T10n0293_005:0682c01": "千萬欲界諸天及諸天王，恭敬圍遶滿虛空",
    "T10n0293_005:0682c02": "中，布天華雲，雨天華雨，作天妓樂，出妙音",
    "T10n0293_005:0682c03": "聲，無數繒綺寶幢幡蓋，種種嚴飾，悉遍虛",
    "T10n0293_005:0682c04": "空而為供養；復有無數諸大龍王，於虛空中",
    "T10n0293_005:0682c05": "興不思議沈水香雲，普遍虛空，震雷激電而",
    "T10n0293_005:0682c06": "為供養；無量不思議數諸夜叉王各以眷屬，",
    "T10n0293_005:0682c07": "周匝圍遶恭敬守護而為供養；無量不思議",
    "T10n0293_005:0682c08": "數諸羅剎王與諸眷屬，其形長大，甚可怖",
    "T10n0293_005:0682c09": "畏，咸起慈心，親近瞻仰而為供養；無量阿脩",
    "T10n0293_005:0682c10": "羅王興不思議摩尼寶雲，放大光明遍滿虛",
    "T10n0293_005:0682c11": "空，雨種種寶莊嚴照耀而為供養；無數迦",
    "T10n0293_005:0682c12": "樓羅王作童子形，諸妙采女之所圍遶，起",
    "T10n0293_005:0682c13": "大慈愍，無殺害心，恭敬合掌而為供養；無數",
    "T10n0293_005:0682c14": "緊那羅王拊擊眾樂，演出種種微妙音聲，復",
    "T10n0293_005:0682c15": "以種種稱法言辭，歌詠讚歎而為供養；無數",
    "T10n0293_005:0682c16": "摩睺羅伽王持不思議上妙微細天諸衣服，",
    "T10n0293_005:0682c17": "親近隨逐，周迴布列而為供養；無量主海",
    "T10n0293_005:0682c18": "神作諸妓樂，嘯和雅音而為供養。善財童",
    "T10n0293_005:0682c19": "子見此比丘於虛空中經行自在，復有如",
    "T10n0293_005:0682c20": "是供養之事充滿虛空；歡喜踊躍，不能自",
    "T10n0293_005:0682c21": "持；五體投地，一心敬禮，良久乃起；合掌白",
    "T10n0293_005:0682c22": "言：「聖者！我已先發阿耨多羅三藐三菩提心，",
    "T10n0293_005:0682c23": "而未知菩薩云何勤求佛法？云何積集佛法？",
    "T10n0293_005:0682c24": "云何滿足佛法？云何熏習佛法？云何修行",
    "T10n0293_005:0682c25": "佛法？云何淨治佛法？云何隨順佛所行法？",
    "T10n0293_005:0682c26": "云何通達佛算數法？云何增長佛普遍法？云",
    "T10n0293_005:0682c27": "何清淨佛究竟法？云何總攝佛功德法？云何",
    "T10n0293_005:0682c28": "能入佛隨順法？我聞聖者善能誘誨；唯願",
    "T10n0293_005:0682c29": "慈悲，為我宣說菩薩云何恒見諸佛，聞法",
    "T10n0293_005:0683a01": "勤修而不捨離？菩薩云何恒同一切菩薩善",
    "T10n0293_005:0683a02": "根而不捨離？菩薩云何恒以智慧證諸佛",
    "T10n0293_005:0683a03": "法而不捨離？菩薩云何恒以大願饒益眾生",
    "T10n0293_005:0683a04": "而不捨離？菩薩云何恒修一切菩薩事業",
    "T10n0293_005:0683a05": "而不捨離？菩薩云何恒住劫海，修行無厭",
    "T10n0293_005:0683a06": "而不捨離？菩薩云何恒住剎海，普遍莊嚴而",
    "T10n0293_005:0683a07": "不捨離？菩薩云何恒依佛力，悉能知見諸佛",
    "T10n0293_005:0683a08": "神變而不捨離？菩薩云何恒於六趣自在",
    "T10n0293_005:0683a09": "受生，住無住道而不捨離？菩薩云何恒受",
    "T10n0293_005:0683a10": "諸佛正法雲雨悉能憶持而不捨離？菩薩云",
    "T10n0293_005:0683a11": "何恒發智光普照三世佛所行處而不捨離？",
    "T10n0293_005:0683a12": "唯願慈哀，為我開演。」",
    "T10n0293_005:0683a13": "爾時，妙住比丘告善財言：「善哉！善哉！善男子！",
    "T10n0293_005:0683a14": "汝已能發阿耨多羅三藐三菩提心，今復志",
    "T10n0293_005:0683a15": "求一切智法及自覺法。善男子！汝能發心深",
    "T10n0293_005:0683a16": "信愛樂，慇懃不捨，請問於我；汝當諦聽，今為",
    "T10n0293_005:0683a17": "汝說。「善男子！我得菩薩普遍速疾勇猛不",
    "T10n0293_005:0683a18": "空供養諸佛成熟眾生解脫門。常於此門，若",
    "T10n0293_005:0683a19": "行若止，修習思惟；或入或出，隨順觀察；即時",
    "T10n0293_005:0683a20": "獲得智慧光明名普照諸法究竟無礙。由得",
    "T10n0293_005:0683a21": "如是智光明故，知諸眾生種種心行無所",
    "T10n0293_005:0683a22": "罣礙，知諸眾生種種歿生無所罣礙，知諸",
    "T10n0293_005:0683a23": "眾生宿住之事無所罣礙，知諸眾生未來劫",
    "T10n0293_005:0683a24": "事無所罣礙，知諸眾生現在世事無所罣礙，",
    "T10n0293_005:0683a25": "知諸眾生種種言音隨俗差別無所罣礙，知",
    "T10n0293_005:0683a26": "諸眾生種種疑網咸為決了無所罣礙，知諸",
    "T10n0293_005:0683a27": "眾生種種根性受法差別無所罣礙，知諸眾",
    "T10n0293_005:0683a28": "生應受化時悉往調伏無所罣礙，知諸時分、",
    "T10n0293_005:0683a29": "剎那、臘縛牟呼栗多、晝夜、年劫、延促、相入無",
    "T10n0293_005:0683b01": "所罣礙，知三世海諸法流轉相續次第無所",
    "T10n0293_005:0683b02": "罣礙，知諸佛剎無量差別，能以其身遍往",
    "T10n0293_005:0683b03": "十方無所罣礙；何以故？以得無住、無作、無行",
    "T10n0293_005:0683b04": "神通力故。「善男子！我以得此神通力故，於虛",
    "T10n0293_005:0683b05": "空中或行、或住、或坐、或臥，乃至現作種種威",
    "T10n0293_005:0683b06": "儀隱顯自在。或以一身分為多身，或以多身",
    "T10n0293_005:0683b07": "合為一身；或以其身來往、入出、穿度石壁而",
    "T10n0293_005:0683b08": "無障礙；或於空中結跏趺坐，自在往來，猶如",
    "T10n0293_005:0683b09": "飛鳥；入地如水，履水如地；遍身上下普出煙",
    "T10n0293_005:0683b10": "焰，光明熾盛如大火聚；或時震動一切大地；",
    "T10n0293_005:0683b11": "或時以手捫摸日月；或現威德超自在天；",
    "T10n0293_005:0683b12": "或現大身過於梵世；或以神力轉變自在；",
    "T10n0293_005:0683b13": "或現燒香雲盤旋如蓋，彌覆十方；或現寶焰",
    "T10n0293_005:0683b14": "雲，光明熾盛，普照一切；或現變化雲，其身",
    "T10n0293_005:0683b15": "隨類，等眾生界；或現光網雲，具足眾色，映",
    "T10n0293_005:0683b16": "徹無礙。或現其身於一念頃，過於東方一世",
    "T10n0293_005:0683b17": "界、十世界、百世界、千世界、百千世界、億世",
    "T10n0293_005:0683b18": "界、百億世界、千億世界、百千億世界、百千億",
    "T10n0293_005:0683b19": "那由他世界，乃至無數世界、無量世界、無",
    "T10n0293_005:0683b20": "邊世界、無等世界，不可思世界、不可量世",
    "T10n0293_005:0683b21": "界、不可稱世界、不可說世界、不可說不可說",
    "T10n0293_005:0683b22": "世界，乃至或過閻浮提極微塵數世界，乃",
    "T10n0293_005:0683b23": "至過不可說不可說佛剎極微塵數世界。如",
    "T10n0293_005:0683b24": "是一切世界海中，所有一切世界出生中，一",
    "T10n0293_005:0683b25": "切世界方處中，一切世界旋轉中，一切世界",
    "T10n0293_005:0683b26": "普遍中，一切世界變化中，一切世界名字中，",
    "T10n0293_005:0683b27": "一切世界法門中，一切世界時劫中，一切世",
    "T10n0293_005:0683b28": "界微細中，一切世界菩提場中，一切世界莊",
    "T10n0293_005:0683b29": "嚴具中，一切世界大眾會中。如是一切種種",
    "T10n0293_005:0683c01": "世界，其中所有一切剎土，皆有如來現成正",
    "T10n0293_005:0683c02": "覺；彼諸如來一一復現一切佛剎極微塵",
    "T10n0293_005:0683c03": "數大眾集會差別之身，我悉於彼一切佛所，",
    "T10n0293_005:0683c04": "普現其身。於一一身，普雨一切諸佛剎海極",
    "T10n0293_005:0683c05": "微塵數諸供養雲，所謂：一切華雲、一切香雲、",
    "T10n0293_005:0683c06": "一切鬘雲、一切蓋雲、一切幢雲、一切幡雲、一",
    "T10n0293_005:0683c07": "切帳雲、一切網雲、一切末香雲、一切塗香",
    "T10n0293_005:0683c08": "雲、一切衣服雲；以一切身各持如是諸供",
    "T10n0293_005:0683c09": "具雲而為供養。一一如來所轉法輪，種種宣",
    "T10n0293_005:0683c10": "說，所謂：廣說、略說、讚說、毀說、明了說、隱密",
    "T10n0293_005:0683c11": "說、有餘說、無餘說、不定說、決定說，我皆悟",
    "T10n0293_005:0683c12": "解，憶念受持。一一國土，諸佛剎海，所有莊",
    "T10n0293_005:0683c13": "嚴，我皆憶持，曾無忘失。如於東方，南、西、北",
    "T10n0293_005:0683c14": "方，四維，上、下，亦復如是。「善男子！如是一切諸",
    "T10n0293_005:0683c15": "世界中所有眾生，若聞我名，若見我身，或覩",
    "T10n0293_005:0683c16": "經行止住之處，或以一心禮拜供養，或時",
    "T10n0293_005:0683c17": "散亂懷疑不信，如是一切皆決定於阿耨多",
    "T10n0293_005:0683c18": "羅三藐三菩提得不退轉。彼諸世界一切",
    "T10n0293_005:0683c19": "眾生我皆明見，隨其大小、勝劣、苦樂，示同其",
    "T10n0293_005:0683c20": "形，隨所應度，教化調伏而成熟之；隨有眾",
    "T10n0293_005:0683c21": "生親近我者，悉令安住如是法門。「善男子！我",
    "T10n0293_005:0683c22": "唯知此普遍速疾，勇猛不空，供養諸佛，成熟眾",
    "T10n0293_005:0683c23": "生無礙解脫門；如諸菩薩摩訶薩具足受持",
    "T10n0293_005:0683c24": "大慈悲戒，波羅蜜戒，住大乘戒，不離菩薩",
    "T10n0293_005:0683c25": "道戒，不著一切法戒，不捨菩提心戒，不墮",
    "T10n0293_005:0683c26": "二乘地戒，常以佛法為所緣戒，心常憶念一",
    "T10n0293_005:0683c27": "切智戒，所發志樂等虛空戒，一切世間無",
    "T10n0293_005:0683c28": "所依戒，不缺漏戒，不濁亂戒，無遺失戒，不",
    "T10n0293_005:0683c29": "雜染戒，不追悔戒，無厭怠戒，清淨戒，離塵",
    "T10n0293_005:0684a01": "戒，無垢戒，如是菩薩戒行功德，無量無邊，而",
    "T10n0293_005:0684a02": "我云何能知、能說？「善男子！從此南方有一",
    "T10n0293_005:0684a03": "國土，名達邏比吒，其國有城，名金剛層；",
    "T10n0293_005:0684a04": "中有大士，名曰彌伽；汝往彼問菩薩云何",
    "T10n0293_005:0684a05": "學菩薩行，云何修菩薩道。」時，善財童子禮",
    "T10n0293_005:0684a06": "妙住足，右遶瞻仰，辭退而去。爾時，善財童子",
    "T10n0293_005:0684a07": "一心隨順善知識教，正念觀彼法光明門；以",
    "T10n0293_005:0684a08": "清淨心深信趣入，念法威力，順佛所行，專心",
    "T10n0293_005:0684a09": "憶持，紹三寶種，歎離欲性；念善知識，普遍",
    "T10n0293_005:0684a10": "觀察，照明三世，憶本大願，隨順修行；以無礙",
    "T10n0293_005:0684a11": "心入眾生界，常勤作意救護世間；於諸有",
    "T10n0293_005:0684a12": "為，心無倚著，觀一切法根本自性，念念流入",
    "T10n0293_005:0684a13": "一切智海，普遍嚴淨一切佛剎；於諸如來道",
    "T10n0293_005:0684a14": "場眾會，心無依住。如是觀察，漸次南行，至達",
    "T10n0293_005:0684a15": "邏比吒國，入金剛層城，周遍求覓彌伽大",
    "T10n0293_005:0684a16": "士。乃見其人於市肆中，處高臺上，坐師子座，",
    "T10n0293_005:0684a17": "十千人眾所共圍遶，廣說輪字莊嚴法門。善",
    "T10n0293_005:0684a18": "財往詣，頂禮其足，遶無數匝，恭敬合掌，白言：",
    "T10n0293_005:0684a19": "「聖者！我已先發阿耨多羅三藐三菩提心，而",
    "T10n0293_005:0684a20": "未知菩薩云何學菩薩行？云何修菩薩道？云",
    "T10n0293_005:0684a21": "何流轉諸趣，常不忘失菩提之心？云何心得",
    "T10n0293_005:0684a22": "堅固，勤求佛法無有厭倦？云何獲得清淨謙",
    "T10n0293_005:0684a23": "下之心無能壞者？云何得大悲心力，恒處",
    "T10n0293_005:0684a24": "生死不憚劬勞？云何得陀羅尼力，自在攝持",
    "T10n0293_005:0684a25": "普門清淨？云何發生廣大智光，離諸翳障？云",
    "T10n0293_005:0684a26": "何得妙辯才，善巧決擇甚深法藏？云何得正",
    "T10n0293_005:0684a27": "念力，憶持諸佛一切法輪？云何得淨趣力，演",
    "T10n0293_005:0684a28": "一切法普淨諸趣？云何得成菩薩普遍智力，",
    "T10n0293_005:0684a29": "於一切法種種分別，悉能決定了真實義？",
    "T10n0293_005:0684b01": "唯願慈哀，為我宣說。」爾時，彌伽告善財言：「善",
    "T10n0293_005:0684b02": "男子！汝已先發阿耨多羅三藐三菩提心耶？」",
    "T10n0293_005:0684b03": "善財白言：「唯然！大士！我已先發阿耨多羅三",
    "T10n0293_005:0684b04": "藐三菩提心。」彌伽遽即下師子座，由為尊重",
    "T10n0293_005:0684b05": "菩提心故，於善財前五體投地，一心禮敬；從",
    "T10n0293_005:0684b06": "地而起，散金銀華無價寶珠及以上妙碎",
    "T10n0293_005:0684b07": "末旃檀，復以雜綵無量寶衣以覆其上。復",
    "T10n0293_005:0684b08": "散無數殊勝光潔悅意香華，眾妙供具而為",
    "T10n0293_005:0684b09": "供養；然後合掌，以柔軟音而稱讚言：「善哉！善",
    "T10n0293_005:0684b10": "哉！善男子！汝乃能發阿耨多羅三藐三菩提",
    "T10n0293_005:0684b11": "心。「善男子！若有能發阿耨多羅三藐三菩提",
    "T10n0293_005:0684b12": "心者，則為勤求一切智智不斷佛種，則為永",
    "T10n0293_005:0684b13": "離一切世間凡夫種性，則為嚴淨一切諸佛",
    "T10n0293_005:0684b14": "所有剎土，則為調伏一切眾生令其成熟，則",
    "T10n0293_005:0684b15": "為覺了一切法性出生死海，則為照解一切",
    "T10n0293_005:0684b16": "業種無所依著，則為勤修一切菩薩所有妙",
    "T10n0293_005:0684b17": "行，則為已發一切大願無有斷絕，則為隨順",
    "T10n0293_005:0684b18": "一切種智離欲行處，則為獲得一切菩薩堅",
    "T10n0293_005:0684b19": "固種性，則為已得一切諸佛威力加持，則能",
    "T10n0293_005:0684b20": "明見一切三世所有差別，則為十方一切如",
    "T10n0293_005:0684b21": "來共所護念，則與法界一切菩薩志樂平等，",
    "T10n0293_005:0684b22": "則得一切賢聖咸共稱讚，則得一切梵王一",
    "T10n0293_005:0684b23": "心禮覲，則得一切天王恭敬供養，則得一",
    "T10n0293_005:0684b24": "切夜叉王常勤守護，則得一切羅剎王隨逐",
    "T10n0293_005:0684b25": "侍衛，則得一切諸大龍王迎接奉事，則得一",
    "T10n0293_005:0684b26": "切緊那羅王歌詠讚歎，則得一切諸世間主",
    "T10n0293_005:0684b27": "同心慶悅，則令一切諸眾生界悉得安隱。所",
    "T10n0293_005:0684b28": "謂：令斷一切惡趣流轉故，令捨一切諸苦難",
    "T10n0293_005:0684b29": "處故，令息一切貧窮根本故，令生一切人",
    "T10n0293_005:0684c01": "天快樂故，令得親近供養一切善知識故，令",
    "T10n0293_005:0684c02": "得聽聞受持諸佛廣大法故，能令修集一切",
    "T10n0293_005:0684c03": "菩薩菩提分法故，能令增長一切功德善法",
    "T10n0293_005:0684c04": "根芽故，能令熏發一切菩薩無漏智種故，",
    "T10n0293_005:0684c05": "能令智光普照一切差別智道故，能令究竟",
    "T10n0293_005:0684c06": "住於菩薩真實智地故。「善男子！如是菩薩",
    "T10n0293_005:0684c07": "難得出世，亦難值遇；諸有所作難識、難知。",
    "T10n0293_005:0684c08": "能為眾生作甚難事；若得見者倍更為難。",
    "T10n0293_005:0684c09": "何以故？菩薩出世與諸眾生為大利益：如父",
    "T10n0293_005:0684c10": "母，長養安慰令成就故；如瓔珞，莊嚴一切諸",
    "T10n0293_005:0684c11": "天人故；如船師，於生死海度眾生故；如屋宅，",
    "T10n0293_005:0684c12": "覆護一切諸世間故；如商主，能導群生至寶",
    "T10n0293_005:0684c13": "所故；如赫日，智慧光明能普照故；如君主，覺",
    "T10n0293_005:0684c14": "法城中得自在故；如熾火，能燒眾生我愛薪",
    "T10n0293_005:0684c15": "故；如大雲，普霔無邊甘露雨故；如時雨，增",
    "T10n0293_005:0684c16": "長信等善根芽故；如船舫，運度眾生達彼",
    "T10n0293_005:0684c17": "岸故；如橋梁，能度眾生越生死故；如津濟，顯",
    "T10n0293_005:0684c18": "示一切出要道故；如風輪，能持眾生不令",
    "T10n0293_005:0684c19": "墮落三惡趣故；如大地，悉能增長一切眾生",
    "T10n0293_005:0684c20": "諸善根故；如大海，具足一切無盡福智功德",
    "T10n0293_005:0684c21": "藏故；如滿月，普放智光破煩惱暗，施清涼故；",
    "T10n0293_005:0684c22": "如猛將，悉能摧伏一切魔軍，令退散故；如須",
    "T10n0293_005:0684c23": "彌，勝智善根超出深廣生死海故。」爾時，彌",
    "T10n0293_005:0684c24": "伽廣為善財稱讚顯示發菩提心大功德力，",
    "T10n0293_005:0684c25": "令諸眾會，皆生歡喜；同聲唱言：「善哉！善哉！",
    "T10n0293_005:0684c26": "善男子！今我眾會，因見勝人，得聞菩薩功德",
    "T10n0293_005:0684c27": "行願，踊躍歡喜，不能自持。」是時，彌伽還昇",
    "T10n0293_005:0684c28": "本座，從其面門放種種光，普照三千大千",
    "T10n0293_005:0684c29": "世界。時，此世界諸大梵王、天、龍、夜叉、乾闥婆、",
    "T10n0293_005:0685a01": "阿脩羅、迦樓羅、緊那羅、摩睺羅伽、人及非人，",
    "T10n0293_005:0685a02": "如是諸王并其眷屬，蒙光照耀，靡不來集。是",
    "T10n0293_005:0685a03": "時，大士觀察眾心，咸生恭敬，離諸諂慢，其心",
    "T10n0293_005:0685a04": "寂靜，志意柔順，隨其樂欲，廣為分別開示，解",
    "T10n0293_005:0685a05": "釋輪字句品莊嚴法門；彼諸眾生聞此法已，",
    "T10n0293_005:0685a06": "信順悟入，皆於阿耨多羅三藐三菩提得不",
    "T10n0293_005:0685a07": "退轉。所應作已，告善財言：「善男子！我已成就",
    "T10n0293_005:0685a08": "妙音陀羅尼光明法門，於一念中能分別知",
    "T10n0293_005:0685a09": "三千大千世界所有欲色諸天語言差別祕",
    "T10n0293_005:0685a10": "密；諸龍、夜叉、乾闥婆、阿脩羅、迦樓羅、緊那羅、",
    "T10n0293_005:0685a11": "摩睺羅伽、人、非人等所有語言差別祕密；亦",
    "T10n0293_005:0685a12": "知彼彼一切眾生所有心想，種種樂欲差別",
    "T10n0293_005:0685a13": "祕密。所謂：了知色界梵王及諸梵眾所有心",
    "T10n0293_005:0685a14": "樂差別祕密；亦知欲界諸大天王、天子、天女",
    "T10n0293_005:0685a15": "所有心樂差別祕密；亦知龍等，人及非人男",
    "T10n0293_005:0685a16": "女眷屬所有心樂差別祕密；亦能知此三千",
    "T10n0293_005:0685a17": "大千世界一切聲聞及辟支佛所有向果，各",
    "T10n0293_005:0685a18": "各修習一切菩薩行願地位，各各修習微細",
    "T10n0293_005:0685a19": "意趣差別祕密；及諸言辭分別解說，辨釋",
    "T10n0293_005:0685a20": "文義，無不明了。亦能了知三世諸佛，為諸眾",
    "T10n0293_005:0685a21": "生演說一切甚深法海，種種言辭意趣祕密。",
    "T10n0293_005:0685a22": "「如於一念知此世界所有眾生及諸賢聖言",
    "T10n0293_005:0685a23": "辭、心想、行願、地位，各各差別微細祕密；亦知",
    "T10n0293_005:0685a24": "東方一十百千萬億那由他無數、無量、無邊、",
    "T10n0293_005:0685a25": "無等、不可數、不可稱、不可思、不可量、不可",
    "T10n0293_005:0685a26": "說、不可說不可說諸世界中，所有眾生及諸",
    "T10n0293_005:0685a27": "賢聖言辭、心想、行願、地位微細祕密；南、西、北",
    "T10n0293_005:0685a28": "方，四維，上、下，各盡不可說不可說諸世界中，",
    "T10n0293_005:0685a29": "所有眾生及諸賢聖言辭、心想、行願、地位各",
    "T10n0293_005:0685b01": "各差別微細祕密；如是一切，悉能了知，無不",
    "T10n0293_005:0685b02": "通達。「善男子！我唯知此妙音陀羅尼光明法",
    "T10n0293_005:0685b03": "門；如諸菩薩摩訶薩普能隨入一切眾生種",
    "T10n0293_005:0685b04": "種想行眷屬海；普能隨入一切眾生種種建",
    "T10n0293_005:0685b05": "立施設海；普能隨入一切眾生種種稱謂名",
    "T10n0293_005:0685b06": "字海；普能隨入一切眾生種種方俗語言海；",
    "T10n0293_005:0685b07": "普能隨入一切諸佛甚深祕密法句海；普能",
    "T10n0293_005:0685b08": "隨入一切諸佛究竟最上法句海；普能隨入",
    "T10n0293_005:0685b09": "一切諸佛於一所緣中，說一切三世所緣法句",
    "T10n0293_005:0685b10": "海；普能隨入一切諸佛於一切語言中，演說",
    "T10n0293_005:0685b11": "一切增上法句海；普能隨入一切諸佛於一",
    "T10n0293_005:0685b12": "切語言中，演說一切上上法句海；普能隨入",
    "T10n0293_005:0685b13": "一切諸佛於一切語言中，演說廣大差別法句",
    "T10n0293_005:0685b14": "海；普能隨入一切諸佛於一切語言中，演說",
    "T10n0293_005:0685b15": "一切差別善巧調伏法句海；普能隨入一切",
    "T10n0293_005:0685b16": "諸佛於一切世界中，演說種種呪術言辭差別",
    "T10n0293_005:0685b17": "祕密海；普能隨入一切世界種種眾生音聲",
    "T10n0293_005:0685b18": "語言際；普能隨入一切諸佛清淨法輪，圓滿",
    "T10n0293_005:0685b19": "莊嚴際；普能隨入一切世間種種字輪，普遍",
    "T10n0293_005:0685b20": "出生顯示諸法際。如是菩薩行智功德，而我",
    "T10n0293_005:0685b21": "云何能知、能說？「善男子！從此南方有一聚",
    "T10n0293_005:0685b22": "落名為住林，彼有長者名住解脫，汝往",
    "T10n0293_005:0685b23": "彼問菩薩云何修集菩薩道？菩薩云何出生",
    "T10n0293_005:0685b24": "菩薩德？菩薩云何成就菩薩行？菩薩云何思",
    "T10n0293_005:0685b25": "惟菩薩法？」時，善財童子蒙善知識深心誨",
    "T10n0293_005:0685b26": "誘，於一切智法，深生尊重；於一切善根，增益",
    "T10n0293_005:0685b27": "信樂；於一切佛法，倍起精勤；於一切善知識",
    "T10n0293_005:0685b28": "教，普加隨順。禮彌伽足，悲泣流淚，遶無量",
    "T10n0293_005:0685b29": "匝，戀慕瞻仰，辭退南行。",
    "T10n0293_005:0685c01": "大方廣佛華嚴經卷第五"
}