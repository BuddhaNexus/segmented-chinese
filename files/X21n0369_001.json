{
    "X21n0369_001:0171a04": "解深密經疏目次",
    "X21n0369_001:0171a06": "卷第一",
    "X21n0369_001:0171a07": "序品第一",
    "X21n0369_001:0171a08": "卷第二",
    "X21n0369_001:0171a09": "勝義諦相品第二",
    "X21n0369_001:0171a10": "卷第三",
    "X21n0369_001:0171a11": "勝義諦相品之餘",
    "X21n0369_001:0171a12": "心意識相品第三",
    "X21n0369_001:0171a13": "卷第四",
    "X21n0369_001:0171a14": "一切法相品第四",
    "X21n0369_001:0171a15": "無自性相品第五",
    "X21n0369_001:0171a16": "卷第五",
    "X21n0369_001:0171a17": "無自性相品之餘",
    "X21n0369_001:0171a18": "卷第六",
    "X21n0369_001:0171a19": "分別瑜伽品第六",
    "X21n0369_001:0171a20": "卷第七",
    "X21n0369_001:0171a21": "分別瑜伽品之餘",
    "X21n0369_001:0171a22": "卷第八",
    "X21n0369_001:0171a23": "地波羅蜜多品第七",
    "X21n0369_001:0171a24": "卷第九",
    "X21n0369_001:0171b01": "地波羅蜜多品之餘",
    "X21n0369_001:0171b02": "如來成所作事品第八",
    "X21n0369_001:0171b03": "卷第十(但逸此卷)",
    "X21n0369_001:0171b04": "如來成所作事品之餘",
    "X21n0369_001:0171b06": "解深密經疏目次(終)",
    "X21n0369_001:0171b14": "解深密經疏卷第一",
    "X21n0369_001:0171b15": "西明寺沙門　圓測　撰",
    "X21n0369_001:0171b16": "解深密經序品第一",
    "X21n0369_001:0171b17": "將欲釋經四門分別。一教興題目。二辨經宗體。三",
    "X21n0369_001:0171b18": "顯所依為。四依文正釋。",
    "X21n0369_001:0171b19": "第一教興及題目者。竊以。真性甚深。超眾象而為",
    "X21n0369_001:0171b20": "象。圓音秘密。布群言而不言。斯乃即言而言亡。非",
    "X21n0369_001:0171b21": "象而象著。理雖寂而可談。即言而言亡。言雖弘",
    "X21n0369_001:0171b22": "而無說。故嘿不二於丈室。可談。故辨三性於淨宮。",
    "X21n0369_001:0171b23": "是故慈氏菩薩。說真俗而並存。龍猛大士。談空有",
    "X21n0369_001:0171b24": "而雙遣。然則存不違遣。唯識之義彌彰。遣不違存。",
    "X21n0369_001:0171c01": "無相之旨恒立。亦空亦有。順成二諦之宗。非有非",
    "X21n0369_001:0171c02": "空。契會中道之理。故知迷謬者說空而執有。悟解",
    "X21n0369_001:0171c03": "者辨有而達空。佛法甚源豈不斯矣。但以接引多",
    "X21n0369_001:0171c04": "方。入理非一。是故法王說三法輪。初為發起聲聞",
    "X21n0369_001:0171c05": "乘者。波羅柰國施鹿林中。創開生死涅槃因果。此",
    "X21n0369_001:0171c06": "即第一四諦法輪。次為發趣菩薩乘者。鷲峯山等",
    "X21n0369_001:0171c07": "十六會中。說諸般若。此即第二無相法輪。後為發",
    "X21n0369_001:0171c08": "趣一切乘者。蓮華藏等淨穢土中。說深密等。此即",
    "X21n0369_001:0171c09": "第三了義大乘。是即如來教興之意也。",
    "X21n0369_001:0171c10": "題云解深密經者。一部總名。序品第一者。品內別",
    "X21n0369_001:0171c11": "目。解謂解釋。深即甚深。密者秘密。此經宗明境行",
    "X21n0369_001:0171c12": "及果三種無等。解釋如是甚深之義。名解深密。經",
    "X21n0369_001:0171c13": "者。梵音名素怛纜。此云經也。若依俗典。經者常也。",
    "X21n0369_001:0171c14": "經古歷今。教義恒定。目之為常。或翻為綖。四分律",
    "X21n0369_001:0171c15": "云。綖貫華定不失落。大唐三藏。翻為契經。謂契合。",
    "X21n0369_001:0171c16": "契當道理。合有情機。經亦二義。一者貫穿。二者攝",
    "X21n0369_001:0171c17": "持。貫穿所應說義。攝持所化有情。具斯二義。故名",
    "X21n0369_001:0171c18": "契經。辨得名者。解經兩字。是能詮教。深密之言。顯",
    "X21n0369_001:0171c19": "所詮理。從能所詮。以立經目。此即深密之解經也。",
    "X21n0369_001:0171c20": "故六釋中。是依主釋。序品第一者。序謂由序。起正",
    "X21n0369_001:0171c21": "說之由致。品謂品類。或品別義。顯已聞等。義類相",
    "X21n0369_001:0171c22": "從。攝義各別。目之為品。於一部內。有其八品。此品",
    "X21n0369_001:0171c23": "最初。故名第一。故言解深密經序品第一。",
    "X21n0369_001:0171c24": "言宗體者。體即總明能詮教體。宗言別顯諸教所",
    "X21n0369_001:0172a01": "詮。然諸聖教。大唐三藏。五門出體。一攝妄歸真門。",
    "X21n0369_001:0172a02": "謂諸聖教。名句文身。及以音聲。用如為體。故維摩",
    "X21n0369_001:0172a03": "等云。一切眾生皆如也。一切諸法亦如也。二攝",
    "X21n0369_001:0172a04": "相歸識門。略有二義。一三分明義。自體名識。見相",
    "X21n0369_001:0172a05": "二分通名為相。故成唯識第一卷云。變謂識體轉",
    "X21n0369_001:0172a06": "似二分。見相俱依自體起故。又第二云。識所變相。",
    "X21n0369_001:0172a07": "雖無量種。而能變識。類別唯三。若依此釋。相謂相",
    "X21n0369_001:0172a08": "狀。見相皆是自體分識之相狀故。二二分明義。見",
    "X21n0369_001:0172a09": "分名識。相分為相。故成唯識云。或復內識轉似外",
    "X21n0369_001:0172a10": "境。若依此釋。相分名相。相不離見。說名唯識。總說",
    "X21n0369_001:0172a11": "意云。名句文身及以音聲識之相故。名為識也。",
    "X21n0369_001:0172a12": "三以假從實門。如瑜伽等。名等是假。聲即是實。故",
    "X21n0369_001:0172a13": "離聲外無別名等。又解。此上三門。各開二門。初二",
    "X21n0369_001:0172a14": "門者。一攝妄歸真門。唯真非妄。二真妄差別門。是",
    "X21n0369_001:0172a15": "妄非真。名等四法非真如故。次二門者。一攝相歸",
    "X21n0369_001:0172a16": "識門。唯識非相。二識相差別門。且依此土。名等四",
    "X21n0369_001:0172a17": "法。唯相非識。名等皆是相分攝故。後二門者。一以",
    "X21n0369_001:0172a18": "假從實門。唯實非假。二假實差別門。通假及實。名",
    "X21n0369_001:0172a19": "等是假。聲即實故。第四三法定體門。三法即是",
    "X21n0369_001:0172a20": "蘊處及界三科法門故。雜集論名三法品。薩婆多",
    "X21n0369_001:0172a21": "宗評家正義。用聲為體故。三科中。色蘊聲處聲界",
    "X21n0369_001:0172a22": "所攝。依經部宗。假實二聲以為教體。五蘊門中。色",
    "X21n0369_001:0172a23": "蘊所攝。處界門中。聲處法處聲界法界。法數門中。",
    "X21n0369_001:0172a24": "當廣分別。今依大乘。聲及名等四法為性。於五蘊",
    "X21n0369_001:0172b01": "中。色行二蘊。處界門中。聲處法處聲界法界。名等",
    "X21n0369_001:0172b02": "三法。意識境故。第五法數出體。四門分別。一法",
    "X21n0369_001:0172b03": "數出體。二本影有無。三聚集顯現歷心差別。四辨",
    "X21n0369_001:0172b04": "音一異。",
    "X21n0369_001:0172b05": "言法數出體者。且辨邪教。數論外道。聲諦為體。依",
    "X21n0369_001:0172b06": "勝論宗。聲德為性。順世外道。四大為體。一切皆用",
    "X21n0369_001:0172b07": "大為性故。聲論諸師。用聲為體。明論聲常能為定",
    "X21n0369_001:0172b08": "量。詮諸法故。今依內宗。諸說不同。薩婆多宗總有",
    "X21n0369_001:0172b09": "七十五法。義如常釋。然彼教體。雜心俱舍及毗婆",
    "X21n0369_001:0172b10": "沙。皆有二說。一云如來法蘊色蘊為性。以是聲故。",
    "X21n0369_001:0172b11": "一云行蘊。名句字故。由斯義故。此地諸師解不同。",
    "X21n0369_001:0172b12": "有其三說。一云音教以為正義。以聲是善。名句文",
    "X21n0369_001:0172b13": "身是無記故。故雜心云。經律阿毗曇。是名俗正法。",
    "X21n0369_001:0172b14": "三十七道品。是說第一義。長行釋云。俗正法者。言",
    "X21n0369_001:0172b15": "說正法。一云名等以為正義。以能詮表所說義故。",
    "X21n0369_001:0172b16": "故發智論云。十二部經。以何為性。答名身句身文",
    "X21n0369_001:0172b17": "身次第住。乃至廣說。一云通用音聲名等為體。由",
    "X21n0369_001:0172b18": "前所說二種義故。今依新翻俱舍第一。具申兩釋。",
    "X21n0369_001:0172b19": "謂說音聲。或說名等。而無別判。正理第三。敘兩師",
    "X21n0369_001:0172b20": "說。亦同俱舍。兼有問答。故彼論云。語教異名。教容",
    "X21n0369_001:0172b21": "是語。名教別體。教何是名。彼作是釋。要由有名乃",
    "X21n0369_001:0172b22": "說為教。是故似教體即是名。所以者何。詮義如實。",
    "X21n0369_001:0172b23": "故名佛教。名能詮義。故教是名。由是佛教定名為",
    "X21n0369_001:0172b24": "體。舉名為首。以攝句文。顯宗第三。同順正理。三藏",
    "X21n0369_001:0172c01": "解云。西方諸師。傳作此釋。俱舍正理。皆有兩說。各",
    "X21n0369_001:0172c02": "有所歸。所以者何。令物歡喜。音聲為勝。若約詮法。",
    "X21n0369_001:0172c03": "名等即勝。故知所對不同。各有准據。由斯兩說。皆",
    "X21n0369_001:0172c04": "是正義。今詳諸論。隨文相判。正理論意。名等為正。故",
    "X21n0369_001:0172c05": "彼結云。是故佛教定名為體。准此俱舍亦同正理。",
    "X21n0369_001:0172c06": "以彼不破義不違故。或可後師自結所立。非正理",
    "X21n0369_001:0172c07": "師刊定勝劣。若依婆沙。評家正義。音聲為正。故大",
    "X21n0369_001:0172c08": "婆沙第一百二十六云。問。如是佛教。以何為體。為",
    "X21n0369_001:0172c09": "是語業。為是名等。答。應作是說。語業為體。問。若爾",
    "X21n0369_001:0172c10": "次後所說。當云何通。如說佛教名何法。答謂名身",
    "X21n0369_001:0172c11": "句身文身。次第行列。次第安布。次第連合。答後文",
    "X21n0369_001:0172c12": "為顯佛教作用。不欲開示佛教自體。謂次第行列",
    "X21n0369_001:0172c13": "安布連合名句文身。是佛教用。有說佛教名等為",
    "X21n0369_001:0172c14": "體。問。若爾此文所說。當云何通。如說佛教云何。答。",
    "X21n0369_001:0172c15": "謂佛語言。唱詞評論。語音語路。語業語表。是謂佛",
    "X21n0369_001:0172c16": "教。答依展轉因。故作是說。如世子孫展轉生法。謂",
    "X21n0369_001:0172c17": "語起名。名能顯義。如是說者。語業為體。佛意所說",
    "X21n0369_001:0172c18": "他所聞故。具說如彼。問。豈不正理依婆沙等如何",
    "X21n0369_001:0172c19": "不依評家正義。答曰眾賢理長為勝。故別生理。名",
    "X21n0369_001:0172c20": "等為正。解云。彼宗聲為體者。法數門中。唯用音聲",
    "X21n0369_001:0172c21": "一法為體。名等為體者。即用名等三法為體。若合",
    "X21n0369_001:0172c22": "說者。合用四法為體。謂聲名等。評家正義。用聲一",
    "X21n0369_001:0172c23": "法為體。依經部宗。以聲為體。故順正理第十四卷。",
    "X21n0369_001:0172c24": "破經部云。汝不應說名句文身即聲為體。無性攝",
    "X21n0369_001:0173a01": "論第一亦爾。彼云。諸契經句語為自性。且不應理。",
    "X21n0369_001:0173a02": "然依彼宗。有三師說。一云。十二處中。聲處為性。離",
    "X21n0369_001:0173a03": "聲無別名句字故。一云。法處相續假聲以為自性。",
    "X21n0369_001:0173a04": "唯是意識所緣性故。一云。通用假實二聲為體。前",
    "X21n0369_001:0173a05": "二義故。如何經部宗有此三說。三藏解云。以經為",
    "X21n0369_001:0173a06": "量。釋諸義者。皆名經部。故經部宗有此三說。彼宗",
    "X21n0369_001:0173a07": "法數。諸說不同。一云離心無別心法。若依彼說。有",
    "X21n0369_001:0173a08": "十九法。謂色中有十四。謂五根五境及四大種。心",
    "X21n0369_001:0173a09": "唯是一。無心法故。不相應法唯有一數。謂諸無作。",
    "X21n0369_001:0173a10": "無為有三。謂虗空。擇滅。非擇滅。如是有十九種法。",
    "X21n0369_001:0173a11": "於中但用聲處為體。相續假聲無別體。故自餘諸。",
    "X21n0369_001:0173a12": "說。一切法義中。當具分別。今依大乘。兩說不。同一。",
    "X21n0369_001:0173a13": "龍猛宗。無文正判。法數多少。准智度論明。諸法相",
    "X21n0369_001:0173a14": "大分同於薩婆多宗。總有七百六十一法。何以得",
    "X21n0369_001:0173a15": "知者。薩婆多宗。明七十五法。十住毗婆沙。立有七",
    "X21n0369_001:0173a16": "百不相應法。故知除十四不相應。加七百不相應",
    "X21n0369_001:0173a17": "法。故有七百六十一法。(更勘餘論)由斯即用十一色中",
    "X21n0369_001:0173a18": "音聲為體。故智度論三十三云。六通阿羅漢。佛說",
    "X21n0369_001:0173a19": "法時。雖不在座。以天眼見佛。天耳聞法。若神通力",
    "X21n0369_001:0173a20": "所不及處。不得見聞。准此佛教。用名為體。二彌勒",
    "X21n0369_001:0173a21": "宗總有百法。如百法論。然出教體。諸教不同。有處",
    "X21n0369_001:0173a22": "唯聲。如維摩經等。佛以一音演說法。眾生隨類各",
    "X21n0369_001:0173a23": "得解。又無量義經云。能以一音。普應眾聲。又大界",
    "X21n0369_001:0173a24": "經云。如來一語說法中。演說無量契經海。又此經",
    "X21n0369_001:0173b01": "第五云。如來言音。略有三種。一者契經。二者調伏。",
    "X21n0369_001:0173b02": "三者本母。相續深密二經。皆云佛語有三。一脩多",
    "X21n0369_001:0173b03": "羅語。二毗尼語。三摩德勒伽語。顯揚等論。即說聖",
    "X21n0369_001:0173b04": "教名為聲量。有處但用名等為體。如仁王經云。此",
    "X21n0369_001:0173b05": "經名句百千佛說。又此經第四云。一者於無量說",
    "X21n0369_001:0173b06": "法無量法句文字後後慧辨陀羅尼自在愚癡。二",
    "X21n0369_001:0173b07": "者辨才自在愚癡。解云。無量說法者。義無礙境。無",
    "X21n0369_001:0173b08": "量法句文字者。法無礙境。後後慧辨者。辭無礙境。",
    "X21n0369_001:0173b09": "辨才自在者。辨說無礙境。故知聖教名等為體。故",
    "X21n0369_001:0173b10": "成唯識第二卷云。若名句文。不異聲者。法辭無礙",
    "X21n0369_001:0173b11": "境應無別。准知名等以為自性。有處合說聲及名",
    "X21n0369_001:0173b12": "等。如仁王經云。十二部經如名句文聲。又維摩經",
    "X21n0369_001:0173b13": "第三卷云。有以音聲語言文字而作佛事。如是乃",
    "X21n0369_001:0173b14": "至諸佛威儀進止。諸所施為。無非佛事。無垢稱經",
    "X21n0369_001:0173b15": "亦同維摩。又十地論第一卷云。說者以此二事說。",
    "X21n0369_001:0173b16": "聞者以此二事聞。具如彼說。解云。言二事者。謂聲",
    "X21n0369_001:0173b17": "及名等。有處文義合說為體。如瑜伽論八十一云。",
    "X21n0369_001:0173b18": "論契經體。略有二種。一文。二義。文是所依。義是能",
    "X21n0369_001:0173b19": "依。如是二種。總名一切所知境界。所以如是諸教",
    "X21n0369_001:0173b20": "異者。三藏解云。據實皆用名等為體。而諸聖教。各",
    "X21n0369_001:0173b21": "據一義。故不相違。所以者何。以假從實。用聲為體。",
    "X21n0369_001:0173b22": "離聲無別名句等故。以體從用。名等為體。能詮諸",
    "X21n0369_001:0173b23": "法自性差別二所依故。假實相藉合說為體。隨闕",
    "X21n0369_001:0173b24": "一種。說不成故。生解究竟必由文義。是故諸說互",
    "X21n0369_001:0173c01": "不相違。",
    "X21n0369_001:0173c02": "第二本影有無。有其二義。一本影有無。二說法差",
    "X21n0369_001:0173c03": "別。本影有無者。如來聖教。四法為體。所謂音聲名",
    "X21n0369_001:0173c04": "句文身。如是四法。如來自說。名為本質。聞者識變",
    "X21n0369_001:0173c05": "名之為影。如是本影有無差別。總約諸宗。有其四",
    "X21n0369_001:0173c06": "句。一有本無影。諸說不同。且依諸部。有其三說。一",
    "X21n0369_001:0173c07": "薩婆多宗。一切佛聲唯是有漏。亦說名等定唯無",
    "X21n0369_001:0173c08": "記。若廣分別。如婆沙等。二大眾部。一說部。說出世",
    "X21n0369_001:0173c09": "部。雞胤部等。皆作是說。諸佛世尊。皆是出世。無有",
    "X21n0369_001:0173c10": "漏法。諸如來語。皆轉法輪。佛以一音說一切法。三",
    "X21n0369_001:0173c11": "多聞部說。佛五種音是出世間。所謂苦空無常無",
    "X21n0369_001:0173c12": "我涅槃寂靜。引聖道故。所餘諸聲。皆是世間。如是",
    "X21n0369_001:0173c13": "等部。皆作是說。唯本非影。彼宗不明唯識義故。二",
    "X21n0369_001:0173c14": "有影無本者。諸那伽犀那。此云龍軍。即是舊翻三",
    "X21n0369_001:0173c15": "身論主。彼說佛果唯有真如及真如智。無色聲等",
    "X21n0369_001:0173c16": "麤相功德。堅慧論師。及金剛軍。皆同此釋。堅慧論",
    "X21n0369_001:0173c17": "師。即是舊翻寶性論主。五印度北也。三本影俱有",
    "X21n0369_001:0173c18": "者。月藏菩薩。(亦名護月)及親光等。皆作是說。一切如來。",
    "X21n0369_001:0173c19": "具有三身色聲等德。金光明云。如來能轉三種法",
    "X21n0369_001:0173c20": "輪。謂轉照持。如是等教。誠證非一。或能聞者識變",
    "X21n0369_001:0173c21": "似彼。故知俱有本質影像。四本影俱無者。清辨菩",
    "X21n0369_001:0173c22": "薩。依勝義諦立一切法其性皆空。或可護法就勝",
    "X21n0369_001:0173c23": "義諦。作如是說。如來聖教。本影俱無。勝義諦中。無",
    "X21n0369_001:0173c24": "言等故。雖有如是四句差別。大唐三藏及護法宗。",
    "X21n0369_001:0174a01": "有其二義。一就實正教。唯本非影。本即如來正所",
    "X21n0369_001:0174a02": "說故。二兼正俱說。通於本影。皆由如來說力起故。",
    "X21n0369_001:0174a03": "問。若正教佛自說者。楞伽等說如何會釋。四卷楞",
    "X21n0369_001:0174a04": "伽第三卷云。我從某夜得最正覺。乃至某夜入般",
    "X21n0369_001:0174a05": "涅槃。於其中間。不說一字。亦不已說當說。不說是",
    "X21n0369_001:0174a06": "佛說。又大般若第五百六十七云。眾生各各謂佛",
    "X21n0369_001:0174a07": "獨為說法。而佛本來無說無示。又五百七十一云。",
    "X21n0369_001:0174a08": "諸佛菩薩。從始至終。不說一字。解云。不說有其三",
    "X21n0369_001:0174a09": "義。一依真如離言說等種種相故。故言不說。是故",
    "X21n0369_001:0174a10": "四卷楞伽第三卷云。何因說言不說是佛說。佛告",
    "X21n0369_001:0174a11": "大慧。我因二法故。作如是說。云何二法。謂緣自得",
    "X21n0369_001:0174a12": "法及本住法。又十卷楞伽第五卷云。一者依自身",
    "X21n0369_001:0174a13": "內證法。二者依本住法。廣說如彼。解云。經意。於一",
    "X21n0369_001:0174a14": "真如。有其二義。一內自所證。二有佛無佛性相常",
    "X21n0369_001:0174a15": "住。如是真如。離言說故。名為不說。故彼四卷頌云。",
    "X21n0369_001:0174a16": "爾時世尊。欲重宣此義。而說偈言。",
    "X21n0369_001:0174a17": "　我某夜成道　　至某夜涅槃　　於此二中間",
    "X21n0369_001:0174a18": "　我都無所說　　緣自得法住　　故我作是說",
    "X21n0369_001:0174a19": "　彼佛及與我　　悉無有差別",
    "X21n0369_001:0174a20": "十卷第五。大同前頌。(第五句云內身證法性)又仁王經云。無",
    "X21n0369_001:0174a21": "聽無說如虗空。法同法性。聽同說同。一切法皆如",
    "X21n0369_001:0174a22": "也。又天親菩薩波若論云。若人言如來說法。則為",
    "X21n0369_001:0174a23": "謗佛。不能解我所說法故。此義云何。偈曰。",
    "X21n0369_001:0174a24": "　如佛法亦然　　所說二差別　　不離於法界",
    "X21n0369_001:0174b01": "　說法無自相",
    "X21n0369_001:0174b02": "論自釋云。二差別者。所說法及義。解云。論意。化身",
    "X21n0369_001:0174b03": "如來。離真如外無別自相。如佛離真如外無別自",
    "X21n0369_001:0174b04": "相。所說教法及所說義。亦復如是。二約諸佛所說",
    "X21n0369_001:0174b05": "無異。故言不說。故波若論云。如經言。須菩提。如來",
    "X21n0369_001:0174b06": "無所說法故。此義云何。無有一法唯獨如來說餘",
    "X21n0369_001:0174b07": "佛不說故。三約墮文字法。故言不說。是故四卷楞",
    "X21n0369_001:0174b08": "伽第四云。如來不說墮文字法。文字有無不可得",
    "X21n0369_001:0174b09": "故。除不墮文字。若有人言。如來說墮文字法者。此",
    "X21n0369_001:0174b10": "則妄說。法離文字故。是故諸佛及諸菩薩。不說一",
    "X21n0369_001:0174b11": "字。不答一字。乃至廣說。又彼復云。大慧。若不說一",
    "X21n0369_001:0174b12": "切法者。教法則壞。教法壞者。則無諸佛菩薩緣覺",
    "X21n0369_001:0174b13": "聲聞。若無者誰說為誰。十卷第六大同此說。故不",
    "X21n0369_001:0174b14": "繁述。准上經文。雖不能說墮文字法。而能宣說不",
    "X21n0369_001:0174b15": "墮文字三藏聖教。故維摩云。夫說法者無說無示。",
    "X21n0369_001:0174b16": "其聽法者無聞無得。譬如幻士為幻人說法。當建",
    "X21n0369_001:0174b17": "是意而為說法。又問。兼正俱說通本影者。如何會",
    "X21n0369_001:0174b18": "釋。無性菩薩攝大乘論。彼文但用聞者識上聚集",
    "X21n0369_001:0174b19": "顯現。以為自性。解云。護法不依彼論以為定量。故",
    "X21n0369_001:0174b20": "不成難。又解。護法同無性說。彼無性意。許有三身",
    "X21n0369_001:0174b21": "色聲等德。亦能說法。故彼論云。受用變化。即是後",
    "X21n0369_001:0174b22": "得智之差別。問。若爾如何聞者識上聚集顯現。以",
    "X21n0369_001:0174b23": "為教體。而不說言見者識上所現色身以為化身。",
    "X21n0369_001:0174b24": "解云。影略互顯。據實。身教皆有本影。故不相違。問。",
    "X21n0369_001:0174c01": "等是影略。如何不說見者識相以為二身。解云。不",
    "X21n0369_001:0174c02": "必須通。不離難故。又解。教為生解。聞者識相。親能",
    "X21n0369_001:0174c03": "生解。身出佛體。由斯且說佛色心等。問。聞者識上",
    "X21n0369_001:0174c04": "所變教體。為是有漏。為無漏耶。大唐三藏釋云。西",
    "X21n0369_001:0174c05": "方兩釋。一云無漏心變。定唯無漏。有漏心變。自有",
    "X21n0369_001:0174c06": "二義。橫尅而言。名為有漏。以有漏心所變境故。若",
    "X21n0369_001:0174c07": "從法界所流義邊。名為無漏。無性論宗。多依此釋。",
    "X21n0369_001:0174c08": "一云有漏心所變者。定是有漏。若無漏心所變相",
    "X21n0369_001:0174c09": "者。定唯無漏。雖有兩說。大唐三藏。護法菩薩。意存",
    "X21n0369_001:0174c10": "後。說故成唯識論第十卷云。見相二分。有漏無漏。",
    "X21n0369_001:0174c11": "定是同性。善等三性。不必同性。三性因緣。雜引生",
    "X21n0369_001:0174c12": "故。問。有漏變正教。正教成有漏。無漏變邪教。邪教",
    "X21n0369_001:0174c13": "應無漏。解云。許亦無失。無漏變故。問。教有邪正殊。",
    "X21n0369_001:0174c14": "皆通漏無漏。或可。人有凡聖異。皆通聖非聖。解云。",
    "X21n0369_001:0174c15": "許亦無失。以能變心通二種故。言說法差別者。自",
    "X21n0369_001:0174c16": "有二種。一約三身者。二依諸知。約三身。問。依何身",
    "X21n0369_001:0174c17": "而能說法。答。薩婆多宗。佛有二種。一者生身佛。謂",
    "X21n0369_001:0174c18": "父母所生有漏身。二法身佛。謂五分法身。生身說",
    "X21n0369_001:0174c19": "法。而非法身。入觀位中不說法故。依經部宗。亦有",
    "X21n0369_001:0174c20": "二身。皆能說法。彼宗無漏能發音聲說聖教也。今",
    "X21n0369_001:0174c21": "依大乘。具有三身。說與不說。有其四句。一。一說二",
    "X21n0369_001:0174c22": "不說。謂受用身。為受法樂。能自說故。非法身者。無",
    "X21n0369_001:0174c23": "言說故。亦非化身。非真說故。或可。化身非餘二身。",
    "X21n0369_001:0174c24": "無言說故。無所為故。雖他受用對機說法。而實是",
    "X21n0369_001:0175a01": "化。二。二說一不說。謂佛法身。及受用身。內證聖行",
    "X21n0369_001:0175a02": "境界故。受用法樂故。或可。受用變化。皆能說法。而",
    "X21n0369_001:0175a03": "非法身。無言說故。三。三皆說法。如十卷楞伽第二",
    "X21n0369_001:0175a04": "卷說。法身說法者。內證聖行境界故。報佛說法者。",
    "X21n0369_001:0175a05": "說一切法自相同相故。化佛說法者。說六度等乃",
    "X21n0369_001:0175a06": "至廣說。四卷楞伽第一卷說。大同前說。四。三皆不",
    "X21n0369_001:0175a07": "說。所以者何。真如法身無言說故。自受用身無所",
    "X21n0369_001:0175a08": "為故。變化身等非真說故。然佛地論。且依說義。略",
    "X21n0369_001:0175a09": "敘三說。故佛地論第一卷云。受用變化二佛土中。",
    "X21n0369_001:0175a10": "今此淨土。何土所攝。說此經佛。為是何身。有義。化",
    "X21n0369_001:0175a11": "土化身說法。有說。受用土受用身說法。廣說如彼。",
    "X21n0369_001:0175a12": "如實義者。釋迦牟尼。說此經時。地前大眾。見變化",
    "X21n0369_001:0175a13": "身。居此穢土。為其說法。地上大眾。見受用身。居佛",
    "X21n0369_001:0175a14": "淨土。為其說法。所聞雖同。所見各別。具說如彼。准",
    "X21n0369_001:0175a15": "如實義。於三身中。二身說法。而非法身。依土差別",
    "X21n0369_001:0175a16": "者。依楞伽經。有十種說法。一語言說法。乃至第十",
    "X21n0369_001:0175a17": "動身說法。故十卷經第四卷云。大慧。復言。世尊有",
    "X21n0369_001:0175a18": "語言說。應有諸法。若無諸法。應無言說。佛告大慧。",
    "X21n0369_001:0175a19": "亦有無法而有言說。如兔角等。大慧。兔角非有非",
    "X21n0369_001:0175a20": "無。而有言說。故汝所難此義已破。大慧。非一切佛",
    "X21n0369_001:0175a21": "土言語說法。何以故。有佛國土。直親不瞬口無言",
    "X21n0369_001:0175a22": "說。名為說法。(四卷楞伽云瞻視顯法)有佛國土。直示相名為",
    "X21n0369_001:0175a23": "說法。(四卷楞伽或有作相)有佛國土。但動眉相名為說法。(四卷",
    "X21n0369_001:0175a24": "楞伽或有揚眉)有佛國土。唯動眼相名為說。(四卷楞伽或有動精)有",
    "X21n0369_001:0175b01": "佛。土嘆名為說法。(四卷亦同)有佛國土。欠名為說法。(四卷",
    "X21n0369_001:0175b02": "亦同)有佛國土。咬名為說法。(四卷云或磬咳)有佛國土。念名",
    "X21n0369_001:0175b03": "為說法。(四卷經云或念剎土)有佛國土。動身名為說法。(四卷云或",
    "X21n0369_001:0175b04": "動搖)又維摩經第三卷云。有以光明而作佛事。或以",
    "X21n0369_001:0175b05": "菩薩。或佛化人。或菩提樹。或以衣服臥具。或以飯",
    "X21n0369_001:0175b06": "食。或以園林臺觀。或以三十二相八十隨好。或以",
    "X21n0369_001:0175b07": "佛身。或以虗空。或夢喻等。或以音聲語言文字。而",
    "X21n0369_001:0175b08": "作佛事。或有佛土。寂漠無言無說無示無識無作",
    "X21n0369_001:0175b09": "無。為而作佛事。如是阿難。諸佛威儀進止。諸所施",
    "X21n0369_001:0175b10": "為。無非佛事。若廣分別。如無垢稱第五卷說。所以",
    "X21n0369_001:0175b11": "如是諸教異者。依大乘宗。汎論說法。略有四義。一",
    "X21n0369_001:0175b12": "語言說。如佛地論。二身說法。而非法身。二生解說",
    "X21n0369_001:0175b13": "法。亦通法身。如楞伽經。三依土差別。十種說法。如",
    "X21n0369_001:0175b14": "楞伽經。四諸佛進止諸所施為。乃成無量。如維摩",
    "X21n0369_001:0175b15": "等。各有所據。故不相違。或可。佛事顯利益事。非唯",
    "X21n0369_001:0175b16": "說法。問上諸說皆有名等為不定耶。解云不定。法",
    "X21n0369_001:0175b17": "身說法及虗空等能生解故。名為說法。而無名等。",
    "X21n0369_001:0175b18": "諸無為法。無分位故。若其無說無示等者。寂嘿心",
    "X21n0369_001:0175b19": "上。假立名等。於理無失。有為心等。有分位故。",
    "X21n0369_001:0175b20": "三聚集顯現歷心差別者。如攝大乘無性釋云。貫",
    "X21n0369_001:0175b21": "穿縫綴。故名為經。此中即是隨墮八時。聞者識上。",
    "X21n0369_001:0175b22": "直非直說。聚集顯現。以為體性。解云。八時有其二",
    "X21n0369_001:0175b23": "釋。一云八時即八轉聲。謂於七轉。加呼召聲。如言",
    "X21n0369_001:0175b24": "係補盧沙。此八轉聲。後當分別。謂佛說法。於八轉",
    "X21n0369_001:0175c01": "中。隨用一聲。故云隨墮八時。一云依聲明論。晝夜",
    "X21n0369_001:0175c02": "各有四時。合有八時。如來說法。於八時中。隨墮一",
    "X21n0369_001:0175c03": "時。故云隨墮八時。直非直說。有其三釋。一云詮自",
    "X21n0369_001:0175c04": "性故。名為直說。詮差別故。名非直說。一云。長行名",
    "X21n0369_001:0175c05": "為直說。偈頌為非直說。一云。十二部中。契經為直",
    "X21n0369_001:0175c06": "說。餘十一部為非直說。此中意說。隨墮八時。聞者",
    "X21n0369_001:0175c07": "識上。十二部經名字句等。聚集顯現。以為教體。問。",
    "X21n0369_001:0175c08": "何等名為聞者識心。如何說為聚集顯現。解云。依",
    "X21n0369_001:0175c09": "瑜伽論。且約六識分別五心。故彼第一卷云。復次",
    "X21n0369_001:0175c10": "由眼識生三心可得。如其次第。謂卒爾。尋求。決",
    "X21n0369_001:0175c11": "定心。初是眼識。二在意識。決定心後。方有染淨。此",
    "X21n0369_001:0175c12": "後乃至等流眼識善不善轉。而彼不自由分別力。",
    "X21n0369_001:0175c13": "乃至此意不趣餘境。經爾所時。眼意二識。或善或",
    "X21n0369_001:0175c14": "染。相續而轉。如眼識生。乃至身識亦爾。解云。五中。",
    "X21n0369_001:0175c15": "初後通六。次三唯意。又前三是無記。後二通善惡。",
    "X21n0369_001:0175c16": "又卒爾五識後。必有尋求心。尋求心後。或散不散。",
    "X21n0369_001:0175c17": "散即復起卒爾五識。不散即起第三決定。乃至等",
    "X21n0369_001:0175c18": "流。又意識卒爾。自有二種。一五識同時卒爾意識。",
    "X21n0369_001:0175c19": "二獨頭意識卒爾墮心。故瑜伽論第三卷云。又意",
    "X21n0369_001:0175c20": "識任運散亂緣。不串習境時。無欲等生。爾時意識。",
    "X21n0369_001:0175c21": "名卒爾墮心。唯緣過去境。五識無間。所生意識。或",
    "X21n0369_001:0175c22": "尋求。或決定。唯應說緣現在境。若此即緣彼境生。",
    "X21n0369_001:0175c23": "釋家四說。一云意識任運。不依前三心次第。故名",
    "X21n0369_001:0175c24": "散亂。汎爾漫緣不串習境時。有五遍行。無別境五。",
    "X21n0369_001:0176a01": "爾時意識。名卒爾墮心。唯能緣過去曾所緣境。若",
    "X21n0369_001:0176a02": "說五識無間所生意識。或尋求心。或決定心。唯應",
    "X21n0369_001:0176a03": "說緣前五識種類現在境。若此尋求決定二心。即",
    "X21n0369_001:0176a04": "緣彼五識種類境生。餘三師說。如五心章。此中且",
    "X21n0369_001:0176a05": "依前五種心。以明聚集。言聚集者。如契經說。諸行",
    "X21n0369_001:0176a06": "無常。有起盡法。生必滅故。彼寂為樂。解云。此即契",
    "X21n0369_001:0176a07": "經比量破執常者。諸行無常宗。有起盡法者是同",
    "X21n0369_001:0176a08": "法喻。舉燈光等。生必滅故者是因。由是道理。彼寂",
    "X21n0369_001:0176a09": "涅槃。以為勝樂。且約初句。以辨聚集。於中具有四",
    "X21n0369_001:0176a10": "聲四字四名一句及所詮義。於此義中。西方諸師。",
    "X21n0369_001:0176a11": "且作三釋。有云。說諸字時。卒爾耳識。同時意識。及",
    "X21n0369_001:0176a12": "尋求心。唯有聲相。所以者何。五俱意識。是現量故。",
    "X21n0369_001:0176a13": "不緣名等。若尋求心。尋五識等所緣境故。不緣名",
    "X21n0369_001:0176a14": "等。雖此三識所變聲上皆有名等。如生等相。而不",
    "X21n0369_001:0176a15": "緣故。不說聚集。決定心後有三種相。謂聲名字。至",
    "X21n0369_001:0176a16": "說行時。卒爾耳識。同時意識。及尋求心。唯得行聲。",
    "X21n0369_001:0176a17": "准前可知。決定心等。亦得九種。准前可知。說常字",
    "X21n0369_001:0176a18": "時。卒爾心等得常聲。決定心後。得十四種。謂四聲",
    "X21n0369_001:0176a19": "四字四名一句及所詮義。由此極少。經十六心。乃",
    "X21n0369_001:0176a20": "得具足。謂從四字。皆有四心。謂卒爾耳識同時意",
    "X21n0369_001:0176a21": "識。尋求決定。若不散者。起染淨心。如理應思。有義。",
    "X21n0369_001:0176a22": "卒爾耳識。同時意識。不緣名等。義如前說。是現量",
    "X21n0369_001:0176a23": "故。尋求已去。即非現量。由斯亦得聲名字等。四尋",
    "X21n0369_001:0176a24": "求心。如其次第。得三六九及以十四。准前應知。若",
    "X21n0369_001:0176b01": "依此釋。經十二心。方得具足。決定心等。所得多少。",
    "X21n0369_001:0176b02": "如理應知。有義。耳識同時意識。亦緣名等。若不爾",
    "X21n0369_001:0176b03": "者。尋求意識。尋何等名。由斯道理。說諸字時。卒爾",
    "X21n0369_001:0176b04": "耳識。唯得諸聲。同時意識。得聲名等。於此義中。分",
    "X21n0369_001:0176b05": "成兩釋。一云四卒爾心。各唯得三。所以者何。說常",
    "X21n0369_001:0176b06": "聲時。不緣諸等聲及名字。五識同時卒爾墮心。皆",
    "X21n0369_001:0176b07": "現量故。若許緣者。應有散心現量緣過去故。其尋",
    "X21n0369_001:0176b08": "求心。方得圓滿。尋求等心。所得多少。如第二說。一",
    "X21n0369_001:0176b09": "云五識同時意識。容非現量。故得緣過去名等。若",
    "X21n0369_001:0176b10": "依此釋。即以心中具足聚集。問。若如前說。五俱意",
    "X21n0369_001:0176b11": "識。定是現量。如何亦說緣名等耶。解云。現量亦然。",
    "X21n0369_001:0176b12": "名等自相。而因明理門說不緣名。義相繫故。或有",
    "X21n0369_001:0176b13": "但由等流耳識所列發故。而顯現者。未必要待卒",
    "X21n0369_001:0176b14": "爾耳識之所列生方能聚集。上來且說未轉依位",
    "X21n0369_001:0176b15": "卒爾心等聚集顯現。若轉位。於一念中具足顯現。",
    "X21n0369_001:0176b16": "如理應思。廣釋五心。具如前章。",
    "X21n0369_001:0176b17": "四辨音一異門。問。如來說法為一音不。答。諸說不",
    "X21n0369_001:0176b18": "同。若依異部宗輪論。有二十部。分成兩釋。一大眾",
    "X21n0369_001:0176b19": "部。一說部。說出世部。雞胤部。皆作此說。諸如來語。",
    "X21n0369_001:0176b20": "皆轉法輪。佛以一音說一切法。(真諦記云。如來言音。自有二種。一從",
    "X21n0369_001:0176b21": "口出皆是法輪。二威德所顯。不從口出。不關法輪。如問阿難從何處來等。如佛說法時前後悉見佛面。對",
    "X21n0369_001:0176b22": "其說法。此亦佛威德所顯云云)二一切有部。及經部等。皆作此說。",
    "X21n0369_001:0176b23": "非如來語皆轉法輪。非佛一音能說一切法。乃至",
    "X21n0369_001:0176b24": "廣說。大毗婆沙第七十九。亦有兩說。同部執論。彼",
    "X21n0369_001:0176c01": "云。問。佛以聖語。說四聖諦。能令所化皆得解不。設",
    "X21n0369_001:0176c02": "爾何失。二俱有過。所以者何。若言能者。毗奈耶說。",
    "X21n0369_001:0176c03": "如何會釋。世尊有時。為四天王。先以聖語。說四聖",
    "X21n0369_001:0176c04": "諦四天王中。二能領解。二不領解。世尊憐愍饒益",
    "X21n0369_001:0176c05": "彼故。以南印度邊國俗語。說四聖諦。二天王中。一",
    "X21n0369_001:0176c06": "能領解。一不領解。世尊憐愍饒益彼故。復以一種",
    "X21n0369_001:0176c07": "篾戾羊語。說四聖諦。時四天王。皆得領解。若不能",
    "X21n0369_001:0176c08": "者。伽他所說。當云何通。如有頌言。",
    "X21n0369_001:0176c09": "　佛以一音演說法　　眾生隨類各得解",
    "X21n0369_001:0176c10": "　皆謂世尊同其語　　獨為我說種種義",
    "X21n0369_001:0176c11": "一音者謂梵音。乃至廣說。答有二說。一有作是說。",
    "X21n0369_001:0176c12": "佛以聖語說四聖諦。皆能領解。而四天王。意樂有",
    "X21n0369_001:0176c13": "異。為滿彼意。故佛異說。乃至廣說。復次世尊。欲顯",
    "X21n0369_001:0176c14": "於諸言音皆能善解。故作是說。謂有生疑。佛唯能作",
    "X21n0369_001:0176c15": "聖語說法。一切言音。未必自在。為決彼疑。佛以種",
    "X21n0369_001:0176c16": "種言音說法。復次有所化者。依佛不變形言。或依",
    "X21n0369_001:0176c17": "變形言。乃至廣說。是故。世尊。說三種語。二云。佛以",
    "X21n0369_001:0176c18": "一音說四聖諦。不令一切皆能領解。世尊雖有自",
    "X21n0369_001:0176c19": "在神力。而於境界。不能改越。如不能令耳見諸色",
    "X21n0369_001:0176c20": "眼聞聲等。問。若爾前頌當云何通。答。不必須通。非",
    "X21n0369_001:0176c21": "三藏故。諸讚佛頌。言多過實。如分別論者讚說世",
    "X21n0369_001:0176c22": "尊。心常在定。乃至廣說。復次。如來言音。遍諸聲境。",
    "X21n0369_001:0176c23": "隨所欲言。皆能作之。謂佛若作支那國語。勝在支",
    "X21n0369_001:0176c24": "那中華生者。具說如彼。復次。佛語輕利速疾迴轉。",
    "X21n0369_001:0177a01": "雖種種語。而謂一時。謂佛若作支那語已。無間復",
    "X21n0369_001:0177a02": "作礫迦國語。乃至復作博羅語。以速轉故。皆謂一",
    "X21n0369_001:0177a03": "時如旋火輪。非輪輪相。前頌依此。故亦無違。復次。",
    "X21n0369_001:0177a04": "如來言音雖有多種。而同有益。故說一音。解云。婆",
    "X21n0369_001:0177a05": "沙自有二說。一云。一音能令得解。此當部執大眾",
    "X21n0369_001:0177a06": "部等。言一音者。謂梵音也。而三遍說。有三種意。一",
    "X21n0369_001:0177a07": "滿彼意故。二斷彼疑故。三隨所化者。依不變形言",
    "X21n0369_001:0177a08": "反變形言。一云。不得一音皆令得解。此當部執說",
    "X21n0369_001:0177a09": "一切有部等計。而伽陀說能令解者。不必須通。非",
    "X21n0369_001:0177a10": "三藏故。言過實故。如分別論者。云世尊心常在定",
    "X21n0369_001:0177a11": "等。復以三義。會一音義。一隨處第一。故名為一。二",
    "X21n0369_001:0177a12": "速疾似一。故名為一。三利益同。故名為一。今依",
    "X21n0369_001:0177a13": "大乘一音能說。故無量義經云。能以一音。普應眾",
    "X21n0369_001:0177a14": "聲。又大不思議經云。如來說法一語中。演說無邊",
    "X21n0369_001:0177a15": "契經海。無垢稱云。佛以一音演說法。有情隨類各",
    "X21n0369_001:0177a16": "得解。又佛地論第六卷云。成所作智。隨諸眾生意",
    "X21n0369_001:0177a17": "樂差別。現化語業。說種種義。斷諸疑惑。謂發一音。",
    "X21n0369_001:0177a18": "表一切義。定諸有情隨類獲益。如契經言。佛一音",
    "X21n0369_001:0177a19": "演說諸法。眾生隨類各得開解。或有怖畏。或有歡",
    "X21n0369_001:0177a20": "喜。或生厭離。或復斷疑。此是如來本願所列不思",
    "X21n0369_001:0177a21": "議力所發化語。一音能斷一切眾疑。如是等說。不",
    "X21n0369_001:0177a22": "可具述。然一音者。是一梵音。故無量義經云。稽首",
    "X21n0369_001:0177a23": "歸依梵音聲。又智度論八十六云。欲為眾生法說",
    "X21n0369_001:0177a24": "解一切眾生語言音聲。以梵音聲。而為說法。問。此",
    "X21n0369_001:0177b01": "如來一音所說。為是本質。為影像耶。若本質者。無",
    "X21n0369_001:0177b02": "性攝論。如何會釋。若影像者。隨能聞者。即成多種。",
    "X21n0369_001:0177b03": "如何言一。解云。護法等宗。就實正教。唯本非影。兼",
    "X21n0369_001:0177b04": "正俱說。通本及影。而言一者。同一梵音。難約聲辨。",
    "X21n0369_001:0177b05": "順違同一聲。或可。約色辨青黃。青黃應成一。解云。",
    "X21n0369_001:0177b06": "許亦無失。如雜集說。迦末羅病。損壞眼根。見青為",
    "X21n0369_001:0177b07": "黃。此亦如是。由佛神力。於一色等。各各異見。故佛",
    "X21n0369_001:0177b08": "地論第六卷云。成所作智。若作化身。亦令眾生一",
    "X21n0369_001:0177b09": "質異見。利樂事成。問。神力得自在。同質得異見。或",
    "X21n0369_001:0177b10": "可。神力得自在。異質得同見。解云。大乘四句皆成。",
    "X21n0369_001:0177b11": "一同質異見。如一化身。眾生各各所見不同。二異",
    "X21n0369_001:0177b12": "質同見。如一化身。諸佛共變。據實眾多而見為一。",
    "X21n0369_001:0177b13": "故成唯識論第十卷云。他受用身。及變化身。隨諸",
    "X21n0369_001:0177b14": "如來所化有情。有共不共。所化共者。同處同時。諸",
    "X21n0369_001:0177b15": "佛各變為身為土。形狀相似。不相障礙。展轉相雜。",
    "X21n0369_001:0177b16": "為增上緣。定所化生自識變現。謂於一土有一佛",
    "X21n0369_001:0177b17": "身。為現神通說法饒益。於不共者。唯一佛變。諸有",
    "X21n0369_001:0177b18": "情類。無始時來。種姓法爾。更相繫屬。或多屬一。或",
    "X21n0369_001:0177b19": "一屬多。故所化生。有共不共。不爾多佛久住世間。",
    "X21n0369_001:0177b20": "各事劬勞。實得無益。一佛能益一切生故。三同質",
    "X21n0369_001:0177b21": "同見。四異質異見。諸宗共許。義顯可知。問。約色辨",
    "X21n0369_001:0177b22": "青黃青黃得成。可約心辨八識應成一。解云。色聲",
    "X21n0369_001:0177b23": "是麤法。同質得異見。心法細難知。不應說為一。又",
    "X21n0369_001:0177b24": "一音等。即是如來三密之中身語密也。言身密者。",
    "X21n0369_001:0177c01": "如智度論第一卷云。佛初轉法輪時。應持菩薩。從",
    "X21n0369_001:0177c02": "他方來。欲量佛身。上過虗空無量佛土。至華上世",
    "X21n0369_001:0177c03": "界。見佛身如故。說偈讚歎。又密迹經云。佛有三密。",
    "X21n0369_001:0177c04": "身密語密意密。一切諸天人。皆不解不知。有一會",
    "X21n0369_001:0177c05": "眾生。或見佛身黃金色。白銀色。諸雜寶色。或見佛",
    "X21n0369_001:0177c06": "身一丈六尺。或見一里十里百千萬億。乃至無邊",
    "X21n0369_001:0177c07": "無量遍虗空中。如是等名為身密。言語密者。有人",
    "X21n0369_001:0177c08": "聞佛聲一里。有聞十里百千萬億無數無量遍虗",
    "X21n0369_001:0177c09": "空中。有一會人。或聞說布施。或聞說持戒忍辱精",
    "X21n0369_001:0177c10": "進禪定智慧。如是乃至十二部。八萬法聚。各各隨",
    "X21n0369_001:0177c11": "心所聞。是名語密。是時目連。心念欲知佛聲近遠。",
    "X21n0369_001:0177c12": "即以神足力。往至西方光明幢世界。去此九十六",
    "X21n0369_001:0177c13": "恒河沙世界。自聞佛聲。如近無異。其佛身長四十",
    "X21n0369_001:0177c14": "里。菩薩身長二十里。所食鉢器。其高一里。其佛與",
    "X21n0369_001:0177c15": "大眾方食。大目犍連行鉢際上。彼土大眾。恠問世",
    "X21n0369_001:0177c16": "尊。此人頭虫。從何處來。被沙門服。行鉢際上。乃至",
    "X21n0369_001:0177c17": "彼佛告目連曰。汝過恒河沙劫。尋佛音聲。終不可",
    "X21n0369_001:0177c18": "得。目連還來佛前悔過。言意密者。如來成道至滅",
    "X21n0369_001:0177c19": "度日。於其中間。如來無疑。亦不迴轉心無思行等。",
    "X21n0369_001:0177c20": "廣說如彼。及智度論第九。如上所說。皆是如來不",
    "X21n0369_001:0177c21": "思議。若思議者心則狂亂。如大般若五百六十七。",
    "X21n0369_001:0177c22": "顯揚十七說。所詮宗者。略有四種。一存妄隱真宗。",
    "X21n0369_001:0177c23": "如薩婆多等。雖說四諦。不立真如。二遣妄存真宗。",
    "X21n0369_001:0177c24": "如經部師。遣諸妄法。存法性空。三真妄俱遣宗。如",
    "X21n0369_001:0178a01": "清辨等。雙遣一切有為無為。四真妄俱存宗。如護",
    "X21n0369_001:0178a02": "法等。存立二諦三性等義。如是等義。至文當說。或",
    "X21n0369_001:0178a03": "可諸宗略有三種。一約時辨宗。二部別顯宗。三隨",
    "X21n0369_001:0178a04": "病別宗。約時辨宗。有其三種。一四諦法輪。如四阿",
    "X21n0369_001:0178a05": "笈摩。雖有諸部。四諦為宗。(梵音阿笈摩。此翻云傳。故瑜伽論八十五云。佛",
    "X21n0369_001:0178a06": "及南印度立五阿笈摩。弟子展轉傳來于今。故名笈摩。謂四阿笈摩外。別立百部阿笈摩經。四阿笈摩者。",
    "X21n0369_001:0178a07": "一雜。二中。三長。四增壹。廣如瑜伽八十五釋)二無相大乘。如諸般若。遣",
    "X21n0369_001:0178a08": "所執性。無相為宗。三了義大乘。如此經等。用三性",
    "X21n0369_001:0178a09": "等。為所詮宗。三種法輪。至第二卷。當廣分別。問。諸",
    "X21n0369_001:0178a10": "般若宗明無相。此經了義。淺深何異。清辨解云。深",
    "X21n0369_001:0178a11": "密等經。辨有所得淺而非深。諸部般若。顯無所得",
    "X21n0369_001:0178a12": "為最甚深。護法等說。二時所說。無相之理。理無淺",
    "X21n0369_001:0178a13": "深。而說深密為了義者。約三性義。決判諸經。有道",
    "X21n0369_001:0178a14": "理。顯了說故。名為了義。非無相中有淺深故說了",
    "X21n0369_001:0178a15": "義也。問。如何得知諸部般若為第二時。解云。此義",
    "X21n0369_001:0178a16": "如第二卷經記中說。二部別顯宗者。約時雖三。而",
    "X21n0369_001:0178a17": "一一時皆有多部。隨一一部。所詮各別。如法華等。",
    "X21n0369_001:0178a18": "一乘為宗。無垢稱等。不可思議解脫為宗。涅槃經",
    "X21n0369_001:0178a19": "等。佛性為宗。華嚴經等。四十二賢聖觀行為宗。此",
    "X21n0369_001:0178a20": "經一部。三種無等。為所詮宗。一境無等。即是二諦",
    "X21n0369_001:0178a21": "及三性等。二諦即是三乘通境。三性等理唯菩薩",
    "X21n0369_001:0178a22": "境。二行無等。所謂止觀及十度等。止觀即是三乘",
    "X21n0369_001:0178a23": "通行。行十度唯是菩薩行門。三果無等。即是智斷",
    "X21n0369_001:0178a24": "及三身果。智斷即是菩提涅槃。此通三乘。三身唯",
    "X21n0369_001:0178b01": "是菩薩所得。如是等部。所詮各別。不可具述。三隨",
    "X21n0369_001:0178b02": "病別宗者。雖隨部別各詮一義。而諸有情。迷蘊處",
    "X21n0369_001:0178b03": "等八萬四千法門。故諸部中。隨其所說。蘊界處等。",
    "X21n0369_001:0178b04": "為所詮宗。今此一部四種宗中。真妄俱存宗。約時",
    "X21n0369_001:0178b05": "辨宗了義為宗。隨部別宗。三種無等為所詮宗。隨",
    "X21n0369_001:0178b06": "病別宗。即用二諦及三性等。為所詮宗。",
    "X21n0369_001:0178b07": "第三顯所依為。自有二種。一顯教所依。二顯教所",
    "X21n0369_001:0178b08": "為。言所依者。聖教雖多。總相不出二藏三藏十二",
    "X21n0369_001:0178b09": "部經。十二部經。至第三卷。當廣分別。二藏三藏。至",
    "X21n0369_001:0178b10": "第五卷。自當解釋。具如別章。故不繁述。然此一代",
    "X21n0369_001:0178b11": "如來聖教。此國諸師。意趣不同。有說一教。所謂一",
    "X21n0369_001:0178b12": "音。義如上說。或說二教。所謂漸頓。頓即華嚴。餘皆",
    "X21n0369_001:0178b13": "是漸。漸中涅槃以為了義。餘皆不了。(誕法師等作如是說)或",
    "X21n0369_001:0178b14": "說三教。所謂通教別教圓教。(光統法師等作如是說。慧光法師是國統",
    "X21n0369_001:0178b15": "故名光統也)或說四教。一三藏教。(小乘三藏)二者通教。謂波",
    "X21n0369_001:0178b16": "若等。三者別教。謂涅槃等。四者圓教。謂華嚴等。或",
    "X21n0369_001:0178b17": "說五時教及七階教。(武都山隱士劉虬云。華嚴等教以為頓教。漸中五時。或開",
    "X21n0369_001:0178b18": "七階。言五時者。一佛初成道。為提謂波利。說五戒十善。即是人天教門。佛成道已。十二年中。說三乘差別",
    "X21n0369_001:0178b19": "教。如次應知。四諦緣起及六度行。未說空理。三佛成道已。三十年中。說空宗般若維摩思益。未說一乘破",
    "X21n0369_001:0178b20": "三皈一。四成道已。三十年後。於八年中。說法華經辨一乘義。破三皈一。未說佛性。未明佛常。是不了教。五",
    "X21n0369_001:0178b21": "佛將滅度。一日一夜說涅槃經。悉有佛性法身常住。是了義教。言七階者。第二時中。開三乘教。遠法師破",
    "X21n0369_001:0178b22": "云。所說年月皆無正文也)。",
    "X21n0369_001:0178b23": "今述西方諸師所立。有說一教。所謂一音。如羅什",
    "X21n0369_001:0178b24": "等。或說二教。所謂半滿。如曇無懺。或說三教。如大",
    "X21n0369_001:0178c01": "唐三藏。依深密等所說四諦無相了義。如上已說。",
    "X21n0369_001:0178c02": "而說一音及半滿等。各據一義。互不相違。所說華",
    "X21n0369_001:0178c03": "嚴及楞伽等。皆第三了義所攝。而言三時所說教",
    "X21n0369_001:0178c04": "者。約義淺深廣略義說。非約年歲日月前後說三",
    "X21n0369_001:0178c05": "時也。或說四教。所謂四諦無相。或說法相。如楞伽",
    "X21n0369_001:0178c06": "等。或說觀行。如華嚴等。真諦三藏。作如是說。或說",
    "X21n0369_001:0178c07": "五教。一者四諦。二者無相。三者觀行。四者安樂。如",
    "X21n0369_001:0178c08": "涅槃經。以說常樂涅槃果故。五者守護。如金光明",
    "X21n0369_001:0178c09": "等。說諸神王護國事故。婆頗三藏。作如是說。今此",
    "X21n0369_001:0178c10": "一部。二藏之中。菩薩藏攝。三藏教內。達摩藏收。十",
    "X21n0369_001:0178c11": "二部中。論議經攝。三時教中。了義教收。四教之內。",
    "X21n0369_001:0178c12": "法相觀行。五教門中。觀行門也。言所為者。自有二",
    "X21n0369_001:0178c13": "種。一者總明諸教所為。二者別明此教所被。諸教",
    "X21n0369_001:0178c14": "所為。具有五性。所謂三乘不定無性。故善戒經第",
    "X21n0369_001:0178c15": "二卷云。眾生調伏。有其四種。一者有聲聞性。得聲",
    "X21n0369_001:0178c16": "聞道。二者有緣覺性。得緣覺道。三者有佛性。得佛",
    "X21n0369_001:0178c17": "道。四者有人天性。得人天樂。地持第二。亦同善戒",
    "X21n0369_001:0178c18": "經。彼云。人成就者。略說四種。有聲聞性。以聲聞乘",
    "X21n0369_001:0178c19": "而成就之。有緣覺性。以緣覺乘而成就之。有佛種",
    "X21n0369_001:0178c20": "性。以無上乘而成就之。無種性者。則以善趣而成",
    "X21n0369_001:0178c21": "熟之。如是四人。諸佛菩薩。以此四事而成熟之。瑜",
    "X21n0369_001:0178c22": "伽三十七。亦同地持。解云。不定不離三乘。乘乘之",
    "X21n0369_001:0178c23": "內。菩薩性攝。故不別說。又准此文。三法輪外。理應",
    "X21n0369_001:0178c24": "別有人天教門。就勝說故。且說三時法輪。或可攝",
    "X21n0369_001:0179a01": "在苦集教中。別明此教所被機者。於五種性。但為",
    "X21n0369_001:0179a02": "菩薩及不定性說此契經。故下經云。阿陀邪識甚",
    "X21n0369_001:0179a03": "深細。一切種子如暴流。我於凡愚不開演。恐彼分",
    "X21n0369_001:0179a04": "別執為我。又解。此經通為四性。唯除無性。故下經",
    "X21n0369_001:0179a05": "云。為欲發趣一切乘者故。說第三了義大乘。所以",
    "X21n0369_001:0179a06": "者何。諸部波若。但為菩薩。說諸空義。此經宗明一",
    "X21n0369_001:0179a07": "切諸法有無道理。故三乘者。皆得勝利。或可。此經",
    "X21n0369_001:0179a08": "通為五性。通說人天一切乘故。五性義中。當更分",
    "X21n0369_001:0179a09": "別。",
    "X21n0369_001:0179a10": "第四依文正釋。自有二種。一廣略同異。二判文解",
    "X21n0369_001:0179a11": "釋。廣略同異者。此經一部。自有二種。一者廣本。有",
    "X21n0369_001:0179a12": "十萬頌。二者略本。千五百頌。然此略經。梵本唯一。",
    "X21n0369_001:0179a13": "隨譯者異乃成四部。一者宋時元嘉年中。中印度",
    "X21n0369_001:0179a14": "僧。(舊云天竺)求那跋陀羅。(宋云功德賢)在於潤州江寧縣東",
    "X21n0369_001:0179a15": "安寺。翻出一本。名相續解脫。唯有一卷。或兩卷成。",
    "X21n0369_001:0179a16": "總十七紙。於一卷內。有二題目。初十紙半。名相續",
    "X21n0369_001:0179a17": "解脫地波羅蜜了義經一卷。後有六紙半。名相續",
    "X21n0369_001:0179a18": "解脫如來所作隨順處了義經。雖無品目。如其次",
    "X21n0369_001:0179a19": "第。當解深密最後二品。二者後魏延昌二年。北印",
    "X21n0369_001:0179a20": "度僧。菩提留支。(魏云道希)在於洛陽嵩高山少林寺。翻",
    "X21n0369_001:0179a21": "出一本。名深密解脫經。有其五卷。品有十一。六十",
    "X21n0369_001:0179a22": "七紙。(一序品。二聖者善問菩薩問品。三聖者曇無竭菩薩問品。四聖者善清淨慧菩薩問品。五",
    "X21n0369_001:0179a23": "慧命須菩提問品。六聖者廣慧菩薩問品。七聖者功德林菩薩問品。八聖者成就第一義菩薩問品。九聖",
    "X21n0369_001:0179a24": "者彌勒菩薩問品。十聖者觀世自在菩薩問品。十一聖者文殊師利法王子菩薩問品也)三者陳",
    "X21n0369_001:0179b01": "朝保定年中。西印度內。優禪那國。三藏法師。拘那",
    "X21n0369_001:0179b02": "羅陀。(陳云親依。或名真諦。此三藏入漢國歷三朝。謂周梁陳)於西京故城內",
    "X21n0369_001:0179b03": "四天王寺。更翻一本。名解節經。唯有一卷。有其四",
    "X21n0369_001:0179b04": "品。紙九張半。當解深密初之二品。無序品名。開勝",
    "X21n0369_001:0179b05": "義諦。以為四品。(一不可言無二品。二過覺觀境品。三過一異品。四一味品也)若",
    "X21n0369_001:0179b06": "依真諦翻譯目錄云。陳時天嘉二年。於建造寺。譯",
    "X21n0369_001:0179b07": "解節經一卷義疏四卷。四者大唐貞觀二十一年",
    "X21n0369_001:0179b08": "三藏法師玄奘。在於西京弘福寺。更翻一本。名解",
    "X21n0369_001:0179b09": "深密。總有五卷。開品為八。六十八紙。(一序品。二勝義諦相品。三",
    "X21n0369_001:0179b10": "心意識相品。四一切法相品。五無自性相品。六分別瑜伽品。七地波羅蜜多品。八如來成所作事品)然",
    "X21n0369_001:0179b11": "此四本。有同異者。略有二義。一題名有異。二文義",
    "X21n0369_001:0179b12": "圓足。言名異者。四本不同。一相續解脫。二深密解",
    "X21n0369_001:0179b13": "脫。三者解節。四解深密。解深密者。若依梵音。涅謨",
    "X21n0369_001:0179b14": "折那[利禾+冉]地。言涅謨折那。此翻名解。[利禾+冉]地。翻為深密。",
    "X21n0369_001:0179b15": "釋其名義。如前已前。言解節者。如真諦記。解即解",
    "X21n0369_001:0179b16": "釋。節謂堅結。堅是堅固。結縛。楯如木節及人骨節。",
    "X21n0369_001:0179b17": "並有堅固拘結纏縛。此經所明甚深密義。難可通",
    "X21n0369_001:0179b18": "達。難可解釋。故非凡夫新行菩薩所能解了。故說",
    "X21n0369_001:0179b19": "此義。名為堅結。此經能解。故名解節。解節之義。凡",
    "X21n0369_001:0179b20": "有五種。一深密義。如法身等。難可通達。名為義節。",
    "X21n0369_001:0179b21": "此經能釋。故名解節。二者無明習氣心惑。凡夫二",
    "X21n0369_001:0179b22": "乘所不能破。故說此惑名為堅結。由緣真實。能滅",
    "X21n0369_001:0179b23": "此惑。故說真實名為解節。三者智慧。緣此真實。亦",
    "X21n0369_001:0179b24": "說此智名為解節。從境得名也。四者此經文句。名",
    "X21n0369_001:0179c01": "為解節。從所顯得名。五者一切三乘教中。所有微",
    "X21n0369_001:0179c02": "細難可了義。聚在此經。分明解釋。故說此經名為",
    "X21n0369_001:0179c03": "解節。若具分別。如真諦記。所言相續解脫深密解",
    "X21n0369_001:0179c04": "脫。未見說處。准義釋者。涅謨折[利禾+冉]。含有二義。一者",
    "X21n0369_001:0179c05": "解釋義。如上已說。二者解脫義。故二本經皆云解",
    "X21n0369_001:0179c06": "脫。言[利禾+冉]地者。含有三義。一者深密義。二者堅結義。",
    "X21n0369_001:0179c07": "如上已釋。三者相續義。是故二經。一名相續解脫。",
    "X21n0369_001:0179c08": "二名深密解脫。此上二釋。准真諦而可了知。言相",
    "X21n0369_001:0179c09": "續者。謂所知障。堅結相續。難可解脫。今一部釋甚",
    "X21n0369_001:0179c10": "深義。便能解脫煩惱相續。故名相續解脫經。即當",
    "X21n0369_001:0179c11": "真諦記中第二煩惱解節義。言深密解脫者。由智",
    "X21n0369_001:0179c12": "慧力。緣深密理。解脫煩惱。故言深密解脫。即當第",
    "X21n0369_001:0179c13": "三智慧解節也。雖有此釋。據實。即是譯家謬也。言",
    "X21n0369_001:0179c14": "文義圓足者。如解深密。具有八品。而差別者。解節",
    "X21n0369_001:0179c15": "唯有最初二品。闕無後六。相續解脫。當後二品。闕",
    "X21n0369_001:0179c16": "無前六。深密解脫。有十一品。於勝義諦。開為四品。",
    "X21n0369_001:0179c17": "由斯與此文義圓足。然解深密。諸所說處。文義明",
    "X21n0369_001:0179c18": "淨。至文對釋。故今釋此大唐一本。",
    "X21n0369_001:0179c19": "如是我聞。",
    "X21n0369_001:0179c20": "釋曰。自下判文解釋。然判此經。有其三釋。一云此",
    "X21n0369_001:0179c21": "經唯有二分。一教起因緣。即初序品。二聖教正說。",
    "X21n0369_001:0179c22": "謂後七品。雖後經末依教奉行。品中奉行。非一部",
    "X21n0369_001:0179c23": "也。一云一部總有三分。初一品名教起因緣分。次",
    "X21n0369_001:0179c24": "有七品。名聖教正說分。後第五卷末。爾時曼殊室",
    "X21n0369_001:0180a01": "利下。依教奉行分。然此奉行。散在諸品。於理無違。",
    "X21n0369_001:0180a02": "一云此經有其五分。一教起因緣。即是序分。二無",
    "X21n0369_001:0180a03": "等境界分。謂次四品。三無等行分。謂次二品。四無",
    "X21n0369_001:0180a04": "等果分。謂後一品。五依教奉行分。謂即經末歡喜",
    "X21n0369_001:0180a05": "奉行。雖有三釋。且依初說。無有一部通奉行故。又",
    "X21n0369_001:0180a06": "解。三中第二為正。具足三分義不違故。此當舊說",
    "X21n0369_001:0180a07": "序正流通。序謂由序。起正說之由致。正即正宗。所",
    "X21n0369_001:0180a08": "詮之宗義。通謂流通通。後世之勝利。今言教起因",
    "X21n0369_001:0180a09": "緣等者。以薄伽梵說經本主。名之為因。顯已聞等",
    "X21n0369_001:0180a10": "非正說故。名之為緣。故說序分。名因緣分。正顯所",
    "X21n0369_001:0180a11": "詮法門品類。故說七品。名聖教所說分。時眾聞教",
    "X21n0369_001:0180a12": "歡喜信受。名奉行分。就因緣分。有其二義。一證信",
    "X21n0369_001:0180a13": "分。二發起。然此二分有差別者。略有三義。一者名",
    "X21n0369_001:0180a14": "別。所謂證信及發起序。亦名通序。及名別序。說我",
    "X21n0369_001:0180a15": "聞等。令物生信。名為證信。諸經皆同。名為通序。以",
    "X21n0369_001:0180a16": "放光等發起正宗。名為發起。隨部各別。名為別序。",
    "X21n0369_001:0180a17": "二者時別。如來發起。名經前序。阿難所請。名經後",
    "X21n0369_001:0180a18": "序。說彼二序時分別故。三者人別。一如來序。於諸",
    "X21n0369_001:0180a19": "經中。如來發起。二阿難序。由阿難請說此序故。今",
    "X21n0369_001:0180a20": "此經文。及佛地等。唯有證信。而無發起。於證信中。",
    "X21n0369_001:0180a21": "義說發起。理亦無違。就證信中。有其三義。一辨事",
    "X21n0369_001:0180a22": "多少。二說序之意。三隨事別釋。辨事多少者。自有",
    "X21n0369_001:0180a23": "三說。一者真諦般若記中。開為七事。一如是者。標",
    "X21n0369_001:0180a24": "所聞法。一部文理。決定可信。二言我者。出能聞人。",
    "X21n0369_001:0180b01": "即是阿難。三言聞者。親承音旨。四一時者。顯所聞",
    "X21n0369_001:0180b02": "法善合時機。五佛世尊。出能說師。六住處者。顯說",
    "X21n0369_001:0180b03": "有處。七大比丘。顯非獨聞。然此七事。總唯四意。初",
    "X21n0369_001:0180b04": "如是者。明所聞法。次我聞者。辨能聞人。次二證所",
    "X21n0369_001:0180b05": "聞法。後二證能聞人。廣如真諦七事記釋。二依龍",
    "X21n0369_001:0180b06": "猛大智度論。於序分中。開為六義。一信。二聞。三時。",
    "X21n0369_001:0180b07": "四主。五處。六眾。世親菩薩燈論中說。亦有六義。故",
    "X21n0369_001:0180b08": "彼偈云。前三明弟子。後二證師說。一切修多羅。其",
    "X21n0369_001:0180b09": "事皆如是。三依親光佛地論中。攝多五種。一總顯",
    "X21n0369_001:0180b10": "已聞。二說經時。三者說主。四顯說處。五顯聽眾。說",
    "X21n0369_001:0180b11": "序意者。問。何因緣一切經首皆說如是我聞等事。",
    "X21n0369_001:0180b12": "真諦三藏七事記云。斷三疑故。彼云。又微細律明",
    "X21n0369_001:0180b13": "其阿難。當登高座出法藏時。身即如佛。具諸相好。",
    "X21n0369_001:0180b14": "若下高座。還復本形。眾見此瑞。有三種疑。一疑。大",
    "X21n0369_001:0180b15": "師釋迦。以慈悲故。從涅槃起。更宣深法。二疑。諸餘",
    "X21n0369_001:0180b16": "世尊。從他方來。三疑。阿難比丘。既是佛弟。堪代其",
    "X21n0369_001:0180b17": "兄轉身成佛。今欲遣三疑。故云如是我聞等七事。",
    "X21n0369_001:0180b18": "明乃是我親從佛聞。非關慈悲從涅槃起。亦非餘",
    "X21n0369_001:0180b19": "佛他方來。又非我已轉身成佛自說經也。智度論",
    "X21n0369_001:0180b20": "云。說時方人。欲令眾生心生信故。又智度第二卷",
    "X21n0369_001:0180b21": "云。佛涅槃時。於俱夷那竭國薩羅樹間。北首而臥。",
    "X21n0369_001:0180b22": "將入涅槃。爾時阿難。親愛未除。未離欲故。沒憂悔。",
    "X21n0369_001:0180b23": "不能自出。爾時。長老阿[少/兔]樓豆。語阿難言。汝是守",
    "X21n0369_001:0180b24": "護佛法藏者。不應如凡人自沒憂悔。諸有為法。皆",
    "X21n0369_001:0180c01": "是無常。汝何愁憂。又佛世尊。手付汝法。汝今愁悶。",
    "X21n0369_001:0180c02": "失所受事。汝當問佛。佛涅槃後云何修行。誰當作",
    "X21n0369_001:0180c03": "師。惡口車匿云何共住。(長阿含經第四卷云闡弩比丘云何共住)佛諸",
    "X21n0369_001:0180c04": "經首。作何等語。阿難即以此語問佛。佛告阿難。行",
    "X21n0369_001:0180c05": "四念處。戒經為師。車匿比丘如梵法治。長阿含經",
    "X21n0369_001:0180c06": "第四。增一阿含第三十六。皆云梵法治者。即是不",
    "X21n0369_001:0180c07": "共語也。廣說如彼。諸佛經者首。皆稱如是我聞等",
    "X21n0369_001:0180c08": "語。依集法經及涅槃後分。大同智論。恐繁不述。大",
    "X21n0369_001:0180c09": "悲經說。憂波離教阿難請問。所以經論。說不同者。",
    "X21n0369_001:0180c10": "二人共教。各據一義。互不相違。",
    "X21n0369_001:0180c11": "復依經文。隨事別釋。言如是我聞者。即七事中。所",
    "X21n0369_001:0180c12": "聞能聞親承音旨三種事也。於六義中。信聞二事。",
    "X21n0369_001:0180c13": "五中第一。總顯已聞。雖有三說。且依佛地。如是我",
    "X21n0369_001:0180c14": "聞。釋有三義。一總釋如是我聞。二別釋如是我聞。",
    "X21n0369_001:0180c15": "三者申其合說之意。言總釋者。謂傳佛教。曼殊室",
    "X21n0369_001:0180c16": "利及阿難等。皆作此言。如是所說甚深等。我昔曾",
    "X21n0369_001:0180c17": "聞。(金剛仙論云。三種阿難中。大乘阿難傳大教也)言別釋者。先辨如是。",
    "X21n0369_001:0180c18": "後釋我聞。言如是者。諸說不同。(此地諸師。略有八釋。義如常說。言八",
    "X21n0369_001:0180c19": "釋者。一約信順釋。言如是者。信順之辭也夫信則所言之理順。順則師資之道成。經無豐約。非信不傳。故",
    "X21n0369_001:0180c20": "建言如是。注維摩中。肇法師釋也。二約文義釋。以文為如。以理為是。文巧詮為如。理以為非為是。智者禪",
    "X21n0369_001:0180c21": "師維摩記中。有此釋也。三約真俗釋。真不違俗名之為如。俗順於真稱之為是。相傳釋也。四約弟子釋。阿",
    "X21n0369_001:0180c22": "難所說。如於佛語。故名為如。為欲簡去相似之如。故稱是。五唯約佛釋。阿難道佛所說之法。如過去佛所",
    "X21n0369_001:0180c23": "說不異。故名為如。如諸佛說。是正非邪。故復言是。此上二釋。遠法師說。六約佛及弟子釋。言如是者。感應",
    "X21n0369_001:0180c24": "之瑞也。如以順機受名。是以無非立稱。眾生以無非為感。如來以順機為應。傳經者。以名教出於感應。故",
    "X21n0369_001:0181a01": "言如是。注法華經。有此釋也。七光宅師云。言如是者。將傳所聞。前題舉一部也。如是一部經。我親從佛聞。",
    "X21n0369_001:0181a02": "即為我聞。八梁武帝云。言如是者。如斯之言。是佛所說。故言如是〔等〕說。不可具述也)西方諸",
    "X21n0369_001:0181a03": "師。三說不同。一菩提留支金剛仙論云。若依世辨。",
    "X21n0369_001:0181a04": "乃有多途。略而言之。凡有四種。一者發心如是。二",
    "X21n0369_001:0181a05": "者教他。三者譬喻。四者決定。發心如是者。自念我",
    "X21n0369_001:0181a06": "當如是發菩提心修善行。教他如是者。教前人言。",
    "X21n0369_001:0181a07": "汝當如是發菩提心修善行等也。譬喻如是者。是",
    "X21n0369_001:0181a08": "人威德熾盛。如日光明。智慧深廣。猶如大海。面貌",
    "X21n0369_001:0181a09": "端正。猶如滿月。乃至廣說。決定如是者。我如是見",
    "X21n0369_001:0181a10": "聞等。是名決定如是。今言如是者。但取第四決定",
    "X21n0369_001:0181a11": "如是。明須菩提我從佛聞所說理教。我之所說。不",
    "X21n0369_001:0181a12": "多不少。不錯不謬。決定如是。無所傳之失。故曰如",
    "X21n0369_001:0181a13": "是。(解云意趣大同親光)長耳三藏釋有三義。一者就佛。三世",
    "X21n0369_001:0181a14": "諸佛所說無異。故名為如。以同說故。稱之為是。二",
    "X21n0369_001:0181a15": "者約法。諸法實相故名為如。如如而說。故稱為是。",
    "X21n0369_001:0181a16": "三者約僧。阿難所傳不異佛說。故名為如。永離過",
    "X21n0369_001:0181a17": "非。稱之曰是。三真諦三藏釋。如是者。決定義。有其",
    "X21n0369_001:0181a18": "二種。一文。二理。文是能詮。理即所詮。廣說如彼。總",
    "X21n0369_001:0181a19": "釋意云。阿難所傳。文理決定。如佛所說。故曰如是。",
    "X21n0369_001:0181a20": "諸論所說。亦有三種。一依智度論第一卷云。如是",
    "X21n0369_001:0181a21": "義者。即是信也。佛法大海中。信為能入。智為能度。",
    "X21n0369_001:0181a22": "其信順者。是事如是。其不信者。此事不如是。廣說",
    "X21n0369_001:0181a23": "如彼。二依功德施波若論云。如是我聞者。顯示此",
    "X21n0369_001:0181a24": "是世尊現覺而演。非自所作。三依佛地論。有其四",
    "X21n0369_001:0181b01": "義。故第一云。如是總言依四義轉。一依譬喻。謂當",
    "X21n0369_001:0181b02": "所說。如是文句。如我昔聞。(此即以昔喻今)二依教誨。謂告",
    "X21n0369_001:0181b03": "時眾。如是當聽我昔所聞。三依問答。謂有問言。汝",
    "X21n0369_001:0181b04": "當所說。昔定聞耶。故此答言如是我聞。四依許可。",
    "X21n0369_001:0181b05": "謂結集時。諸菩薩眾。咸共請言。如汝所聞。當如是",
    "X21n0369_001:0181b06": "說。傳法菩薩。許彼言。如是當說如我所聞。於此四",
    "X21n0369_001:0181b07": "義。有三師釋。一云四中唯依第四。一云此中唯依",
    "X21n0369_001:0181b08": "後二。一云四中總依四義而說。具說如彼。別釋我",
    "X21n0369_001:0181b09": "聞者。傳法菩薩及阿難等。五蘊身上。假立為我。耳",
    "X21n0369_001:0181b10": "根發識。聽聞所說。故言我聞。故佛地論云。我謂諸",
    "X21n0369_001:0181b11": "蘊世俗假者。聞謂耳根發識聽受。廢別就總。故說",
    "X21n0369_001:0181b12": "我聞。問。佛法中無人無我。如何諸經皆說我聞。解",
    "X21n0369_001:0181b13": "云。此義諸說不同。依龍猛宗。約四悉檀。以釋我聞。",
    "X21n0369_001:0181b14": "(梵音悉檀。諸說不同。一云不翻。含多義故。或說翻之。或翻宗成。或翻為墨。或翻為印。或翻為定。或翻或就",
    "X21n0369_001:0181b15": "究竟。如是異翻。難可定准。南岳禪師云。如大涅槃。胡漢並稱也。悉是隋音。檀是胡語。悉之言遍。檀翻名施。",
    "X21n0369_001:0181b16": "佛以四法。遍施眾生。故名悉檀也。智者師維摩記中。作如是說。若依四卷。楞伽經。有其四種故。第二卷注",
    "X21n0369_001:0181b17": "經釋云。悉檀者。謂或言宗。或言成。或言理也)四悉檀義。如智度論第一",
    "X21n0369_001:0181b18": "卷說。一世界悉檀。如蘊成人。如是我聞。世界故有。",
    "X21n0369_001:0181b19": "第一義故無。二各各為人悉檀。觀人心行。而為說",
    "X21n0369_001:0181b20": "法。於一事中。或聽不聽。為斷見故。說有續生。為常",
    "X21n0369_001:0181b21": "見故。說無有人。三對治悉檀。如不淨觀於貪對治。",
    "X21n0369_001:0181b22": "於瞋則無。四第一義悉檀。謂諸法實相。言語道斷。",
    "X21n0369_001:0181b23": "心行處滅。即說偈言。",
    "X21n0369_001:0181b24": "　一切實一切非實　　及一切實亦非實",
    "X21n0369_001:0181c01": "　一切非實非非實　　是名諸法之實相",
    "X21n0369_001:0181c02": "(廣釋此偈。如中論第三)又彼論云。復次世界語言有三。一邪。",
    "X21n0369_001:0181c03": "二慢。三者名字。依第三故。名之為我。即當瑜伽假",
    "X21n0369_001:0181c04": "說我也。問。豈不中論實相問中非我非無我。如何",
    "X21n0369_001:0181c05": "智度論中。說為無我。答不相違。世界悉檀。即說為",
    "X21n0369_001:0181c06": "我。第一義中。說為無我。各各為人。或我無我。雙遣",
    "X21n0369_001:0181c07": "二執。亦得說言非我非非無我。故中論云。諸佛或",
    "X21n0369_001:0181c08": "說我。或說於無我。諸法實相中。非我非無我。若偏",
    "X21n0369_001:0181c09": "對我。即說無我。以為實相。若雙遣執。非我非無我。",
    "X21n0369_001:0181c10": "以為實相。各據一義。故不相違。若依涅槃。即說真",
    "X21n0369_001:0181c11": "我。以為實相。如理應知。依彌勒宗。四義故於諸蘊",
    "X21n0369_001:0181c12": "中假說為我。故瑜伽論第六卷云。薄伽梵說。苾蒭",
    "X21n0369_001:0181c13": "當知。由四因故。假說有情。一為世間言說易故。二",
    "X21n0369_001:0181c14": "欲隨順諸世間故。三為斷除決定無我諸怖畏故。",
    "X21n0369_001:0181c15": "四為宣說自他得失。令其決定信解心故。顯揚第",
    "X21n0369_001:0181c16": "九。對法十三。同瑜伽說。言聞者。諸說不同。薩婆多",
    "X21n0369_001:0181c17": "宗。耳聞非識。法救論師。識聞非耳。如大毗婆沙第",
    "X21n0369_001:0181c18": "十三等。依經部宗。識聞非耳。如成實第六。譬喻論",
    "X21n0369_001:0181c19": "師。和合能聞。如婆沙十三。今依大乘。龍樹菩薩。自",
    "X21n0369_001:0181c20": "有兩釋。一者天眼見色。准知耳聞。二者和合能聞。",
    "X21n0369_001:0181c21": "知智度論第一卷等。雖有兩說。和合為正。正釋聞",
    "X21n0369_001:0181c22": "中。說和合故。依彌勒宗。自有三說。一云耳聞非識。",
    "X21n0369_001:0181c23": "如集論雜集第一卷云。耳界何相。謂能聞聲。又瑜",
    "X21n0369_001:0181c24": "伽論第三卷云。數數於此聲至能聞。故名為耳。一",
    "X21n0369_001:0182a01": "云識聞非耳。如瑜伽釋論第一卷云。聞謂聽聞。即",
    "X21n0369_001:0182a02": "是耳根發生耳識。聞言教故。又佛地論第一卷云。",
    "X21n0369_001:0182a03": "聞謂耳根發識聽受。或可二論耳聞非識。一云和",
    "X21n0369_001:0182a04": "合能聞。如雜集論第二卷云。問。為眼見色。為識等",
    "X21n0369_001:0182a05": "耶。答。非眼見色。示非識等。以一切法無作用故。由",
    "X21n0369_001:0182a06": "有和合。假立為見。耳等亦爾。廣說如彼。所以如是",
    "X21n0369_001:0182a07": "諸論異者。為顯聞聲最勝所依故。瑜伽等。說耳為",
    "X21n0369_001:0182a08": "聞。就分別義故。佛地等。說識為聞。為顯諸法無實",
    "X21n0369_001:0182a09": "作用故。智度論及雜集論。和合為聞。各據一義。互",
    "X21n0369_001:0182a10": "不相違。(問無實作用。不許耳聞。無實作用。智不應緣。此中應作問答)唯識道理。",
    "X21n0369_001:0182a11": "以辨聞者。如佛地論第一卷說。有二師義。故彼論",
    "X21n0369_001:0182a12": "云。有義。如來慈悲本願增上緣力。聞者識上文義",
    "X21n0369_001:0182a13": "相生。此文義相。雖親依自善根力起。而就強緣名",
    "X21n0369_001:0182a14": "為佛說。由耳根力自心變現。故名我聞。有義。聞者",
    "X21n0369_001:0182a15": "善根本願增上緣力。如來識上文義相生。此文義",
    "X21n0369_001:0182a16": "相。是佛利他善根所起。名為佛說。聞者識心。雖不",
    "X21n0369_001:0182a17": "取得。然似彼分明顯現。故名我聞。解云。佛地二師",
    "X21n0369_001:0182a18": "所說。初即那伽犀那。不許佛果有色聲等。第二師",
    "X21n0369_001:0182a19": "義。許佛果中具色聲等。大唐三藏。法護菩薩。皆用",
    "X21n0369_001:0182a20": "後說。如前本影有無中說。問曰。阿難。如來成道日",
    "X21n0369_001:0182a21": "生。經二十年。方為侍者。前所說經。皆非親聞。如何",
    "X21n0369_001:0182a22": "諸經皆說我聞。菩提留支金剛仙論云。昔如來滅",
    "X21n0369_001:0182a23": "後。凡有三時結集法藏。初在王舍城因陀羅窟中。",
    "X21n0369_001:0182a24": "五百比丘。結集法藏。舍利弗等諸阿羅漢比丘。各",
    "X21n0369_001:0182b01": "自稱言。某甲經。如是我聞。佛在某處說。後時為惡",
    "X21n0369_001:0182b02": "國王壞滅佛法。自此以後。復有七百比丘。重結集",
    "X21n0369_001:0182b03": "法藏。皆云某甲經。我從某甲比丘邊聞。不云我從",
    "X21n0369_001:0182b04": "佛聞。此之再集。並是小乘之人。結集法藏。又復如",
    "X21n0369_001:0182b05": "來在鐵圍山外。不至餘世界。二界中間。無量諸佛。",
    "X21n0369_001:0182b06": "共集於彼。說佛話經訖。欲結集大乘法藏。復召集",
    "X21n0369_001:0182b07": "徒眾。羅漢。有八十億那由他。菩薩眾。有無量無邊",
    "X21n0369_001:0182b08": "恒河沙不可思議。皆集於彼。當於爾時。菩薩聲聞。",
    "X21n0369_001:0182b09": "皆云。如是我聞。如來在某處。說某甲經。真諦三藏",
    "X21n0369_001:0182b10": "七事記云。親聞曰如是我聞。傳聞曰我聞如是。又",
    "X21n0369_001:0182b11": "部執記云。親聞曰我聞。傳曰所聞。解云。如是等說。",
    "X21n0369_001:0182b12": "違報恩經說也。若依報恩經。釋有三義。一者傳聞。",
    "X21n0369_001:0182b13": "二者知佛世俗心。三者佛重為說。故第六云。佛二",
    "X21n0369_001:0182b14": "十年中說法。阿難不聞。何得言我聞。答。諸天語阿",
    "X21n0369_001:0182b15": "難。又云從諸比丘邊聞。又云佛入世俗心。令阿難",
    "X21n0369_001:0182b16": "知。又云阿難從佛請願。佛二十年中說法。盡為我",
    "X21n0369_001:0182b17": "說。佛善巧。於一法一句中。演無量法。能以無量法。",
    "X21n0369_001:0182b18": "為一句義。佛粗示其端。阿難盡已得知。速利強持",
    "X21n0369_001:0182b19": "力故。又解。金剛華經說。阿難比丘。得法性覺自在",
    "X21n0369_001:0182b20": "王三昧。以三昧力故。前所說經。皆能憶持。與親聞",
    "X21n0369_001:0182b21": "無異。如宿命通見過去事。無不明了。亦如迦旃延",
    "X21n0369_001:0182b22": "得願智力故。佛所說經。皆能憶持。阿難亦爾。問。阿",
    "X21n0369_001:0182b23": "難既是聲聞。如何能持大乘經典。答。如大乘集法",
    "X21n0369_001:0182b24": "經中說。有三種阿難。一者阿難陀。持聲聞法。二者",
    "X21n0369_001:0182c01": "阿難賢。持緣覺法。三者阿難海。持摩訶衍法。金剛",
    "X21n0369_001:0182c02": "仙論亦同集法。真諦三藏金剛波若疏。引闍王懺",
    "X21n0369_001:0182c03": "悔經說三種阿難。三種之中。第三阿難。持此經也。",
    "X21n0369_001:0182c04": "故不相違。第三申其合說意者。如佛地論云。應知",
    "X21n0369_001:0182c05": "說此如是我聞。意避增減異分過失。謂如是法我",
    "X21n0369_001:0182c06": "從佛聞。非他展轉。顯示聞者有所堪能。諸有所聞。",
    "X21n0369_001:0182c07": "皆離增減異分過失。具說如彼。",
    "X21n0369_001:0182c08": "一時。",
    "X21n0369_001:0182c09": "釋曰。五中第二教起時分。然此一時。(此地諸師。有說四種。一者",
    "X21n0369_001:0182c10": "如來一代說法有五十年時。二者說一部時。三者眾機熟時。四者說聽共相會遇時。吉藏法師法華疏說)",
    "X21n0369_001:0182c11": "西方諸師。三說不同。一菩提留支。言一時者。有其",
    "X21n0369_001:0182c12": "多種。謂一念時。有日時。有百年時。有一切時。有春",
    "X21n0369_001:0182c13": "秋冬夏時。今言一時者。非此等時。正是如來說此",
    "X21n0369_001:0182c14": "經時。雖言一時。不云某年月日故。不知何時。如大",
    "X21n0369_001:0182c15": "華嚴淨眼品等。如來成道日說。其十地品。第二七",
    "X21n0369_001:0182c16": "日說。如十萬偈般若。如來成道五年。經有成文。餘",
    "X21n0369_001:0182c17": "七部般若。但云一時。皆不知何年說。乃至彼云。相",
    "X21n0369_001:0182c18": "傳說云。如來一代成道。乃至涅槃。恒說般若華嚴",
    "X21n0369_001:0182c19": "大集。未曾斷絕。(解云。准此西方三藏。亦不能定說諸經時也)二長耳三",
    "X21n0369_001:0182c20": "藏云。時有兩種。一半音時。對緣不遍。二圓音時。對",
    "X21n0369_001:0182c21": "緣即普。從初得道。終訖雙林。二音並行。半滿俱說。",
    "X21n0369_001:0182c22": "見小分者。為半音時。見滿分者。為圓音時。又解時。",
    "X21n0369_001:0182c23": "復有三。一分段流轉時。二不思議變易時。三假名",
    "X21n0369_001:0182c24": "施設時。前二即是二種生死時。假名時者。梵音劫",
    "X21n0369_001:0183a01": "波。自有三意。一迦羅時。二三摩耶時。三世流布時。",
    "X21n0369_001:0183a02": "迦羅時者。此翻別相時。如來戒律。大戒時聞小戒",
    "X21n0369_001:0183a03": "時不聞。出家時聞。在家不聞。國王得聞。餘人不聞。",
    "X21n0369_001:0183a04": "三摩耶時。此翻破耶見時。謂五部阿含。九分達磨。",
    "X21n0369_001:0183a05": "不簡黑白。一切得聞。(言九分者。如真諦師部執論記第一卷云。如來正教。即是",
    "X21n0369_001:0183a06": "經律阿毗曇。經即五阿含。謂長增一中雜百部也。律不過三部。一二〔二〕五十戒律。二雜誦律。三比丘尼律。",
    "X21n0369_001:0183a07": "阿毗曇有九分。一分別說戒。二分別說世間。三分別說因緣。四分別說界。五分別說同隨得。六分別說名",
    "X21n0369_001:0183a08": "味句。七分別集定。八分別說集業。九分別說諸陰。一分有六千偈。六九五十四。合五萬四千偈也)上",
    "X21n0369_001:0183a09": "二種時。大同智度論說。世流布者。如說一時佛在",
    "X21n0369_001:0183a10": "恒河岸。一時在申怒林。今言一時。且依後二。三真",
    "X21n0369_001:0183a11": "諦三藏七事記云。一時有十義。一佛出世。時二說",
    "X21n0369_001:0183a12": "正法時。三聽正法時。四持正法時。五思正法時六",
    "X21n0369_001:0183a13": "修正法時。七下善種時。(謂菩提心)八成就善根時。(謂生中國。",
    "X21n0369_001:0183a14": "修四念處)九解脫善根時。(謂聽法。說法。持法。靜心。修習。以此五緣得入解脫。故名解",
    "X21n0369_001:0183a15": "脫善根時)十平等捨心時。(若心多退。名為下心。聽法不入。若心動踊。名為高心。聽法",
    "X21n0369_001:0183a16": "不入。若作棄捨正法心。此是無明不平等心。聽亦不入。若能拔沉抑浮。調停得中念知捨平等。得入正法。",
    "X21n0369_001:0183a17": "故云平等捨心時。具此十義。故云一時也。廣說如彼)今依諸論。有其三說。一",
    "X21n0369_001:0183a18": "功德施波若論云。一時者。說此經時。餘時復說無",
    "X21n0369_001:0183a19": "量經故。二依龍猛宗。時有二種。一名迦羅時。通假",
    "X21n0369_001:0183a20": "及實。內外通用。二三摩耶時。唯假非實。內宗一時",
    "X21n0369_001:0183a21": "依此而說。故智度論第一卷云。問天竺說時。有其",
    "X21n0369_001:0183a22": "二種。一名迦羅。二三摩耶。佛何不言迦羅時分。而",
    "X21n0369_001:0183a23": "但說三摩耶時。(此即外人問龍樹宗)答言迦羅俱亦有疑。(龍樹",
    "X21n0369_001:0183a24": "略答。設言迦羅。還有此難。故不應答)問曰。此中應說迦羅。以彼二字",
    "X21n0369_001:0183b01": "轉易說故。而不應說三摩耶時。以彼三字重語難",
    "X21n0369_001:0183b02": "故。(此外人難龍樹。何不就輕而就重耶)答曰。今此除邪見故。說三摩",
    "X21n0369_001:0183b03": "耶。不言迦羅。具說如彼。(龍樹廣釋。若說迦羅。執時外道便作此言。時能生諸",
    "X21n0369_001:0183b04": "法。世尊許時。是實有故)三依親光。時有四種。一說聽究竟總",
    "X21n0369_001:0183b05": "名一時。故佛地論云。言一時者。謂說聽時。此就剎",
    "X21n0369_001:0183b06": "那相續無斷聽說究竟。總名一時。(此即總說一會說法說聽究竟。",
    "X21n0369_001:0183b07": "總名一時)若不爾者。字名句等。聽說時異。云何言一。(此即",
    "X21n0369_001:0183b08": "反解。若不就其說聽究竟名一時者。如初說字次名後句。乃至偈章品部等。說聽時皆異。云何言一)二",
    "X21n0369_001:0183b09": "者一剎那頃。能持能說能領能受。故言一時。故彼",
    "X21n0369_001:0183b10": "論云。或能說者。得陀羅尼。於一字中一剎那頃。能",
    "X21n0369_001:0183b11": "持能說一切法門。(解云。地上菩薩。得陀羅尼故。一剎那頃。能持說一切法門也)",
    "X21n0369_001:0183b12": "或能聽者。得淨耳根。一剎那頃。聞一字時。於餘一",
    "X21n0369_001:0183b13": "切。皆無障礙。悉能領受。故名一時。(解云。地上菩薩。得陀羅尼。一時",
    "X21n0369_001:0183b14": "能領。名一時也)三者共相會遇名為一時。故彼論云。或相",
    "X21n0369_001:0183b15": "會遇時分無別。故名一時。即是說聽共相會遇同",
    "X21n0369_001:0183b16": "一時義(解云。感聖赴機。更相會遇。名一時也。或可為四。開聽說時為二時故)。問。一及",
    "X21n0369_001:0183b17": "時。其體是何。答。一是數。時即時分。諸說不同。薩婆",
    "X21n0369_001:0183b18": "多宗及經部師。即用有為五蘊為性。處界門中。亦",
    "X21n0369_001:0183b19": "用有為為性。(難薩婆多宗。約色辨同異。色外有同異。或可約色辨數量。亦應有別體)今",
    "X21n0369_001:0183b20": "依大乘。自有兩釋。一龍猛宗。數及時等。皆無有體。",
    "X21n0369_001:0183b21": "非蘊處界三科所攝故。智度論第一卷云。數時等",
    "X21n0369_001:0183b22": "法實無。陰入持所不攝。故彼論復云。謂有時方離",
    "X21n0369_001:0183b23": "合一異長短名字。凡人心著。謂是實有。廣說如彼。",
    "X21n0369_001:0183b24": "依彌勒宗。數時即是有為法上分位假立。即二十",
    "X21n0369_001:0183c01": "四不相應中。數及時也。五蘊門中蘊所攝。處界門",
    "X21n0369_001:0183c02": "中。法界法處意識境故。依佛地論。或是心上分位",
    "X21n0369_001:0183c03": "影像。是不相應。此約唯識道理說。問。何故二宗有",
    "X21n0369_001:0183c04": "無不同。答。龍猛宗。為破外道實數時等。故無體性。",
    "X21n0369_001:0183c05": "依彌勒宗。為顯大乘法相道理。故別立之。故不相",
    "X21n0369_001:0183c06": "違。或可五百不相應攝。於理無違。十住毗婆沙。立",
    "X21n0369_001:0183c07": "七百不相應。雖有此理。未見成文。問。不別顯日初",
    "X21n0369_001:0183c08": "出時乃至中夜。說此契經。如下處等別指勝處。而",
    "X21n0369_001:0183c09": "此經中。但言一時。答。如佛地論。晝夜時分。諸方不",
    "X21n0369_001:0183c10": "定。不可別說(解云。如南贍部洲日午時。西方日出。北方夜半。東方日沒)。",
    "X21n0369_001:0183c11": "薄伽梵。",
    "X21n0369_001:0183c12": "釋曰。五中第三別顯教主。依智度論。說佛法人。有",
    "X21n0369_001:0183c13": "其五種。故第二卷云。說法有五。一佛自說。二弟子",
    "X21n0369_001:0183c14": "說。三仙人說。四諸天說。五化人說。今簡餘四。標薄",
    "X21n0369_001:0183c15": "伽梵。問。此經初解甚深義密意菩薩。說一切法無",
    "X21n0369_001:0183c16": "二之義。如何但言薄伽梵說。答有三義。一以少從",
    "X21n0369_001:0183c17": "多。二就勝說故。三佛加被故。(如華嚴經等)然諸經首。標",
    "X21n0369_001:0183c18": "名不同。乃有四種。自有經初唯置佛名。如涅槃等。",
    "X21n0369_001:0183c19": "自有經初唯婆伽婆。如大品等。自有經初雙標兩",
    "X21n0369_001:0183c20": "號。如無上依。(佛婆伽婆般若經)或有經文二種俱無。如相",
    "X21n0369_001:0183c21": "續解脫及多心經等。所以如是諸本異者。相續解",
    "X21n0369_001:0183c22": "脫。即一部中最後二品。故不標名。多心般若。即大",
    "X21n0369_001:0183c23": "般若。應是結集菩薩別錄流行。故亦不標名。餘之",
    "X21n0369_001:0183c24": "三句。西方諸師。自有三說。一真諦三藏七事記中。",
    "X21n0369_001:0184a01": "有其二意。一依真實論。佛具十義。故諸經初十種",
    "X21n0369_001:0184a02": "號中。單置佛號。故七事記云。大師十號經中。何故",
    "X21n0369_001:0184a03": "不別餘九。而獨稱佛。解有十義。一覺勝天鼓。二不",
    "X21n0369_001:0184a04": "由他悟。三離二無知。(解脫障無知一切智障無知)四已過睡眠。",
    "X21n0369_001:0184a05": "五譬如蓮華。六自性無染。七具足三義。(三義者。一假名佛。即",
    "X21n0369_001:0184a06": "六神通。二寂滅佛。惑不生故。三真實佛。即是真如)八具於三德。(法身般若解脫三德)",
    "X21n0369_001:0184a07": "九具三寶性。十自知令知他。總有四紙。恐多不述。",
    "X21n0369_001:0184a08": "真諦自云。此十種義。出真實論也。二者真諦自申",
    "X21n0369_001:0184a09": "道理四句分別。一切經首雙標兩號。故七事中云。",
    "X21n0369_001:0184a10": "佛婆伽婆。有其四句。一是佛非婆伽婆。即聲聞二",
    "X21n0369_001:0184a11": "乘。觀四諦。證無餘涅槃。在其自位中。得名為佛。不",
    "X21n0369_001:0184a12": "修功德行。非婆伽婆。二是婆伽婆非佛。即是菩薩",
    "X21n0369_001:0184a13": "功德行滿。名婆伽婆。既在因位。智慧未滿。不得名",
    "X21n0369_001:0184a14": "佛。三非佛非婆伽婆。是凡夫。其不修智慧。不名為",
    "X21n0369_001:0184a15": "佛。不修功德。非婆伽婆。四亦佛亦婆伽婆。即是佛",
    "X21n0369_001:0184a16": "世尊。智慧圓滿。故名為佛。功德具足。婆伽婆。(廣釋婆伽",
    "X21n0369_001:0184a17": "婆。有三四帋。恐繁不述)乃至彼云。若但言佛。恐濫二乘。若單",
    "X21n0369_001:0184a18": "婆伽婆。濫於大菩薩及轉輪王。故知合說。即是如",
    "X21n0369_001:0184a19": "來。是故無上依經。及金剛波若。皆作此言佛婆伽",
    "X21n0369_001:0184a20": "婆也。部執論記。亦同七事也。二菩提留支金剛仙",
    "X21n0369_001:0184a21": "論。依西方正本。一切經首。皆云婆伽婆。此方諸經。",
    "X21n0369_001:0184a22": "或佛。或婆伽婆。或復雙舉佛薄伽梵者。隨譯者意。",
    "X21n0369_001:0184a23": "三親光菩薩佛地論意。同金剛仙。故佛地云。佛具",
    "X21n0369_001:0184a24": "十種功德名號。何故如來教傳法者。一切經首。皆",
    "X21n0369_001:0184b01": "置如是薄伽梵名。謂此一名世咸尊重。故諸外道。",
    "X21n0369_001:0184b02": "皆稱本師名薄伽梵。又此一名。總攝諸德。餘名不",
    "X21n0369_001:0184b03": "爾。是故經首皆置此名。大智度論意同佛地。故第",
    "X21n0369_001:0184b04": "二云。問曰。婆伽婆正有此名。更有餘名。答。佛功德",
    "X21n0369_001:0184b05": "無量。名號亦無量。此名耳。其大者。以人多識故。又",
    "X21n0369_001:0184b06": "婆伽婆。依涅槃經。釋有二意。一者破惡。二具六德。",
    "X21n0369_001:0184b07": "合有七義。故第十八云。婆伽婆者。婆伽名破。婆名",
    "X21n0369_001:0184b08": "煩惱。能破煩惱。名婆伽婆。(此即破惡。四魔之中。唯破煩惱魔也)又能",
    "X21n0369_001:0184b09": "成就諸善法故。又能善解諸法義故。有大功德。無",
    "X21n0369_001:0184b10": "能勝故。有大名聞。遍十方故。又能種種大惠施故。",
    "X21n0369_001:0184b11": "又於無量阿僧祇劫。吐女根故。(此即六德。依智度論。有其四義。故第",
    "X21n0369_001:0184b12": "二云。頗加名德。婆名為有。此名有德。又頗伽名分別。婆名巧用。總相別相巧分別法故。又頗伽名聲。婆名",
    "X21n0369_001:0184b13": "為有。是有名聲。又頗伽名破。婆名能也。能破三毒。名頗伽婆。二乘雖斷。而有習氣。是故不名頗伽婆也。又",
    "X21n0369_001:0184b14": "瑜伽論三十八云。能破諸魔大力軍眾。具多功德。名薄伽梵。又八十云云怛然安坐妙菩提座。任運摧滅",
    "X21n0369_001:0184b15": "一切魔軍。大勢力故薄伽梵)依佛地論。薄伽梵名。含有二義。一",
    "X21n0369_001:0184b16": "具六德。二能破四魔。具六德者。薄伽梵聲。依六義",
    "X21n0369_001:0184b17": "轉。一自在義。永不繫為諸煩惱故。二熾盛義。炎熱",
    "X21n0369_001:0184b18": "智火所燒練故。三端嚴義。妙三十二大士相等所",
    "X21n0369_001:0184b19": "莊餝故。四名稱義。一切殊勝功德圓滿。無不知故。",
    "X21n0369_001:0184b20": "五吉祥義。一切世間親近供養。咸稱讚故。六尊貴",
    "X21n0369_001:0184b21": "義。具一切德。常起利益安樂一切有情。無懈癈故。",
    "X21n0369_001:0184b22": "如有頌言。",
    "X21n0369_001:0184b23": "　自在熾盛與端嚴　　名稱吉祥及尊貴",
    "X21n0369_001:0184b24": "　如是六種義差別　　應知總名為薄伽",
    "X21n0369_001:0184c01": "破四魔者。一煩惱魔。百二十八根本煩惱。及隨煩",
    "X21n0369_001:0184c02": "惱。名頌惱魔。有漏五蘊。名為蘊魔。有漏五蘊諸無",
    "X21n0369_001:0184c03": "常相。名為死魔。第六他化自在天子。名為天魔。如",
    "X21n0369_001:0184c04": "是四種。能損諸善。故名為魔。離四魔故。名薄伽梵。",
    "X21n0369_001:0184c05": "破四魔義。後當分別。今詳西方諸三藏意。曇無讖",
    "X21n0369_001:0184c06": "等。依真實論。但置佛名。真諦三藏。依真實論及四",
    "X21n0369_001:0184c07": "句義。雙標兩號。大唐三藏及菩提流支。各依一論。",
    "X21n0369_001:0184c08": "置薄伽梵。雖有諸說。且依薄伽梵有論說。故地婆",
    "X21n0369_001:0184c09": "訶羅三藏說云。西方諸本。皆云薄伽梵。而不相違。",
    "X21n0369_001:0184c10": "大唐三藏諸本中。有婆伽婆等者。具七轉聲。故有",
    "X21n0369_001:0184c11": "種種。依第八轉。此亦未可。即是地婆訶羅三藏。神",
    "X21n0369_001:0184c12": "都翻者。皆安薄伽梵。西京所翻。皆云佛也。",
    "X21n0369_001:0184c13": "住最勝光曜七寶莊嚴。",
    "X21n0369_001:0184c14": "釋曰。五中第四說經處所。於中有二。初明如來住",
    "X21n0369_001:0184c15": "處莊嚴。後釋世尊總別功德。就住處中。有其二義。",
    "X21n0369_001:0184c16": "初明住處同異。後正釋經住處差別。言同異者。依",
    "X21n0369_001:0184c17": "解節經。化身如來在穢土說。故彼經云。如是我聞",
    "X21n0369_001:0184c18": "一時佛婆伽婆住王舍城耆闍崛山中。若依深密",
    "X21n0369_001:0184c19": "經。即受用身。在淨土說。同解深密。解云。真諦翻解",
    "X21n0369_001:0184c20": "節經。意欲礭明勝義諦相。故十八品內。但翻中間",
    "X21n0369_001:0184c21": "四品。略而不翻餘十四品。為成此經具足三分故。",
    "X21n0369_001:0184c22": "不二品內安通序文。一味品末。安後流通。故真諦",
    "X21n0369_001:0184c23": "記第一卷云。經初不說通序文者。譯家略故。解云。",
    "X21n0369_001:0184c24": "不安品目。故說為略。非無序文名之為略。然真諦",
    "X21n0369_001:0185a01": "記。與經相違。經王舍城耆闍崛。真諦記第一云。毗",
    "X21n0369_001:0185a02": "舍離國鬼王法堂。為真尚菩薩。說解節經等。又智",
    "X21n0369_001:0185a03": "度論第三卷云。王舍城在摩揭陀國。不云山在毗",
    "X21n0369_001:0185a04": "耶離國。故如違經也。依佛地論。釋佛地經。自有三",
    "X21n0369_001:0185a05": "說。故第一云。佛住如是大宮殿中。說此契經。受用",
    "X21n0369_001:0185a06": "變化二佛土中。今此淨土。何土所攝。說此經佛。為",
    "X21n0369_001:0185a07": "是何身。有義。此土變化土攝。說此經佛。是變化身。",
    "X21n0369_001:0185a08": "聲聞等眾。住此土中。現對如來。聞說此經。歡喜信",
    "X21n0369_001:0185a09": "受而奉行故。佛心所現。故出三界。淨識為相。為說",
    "X21n0369_001:0185a10": "勝法。化此地前諸有情類。令其欣樂修行彼因。故",
    "X21n0369_001:0185a11": "暫化作清淨佛土殊勝化身。神力加眾。令暫得見。",
    "X21n0369_001:0185a12": "若爾者。聲聞等眾。應俱不見。有義。此土受用土攝。",
    "X21n0369_001:0185a13": "說此經佛。是受用身。此淨土量無邊際故。路乘門",
    "X21n0369_001:0185a14": "等是實德故。受用如是清淨佛土。一向淨妙。一向",
    "X21n0369_001:0185a15": "安樂。一向無罪。一向自在。餘處說故。解深密說。三",
    "X21n0369_001:0185a16": "地已上乃得生故。(解云。此經無此文也。應是廣本。或可譯家錯也。此文即是瑜伽",
    "X21n0369_001:0185a17": "第七十九說)此經佛具後所說二十一種實功德故。說",
    "X21n0369_001:0185a18": "餘經時。不列如是佛功德故。若暫化作如是淨土",
    "X21n0369_001:0185a19": "如是妙身。加眾令見。應如餘經分明顯說。然不說",
    "X21n0369_001:0185a20": "故。是受用土及受用身。聲聞等眾。是佛化作。或諸",
    "X21n0369_001:0185a21": "菩薩。現作此身。莊嚴佛土說法會故。若爾。此是地",
    "X21n0369_001:0185a22": "上菩薩所應見聞。何故於此化佛土中。結集流布。",
    "X21n0369_001:0185a23": "傳法菩薩。為欲示現一切智者及所居處超過一",
    "X21n0369_001:0185a24": "切世間法故。如是示現。欲令所化生欣樂故。為令",
    "X21n0369_001:0185b01": "發願當生如是清淨佛土。見如是佛。聞如是法。修",
    "X21n0369_001:0185b02": "彼因故。為生廣大勝解有有情及諸菩薩歡喜故。",
    "X21n0369_001:0185b03": "欲令增上意樂勝解界堅牢故。結集流布。又是法",
    "X21n0369_001:0185b04": "勝。於此宜聞。然處非勝。化身相麤。不可宣說。故受",
    "X21n0369_001:0185b05": "用身。居受用土。為初地上諸菩薩說。令傳法者結",
    "X21n0369_001:0185b06": "集流通。若爾。何故。不但說彼所說法耶。若不說處。",
    "X21n0369_001:0185b07": "及能說者。不知此法何處誰說。一切生疑。故須具",
    "X21n0369_001:0185b08": "說。如實義者。釋迦牟尼。說此經時。地前大眾。見變",
    "X21n0369_001:0185b09": "化身。居此穢土。為其說法。地上大眾。見受用身。居",
    "X21n0369_001:0185b10": "佛淨土。為其說法。所聞雖同。所見各別。雖俱歡喜",
    "X21n0369_001:0185b11": "信受奉行。解有淺深。所行各異。而傳法者。為令眾",
    "X21n0369_001:0185b12": "生聞勝悕願。勤修彼因。當生淨土。證佛功德。故就",
    "X21n0369_001:0185b13": "勝者所見結集。言薄伽梵住最勝等。乃至廣說如",
    "X21n0369_001:0185b14": "來功德。今釋此經。同如實義。義亦無失。諸本同異。",
    "X21n0369_001:0185b15": "已如上釋。今正釋住處之義。依智度論第三。三義",
    "X21n0369_001:0185b16": "釋住。一住威儀。二住聖住。三住佛住。故名為住。故",
    "X21n0369_001:0185b17": "彼論云。問曰。何不直說般若波羅蜜。而說住處耶。",
    "X21n0369_001:0185b18": "答曰。說時方人。令人生信故。(時謂說經時。方謂說法處。人謂聽眾。聲聞",
    "X21n0369_001:0185b19": "菩薩等)云何住。四種身儀。坐臥行住。故名為住。復有",
    "X21n0369_001:0185b20": "三住。一者天住。謂六欲天住法。二者梵住。謂色無",
    "X21n0369_001:0185b21": "色天住法。三者聖住。謂佛獨覺及阿羅漢住法。於",
    "X21n0369_001:0185b22": "三住中。佛住聖住。復次施戒善心三事。名為天住。",
    "X21n0369_001:0185b23": "四無量心。名為梵住。空無相無作三三昧。名為聖",
    "X21n0369_001:0185b24": "住。於三住中。佛住聖住。復有四住。一天。二梵。三聖。",
    "X21n0369_001:0185c01": "四佛。三住如前。佛住首楞嚴等諸佛無量三昧。十",
    "X21n0369_001:0185c02": "力四無畏十八不共法。一切智等。種種諸慧。及八",
    "X21n0369_001:0185c03": "萬四千法藏。度人法門。如是等種種諸佛功德。是",
    "X21n0369_001:0185c04": "佛所住處。佛於中住。故名佛住。法華論云。顯法勝",
    "X21n0369_001:0185c05": "故。佛住勝處。勝思惟論。同法華論。寶積論云。問曰。",
    "X21n0369_001:0185c06": "何故初明住處。答。佛住此處者。欲令敬重彼處故。",
    "X21n0369_001:0185c07": "重福眾生敬此處故。增長善根。是故先明住處。功",
    "X21n0369_001:0185c08": "德施菩薩波若論中。同寶積論。真諦三藏。八義釋",
    "X21n0369_001:0185c09": "住。一境界住。(謂一切十六大國四事供養之處。是佛所遊履。故云境界住)二依",
    "X21n0369_001:0185c10": "止住。(是一切僧伽藍。耆闍崛山迦蘭陀竹林等。是所依止)三威儀住。(謂行住坐臥四",
    "X21n0369_001:0185c11": "威儀)四未捨壽命住。(謂現在未般涅槃。住戒定等五分法身中也)五者梵",
    "X21n0369_001:0185c12": "住。(謂四無量心。佛在大悲心中。故名梵住也)六者天住。(謂四禪。即初禪二禪三禪四禪。",
    "X21n0369_001:0185c13": "第四禪最勝。佛住此中)七者聖住。(謂是解脫。解脫有四。一入無心定暫滅苦。二入空定",
    "X21n0369_001:0185c14": "滅諸見。三入無願定滅貪愛。四入無相定滅四謗。佛住無相定中心惑都盡也)八佛住。(佛住",
    "X21n0369_001:0185c15": "無生無滅無處所法中。而具足在此八處。故名佛住。三身而辨。前三住即是化身住。次三是應身。後二是",
    "X21n0369_001:0185c16": "法身。前二身是能住。後法身是所住也。經中多舉八住。前兩境界化白衣。依止化出家人。即舉總別二處)",
    "X21n0369_001:0185c17": "就釋此經住處之中。有十九句。顯彼淨土十八圓",
    "X21n0369_001:0185c18": "滿。十八圓滿。即十八段。言十八者。如佛地論第一",
    "X21n0369_001:0185c19": "卷云。論曰。此顯如來住處圓滿。謂佛淨土。如是。淨",
    "X21n0369_001:0185c20": "土復由十八圓滿事故。說名圓滿。謂顯色圓滿。形",
    "X21n0369_001:0185c21": "色圓滿。分量圓滿。方所圓滿。因圓滿。果圓滿。主圓",
    "X21n0369_001:0185c22": "滿。輔翼圓滿。眷屬圓滿。住持圓滿。事業圓滿。攝益",
    "X21n0369_001:0185c23": "圓滿。無畏圓滿。住處圓滿。路圓滿。乘圓滿。門圓滿。",
    "X21n0369_001:0185c24": "依持圓滿。由十九句。如其次第。顯示如是十八圓",
    "X21n0369_001:0186a01": "滿。即此圓滿所嚴宮殿。名佛淨土佛住如是大宮",
    "X21n0369_001:0186a02": "殿中。說此契經。然諸論中。世親無性攝大乘釋第",
    "X21n0369_001:0186a03": "十。梁朝攝論第十五。佛地論等。(等耶大業論等)皆釋經",
    "X21n0369_001:0186a04": "中十八圓滿。至文對釋。初圓滿中有二句。經初明",
    "X21n0369_001:0186a05": "顯色七寶莊嚴。後辨放光照無邊界。此中句者。顯",
    "X21n0369_001:0186a06": "義滿足之為句。非要數字方名句也。餘十八句。准",
    "X21n0369_001:0186a07": "此應知。然初經句。親光兩釋。故佛地論云。謂大宮",
    "X21n0369_001:0186a08": "殿。用最勝光曜七寶莊嚴。(此釋光曜屬於七寶也)或大宮",
    "X21n0369_001:0186a09": "殿七寶莊嚴故。最勝光曜(此釋光曜屬於宮殿)無性釋論。亦",
    "X21n0369_001:0186a10": "同佛地。世親不釋。易可知故。言七寶者。如稱讚淨",
    "X21n0369_001:0186a11": "土經云。一金。二銀。三吠瑠璃。四頗胝迦。五赤真珠。",
    "X21n0369_001:0186a12": "六阿濕摩揭拉婆。七牟婆洛揭拉婆。依智度論。亦",
    "X21n0369_001:0186a13": "同彼經。故第十云。金銀毗瑠璃頗梨車渠馬瑙赤",
    "X21n0369_001:0186a14": "真珠。解云。金銀二寶。此土有故。翻為此名。真諦釋",
    "X21n0369_001:0186a15": "云。弗師羅伽。此云黃色寶。即是金也。旃陀羅乾多。",
    "X21n0369_001:0186a16": "此云白色寶。即是銀也。吠瑠璃者。是正梵音。毗瑠",
    "X21n0369_001:0186a17": "璃者。梵音訛也。或云瑠璃者。略吠音也。或可。此土",
    "X21n0369_001:0186a18": "無真瑠璃。有似瑠璃。故亦翻也。真諦梁論記云。瑠",
    "X21n0369_001:0186a19": "璃是青色寶。燒不可壞。唯有鬼神有神力者。能破",
    "X21n0369_001:0186a20": "為器。或可。是其金翹鳥卵。頗胝迦者。此云黃綠色",
    "X21n0369_001:0186a21": "寶。佛地論云。羯鷄怛諾迦寶。智度論云。過千歲冰。",
    "X21n0369_001:0186a22": "化為頗梨珠。赤真珠者。佛地論云。赤虫所出。名赤",
    "X21n0369_001:0186a23": "真珠。或珠體赤。名赤真珠。真諦釋云。即無價寶珠",
    "X21n0369_001:0186a24": "也。阿濕摩揭拉婆者。舊云馬瑙。真諦釋云。是赤色",
    "X21n0369_001:0186b01": "寶。無性攝論云。是帝青大青等寶。解云。帝青是帝",
    "X21n0369_001:0186b02": "釋青色寶。大青是帝釋勝青色寶。牟婆洛揭拉婆",
    "X21n0369_001:0186b03": "者。舊云車璩。真諦釋云。是紺色寶。又智度論云。寶",
    "X21n0369_001:0186b04": "有三種。謂人寶。天寶。菩薩寶。人寶力少。唯有清淨",
    "X21n0369_001:0186b05": "光色。除毒。除鬼。除闇。亦除飢渴寒熱等苦。天寶亦",
    "X21n0369_001:0186b06": "大亦勝。常隨逐天身。可使令共語。輕而不重。菩薩",
    "X21n0369_001:0186b07": "寶勝於天寶。能兼有人天寶事。又能令眾生知死",
    "X21n0369_001:0186b08": "此生彼因緣本末。又復能出種種法音。乃至廣說。",
    "X21n0369_001:0186b09": "又彼復云。問曰。是諸珍寶。從何處出。答曰。金出山",
    "X21n0369_001:0186b10": "石沙赤銅中。真珠出魚腹中竹中蛇腦中。龍珠出",
    "X21n0369_001:0186b11": "龍腦中。珊瑚出海中石樹生。貝生虫甲。銀生燒石。",
    "X21n0369_001:0186b12": "餘瑠璃頗梨等。皆出山窟中。如意珠出自佛舍利。",
    "X21n0369_001:0186b13": "若法沒盡時。諸舍利皆變為如意珠。譬如過千歲",
    "X21n0369_001:0186b14": "冰化為頗梨珠。如是等諸寶。是人中常寶。所莊嚴",
    "X21n0369_001:0186b15": "一切國土。是最殊勝。諸天所不能得。何以故。從大",
    "X21n0369_001:0186b16": "功德所生故。大業論云。七寶皆是石所攝也。",
    "X21n0369_001:0186b17": "放大光明普照一切無邊世界。",
    "X21n0369_001:0186b18": "釋曰。明第二句放光普照。親光釋云。他受用土。體",
    "X21n0369_001:0186b19": "雖不遍。以光普照。自受用土。以體遍故。光亦普照。",
    "X21n0369_001:0186b20": "世親釋云。謂前七寶於光普照。無性釋論。具上二",
    "X21n0369_001:0186b21": "釋。",
    "X21n0369_001:0186b22": "無量方所妙餝間列。",
    "X21n0369_001:0186b23": "釋曰。此顯第二形色圓滿。言方所者。如綺井等。言",
    "X21n0369_001:0186b24": "妙餝者。如華文等。親光釋云。謂大宮殿。妙餝間列。",
    "X21n0369_001:0186c01": "無量方所。(此釋無量屬於方所)或大宮殿無量妙餝方所問",
    "X21n0369_001:0186c02": "列。(此釋無量屬於妙餝)言無量者。或數無量。或處無量。解云。",
    "X21n0369_001:0186c03": "此中數無量者。重釋前云無量妙餝。處無量者。重",
    "X21n0369_001:0186c04": "釋前云無量方所。世親無性亦同親光。上來已釋",
    "X21n0369_001:0186c05": "顯形二色。然此二色。有差別者。依俱舍等。二門分",
    "X21n0369_001:0186c06": "別。一約二十色分別顯形。二顯形相對四句分別。",
    "X21n0369_001:0186c07": "二十色辨顯形者。如俱舍論初卷頌云。色二或二",
    "X21n0369_001:0186c08": "十。長行釋云。言色二者。一顯。二形。顯色有四。青黃",
    "X21n0369_001:0186c09": "赤白。餘顯是此四色差別。(解云。餘者光影明闇烟雲塵霧。皆是青等之差",
    "X21n0369_001:0186c10": "別也。日光名光。餘光名明。有云。光者。黃色。所攝。有云赤色。有云黃赤。今解不爾。光明二種。皆通四色。影闇",
    "X21n0369_001:0186c11": "是青。烟雲塵霧。皆通四色。或可霧是青白所攝)形色有八。謂長短方圓高",
    "X21n0369_001:0186c12": "下正不正。復說二十者。謂青赤白光影明闇雲烟",
    "X21n0369_001:0186c13": "塵霧長短方圓高下正不正。有餘師說。空一顯色。",
    "X21n0369_001:0186c14": "第二十一。釋諸色相。具說如彼。言四句者。如彼論",
    "X21n0369_001:0186c15": "說。或有色處。有顯無形。謂青黃赤白光影明闇。或",
    "X21n0369_001:0186c16": "有色處。有形無顯。謂長等一分身表業性。或有色",
    "X21n0369_001:0186c17": "處。有顯有形。謂所餘色。然此四句。諸說不同。一真",
    "X21n0369_001:0186c18": "諦三藏云。一顯而非形。如須彌山四方空中青等",
    "X21n0369_001:0186c19": "顯色。二形而非顯。謂身表色。三亦顯亦形。如譬等",
    "X21n0369_001:0186c20": "中青黃等色。四非顯非形。如無表色。二形而非顯",
    "X21n0369_001:0186c21": "謂身表色。二大唐三藏。約生智義。以辨四句。如一",
    "X21n0369_001:0186c22": "込白染青色時。而形不改。唯生顯智。形智不生。如",
    "X21n0369_001:0186c23": "是名為顯而非形。若其截割而不染者。但有形智。",
    "X21n0369_001:0186c24": "顯智不生。如是名為形而非顯。若其染截。形顯智",
    "X21n0369_001:0187a01": "生。如正理說。遙見黑幡。作如是言。是烏非幡。幡非",
    "X21n0369_001:0187a02": "烏等。如是名為亦顯亦形。非顯非形者。如空界色",
    "X21n0369_001:0187a03": "等。然第四句。諸說不同。依毗婆沙。自有兩說。一云",
    "X21n0369_001:0187a04": "空界色。為第四句。一云非顯非形者無也。若依正",
    "X21n0369_001:0187a05": "理。聲香味觸。及無表色。為第四句。識身足論。五根",
    "X21n0369_001:0187a06": "四塵。及無表色。為第四句。又俱舍云。有餘師說。唯",
    "X21n0369_001:0187a07": "光明色。有顯無形。現見世間青等色處。有長等故。",
    "X21n0369_001:0187a08": "(此是薩婆多第二師說)問。薩婆多顯形別體。如何說云亦顯",
    "X21n0369_001:0187a09": "亦形。解云。俱舍有此問答。故彼論云。如何一事。具",
    "X21n0369_001:0187a10": "有顯形。(經部師等問薩婆多宗)由於此中俱可知故。此中有",
    "X21n0369_001:0187a11": "者。是有智藏。非有境義。薩婆多師答。於一處所。約",
    "X21n0369_001:0187a12": "新生智故。名為形顯。非於一體有二境義。大唐三",
    "X21n0369_001:0187a13": "藏。依此而說。今依大乘。種數多少。諸論不同。若依",
    "X21n0369_001:0187a14": "瑜伽。二十四色。故第一云。略說有三。謂顯色。形色",
    "X21n0369_001:0187a15": "表色。顯色者。謂青黃赤白光影明闇雲烟塵霧。及",
    "X21n0369_001:0187a16": "空一顯色。形色者。謂長短方圓麤細正不正高下。",
    "X21n0369_001:0187a17": "表色者。謂取捨屈申行住坐臥。如是等色。解云。雖",
    "X21n0369_001:0187a18": "二十四色。四句分別。唯有三句。一顯而非形。有十",
    "X21n0369_001:0187a19": "三。二形而非顯。有十種。三非顯非形。謂表色。依顯",
    "X21n0369_001:0187a20": "揚論。亦二十四。故初卷云。若顯色。若形色。若表色。",
    "X21n0369_001:0187a21": "云何青黃赤白如是等顯。長短方圓麤細高下正",
    "X21n0369_001:0187a22": "及不正。烟雲塵霧光影明闇。若空一顯色。若影像",
    "X21n0369_001:0187a23": "之色。解云。顯揚言雖有異。意同瑜伽。故彼所說如",
    "X21n0369_001:0187a24": "是等言。等取後說雲烟等句。影像之色。即是表色。",
    "X21n0369_001:0187b01": "依雜集論。二十五色。更加迴色。餘同瑜伽。而不分",
    "X21n0369_001:0187b02": "別四句差別。同瑜伽論。於理無違。",
    "X21n0369_001:0187b03": "周圓無際其量難測。",
    "X21n0369_001:0187b04": "釋曰。此顯第三分量圓滿。親光菩薩。先以三義釋",
    "X21n0369_001:0187b05": "其難測。後約二土分別難測。言三義者。一云其量",
    "X21n0369_001:0187b06": "周圓無際難測。一云其量無際周圓難測。第三一",
    "X21n0369_001:0187b07": "義。約十方等以釋難測。故佛地云。謂大宮殿其量",
    "X21n0369_001:0187b08": "周圓無際難測。或大宮殿其量無際周圓離測。又",
    "X21n0369_001:0187b09": "東方等分齊無故。長短等相難可測故。後約二土",
    "X21n0369_001:0187b10": "釋難測者。有三師釋。故佛地云。有義。如來受用身",
    "X21n0369_001:0187b11": "土。隨所化生所宜而現。或大或小。其量無定。顯現",
    "X21n0369_001:0187b12": "廣大。亦有邊際。然就地前菩薩智等。說言無際其",
    "X21n0369_001:0187b13": "量難測。有義。如來受用身土。三無數劫所修無邊",
    "X21n0369_001:0187b14": "善根所感。周遍法界。地上菩薩。及諸如來。亦不能",
    "X21n0369_001:0187b15": "測其量邊際。以無邊故。如無始時。如實義者。受用",
    "X21n0369_001:0187b16": "身土。略有二種。一自受用。謂諸如來三無數劫所",
    "X21n0369_001:0187b17": "修無邊善根所感。周遍法界。為自受用大法樂故。",
    "X21n0369_001:0187b18": "從初得佛。盡未來際。相續無變。如諸功德。諸大菩",
    "X21n0369_001:0187b19": "薩亦不能見。但可得聞。如是淨土以無量故。諸佛",
    "X21n0369_001:0187b20": "雖見。亦不能測其量邊際。二他受用。謂諸如來為",
    "X21n0369_001:0187b21": "令地上諸菩薩眾受大法樂。進修勝行。隨宜而現。",
    "X21n0369_001:0187b22": "或勝或劣。或大或小。改轉不定。如變化土。如是淨",
    "X21n0369_001:0187b23": "土以有邊故。地上菩薩。及諸如來。皆測其量。但就",
    "X21n0369_001:0187b24": "地前。言不能測。由是二種差別故。言周圓無際其",
    "X21n0369_001:0187c01": "量難測。無性即同佛地。三中初二復次。世親不釋。",
    "X21n0369_001:0187c02": "義可知故。",
    "X21n0369_001:0187c03": "超過三界所行之處。",
    "X21n0369_001:0187c04": "釋曰。此明第四方所圓滿。親光釋云。謂大宮殿處",
    "X21n0369_001:0187c05": "所方域。超過三界所行之處。非如三界自地諸愛",
    "X21n0369_001:0187c06": "執為己有。所緣相應二縛隨增。是彼異熟及增上",
    "X21n0369_001:0187c07": "果。如是淨土。非三界受所執愛故。離二縛故。非彼",
    "X21n0369_001:0187c08": "異熟增上果故。如涅槃等。超過三界異熟果地。約",
    "X21n0369_001:0187c09": "十八界。問答分別具不具等。廣如佛地及淨土章",
    "X21n0369_001:0187c10": "(勘淨土章及三身章。約十八界問答分別有不)。",
    "X21n0369_001:0187c11": "勝出世間善根所起。",
    "X21n0369_001:0187c12": "釋云。此明第五因圓滿也。親光釋云。謂大宮殿。用",
    "X21n0369_001:0187c13": "出世間無分別智後所得智善根為因。而得生起。",
    "X21n0369_001:0187c14": "非是無因。非大自在天等為因。云何淨土超過三",
    "X21n0369_001:0187c15": "界。而用出世無分別智後所得世間淨法。為異熟",
    "X21n0369_001:0187c16": "因。不說與彼為異熟因。然為餘因彼得生起。如苦",
    "X21n0369_001:0187c17": "法智忍品世第一法為因。此用本來無分別智後",
    "X21n0369_001:0187c18": "得無漏善根種子。三無數劫。修令增廣。為此淨土",
    "X21n0369_001:0187c19": "變現生因。無分別智。名出世間。後得過前說名為",
    "X21n0369_001:0187c20": "勝。用勝出世無漏善根為此生因。或諸聲聞獨覺",
    "X21n0369_001:0187c21": "聖道。名出世間。如來善根。過彼名勝。此佛淨土。如",
    "X21n0369_001:0187c22": "來識中無漏善根為因而生。有義。但是增上緣生。",
    "X21n0369_001:0187c23": "以外法故。有義。亦是因緣而生。親能生故。若不爾",
    "X21n0369_001:0187c24": "者。應無因緣。外法相望。非因緣故。一切外法。皆用",
    "X21n0369_001:0188a01": "內法熏習為因。若爾。外法既是共有。云何有情各",
    "X21n0369_001:0188a02": "別種子。共為因緣。合生一果。勿以小心測測量大",
    "X21n0369_001:0188a03": "法。外物豈是極微合成。實有體性。多因共感。但是",
    "X21n0369_001:0188a04": "有情異識各變。同處相似。不相障礙。如眾燈明。如",
    "X21n0369_001:0188a05": "多所夢。因類是同。果相相似。處所無別。假名為共。",
    "X21n0369_001:0188a06": "實各有異。諸佛淨土。亦復如是。各別識變。皆遍法",
    "X21n0369_001:0188a07": "界。同處相似。說名為共。",
    "X21n0369_001:0188a08": "最極自在淨識為相。",
    "X21n0369_001:0188a09": "釋曰。此顯第六果圓滿也。親光釋云。謂大宮殿最",
    "X21n0369_001:0188a10": "極自在。佛無漏心。以為體相。唯有識故。非離識外",
    "X21n0369_001:0188a11": "別有寶等。即佛淨心。如是變現。似眾寶等。此即如",
    "X21n0369_001:0188a12": "來大圓鏡智相應淨識。由昔所修。自利無漏淨土",
    "X21n0369_001:0188a13": "種子因緣力故。於一切時。遍一切處。不待作意。任",
    "X21n0369_001:0188a14": "運變現眾寶莊嚴受用佛土。與自受用身。作所作",
    "X21n0369_001:0188a15": "依止處。利他無漏淨土種子因緣力故。為地上菩",
    "X21n0369_001:0188a16": "薩。隨宜變現淨土。或小或大。或劣或勝。為他受用",
    "X21n0369_001:0188a17": "身。作所作止處。謂隨初地菩薩所宜。現小現劣。如",
    "X21n0369_001:0188a18": "是展轉。乃至十地。最大最勝。於地地中。初中後等。",
    "X21n0369_001:0188a19": "亦復如是。世親無性。更無別釋。",
    "X21n0369_001:0188a20": "如來所都。",
    "X21n0369_001:0188a21": "釋曰。此明第七主圓滿也。親光釋云。謂大宮殿。諸",
    "X21n0369_001:0188a22": "佛世尊為主非餘。以殊勝故。唯屬世尊。或唯世尊",
    "X21n0369_001:0188a23": "住持攝受。非餘不能。自受用土雖遍法界。一一自",
    "X21n0369_001:0188a24": "變各自為主。不相障礙。他受用土雖諸佛變。然一",
    "X21n0369_001:0188b01": "合相。亦一相身攝。受用為主。不相障礙。世親無性。",
    "X21n0369_001:0188b02": "無別異釋。",
    "X21n0369_001:0188b03": "諸大菩薩眾所雲集。",
    "X21n0369_001:0188b04": "釋曰。此辨第八輔翼圓滿。親光釋云。謂大宮殿。常",
    "X21n0369_001:0188b05": "有無量大菩薩僧。共所雲集。諸來朝者。名為輔翼。",
    "X21n0369_001:0188b06": "既有無數大菩薩僧。常來輔翼。故無怨敵能為違",
    "X21n0369_001:0188b07": "害。諸聲聞等。無如是事。謂初地上諸菩薩眾。雖不",
    "X21n0369_001:0188b08": "能集諸佛自利受用淨土。而能集會諸佛利他受",
    "X21n0369_001:0188b09": "用淨土。諸佛慈悲。於自識上。隨菩薩宜。現麤妙土。",
    "X21n0369_001:0188b10": "菩薩隨自善根願力。於自識上。似佛所生淨土相",
    "X21n0369_001:0188b11": "現。雖是自心各別變現。而同一處現相相似。謂為",
    "X21n0369_001:0188b12": "一土。共集其中。如是地上菩薩淨土。為是有漏。為",
    "X21n0369_001:0188b13": "是無漏。如是等義。具如章說。世親無性。更無異釋。",
    "X21n0369_001:0188b14": "無量天龍藥叉健達縛阿素洛揭路荼緊捺洛摩呼",
    "X21n0369_001:0188b15": "洛伽人非人等常所翼從。",
    "X21n0369_001:0188b16": "釋曰。此即第九眷屬圓滿。依智度論第五卷說。天",
    "X21n0369_001:0188b17": "有三種。一假號天。謂輪王等。(等即等取諸小王也)二者生",
    "X21n0369_001:0188b18": "天。謂從四天王天。乃至有頂天。三者淨天。謂佛法",
    "X21n0369_001:0188b19": "身菩薩辟支佛阿羅漢。智度論第七大同此說。又",
    "X21n0369_001:0188b20": "第二十二。天有四種。一者名天。如今國王名為天",
    "X21n0369_001:0188b21": "子。二者生天。從四天王。乃至非非想天。三者淨天。",
    "X21n0369_001:0188b22": "謂人中生諸聖人是。四者生淨天。三界天中生諸",
    "X21n0369_001:0188b23": "聖人是。解云。三種四種天中。名生二天名為天也。",
    "X21n0369_001:0188b24": "故法華云。我此土安隱天人常充滿。本業經云。無",
    "X21n0369_001:0188c01": "色諸天來入會故。亦名天眾。依舍利弗問經。護天",
    "X21n0369_001:0188c02": "諸神名為天也。龍有四種。一者天龍。持天宮殿令",
    "X21n0369_001:0188c03": "不墮落。二者人龍。興雲致雨。三者地龍。持地及海。",
    "X21n0369_001:0188c04": "四者王龍。守王寶藏。言藥叉者。舊云夜叉。真諦翻",
    "X21n0369_001:0188c05": "為輕捷鬼也。大唐三藏。翻為暴惡。亦名勇健。亦名",
    "X21n0369_001:0188c06": "可畏。其類有三。一者在地。二者在空。三者在天。為",
    "X21n0369_001:0188c07": "天給使。健達縛者。舊云乾闥婆。此翻名尋香行。西",
    "X21n0369_001:0188c08": "方人呼發樂戲兒。名健達縛。不事生業。尋食香氣",
    "X21n0369_001:0188c09": "作樂乞求。名尋香行。今此神鬼。常能作樂。食諸香",
    "X21n0369_001:0188c10": "氣。名健達縛。智度論第十云。是天妓神。常隨諸天。",
    "X21n0369_001:0188c11": "其心柔輭。福少諸天。居十寶山間。阿素洛者。舊云",
    "X21n0369_001:0188c12": "阿脩羅。此云非天。行多諂詐。無天實行。名曰非天。",
    "X21n0369_001:0188c13": "如人惡行名曰非人。故瑜伽論第四卷云。又諸非",
    "X21n0369_001:0188c14": "天。當知天趣所攝。然由意志多懷詐幻。諂誑多故。",
    "X21n0369_001:0188c15": "不如諸天為淨法器。由此因緣。有時。經中說為別",
    "X21n0369_001:0188c16": "趣。實是天類。由不受行諸天法故。說為非天。或云",
    "X21n0369_001:0188c17": "疑神。故智度論第三十云。阿脩羅神。是天受樂。小",
    "X21n0369_001:0188c18": "減諸天。威德變化隨意所作。是故人疑言。是脩羅",
    "X21n0369_001:0188c19": "非脩羅。或云身大。智度論云。修羅秦言大也。大海",
    "X21n0369_001:0188c20": "中立。不沒於[月*來]。向下觀忉利天。又云不端正。唯女",
    "X21n0369_001:0188c21": "舍脂端正。父兄眷屬皆醜。又云男醜女端正故。云",
    "X21n0369_001:0188c22": "不端正。又云無酒。採四天下華。於海釀酒不成。故",
    "X21n0369_001:0188c23": "言無酒。依瑜伽智度。修羅天攝。毗曇論說。修羅鬼攝。",
    "X21n0369_001:0188c24": "依正法念經。有鬼有畜。依伽他經。有天鬼畜三種",
    "X21n0369_001:0189a01": "所攝。然阿修羅。有五地別。如地經說。一在地上眾",
    "X21n0369_001:0189a02": "相山中勢力最下。二在須彌山北大海之下二萬",
    "X21n0369_001:0189a03": "一千由旬。有修羅王。名曰羅睺。三羅睺下。過二萬",
    "X21n0369_001:0189a04": "一千由旬。有修羅王。名曰勇健。於勇健下。復過二",
    "X21n0369_001:0189a05": "萬一千由旬。有修羅王。名曰華鬘。於華鬘下。復過",
    "X21n0369_001:0189a06": "二萬一千由旬。有修羅王。名毗摩質多。毗摩之母。",
    "X21n0369_001:0189a07": "本從天生。故名天。劫初成時。有諸天女。來海中洗",
    "X21n0369_001:0189a08": "浴。水觸其身。遂失精氣。流在水中。成一肉卵。逕八",
    "X21n0369_001:0189a09": "千歲乃生一女。有九百九十九頭。頭有千眼。有九",
    "X21n0369_001:0189a10": "百九十九口。口有四牙。牙上出火。猶如礔礰。二十",
    "X21n0369_001:0189a11": "四手。九百九十九脚。此女後時在海浮戲。水精入",
    "X21n0369_001:0189a12": "身。生一肉卵。逕八千歲。生毗摩質多。有九頭。頭有",
    "X21n0369_001:0189a13": "千眼。口中出火。有九百九十手。脚唯有八。其形四",
    "X21n0369_001:0189a14": "倍大於須彌。純食淤泥及與禍根。多與天諍。如正",
    "X21n0369_001:0189a15": "法念經說。揭路荼者。舊云迦樓羅。名為金翅鳥。今",
    "X21n0369_001:0189a16": "云妙翅鳥。鳥翅種種寶色莊嚴。不唯金故。華嚴經",
    "X21n0369_001:0189a17": "云。法身金翅鳥。四如意為足。慈悲明淨眼。住一切",
    "X21n0369_001:0189a18": "智樹。菩薩金翅鳥。生死大海中。持撮天龍。安置涅",
    "X21n0369_001:0189a19": "槃岸。此是不退三昧金翅之法門。准此應知淨土",
    "X21n0369_001:0189a20": "八部皆是化也。海龍王經。翻為大身鳳凰。(勘)又經",
    "X21n0369_001:0189a21": "云。兩翅相去。三百三十六萬里。閻浮提止容一足。",
    "X21n0369_001:0189a22": "頸下有如意珠。故名如意。又云。是其鳥神。於中有",
    "X21n0369_001:0189a23": "其金翅之鳥。純食諸龍有四生別。其化生者。食四",
    "X21n0369_001:0189a24": "生龍。其胎生者。食三生龍。除其化生。其卵生者。食",
    "X21n0369_001:0189b01": "二生龍。除化除胎。其濕生者。唯食其濕。此四天下。",
    "X21n0369_001:0189b02": "有一化生迦樓羅王。名曰正音。壽八千歲。日別新",
    "X21n0369_001:0189b03": "食一大龍王五百小龍。遶四天下。周而復始。次第",
    "X21n0369_001:0189b04": "食之。命欲終時。諸龍吐毒。不復能食。飢火所燒。聳",
    "X21n0369_001:0189b05": "翅直下。至風輪際。為風所吹。而復上來。往返七迴。",
    "X21n0369_001:0189b06": "無處停足。遂至金剛輪山頂上命終。以食諸龍身",
    "X21n0369_001:0189b07": "肉。毒氣遂發猛火。其難陀龍王。及跋難陀。恐燒寶",
    "X21n0369_001:0189b08": "山。遂降大雨。渧如車輪。以滅其火。身肉消散。唯有",
    "X21n0369_001:0189b09": "心在。大如人髀。純清瑠璃。輪王得之。用為珠寶。帝",
    "X21n0369_001:0189b10": "釋得之。為髻中珠。緊捺洛者。此云歌神。能唱歌詠。",
    "X21n0369_001:0189b11": "乾闥婆同事諸天。天須之時。更互來去。又云疑神。",
    "X21n0369_001:0189b12": "體是畜生。形狀似人。面貌端正。頂有一角。人見生",
    "X21n0369_001:0189b13": "疑。不知為人為鬼畜耶。故名疑神。此是天之樂神。",
    "X21n0369_001:0189b14": "莫呼洛伽者。莫呼此云大。洛名為腹。伽名為行。此",
    "X21n0369_001:0189b15": "是蟒神。亦云地龍。無足腹行神。即世間厝神。受人",
    "X21n0369_001:0189b16": "酒害。悉入蟒腹。又龍蛇難辨。以濫於龍。故偏指也。",
    "X21n0369_001:0189b17": "世親攝論云。前已舉龍。今復舉莫呼洛伽。為攝大",
    "X21n0369_001:0189b18": "蠎。人非人等者。有八部鬼神。悉非人作人形。來聽",
    "X21n0369_001:0189b19": "法故。曰人非人。故舍利弗問經云。非八部鬼神。皆",
    "X21n0369_001:0189b20": "曰人非人也。又云。人者總攝一切人。非人者總攝",
    "X21n0369_001:0189b21": "一切人非人。又云。人非人者。疑云為是人為非人",
    "X21n0369_001:0189b22": "也。依舍利弗問經。說八部因。彼云。舍利弗白佛言。",
    "X21n0369_001:0189b23": "世尊。八部鬼神。以何因緣。生於惡道。常聞正法。佛",
    "X21n0369_001:0189b24": "言。以二種業。一以惡業。生於惡道。二以善業。多受",
    "X21n0369_001:0189c01": "快樂。此八部皆曰人非人者。先身以車轝等。供養",
    "X21n0369_001:0189c02": "三寶父母賢勝之人。猶懷慳儉誑嫉。故受此身。如",
    "X21n0369_001:0189c03": "普光淨勝天神等。龍者先世修建德本。廣行布施。",
    "X21n0369_001:0189c04": "不依正念。急性好瞋。故受此身。如摩尼光龍王等。",
    "X21n0369_001:0189c05": "夜叉神者。先世好大布施。或先損害。然後饒益。隨",
    "X21n0369_001:0189c06": "功勝負。故受此身。乾闥婆者。先生亦少有瞋恚。常",
    "X21n0369_001:0189c07": "好布施。以青蓮華自嚴。作眾妓樂。今為此神。常為",
    "X21n0369_001:0189c08": "諸天。奏諸妓樂。因名樂神。阿脩羅者。志強不隨善",
    "X21n0369_001:0189c09": "友所作淨福。好逐幻偽之人。作諸邪福。依傍邪師。",
    "X21n0369_001:0189c10": "甚好布施。又樂觀他鬪訟。故受此身。迦樓羅神者。",
    "X21n0369_001:0189c11": "先世修大捨施。常有高心。以陵於物。故受此身。緊",
    "X21n0369_001:0189c12": "那羅者。昔好勸人發菩提心。未正其志。逐諸邪師。",
    "X21n0369_001:0189c13": "故受此身。摩睺羅神者。亦布施護法。性好瞋恚。故",
    "X21n0369_001:0189c14": "受此身。又佛地論云。云何淨土超過三界所行之",
    "X21n0369_001:0189c15": "處。而有天等。以為眷屬。天等皆是三界攝故。淨識",
    "X21n0369_001:0189c16": "如是攝受變現。為嚴淨土。故不相違。或為成熟所",
    "X21n0369_001:0189c17": "化有情。示現如是變化種類。如為調伏劫比拏王。",
    "X21n0369_001:0189c18": "現化無量轉輪王眾眷屬圍繞。或諸菩薩。化作無",
    "X21n0369_001:0189c19": "量天龍等身。住淨土中。以供養佛。或自化身。為天",
    "X21n0369_001:0189c20": "龍等。翼從如來。故無有過。梁攝論云。(第十五)於淨土",
    "X21n0369_001:0189c21": "中。實無如此天龍等眾。欲令不空。故佛化作如此",
    "X21n0369_001:0189c22": "雜類。",
    "X21n0369_001:0189c23": "廣大法味喜樂所持。",
    "X21n0369_001:0189c24": "釋曰。此明第十住持圓滿。親光釋云。謂於此中。大",
    "X21n0369_001:0190a01": "乘法味喜樂所持食能令住。是任持義。(此上親光釋義)已",
    "X21n0369_001:0190a02": "說淨土超過三界所行之處。云何有食。有無漏法。",
    "X21n0369_001:0190a03": "不應名食。食能長養三有眾生。此斷有故。應不名",
    "X21n0369_001:0190a04": "食。(此外人問。有其三意。一問超過三界云何有食。二無漏法不應名食三斷三有故應不名食)",
    "X21n0369_001:0190a05": "是任持因。故亦名食。(論主略答。雖是無漏而任持故亦名為食)如汝宗",
    "X21n0369_001:0190a06": "中。生色界等。入無漏定。亦應名食。此反經部。汝宗",
    "X21n0369_001:0190a07": "生色界等。入無漏定。雖是無漏。亦應名食。非過去",
    "X21n0369_001:0190a08": "食應名為食。過去無故。(此破薩婆多用過去食為食此抑破小乘合許無漏",
    "X21n0369_001:0190a09": "食。此亦應爾。是任持因故說為食。此即論主立自宗義)如有漏法。雖鄣無漏。",
    "X21n0369_001:0190a10": "然持有漏。得名為食。無漏亦爾。雖斷有漏。然持無",
    "X21n0369_001:0190a11": "漏。云何非食。(論主成立食義)此淨土中。諸佛菩薩後得無",
    "X21n0369_001:0190a12": "漏。能說能受大乘法味。生大歡樂。又正體智真如",
    "X21n0369_001:0190a13": "味生大喜樂。能任持身。令不斷壞。長養善法。故名",
    "X21n0369_001:0190a14": "為食。(此中大乘正義)世親無性。更無別釋。又法華云。其",
    "X21n0369_001:0190a15": "國眾生。常以二食。一者法喜食。二者禪悅食。即彼",
    "X21n0369_001:0190a16": "偈云。法喜禪悅食。更無餘食想。",
    "X21n0369_001:0190a17": "現作眾生一切義利。",
    "X21n0369_001:0190a18": "釋曰。此第十一事業圓滿。親光釋云。謂於此中。自",
    "X21n0369_001:0190a19": "能現作一切有情一切義利。或令一切有情自作",
    "X21n0369_001:0190a20": "一切義利。現益名義。當益名利。世間名義。出世名",
    "X21n0369_001:0190a21": "利。離惡名義。攝善名利。福德名義。智慧名利。如是",
    "X21n0369_001:0190a22": "等別。雖在寂定。由先所修加行願行。任運能作一",
    "X21n0369_001:0190a23": "切有情一切義利。世親無性。更無異釋。",
    "X21n0369_001:0190a24": "蠲除一切煩惱纏垢。",
    "X21n0369_001:0190b01": "釋曰。此第十二攝益圓滿。依佛地論。煩惱纏垢二",
    "X21n0369_001:0190b02": "種差別。三復次釋。故彼論云。即諸煩惱。名為纏垢。",
    "X21n0369_001:0190b03": "(解云。煩惱纏垢差別異名。如瑜伽第八卷云。煩惱差別者。謂纏垢等數起現行。故名為纏。自性染汙。故名",
    "X21n0369_001:0190b04": "為垢)又煩惱者。一百二十八根本煩惱。(欲界四諦各有十。色無色",
    "X21n0369_001:0190b05": "界四諦除瞋各九。合有一百一十二。欲界修道有六使。謂貪瞋慢無明身見邊見。色無色界修道各五。除",
    "X21n0369_001:0190b06": "瞋。合有一百二十八。如顯揚第一說)纏者。即是無慚愧等。(等者。於八纏中。等取",
    "X21n0369_001:0190b07": "惛沉掉舉惡作嫉妬慳恡。如瑜伽第八雜集第七)垢者。即是諂誑憍等。(等者",
    "X21n0369_001:0190b08": "於六垢中。等取害恨惱三)又所知障。或諸隨眠。名為煩惱。即彼",
    "X21n0369_001:0190b09": "現起說名纏垢。本惑名纏。隨惑名垢。如是遠離煩",
    "X21n0369_001:0190b10": "惱纏垢。名為攝益。然此經文。三本不同。攝大乘論",
    "X21n0369_001:0190b11": "所列經文。雖有灾橫。而無纏垢。故彼論云蠲除一",
    "X21n0369_001:0190b12": "切煩惱灾橫。今依此經。雖有纏垢。而無灾橫。佛地",
    "X21n0369_001:0190b13": "經文。具說煩惱灾橫纏垢。故彼經云。滅諸煩惱灾",
    "X21n0369_001:0190b14": "橫纏垢。釋灾橫義。如佛地論及攝大乘。",
    "X21n0369_001:0190b15": "遠離眾魔。",
    "X21n0369_001:0190b16": "釋曰。顯第十三無畏圓滿。言眾魔者。如前所說。煩",
    "X21n0369_001:0190b17": "惱蘊死及與天魔。如親光說。如是四種。皆能損害",
    "X21n0369_001:0190b18": "諸善法故。說名為魔。然離四魔。有差別者。依薩婆",
    "X21n0369_001:0190b19": "多及大乘化相。菩提樹下。成佛道時。無間解脫。破",
    "X21n0369_001:0190b20": "煩惱魔。入無餘依涅槃界時。能破蘊魔。留三月命。",
    "X21n0369_001:0190b21": "能破死魔。入慈定時。能破天魔。若依大乘理實說",
    "X21n0369_001:0190b22": "者。如佛地論。初地以上。離麤四魔。於佛果中。究竟",
    "X21n0369_001:0190b23": "永離。隨義分別。十信已上。於諸地中漸次遠離。如",
    "X21n0369_001:0190b24": "理應思。",
    "X21n0369_001:0190c01": "過諸莊嚴如來莊嚴之所依處。",
    "X21n0369_001:0190c02": "釋曰。辨第十四住處圓滿。親光釋云。謂於此中。佛",
    "X21n0369_001:0190c03": "所住處。勝過一切菩薩及餘莊嚴住處。唯是如來",
    "X21n0369_001:0190c04": "妙飾莊嚴。為所住處。由勝一切莊嚴住處。是故說",
    "X21n0369_001:0190c05": "名住處圓滿。世親無性。更無異釋。",
    "X21n0369_001:0190c06": "大念慧行以為遊路。",
    "X21n0369_001:0190c07": "釋曰。顯第十五路圓滿也。親光釋云。謂於此中。大",
    "X21n0369_001:0190c08": "念大慧。及以大行。為所行路。所遊履故名為遊路。",
    "X21n0369_001:0190c09": "是道異名。聞所成慧。名為大念。聞已記恃無倒義",
    "X21n0369_001:0190c10": "故。思所成慧。名為大慧。依理審思得決定故。修所",
    "X21n0369_001:0190c11": "成慧。名為大行。由修習力趣真理故。大者。念等緣",
    "X21n0369_001:0190c12": "大乘法而生起故。是彼果故。彼所攝故。履三妙慧。",
    "X21n0369_001:0190c13": "淨土往還。故名遊路。此說菩薩因三妙慧。得入淨",
    "X21n0369_001:0190c14": "土。故名遊路。(八地已上常入定位。即用何慧。名為聞慧。准此大乘。設入定位。義說聞慧。",
    "X21n0369_001:0190c15": "於理無失)若諸如來。大念即是無分別智。由念安住真",
    "X21n0369_001:0190c16": "如理故。大慧即是後所得智。分別諸法真俗相。故",
    "X21n0369_001:0190c17": "此二皆有造作淨土增上業用。故俱名行。由此二",
    "X21n0369_001:0190c18": "智通生淨土。故名遊路。或大念行是自利行。內攝",
    "X21n0369_001:0190c19": "記故。大慧行者是利他行。外分別故。如其次第。通",
    "X21n0369_001:0190c20": "生如來二種淨土。故名遊路。(具如佛地論說)無性世親。更",
    "X21n0369_001:0190c21": "無異釋。",
    "X21n0369_001:0190c22": "大止妙觀以為所乘。",
    "X21n0369_001:0190c23": "釋曰。是第十六乘圓滿也。親光釋云。止謂三摩地。",
    "X21n0369_001:0190c24": "觀謂般羅若。大義如前。此二等運。故名所乘。乘此",
    "X21n0369_001:0191a01": "止觀。隨其所應行前道是應住。住中止觀。別名所",
    "X21n0369_001:0191a02": "乘。(總別不顯思)世親釋云。乘止及觀而遊趣故。無性",
    "X21n0369_001:0191a03": "釋云。以乘止觀。遊三慧路。往所趣國。勝諸聲聞獨",
    "X21n0369_001:0191a04": "覺菩薩所乘止觀。故名為大。",
    "X21n0369_001:0191a05": "大空無相無願解脫為所入門。",
    "X21n0369_001:0191a06": "釋曰。是第十七門圓滿也。親光釋云。謂大宮殿。三",
    "X21n0369_001:0191a07": "解脫門為所入處。解脫即是出離涅槃。即大空等。",
    "X21n0369_001:0191a08": "名解脫門。依從是門而入淨土。遍計所執生法無",
    "X21n0369_001:0191a09": "我。說名為空。緣此三摩地。名空解脫門。相謂十相。",
    "X21n0369_001:0191a10": "一色。二聲。三香。四味。五觸。六男。七女。八生。九老。十",
    "X21n0369_001:0191a11": "死。即此涅槃。無此等相。故名無相。緣此三摩地。名",
    "X21n0369_001:0191a12": "無相解脫門。願謂願求觀三界苦。無所願求。故名",
    "X21n0369_001:0191a13": "無願。緣此三摩地。名無願解脫門。由此空等三解",
    "X21n0369_001:0191a14": "脫門。得入淨土。故名為門。大如前說。此淨土中。亦",
    "X21n0369_001:0191a15": "應有事路乘門等。為令有情欣樂實德。故就行說",
    "X21n0369_001:0191a16": "(如論說須釋此中應辨三解脫門章)。",
    "X21n0369_001:0191a17": "無量功德眾所莊嚴大寶華王眾所建立大宮殿中。",
    "X21n0369_001:0191a18": "釋曰。明第十八依持圓滿。佛地論云。謂如地等依",
    "X21n0369_001:0191a19": "風輪等。或如世間宮殿依地。如是淨土。無量功德",
    "X21n0369_001:0191a20": "眾所莊嚴大寶紅蓮華王眾所建立。下以三義。釋",
    "X21n0369_001:0191a21": "大及王。一者。謂紅蓮華大寶所成。如是大寶無量",
    "X21n0369_001:0191a22": "功德眾善所起。於眾寶中。勝故名大。(釋大)此寶紅蓮。",
    "X21n0369_001:0191a23": "於諸華中最為殊勝。故名華王。(釋王)二者。或此寶華。",
    "X21n0369_001:0191a24": "望諸菩薩善根所起紅蓮華眾。勝故名大。(釋大)佛是",
    "X21n0369_001:0191b01": "法王。是佛最勝善根所起。故名華王。(釋王)三者。又此",
    "X21n0369_001:0191b02": "寶華。極難得故。名為大寶。(釋大)華中最勝。故名華王。",
    "X21n0369_001:0191b03": "(釋王)此華非一。或華葉多。故名為眾。世親釋云。次有",
    "X21n0369_001:0191b04": "一句顯依持圓滿。如大地等依風輪住。此佛淨土。",
    "X21n0369_001:0191b05": "何所依持。無量功德眾所莊嚴大紅蓮華之所建",
    "X21n0369_001:0191b06": "立。無性釋云。此紅蓮華。於諸華中最為殊勝。是故",
    "X21n0369_001:0191b07": "說名大寶華王。或即如來說名大王故。此紅蓮華。",
    "X21n0369_001:0191b08": "是佛依處。從王為名。所建立者。謂佛淨土。依此華",
    "X21n0369_001:0191b09": "王。長時相續。無有間絕。此句顯示依持圓滿。",
    "X21n0369_001:0191b10": "是薄伽梵最清淨覺。",
    "X21n0369_001:0191b11": "釋曰。上來已釋住處莊嚴。自下第二釋總別德。如",
    "X21n0369_001:0191b12": "何此中先處後德。親光釋云。為顯世尊依淨佛土",
    "X21n0369_001:0191b13": "具如是德說此經故。就釋德中。復分為二。初釋總",
    "X21n0369_001:0191b14": "德。二釋別德。說此二德。有何義耶。依佛地論。有其",
    "X21n0369_001:0191b15": "二義。一顯諸佛異餘大師。故說世尊功德殊勝。二",
    "X21n0369_001:0191b16": "為其餘生淨信故。顯示如來功德圓滿。無性論云。",
    "X21n0369_001:0191b17": "顯薄伽梵異諸聲聞獨覺菩薩覺最勝故。薄伽梵",
    "X21n0369_001:0191b18": "者。顯有德人。最清淨覺者。正明勝德。依佛地論。釋",
    "X21n0369_001:0191b19": "有三義。一於一切有為無為所應覺境正開覺故。",
    "X21n0369_001:0191b20": "二於一切所應覺境淨妙圓滿正開覺故。三於一",
    "X21n0369_001:0191b21": "切如所有性盡所有性正開覺。解云。三釋有差別",
    "X21n0369_001:0191b22": "者。一約法數以釋淨覺。有為無為攝法盡故。二約",
    "X21n0369_001:0191b23": "二慧以釋淨覺。淨妙圓滿攝慧盡故。(淨妙者緣俗智。圓滿者緣",
    "X21n0369_001:0191b24": "真智)三就真俗以釋淨覺以依二諦攝境盡故。下經",
    "X21n0369_001:0191c01": "云盡諸有性。如五數蘊等。如所有性。七真如等。此",
    "X21n0369_001:0191c02": "盡所有性如所有性。如第三卷經記中說。",
    "X21n0369_001:0191c03": "不二現行。",
    "X21n0369_001:0191c04": "釋曰。自下第二釋諸別德。然釋此德有其二義。一",
    "X21n0369_001:0191c05": "明種數多少。新舊同異。二依諸論正釋經文。文同",
    "X21n0369_001:0191c06": "異者。真諦三藏梁攝大乘論本。唯有二十句。闕經",
    "X21n0369_001:0191c07": "一句窮未來際。無著但二十德名。釋論初云。由二",
    "X21n0369_001:0191c08": "十道理成就如來智慧最清淨故。乃至後云。第一",
    "X21n0369_001:0191c09": "句為本。餘二十一句為能成就。(解云。舊本有二種失。一脫經一句窮",
    "X21n0369_001:0191c10": "未來際。二或釋云釋云二十道理便違後說二十一句。由斯諸師謬釋非一。真諦記云。別德唯有二十句。",
    "X21n0369_001:0191c11": "通取結句合成二十一句。別德常[冗几+言]二師亦同真諦。嵩法師云。論中有二十句。而言一者。乘此一字或可",
    "X21n0369_001:0191c12": "脫失一種功德。道默法師。總別合說。成二十一。如是等謬。不可具述)今依唐本。攝大",
    "X21n0369_001:0191c13": "乘等具釋經中二十一德。故今唐本經論為正。二",
    "X21n0369_001:0191c14": "依諸論正釋經者。釋此別德。諸論不同。一攝大乘",
    "X21n0369_001:0191c15": "論。先舉經中二十一德。後依道理立功德名。而不",
    "X21n0369_001:0191c16": "解釋。故本論云。謂於所知一向無障轉功德。於有",
    "X21n0369_001:0191c17": "無無二相。真如最勝清淨能入功德。無功用佛事",
    "X21n0369_001:0191c18": "不休息住功德。於法身中所依意樂作業無差別",
    "X21n0369_001:0191c19": "功德。修一切障對治降伏一切外道功德。生在世",
    "X21n0369_001:0191c20": "間不為世法所礙功德。安立正法功德。授記功德。",
    "X21n0369_001:0191c21": "於一切世界現示受用變化身功德。斷疑功德。令",
    "X21n0369_001:0191c22": "人種種行功德。當來法生妙智功德。如其勝解示",
    "X21n0369_001:0191c23": "現功德。無量所依調伏有情加行功德。平等法身",
    "X21n0369_001:0191c24": "波羅蜜多成滿功德。隨其勝解示現差別佛土功",
    "X21n0369_001:0192a01": "德。三種佛身方處無分限功德。窮生死際常現利",
    "X21n0369_001:0192a02": "益安樂一切有情功德。無盡功德等。二者世親略",
    "X21n0369_001:0192a03": "釋經論二十一德。(帳一紙半)三者無性廣釋經論二十",
    "X21n0369_001:0192a04": "一德。(三紙半)後明功德生起次第。(一紙半)四者親光",
    "X21n0369_001:0192a05": "佛地論中。有二復次。初自立名。釋經諸句。(兩紙半)後",
    "X21n0369_001:0192a06": "依無著所立德名。以釋經句。(有其四紙)今依諸論。正",
    "X21n0369_001:0192a07": "釋經文。就釋文中自有兩說。一世親等一一別釋。",
    "X21n0369_001:0192a08": "為二十一。二者親光合釋後二。分為二十。雖有兩",
    "X21n0369_001:0192a09": "說。且依前說。此釋第一不二現行。(依無性論。總分為二。初有四種。",
    "X21n0369_001:0192a10": "明自利德。後十七種。顯利他德。自利德中復分為四。一明智德。二顯斷德。三辨恩德四釋化用平等。配文",
    "X21n0369_001:0192a11": "可知)世親釋云。即是於所知一向無障轉功德。非如",
    "X21n0369_001:0192a12": "聲聞獨覺智亦有障亦無障故。(解云。且如天眼三千界。內無障。外即",
    "X21n0369_001:0192a13": "有障。餘皆准此)依無性論。有二復次。初同世親。後復次云。",
    "X21n0369_001:0192a14": "或二處現行。此中無有。(二處自有兩說。一云前約得通者說。今二處約未得",
    "X21n0369_001:0192a15": "通於內外處。皆有障行。佛無此故。不二現行。或可二處如佛地論。生死涅槃。以為二處也)親光釋",
    "X21n0369_001:0192a16": "云。顯示世尊一向無障殊勝功德。謂諸異生住著",
    "X21n0369_001:0192a17": "生死。二乘聖者住著涅槃。如是二障。世尊無故。佛",
    "X21n0369_001:0192a18": "地後釋。文同世親。如是諸釋。總有三說。一有障無",
    "X21n0369_001:0192a19": "障為二現行。二內外二處無智為二現行。三樂著",
    "X21n0369_001:0192a20": "生死涅槃為二現行。",
    "X21n0369_001:0192a21": "趣無相法。",
    "X21n0369_001:0192a22": "釋曰。顯第二德。世親釋云。謂清淨真如。名無相法。",
    "X21n0369_001:0192a23": "趣謂趣入。即是於有無無二相真如最勝清淨能",
    "X21n0369_001:0192a24": "入功德。謂此真如。非是有相。諸法無性。以為相故。",
    "X21n0369_001:0192b01": "亦非無相。自相有故。於此無相真如最勝清淨能",
    "X21n0369_001:0192b02": "入故。解云。真如有其二義。一者最勝。二者清淨。證",
    "X21n0369_001:0192b03": "智能入最勝清淨二種境義。亦令他入。是故說最",
    "X21n0369_001:0192b04": "勝能入清淨能入。無性兩釋。初同世親。後復次云。",
    "X21n0369_001:0192b05": "無住涅槃名為無相。不住生死涅槃相故。親光釋",
    "X21n0369_001:0192b06": "云。顯示世尊調化方便殊勝功德。謂無相法。即是",
    "X21n0369_001:0192b07": "涅槃。佛善知了三乘有情隨彼堪能調化方便。如",
    "X21n0369_001:0192b08": "實為說。令彼趣證無相法故。親光後釋。亦同世親。",
    "X21n0369_001:0192b09": "如是諸論。總有三釋。一者真如名為無相。遠離有",
    "X21n0369_001:0192b10": "無二種相故。二無住涅槃。名為無相。不住生死涅",
    "X21n0369_001:0192b11": "槃相故。三者三乘涅槃。名為無相。以無色等十種",
    "X21n0369_001:0192b12": "相故。",
    "X21n0369_001:0192b13": "住於佛住。",
    "X21n0369_001:0192b14": "釋曰。顯第三德。世親釋云。謂住佛所住。無所住處。",
    "X21n0369_001:0192b15": "即是無功用佛事不休息住功德。謂此住中。常作",
    "X21n0369_001:0192b16": "佛事。無有休息。解云。無所住處者。謂無住涅槃。無",
    "X21n0369_001:0192b17": "功用者。謂不由功用作利有情事。故攝大乘第十",
    "X21n0369_001:0192b18": "卷云。佛無住為住者。生死涅槃無住為住。此即安",
    "X21n0369_001:0192b19": "住無住涅槃。諸事無功用者。不由功用作一切事。",
    "X21n0369_001:0192b20": "猶如世間末尼天樂。無性釋云。隨所應恒正安住",
    "X21n0369_001:0192b21": "聖天梵住。故名佛住。非如聲聞要作功用。非如外",
    "X21n0369_001:0192b22": "道有住非勝。天住即是四種靜慮。梵住即是悲等",
    "X21n0369_001:0192b23": "無量。聖住即是空無相等。又無性云。於空大悲善",
    "X21n0369_001:0192b24": "安住故。名為佛住。親光釋云。顯示世尊觀所調化",
    "X21n0369_001:0192c01": "殊勝功德。謂住大悲。晝夜六時觀世間故。親光後",
    "X21n0369_001:0192c02": "釋。同無性前釋。如是諸論。總有四釋。一住無住涅",
    "X21n0369_001:0192c03": "槃。二住聖天梵住。三住空大悲。四住大悲。",
    "X21n0369_001:0192c04": "逮得一切佛平等性。",
    "X21n0369_001:0192c05": "釋曰。明第四德。世親釋云。即是於法身中所依意",
    "X21n0369_001:0192c06": "樂作業無差別功德。更無別釋。(梁攝論云。所依即法身。意樂即應身。",
    "X21n0369_001:0192c07": "作業即化身。如是三身。一切十方三世如來。平等無異。皆已至得)無性釋云。所依",
    "X21n0369_001:0192c08": "無差別者。一切皆依清淨智故。意樂無差別者。一",
    "X21n0369_001:0192c09": "切皆有利益安樂一切有情勝意樂故。作業無差",
    "X21n0369_001:0192c10": "別者。一切皆作受用變化利他事故。非如聲聞等",
    "X21n0369_001:0192c11": "唯有所依故。親光釋云。顯示世尊得一切佛相似",
    "X21n0369_001:0192c12": "事業殊功德。謂證諸佛相似事業平等性故。解云。",
    "X21n0369_001:0192c13": "諸佛能現受用變化利有情事。平等相似。親光後",
    "X21n0369_001:0192c14": "釋。亦同無性。如是諸論。總有三釋。一者。諸佛三身",
    "X21n0369_001:0192c15": "無別。二者。諸佛淨智大悲受用變化二身無別。三",
    "X21n0369_001:0192c16": "者。諸佛示現受用變化相似事業無別。",
    "X21n0369_001:0192c17": "到無障處。",
    "X21n0369_001:0192c18": "釋曰。顯第五德。世親釋云。即是修一切障對治功",
    "X21n0369_001:0192c19": "德。謂一切時。常脩覺慧。對治一切障故。無性釋云。",
    "X21n0369_001:0192c20": "謂己串習一切煩惱及所知障對治聖道。一切種",
    "X21n0369_001:0192c21": "智定自在性。(此釋功德)已到永離一切習氣所依趣處。",
    "X21n0369_001:0192c22": "(此釋到無障處。所依趣處即是涅槃)親光釋云。顯示世尊永斷所治",
    "X21n0369_001:0192c23": "殊勝功德。謂已證得解脫一切煩惱所知二障故。及",
    "X21n0369_001:0192c24": "以永斷一切障。親光後釋。同無性論總釋。意云。如",
    "X21n0369_001:0193a01": "上諸論。脩二障智。斷一切障。能到涅槃無障之處。",
    "X21n0369_001:0193a02": "不可轉法。",
    "X21n0369_001:0193a03": "釋曰。辨第六德。世親論云。即是降伏外道功德。更",
    "X21n0369_001:0193a04": "無別釋。(非諸外道所能退轉)無性釋云。謂教證二法。皆不為",
    "X21n0369_001:0193a05": "他所能動轉。無有餘法勝過此故。(教證二法非外道轉)又無",
    "X21n0369_001:0193a06": "性云。謂諸魔等。不能退轉。親光釋云。顯示世尊降",
    "X21n0369_001:0193a07": "伏外道殊勝功德。謂佛正法。一切外道不能退轉。",
    "X21n0369_001:0193a08": "降伏彼已。顯正道故。親光後釋。同無性前解。如是",
    "X21n0369_001:0193a09": "諸論。總有二釋。一者外道不能退轉。二者魔等不",
    "X21n0369_001:0193a10": "能退轉。",
    "X21n0369_001:0193a11": "所行無礙。",
    "X21n0369_001:0193a12": "釋曰。顯第七德。世親釋云。即是生在世間不為世",
    "X21n0369_001:0193a13": "法所礙功德。謂雖在世間行於世間所行之處。不",
    "X21n0369_001:0193a14": "為利等世間八法所染汙故。(言八法者。謂利衰毀譽稱譏苦樂。廣如無",
    "X21n0369_001:0193a15": "性前釋。亦同世親)又無性云。於諸所化有情利益安樂事",
    "X21n0369_001:0193a16": "中。無有高下能為拘礙。名所行無礙。親光釋云。顯",
    "X21n0369_001:0193a17": "示世尊降伏魔怨殊勝功德。謂所行者。即色等境",
    "X21n0369_001:0193a18": "此所行境。擾亂心故。障礙善故。說名魔怨。諸佛世",
    "X21n0369_001:0193a19": "尊。心善安定。極悅意境亦不能亂。所有功德。極善",
    "X21n0369_001:0193a20": "成滿。一切惡境不能為礙。以能摧伏一切境界。一",
    "X21n0369_001:0193a21": "切所行不能拘礙。是故說名所行無礙。親光後釋。",
    "X21n0369_001:0193a22": "同世親說。如上諸論。總有三釋。一者八風。二者高",
    "X21n0369_001:0193a23": "下。三者魔境。皆不能礙。",
    "X21n0369_001:0193a24": "其所安立不可思議。",
    "X21n0369_001:0193b01": "釋曰。明第八德。世親釋云。即是安立正法功德。由",
    "X21n0369_001:0193b02": "契經等正法無量不可思議。非凡夫所能知。如來",
    "X21n0369_001:0193b03": "安立不可思議。非諸愚夫所能解故。(解云。教法對佛名所安立。",
    "X21n0369_001:0193b04": "愚所解非名不可思議。梁攝論云。十二部教此法竟乃至嬰兒等亦能通達)無性釋云。",
    "X21n0369_001:0193b05": "謂契經等。十二分教。名所安立。安立彼彼自相共",
    "X21n0369_001:0193b06": "相故。如是安立。非諸愚夫覺所行故。出世間故。不",
    "X21n0369_001:0193b07": "可思議。(解云。十二分教。對佛。名所安立。即此教法安立自相共相故。名為安立)親光",
    "X21n0369_001:0193b08": "兩釋。初同世親。第二復次。大同無性。",
    "X21n0369_001:0193b09": "遊於三世平等法性。",
    "X21n0369_001:0193b10": "釋曰。辨第九德。世親論云。即是授記功德。無性釋",
    "X21n0369_001:0193b11": "云。謂於三世平等法性能遍遊涉。以於三世平等",
    "X21n0369_001:0193b12": "性中。能隨解了。過去未來曾當轉事。皆如現在。而",
    "X21n0369_001:0193b13": "授記故。解云。無性自有兩釋。此則初釋。謂能了知",
    "X21n0369_001:0193b14": "三世諸法平等真如故。證知過未。猶如現在。或即",
    "X21n0369_001:0193b15": "三世。名為法性。證無差別。故名平等。無性後釋。三",
    "X21n0369_001:0193b16": "世諸佛利有情事皆相似故。親光釋云。顯示世尊",
    "X21n0369_001:0193b17": "記別三世殊勝功德。謂記三世皆無礙故。後復次",
    "X21n0369_001:0193b18": "云。謂於三世流轉句義。皆如現在。分別無倒。故名",
    "X21n0369_001:0193b19": "平等。如是諸論。總有二釋。一云三世即所記境。二",
    "X21n0369_001:0193b20": "云三世謂三世佛。",
    "X21n0369_001:0193b21": "其身流布一切世界。",
    "X21n0369_001:0193b22": "釋曰。明第十德。世親釋云。即是於一切世界示現",
    "X21n0369_001:0193b23": "受用變化身功德。無性意同。親光釋云。顯示世尊",
    "X21n0369_001:0193b24": "現從覩史天宮來下殊勝功德。謂現化身。普於一",
    "X21n0369_001:0193c01": "切世界洲渚。同時流下。入母胎故。親光後釋。意同",
    "X21n0369_001:0193c02": "世親。如是諸論。總有兩釋。一約二身。二謂化相。",
    "X21n0369_001:0193c03": "於一切法智無疑滯。",
    "X21n0369_001:0193c04": "釋曰。顯第十一德。世親釋云。即是斷疑功德。無性",
    "X21n0369_001:0193c05": "釋云。於一切境。善決定故。非於諸法自不決他疑",
    "X21n0369_001:0193c06": "非離決定能斷疑故。親光釋云。顯示世尊斷一切",
    "X21n0369_001:0193c07": "疑殊勝功德。謂於諸法。以得能除一切疑惑決定",
    "X21n0369_001:0193c08": "智故。佛地後釋。亦同無性。如是諸釋。皆同斷疑。",
    "X21n0369_001:0193c09": "於一切行成就大覺。",
    "X21n0369_001:0193c10": "釋曰。第十二德。世親釋云。即是令入種種行功德。",
    "X21n0369_001:0193c11": "無性亦同。親光釋云。顯示世尊於一切乘所化有",
    "X21n0369_001:0193c12": "情能隨所應示現自身殊勝功德。謂遍了知一切",
    "X21n0369_001:0193c13": "有情性行差別。如其所應。現自身故。親光後釋。意",
    "X21n0369_001:0193c14": "同世親。如上諸釋。皆同入行。",
    "X21n0369_001:0193c15": "於諸法智無有疑惑。",
    "X21n0369_001:0193c16": "釋曰。第十三德。世親釋云。即是當來法生妙智功",
    "X21n0369_001:0193c17": "德。謂知當來如是法生如來妙智。無性釋云。謂聖",
    "X21n0369_001:0193c18": "聲聞言此全無少分善根而棄捨者。佛薄伽梵。如",
    "X21n0369_001:0193c19": "彼後時善法當生。現證知彼餘生微少善根種子",
    "X21n0369_001:0193c20": "所隨逐故。解云。如經中說。(勘是何經)佛於一時。在祇洹",
    "X21n0369_001:0193c21": "林。有一乞人。至此丘所。請求入道。諸聲聞等。以宿",
    "X21n0369_001:0193c22": "住智。觀八萬劫來。未有一念趣向善根。故皆不度。",
    "X21n0369_001:0193c23": "佛後責問不度所由。諸比丘等。具報所為。於後世",
    "X21n0369_001:0193c24": "尊為說法要。得證初果。諸比丘等。請問所由。佛為",
    "X21n0369_001:0194a01": "說云。此人先世定光佛時。作取柴人。至城門首。見",
    "X21n0369_001:0194a02": "諸人等掃餝治道以待世尊。此取柴人。問諸人云。",
    "X21n0369_001:0194a03": "治道何為。諸人答言。定光如來。今日入城。故修道",
    "X21n0369_001:0194a04": "路。此取柴人。聞佛名已。身毛皆豎。悲泣雨淚。不能",
    "X21n0369_001:0194a05": "自勝。欲待世尊。衣食所累。遂往入山。路逢一虎。",
    "X21n0369_001:0194a06": "摟。而食之。未入口時。忘本佛名。但云城門首人。遂",
    "X21n0369_001:0194a07": "為虎食。此人唯有此一念念佛。善根。從定光佛是",
    "X21n0369_001:0194a08": "第二僧祇時起此念佛。後經第三僧祇及九十餘",
    "X21n0369_001:0194a09": "劫。此一念善根方熟。故佛依此善種。為其說法。得",
    "X21n0369_001:0194a10": "證初果。如此細種。二乘不知。佛能達也。親光釋云。",
    "X21n0369_001:0194a11": "顯示世尊妙善了達一切法智能隨所應怛正教",
    "X21n0369_001:0194a12": "誨殊勝功德。謂於諸法懷疑惑者。無有堪能隨應",
    "X21n0369_001:0194a13": "教誨。唯佛世尊。證見諸法。智善決定。能隨所應。無",
    "X21n0369_001:0194a14": "倒教誨。無休廢故。親光後釋。意同無性。如上諸論。",
    "X21n0369_001:0194a15": "總有兩釋。一於當來。二通諸法。",
    "X21n0369_001:0194a16": "凡所現身不可分別。",
    "X21n0369_001:0194a17": "釋曰。第十四德。世親論云。即是如其勝解示現功",
    "X21n0369_001:0194a18": "德。無性釋云。謂隨有情種種勝解。現金色等。雖現",
    "X21n0369_001:0194a19": "此身。而無分別。如末尼珠及簫笛等。(雖無分別而能現身。名不",
    "X21n0369_001:0194a20": "可分別。或可所現之身。由無分別起故。餘人不可分別)無性復云。即於所化",
    "X21n0369_001:0194a21": "有情邪正及俱行中。所應現相。不可分別。(於有情中現邪",
    "X21n0369_001:0194a22": "正等行不可分別。是邪正等行名不可分別也)親光釋云。顯示世尊能正",
    "X21n0369_001:0194a23": "攝受無染自身殊勝功德。謂諸佛身。非是虗妄分",
    "X21n0369_001:0194a24": "別所起。無煩惱業生雜染故。如來身非是雜染分",
    "X21n0369_001:0194b01": "別起故。不可分別。(凡所現身不由虗妄分別起故名不可分別。或可所現身非虗",
    "X21n0369_001:0194b02": "分別起故。餘人不可分別也)親光後釋。大同無性。故彼論云。謂",
    "X21n0369_001:0194b03": "佛世尊。雖無分別。如末尼珠。由諸如來增上力故。",
    "X21n0369_001:0194b04": "亦由自身勝解力故。見如來身如金色。然諸如來。",
    "X21n0369_001:0194b05": "無有分別。無異分別。具說如彼。(無有分別者。無自性分別。無者無自",
    "X21n0369_001:0194b06": "性異分別者無差別分別)又親光云。或同彼類。不可分別。(解。云此同無性",
    "X21n0369_001:0194b07": "現邪等行。不可知故。不可分別。或可現六道身。不可分別。與其六道。有差別相。名不可分別)依",
    "X21n0369_001:0194b08": "梁論云。示現化身數量相貌時節處所。並不可分",
    "X21n0369_001:0194b09": "別。如上諸說。總有四釋。一云。凡所現身。不由分別",
    "X21n0369_001:0194b10": "任運起故。名不可分別。一云。於有情中。現邪等行",
    "X21n0369_001:0194b11": "不可知故。名不可分別。",
    "X21n0369_001:0194b12": "一切菩薩正所求智。",
    "X21n0369_001:0194b13": "釋曰。第十五德。世親云。即是無量所依調伏有情",
    "X21n0369_001:0194b14": "加行功德。謂無量菩薩所依。能作調伏諸有情事。",
    "X21n0369_001:0194b15": "此非諸佛已得自他平等更求此智。唯有諸佛。已",
    "X21n0369_001:0194b16": "作如是勝調伏事。(總釋意云。佛調伏智。即是無量菩薩所依。由菩薩加行漸次證",
    "X21n0369_001:0194b17": "得。非佛所求。以佛已證最勝調伏故。餘釋差別。如後所引)無性釋云。謂由無量",
    "X21n0369_001:0194b18": "菩薩所依。為欲調伏諸有情故。發起加行。佛增上",
    "X21n0369_001:0194b19": "力。聞法為先。獲得妙智。異類菩薩。攝受付屬。展轉",
    "X21n0369_001:0194b20": "相續。無間而轉。由此證得一切菩薩等所求智。(此於",
    "X21n0369_001:0194b21": "釋中。先釋功德。後釋經句。無量菩薩所依者。釋上無量所依。無量所依即佛智也。有說。即是菩薩無分別",
    "X21n0369_001:0194b22": "智。為欲調伏諸有情執取心故。發起加行智求佛智也。或可求菩薩智。雖有二釋。求佛智為勝。下釋經句。",
    "X21n0369_001:0194b23": "佛增上力。有菩薩聞法為先。獲得初地無分別妙智。或可獲得佛一切妙智。譬如一燈傳燃千燈。地前異",
    "X21n0369_001:0194b24": "類菩薩。及不定性聲聞獨覺。佛自攝受。佛涅槃時付屬餘佛。及大菩薩。一切善人。展轉令聞思修智。由此",
    "X21n0369_001:0194c01": "證得。一切菩薩等。皆所求佛果智也。世親波若論。善護念者。依根熟菩薩說。善付屬者。依根未熟菩薩說)",
    "X21n0369_001:0194c02": "無性復云。列攝任持不定種性聲聞菩薩。故讚大",
    "X21n0369_001:0194c03": "乘。為顯此事故。次說言一切菩薩等所求智。(解云。為列",
    "X21n0369_001:0194c04": "不定聲聞等。令進趣故。任持不定菩薩。令不退故。說大乘智。故法華云。十方佛土中。唯有一乘法。無二亦",
    "X21n0369_001:0194c05": "無三。除佛方便說)親光釋云。顯示世尊成就佛種不斷方",
    "X21n0369_001:0194c06": "便殊勝功德。謂諸菩薩。為令佛種無斷絕故。勤修",
    "X21n0369_001:0194c07": "加行。非聲聞等。是故佛智。唯諸菩薩正所應求。(准此",
    "X21n0369_001:0194c08": "佛智以為所求。非菩薩智為所求也)親光後釋。亦同無性。如上諸說。",
    "X21n0369_001:0194c09": "總有兩釋。一者利他德。二者佛種不斷。即自利德。",
    "X21n0369_001:0194c10": "得佛無二住勝彼岸。",
    "X21n0369_001:0194c11": "釋曰。第十六德。世親釋云。即是平等法身波羅蜜",
    "X21n0369_001:0194c12": "多成滿功德。謂無二法身。名平等法身。即於如是",
    "X21n0369_001:0194c13": "無二法身。得善清淨波羅蜜多。(解云。准梁論。用圓滿法身及四德波",
    "X21n0369_001:0194c14": "羅蜜。為功德體。故梁論云。如來法身名住四德。究竟名波羅蜜。具說如彼)無性釋云。謂",
    "X21n0369_001:0194c15": "無二故名為平等。依平等法身波羅蜜多果位成",
    "X21n0369_001:0194c16": "滿故。(解云。諸佛法身無二。故名平等)無性復云。果位六度無增減",
    "X21n0369_001:0194c17": "故。名為平等。具說如彼。親光釋云。顯示世尊自性",
    "X21n0369_001:0194c18": "身分殊勝功德。謂佛法身無差別相名二。佛無二",
    "X21n0369_001:0194c19": "住。即是法身真如為體。無差別相。於一切二相分",
    "X21n0369_001:0194c20": "別皆不現行。緣勝定常住其中。故名為住。即無二",
    "X21n0369_001:0194c21": "住。名勝彼岸。佛已窮到。說名為得。(解云。判此親光三說不同。一云",
    "X21n0369_001:0194c22": "舉能住定。顯所住境平等法身。一云雖舉所住。意取住定。一云通取所住能住以立德名)又親光",
    "X21n0369_001:0194c23": "云。謂於佛地無二法身一切施等波羅蜜多。平等",
    "X21n0369_001:0194c24": "圓滿。(解云。法身一故名為無二。六度皆滿。故名平等)如上諸論。總有兩釋。",
    "X21n0369_001:0195a01": "一云法身一故名為無二。一云於法身中無種種",
    "X21n0369_001:0195a02": "二故。名為無二。",
    "X21n0369_001:0195a03": "不相間雜如來解脫妙智究竟。",
    "X21n0369_001:0195a04": "第十七德。世親釋云。謂於無雜如來智中。勝解究",
    "X21n0369_001:0195a05": "竟。此中勝解。名為解脫。即是隨其勝解示現差別",
    "X21n0369_001:0195a06": "佛土功德。(解云。世親論意。依無性釋而可了知。言不相間雜者。如來勝解所現佛土。不相",
    "X21n0369_001:0195a07": "間雜。言如來解脫者。即是如來現土勝解。於所現中。無不了知。故名妙智究竟)無性釋云。",
    "X21n0369_001:0195a08": "謂觀眾生勝解差別。現金銀等種種佛土。不相間",
    "X21n0369_001:0195a09": "雜。世尊勝解現在前時。隨眾所樂。悉皆顯現。無不",
    "X21n0369_001:0195a10": "了知。無性復云。聞一切佛得平等言。即謂一切應",
    "X21n0369_001:0195a11": "同一性。為遮此疑。故次說言。如來解脫妙智究竟。",
    "X21n0369_001:0195a12": "親光釋云。顯示世尊受用身分殊勝功德。(立功德名)謂",
    "X21n0369_001:0195a13": "受用身。不相間雜。一切如來受用身體。各各別故。",
    "X21n0369_001:0195a14": "(釋自受用身不相間雜)如來妙智。能令一切眾生解脫。故名",
    "X21n0369_001:0195a15": "如來解脫妙智。佛於此智。已得究竟。如是即說如",
    "X21n0369_001:0195a16": "來妙智不相間雜。(此釋妙智不相間雜)於淨佛土。現受用身。",
    "X21n0369_001:0195a17": "亦不相雜。(此釋他受用身不相間雜)大集會中。現種種身。與諸",
    "X21n0369_001:0195a18": "菩薩受用法樂。亦不相雜。(釋受用法樂不相間雜)如來於此",
    "X21n0369_001:0195a19": "智所現身。亦到究竟。(重釋究竟)親光後解。同無性初釋",
    "X21n0369_001:0195a20": "(上來五釋文顯可知)。",
    "X21n0369_001:0195a21": "證無中邊佛地平等。",
    "X21n0369_001:0195a22": "釋曰。第十八德。世親釋云。即是三種佛身方處無",
    "X21n0369_001:0195a23": "分限功德。謂佛法身。不可分限爾所方處。受用變",
    "X21n0369_001:0195a24": "化。亦不可說爾所世界。(文顯可知)梁論釋云。如來三種",
    "X21n0369_001:0195b01": "身中。法身約處所不可度量。應化兩身互爾。不可",
    "X21n0369_001:0195b02": "言但此世界有彼世界無。無有一法出法身外。無",
    "X21n0369_001:0195b03": "有眾生界出應化兩身外。無性兩釋。初次中復有",
    "X21n0369_001:0195b04": "四種。意同世親。故彼論云。如世界無中無邊。佛地",
    "X21n0369_001:0195b05": "亦爾。功德方處無有分限。或復世界方處無邊。諸",
    "X21n0369_001:0195b06": "佛三身。即於其中稱世界量。平等遍滿。以法身等。",
    "X21n0369_001:0195b07": "即住如是諸世界中。非餘處故。或法身等。於佛地",
    "X21n0369_001:0195b08": "中。平等遍滿。無中無邊。無有分限。此法身等。遍一",
    "X21n0369_001:0195b09": "切處。為諸眾生。現化饒益。然非自性無中無邊。(解云",
    "X21n0369_001:0195b10": "無中無邊。有其四種。一約喻法釋無中邊。二或復世界下。約所依能依釋無中邊。三或法身等下。唯約佛",
    "X21n0369_001:0195b11": "地釋無中邊。無有分限。四此法身等下。明為眾生故現身無分限。然非自性無中邊身也)無性復",
    "X21n0369_001:0195b12": "云。非一非異。其相云何。為答此問。故次說言。證無",
    "X21n0369_001:0195b13": "中邊佛地平等。不相間雜。故云非一。乘前得佛無",
    "X21n0369_001:0195b14": "二。故云非異。如是非一異相。云何應(解云。於此德中。先問後答。",
    "X21n0369_001:0195b15": "乘前知為答此問故。次說言證無中邊佛地平等。雖復非一。各各遍周。若是無二。亦是遍滿。故無中邊)",
    "X21n0369_001:0195b16": "親光云。顯示世尊證真如相殊勝功德。謂真如相",
    "X21n0369_001:0195b17": "無有中邊。遠離一切有為無為中邊相故。遠離方",
    "X21n0369_001:0195b18": "處中邊相故。如是真如。即是佛地平等法性。證此",
    "X21n0369_001:0195b19": "佛地平等性故。遍知一切有為無為等。於中不染。",
    "X21n0369_001:0195b20": "(解云。遠離一切有為無為中邊相故者。如於有為執為定有。是常邊。執為定無。是斷邊。非有非無是中道。",
    "X21n0369_001:0195b21": "中道之義待邊故立。邊性自離。中何所中。故佛證平等。中邊俱離。有為既爾。無為亦然。若隨俗說方土處",
    "X21n0369_001:0195b22": "所。有中有邊。如中國為中餘國名邊。佛證平等。無方土故。遠離方土中邊相也。或可有為無為為二邊。非",
    "X21n0369_001:0195b23": "有為非無為為中。邊既非有。中何所中。方所中邊。准此應釋)親光後釋。同世親",
    "X21n0369_001:0195b24": "說。",
    "X21n0369_001:0195c01": "極於法界。",
    "X21n0369_001:0195c02": "釋曰。第十九德。世親釋云。謂極清淨法界。是名極",
    "X21n0369_001:0195c03": "於法界。即是窮生死際。常現利益安樂一切有情",
    "X21n0369_001:0195c04": "功德。(准無性釋可知)無性釋云。謂此法界最清淨故。能起",
    "X21n0369_001:0195c05": "等流契經等法。極此法界。於當來世一切有情。如",
    "X21n0369_001:0195c06": "其所應。常能現作利益安樂。(解云。最清淨法界流出正智。由正智故流",
    "X21n0369_001:0195c07": "出後智。由後智故流出大悲。由大悲故流出契經等十二部。由此法界常住故。常於當來世。能現利益)",
    "X21n0369_001:0195c08": "親光釋云。顯示世尊證得果相殊勝功德。謂得窮",
    "X21n0369_001:0195c09": "極清淨法界。如是法界脩道果。親光後釋。同於無",
    "X21n0369_001:0195c10": "性。",
    "X21n0369_001:0195c11": "盡虗空性。",
    "X21n0369_001:0195c12": "釋曰。第二十德。世親釋云。即是無盡功德。謂佛智",
    "X21n0369_001:0195c13": "無盡。如虗空故。無性釋云。如彼虗空。無邊無際。無",
    "X21n0369_001:0195c14": "盡無減。無生無滅。無有變易。於一切時。現前容受",
    "X21n0369_001:0195c15": "一切質礙。法界亦爾。常現前作一切有情利樂為",
    "X21n0369_001:0195c16": "相。盡一切界遍作眾生諸饒益事。無有休息。廣說",
    "X21n0369_001:0195c17": "如彼。",
    "X21n0369_001:0195c18": "窮未來際。",
    "X21n0369_001:0195c19": "釋曰。第二十一德。世親釋云。即是究竟功德。等言",
    "X21n0369_001:0195c20": "等此佛智究竟窮未來際無有間斷。是故名為最",
    "X21n0369_001:0195c21": "清淨覺。無性釋云。等者等取究竟功德。謂此功德。",
    "X21n0369_001:0195c22": "窮未來際。常無間斷。窮於未來無際之際。顯佛功",
    "X21n0369_001:0195c23": "德永無窮盡。所化有情永無盡故。若依親光。後二",
    "X21n0369_001:0195c24": "合釋。故佛地云。次後二種殊勝功德。顯示世尊功",
    "X21n0369_001:0196a01": "德無盡。盡虗空性窮未來際者。顯示世尊自利利",
    "X21n0369_001:0196a02": "他二德無盡。謂如虗空。經成壞劫。性常無盡。如來",
    "X21n0369_001:0196a03": "一切真實功德。亦復如是。常無斷盡。如未來際。無",
    "X21n0369_001:0196a04": "有盡期。利他功德。亦復如是。窮未來際。常作一切",
    "X21n0369_001:0196a05": "有情利益安樂事故。親光後釋云。顯示世尊無盡",
    "X21n0369_001:0196a06": "究竟殊勝功德。謂如虗空。常無窮盡。諸佛法界所",
    "X21n0369_001:0196a07": "起功德。亦復如是。無窮盡故。如未來際無有盡期。",
    "X21n0369_001:0196a08": "利樂一切有情加行。無休息故。(解云。親光兩釋有差別者。前釋立功",
    "X21n0369_001:0196a09": "德名。皆是無盡。後復次釋同世親等。兼有問答。具說如彼)上來所釋如來功德。",
    "X21n0369_001:0196a10": "具申諸論。諸講說者。隨情廣略。若用一者。取世親",
    "X21n0369_001:0196a11": "釋。或親光初說。若用二者。合取兩家。",
    "X21n0369_001:0196a12": "與無量大聲聞眾俱。",
    "X21n0369_001:0196a13": "釋曰。自下第五教機。(六中第六眾成就)於中有二。初明聲",
    "X21n0369_001:0196a14": "聞。後明菩薩。謂即聲聞菩薩二眾。然此二眾。四門",
    "X21n0369_001:0196a15": "分別。後方釋文。言四門者。一辨有無。二釋前後。三",
    "X21n0369_001:0196a16": "明權實。四顯餘眾有無。辨有無者。有其四句。自有",
    "X21n0369_001:0196a17": "經文。唯小非大。如金剛波若及阿含等。二唯大非",
    "X21n0369_001:0196a18": "小。如華嚴經及理趣等。三大小俱列。如法華維摩",
    "X21n0369_001:0196a19": "等。四大小俱無。如金光明及勝鬘等。問。若有四句。",
    "X21n0369_001:0196a20": "如何會釋大智度論。彼云。聲聞藏中。唯列聲聞。菩",
    "X21n0369_001:0196a21": "薩藏中。具列聲聞及菩薩眾。此有二說。一云據實",
    "X21n0369_001:0196a22": "如智度論。而四句結集經者意樂異故。一云據實",
    "X21n0369_001:0196a23": "具有四句。而智度論為顯二藏勝劣異故。具說二",
    "X21n0369_001:0196a24": "句。舊來相傳。實有無故。或廣略故。(真諦三藏金光明記云。此經三",
    "X21n0369_001:0196b01": "義不立同聞。一耆闍之眾。唯聞正說後分。不聞正說前分所明因果。王舍之眾。聞前分因果。不聞後分緣",
    "X21n0369_001:0196b02": "用等事。時眾有聞不聞。所以不立同聞。二義者。說四德之果是四佛明三身之因是釋迦。非止聽時眾不",
    "X21n0369_001:0196b03": "同。亦是法主有異。故不安同聞。三義者。聞懺悔是信相獨自夢感。不得與多同聞。為此三義。不安同聞)",
    "X21n0369_001:0196b04": "辨前後者。此即不定。自有經文。先大後小。如五濁",
    "X21n0369_001:0196b05": "經。自有經文。先小後大。即此經等。問。若爾。如何佛",
    "X21n0369_001:0196b06": "地。及智度論。皆說聲聞為先。解云。如智度論第四",
    "X21n0369_001:0196b07": "卷說。佛法二種。一者秘密。二者顯示。顯示門中。先",
    "X21n0369_001:0196b08": "聞聲聞。以其煩惱滅無餘故。秘密門中。先說菩薩。",
    "X21n0369_001:0196b09": "得無生忍斷煩惱故。解云。是故兩經各據一義。互",
    "X21n0369_001:0196b10": "不相違。然說聲聞以為先者。依佛地論。有其八故。",
    "X21n0369_001:0196b11": "第二云。一為於大乘生疑惑者。除彼疑故。疑大乘",
    "X21n0369_001:0196b12": "教非是佛說。親對佛聞。信是佛說。二為列不定種",
    "X21n0369_001:0196b13": "性。令生定信故。不定性者。欲取小果。故遣近佛令",
    "X21n0369_001:0196b14": "取大果。三為已清淨諸大聲聞。捨於自身尊貴慢",
    "X21n0369_001:0196b15": "故。乃至廣說。(謂近世尊親授化故。自捨高慢究竟門也)四又諸聲聞常",
    "X21n0369_001:0196b16": "隨佛故。菩薩化物。不常隨佛。聲聞常隨。故先列之。",
    "X21n0369_001:0196b17": "五形同佛故。(剃髮染衣形同佛故。菩薩不定。是故後說)六內眷屬故。(出家",
    "X21n0369_001:0196b18": "近佛名內眷屬也)七又令菩薩生恭敬故。乃至廣說。(親侍佛故。",
    "X21n0369_001:0196b19": "菩薩恭敬。如侍王者餘人敬也)八者由是讚嘆聲聞功德。亦令其",
    "X21n0369_001:0196b20": "餘於聲聞眾生淨信故。轉釋菩薩敬聲聞意。菩薩",
    "X21n0369_001:0196b21": "尚敬。況復餘眾。依智度論。有二復次。彼云。問曰。若",
    "X21n0369_001:0196b22": "從上數。應先菩薩。若從下數。先優婆夷。何以先說",
    "X21n0369_001:0196b23": "聲聞四眾。後說菩薩。答曰。菩薩智慧雖多。應次佛",
    "X21n0369_001:0196b24": "說。以惑未盡。所以後說。諸阿羅漢智慧雖少。而惑",
    "X21n0369_001:0196c01": "已盡。是故先說。復次菩薩。以方便力。現入五道。受",
    "X21n0369_001:0196c02": "其五欲。引導眾生。若在阿羅漢上。諸天世人當生",
    "X21n0369_001:0196c03": "疑恠。是故後說。廣說如彼。言權實者。此經一部。如",
    "X21n0369_001:0196c04": "前所說。如實義者。二處所說。一者淨土。二者穢土。",
    "X21n0369_001:0196c05": "今釋此經。若淨土中。菩薩為實。二乘是權。故瑜伽",
    "X21n0369_001:0196c06": "論七十九云。問。何等有情不生淨土。答。異生二乘",
    "X21n0369_001:0196c07": "地前菩薩。故知二乘是化非實。若穢土中。二乘為",
    "X21n0369_001:0196c08": "實。菩薩是權。受變易不可見故。七地以來容受分",
    "X21n0369_001:0196c09": "段。故有實身。義亦無失。故智度論云。七地已來。未",
    "X21n0369_001:0196c10": "捨虫身肉身。言餘眾有無者。若依穢土。有實龍等。",
    "X21n0369_001:0196c11": "故佛地論第二卷云。於此會中亦有餘眾。結集法",
    "X21n0369_001:0196c12": "者。略說二眾。以其勝故。如經後言。世間天人阿素",
    "X21n0369_001:0196c13": "洛等。一切大眾。聞佛所說。皆大歡喜。信受奉行。若",
    "X21n0369_001:0196c14": "在淨土。有化龍等。故佛地論云。化亦無過。為欲莊",
    "X21n0369_001:0196c15": "嚴說法會故。或佛化作。或菩薩化作。世親無性大",
    "X21n0369_001:0196c16": "乘論亦同此釋。就釋文中。文別有二。初明聲聞。後",
    "X21n0369_001:0196c17": "顯菩薩。就聲聞眾。文別有三。初標數辨類。次一切",
    "X21n0369_001:0196c18": "下廣釋諸德。後已善下顯已奉行。此即第一標數",
    "X21n0369_001:0196c19": "辨類。謂二眾中簡異菩薩。故言聲聞。文有五節。一",
    "X21n0369_001:0196c20": "辨與俱。二解無量。三釋其大。四明聲聞。五顯眾也。",
    "X21n0369_001:0196c21": "言與俱者。約佛對眾。以身兼彼。目之為與。又與是",
    "X21n0369_001:0196c22": "共。故大品云共摩訶僧。智度論云一處一時一心",
    "X21n0369_001:0196c23": "一戒一見一道一解脫是名為共。此經與者。即彼",
    "X21n0369_001:0196c24": "共。也言無量者。親光釋云。其數甚多。難可算計。故",
    "X21n0369_001:0197a01": "名無量。所言大者。依智度論。釋有三義。一大。二多。",
    "X21n0369_001:0197a02": "三勝。眾中上故。諸障斷故。王等敬故。名為大也。數",
    "X21n0369_001:0197a03": "甚多故。名之為多。勝九十六外道論故。名為勝也。",
    "X21n0369_001:0197a04": "依佛地論。釋有四義。一者利根波羅蜜多種性聲",
    "X21n0369_001:0197a05": "聞。二者無學果故。三如實義不定種性迴心向大。",
    "X21n0369_001:0197a06": "故名為大。四者眾多故名為大。如今大眾。(真諦釋云。大有",
    "X21n0369_001:0197a07": "三義。一者數大。如言大軍。以數多故名為大也。二者量大。如言大山。不以。數多名之為大。但以形量高廣",
    "X21n0369_001:0197a08": "故名大也。三者勝大。如言大王。非關數多及以形量高廣。但由德勝。故名為大。聲聞亦爾。數非一故即是",
    "X21n0369_001:0197a09": "數大。迴求佛果修菩提高極無上。即是勝大。廣大無底不可測量。即是量大)言聲聞者。",
    "X21n0369_001:0197a10": "成實論云。聞法得悟。故曰聲聞。親光釋云。聞佛言",
    "X21n0369_001:0197a11": "音。而入聖道。故曰聲聞。又瑜伽論八十二云。從他",
    "X21n0369_001:0197a12": "聽聞正法言音。又能令他聞正法聲。故曰聲聞。十",
    "X21n0369_001:0197a13": "地經云。從他聞聲而通達故。聞聲意解。成聲聞乘。",
    "X21n0369_001:0197a14": "釋彼經意。如十地論第四。(廣釋聲聞。如大集經十七。大般若第五百一十",
    "X21n0369_001:0197a15": "十住婆沙第一第十一。成實第五。瑜伽釋論)所言眾者。梵音僧伽。此云",
    "X21n0369_001:0197a16": "和合眾。謂理事二和。故名眾也。廣如智度論第三",
    "X21n0369_001:0197a17": "卷說。",
    "X21n0369_001:0197a18": "一切調順。",
    "X21n0369_001:0197a19": "釋曰。自下第二廣釋諸德。有十三德。此即第一心",
    "X21n0369_001:0197a20": "善調順德。依佛地論。有其三釋。故第二云。一切調",
    "X21n0369_001:0197a21": "順者。有義。有學離見所斷一百一十二種分別麤",
    "X21n0369_001:0197a22": "重煩惱。不[怡台+龍]悷故。猶如良馬。名為調順。有義。無學",
    "X21n0369_001:0197a23": "離見修斷一百二十八種煩惱。不剛強故。猶如真",
    "X21n0369_001:0197a24": "金。名為調順。如實義者。皆是迴向菩提種性。一切",
    "X21n0369_001:0197b01": "堪能發趣大果。隨佛意轉。如聰慧眾。故名調順。依",
    "X21n0369_001:0197b02": "智度論第三卷中。有三復次。釋心調順。一約三種",
    "X21n0369_001:0197b03": "順違以釋調順。一恭敬罵詈。心等無異。二珍寶瓦",
    "X21n0369_001:0197b04": "石。視之無異。三持刀斫身栴檀塗身。亦等無異。二",
    "X21n0369_001:0197b05": "約利鈍根本煩惱已斷。以釋調順。三約應貪不貪",
    "X21n0369_001:0197b06": "應瞋不瞋應癡不癡守護六情。以釋調順。",
    "X21n0369_001:0197b07": "皆是佛子。",
    "X21n0369_001:0197b08": "釋曰。第二紹隆佛種德。然此佛子。自有三義。一唯",
    "X21n0369_001:0197b09": "約聲聞以釋佛子。如即此經佛地經等。親光釋云。",
    "X21n0369_001:0197b10": "由佛教力。彼聖道生。故名佛子。如說皆從世尊口",
    "X21n0369_001:0197b11": "生正法生故。有義。皆是趣大聲聞。能紹佛種。令不",
    "X21n0369_001:0197b12": "斷絕。故名佛子。二唯約菩薩。以釋佛子。如梁攝論",
    "X21n0369_001:0197b13": "第八卷云。佛子有五義。一願樂無上乘為種子。二",
    "X21n0369_001:0197b14": "以般若為母。三以定為胎。四以大悲為乳母。五以",
    "X21n0369_001:0197b15": "諸佛為父。真諦釋云。成眾生身。必具五事。一父。二",
    "X21n0369_001:0197b16": "種子。三母。四胎處。五乳母。父是出子之根本。故先",
    "X21n0369_001:0197b17": "明父。父之遺體以為身種子。故第二明種子。雖有",
    "X21n0369_001:0197b18": "種子。若無母懷伍。不得成身。故第三明母。母雖懷",
    "X21n0369_001:0197b19": "之。若無胎裏。亦不成身。胎是安身之處。故第四明",
    "X21n0369_001:0197b20": "胎處。出生以後。若無乳母飲養。即不成身。故第五",
    "X21n0369_001:0197b21": "明乳母。佛子亦爾。有五緣勝。一者父勝。諸佛世尊",
    "X21n0369_001:0197b22": "為其父故。二種子勝。以菩提心為種子故。三生母",
    "X21n0369_001:0197b23": "勝。以其波若為生母故。四胎藏勝。以福智住持為",
    "X21n0369_001:0197b24": "胎藏故。五乳母勝。以大悲長養為乳母故。三通約",
    "X21n0369_001:0197c01": "菩薩聲聞。以釋佛子。如智度論七十二云。佛子有",
    "X21n0369_001:0197c02": "五。皆從口生法生。謂須陀洹乃至阿羅漢。及入正",
    "X21n0369_001:0197c03": "位菩薩。辟支佛。雖佛法中種因緣。無佛時自能得",
    "X21n0369_001:0197c04": "道。不得言從佛口生。因緣遠故(瑜伽第八十四。佛性論第二。莊嚴論",
    "X21n0369_001:0197c05": "第一。攝論第六。十住婆沙第十三。智度論第四十一。皆釋佛子。恐繁不述)。",
    "X21n0369_001:0197c06": "心善解脫慧善解脫。",
    "X21n0369_001:0197c07": "釋曰。第三心慧解脫德。如契經說。已離貪得。故心",
    "X21n0369_001:0197c08": "解脫。離無明故。慧得解脫。是故諸師釋經不同。分",
    "X21n0369_001:0197c09": "別論者。作如是說。心性本淨。客塵煩惱所染汙故。",
    "X21n0369_001:0197c10": "說不清淨。據實本性。心得解脫慧善解脫。若依薩",
    "X21n0369_001:0197c11": "婆多宗。心善解脫者。心離貪時。與心相應勝解。解",
    "X21n0369_001:0197c12": "脫貪故。即說勝解。名心善解脫。慧善解脫者。慧離",
    "X21n0369_001:0197c13": "無明時。與慧相應勝解。解脫無明故。即說勝解。名",
    "X21n0369_001:0197c14": "為慧善解脫。非謂無為涅槃解脫。若廣分別。如大",
    "X21n0369_001:0197c15": "毗婆沙第二十七二十八及七十二說。今依大乘。",
    "X21n0369_001:0197c16": "如佛地論。離三界貪。心得解脫。如契經說。已離貪",
    "X21n0369_001:0197c17": "故。心得解脫。如契經說。離於無明。惠得解脫。解云。",
    "X21n0369_001:0197c18": "佛地論意。由心惠故。證得離貪無明所得無為。為",
    "X21n0369_001:0197c19": "解脫體。於理無違。論不簡故。若依智度論第三卷",
    "X21n0369_001:0197c20": "云。復次諸結使屬愛屬見。屬愛煩惱覆心。屬見煩",
    "X21n0369_001:0197c21": "惱覆慧。如是愛離故。屬愛結使亦離。得心解脫。無",
    "X21n0369_001:0197c22": "明離故。屬見結使亦離。得慧解脫。又涅槃經二十",
    "X21n0369_001:0197c23": "五云。貪瞋癡心永斷滅故。心善解脫。於一切法。知",
    "X21n0369_001:0197c24": "無障礙。慧善解脫。若依智論第三。改善名好。然好",
    "X21n0369_001:0198a01": "解脫。自有三義。一簡異外道離欲人。一處一道。心",
    "X21n0369_001:0198a02": "得解脫。非於一切。故不名好。二簡內道中學人。雖",
    "X21n0369_001:0198a03": "得解脫。有殘結使故。非好解脫。三簡無學中退法",
    "X21n0369_001:0198a04": "阿羅漢。得時解脫。非好解脫。是故唯約利根阿羅",
    "X21n0369_001:0198a05": "漢。說好解脫。",
    "X21n0369_001:0198a06": "戒善清淨。",
    "X21n0369_001:0198a07": "釋曰。第四戒善清淨德。親光菩薩。釋有三義。一約",
    "X21n0369_001:0198a08": "六支釋戒善淨。二約無漏釋戒善淨。三約大乘釋",
    "X21n0369_001:0198a09": "戒善淨。故佛地論云。如契經說。具足六支。名戒善",
    "X21n0369_001:0198a10": "淨。一住淨尸羅。(所受學處三業無犯)二善自防守別解律儀。",
    "X21n0369_001:0198a11": "(謂能守護七最律儀)三軌則具足。(謂於威儀行住坐臥。或於所作。謂著衣服便利等。或",
    "X21n0369_001:0198a12": "於善品加行。誦經坐禪等。成就軌則。隨順世間。不越世間。隨順毗奈耶。不越毗奈耶也)四者所",
    "X21n0369_001:0198a13": "行皆悉具足。(謂五處非非比丘所行。所謂唱家淫女家酟酒王旃陀羅。如是五家。及諸",
    "X21n0369_001:0198a14": "如來所制之處。除此所餘依時行者。如是名為所行具足)五於微細罪。見大怖",
    "X21n0369_001:0198a15": "畏。(隨小學處。乃至若有命難因緣。終不故犯。乃至廣說。故維摩云。乃至小罪。猶懷大懼)六受",
    "X21n0369_001:0198a16": "學學處。(唯自誓受我當盡學一切學處。乃至廣說。若廣分別。如瑜伽論第二十二顯揚第七",
    "X21n0369_001:0198a17": "也)二約無漏釋戒善者。或復皆得無漏戒故。名善",
    "X21n0369_001:0198a18": "清淨。三如實義。住無學位。迴向大乘。自分戒淨。修",
    "X21n0369_001:0198a19": "菩薩戒。故名善淨。",
    "X21n0369_001:0198a20": "趣求法樂。",
    "X21n0369_001:0198a21": "釋曰。第五求法樂德。親光三釋。一求正法時。求大",
    "X21n0369_001:0198a22": "菩提樂。不求餘樂。二或求法時。為令他樂。無求過",
    "X21n0369_001:0198a23": "意。離惡威儀。三如實義。此大聲聞。專求法樂。不求",
    "X21n0369_001:0198a24": "名聞利養恭敬。",
    "X21n0369_001:0198b01": "多聞聞持其聞積集。",
    "X21n0369_001:0198b02": "釋曰。第六聞持積集德。如是三慧。唯約聞慧。初中",
    "X21n0369_001:0198b03": "後位勝。差別說三種。如親光說。無量經典。初中後",
    "X21n0369_001:0198b04": "分。皆能聽受。故名聞。隨所聞義。皆能憶持。令不忘",
    "X21n0369_001:0198b05": "失。故名聞持。數習文義。令其堅住。是故說名其聞",
    "X21n0369_001:0198b06": "積集。",
    "X21n0369_001:0198b07": "善思所思善說所說善作所作。",
    "X21n0369_001:0198b08": "釋曰。第七三業隨智德。親光釋云。世間愚夫。惡思",
    "X21n0369_001:0198b09": "所思。惡說所說。惡作所作。出世聖者。超過彼法。與",
    "X21n0369_001:0198b10": "彼相違。是故說名善思所思善說所說善作所作。",
    "X21n0369_001:0198b11": "三業清淨。隨智慧行。又瑜伽論第七十云。惡思所",
    "X21n0369_001:0198b12": "思。惡說所說。惡作所作。凡所現行。身語意業。皆不",
    "X21n0369_001:0198b13": "清淨。又瑜伽論二十五云。云何成就聰慧者相。謂",
    "X21n0369_001:0198b14": "由作業相。表知愚夫。由作業相。表知聰慧。其事云",
    "X21n0369_001:0198b15": "何。謂諸愚夫。惡思所思。惡說所說。惡作所作。諸聰",
    "X21n0369_001:0198b16": "慧者。善思所思。善說所說。善作所作。是名成就聰",
    "X21n0369_001:0198b17": "慧者相。",
    "X21n0369_001:0198b18": "捷慧速慧利慧出慧勝決擇慧大慧廣慧及無等慧",
    "X21n0369_001:0198b19": "慧寶成就。",
    "X21n0369_001:0198b20": "釋曰。第八諸慧差別德。釋此諸慧。諸說不同。一云",
    "X21n0369_001:0198b21": "此經總明八慧。名字如經。後云慧寶成就者。攝上",
    "X21n0369_001:0198b22": "八慧。以為慧寶。非別立慧。故瑜伽論。但言慧寶。不",
    "X21n0369_001:0198b23": "言寶慧。一云九慧。故大品經及智度論。皆名寶慧。",
    "X21n0369_001:0198b24": "故知別慧。一云。此經據寶十慧。謂加甚深妙慧。故",
    "X21n0369_001:0198c01": "佛地云。有本。復說甚深妙慧。謂他不能究其底故。",
    "X21n0369_001:0198c02": "今且依九。以辨諸慧。故親光云。於佛所說法毗奈",
    "X21n0369_001:0198c03": "耶。速入其義。故名捷慧。即於此中。多入其義。故名",
    "X21n0369_001:0198c04": "速慧。能多行者。說名速慧故。入微細義。故名利慧。",
    "X21n0369_001:0198c05": "得能出離生死妙慧。故名出慧。此慧能為涅槃了",
    "X21n0369_001:0198c06": "因。是故說名勝決擇慧。勝決擇故名勝決擇。即是",
    "X21n0369_001:0198c07": "涅槃。此慧能為彼了因故。依彼立名。(已上釋出慧)問答",
    "X21n0369_001:0198c08": "決擇無窮盡故。名為大慧。深廣圓滿善通達故。名",
    "X21n0369_001:0198c09": "為廣慧。於耎根等諸聲聞眾。此慧勝故。名無等慧。",
    "X21n0369_001:0198c10": "此慧能招最上義故。名為慧寶。是諸聲聞。具此慧",
    "X21n0369_001:0198c11": "寶。是故說名慧寶成就。(解云最上義即是涅槃)若依瑜伽。與",
    "X21n0369_001:0198c12": "彼少異。八十三云。速疾了知故名捷慧。無滯礙故",
    "X21n0369_001:0198c13": "名為速慧。能善了知盡其所有如所有故。名為利",
    "X21n0369_001:0198c14": "慧。於出離法世間離欲善了知故。名為出慧。世間",
    "X21n0369_001:0198c15": "諸離欲法能了知故。名勝決擇慧。謂即此慧長時",
    "X21n0369_001:0198c16": "串習。故名大慧。謂即此慧無量無邊所行境故。名",
    "X21n0369_001:0198c17": "為廣慧。其餘諸慧無與等故。名無等慧。於諸根中。",
    "X21n0369_001:0198c18": "慧最勝故。如末尼珠顯發輪王毗瑠璃寶。令光淨",
    "X21n0369_001:0198c19": "故。與彼相應。故慧寶皆得成就。依大品經及大般",
    "X21n0369_001:0198c20": "若。有十一慧。如智度論第八十三。次第廣釋。恐繁",
    "X21n0369_001:0198c21": "不述。",
    "X21n0369_001:0198c22": "具足三明。",
    "X21n0369_001:0198c23": "釋曰。第九具足三明德。如契經說。有三種明。一宿",
    "X21n0369_001:0198c24": "住隨念智證通明。二者死生智證通明。三者漏盡",
    "X21n0369_001:0199a01": "智證通明。然此三明。薩婆多宗。俱舍論意。四門分",
    "X21n0369_001:0199a02": "別。第一出體。用慧為性。如其次第。六通之中。第五",
    "X21n0369_001:0199a03": "宿住。第二天眼。第六漏盡。三通為性。第二立三之",
    "X21n0369_001:0199a04": "意。如次對治前後中際三種愚故。第三真假分別。",
    "X21n0369_001:0199a05": "漏盡智明。通假及真。通無漏故。餘二假說。唯有漏",
    "X21n0369_001:0199a06": "故。(有漏無漏智皆名漏盡。俱在漏盡身中生故。真名無漏。假名有漏。勝劣相形。故說真假)第",
    "X21n0369_001:0199a07": "四學無學分別。唯在無學。學有闇故。又大婆沙一",
    "X21n0369_001:0199a08": "百二卷云。問。六通中。何故但說三種為明。答。神境",
    "X21n0369_001:0199a09": "智證通。如工巧處轉。天耳智證通。唯能取聲。他心",
    "X21n0369_001:0199a10": "智證通。唯取自相。無勝用故。不立為明。後之三通。",
    "X21n0369_001:0199a11": "皆有勝用。故立為明。勝用者。謂皆能隨順厭捨生",
    "X21n0369_001:0199a12": "死。皆能引發殊勝功德。皆能趣向殊勝涅槃。問。云",
    "X21n0369_001:0199a13": "何後三皆有勝用。答。第四宿住隨念智證通。見前",
    "X21n0369_001:0199a14": "際事。深生厭離。第五生死智證通。見後際事。深生",
    "X21n0369_001:0199a15": "厭離。第六漏盡智證通。既厭離已。欣樂涅槃。廣說",
    "X21n0369_001:0199a16": "如彼。今依大乘。親光釋云。無學利根所得三通。除",
    "X21n0369_001:0199a17": "染不染三際愚故。說有三明。有義。明者以慧為性。",
    "X21n0369_001:0199a18": "慧能除闇。故說為明。有說。無癡善根為性。翻無明",
    "X21n0369_001:0199a19": "故。云大乘皆通無漏。於理無違。許後得智是無漏",
    "X21n0369_001:0199a20": "故。又瑜伽論六十九云。六通中。前三通是通非明。",
    "X21n0369_001:0199a21": "後三通亦通亦明。以能對治三世愚故。依智度論",
    "X21n0369_001:0199a22": "第二卷云。宿命天眼漏盡。名為三明。問曰。神通與",
    "X21n0369_001:0199a23": "明。有何等異。答曰。直知過去宿命事。是名通。知過",
    "X21n0369_001:0199a24": "去因緣行業。是名明。直知死此生彼。是名天眼通。",
    "X21n0369_001:0199b01": "知行因緣際會不失。是名明。直知盡結使。不知更",
    "X21n0369_001:0199b02": "生不生。是漏盡通。若知漏盡更不復生。是名明。是",
    "X21n0369_001:0199b03": "三明。大阿羅漢大辟支佛所得。廣釋三明。如法集",
    "X21n0369_001:0199b04": "經第三。雜阿含四十三。中阿含五十一。毗曇第六。",
    "X21n0369_001:0199b05": "俱舍二十七。順正理七十六。婆沙八十一及一百",
    "X21n0369_001:0199b06": "二。",
    "X21n0369_001:0199b07": "逮得一切現法樂住。",
    "X21n0369_001:0199b08": "釋曰。第十現法樂住德。然此樂住。依薩婆多宗。大",
    "X21n0369_001:0199b09": "婆沙論八十一云。問。世尊何故說四靜慮是樂住",
    "X21n0369_001:0199b10": "耶。答。唯靜慮中。具二種樂。故名樂住。一樂受樂。二",
    "X21n0369_001:0199b11": "輕安樂前三靜慮。皆具二樂。第四靜慮無受樂。而",
    "X21n0369_001:0199b12": "輕安樂。勢用廣大。勝前二樂。近分無色。雖有輕安。",
    "X21n0369_001:0199b13": "而不廣大。故不名樂。復次根本靜慮現在前時。長",
    "X21n0369_001:0199b14": "養大種。遍身中生令充悅。故名樂住。近分定等現",
    "X21n0369_001:0199b15": "在前時。長養大種。唯心邊生。非極充悅。故非樂住。",
    "X21n0369_001:0199b16": "廣如彼論有九復次。及順正理七十九。俱舍二十",
    "X21n0369_001:0199b17": "八。毗曇第八。成實二十。顯揚十九。親光釋云。證得",
    "X21n0369_001:0199b18": "不退勝靜慮故。又瑜伽論第十一云。復次是諸靜",
    "X21n0369_001:0199b19": "慮名差別者。或名增上心。謂由心清淨增上力正",
    "X21n0369_001:0199b20": "審慮故。或名樂住。謂於此中受極樂故。所以者何。",
    "X21n0369_001:0199b21": "諸靜慮領受喜樂安樂捨樂身心樂故。又得定者。",
    "X21n0369_001:0199b22": "於諸靜慮。數數入出。領受現法安樂住故。由此定",
    "X21n0369_001:0199b23": "中現前領受現法樂住。從是起已。作如是言。我已",
    "X21n0369_001:0199b24": "領受如是樂住。於無色定。無如是受。是故不說彼",
    "X21n0369_001:0199c01": "為樂住。廣說如彼。",
    "X21n0369_001:0199c02": "大淨福田。",
    "X21n0369_001:0199c03": "釋曰。第十一勝淨福田德。成實論第二卷福田品",
    "X21n0369_001:0199c04": "云。問曰。以何等故。此諸賢聖名為福田。答曰。斷貪",
    "X21n0369_001:0199c05": "慧等諸煩惱盡。故名福田。如說。稊稗不去。害善糓",
    "X21n0369_001:0199c06": "苗。是故施無欲人。獲報利大。故名福田。廣說如彼。",
    "X21n0369_001:0199c07": "親光釋云。永離煩惱。如世良田。速能生長廣大果",
    "X21n0369_001:0199c08": "故。",
    "X21n0369_001:0199c09": "威儀寂靜無不圓滿。",
    "X21n0369_001:0199c10": "釋曰。第十二威儀寂靜德。親光釋云。正知住故。瑜",
    "X21n0369_001:0199c11": "伽七十一云。威儀寂靜者。謂諸根寂靜。無有躁擾。",
    "X21n0369_001:0199c12": "亦不高舉。支節不動。而有所說。是名威儀寂靜。威",
    "X21n0369_001:0199c13": "儀無缺。故名圓滿。",
    "X21n0369_001:0199c14": "大忍柔和成就無減。",
    "X21n0369_001:0199c15": "釋曰。第十三忍辱柔和德。親光釋云。於苦堪耐。易",
    "X21n0369_001:0199c16": "共住故。瑜伽九十二云。言忍辱者。謂於他怨。終無",
    "X21n0369_001:0199c17": "返報。言柔和者。謂心無憤。不惱他故。廣如瑜伽二",
    "X21n0369_001:0199c18": "十五釋。",
    "X21n0369_001:0199c19": "已善奉行如來聖教。",
    "X21n0369_001:0199c20": "釋曰。第十三顯已奉行。親光釋云。諸有所作已圓",
    "X21n0369_001:0199c21": "滿故。是諸聲聞。位登無學。皆出生死。故善奉行如",
    "X21n0369_001:0199c22": "來聖教。",
    "X21n0369_001:0199c23": "復有無量菩薩摩訶薩眾。從種種佛土而來集會。",
    "X21n0369_001:0199c24": "釋曰。自下第二釋菩薩眾。於中有三。初標數辨類。",
    "X21n0369_001:0200a01": "次皆住大乘下。讚諸功德。後其名下。就勝列名。此",
    "X21n0369_001:0200a02": "即第一標數辨類。謂二眾中。已釋聲聞。故今別釋",
    "X21n0369_001:0200a03": "菩薩眾類。又有三節。一釋無量。二菩薩等。三辨來",
    "X21n0369_001:0200a04": "處。言無量者顯數無量。無分限故。所言菩薩摩訶",
    "X21n0369_001:0200a05": "薩者。若具梵音。應作是言。菩提薩埵摩訶薩埵。為",
    "X21n0369_001:0200a06": "存略故。但言菩薩。菩提名覺。薩埵此土翻為有情。",
    "X21n0369_001:0200a07": "或精進義。由斯親光佛地論中。釋有三義。故第二",
    "X21n0369_001:0200a08": "云。所言菩薩摩訶薩者。謂諸菩薩。求菩提故。此通",
    "X21n0369_001:0200a09": "三乘。為簡取大。故須復說摩訶薩言。又緣菩提薩",
    "X21n0369_001:0200a10": "埵為境。故名菩薩。具足自利利他大願。求大菩提",
    "X21n0369_001:0200a11": "利有情故。又薩埵者。是勇猛義。精進勇猛求大菩",
    "X21n0369_001:0200a12": "提。故名菩薩。此通諸位。今取地上諸大菩薩。是故",
    "X21n0369_001:0200a13": "復說摩訶薩言。無性菩薩。依後二義。故攝大乘論",
    "X21n0369_001:0200a14": "第一卷云。言菩薩者。菩提薩埵為所緣境。故名菩",
    "X21n0369_001:0200a15": "薩。從境得名。如不淨觀等。或即彼心為求菩提。有",
    "X21n0369_001:0200a16": "志有能。故名菩薩。又親光云。此中菩薩。有三大事。",
    "X21n0369_001:0200a17": "名摩訶薩。一者數大。謂無量等。二者德大。住大乘",
    "X21n0369_001:0200a18": "第。三者業大。息災橫等。依十地論。亦有三義。故第",
    "X21n0369_001:0200a19": "一云。有三大故。名摩訶薩。一者願大。二者行大。三",
    "X21n0369_001:0200a20": "者利益眾生大。(若廣分別菩薩摩訶薩義。如大般若第三十七第七十一第四百一",
    "X21n0369_001:0200a21": "十一第四百八十六七及第五百三十八五百五十六。大品經第六。智度論第四五第三十四五也)從",
    "X21n0369_001:0200a22": "種種佛土而來集會者。此即第三顯其來處。為聽",
    "X21n0369_001:0200a23": "法故。從十方來。問。豈不慈氏住在此方。如何但言",
    "X21n0369_001:0200a24": "從他方來。答。如佛地論。為欲對治懈怠憍慢不來",
    "X21n0369_001:0200b01": "集會求聞法故。且說他方。具說如彼(若廣分別菩薩他方來意。",
    "X21n0369_001:0200b02": "如解節經疏第一寶積論第一智度論第十也)。",
    "X21n0369_001:0200b03": "皆住大乘。",
    "X21n0369_001:0200b04": "釋曰。自下第二讚諸功德。然判此經。親光菩薩四",
    "X21n0369_001:0200b05": "復次釋。一約十大。釋十句經。二依十地。釋十句經。",
    "X21n0369_001:0200b06": "三約十度釋十句經。四約十願釋十句經。此即初",
    "X21n0369_001:0200b07": "也。十句經文。即為十段。此即第一釋精進大。親光",
    "X21n0369_001:0200b08": "釋云。由精進力。安住大乘。拔濟有有。令離生死。及",
    "X21n0369_001:0200b09": "自發趣無上菩提(解云。大乘者。即用化生。及求菩提。為大乘也。有云。法性真如以",
    "X21n0369_001:0200b10": "為大乘。今解金剛般若中廣大心等。以為住大乘)。",
    "X21n0369_001:0200b11": "遊大乘法。",
    "X21n0369_001:0200b12": "釋曰。第二讚其因大。親光釋云。即十地中。以聞思",
    "X21n0369_001:0200b13": "修等。漸次而遊。(解云。十地等者。等取等取妙覺。此即大乘。亦是所遊之處。聞思修等",
    "X21n0369_001:0200b14": "者世間三慧。等言等取無漏修慧。此明三慧。於十地境。次第而起。能生佛地。故名因大。又解。大乘皆法性",
    "X21n0369_001:0200b15": "真如。十地菩薩。以三慧及相應法。漸次了知真如之境。能生佛果。故名因大也)。",
    "X21n0369_001:0200b16": "於諸眾生其心平等。",
    "X21n0369_001:0200b17": "釋曰。第三釋所緣大。親光釋云。即於一切有情。得",
    "X21n0369_001:0200b18": "自他平等。以大慈等平等方便故(解云。此德慈等為體。一切有情",
    "X21n0369_001:0200b19": "為所緣境。名所緣大。前德以智體故。真如為境。此以慈等無體性故。有情為境。此即波若論中。同體大悲",
    "X21n0369_001:0200b20": "故名平等方便也)。",
    "X21n0369_001:0200b21": "離諸分別及不分別種種分別。",
    "X21n0369_001:0200b22": "釋曰。第四明時大也。親光釋云。即於一切時。猶如",
    "X21n0369_001:0200b23": "一念。平等而轉。劫名分別。以於一切劫與非劫分",
    "X21n0369_001:0200b24": "別斷故。以不分別劫與非劫。故能長時修行無厭。",
    "X21n0369_001:0200c01": "釋云。梵音名劫臈波。此翻為分別。有為之法。時劫",
    "X21n0369_001:0200c02": "所攝。分分差別。無為之法。非時劫攝。無有",
    "X21n0369_001:0200c03": "時劫分分差別。名不分別。此二是所緣境。種種分",
    "X21n0369_001:0200c04": "別者。是能分別心。緣前分別不分別境。故云種種",
    "X21n0369_001:0200c05": "分別。此中意說。若有分別。此是時劫。此非時劫。見",
    "X21n0369_001:0200c06": "時劫長。修行有厭。諸菩薩等。以於一切劫與非劫",
    "X21n0369_001:0200c07": "分別。何故。以不分別劫與非劫。故能長時修行無",
    "X21n0369_001:0200c08": "厭。乃至三無數劫。一切長時。猶如一念。平等而轉。",
    "X21n0369_001:0200c09": "如人不睡分別日夜。即謂夜長。若睡眠時。不分別",
    "X21n0369_001:0200c10": "夜。故雖經長夜。不覺夜長。經無數劫。亦復如是。是",
    "X21n0369_001:0200c11": "故無性攝大乘釋第六卷云。經無量劫。乃成佛果。",
    "X21n0369_001:0200c12": "時既長久。云何言疾。此義不然。時劫長遠唯分別",
    "X21n0369_001:0200c13": "故。如有頌言。處夢謂經年。覺乃須臾頃。故雖時無",
    "X21n0369_001:0200c14": "量。攝在一剎那。又佛精進極熾然故。雖經多時。而",
    "X21n0369_001:0200c15": "謂少時。如有頌言。愚修雖少時。怠心疑已久。佛於",
    "X21n0369_001:0200c16": "無量劫。勇猛謂須臾。此亦如是。故作此言。於一切",
    "X21n0369_001:0200c17": "時。猶如一念。",
    "X21n0369_001:0200c18": "摧伏一切眾魔怨歒。",
    "X21n0369_001:0200c19": "釋曰。第五顯無染大。親光釋云。謂諸摧魔怨。以捨",
    "X21n0369_001:0200c20": "一切所攝受故。能魔怨。(解云。以捨攝受五妙欲境故能摧伏煩惱魔怨。或可",
    "X21n0369_001:0200c21": "由斯為本具離四魔)又親光云。如說。菩薩若於一切所攝受",
    "X21n0369_001:0200c22": "事。如不堅實。心不貪求。即能摧伏一切魔怨。(解云親光",
    "X21n0369_001:0200c23": "引經證成。如般舟經云。諸法不堅固常立在於念以解見空者一切無於念。摧魔之義。理極於此)依",
    "X21n0369_001:0200c24": "涅槃經。立八種魔。謂有為四倒上。更加無為四倒。",
    "X21n0369_001:0201a01": "通名為魔。小乘宗中。不成過失。或大乘中。煩惱魔",
    "X21n0369_001:0201a02": "攝。故諸教中。略而不說。廣釋四魔。如前十八圓滿",
    "X21n0369_001:0201a03": "中說。",
    "X21n0369_001:0201a04": "遠離一切聲聞獨覺所有作意。",
    "X21n0369_001:0201a05": "釋曰。第六辨作意大。親光釋云。遠離二乘分別作",
    "X21n0369_001:0201a06": "意。世親無性攝論第六亦同親光。梁攝論第七卷",
    "X21n0369_001:0201a07": "云。捨離聲聞獨覺思惟故。二乘思惟。謂數觀苦無",
    "X21n0369_001:0201a08": "常等生死過去。及數觀涅槃寂靜功德。此觀但愛",
    "X21n0369_001:0201a09": "自身。捨利益眾生事。",
    "X21n0369_001:0201a10": "廣大法味喜樂所持。",
    "X21n0369_001:0201a11": "釋曰。第七住持大。親光釋云。即用大乘法味喜樂",
    "X21n0369_001:0201a12": "為食。梁攝論云。大乘十二部經名為大法。真如解",
    "X21n0369_001:0201a13": "脫等為味。經此法味生諸喜樂。長養菩薩五分法",
    "X21n0369_001:0201a14": "身。此句正明住持圓淨。又法華云。法喜禪悅食。更",
    "X21n0369_001:0201a15": "無餘食想。",
    "X21n0369_001:0201a16": "超五怖畏。",
    "X21n0369_001:0201a17": "釋曰。第八清淨大。親光釋云。謂超五怖畏。即三業",
    "X21n0369_001:0201a18": "清淨。出諸怖畏。無犯戒等。諸惡趣等怖畏因故。五",
    "X21n0369_001:0201a19": "怖畏者。一不活畏。二惡誦畏。三死畏。四惡趣畏。五",
    "X21n0369_001:0201a20": "怯眾畏。如是五畏。證得清淨意樂地時。皆已遠離",
    "X21n0369_001:0201a21": "(廣釋五怖畏。如佛地論第二。善戒經第八。十住婆沙第二。佛性論第三。十地論第〔□〕婆沙七十五。順正理",
    "X21n0369_001:0201a22": "四十九等也)。",
    "X21n0369_001:0201a23": "一向趣入不退轉地。",
    "X21n0369_001:0201a24": "釋曰。第九證得大。親光釋云。一向趣入不退轉地。",
    "X21n0369_001:0201b01": "即得一切智記別時。一向不退。前七地中。猶有加",
    "X21n0369_001:0201b02": "行功用運轉。未得不退無功用道。其餘諸地。行無",
    "X21n0369_001:0201b03": "加行功用運轉。一向趣入不退轉地。(今護法宗。三智門中。加行",
    "X21n0369_001:0201b04": "智一向有漏。八地已上一切不行。又八地已上。一切煩惱皆不現行。名不退地。後當分別)又莊",
    "X21n0369_001:0201b05": "嚴論第十卷。云不退菩薩品類有三。一未成不退。",
    "X21n0369_001:0201b06": "謂信行地。二已成不退。謂初地至七地。三極成不",
    "X21n0369_001:0201b07": "退。謂八地已上。般舟三昧經。菩提資粮論。佛地第",
    "X21n0369_001:0201b08": "六。皆說八地已上。名不退地。恐繁不述。",
    "X21n0369_001:0201b09": "息一切眾生一切災橫地而現在前。",
    "X21n0369_001:0201b10": "釋曰。此即第十釋其業大。親光釋云。謂諸菩薩。能",
    "X21n0369_001:0201b11": "息一切有情內外苦惱逼迫。地位現前。此地中有",
    "X21n0369_001:0201b12": "大悲大慈。由此二種能息一切內病等苦。外貪等",
    "X21n0369_001:0201b13": "惱之所逼迫。此二多作有情利樂。故得此者。名為",
    "X21n0369_001:0201b14": "業大。佛地論云。災橫即道惑所發業及所得果。梁",
    "X21n0369_001:0201b15": "朝論云。三界苦諦。名一切災橫。上來以約九德及",
    "X21n0369_001:0201b16": "業釋經十句訖。第二復次。約十地行故。配經十句。",
    "X21n0369_001:0201b17": "故親光云。復次皆住大乘者。謂住初地。證得遍滿",
    "X21n0369_001:0201b18": "真法界時。初得真實大乘法故。名住大乘。遊大乘",
    "X21n0369_001:0201b19": "法者。謂第二地。修行菩薩三聚戒故。大乘行法。即",
    "X21n0369_001:0201b20": "三聚戒。於諸眾生其心平等者。謂第三地得諸勝",
    "X21n0369_001:0201b21": "定發四無量。平等利樂諸有情故。離諸分別等者。",
    "X21n0369_001:0201b22": "謂第四地。得三十七菩提分法。離諸分別及不分",
    "X21n0369_001:0201b23": "別種種分別。諸分別者。即見所斷分別我見。初地",
    "X21n0369_001:0201b24": "已離。不分別者。即修所斷俱生我見。此地中。離即",
    "X21n0369_001:0201c01": "此二種相應諸法。名種種分別。行解異故。雖前後",
    "X21n0369_001:0201c02": "離。盡處總說。如第四定說離苦根。如第三果離下",
    "X21n0369_001:0201c03": "分結。有義。此地。第七識中俱生煩惱。一切遠離。有",
    "X21n0369_001:0201c04": "義。此地。第六識中。俱生我見。一切遠離。非第七識。",
    "X21n0369_001:0201c05": "以七地來。猶有微細煩惱現行。若無第七。應無染",
    "X21n0369_001:0201c06": "依。應不似五。第七細惑。若已遠離。五六七地。六識",
    "X21n0369_001:0201c07": "麤惑應不現行。即違瑜伽解深密說。又如二乘金",
    "X21n0369_001:0201c08": "剛喻定。第七識或俱。六識中最細煩惱一時俱斷。",
    "X21n0369_001:0201c09": "云何此中先離第七微細煩惱。後離六識麤煩惱",
    "X21n0369_001:0201c10": "耶。是故四地得無我智。滅意識中俱生我見。未離",
    "X21n0369_001:0201c11": "第七微細煩惱及六識中餘修斷惑。此說伏難。非",
    "X21n0369_001:0201c12": "是永滅。其第十地金剛心時。方頓滅修斷種故。摧",
    "X21n0369_001:0201c13": "伏一切眾魔怨歒者。謂第五地。觀四聖諦。皆平等",
    "X21n0369_001:0201c14": "性。摧伏執取生死涅槃差別魔怨。遠離一切聲聞",
    "X21n0369_001:0201c15": "獨覺所有作意者。謂第六地。觀十二支染淨緣起。",
    "X21n0369_001:0201c16": "皆平等性。遠離二乘厭患雜染欣樂清淨繫念分",
    "X21n0369_001:0201c17": "別。廣大法味喜樂所持者。謂第七地。證無相理。於",
    "X21n0369_001:0201c18": "空智有勝行。受大法樂。超五怖畏因。名超五怖。五",
    "X21n0369_001:0201c19": "怖畏果。初地已離。一向趣入不退轉位者。謂第九",
    "X21n0369_001:0201c20": "地。決定趣入第十菩薩眾行圓滿不退轉位。息諸",
    "X21n0369_001:0201c21": "眾生等者。謂第十地。得大法身。起大悲雲。雨大法",
    "X21n0369_001:0201c22": "雨。息除一切眾生苦惱所逼迫事。第三十度。第四",
    "X21n0369_001:0201c23": "十願。配經十句。如應配釋。十度十願。如第四卷經",
    "X21n0369_001:0201c24": "記中釋。",
    "X21n0369_001:0202a01": "其名曰。解甚深義密意菩薩摩訶薩。如理請問菩薩",
    "X21n0369_001:0202a02": "摩訶薩。法誦菩薩摩訶薩。善清淨慧菩薩摩訶薩。廣",
    "X21n0369_001:0202a03": "慧菩薩摩訶薩。德本菩薩摩訶薩。勝義王菩薩摩訶",
    "X21n0369_001:0202a04": "薩。觀自在菩薩摩訶薩。慈氏菩薩摩訶薩。曼殊室利",
    "X21n0369_001:0202a05": "菩薩摩訶薩等。而為上首。",
    "X21n0369_001:0202a06": "釋曰。第三就勝列名。略辨三義。一釋名字。二說十",
    "X21n0369_001:0202a07": "所由。三問答分別一生補處。言釋名者。自有二義。",
    "X21n0369_001:0202a08": "一通。二別。言通名者。如瑜伽論四十六云。一切菩",
    "X21n0369_001:0202a09": "薩隨德假名。有十六種。所謂名為菩提薩埵。摩訶",
    "X21n0369_001:0202a10": "薩埵。乃至十六。名為法師。顯揚第八亦同瑜伽。莊",
    "X21n0369_001:0202a11": "嚴十二卷。名雖少異。意況大同。又莊嚴云。此十六",
    "X21n0369_001:0202a12": "名。皆依義立一切菩薩。總有此名。若人聞有此名",
    "X21n0369_001:0202a13": "應知即是菩薩。解云。今言菩薩摩訶薩者。即通名",
    "X21n0369_001:0202a14": "中。初二號也。釋義如前。(十六名者。一名菩提薩埵。二名摩訶薩埵。三名成就",
    "X21n0369_001:0202a15": "覺慧。四名最上照明。五名最勝真子。亦名最勝之子。六名最勝住持。亦名最勝所依。七名普能降伏。亦名",
    "X21n0369_001:0202a16": "最勝所使。八名最勝萌芽。九名勇健。亦名猛健。十名最勝聖。亦名上軌範師。十一名商主。十二名具大名",
    "X21n0369_001:0202a17": "稱。十三名憐愍。亦名成就慈悲。十四名大福。十五名自在。亦名富自在。十六名法師)言別名者。",
    "X21n0369_001:0202a18": "如後廣釋。等者。等取其餘無量諸菩薩也。而為上",
    "X21n0369_001:0202a19": "首者。謂十菩薩。於此眾中最第一故。名為上首。故",
    "X21n0369_001:0202a20": "佛地云。妙生菩薩。於此眾中最第一故。名為上首。",
    "X21n0369_001:0202a21": "說十意者。有其三。義第一菩薩。初解釋甚深義故。次",
    "X21n0369_001:0202a22": "三菩薩。各問勝義一種相故。後六菩薩。各問一品",
    "X21n0369_001:0202a23": "差別義故。故唯列十。又解。為存略故。但說十也。如",
    "X21n0369_001:0202a24": "佛地論第二卷云。此經略故。唯列一名。所餘眾會。",
    "X21n0369_001:0202b01": "但舉其數。結集法者意在略故。又智度論第七卷",
    "X21n0369_001:0202b02": "云。問曰。菩薩甚多。何以獨說二十二種菩薩名字。",
    "X21n0369_001:0202b03": "答曰。菩薩無量。說不可盡。若都說者。文字難載。復",
    "X21n0369_001:0202b04": "次。菩薩不過二種。所謂在家。出家。此方。他方。在家",
    "X21n0369_001:0202b05": "謂[颱台+犮]陀羅等。出家謂妙德等。此方謂慈氏等。他方",
    "X21n0369_001:0202b06": "謂觀音等。若說此二。當知一切都已攝盡。問。解節",
    "X21n0369_001:0202b07": "經云。彌勒觀音文殊師利。皆是一生補處菩薩。一",
    "X21n0369_001:0202b08": "生補處。與最後身。有何差別。答。薩婆多宗。如彌勒",
    "X21n0369_001:0202b09": "等。覩史多天身。名為一生。生人中成佛身者。名最",
    "X21n0369_001:0202b10": "後身。故俱舍論第十一云。覩史多天。一生所繫菩",
    "X21n0369_001:0202b11": "薩。及最後身。必無中夭。順正理論第三十一亦同",
    "X21n0369_001:0202b12": "俱舍。(問。理應覩史經無量生。如何但說名一生耶。若言菩薩得自在故唯一生者。如何會釋大",
    "X21n0369_001:0202b13": "婆沙等。此義難更須思)今依大乘。諸教不同。自有聖教。唯說",
    "X21n0369_001:0202b14": "天身名為一生。如大般若第七卷云。一生所繫覩",
    "X21n0369_001:0202b15": "史天菩薩。自有聖教。唯說天身名最後。如佛地論",
    "X21n0369_001:0202b16": "第五卷云。覩史多天後身菩薩。於中教化。自有聖",
    "X21n0369_001:0202b17": "教。唯說天身。名為一生及最後生。如菩提資粮論",
    "X21n0369_001:0202b18": "第一卷云。一生所繫菩薩。入兜率陀。最後生菩薩。",
    "X21n0369_001:0202b19": "住兜率陀。自有聖教。唯說人身名為一生。如解節",
    "X21n0369_001:0202b20": "經等。觀音文殊名一生補處。自有聖教。唯說人身",
    "X21n0369_001:0202b21": "名最後生。如瑜伽四十八云。最後生者。諸菩薩於",
    "X21n0369_001:0202b22": "此生中。能現等覺阿耨多羅三藐三菩提。具說如",
    "X21n0369_001:0202b23": "彼。自有聖教。唯說人身。名為一生及最後生。如智",
    "X21n0369_001:0202b24": "度論第四十云。一生補處者。或以相知。如阿私陀",
    "X21n0369_001:0202c01": "仙人。觀其身相。知今世成佛。見食乳糜。知今日成",
    "X21n0369_001:0202c02": "佛。末後身菩薩。以方便力。受惡業報。現有魔惱等。",
    "X21n0369_001:0202c03": "自有聖教。說天名一生。說人名後有。如瑜伽論第",
    "X21n0369_001:0202c04": "四十云。顯揚第八。彼云。一生所繫者。此生無間當",
    "X21n0369_001:0202c05": "證無上正等菩提。最後有者。謂即住此生。能證無",
    "X21n0369_001:0202c06": "上正等菩提。大同薩婆多。然說天等名一生者。古",
    "X21n0369_001:0202c07": "來相傳。自有三釋。一云。即說天身名為一生。人生",
    "X21n0369_001:0202c08": "即是後身攝故。一云。說人身名為一生。更受人生",
    "X21n0369_001:0202c09": "方成佛故。一云。人天合說名為一生。如說七生預",
    "X21n0369_001:0202c10": "流果等。合說二生為一生故。問。若說天身名一生",
    "X21n0369_001:0202c11": "者。智度論說如何會釋。故智度論三十八云。三生",
    "X21n0369_001:0202c12": "菩薩。唯生兜率。解云。據實三生。謂人生天生最後",
    "X21n0369_001:0202c13": "生。而說天身名三生者。三中一數。故說三生。人身",
    "X21n0369_001:0202c14": "已受故。後身成佛故。是故不說人生後生名三生",
    "X21n0369_001:0202c15": "也。問。慈氏菩薩。可言補處。如何餘者稱補處耶。答。",
    "X21n0369_001:0202c16": "如智度論第七釋云。除彌勒外。餘菩薩眾。雖非此",
    "X21n0369_001:0202c17": "方贊補佛處。於十方國。皆補佛處。故稱補處。問。慈",
    "X21n0369_001:0202c18": "氏菩薩。理應多生。如何說言天一生耶。答。據實多",
    "X21n0369_001:0202c19": "生。同是天故。名為一生。問。若爾。便違智度論說。故",
    "X21n0369_001:0202c20": "第四云。下天壽短。佛未出時。命已終故。上天壽長。",
    "X21n0369_001:0202c21": "佛滅度後。命始終故。兜率天不長不短。佛出世時。",
    "X21n0369_001:0202c22": "正相會故。補處菩薩。常生其中。大婆沙論百七八",
    "X21n0369_001:0202c23": "亦同智論。(思)問。一生者。依何身說。為約實行。為化",
    "X21n0369_001:0202c24": "相耶。答。三身中。法身。無有補處之義。無初後故。若",
    "X21n0369_001:0203a01": "受用身。自有二種。一自受用。雖無入般涅槃處之",
    "X21n0369_001:0203a02": "義。而有贊補初成佛義。故瑜伽論四十六云。究竟",
    "X21n0369_001:0203a03": "菩薩。自有二種。一者一生所繫。二者住最後身。准",
    "X21n0369_001:0203a04": "此實行。於理無違。所以者何。據實為論。頓悟菩薩。",
    "X21n0369_001:0203a05": "第十地中。變易生死。雖無分別。前後異熟別盡別",
    "X21n0369_001:0203a06": "生。由二障種。而有變易前後異熟別盡別生。由斯",
    "X21n0369_001:0203a07": "亦有已入等覺未入等覺差別義故。分為二種。此",
    "X21n0369_001:0203a08": "中意說。變易生死。由二障種子力故。數數生滅。故",
    "X21n0369_001:0203a09": "成唯識云。前異熟既盡。復生餘異熟。不同二乘無",
    "X21n0369_001:0203a10": "煩惱障故。不許前異熟盡復異熟生。但言延命令",
    "X21n0369_001:0203a11": "受變易。具說如彼。二他受用身。及變化身。皆有一",
    "X21n0369_001:0203a12": "生補處之義。如彌陀佛說有父母入涅槃義。由斯",
    "X21n0369_001:0203a13": "觀音贊補佛處。名為一生補處菩薩。然彼彌陀自",
    "X21n0369_001:0203a14": "有二種。一為地上菩薩所現。是他受用。二為地前",
    "X21n0369_001:0203a15": "異生二乘。變化身攝。問。若爾。漸悟應唯一生。無別",
    "X21n0369_001:0203a16": "盡別生故。解云。如觀世音菩薩。說為一生。於理無",
    "X21n0369_001:0203a17": "違。即最後身為一生故。",
    "X21n0369_001:0203a19": "解深密經疏卷第一"
}