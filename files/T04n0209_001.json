{
    "T04n0209_001:0543a04": "百喻經卷第一",
    "T04n0209_001:0543a06": "尊者僧伽斯那撰",
    "T04n0209_001:0543a07": "蕭齊天竺三藏求那毘地譯",
    "T04n0209_001:0543a08": "愚人食鹽喻　愚人集牛乳喻　以梨打破頭",
    "T04n0209_001:0543a09": "喻　婦詐語稱死喻　渴見水喻　子死欲停",
    "T04n0209_001:0543a10": "置家中喻　認人為兄喻　山羗偷官庫喻",
    "T04n0209_001:0543a11": "　歎父德行喻　三重樓喻　婆羅門殺子喻",
    "T04n0209_001:0543a12": "　煮黑石蜜漿喻　說人喜瞋喻　殺商主祀天",
    "T04n0209_001:0543a13": "喻　醫與王女藥令卒長大喻　灌甘蔗喻",
    "T04n0209_001:0543a14": "　債半錢喻　就樓磨刀喻　乘船失釪喻",
    "T04n0209_001:0543a15": "　人說王縱暴喻　婦女欲更求子喻",
    "T04n0209_001:0543a16": "（一）◎愚人食鹽喻",
    "T04n0209_001:0543a17": "昔有愚人至於他家，主人與食嫌淡無",
    "T04n0209_001:0543a18": "味，主人聞已更為益鹽。既得鹽美，便自",
    "T04n0209_001:0543a19": "念言：「所以美者緣有鹽故，少有尚爾況復",
    "T04n0209_001:0543a20": "多也？」愚人無智便空食鹽，食已口爽返為",
    "T04n0209_001:0543a21": "其患。譬彼外道聞節飲食可以得道，即便",
    "T04n0209_001:0543a22": "斷食或經七日或十五日，徒自困餓無益",
    "T04n0209_001:0543a23": "於道。如彼愚人，以鹽美故而空食之，致",
    "T04n0209_001:0543a24": "令口爽，此亦復爾。",
    "T04n0209_001:0543a25": "（二）愚人集牛乳喻",
    "T04n0209_001:0543a26": "昔有愚人將會賓客，欲集牛乳以擬供",
    "T04n0209_001:0543a27": "設，而作是念：「我今若豫於日日中[穀禾+牛]取牛",
    "T04n0209_001:0543a28": "乳，牛乳漸多卒無安處，或復酢敗。不如即",
    "T04n0209_001:0543a29": "就牛腹盛之，待臨會時當頓[穀禾+牛]取。」作是",
    "T04n0209_001:0543b01": "念已，便捉牸牛母子，各繫異處。却後一月，",
    "T04n0209_001:0543b02": "爾乃設會迎置賓客，方牽牛來欲[(殼一)/牛]取",
    "T04n0209_001:0543b03": "乳，而此牛乳即乾無有。時為眾賓或瞋或",
    "T04n0209_001:0543b04": "笑。愚人亦爾，欲修布施，方言待我大有之",
    "T04n0209_001:0543b05": "時，然後頓施。未及聚頃，或為縣官水火盜",
    "T04n0209_001:0543b06": "賊之所侵奪，或卒命終不及時施，彼亦如",
    "T04n0209_001:0543b07": "是。",
    "T04n0209_001:0543b08": "（三）以梨打頭破喻",
    "T04n0209_001:0543b09": "昔有愚人頭上無毛，時有一人以梨打",
    "T04n0209_001:0543b10": "頭，乃至二三悉皆傷破，時此愚人默然忍受",
    "T04n0209_001:0543b11": "不知避去。傍人見已而語之言：「何不避去，",
    "T04n0209_001:0543b12": "乃住受打致使頭破？」愚人答言：「如彼人者",
    "T04n0209_001:0543b13": "憍慢恃力癡無智慧，見我頭上無有髮毛",
    "T04n0209_001:0543b14": "謂為是石，以梨打我頭破乃爾。」傍人語言：",
    "T04n0209_001:0543b15": "「汝自愚癡，云何名彼以為癡也？汝若不癡，",
    "T04n0209_001:0543b16": "為他所打，乃至頭破不知逃避？」比丘亦爾，",
    "T04n0209_001:0543b17": "不能具修信戒聞慧，但整威儀以招利養，",
    "T04n0209_001:0543b18": "如彼愚人被他打頭不知避去，乃至傷破",
    "T04n0209_001:0543b19": "反謂他癡，此比丘者亦復如是。",
    "T04n0209_001:0543b20": "（四）婦詐稱死喻",
    "T04n0209_001:0543b21": "昔有愚人，其婦端正，情甚愛重；婦無直",
    "T04n0209_001:0543b22": "信，後於中間共他交往，邪婬心盛欲逐",
    "T04n0209_001:0543b23": "傍夫捨離己婿，於是密語一老母言：「我去",
    "T04n0209_001:0543b24": "之後，汝可齎一死婦女屍安著屋中，語我",
    "T04n0209_001:0543b25": "夫言，云我已死。」老母於後伺其夫主不在",
    "T04n0209_001:0543b26": "之時，以一死屍置其家中。及其夫還，老母",
    "T04n0209_001:0543b27": "語言：「汝婦已死。」夫即往視，信是己婦，哀哭懊",
    "T04n0209_001:0543b28": "惱，大[卄/積]薪油燒取其骨，以囊盛之晝夜懷",
    "T04n0209_001:0543b29": "挾。婦於後時心厭傍夫便還歸家，語其",
    "T04n0209_001:0543c01": "夫言：「我是汝妻。」夫答之言：「我婦久死，汝",
    "T04n0209_001:0543c02": "是阿誰妄言我婦？」乃至二三猶故不信。如",
    "T04n0209_001:0543c03": "彼外道聞他邪說心生惑著，謂為真實永",
    "T04n0209_001:0543c04": "不可改，雖聞正教不信受持。",
    "T04n0209_001:0543c05": "（五）渴見水喻",
    "T04n0209_001:0543c06": "過去有人，癡無智慧，極渴須水，見熱時",
    "T04n0209_001:0543c07": "炎謂為是水，即便逐走至辛頭河，既至河",
    "T04n0209_001:0543c08": "所對視不飲。傍人語言：「汝患渴逐水，今",
    "T04n0209_001:0543c09": "至水所何故不飲？」愚人答言：「君可飲盡，",
    "T04n0209_001:0543c10": "我當飲之，此水極多俱不可盡，是故不飲。」",
    "T04n0209_001:0543c11": "爾時眾人聞其此語，皆大嗤笑。譬如外道",
    "T04n0209_001:0543c12": "僻取其理，以己不能具持佛戒，遂便不",
    "T04n0209_001:0543c13": "受，致使將來無得道分、流轉生死，若彼愚",
    "T04n0209_001:0543c14": "人見水不飲為時所笑，亦復如是。",
    "T04n0209_001:0543c15": "（六）子死欲停置家中喻",
    "T04n0209_001:0543c16": "昔有愚人養育七子，一子先死。時此愚人",
    "T04n0209_001:0543c17": "見子既死，便欲停置於其家中，自欲棄去。",
    "T04n0209_001:0543c18": "傍人見已而語之言：「生死道異，當速莊嚴",
    "T04n0209_001:0543c19": "致於遠處而殯葬之，云何得留自欲棄去？」",
    "T04n0209_001:0543c20": "爾時愚人聞此語已即自思念：「若不得留",
    "T04n0209_001:0543c21": "要當葬者，須更殺一子停擔兩頭乃可勝",
    "T04n0209_001:0543c22": "致。」於是便更殺其一子，而擔負之遠葬",
    "T04n0209_001:0543c23": "林野。時人見之，深生嗤笑怪未曾有。譬如",
    "T04n0209_001:0543c24": "比丘私犯一戒，情憚改悔，默然覆藏自說",
    "T04n0209_001:0543c25": "清淨，或有知者即語之言：「出家之人守持",
    "T04n0209_001:0543c26": "禁戒如護明珠不使缺落，汝今云何違犯",
    "T04n0209_001:0543c27": "所受欲不懺悔？」犯戒者言：「苟須懺者，更就",
    "T04n0209_001:0543c28": "犯之然後當出。」遂便破戒多作不善，爾乃",
    "T04n0209_001:0543c29": "頓出。如彼愚人一子既死又殺一子，今此比",
    "T04n0209_001:0544a01": "丘亦復如是。",
    "T04n0209_001:0544a02": "（七）認人為兄喻",
    "T04n0209_001:0544a03": "昔有一人形容端正智慧具足，復多錢財，舉",
    "T04n0209_001:0544a04": "世人聞無不稱歎。時有愚人見其如此，",
    "T04n0209_001:0544a05": "便言我兄。所以爾者，彼有錢財須者則用",
    "T04n0209_001:0544a06": "之，是故為兄；見其還債，言非我兄。傍人語",
    "T04n0209_001:0544a07": "言：「汝是愚人！云何須財名他為兄？及其債",
    "T04n0209_001:0544a08": "時復言非兄。」愚人答言：「我以欲得彼之錢",
    "T04n0209_001:0544a09": "財認之為兄，實非是兄，若其債時則稱",
    "T04n0209_001:0544a10": "非兄。」人聞此語無不笑之。猶彼外道，聞",
    "T04n0209_001:0544a11": "佛善語貪竊而用以為己有，乃至傍人教",
    "T04n0209_001:0544a12": "使修行不肯修行，而作是言：「為利養故，",
    "T04n0209_001:0544a13": "取彼佛語化道眾生，而無實事，云何修",
    "T04n0209_001:0544a14": "行？」猶向愚人為得財故言是我兄，及其",
    "T04n0209_001:0544a15": "債時復言非兄，此亦如是。",
    "T04n0209_001:0544a16": "（八）山羗偷官庫喻",
    "T04n0209_001:0544a17": "過去之世有一山羗，偷王庫物而遠逃走。",
    "T04n0209_001:0544a18": "爾時國王遣人四出推尋捕得，將至王邊。王",
    "T04n0209_001:0544a19": "即責其所得衣處，山羗答言：「我衣乃是祖父",
    "T04n0209_001:0544a20": "之物。」王遣著衣，實非山羗本所有故，不知",
    "T04n0209_001:0544a21": "著之，應在手者著於脚上，應在腰者返",
    "T04n0209_001:0544a22": "著頭上。王見賊已，集諸臣等共詳此事，而",
    "T04n0209_001:0544a23": "語之言：「若是汝之祖父已來所有衣者，應",
    "T04n0209_001:0544a24": "當解著，云何顛倒用上為下？以不解故，",
    "T04n0209_001:0544a25": "定知汝衣必是偷得，非汝舊物。」借以為譬，王",
    "T04n0209_001:0544a26": "者如佛，寶藏如法，愚癡羗者猶如外道，竊",
    "T04n0209_001:0544a27": "聽佛法著已法中以為自有，然不解故，布",
    "T04n0209_001:0544a28": "置佛法迷亂上下，不知法相。如彼山羗得",
    "T04n0209_001:0544a29": "王寶衣，不識次第顛倒而著，亦復如是。",
    "T04n0209_001:0544b01": "（九）歎父德行喻",
    "T04n0209_001:0544b02": "昔時有人於眾人中，歎己父德而作是言：",
    "T04n0209_001:0544b03": "「我父慈仁不害不盜，直作實語兼行布施。」",
    "T04n0209_001:0544b04": "時有愚人聞其此語便作是念言：「我父德",
    "T04n0209_001:0544b05": "行復過汝父。」諸人問言：「有何德行請道其",
    "T04n0209_001:0544b06": "事？」愚人答曰：「我父小來斷絕婬欲初無染",
    "T04n0209_001:0544b07": "污。」眾人語言：「若斷婬欲，云何生汝？」深為時",
    "T04n0209_001:0544b08": "人之所怪笑。猶如世間無智之流，欲讚人",
    "T04n0209_001:0544b09": "德不識其實，反致毀呰，如彼愚者，意好",
    "T04n0209_001:0544b10": "歎父言成過失，此亦如是。",
    "T04n0209_001:0544b11": "（一〇）三重樓喻",
    "T04n0209_001:0544b12": "往昔之世，有富愚人癡無所知，到餘富家",
    "T04n0209_001:0544b13": "見三重樓，高廣嚴麗軒敞踈朗，心生渴仰",
    "T04n0209_001:0544b14": "即作是念：「我有財錢不減於彼，云何頃來",
    "T04n0209_001:0544b15": "而不造作如是之樓？」即喚木匠而問言曰：",
    "T04n0209_001:0544b16": "「解作彼家端正舍不？」木匠答言：「是我所",
    "T04n0209_001:0544b17": "作。」即便語言：「今可為我造樓如彼。」是時",
    "T04n0209_001:0544b18": "木匠即便經地壘墼作樓。愚人見其壘墼",
    "T04n0209_001:0544b19": "作舍，猶懷疑惑不能了知，而問之言：「欲",
    "T04n0209_001:0544b20": "作何等？」木匠答言：「作三重屋。」愚人復言：「我",
    "T04n0209_001:0544b21": "不欲下二重之屋，先可為我作最上屋。」木",
    "T04n0209_001:0544b22": "匠答言：「無有是事，何有不作最下重屋而",
    "T04n0209_001:0544b23": "得造彼第二之屋？不造第二云何得造",
    "T04n0209_001:0544b24": "第三重屋？」愚人固言：「我今不用下二重屋，",
    "T04n0209_001:0544b25": "必可為我作最上者。」時人聞已便生怪笑，",
    "T04n0209_001:0544b26": "咸作此言：「何有不造下第一屋而得上者？」",
    "T04n0209_001:0544b27": "譬如世尊四輩弟子，不能精勤修敬三寶，",
    "T04n0209_001:0544b28": "懶惰懈怠欲求道果，而作是言：「我今不用",
    "T04n0209_001:0544b29": "餘下三果，唯求得彼阿羅漢果。」亦為時",
    "T04n0209_001:0544c01": "人之所嗤笑，如彼愚者等無有異。",
    "T04n0209_001:0544c02": "（一一）婆羅門殺子喻",
    "T04n0209_001:0544c03": "昔有婆羅門自謂多知，於諸星術種種技",
    "T04n0209_001:0544c04": "藝無不明達，恃己如此，欲顯其德，遂至",
    "T04n0209_001:0544c05": "他國，抱兒而哭。有人問婆羅門言：「汝何",
    "T04n0209_001:0544c06": "故哭？」婆羅門言：「今此小兒七日當死，愍其",
    "T04n0209_001:0544c07": "夭傷以是哭耳。」時人語言：「人命難知，計算",
    "T04n0209_001:0544c08": "喜錯，設七日頭或能不死，何為豫哭？」婆羅",
    "T04n0209_001:0544c09": "門言：「日月可闇星宿可落，我之所記終無",
    "T04n0209_001:0544c10": "違失。」為名利故，至七日頭自殺其子以證",
    "T04n0209_001:0544c11": "己說。時諸世人却後七日聞其兒死，咸皆歎",
    "T04n0209_001:0544c12": "言：「真是智者，所言不錯。」心生信服悉來致",
    "T04n0209_001:0544c13": "敬。猶如佛之四輩弟子為利養故自稱得",
    "T04n0209_001:0544c14": "道，有愚人法殺善男子詐現慈德，故使",
    "T04n0209_001:0544c15": "將來受苦無窮，如婆羅門為驗己言殺子",
    "T04n0209_001:0544c16": "惑世。",
    "T04n0209_001:0544c17": "（一二）煮黑石蜜漿喻",
    "T04n0209_001:0544c18": "昔有愚人煮黑石蜜，有一富人來至其家。",
    "T04n0209_001:0544c19": "時此愚人便作是念：「我今當取黑石蜜漿",
    "T04n0209_001:0544c20": "與此富人。」即著少水用置火中。即於火上",
    "T04n0209_001:0544c21": "以扇扇之望得使冷。傍人語言：「下不止火，",
    "T04n0209_001:0544c22": "扇之不已云何得冷？」爾時人眾悉皆嗤笑。",
    "T04n0209_001:0544c23": "其猶外道不滅煩惱熾然之火，少作苦行",
    "T04n0209_001:0544c24": "臥蕀刺上，五熱炙身而望清涼寂靜之道，",
    "T04n0209_001:0544c25": "終無是處，徒為智者之所怪笑，受苦現",
    "T04n0209_001:0544c26": "在殃流來劫。",
    "T04n0209_001:0544c27": "（一三）說人喜瞋喻",
    "T04n0209_001:0544c28": "過去有人，共多人眾坐於屋中，歎一外人",
    "T04n0209_001:0544c29": "德行極好，唯有二過：一者喜瞋，二者作事倉",
    "T04n0209_001:0545a01": "卒。爾時此人過在門外，聞作是語便生",
    "T04n0209_001:0545a02": "瞋恚，即入其屋擒彼道己愚惡之人，以",
    "T04n0209_001:0545a03": "手打撲。傍人問言：「何故打也？」其人答言：「我",
    "T04n0209_001:0545a04": "曾何時喜瞋、倉卒？而此人者道：『我順喜瞋",
    "T04n0209_001:0545a05": "恚，作事倉卒。』是故打之。」傍人語言：「汝今喜",
    "T04n0209_001:0545a06": "瞋倉卒之相即時現驗，云何諱之？」人說過",
    "T04n0209_001:0545a07": "惡而起怨責，深為眾人怪其愚惑。譬如世",
    "T04n0209_001:0545a08": "間飲酒之夫，躭荒沈酒作諸放逸，見人呵",
    "T04n0209_001:0545a09": "責返生尤疾，苦引證作用自明白，若此",
    "T04n0209_001:0545a10": "愚人諱聞己過，見他道說返欲打撲之。",
    "T04n0209_001:0545a11": "（一四）殺商主祀天喻",
    "T04n0209_001:0545a12": "昔有賈客欲入大海，入大海之法要須導",
    "T04n0209_001:0545a13": "師然後可去，即共求覓得一導師，既得之",
    "T04n0209_001:0545a14": "已相將發引至曠野中。有一天祠當須人",
    "T04n0209_001:0545a15": "祀然後得過，於是眾賈共思量言：「我等伴",
    "T04n0209_001:0545a16": "黨盡是親親如何可殺？唯此導師中用祀",
    "T04n0209_001:0545a17": "天。」即殺導師以用祭祀。祀天已竟，迷失道",
    "T04n0209_001:0545a18": "路不知所趣，窮困死盡。一切世人亦復如",
    "T04n0209_001:0545a19": "是，欲入法海取其珍寶，當修善法行",
    "T04n0209_001:0545a20": "以為導師。毀破善行，生死曠路永無出期，",
    "T04n0209_001:0545a21": "經歷三塗受苦長遠，如彼商賈，將入大海，",
    "T04n0209_001:0545a22": "殺其導者，迷失津濟，終致困死。",
    "T04n0209_001:0545a23": "（一五）醫與王女藥令卒長大喻",
    "T04n0209_001:0545a24": "昔有國王產生一女，喚醫語言：「為我與藥",
    "T04n0209_001:0545a25": "立使長大。」醫師答言：「我與良藥能使即大，",
    "T04n0209_001:0545a26": "但今卒無，方須求索。比得藥頃，王要莫看，",
    "T04n0209_001:0545a27": "待與藥已然後示王。」於是即便遠方取藥",
    "T04n0209_001:0545a28": "經十二年，得藥來還與女令服，將示於王，",
    "T04n0209_001:0545a29": "王見歡喜即自念言：「實是良醫，與我女藥",
    "T04n0209_001:0545b01": "能令卒長。」便勅左右賜以珍寶。時諸人等",
    "T04n0209_001:0545b02": "笑王無智，不曉籌量生來年月，見其長大，",
    "T04n0209_001:0545b03": "謂是藥力。世人亦爾，詣善知識而啟之言：",
    "T04n0209_001:0545b04": "「我欲求道願見教授，使我立得。」善知識師",
    "T04n0209_001:0545b05": "以方便故，教令坐禪觀十二緣起，漸積眾",
    "T04n0209_001:0545b06": "德獲阿羅漢，倍踊躍歡喜而作是言：「快哉",
    "T04n0209_001:0545b07": "大師！速能令我證最妙法。」",
    "T04n0209_001:0545b08": "（一六）灌甘蔗喻",
    "T04n0209_001:0545b09": "昔有二人共種甘蔗，而作誓言：「種好者",
    "T04n0209_001:0545b10": "賞，其不好者當重罰之。」時二人中，一者念",
    "T04n0209_001:0545b11": "言：「甘蔗極甜，若壓取汁還灌甘蔗樹，甘美",
    "T04n0209_001:0545b12": "必甚，得勝於彼。」即壓甘蔗取汁用溉，冀望",
    "T04n0209_001:0545b13": "滋味返敗種子，所有甘蔗一切都失。世人亦",
    "T04n0209_001:0545b14": "爾，欲求善福，恃己豪貴專形俠勢，迫脅",
    "T04n0209_001:0545b15": "下民陵奪財物，用作福本期善果，不知",
    "T04n0209_001:0545b16": "將來反獲其患殃，如壓甘蔗彼此都失。",
    "T04n0209_001:0545b17": "（一七）債半錢喻",
    "T04n0209_001:0545b18": "往有商人貸他半錢久不得償，即便往債。",
    "T04n0209_001:0545b19": "前有大河，雇他兩錢然後得渡，到彼往",
    "T04n0209_001:0545b20": "債竟不得見，來還渡河復雇兩錢。為半",
    "T04n0209_001:0545b21": "錢債而失四錢，兼有道路疲勞乏困，所債",
    "T04n0209_001:0545b22": "甚少所失極多，果被眾人之所怪笑。世人",
    "T04n0209_001:0545b23": "亦爾，要少名利致毀大行，苟容己身不",
    "T04n0209_001:0545b24": "顧禮義，現受惡名後得苦報。",
    "T04n0209_001:0545b25": "（一八）就樓磨刀喻",
    "T04n0209_001:0545b26": "昔有一人，貧窮困苦為王作事，日月經久",
    "T04n0209_001:0545b27": "身體羸瘦。王見憐愍，賜一死駝。貧人得已",
    "T04n0209_001:0545b28": "即便剝皮，嫌刀鈍故求石欲磨，乃於樓",
    "T04n0209_001:0545b29": "上得一磨石，磨刀令利來下而剝。如是數",
    "T04n0209_001:0545c01": "數往來磨刀，後轉勞苦憚不能數上，懸駝",
    "T04n0209_001:0545c02": "上樓就石磨刀，深為眾人之所嗤笑。猶",
    "T04n0209_001:0545c03": "如愚人毀破禁戒，多取錢財以用修福望",
    "T04n0209_001:0545c04": "得生天，如懸駝上樓磨刀，用功甚多所",
    "T04n0209_001:0545c05": "得甚少。",
    "T04n0209_001:0545c06": "（一九）乘船失釪喻",
    "T04n0209_001:0545c07": "昔有人乘船渡海，失一銀釪墮於水中，",
    "T04n0209_001:0545c08": "即便思念：「我今畫水作記，捨之而去後當",
    "T04n0209_001:0545c09": "取之。」行經二月到師子諸國，見一河水，",
    "T04n0209_001:0545c10": "便入其中覓本失釪。諸人問言：「欲何所",
    "T04n0209_001:0545c11": "作？」答言：「我先失釪今欲覓取。」問言：「於何",
    "T04n0209_001:0545c12": "處失？」答言：「初入海失。」又復問言：「失經幾",
    "T04n0209_001:0545c13": "時？」言：「失來二月。」問言：「失來二月，云何此覓？」",
    "T04n0209_001:0545c14": "答言：「我失釪時畫水作記，本所畫水與此",
    "T04n0209_001:0545c15": "無異，是故覓之。」又復問言：「水雖不別，汝",
    "T04n0209_001:0545c16": "昔失時乃在於彼，今在此覓何由可得？」爾",
    "T04n0209_001:0545c17": "時眾人無不大笑。亦如外道不修正行，相",
    "T04n0209_001:0545c18": "似善中橫計苦困，以求解脫，猶如愚人失",
    "T04n0209_001:0545c19": "釪於彼而於此覓。",
    "T04n0209_001:0545c20": "（二〇）人說王縱暴喻",
    "T04n0209_001:0545c21": "昔有一人說王過罪，而作是言：「王甚暴虐",
    "T04n0209_001:0545c22": "治政無理。」王聞是語即大瞋恚，竟不究",
    "T04n0209_001:0545c23": "悉誰作此語，信傍佞人捉一賢臣，仰使",
    "T04n0209_001:0545c24": "剝脊取百兩肉。有人證明此無是語，王",
    "T04n0209_001:0545c25": "心便悔，索千兩肉用為補脊，夜中呻喚甚",
    "T04n0209_001:0545c26": "大苦惱。王聞其聲，問言：「何以苦惱？取汝百",
    "T04n0209_001:0545c27": "兩，十倍與汝，意不足耶？何故苦惱？」傍人答",
    "T04n0209_001:0545c28": "言：「大王！如截子頭，雖得千頭不免子死，",
    "T04n0209_001:0545c29": "雖十倍得肉，不免苦痛。」愚人亦爾，不畏",
    "T04n0209_001:0546a01": "後世貪渴現樂，苦切眾生，調發百姓多",
    "T04n0209_001:0546a02": "得財物，望得滅罪而得福報。譬如彼王",
    "T04n0209_001:0546a03": "割人之脊取人之肉，以餘肉補望使",
    "T04n0209_001:0546a04": "不痛，無有是處。",
    "T04n0209_001:0546a05": "（二一）婦女欲更求子喻",
    "T04n0209_001:0546a06": "往昔世時有婦女人，始有一子更欲求子，",
    "T04n0209_001:0546a07": "問餘婦女：「誰有能使我重有子？」有一老母",
    "T04n0209_001:0546a08": "語此婦言：「我能使爾求子可得，當須祀",
    "T04n0209_001:0546a09": "天。」問老母言：「祀須何物？」老母語言：「殺汝",
    "T04n0209_001:0546a10": "之子取血祀天，必得多子。」時此婦女便隨",
    "T04n0209_001:0546a11": "彼語欲殺其子。傍有智人嗤笑罵詈：「愚癡",
    "T04n0209_001:0546a12": "無智乃至如此。未生子者竟可得不？而殺",
    "T04n0209_001:0546a13": "現子。」愚人亦爾，為未生樂自投火坑，種種",
    "T04n0209_001:0546a14": "害身為得生天。",
    "T04n0209_001:0546a15": "◎百喻經卷第一"
}