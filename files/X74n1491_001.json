{
    "X74n1491_001:0627a05": "No. 1491",
    "X74n1491_001:0627a06": "禮舍利塔儀式",
    "X74n1491_001:0627a08": "粵東鼎湖山沙門釋 弘贊在&#x7299; 編",
    "X74n1491_001:0627a09": "[0627a09] 梵語舍利。亦云室利羅。又云設利羅。乃梵音輕重",
    "X74n1491_001:0627a10": "之詳略。華言靈骨。是釋迦如來遺身。大如麻豆粟",
    "X74n1491_001:0627a11": "粒。瑩粹絕倫。色具三種。於一色中。能現種種光明。",
    "X74n1491_001:0627a12": "其骨者色白。髮者色黑。肉者色赤。菩薩羅漢。皆有",
    "X74n1491_001:0627a13": "三種。若佛舍利。槌擊不破。弟子舍利。槌試即碎。良",
    "X74n1491_001:0627a14": "由如來於無量劫中。戒定慧熏修所成。甚為難得。",
    "X74n1491_001:0627a15": "百劫千生。難可值遇。昔者如來示般涅槃。以大悲",
    "X74n1491_001:0627a16": "力。自湧三昧之火。碎金剛體。為末舍利。施諸眾生",
    "X74n1491_001:0627a17": "而作最上福田。一瞻一禮。滅無量罪。生無量福。一",
    "X74n1491_001:0627a18": "香一華。永作三乘道因。但今時禮敬。罔諳教法。多",
    "X74n1491_001:0627a19": "乖儀則。唯知稱名。不曉讚德。然稱名。但聽其名。寧",
    "X74n1491_001:0627a20": "識其智之高下。讚歎。即具陳其德。名乃體德之弘",
    "X74n1491_001:0627a21": "深。德本顯名之所實。本行經云。正使化無數億人。",
    "X74n1491_001:0627a22": "皆成辟支佛。若人百歲。四事供養。功德甚多。不如",
    "X74n1491_001:0627a23": "有人。以歡喜心。一四句偈讚歎。功德無量。又善戒",
    "X74n1491_001:0627a24": "經云。以四天下七寶。供養於佛。復有以欣重心。讚",
    "X74n1491_001:0627b01": "歎如來。是二福德。等無差別。文殊菩薩說偈歎佛",
    "X74n1491_001:0627b02": "云。我禮一切佛。調御無等雙。丈六真法身。亦禮於",
    "X74n1491_001:0627b03": "佛塔。生處得道處。法輪涅槃處。行住坐臥處。一切",
    "X74n1491_001:0627b04": "皆悉禮。諸佛不思議。妙法亦如是。能信及果報。亦",
    "X74n1491_001:0627b05": "不可思議。能以此伽陀。讚歎如來者。於千萬億劫。",
    "X74n1491_001:0627b06": "不墮諸惡趣。是故西天凡所禮敬。盛興讚頌。然經",
    "X74n1491_001:0627b07": "論中。教用諸佛菩薩。所說之偈。以為讚歎。恐自智",
    "X74n1491_001:0627b08": "識未充。見聞不廣。詞義失旨。至於事理有違。今此",
    "X74n1491_001:0627b09": "特及經論中偈頌讚禮。其所未備者。謹述諸經之",
    "X74n1491_001:0627b10": "義。結而為頌。以伸讚詠也。條列六法。初香讚。二持",
    "X74n1491_001:0627b11": "&#x546A;。三修供養。四讚禮。五讚歎旋繞。六發願回向。",
    "X74n1491_001:0627b12": "○香讚[0627b12] (如常可知)。",
    "X74n1491_001:0627b13": "○持&#x546A;[0627b13] (大悲&#x546A;心經。或兼十&#x546A;。若祝延。隨時當作)。",
    "X74n1491_001:0627b14": "○修供養[0627b14] (若眾同禮。首者唱言)。",
    "X74n1491_001:0627b15": "[0627b15] 一切恭謹(一者普及之詞。切者盡際為語。在身為恭。在心為謹。即束身翹仰。尊賢重德曰",
    "X74n1491_001:0627b16": "恭。肅心虔敬信念專注日謹。唱已。禮三寶。稱云)。",
    "X74n1491_001:0627b17": "一心頂禮十方常住三寶(如是一禮已。燒首獻眾名華。首者唱言)",
    "X74n1491_001:0627b18": "[0627b18] 是諸眾等。各各胡跪。嚴持香華。如法供養。",
    "X74n1491_001:0627b19": " 願此香華雲  &#x5FA7;滿十方界  一一諸佛土",
    "X74n1491_001:0627b20": " 無量香莊嚴  具足菩薩道  成就如來香",
    "X74n1491_001:0627b21": "[0627b21] (唱已。能觀想五塵供養大善。若自禮。不誦上香讚&#x546A;。亦得。即從此香偈起。或眾同禮時。誦如常香偈隨意。",
    "X74n1491_001:0627b22": "但改天仙為諸獨覺仙。或諸持明。皆可也)供養已。一切恭謹。",
    "X74n1491_001:0627b23": "○讚禮[0627b23] (先申讚歎。次稱德號)。",
    "X74n1491_001:0627b24": " 稽首一切出世間  三界最尊功德海",
    "X74n1491_001:0627c01": " 智者能燒煩惱垢  正覺我今歸命禮",
    "X74n1491_001:0627c02": "一心頂禮十方盡&#x8657;空界一切諸佛",
    "X74n1491_001:0627c03": " 稽首能&#x39DE;生死險  普竭憂惱貪癡海",
    "X74n1491_001:0627c04": " 破彼塵勞罪業山  我今歸禮妙法寶",
    "X74n1491_001:0627c05": "一心頂禮十方盡空&#x8657;界一切尊法",
    "X74n1491_001:0627c06": " 稽首一切佛稱讚  八正萬行作莊嚴",
    "X74n1491_001:0627c07": " 無為定慧漸圓明  我今歸禮聖眾寶",
    "X74n1491_001:0627c08": "一心頂禮十方盡&#x8657;空界一切賢聖僧",
    "X74n1491_001:0627c09": " 我今稽首法身佛  無喻難思普&#x5FA7;智",
    "X74n1491_001:0627c10": " 充滿法界無障礙  湛然寂靜無等等",
    "X74n1491_001:0627c11": " 非有非無性真實  亦非多少離數量",
    "X74n1491_001:0627c12": " 平等無相若&#x8657;空  福利自他亦如是",
    "X74n1491_001:0627c13": "一心頂禮清淨法身毗盧遮那佛",
    "X74n1491_001:0627c14": " 我今稽首報身佛  湛然安住大牟尼",
    "X74n1491_001:0627c15": " 哀愍化度菩薩眾  處會如日而普照",
    "X74n1491_001:0627c16": " 三祇積集諸功德  始能圓滿寂靜道",
    "X74n1491_001:0627c17": " 以大音聲談妙法  普令獲得平等果",
    "X74n1491_001:0627c18": "一心頂禮圓滿報身盧舍那佛",
    "X74n1491_001:0627c19": " 我今稽首化身佛  菩提樹下成正覺",
    "X74n1491_001:0627c20": " 或起變現或寂靜  或復往化於十方",
    "X74n1491_001:0627c21": " 或轉法輪於鹿苑  或現大光如火聚",
    "X74n1491_001:0627c22": " 三途苦果悉能除  三界無比大牟尼",
    "X74n1491_001:0627c23": "一心頂禮千百億化身釋迦牟尼世尊",
    "X74n1491_001:0627c24": " 百劫熏修功已滿  三祇樹德體中圓",
    "X74n1491_001:0628a01": " 藍毗尼園降聖質  九龍敬浴吐香泉",
    "X74n1491_001:0628a02": "一心頂禮藍毗尼園中示現降生釋迦牟尼世尊",
    "X74n1491_001:0628a03": " 菩提樹下跏趺坐  身意寂然安不動",
    "X74n1491_001:0628a04": " 深入那伽金剛定  忽&#x89A9;明星成正覺",
    "X74n1491_001:0628a05": "一心頂禮菩提樹下初成正覺釋迦牟尼世尊",
    "X74n1491_001:0628a06": " 梵釋諸天三致請  鹿園初轉頻伽聲",
    "X74n1491_001:0628a07": " 陳如首證甘露法  十千天子悟無生",
    "X74n1491_001:0628a08": "一心頂禮鹿野苑中初轉法輪釋迦牟尼世尊",
    "X74n1491_001:0628a09": " 毗盧體性非生滅  為顯真常示涅槃",
    "X74n1491_001:0628a10": " 慧日慈光纔罷照  娑羅雙樹覆金顏",
    "X74n1491_001:0628a11": "一心頂禮娑羅雙樹間示大涅槃釋迦牟尼世尊",
    "X74n1491_001:0628a12": " 白[疊*毛]千重周聖體  眾香樓上炳金棺",
    "X74n1491_001:0628a13": " 寶瓶瀉乳光燦爛  妙德莊嚴身逾堅",
    "X74n1491_001:0628a14": "一心頂禮天冠塔邊闍維金身釋迦牟尼世尊",
    "X74n1491_001:0628a15": " 如來悲願碎金體  舍利流光照大千",
    "X74n1491_001:0628a16": " 八斛四斗非數量  一瞻一禮福慧圓",
    "X74n1491_001:0628a17": "一心頂禮分身粟粒舍利釋迦牟尼世尊",
    "X74n1491_001:0628a18": " 諸王競集諍舍利  梵志善為八國分",
    "X74n1491_001:0628a19": " 各歸本土建浮圖  永作三乘出世因",
    "X74n1491_001:0628a20": "一心頂禮閻浮提中八國浮圖釋迦牟尼世尊",
    "X74n1491_001:0628a21": " 如來滅度百年後  育王出世悟前緣",
    "X74n1491_001:0628a22": " 遍滿閻浮建寶塔  普與人間作敬田",
    "X74n1491_001:0628a23": "一心頂禮阿育王所建八萬四千制底釋迦牟尼世",
    "X74n1491_001:0628a24": "尊",
    "X74n1491_001:0628b01": " 子夜踰城辭愛網  跋伽林下斷青螺",
    "X74n1491_001:0628b02": " 天帝接歸眾車苑  寶建千層窣堵波",
    "X74n1491_001:0628b03": "一心頂禮忉利天上眾車苑中如來髮舍利釋迦牟",
    "X74n1491_001:0628b04": "尼世尊",
    "X74n1491_001:0628b05": " 歡喜園中妙寶塔  中供調御世尊牙",
    "X74n1491_001:0628b06": " 諸天時共瞻敬仰  衰相滅時福慧加",
    "X74n1491_001:0628b07": "一心頂禮忉利天上歡喜園中如來牙舍利釋迦牟",
    "X74n1491_001:0628b08": "尼世尊",
    "X74n1491_001:0628b09": " 諸佛舍利盈海藏  釋師子者復難思",
    "X74n1491_001:0628b10": " 娑竭龍王集眾寶  與諸眷屬立支提",
    "X74n1491_001:0628b11": "一心頂禮娑竭羅龍王宮中窣堵波釋迦牟尼世尊",
    "X74n1491_001:0628b12": " 僧會法師奉吳命  三七晝夜禮殷誠",
    "X74n1491_001:0628b13": " 感佛舍利從空降  五色祥光湧自瓶",
    "X74n1491_001:0628b14": "一心頂禮金陵報恩窣堵波釋迦牟尼世尊",
    "X74n1491_001:0628b15": " 耶舍定中見匡嶽  一峰光湧是金輪",
    "X74n1491_001:0628b16": " 親捧舍利來於此  建立浮圖作寶津",
    "X74n1491_001:0628b17": "一心頂禮匡山金輪蜂上窣堵波釋迦牟尼世尊",
    "X74n1491_001:0628b18": " 大地眾山奇勝處  鼎湖秀出寶蓮峰",
    "X74n1491_001:0628b19": " 雲駢樹舞浮圖現  萬古舒光福粵中",
    "X74n1491_001:0628b20": "一心頂禮天湖山中青鐵浮圖釋迦牟尼世尊",
    "X74n1491_001:0628b21": " 象林福地銀河繞  紫氣騰光湧瑞蓮",
    "X74n1491_001:0628b22": " 靈石飛來成寶塔  人天從此建津梁",
    "X74n1491_001:0628b23": "一心頂禮寶象林中瑞石浮圖釋迦牟尼世尊",
    "X74n1491_001:0628b24": "[0628b24] (若後有建立如來舍利塔者。當入此間禮拜。惟論建立之前後。勿論塔之優劣勝負。皆同一如來舍利故",
    "X74n1491_001:0628c01": "也)",
    "X74n1491_001:0628c02": " 如來大誓運無窮  德相巍巍寶塔中",
    "X74n1491_001:0628c03": " 八面玲瓏光眾色  法華會上湧&#x8657;空",
    "X74n1491_001:0628c04": "一心頂禮過去多寶如來分身諸佛世尊",
    "X74n1491_001:0628c05": " 眾德嚴身非數量  光明遍照過十方",
    "X74n1491_001:0628c06": " 三世如來無與等  恒施眾生大慈航",
    "X74n1491_001:0628c07": "一心頂禮西方極樂世界阿彌陀世尊",
    "X74n1491_001:0628c08": " 世界猶如淨滿月  佛身光徹若&#x7460;璃",
    "X74n1491_001:0628c09": " 普施甘露息眾苦  十二大願應&#x7FA3;機",
    "X74n1491_001:0628c10": "一心頂禮東方滿月世界藥師琉璃光世尊",
    "X74n1491_001:0628c11": " 大士久成等正覺  成熟有情居兜率",
    "X74n1491_001:0628c12": " 晝夜常轉不退輪  龍華三會度無極",
    "X74n1491_001:0628c13": "一心頂禮當來下生彌勒世尊",
    "X74n1491_001:0628c14": " 三世如來之導師  智願廣大難思議",
    "X74n1491_001:0628c15": " 無邊剎海為國土  當來普現善逝尊",
    "X74n1491_001:0628c16": "一心頂禮文殊師利菩薩摩訶薩",
    "X74n1491_001:0628c17": " 六牙白象為寶座  諸度萬行作嚬呻",
    "X74n1491_001:0628c18": " 華藏世界稱長子  十方剎土現全身",
    "X74n1491_001:0628c19": "一心頂禮普賢菩薩摩訶薩",
    "X74n1491_001:0628c20": " 寶冠頂佛因帶果  過去法明天人師",
    "X74n1491_001:0628c21": " 悲願運為千手眼  照護&#x7FA3;生不失時",
    "X74n1491_001:0628c22": "一心頂禮觀世音菩薩摩訶薩",
    "X74n1491_001:0628c23": " 頂上寶瓶現佛事  一毛孔中見十方",
    "X74n1491_001:0628c24": " 舉足震驚諸國土  普攝淨人歸樂邦",
    "X74n1491_001:0629a01": "一心頂禮大勢至菩薩摩訶薩",
    "X74n1491_001:0629a02": " 悲願初從救親起  分身&#x5FA7;度孰能量",
    "X74n1491_001:0629a03": " 地獄未空不成佛  我今稽首大誓王",
    "X74n1491_001:0629a04": "一心頂禮地藏菩薩摩訶薩",
    "X74n1491_001:0629a05": " 頂上寶珠金光耀  滅除眾生罪如空",
    "X74n1491_001:0629a06": " 我今稽首懺摩主  三障頓消福慧融",
    "X74n1491_001:0629a07": "一心頂禮&#x8657;空藏菩薩摩訶薩",
    "X74n1491_001:0629a08": " 六度萬行為瓔珞  八正四智以瑩儀",
    "X74n1491_001:0629a09": " 遊戲如來華藏海  恒與眾生作導師",
    "X74n1491_001:0629a10": "一心頂禮遍法界&#x8657;空界一切海會菩薩摩訶薩",
    "X74n1491_001:0629a11": " 德相端嚴如金聚  頭陀苦行自終身",
    "X74n1491_001:0629a12": " 親傳如來正法眼  雞足山中待慈尊",
    "X74n1491_001:0629a13": "一心頂禮大德摩訶迦葉波尊者",
    "X74n1491_001:0629a14": " 得度身先八王子  楞嚴會上證圓通",
    "X74n1491_001:0629a15": " 弘揚律教毗尼藏  佛法由斯住世隆",
    "X74n1491_001:0629a16": "一心頂禮大德優波離尊者",
    "X74n1491_001:0629a17": " 多聞眾中稱第一  證道身離四威儀",
    "X74n1491_001:0629a18": " 結集如來正法藏  永作人天度世師",
    "X74n1491_001:0629a19": "一心頂禮大德阿難陀尊者廣及十方三世一切聲",
    "X74n1491_001:0629a20": "聞緣覺聖眾",
    "X74n1491_001:0629a21": "○讚歎旋遶[0629a21] (偈出大金光明經)。",
    "X74n1491_001:0629a22": " 佛面猶如淨滿月  亦如千日放光明",
    "X74n1491_001:0629a23": " 目淨修廣若青蓮  齒白齊密猶珂雪",
    "X74n1491_001:0629a24": " 佛德無邊如大海  無限妙寶積其中",
    "X74n1491_001:0629b01": " 智慧德水鎮恒盈  百千勝定咸充滿",
    "X74n1491_001:0629b02": " 足下輪相皆嚴飾  轂輞千輻悉齊平",
    "X74n1491_001:0629b03": " 手足縵網&#x5FA7;莊嚴  猶如鵝王相具足",
    "X74n1491_001:0629b04": " 佛身光耀等金山  清淨殊特無倫匹",
    "X74n1491_001:0629b05": " 亦如妙高功德滿  故我稽首佛山王",
    "X74n1491_001:0629b06": " 相好如空不可測  逾於千月放光明",
    "X74n1491_001:0629b07": " 皆如焰幻不思議  故我稽首心無著",
    "X74n1491_001:0629b08": "南無娑娑世界。三界大師。四生慈父。人天教主。千百",
    "X74n1491_001:0629b09": "億化身。釋迦牟尼佛",
    "X74n1491_001:0629b10": "南無釋迦牟尼佛(念千聲百聲。或遶三&#x5E00;七&#x5E00;百&#x5E00;。隨意多少。念已。胡跪稱云)",
    "X74n1491_001:0629b11": "南無文殊師利菩薩南無普賢菩薩",
    "X74n1491_001:0629b12": "南無觀世音菩薩南無大勢至菩薩",
    "X74n1491_001:0629b13": "南無清淨大海眾菩薩[0629b13] (各三稱)",
    "X74n1491_001:0629b14": "○發願回向",
    "X74n1491_001:0629b15": "[0629b15] (凡修諸善事。皆須發願迴向。若不迴向。所作之善。得少許功德。云何迴向。謂迴自所修善根。向於三處。即",
    "X74n1491_001:0629b16": "實相。菩提。及與眾生。由此迴向。能除著有。及慳&#x608B;心。以迴向少善。&#x5FA7;入三際。如滴水投海。猶聲入角。則能",
    "X74n1491_001:0629b17": "遠遍。云何發願。謂對治無決定心。喜退屈障。若不發願。志無所措。行無所歸。然其迴向發願之文。諸經俱",
    "X74n1491_001:0629b18": "出。或詳或略。皆不離於五法。所謂禮拜懺悔。隨喜。勸請。發願。迴向。願雖不一。而不出四弘。十大願王。今據",
    "X74n1491_001:0629b19": "行願品中。頌十大願王。其文詳廣。恐誦者憚繁。茲時流通諸經日誦本。略去第八第九願。於勸請開出二",
    "X74n1491_001:0629b20": "願。其五法缺彼稱讚。今當依文誦言)。",
    "X74n1491_001:0629b21": " 所有十方世界中  三世一切人師子",
    "X74n1491_001:0629b22": " 我以清淨身語意  一切遍禮盡無餘",
    "X74n1491_001:0629b23": " 普賢行願威神力  普現一切如來前",
    "X74n1491_001:0629b24": " 一身復現剎塵身  一一遍禮剎塵佛",
    "X74n1491_001:0629c01": " 於一塵中塵數佛  各處菩薩眾會中",
    "X74n1491_001:0629c02": " 無盡法界塵亦然  深信諸佛皆充滿",
    "X74n1491_001:0629c03": " 各以一切音聲海  普出無盡妙言詞",
    "X74n1491_001:0629c04": " 盡於未來一切劫  讚佛甚深功德海",
    "X74n1491_001:0629c05": " 以諸最勝妙華鬘  妓樂塗香及傘&#x8462;",
    "X74n1491_001:0629c06": " 如是最勝莊嚴具  我以供養諸如來",
    "X74n1491_001:0629c07": " 最勝衣服最勝香  末香燒香與燈燭",
    "X74n1491_001:0629c08": " 一一皆如妙高聚  我悉供養諸如來",
    "X74n1491_001:0629c09": " 我以廣大勝解心  深信一切三世佛",
    "X74n1491_001:0629c10": " 悉以普賢行願力  普遍供養諸如來",
    "X74n1491_001:0629c11": " 我悉所造諸惡業  皆由無始貪瞋癡",
    "X74n1491_001:0629c12": " 從身語意之所生  一切我今皆懺悔",
    "X74n1491_001:0629c13": " 十方一切諸眾生  二乘有學及無學",
    "X74n1491_001:0629c14": " 一切如來與菩薩  所有功德皆隨喜",
    "X74n1491_001:0629c15": " 十方所有世間燈  最初成就菩提者",
    "X74n1491_001:0629c16": " 我今一切皆勸請  轉於無上妙法輪",
    "X74n1491_001:0629c17": " 諸佛若欲示涅槃  我悉至誠而勸請",
    "X74n1491_001:0629c18": " 惟願久住剎塵劫  利樂一切諸眾生",
    "X74n1491_001:0629c19": " 所有禮讚供養福  請佛住世轉法輪",
    "X74n1491_001:0629c20": " 隨喜懺悔諸善根  迴向眾生及佛道",
    "X74n1491_001:0629c21": " 願將以此勝功德  迴向無上真法界",
    "X74n1491_001:0629c22": " 性相佛法及僧伽  二諦融通三昧印",
    "X74n1491_001:0629c23": " 如是無量功德海  我今皆悉盡迴向",
    "X74n1491_001:0629c24": " 所有眾生身口意  見惑彈謗我法等",
    "X74n1491_001:0630a01": " 如是一切諸業障  悉皆消滅盡無餘",
    "X74n1491_001:0630a02": " 念念智周於法界  廣度眾生皆不退",
    "X74n1491_001:0630a03": " 乃至&#x8657;空世界盡  眾生及業煩惱盡",
    "X74n1491_001:0630a04": " 如是四法廣無邊  願今迴向亦如是",
    "X74n1491_001:0630a05": "[0630a05] (或誦怡山文亦得。誦訖。禮拜隨意。次當結讚云)。",
    "X74n1491_001:0630a06": "[0630a06] 如來舍利。眾德斯圓。光流剎土遍三千。與世作福田。",
    "X74n1491_001:0630a07": "瞻禮翹勤。慈濟廣無邊。",
    "X74n1491_001:0630a08": "[0630a08] 南無本師釋迦牟尼佛(讚已。三自歸畢)。",
    "X74n1491_001:0630a10": "禮舍利塔儀式(終)",
    "X74n1491_001:0630a14": "附",
    "X74n1491_001:0630a15": "[0630a15] 造塔功德經云。爾時世尊告觀世音菩薩言。善男子。",
    "X74n1491_001:0630a16": "若此現在諸天眾等。及未來世一切眾生。隨所在方。",
    "X74n1491_001:0630a17": "未有塔處。能於其中建立之者。其狀高妙。出過三界。",
    "X74n1491_001:0630a18": "乃至至小。如菴羅果。所有表剎。上至梵天。乃至至小",
    "X74n1491_001:0630a19": "猶如針等。所有輪&#x8462;。覆彼大千。乃至至小猶如棗葉。",
    "X74n1491_001:0630a20": "於彼塔內。藏掩如來所有舍利。髮。牙。髭。爪。下至一分。",
    "X74n1491_001:0630a21": "或置如來所有法藏。十二部經。下下至於一四句偈。",
    "X74n1491_001:0630a22": "其人功德。如彼梵天。命終之後。生於梵世。於彼壽盡。",
    "X74n1491_001:0630a23": "生五淨居。與彼諸天等無有異。爾時觀世音菩薩。復",
    "X74n1491_001:0630a24": "白佛言世尊。如向所說安置舍利。及以法藏。我已受",
    "X74n1491_001:0630b01": "持。不審如來四句之義。惟願為我分別演說。爾時世",
    "X74n1491_001:0630b02": "尊說是偈言。",
    "X74n1491_001:0630b03": " 諸法因緣生  我說是因緣  因緣盡故滅",
    "X74n1491_001:0630b04": " 我作如是說",
    "X74n1491_001:0630b05": "[0630b05] 善男子。如是偈義。名佛法身。汝當書寫。置彼塔內。何",
    "X74n1491_001:0630b06": "以故。一切因緣。及所生法。性空寂故。是故我說名為",
    "X74n1491_001:0630b07": "法身。若有眾生解了如是因緣之義。當知是人。即為",
    "X74n1491_001:0630b08": "見佛。甚希有經云。爾時世尊告阿難曰。此南瞻部州。",
    "X74n1491_001:0630b09": "縱廣七千由旬。東勝身州。縱廣八千由旬。西牛貨州。",
    "X74n1491_001:0630b10": "縱廣九千由旬。北俱盧州。縱廣十千由旬。如是四州。",
    "X74n1491_001:0630b11": "所有或甘蔗林。蘆葦林。竹林等。乃至稻田。胡麻田等。",
    "X74n1491_001:0630b12": "畟塞充滿。無有聞隙。如是假使&#x5FA7;四大部州。或須陀",
    "X74n1491_001:0630b13": "果。斯陀含果。阿那含果。阿羅漢果。辟支緣覺。畟塞充",
    "X74n1491_001:0630b14": "滿。亦無間隙。如甘蔗林等。若有一家。於彼聖眾。盡形",
    "X74n1491_001:0630b15": "恭敬。承事供養。奉施上妙衣服。飲食。臥具。醫藥。及諸",
    "X74n1491_001:0630b16": "資緣。於彼一一般涅槃後。如法焚身。收其遺骨。起窣",
    "X74n1491_001:0630b17": "堵波。高廣嚴飾。塗香末香熏香華鬘。上妙旛&#x8462;。寶幢",
    "X74n1491_001:0630b18": "音樂。燈炬光明。讚歎供養。汝意云何。由是因緣。彼所",
    "X74n1491_001:0630b19": "生福。寧為多不。阿難白佛。甚多世尊。甚多善逝。復告",
    "X74n1491_001:0630b20": "阿難。且置四大部州。天主帝釋。有大層臺。其臺有八",
    "X74n1491_001:0630b21": "萬四千眾妙寶柱。一一寶柱。籠以種種天青&#x7460;璃妙",
    "X74n1491_001:0630b22": "寶珠網。布以金沙。灑以香水。此臺復有周&#x5E00;八萬四",
    "X74n1491_001:0630b23": "千眾妙寶&#x7255;牖。一一&#x7255;牖。垂以種種天青&#x7460;璃妙寶",
    "X74n1491_001:0630b24": "珠簾。布以金沙。灑以香水。此臺復有八萬四千眾妙",
    "X74n1491_001:0630c01": "寶廠。一一寶廠。覆以種種天青琉璃妙寶珠網。布以",
    "X74n1491_001:0630c02": "金沙。灑以香水。假使若有諸善男子。或善女人。造妙",
    "X74n1491_001:0630c03": "層閣。高廣嚴麗。以天帝釋妙寶層臺。奉施四方大德",
    "X74n1491_001:0630c04": "僧眾。汝意云何。是善男子。或善女人。由此因緣。彼所",
    "X74n1491_001:0630c05": "生福。寧為多不。阿難白佛。甚多世尊。甚多善逝。爾時",
    "X74n1491_001:0630c06": "世尊告阿難曰。且置四洲。及天帝釋大寶層臺。假使",
    "X74n1491_001:0630c07": "若有諸善男子。或善女人。能造百千俱胝層閣。高廣",
    "X74n1491_001:0630c08": "嚴麗。皆如帝釋妙寶層臺。奉施四方大德僧眾。復有",
    "X74n1491_001:0630c09": "諸善男子。或善女人。於諸如來。般涅槃後。起窣堵波。",
    "X74n1491_001:0630c10": "其量下如阿摩洛果。以佛舍利。如芥子許。安置其中。",
    "X74n1491_001:0630c11": "樹以表剎。量如大針。上安相輪。如小棗葉。或造佛像。",
    "X74n1491_001:0630c12": "下如&#x2A37F;麥。以前福聚。比此福聚。於百分中。不及其一。",
    "X74n1491_001:0630c13": "於千分中。亦不及一。於百千分。數分算分。計分喻分。",
    "X74n1491_001:0630c14": "亦不及一。何以故。阿難。如前福聚。其量雖多。然不及",
    "X74n1491_001:0630c15": "者。為諸佛如來。於三大阿僧祇劫。修習無量勝戒定",
    "X74n1491_001:0630c16": "慧。及以解脫。解脫知見。皆圓滿故。如來無量慈悲喜",
    "X74n1491_001:0630c17": "捨。十方六趣。教化神通。皆圓滿故。如來無量布施。持",
    "X74n1491_001:0630c18": "戒。忍辱。精進。靜慮。智慧。及餘功德。皆圓滿故。以是當",
    "X74n1491_001:0630c19": "知。造佛形像。及窣堵波。所獲福聚。不可思議。不可比",
    "X74n1491_001:0630c20": "喻。我今欲令諸眾生。於如來所。無倒恭敬。種諸善根。",
    "X74n1491_001:0630c21": "長夜獲得利益安樂。速成無上佛菩提故。",
    "X74n1491_001:0630c22": "[0630c22] 昔康國。僧會法師。初至建業。吳主孫權。未信三寶。令",
    "X74n1491_001:0630c23": "求舍利。有感。當立塔寺。僧會望空禮拜。三七日。遂感",
    "X74n1491_001:0630c24": "舍利入銅瓶。五色祥光衝天。吳主手執銅瓶。傾銅盤",
    "X74n1491_001:0631a01": "內。舍利便衝盤即破裂。火燒椎試。俱不能損。遂興佛",
    "X74n1491_001:0631a02": "法。又多聞長子名那吒。&#x751E;以佛牙贈宣律師。",
    "X74n1491_001:0631a03": "[0631a03] 太祖皇帝。疑非真牙。以火&#x7145;之。了然不動。遂成願文。",
    "X74n1491_001:0631a04": "太宗皇帝聖製頌曰。",
    "X74n1491_001:0631a05": " 功成積劫印文端  不是南山得恐難",
    "X74n1491_001:0631a06": " 眼&#x89A9;數重金色潤  手擎一片玉光寒",
    "X74n1491_001:0631a07": " 鍊時百火精神透  藏處千年瑩彩完",
    "X74n1491_001:0631a08": " 定果熏修真祕密  正心莫作等閑看",
    "X74n1491_001:0631a09": "[0631a09] 真宗皇帝聖製偈曰。",
    "X74n1491_001:0631a10": " 西方有聖號迦文  接物垂慈世所尊",
    "X74n1491_001:0631a11": " 常願進修增妙果  庶期饒益在黎元",
    "X74n1491_001:0631a12": "[0631a12] 仁宗皇帝御製贊曰。",
    "X74n1491_001:0631a13": " 三皇掩質皆歸土  五帝潛形已化塵",
    "X74n1491_001:0631a14": " 夫子域中誇是聖  老君世上亦言真",
    "X74n1491_001:0631a15": " 埋軀祗見空遺冢  何處將身示後人",
    "X74n1491_001:0631a16": " 惟有吾師金骨在  曾經百鍊色長新",
    "X74n1491_001:0631a17": "[0631a17] 徽宗皇帝。崇寧三年重午日。嘗迎請釋迦佛牙。入內",
    "X74n1491_001:0631a18": "祈求。舍利感應。隔水晶匣。出如雨點。神力如斯。嘉歎",
    "X74n1491_001:0631a19": "何已。因以偈贊曰。",
    "X74n1491_001:0631a20": " 大哉釋迦文  &#x8657;空等一塵  有求皆赴感",
    "X74n1491_001:0631a21": " 無剎不分身  王瑩千輪在  金剛百鍊新",
    "X74n1491_001:0631a22": " 我今恭敬禮  普願濟&#x7FA3;倫",
    "X74n1491_001:0631b04": "釋義",
    "X74n1491_001:0631b05": "三祇[0631b05] 梵語阿僧祇。此云無數。如來於三大無數",
    "X74n1491_001:0631b06": "劫。修行六度萬行。功滿方成正覺。",
    "X74n1491_001:0631b07": "藍毗尼園[0631b07] 在迦毗羅國宮城外不遠。摩耶夫人。",
    "X74n1491_001:0631b08": "平旦與諸彩女入園遊觀。夫人見無憂華。舉右手",
    "X74n1491_001:0631b09": "摘之。佛即從右&#x8107;出。墮七寶蓮華上。四天王。以天",
    "X74n1491_001:0631b10": "妙繒。接太子身。天帝釋捧金盤敬浴。九龍吐妙香",
    "X74n1491_001:0631b11": "水。亦浴太子。",
    "X74n1491_001:0631b12": "那伽金剛定[0631b12] 經云。那伽常在定。無有不定時。非",
    "X74n1491_001:0631b13": "小乘人所入之定。菩薩最後於菩提樹下。入金剛",
    "X74n1491_001:0631b14": "定。破見思習氣塵沙之惑。而成正覺。",
    "X74n1491_001:0631b15": "菩提樹[0631b15] 此云道樹。佛坐具下成道。故以名焉。樹",
    "X74n1491_001:0631b16": "在中天竺。摩竭陀國。尼連禪河側。",
    "X74n1491_001:0631b17": "梵釋諸天[0631b17] 如來既成正覺。思惟眾生根鈍。不堪",
    "X74n1491_001:0631b18": "受法。聞法生謗。致墮三塗。故寧不說。即欲入涅槃。",
    "X74n1491_001:0631b19": "梵王帝釋。及四天王。知佛心念。遂至樹下。慇懃三",
    "X74n1491_001:0631b20": "勸請如來。轉妙法輪。佛既受請。即往鹿苑。為阿若",
    "X74n1491_001:0631b21": "憍陳如等五人。三轉四諦十二行法輪。憍陳如首",
    "X74n1491_001:0631b22": "證道果。十千天子。亦悟菩提。此諸天子。乃如來昔",
    "X74n1491_001:0631b23": "為流水長者子之時。所放十千魚。盡皆生天。今復",
    "X74n1491_001:0631b24": "首得聞如來正法。而得道果也。",
    "X74n1491_001:0631c01": "鹿野苑[0631c01] 古王施以養鹿。因以為名。在波羅奈國。",
    "X74n1491_001:0631c02": "都城東北十餘里。諸佛皆於此轉法輪故也。",
    "X74n1491_001:0631c03": "頻伽聲[0631c03] 梵語。伽陵頻伽。此云妙聲鳥。此鳥聲。若",
    "X74n1491_001:0631c04": "天若人。一切無能及者。唯除如來音聲。故稱佛音。",
    "X74n1491_001:0631c05": "如此鳥聲也。",
    "X74n1491_001:0631c06": "涅槃[0631c06] 此云圓寂。謂萬德俱備名圓。諸障永滅名",
    "X74n1491_001:0631c07": "寂。如來教化眾生緣畢。故入涅槃。復於餘處眾生",
    "X74n1491_001:0631c08": "有緣者。即現身而為教化利益之。",
    "X74n1491_001:0631c09": "裟羅雙樹[0631c09] 此云高遠。其樹似槲。林中四雙八隻",
    "X74n1491_001:0631c10": "特高。如來於其間示般涅槃。此林在拘尸城西北",
    "X74n1491_001:0631c11": "去三四里。渡河西岸。",
    "X74n1491_001:0631c12": "白&#x6C0E;[0631c12] 音牒。細布也。其草實如繭。繭中絲如細纑。",
    "X74n1491_001:0631c13": "取織為布。甚輕軟白。故名白&#x6C0E;。如來入涅槃已。王",
    "X74n1491_001:0631c14": "臣以無價白&#x6C0E;千張。纏如來身。入金棺內。天人持",
    "X74n1491_001:0631c15": "眾妙香。積為高樓。焚如來身七日。天帝持七寶瓶。",
    "X74n1491_001:0631c16": "盛乳注火令滅。開棺見&#x6C0E;。唯留內外一雙。餘皆&#x7070;",
    "X74n1491_001:0631c17": "燼。得舍利八石四斗。或云八石六斗。天帝先取佛",
    "X74n1491_001:0631c18": "右畔上一牙。還天起塔。恭敬供養。",
    "X74n1491_001:0631c19": "天冠塔[0631c19] 乃過去世如來為轉輪聖王。解寶天冠。",
    "X74n1491_001:0631c20": "安置辟支佛塔處。今如來於塔邊焚身。塔在拘尸",
    "X74n1491_001:0631c21": "城北渡河三百餘步。是最勝妙地。今若有人至誠",
    "X74n1491_001:0631c22": "虔心於此地禮拜。常求得舍利。故玄奘義淨法師",
    "X74n1491_001:0631c23": "等。往天竺。皆有舍利帶回。昔隋文帝時一梵僧進",
    "X74n1491_001:0631c24": "舍利十三顆。每州縣無塔者即與舍利一顆。敕大",
    "X74n1491_001:0632a01": "臣同一僧往建塔。每舍利入塔晨。必現祥瑞。天下",
    "X74n1491_001:0632a02": "州縣建塔已畢。其十三顆尚在帝掌中。故曰八斛",
    "X74n1491_001:0632a03": "四斗非數量也。",
    "X74n1491_001:0632a04": "闍維[0632a04] 或云荼毗。又云涅疊般那。此云焚燒。",
    "X74n1491_001:0632a05": "梵志[0632a05] 梵者。淨也。梵語婆羅門。此云淨行。亦云梵",
    "X74n1491_001:0632a06": "志。乃四姓之一。其種自謂從梵天口生。故以為姓。",
    "X74n1491_001:0632a07": "時天龍共諍舍利。即作三分。一諸天。二龍眾。三與",
    "X74n1491_001:0632a08": "人間。七國亦嚴兵至拘尸城諍取舍利。有梵志名",
    "X74n1491_001:0632a09": "突路拏。持瓶分人間一分為八分與之。各持歸本",
    "X74n1491_001:0632a10": "處起塔供養。其諍遂息。梵志亦將瓶還本聚落。建",
    "X74n1491_001:0632a11": "塔供養。",
    "X74n1491_001:0632a12": "八國[0632a12] 一拘尸。二波波。三遮羅博。四阿羅摩。五吠",
    "X74n1491_001:0632a13": "率奴。六劫比羅。七毗舍離。八摩揭陀。阿羅摩國。所",
    "X74n1491_001:0632a14": "得舍利。龍王已取還自宮中。各興塔供養矣。",
    "X74n1491_001:0632a15": "浮圖[0632a15] 或作浮屠。又云窣堵波。又云數斗波。又云",
    "X74n1491_001:0632a16": "支提。又云制底。又云塔婆。略云塔。此翻為可供養",
    "X74n1491_001:0632a17": "處。又翻為滅罪生福處。又翻高顯。又翻為聚相。謂",
    "X74n1491_001:0632a18": "如來福智聚集所成。實表河沙之德。遮酬塵劫之",
    "X74n1491_001:0632a19": "勞。人天瞻仰敬禮。獲無量福。若無如來遺身舍利。",
    "X74n1491_001:0632a20": "當安如來緣生偈頌。置中供養。名法身舍利。凡造",
    "X74n1491_001:0632a21": "佛形像。及塔。安此偈頌。得福弘多。由是諸經中。廣",
    "X74n1491_001:0632a22": "為讚歎。利益不可思議。或置百千印經。及無垢淨",
    "X74n1491_001:0632a23": "光陀羅尼。或安餘經&#x546A;等。亦得。",
    "X74n1491_001:0632a24": "閻浮提[0632a24] 此云勝金洲。新云贍部洲。此洲之北。有",
    "X74n1491_001:0632b01": "大樹王。名贍部。因樹以名洲。樹下有金沙。色帶紫",
    "X74n1491_001:0632b02": "焰。故譯為勝金。又其樹果。汁赤如紫金色也。",
    "X74n1491_001:0632b03": "阿育王[0632b03] 此云無憂王。昔者如來在世。彼為童子。",
    "X74n1491_001:0632b04": "於路戲沙。遇佛。即以沙為飯。用獻如來。佛摩其頂",
    "X74n1491_001:0632b05": "記曰。我滅度後百年。此子作鐵輪王。統贍部洲萬",
    "X74n1491_001:0632b06": "國之地。大興佛事。彼後出世。聞如來記。乃開七塔。",
    "X74n1491_001:0632b07": "取舍利。使鬼神遍閻浮提。起八萬四千塔。興隆三",
    "X74n1491_001:0632b08": "寶。大作佛事。此東震旦。有一十九所。寧波者現存",
    "X74n1491_001:0632b09": "焉。",
    "X74n1491_001:0632b10": "跋伽林[0632b10] 是諸仙人修苦行處。去城一百餘里。時",
    "X74n1491_001:0632b11": "淨飯王。知太子七日內必出家。遂率兵馬圍於城",
    "X74n1491_001:0632b12": "外。太子夜半乘馬。四天王捧馬足。越城至此林。見",
    "X74n1491_001:0632b13": "林寂靜。心生歡喜。以劍自斷其髮。天帝接歸天上",
    "X74n1491_001:0632b14": "起塔。",
    "X74n1491_001:0632b15": "青螺[0632b15] 如來髮紺青色。右旋如螺。",
    "X74n1491_001:0632b16": "眾車苑[0632b16] 此苑在忉利天善見城外東。諸天入此。",
    "X74n1491_001:0632b17": "隨天福力。有種種車現故也。",
    "X74n1491_001:0632b18": "歡喜園[0632b18] 此園在忉利天善見城外北。微妙五欲。",
    "X74n1491_001:0632b19": "雜類俱臻。觀者無厭。帝釋於園中立佛牙塔。今震",
    "X74n1491_001:0632b20": "旦有二佛牙。一是那吒太子。送與唐宣律師供養。",
    "X74n1491_001:0632b21": "一是永樂興丘往南天竺外師子州。請還宮中供",
    "X74n1491_001:0632b22": "養。",
    "X74n1491_001:0632b23": "調御[0632b23] 此如來十號之一。名曰調御丈夫。謂如來",
    "X74n1491_001:0632b24": "具大丈夫力。能調伏善惡諸眾生。以第一義之法。",
    "X74n1491_001:0632c01": "開示令離垢染。而證得最上涅槃之樂也。",
    "X74n1491_001:0632c02": "衰相[0632c02] 天人臨終有五哀相現。即自知命當終。一",
    "X74n1491_001:0632c03": "衣服垢穢。二頭上花萎。三腋下汗流。西身體臭穢。",
    "X74n1491_001:0632c04": "五不樂本座。若能至心歸命三寶。還增天福。衰相",
    "X74n1491_001:0632c05": "即滅也。",
    "X74n1491_001:0632c06": "娑竭羅龍[0632c06] 大海中深萬由旬。城郭宮殿。皆七寶",
    "X74n1491_001:0632c07": "成。娑竭羅龍王宮。縱廣三千由旬。有種種華池流",
    "X74n1491_001:0632c08": "水園林瓔珞莊嚴之具。有八十億許諸大龍王宮",
    "X74n1491_001:0632c09": "殿。各別不同。有過去諸佛舍利寶塔。滿彼宮中供",
    "X74n1491_001:0632c10": "養。",
    "X74n1491_001:0632c11": "釋師予[0632c11] 如來說法。萬類歸心。故稱佛為人中師",
    "X74n1491_001:0632c12": "子。",
    "X74n1491_001:0632c13": "耶舍[0632c13] 梵語佛&#x99C4;耶舍。此云覺名。天竺人。在定中",
    "X74n1491_001:0632c14": "見此方匡廬金輪峰。放五色光。故特齎如來舍利",
    "X74n1491_001:0632c15": "至。躬自負鐵。於峰上建塔。以舍利藏中。耶舍本羅",
    "X74n1491_001:0632c16": "什法師之師。姚秦符堅。請譯經律論畢。復還天竺。",
    "X74n1491_001:0632c17": "至明天啟年間。禪僧半偈。見塔將朽。欲鑄新者易",
    "X74n1491_001:0632c18": "之。使工發故塔。人力既疲。不覺破其盛舍利之玻",
    "X74n1491_001:0632c19": "璃瓶。乃以金瓶拾還著中。其餘土。僧眾誠心向禮",
    "X74n1491_001:0632c20": "拜求之。見有光明拾之。或得三顆五顆。各持以供",
    "X74n1491_001:0632c21": "養。然其所修此塔之歲。一山松子盡結為塔。今鼎",
    "X74n1491_001:0632c22": "湖山及寶象林者。皆彼分出。",
    "X74n1491_001:0632c23": "鼎湖山[0632c23] 亦名天湖。別出一峰。眾山環遶。猶如蓮",
    "X74n1491_001:0632c24": "華。故舊名日蓮華洞。開&#x524F;於崇禎癸酉歲。在粵東",
    "X74n1491_001:0633a01": "端州之東北。院內建鐵浮圖。高一丈四尺。以如來",
    "X74n1491_001:0633a02": "舍利藏中。",
    "X74n1491_001:0633a03": "瑞石浮圖[0633a03] 石出端水星巖。其質瑩潔如白玉。通",
    "X74n1491_001:0633a04": "身鏤華。六面玲瓏。高一丈八尺。以如來舍利瘞中。",
    "X74n1491_001:0633a05": "其石始&#x8994;鐫工。是夜石從山頂飛下。眾咸驚歎。故",
    "X74n1491_001:0633a06": "以瑞石為名。其地河回數十曲環&#x5E00;。於未建塔前。",
    "X74n1491_001:0633a07": "有紫氣祥光衝天如晝。卿人咸訝之。及建寺工竣。",
    "X74n1491_001:0633a08": "辰旦有紅蓮華現於簷前。大七八尺。光焰四發。緇",
    "X74n1491_001:0633a09": "素同嘉焉。舍利入塔日。乃驚蟄之前。時值亢陽。感",
    "X74n1491_001:0633a10": "黃蝦&#x87C7;大如碗。蹲內階上。頭朝舍利。竟日不動。緇",
    "X74n1491_001:0633a11": "素數百往來。任之附捋。莊子所謂蝦&#x87C7;龍也。是日",
    "X74n1491_001:0633a12": "井水變清如泉。嗣後凡營齋供塔之日。其水即清。",
    "X74n1491_001:0633a13": "識者以為非龍神之力莫能。遂名之曰聖井。塔坐",
    "X74n1491_001:0633a14": "嶺南。廣州。南海。麻奢聚落。寶象林。瑞塔寺。後殿供",
    "X74n1491_001:0633a15": "養。",
    "X74n1491_001:0633a16": "兜率[0633a16] 具云兜率陀。新云&#x89A9;史多。此云&#x6199;足。亦云",
    "X74n1491_001:0633a17": "知足。謂於五欲知止足故。又後身菩薩於中教化。",
    "X74n1491_001:0633a18": "多修&#x6199;足定故。是欲界第四天也。",
    "X74n1491_001:0633a19": "嚬呻[0633a19] 上音貧。下音身",
    "X74n1491_001:0633a20": "文殊師利 此云妙德。又云妙吉祥。乃三世諸佛",
    "X74n1491_001:0633a21": "之師。已過去無量劫成佛。號龍種上尊王如來。今",
    "X74n1491_001:0633a22": "現居北方常喜世界。號歡喜藏摩尼寶積如來。又",
    "X74n1491_001:0633a23": "未來成佛。號普現如來。",
    "X74n1491_001:0633a24": "善逝[0633a24] 是妙往之義。謂如來正智。能斷諸惑。妙出",
    "X74n1491_001:0633b01": "世間。能往佛果。故號善逝。乃如來十號之一也。",
    "X74n1491_001:0633b02": "普賢[0633b02] 梵語三曼跋陀。此云普賢。亦云遍吉。德無",
    "X74n1491_001:0633b03": "不周曰普。調柔善順曰賢。又以行彌法界曰普。位",
    "X74n1491_001:0633b04": "鄰極聖曰賢。諸佛若不修普賢三密行。得成正覺",
    "X74n1491_001:0633b05": "者。無有是處。",
    "X74n1491_001:0633b06": "懺摩[0633b06] 此云悔過。謂容恕我罪也。又懺名修來。悔",
    "X74n1491_001:0633b07": "名改往。又懺者名慚。悔者名愧。慚者慚於天。愧者",
    "X74n1491_001:0633b08": "愧於人也。",
    "X74n1491_001:0633b09": "三障[0633b09] 煩惱障。業障。報障。",
    "X74n1491_001:0633b10": "八正[0633b10] 此是八正道。一正見。二正思惟。三正語。四",
    "X74n1491_001:0633b11": "正業。五正命。六正精進。七正念。八正定。謂此八法。",
    "X74n1491_001:0633b12": "不依偏邪而適至涅槃故也。",
    "X74n1491_001:0633b13": "四智[0633b13] 成所作智。妙觀察智。平等性智。大圓鏡智。",
    "X74n1491_001:0633b14": "雞足山[0633b14] 三峰仰向。狀如雞足。尊者捧如來衣入",
    "X74n1491_001:0633b15": "中寂定。以待慈氏世尊。三峰遂斂。山在中天竺摩",
    "X74n1491_001:0633b16": "揭陀國。",
    "X74n1491_001:0633b17": "毗尼藏[0633b17] 即律藏。乃三藏之一也。",
    "X74n1491_001:0633b18": "珂[0633b18] 音柯。乃瑪瑙潔白如雪者。",
    "X74n1491_001:0633b19": "輞[0633b19] 音網。是車輪外圍也。",
    "X74n1491_001:0633b20": "轂輻[0633b20] 上音谷。下音福。乃車轂輻所奏也。三十輻",
    "X74n1491_001:0633b21": "共為一轂也。",
    "X74n1491_001:0633b22": "妙高[0633b22] 梵語須彌也。四寶所成曰妙。出眾山上曰",
    "X74n1491_001:0633b23": "高。",
    "X74n1491_001:0633b24": "忉利[0633b24] 此云三十三。是欲界第二天。帝釋玉皇所",
    "X74n1491_001:0633c01": "居也。",
    "X74n1491_001:0633c02": "瘞[0633c02] 音意。埋也。藏也。",
    "X74n1491_001:0633c03": "蝦&#x87C7;[0633c03] 上音遐。下音麻俗作蟆。一名蛙蛤。小者名",
    "X74n1491_001:0633c04": "蛙。大者名蛤。元兩種不同。故嶺南俗呼為蛤。色有",
    "X74n1491_001:0633c05": "青黃黑。乃水族蟲。",
    "X74n1491_001:0633c06": "纑[0633c06] 音盧。布縷也。",
    "X74n1491_001:0633c07": "菴羅果[0633c07] 此果多華少實。葉似柳。而長一尺。廣三",
    "X74n1491_001:0633c08": "指。果似桃而非桃。似奈而非奈。底&#x920E;曲。生熟難辯。",
    "X74n1491_001:0633c09": "元有兩種。小者生青熟黃。大者始終青色。西國王",
    "X74n1491_001:0633c10": "園多植。故彼呼為王樹。",
    "X74n1491_001:0633c11": "由旬[0633c11] 一由旬。四十里。",
    "X74n1491_001:0633c12": "廠[0633c12] 音敞。屋無壁也。",
    "X74n1491_001:0633c13": "阿摩洛[0633c13] 亦云阿摩落迦。此云餘甘子。嶺南有之。",
    "X74n1491_001:0633c14": "大如小奈。□□黃。味類橄欖。食能除風。天竺以為",
    "X74n1491_001:0633c15": "藥果。",
    "X74n1491_001:0633c16": "藍毗尼[0633c16] 藍或作嵐或作流彌尼華言解脫或云",
    "X74n1491_001:0633c17": "斷亦云滅。",
    "X74n1491_001:0633c19": "○附供齋讚",
    "X74n1491_001:0633c20": "[0633c20] (若有齋獻供。當在午前。佛不過午食也。供時。或在未繞佛之先供。或在禮畢方供。皆得。其供齋儀。如常可",
    "X74n1491_001:0633c21": "知。供畢。結讚曰)。",
    "X74n1491_001:0633c22": "[0633c22] 僧祇功就。三德圓彰。慈芳末代作津梁。人天共歸仰。",
    "X74n1491_001:0633c23": "簋饌斯張。藉此出夢場。"
}