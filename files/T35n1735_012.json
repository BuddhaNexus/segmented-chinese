{
    "T35n1735_012:0582b02": "大方廣佛華嚴經疏卷第十二",
    "T35n1735_012:0582b04": "唐清涼山大華嚴寺沙門澄觀撰",
    "T35n1735_012:0582b05": "[0582b05] 第二別明種剎香海。雙釋二章者。謂香海",
    "T35n1735_012:0582b06": "依剎海。剎種依香海。諸剎依剎種。亦有長",
    "T35n1735_012:0582b07": "行偈頌。長行分三。初總舉諸海所依。二次",
    "T35n1735_012:0582b08": "第別顯海種及剎。第三總略結釋。今初也。上",
    "T35n1735_012:0582b09": "來雖復但標剎種及剎二章。而釋依住中。",
    "T35n1735_012:0582b10": "皆云依海故列海數。此多香海。並在剎海",
    "T35n1735_012:0582b11": "地面故云所依。言如帝網者。大都分布則",
    "T35n1735_012:0582b12": "似車輪。其有別者。謂帝釋殿網貫天珠成。",
    "T35n1735_012:0582b13": "以一大珠當心。次以其次大珠貫穿匝繞。",
    "T35n1735_012:0582b14": "如是展轉遞繞經百千匝。若上下四面四角。",
    "T35n1735_012:0582b15": "望之皆行伍相當。今此香海。雖在地面分",
    "T35n1735_012:0582b16": "布相似。又有涉入重重之義。故云如也。第",
    "T35n1735_012:0582b17": "二諸佛子此最中下。次第別顯諸海種剎。文",
    "T35n1735_012:0582b18": "分為三。初辯中間一海。次辯右旋十海。後",
    "T35n1735_012:0582b19": "明十海所管之海。然十海各管不可說佛剎",
    "T35n1735_012:0582b20": "塵數之海。總顯則有十不可說佛剎塵數。次",
    "T35n1735_012:0582b21": "第說者。但有一百一十一海。餘皆略指。今初",
    "T35n1735_012:0582b22": "中央一海。文分為二。先明香海出華以持",
    "T35n1735_012:0582b23": "剎種。後有不可說下。明所持世界。前中有",
    "T35n1735_012:0582b24": "三。初香海名。以多華發光故。亦由菩薩行",
    "T35n1735_012:0582b25": "華而為因故。二華名。謂以香摩尼嚴此華",
    "T35n1735_012:0582b26": "故。又從摩尼底而出生故。約法即萬行圓",
    "T35n1735_012:0582b27": "明之所成故。海能有華故受華名。華依於",
    "T35n1735_012:0582b28": "海。取海底稱。三種名約事寶光遠照故約",
    "T35n1735_012:0582b29": "法。其世界種。正是所含種子。一一皆有大",
    "T35n1735_012:0582c01": "智光明遍照法界義故。性德互嚴故。第二",
    "T35n1735_012:0582c02": "所持世界中三初總舉大數。次其最下方下。",
    "T35n1735_012:0582c03": "別辯二十層大剎。後諸佛子下類結所餘。初",
    "T35n1735_012:0582c04": "文可知。第二別辯中。準標及結。皆有不可",
    "T35n1735_012:0582c05": "說剎塵。其別辯中。但列十九佛剎塵數。為",
    "T35n1735_012:0582c06": "二十重。其能繞剎。但有二百一十佛剎塵數。",
    "T35n1735_012:0582c07": "下當會釋。二十層即分二十段。最下層中文",
    "T35n1735_012:0582c08": "有七事。一舉名。二辯際。謂世界所據之際。",
    "T35n1735_012:0582c09": "如金剛際。三依住。若準此名大同剎種所",
    "T35n1735_012:0582c10": "依蓮華。而舊釋云。於前無邊香海所出華上。",
    "T35n1735_012:0582c11": "更有此華。持此一界者。以例上諸層別",
    "T35n1735_012:0582c12": "有依住故。為此釋何妨最下依於總華思",
    "T35n1735_012:0582c13": "之。四形如摩尼者。為摩尼狀有於八楞。",
    "T35n1735_012:0582c14": "似方不方似圓不圓。故異下八隅。五上覆。",
    "T35n1735_012:0582c15": "六眷屬。七本界。佛名離二障垢。智眼清淨照",
    "T35n1735_012:0582c16": "世如燈。然佛德無邊。各隨一義。二層已去",
    "T35n1735_012:0582c17": "或有八事。謂加去此遠近故。或有九事。",
    "T35n1735_012:0582c18": "加純淨言故。準此若無此言即通染淨。此",
    "T35n1735_012:0582c19": "上眷屬漸加剎數中間。諸事可以準知。五中",
    "T35n1735_012:0582c20": "云普方者。都望即方。而一面之中。亦有多",
    "T35n1735_012:0582c21": "角隅。隅即是角文體容爾。其第十三主",
    "T35n1735_012:0582c22": "剎即此娑婆。言形如虛空者。靜法云。大小",
    "T35n1735_012:0582c23": "乘經。並說虛空體無形質。不可見相。今",
    "T35n1735_012:0582c24": "云有形者。迴文者誤。梵本云。三曼多(周圓)第",
    "T35n1735_012:0582c25": "縛皤&#x56A9;曩(天宮)伽伽那(虛空)阿楞迦羅(莊嚴蓋覆)僧塞恒",
    "T35n1735_012:0582c26": "那(形狀)迴文應以形狀置周圓之前。虛空安",
    "T35n1735_012:0582c27": "天宮之上。然後合綴飾云其形周圓以空居",
    "T35n1735_012:0582c28": "天宮莊嚴之具而覆其上。靜法此正深有理",
    "T35n1735_012:0582c29": "致今依經通之。亦有理在。謂空雖無形",
    "T35n1735_012:0583a01": "隨俗說故。以俗典指空為天。謂天為圓",
    "T35n1735_012:0583a02": "穹其形如鏊。故說天勢圍平野。亦如法華",
    "T35n1735_012:0583a03": "云。梵王為眾生之父。亦隨俗說耳。第十五",
    "T35n1735_012:0583a04": "云形如卍字者。靜法云。室離靺瑳本非是",
    "T35n1735_012:0583a05": "字。乃是德者之相。正云吉祥海雲。眾德深廣",
    "T35n1735_012:0583a06": "如海。益物如雲。古來三藏。誤譯洛剎。曩",
    "T35n1735_012:0583a07": "為惡剎&#x651E;遂以相為字故為謬耳。今義通",
    "T35n1735_012:0583a08": "此相以為吉祥萬德之所集成。因目為萬。",
    "T35n1735_012:0583a09": "意在語略而義含。合云萬相耳。餘並易了。",
    "T35n1735_012:0583a10": "第三類結所餘。此中非唯結數。兼總顯上",
    "T35n1735_012:0583a11": "文所依住等。文分為四。一總結都數。二各",
    "T35n1735_012:0583a12": "各所依下結形類。三此一一下結眷屬。四如",
    "T35n1735_012:0583a13": "是所說下。彰其所在。今初即舉本剎種結",
    "T35n1735_012:0583a14": "有若干。此所結剎定是主剎。以下文指此",
    "T35n1735_012:0583a15": "不可說佛剎。更有兩重繞故。其直上中間。但",
    "T35n1735_012:0583a16": "有十九佛剎。而結有不可說者。以傍論",
    "T35n1735_012:0583a17": "故。不爾。豈一剎種最下唯一主剎。故知如向",
    "T35n1735_012:0583a18": "所說。主剎橫&#x7AEA;共論。有不可說故。下結其",
    "T35n1735_012:0583a19": "所在。云及在香水河中思之。二結形類中",
    "T35n1735_012:0583a20": "初三列十門。既言周匝圍遶。則知旁去。二",
    "T35n1735_012:0583a21": "所謂下。廣說十門形狀有十八事。望前剎",
    "T35n1735_012:0583a22": "種形中。闕須彌山形及嚴具形。餘皆全同。但",
    "T35n1735_012:0583a23": "此約剎為異耳。三如是等下。結歸都數。三",
    "T35n1735_012:0583a24": "結眷屬中。然有兩重主伴。此一一者。指上",
    "T35n1735_012:0583a25": "不可說塵數也。若望前文主剎。直上繞數漸",
    "T35n1735_012:0583a26": "增。今總相說故云一一。各有十剎塵也。又",
    "T35n1735_012:0583a27": "是欲顯無盡義故。一一復有如上所說微塵",
    "T35n1735_012:0583a28": "數者。如上之言文含二義。一即總指前能繞",
    "T35n1735_012:0583a29": "所繞之數。繞一世界。不欲繁文。故云如上。",
    "T35n1735_012:0583b01": "二者如上亦用十佛剎為能繞也。依此則",
    "T35n1735_012:0583b02": "似譯人文繁理隱。何不言一一復有十佛",
    "T35n1735_012:0583b03": "剎塵數耶。若依前義。則譯者之妙。四彰所",
    "T35n1735_012:0583b04": "在。即最中香海既言及在香河明知傍去。",
    "T35n1735_012:0583b05": "(已下入第九經)第二明右旋十海。即繞處中之海。有",
    "T35n1735_012:0583b06": "其十也。各有種剎十海即為十段。今初",
    "T35n1735_012:0583b07": "第一離垢焰藏海。文二。先牒中海以定方。",
    "T35n1735_012:0583b08": "即是所繞從東為首。二次有下。明能繞之",
    "T35n1735_012:0583b09": "海。於中二。先明海華剎種。後此中最下方",
    "T35n1735_012:0583b10": "下。明種所持剎。有二十重。下九海例然。今",
    "T35n1735_012:0583b11": "第一海二十重中。各有七事。一相去遠近。二",
    "T35n1735_012:0583b12": "剎名。三形狀。四所依。五上覆。六眷屬。七佛",
    "T35n1735_012:0583b13": "號。或有說體。或說清淨。即或八或九。其第",
    "T35n1735_012:0583b14": "一重無去遠近。但有最下方言。然文並可",
    "T35n1735_012:0583b15": "知。有難即釋。其第十四重中云。形如四洲",
    "T35n1735_012:0583b16": "者。水中可居曰洲。準俱舍東洲如半月。南",
    "T35n1735_012:0583b17": "洲如車。西洲如滿月。北洲畟方。四洲形異。",
    "T35n1735_012:0583b18": "而云如者則全似此界也。此中文無標結",
    "T35n1735_012:0583b19": "大數準例可知耳。第二從諸佛子此離垢焰",
    "T35n1735_012:0583b20": "藏海南下。第二無盡光明輪海。此下九海文",
    "T35n1735_012:0583b21": "皆有二。先牒前海為所依。後有香水海下",
    "T35n1735_012:0583b22": "明能依之海。皆不牒中海為所繞。故云南",
    "T35n1735_012:0583b23": "也。第三海去但言右旋。又不云南者。十海",
    "T35n1735_012:0583b24": "如環。繞於中海故不正南也。如以十疊",
    "T35n1735_012:0583b25": "繞於一盤方所可見。又第二已去。或無蓮",
    "T35n1735_012:0583b26": "華者。前總釋種中云。或有依蓮華住。或有",
    "T35n1735_012:0583b27": "依海故或無也。後能依之海。文亦有二。先",
    "T35n1735_012:0583b28": "明海華剎種。後此中最下方下。所持之剎。",
    "T35n1735_012:0583b29": "二十重中。初一世界文即有七。後一文八加",
    "T35n1735_012:0583c01": "純淨故。中間唯三。謂相去數量剎名佛號。餘",
    "T35n1735_012:0583c02": "八海例然。已辯二海。第三金剛寶焰光明海。",
    "T35n1735_012:0583c03": "第四帝青寶莊嚴海。第五金剛輪莊嚴底海。",
    "T35n1735_012:0583c04": "第六蓮華因陀羅網海。第七積集寶香藏海。",
    "T35n1735_012:0583c05": "第八寶莊嚴海。第九金剛寶聚海。第十天城",
    "T35n1735_012:0583c06": "寶堞海。文並可知。有欲解釋剎中佛名。足可",
    "T35n1735_012:0583c07": "留思(已下入第十經)。第三大段。從第十經去。明十海",
    "T35n1735_012:0583c08": "所管之海。一海各管不可說佛剎塵數。現文",
    "T35n1735_012:0583c09": "但各說十。即為百海。亦有剎種及所持剎。",
    "T35n1735_012:0583c10": "十海即為十段。但記次前十海之名。此文居",
    "T35n1735_012:0583c11": "然易了。十段中一一有二。謂先標能管之",
    "T35n1735_012:0583c12": "海以定方。後次有下。列所管之海次第。於",
    "T35n1735_012:0583c13": "所管中各有三節。初從能管海邊。&#x96A3;次列",
    "T35n1735_012:0583c14": "九。唯第一段。九中闕一。二如是等下。總結",
    "T35n1735_012:0583c15": "一海所管之大數。三其最近下廣說最近輪",
    "T35n1735_012:0583c16": "圍一海。於中文皆有二。初舉海種名體。第",
    "T35n1735_012:0583c17": "二此中最下方下所持之剎。亦皆二十重。於",
    "T35n1735_012:0583c18": "中超間文有四節。一舉下層。二超至第十",
    "T35n1735_012:0583c19": "等。金剛幢者。即中央香海。剎種中第十重剎。",
    "T35n1735_012:0583c20": "三更超至第十三者。以等此中央娑婆",
    "T35n1735_012:0583c21": "故。四更至第二十重者。以最上故。言最",
    "T35n1735_012:0583c22": "上者。剎種最上。若云二十重最上。何以得",
    "T35n1735_012:0583c23": "此最上之名。設不欲繁文。何以不加乃至",
    "T35n1735_012:0583c24": "最上耶。然超間者。意存略故。云齊等者恐",
    "T35n1735_012:0583c25": "失次故。又上下橫&#x7AEA;皆相當故。又此隨所",
    "T35n1735_012:0583c26": "管海有不可說。皆望本能管之海。方面",
    "T35n1735_012:0583c27": "一道布列故。下但云此海之外不言右旋",
    "T35n1735_012:0583c28": "等。第五金剛輪莊嚴底香海所管。但列九海",
    "T35n1735_012:0583c29": "而結文。及最近輪圍之海九行許經。諸梵",
    "T35n1735_012:0584a01": "本中皆同此闕。準前後例。此必定有第十",
    "T35n1735_012:0584a02": "海所管。近輪圍海。所持二十重剎內。最初文",
    "T35n1735_012:0584a03": "云。此中最下方有香水海名因陀羅華藏者。",
    "T35n1735_012:0584a04": "從香字至藏字並長。由前已說香水海",
    "T35n1735_012:0584a05": "故。前諸海中無此例故。縱依海無過在文",
    "T35n1735_012:0584a06": "不便。前第一海所管中。九海闕一。今此長",
    "T35n1735_012:0584a07": "者多是梵本脫漏。後人注之。誤書相似貝",
    "T35n1735_012:0584a08": "葉耳。餘並可知。十海次第。但觀次前疏文",
    "T35n1735_012:0584a09": "不俟重舉。第三總略結釋。文分為五。一總",
    "T35n1735_012:0584a10": "結都數。謂一海各管一不可說。十海即有",
    "T35n1735_012:0584a11": "十不可說一海一種。是以數同。二皆依下結",
    "T35n1735_012:0584a12": "海種所依。謂即是前能持剎海。本大蓮華彼",
    "T35n1735_012:0584a13": "名種種光明&#x8602;香幢。今此乃云現菩薩形等",
    "T35n1735_012:0584a14": "者。是此一華隨義異名。有此用故。與前最",
    "T35n1735_012:0584a15": "中海底名同以中間海底即此大華之體中",
    "T35n1735_012:0584a16": "受總稱故。取大華體。名或是譯者之誤。三",
    "T35n1735_012:0584a17": "各各下。結種異門。此與前釋剎種章。及世",
    "T35n1735_012:0584a18": "界成就中十相參大同。四此一一下。結種中",
    "T35n1735_012:0584a19": "之剎。言成世界網者。一一世界猶如網孔",
    "T35n1735_012:0584a20": "遞相接連。如以網持橫&#x7AEA;交絡。皆悉相當。",
    "T35n1735_012:0584a21": "如天珠網五於華藏下結歸華藏即建立之",
    "T35n1735_012:0584a22": "處。上來雙釋二章長行竟。第二重頌。總有",
    "T35n1735_012:0584a23": "一百一偈。分二。初一明華藏自體。初句標",
    "T35n1735_012:0584a24": "名。次句不壞分量。即同真性。次句具德莊",
    "T35n1735_012:0584a25": "嚴末句無礙安住。餘一百偈頌所持剎網。於",
    "T35n1735_012:0584a26": "中二。初九頌能持剎種。餘頌所持諸剎。初",
    "T35n1735_012:0584a27": "中初一頌參而不雜。次一安布行列。次一剎",
    "T35n1735_012:0584a28": "種體嚴。次二辨形。次一依住。次二方所趣",
    "T35n1735_012:0584a29": "入。後一佛力加持。第二頌種所持剎。九十一",
    "T35n1735_012:0584b01": "偈多頌結文。但一二不同。謂體及形餘皆同",
    "T35n1735_012:0584b02": "也。大分十段。第一有二十八頌。明剎異由",
    "T35n1735_012:0584b03": "因緣。即結中各各眾生遍充滿。下云種種眾",
    "T35n1735_012:0584b04": "生居故。及各各佛力所加持。至文當見。第",
    "T35n1735_012:0584b05": "二有二頌顯剎微細。即結中各各普趣入。",
    "T35n1735_012:0584b06": "第三十頌明世界體性。結文即無。義見前",
    "T35n1735_012:0584b07": "經。第四五頌。明世界各各莊嚴具。第五五頌",
    "T35n1735_012:0584b08": "明各各莊嚴際無間斷。此二如結名。第六",
    "T35n1735_012:0584b09": "有十頌。明世界形狀。義見上文。第七二頌。",
    "T35n1735_012:0584b10": "明各各劫差別。第八有八偈。明各各佛出",
    "T35n1735_012:0584b11": "現。此二亦如結名。第九有十。頌光明有無",
    "T35n1735_012:0584b12": "即各各放寶光明。及各各光明雲覆。第十有",
    "T35n1735_012:0584b13": "十一頌明音聲善惡。即各各演法海。今初為",
    "T35n1735_012:0584b14": "二。初半偈標章。種種多端故曰難思。餘偈",
    "T35n1735_012:0584b15": "廣釋難思之相。於中分二。前九偈半喻顯。",
    "T35n1735_012:0584b16": "後十八偈法說。前中分三。初三偈半明由",
    "T35n1735_012:0584b17": "染因剎有成壞。初一偈半明種。則長時剎",
    "T35n1735_012:0584b18": "有成壞。次一偈剎種雖一居剎有殊。後偈",
    "T35n1735_012:0584b19": "結歸業種。次有三偈明由淨因。一淨心因。",
    "T35n1735_012:0584b20": "二佛願通因緣。後一明淨業因。後三通結",
    "T35n1735_012:0584b21": "染淨因。一隨心染淨因。二分別起業因。即以",
    "T35n1735_012:0584b22": "正喻依。亦是以因喻緣。心即是因招異熟",
    "T35n1735_012:0584b23": "果。果之&#x9E81;妙蓋由業緣。三一偈雙明心業。",
    "T35n1735_012:0584b24": "行即業故。亦喻眾生同處異見。後十八偈法",
    "T35n1735_012:0584b25": "說中分三。初六明染淨。次四明成壞。後八",
    "T35n1735_012:0584b26": "明苦樂。今初分二。前二顯淨相不同。後四",
    "T35n1735_012:0584b27": "對因以辯。於中初一唯染由煩惱故。次二",
    "T35n1735_012:0584b28": "通染淨心。業通善惡故。屬於菩薩及眾生",
    "T35n1735_012:0584b29": "故。後一唯淨。以屬佛故。二有四偈顯成壞",
    "T35n1735_012:0584c01": "中。初一&#x9E81;壞細存。壞由惡業存由二因一",
    "T35n1735_012:0584c02": "約佛二善業者。故法華云。我淨土不毀天人",
    "T35n1735_012:0584c03": "常充滿。然滅雖不俱而起必同處。雖曰同",
    "T35n1735_012:0584c04": "處而恒相無故難思也。次偈業存處立。次偈",
    "T35n1735_012:0584c05": "世相不同。性無生滅。後偈結歸因緣。內由",
    "T35n1735_012:0584c06": "心變則染淨萬差。外假佛緣于何不淨。三",
    "T35n1735_012:0584c07": "八偈明苦樂中三。初三總相。約剎論苦樂。",
    "T35n1735_012:0584c08": "次三約一剎中有三惡趣。後二明人天樂。",
    "T35n1735_012:0584c09": "第二一一毛下。二偈顯剎微細。初偈舉果。",
    "T35n1735_012:0584c10": "後偈對因以辯。第三十偈明體性中。亦兼",
    "T35n1735_012:0584c11": "餘義隨釋可知。第四五頌。明莊嚴。第五有",
    "T35n1735_012:0584c12": "五偈。明莊嚴際中攝三世嚴故。無間斷",
    "T35n1735_012:0584c13": "結歸佛故。一塵普見。第六或有眾多剎下。",
    "T35n1735_012:0584c14": "十偈明剎形差別。第七二偈。明剎住時分。",
    "T35n1735_012:0584c15": "第八有八偈。明佛出多少。文並可知。第九",
    "T35n1735_012:0584c16": "十偈光明有無。初一無後九有。第十有十一",
    "T35n1735_012:0584c17": "頌剎中音聲善惡。初二惡道唯惡。次三人天",
    "T35n1735_012:0584c18": "通善惡。後六佛菩薩善而非惡。正顯各各",
    "T35n1735_012:0584c19": "演說法海也。",
    "T35n1735_012:0584c20": "毘盧遮那品第六(已下入第十一經)",
    "T35n1735_012:0584c21": "[0584c21] 初來意者。前明此因之果。今辯前果之因。",
    "T35n1735_012:0584c22": "答前因問故次來也。因是果因故標果稱。",
    "T35n1735_012:0584c23": "又不以人取法知是誰因。前品初言。毘",
    "T35n1735_012:0584c24": "盧遮那曠劫修因之所嚴淨。今方顯其事。二",
    "T35n1735_012:0584c25": "釋名者。略云光明遍照。廣如前釋。三宗趣",
    "T35n1735_012:0584c26": "者。明因廣大為宗。證成前果為趣。四釋",
    "T35n1735_012:0584c27": "文一品分三。初總明本事之時。二有世界",
    "T35n1735_012:0584c28": "下。別顯本事之處。三彼勝音世界。最初劫中",
    "T35n1735_012:0584c29": "下。別顯時中本事。今初即二佛剎塵數劫也。",
    "T35n1735_012:0585a01": "二辨處中亦三。第一總明剎海。第二此世界",
    "T35n1735_012:0585a02": "海下。別明一剎。略無剎種。剎名勝音者。",
    "T35n1735_012:0585a03": "多佛出世說法音故。次彰其相。後說劫名",
    "T35n1735_012:0585a04": "可知。第三諸佛子彼勝音下的指一方。如今",
    "T35n1735_012:0585a05": "娑婆中。別說一四天下也。於中亦三。初總",
    "T35n1735_012:0585a06": "明感應之處。第二諸佛子此林東下。別明能",
    "T35n1735_012:0585a07": "感居人。第三諸佛子彼大林中下。別顯道場",
    "T35n1735_012:0585a08": "嚴事。今初有三。初明香海者。非持種之海。",
    "T35n1735_012:0585a09": "即如今四洲之海耳。二其海下。海出華山。三",
    "T35n1735_012:0585a10": "於其山下。明山頂之林。先標舉後顯嚴。說",
    "T35n1735_012:0585a11": "此林者佛於中現也。說城居人者總舉所",
    "T35n1735_012:0585a12": "化也。第二別明能感居人中亦三。初標主",
    "T35n1735_012:0585a13": "伴二城。二釋主城。三釋伴城。今初雖有天",
    "T35n1735_012:0585a14": "城以佛出故人城為主。二清淨下廣釋主",
    "T35n1735_012:0585a15": "城。於中先顯處嚴。城上守禦曰櫓。繞城別",
    "T35n1735_012:0585a16": "築土臺曰&#x5374;敵。優&#x9262;羅等。即青赤黃白四",
    "T35n1735_012:0585a17": "色蓮華。從此大城下彰其人勝。三其城次",
    "T35n1735_012:0585a18": "南下。略釋伴城。於中先辨城名居類。後此",
    "T35n1735_012:0585a19": "一一下。顯圍繞莊嚴。世界不同安立少異。",
    "T35n1735_012:0585a20": "不可例此也。第三明道場中。先辨場嚴。",
    "T35n1735_012:0585a21": "二其道場前下。明蓮華香海為佛現故。大",
    "T35n1735_012:0585a22": "文第三別顯時中本事。文分為二。先總舉",
    "T35n1735_012:0585a23": "劫中多佛。後其第一下。一一別顯。正彰本",
    "T35n1735_012:0585a24": "事。經來不盡故無總結。今初將欲說別。先",
    "T35n1735_012:0585a25": "舉其總。言最初劫者。即種種莊嚴劫也。既",
    "T35n1735_012:0585a26": "云最初。即此後更有大劫。於理無違。第二",
    "T35n1735_012:0585a27": "正顯本事中歷事四佛。即為四別。第一逢",
    "T35n1735_012:0585a28": "一切功德山須彌勝雲佛。第二波羅蜜善眼",
    "T35n1735_012:0585a29": "莊嚴佛。第三最勝功德海佛。第四名稱普聞",
    "T35n1735_012:0585b01": "蓮華眼幢佛。各有諸佛子言。就初佛中文",
    "T35n1735_012:0585b02": "分為六。第一總標佛號。第二先瑞熟機。第三",
    "T35n1735_012:0585b03": "正顯佛興。第四毫光警召。第五當機雲集。第",
    "T35n1735_012:0585b04": "六廣演法門。今初也。一切功德山者。福德",
    "T35n1735_012:0585b05": "崇峻不可仰也。復言須彌者。定慧高妙難",
    "T35n1735_012:0585b06": "傾動也。言勝雲者。慈覆智潤廣無邊也。第",
    "T35n1735_012:0585b07": "二諸佛子下。先瑞熟機分二。初現瑞熟機。",
    "T35n1735_012:0585b08": "二其世界中下。&#x89A9;瑞機熟。前中三。初標現",
    "T35n1735_012:0585b09": "時。謂百年前。次此摩尼下。正顯瑞相有其",
    "T35n1735_012:0585b10": "十種。於中說前世所行者。示其種子將成",
    "T35n1735_012:0585b11": "熟故。說佛名號令憶念故。說大行願。使修",
    "T35n1735_012:0585b12": "發故說轉法輪。使當聽習生法眼故。後現",
    "T35n1735_012:0585b13": "如是下結瑞意也。二機熟可知。第三爾時",
    "T35n1735_012:0585b14": "下。正顯佛興。於中分二。初一處道成。二如",
    "T35n1735_012:0585b15": "於下結通廣遍。初中先總。後其身下別。別",
    "T35n1735_012:0585b16": "顯勝德略有十相。一示身相。法無不在。",
    "T35n1735_012:0585b17": "本自普周。智與理冥故。等彼真界。能令色",
    "T35n1735_012:0585b18": "相隨彼。融通法界塵毛重重全遍。二悲相。不",
    "T35n1735_012:0585b19": "捨因行無所不生。三成相。理行時處為一",
    "T35n1735_012:0585b20": "切道場。身智俱遊名為普詣。四色相湛然",
    "T35n1735_012:0585b21": "常住稱為妙色。色色無邊故云具足。並無",
    "T35n1735_012:0585b22": "質累是謂清淨。五勝相色容蔽於大眾。威",
    "T35n1735_012:0585b23": "德攝於群魔。力無畏圓。何能映奪。六貴相。",
    "T35n1735_012:0585b24": "無邊寶相圓明可貴。超過聖帝故曰分明。",
    "T35n1735_012:0585b25": "七應相不往普現如鏡中像。八無礙相。有",
    "T35n1735_012:0585b26": "感斯見無隔山河。九者化相。化從真流源",
    "T35n1735_012:0585b27": "無有異。十吉祥相。身智光照普稱世間。此",
    "T35n1735_012:0585b28": "上大同經初。二結通中且結同類一界。餘皆",
    "T35n1735_012:0585b29": "略也。第四爾時下毫光警召。文分為五。一",
    "T35n1735_012:0585c01": "放光處顯中道故。二王光名。發動宿種",
    "T35n1735_012:0585c02": "生起新善故。善根有三。一者生福及不動",
    "T35n1735_012:0585c03": "業。以施忍智三而為善根。二厭苦求滅以",
    "T35n1735_012:0585c04": "信等為根。三求無上慧。以四等不放逸五",
    "T35n1735_012:0585c05": "法。為根。通說善根。以依聖教發心為性。",
    "T35n1735_012:0585c06": "故云音也。三眷屬數無盡法故。四照分齊。充",
    "T35n1735_012:0585c07": "滿十方通方教故。五若有下明光勝益。文",
    "T35n1735_012:0585c08": "有十句。一無明重者自覺智開。二煩惱深者",
    "T35n1735_012:0585c09": "息現行惑。三勤修難出裂五蓋網。四三障",
    "T35n1735_012:0585c10": "重者摧諸障山。五未解脫者淨心垢種。六",
    "T35n1735_012:0585c11": "未信大者發起入住。七闕資糧者生其勝",
    "T35n1735_012:0585c12": "善。八未入地者除五怖畏。九色累功用滅",
    "T35n1735_012:0585c13": "身心苦。十滯無生者見佛趣果。此約差別",
    "T35n1735_012:0585c14": "對治以釋。若約橫配。生善見理。可以準",
    "T35n1735_012:0585c15": "思第五當機雲集中文二。先通顯諸王雲集",
    "T35n1735_012:0585c16": "致敬。後諸佛子下。別彰諸王雲集儀式。於",
    "T35n1735_012:0585c17": "中分二。先廣明喜見。後略列諸王。今初即",
    "T35n1735_012:0585c18": "正出本事之緣。文分為六。第一標名辨統。",
    "T35n1735_012:0585c19": "二總辨眷屬。三威光得益。四偈讚如來。五",
    "T35n1735_012:0585c20": "父王宣誥。六俱行詣佛。初文可知。第二夫",
    "T35n1735_012:0585c21": "人下總顯眷屬者。有德曰夫人。有色曰采",
    "T35n1735_012:0585c22": "女。王子別本云。二萬五千者。別梵本也。案",
    "T35n1735_012:0585c23": "瓔珞本業經上卷。云十住銅輪寶瓔珞。百福",
    "T35n1735_012:0585c24": "子為眷屬。生一佛土受佛學行。教化二天",
    "T35n1735_012:0585c25": "下。銀輪寶瓔珞五百子。金輪一千子。初地四",
    "T35n1735_012:0585c26": "天王一萬子。二地忉利天王二萬子。三地已",
    "T35n1735_012:0585c27": "上乃至淨居天王。但云眷屬亦如是。故知",
    "T35n1735_012:0585c28": "無過二萬子者。若三界王即當等覺。又以",
    "T35n1735_012:0585c29": "一切菩薩為眷屬。案喜見所統但以城言。",
    "T35n1735_012:0586a01": "又見佛興至第三佛。方云去世。五百銀輪",
    "T35n1735_012:0586a02": "斯為正也。或約教異理亦可通。上首云大",
    "T35n1735_012:0586a03": "威光者。有大威德聖道光明故。第三爾時",
    "T35n1735_012:0586a04": "下。威光得益文分為二。先舉因總標。後何",
    "T35n1735_012:0586a05": "謂下列益明體。皆從勝用標名。一佛德圓",
    "T35n1735_012:0586a06": "滿摧障稱輪。定中能知故受斯稱。二此總",
    "T35n1735_012:0586a07": "持能持諸佛普法。三即空涉有名為方便。",
    "T35n1735_012:0586a08": "斯則權實雙行。為不共般若。稱體用之廣",
    "T35n1735_012:0586a09": "大。四以二嚴調伏真實慈也。五法雲震音",
    "T35n1735_012:0586a10": "能拔苦本。六稱理法喜故德無邊。自他俱慶",
    "T35n1735_012:0586a11": "心為最勝。七知離名法法亦應捨。如實捨",
    "T35n1735_012:0586a12": "也。八善巧起用平等無思。通從此生。故名",
    "T35n1735_012:0586a13": "為藏。九盡眾生界荷負無疲。要令信解",
    "T35n1735_012:0586a14": "為大願也。十所有辯才皆入佛智。自他俱",
    "T35n1735_012:0586a15": "照是曰光明。此上十法。初三功德法。次四熏",
    "T35n1735_012:0586a16": "修法。後三起化法。多言大者。境界無邊稱性",
    "T35n1735_012:0586a17": "廣大。智契貫達並受證名。第四偈讚如來。",
    "T35n1735_012:0586a18": "文分為二。先說偈之由。後正陳偈頌。十偈",
    "T35n1735_012:0586a19": "分三。初二示佛出現既滅闇。難遇不可",
    "T35n1735_012:0586a20": "失時。次五令觀佛德。有德有慈真可歸",
    "T35n1735_012:0586a21": "也。後三引例勸歸。無遠不歸固宜往見。第",
    "T35n1735_012:0586a22": "五父王宣誥文分為二。初宣誥所因。以聞",
    "T35n1735_012:0586a23": "讚故。太子道深親承佛益。王機猶淺轉假",
    "T35n1735_012:0586a24": "他聞。二正以偈誥。偈有十一分之為",
    "T35n1735_012:0586a25": "三。初三集眾勸觀。次七&#x52C5;令辦供。鄭注",
    "T35n1735_012:0586a26": "禮云。巾猶衣也。謂以繒綵衣帶於車。廣雅",
    "T35n1735_012:0586a27": "云。馭駕也。餘並可知。後一偈勸齎供佛。",
    "T35n1735_012:0586a28": "第六俱行詣佛。初導從持供。後至而設敬。",
    "T35n1735_012:0586a29": "第二復有妙華下。略列諸王文易可知。第",
    "T35n1735_012:0586b01": "六時彼如來下廣演法門文分為五。一佛",
    "T35n1735_012:0586b02": "轉法輪。二威光獲益。三以偈讚述。四傳化",
    "T35n1735_012:0586b03": "眾生。五佛加讚勵。今初也。佛解脫用主教。宣",
    "T35n1735_012:0586b04": "示剎塵眷屬。隨機益殊。第二是時大威下。得",
    "T35n1735_012:0586b05": "益中初總後別。總中上說三世佛法。即佛昔",
    "T35n1735_012:0586b06": "所集也。既見佛得益。轉受菩薩之名。所謂",
    "T35n1735_012:0586b07": "下別。智即是體光明語用。所照境殊故分十",
    "T35n1735_012:0586b08": "一也。一深定智明。一切法聚。略有三義。一",
    "T35n1735_012:0586b09": "正定等三。二善惡等三。三總收一切。不出",
    "T35n1735_012:0586b10": "有為無為二種法聚。二位相收一味性現。故",
    "T35n1735_012:0586b11": "云平等。定中證此名彼三昧。二大心智明。",
    "T35n1735_012:0586b12": "謂後後因果。皆入初心。略有三義。一後因",
    "T35n1735_012:0586b13": "初得故。言一切悉入。若修塗至在初步。",
    "T35n1735_012:0586b14": "學者祿在其中。二菩提直心正念真如。真如",
    "T35n1735_012:0586b15": "門內攝一切法。三者三德開發初後圓融。",
    "T35n1735_012:0586b16": "初發心時便成正覺故。三大智智明法界者。",
    "T35n1735_012:0586b17": "所照之體大也。普光明者。即相大也。智慧光",
    "T35n1735_012:0586b18": "明遍照法界義故。蘊恒沙性德故名為藏。",
    "T35n1735_012:0586b19": "妄惑本空。故云清淨明見。稱眼見性肉眼",
    "T35n1735_012:0586b20": "即同佛眼。四大願智明。知諸佛法願為本",
    "T35n1735_012:0586b21": "故。五大行智明。無邊果德此行入故。六速疾",
    "T35n1735_012:0586b22": "智明。謂趣入無生功用不退。無功大力一",
    "T35n1735_012:0586b23": "行含多。受斯稱也。七神通智明。三輪幹事",
    "T35n1735_012:0586b24": "出離不能。八大福智明照福嚴故。九大解",
    "T35n1735_012:0586b25": "智明。謂佛勝解力成莊嚴海。十佛用智明。普",
    "T35n1735_012:0586b26": "周法界。十一佛德智明。降魔制外。後三佛",
    "T35n1735_012:0586b27": "境故。但了知餘可證知。故云得入。第三以",
    "T35n1735_012:0586b28": "偈讚述文分二別。先因後偈。偈中分三。初",
    "T35n1735_012:0586b29": "一標益體用。次八顯用所見。於中前七見",
    "T35n1735_012:0586c01": "因後一見果。三一偈發願思齊。即前品初",
    "T35n1735_012:0586c02": "修治大願也。第四傳化眾生文分為三。初",
    "T35n1735_012:0586c03": "明自悟。二為一切下。明轉悟他顯示十法。",
    "T35n1735_012:0586c04": "與前自得十一有同有異。文並可知。三今",
    "T35n1735_012:0586c05": "如須彌山下。利他之益。第五如來讚勵中。偈",
    "T35n1735_012:0586c06": "有十一。初三讚發心得法大果當成。次四",
    "T35n1735_012:0586c07": "對劣顯勝進者圓德。次二外加。內智決證",
    "T35n1735_012:0586c08": "無疑。後二舉一例餘。行者即得。第二遇",
    "T35n1735_012:0586c09": "第二佛文分為二。先結前生後。二正顯佛",
    "T35n1735_012:0586c10": "興。今初。謂將說後佛。故總論劫壽明多小",
    "T35n1735_012:0586c11": "劫者。欲顯多佛現故。說人壽佛壽者。由",
    "T35n1735_012:0586c12": "佛壽促而人壽長。故得威光一生歷事三佛。",
    "T35n1735_012:0586c13": "二彼佛滅下。正顯佛興。文分為五。一明滅",
    "T35n1735_012:0586c14": "後佛興。二&#x89A9;相獲益。三讚德勸詣。四眷屬",
    "T35n1735_012:0586c15": "同歸。五聞經悟入。今初也。此中佛名。謂智",
    "T35n1735_012:0586c16": "導萬行皆到彼岸。見性了了故名善眼。果",
    "T35n1735_012:0586c17": "由因飾是曰莊嚴。二爾時下。威光&#x89A9;相獲",
    "T35n1735_012:0586c18": "益中二。先&#x89A9;相即獲益之由也。二即得下",
    "T35n1735_012:0586c19": "正獲益也。先列後結。列有十種。一念佛三",
    "T35n1735_012:0586c20": "昧者。菩薩之父故首明之。乃至十地不離",
    "T35n1735_012:0586c21": "念佛。無邊海藏門者。蘊積名藏深廣稱海。",
    "T35n1735_012:0586c22": "然略有三義。一由此定中見多佛故。下文",
    "T35n1735_012:0586c23": "云。以佛為境界專念而不捨。是人得見佛",
    "T35n1735_012:0586c24": "其量與心等。由念能見所以稱門。二一一",
    "T35n1735_012:0586c25": "佛德。是無邊海藏。由念能知所以稱門。云",
    "T35n1735_012:0586c26": "何無邊海。劫海所修有行願海。成就色身",
    "T35n1735_012:0586c27": "有相好海。成就智身有辯才海。建立念",
    "T35n1735_012:0586c28": "處有名號海。修諸助道有功德海。安立",
    "T35n1735_012:0586c29": "眾生有淨剎海。如是諸海一一無邊。各各",
    "T35n1735_012:0587a01": "出生蘊積名藏。三無邊勝德由念佛生故。",
    "T35n1735_012:0587a02": "此一門深廣蘊積。何者念法性身則契如",
    "T35n1735_012:0587a03": "理。念功德身成無邊德。念相好身證無邊",
    "T35n1735_012:0587a04": "相。障無不滅德無不生。一言蔽諸總由念",
    "T35n1735_012:0587a05": "佛。從此通悟所以稱門。即此一門說不可",
    "T35n1735_012:0587a06": "盡。二總持大智能達深法。三無緣普應。四",
    "T35n1735_012:0587a07": "等除熱惱。五佛深德海蘊積力用。菩薩緣",
    "T35n1735_012:0587a08": "此喜遍身心。六悲則心慼喜便浮動。深契",
    "T35n1735_012:0587a09": "法性則曠若虛空。悲喜兩亡。為平等清淨。",
    "T35n1735_012:0587a10": "七般若者。覺法實性離分別也。有可離",
    "T35n1735_012:0587a11": "者非真離也。知自性離不復離也。無離",
    "T35n1735_012:0587a12": "之離即真法界。真法界者。本來清淨。法界清",
    "T35n1735_012:0587a13": "淨即般若清淨。般若清淨則萬法本淨。萬法",
    "T35n1735_012:0587a14": "淨者。無淨無不淨為真淨也。實相般若為",
    "T35n1735_012:0587a15": "萬法之體。觀照冥此眾德攸依。故云身也。",
    "T35n1735_012:0587a16": "八通用智俱故無礙隨現。九入法之深離",
    "T35n1735_012:0587a17": "說之垢。十智照佛法淨所知障。含藏眾德。",
    "T35n1735_012:0587a18": "二如是下。結中明歷事增進。故云十千。通",
    "T35n1735_012:0587a19": "達之言釋前即得。第三爾時下。讚德勸詣",
    "T35n1735_012:0587a20": "文分為二。初說偈後偈益。偈中分三。初一",
    "T35n1735_012:0587a21": "偈歎希慶遇。二有七偈歎佛勝德。於中三。",
    "T35n1735_012:0587a22": "初三身業。次三語業。後一意業。三有二偈",
    "T35n1735_012:0587a23": "勸眾同歸。後諸佛子下偈益可知。第四時大",
    "T35n1735_012:0587a24": "威光下。眷屬同歸。第五其佛下。聞經悟入文",
    "T35n1735_012:0587a25": "分為三。初佛為說經。二當機獲益。三如來",
    "T35n1735_012:0587a26": "讚述。今初主經。法界體性大方廣也。清淨佛",
    "T35n1735_012:0587a27": "也。莊嚴即華嚴也。有多眷屬者。顯此教圓。",
    "T35n1735_012:0587a28": "二彼諸下當機獲益。亦有十益。既云大眾。",
    "T35n1735_012:0587a29": "或一人得一。或二三四或具十者。威光先證",
    "T35n1735_012:0587b01": "故略不標。大眾之言亦已含矣。故下佛讚。然",
    "T35n1735_012:0587b02": "此十事略為二釋。一者如次配於十地十",
    "T35n1735_012:0587b03": "度。或取地義或取度義者。達一切法本來",
    "T35n1735_012:0587b04": "清淨名清淨智。不取淨相是名方便。即初",
    "T35n1735_012:0587b05": "地入證之智也。二則二地離破戒垢。是所除",
    "T35n1735_012:0587b06": "障。照諸善品即戒光明。三即忍度。忍為上",
    "T35n1735_012:0587b07": "嚴一切愛樂。四無剎不入無法不照。無見",
    "T35n1735_012:0587b08": "不淨。是為精進增廣眾行。約地義釋。以",
    "T35n1735_012:0587b09": "諸道品。燒無盡惑成無邊光。五趣向諸行",
    "T35n1735_012:0587b10": "能入俗也。禪度增故性能離垢。涉俗化物",
    "T35n1735_012:0587b11": "成福德雲。不迷實理為光明幢。六般若現",
    "T35n1735_012:0587b12": "前名隨入證。照深緣起名法海光。七功用",
    "T35n1735_012:0587b13": "已遠將入無功。為深發趣。權實無礙為大",
    "T35n1735_012:0587b14": "莊嚴。八見法實性。無功而修為極妙見。由",
    "T35n1735_012:0587b15": "此智慧復得灌頂故。仁王經云。後之三地",
    "T35n1735_012:0587b16": "同遣無明。同無功用故。非灌頂地是灌頂",
    "T35n1735_012:0587b17": "智。九顯了藥病。是功德海相辯才遍應。若",
    "T35n1735_012:0587b18": "月影流光。十智圓離障。方於佛願而生信",
    "T35n1735_012:0587b19": "解。故曰出生。二者此上十門。隨一一事以",
    "T35n1735_012:0587b20": "立其名。未必全將配於地位。或通配諸位。",
    "T35n1735_012:0587b21": "或復不次。以人無量隨證不同。普賢巧說",
    "T35n1735_012:0587b22": "故。文含多義。第三時彼下。如來述讚十頌分",
    "T35n1735_012:0587b23": "二。前六讚其已具勝德當成極果。皆前半",
    "T35n1735_012:0587b24": "已獲。後半當證。獨第四偈三句是因。後四偈",
    "T35n1735_012:0587b25": "行齊佛因當如佛證。皆三句舉佛行。後一",
    "T35n1735_012:0587b26": "句齊佛德。然此中述讚望前遇光得益及",
    "T35n1735_012:0587b27": "向大眾所得。多有相同義。必述上可以意",
    "T35n1735_012:0587b28": "消息之。遇第三佛文分為六。一如來出時。",
    "T35n1735_012:0587b29": "前佛滅後等時也。二彼摩尼下。正明現世。",
    "T35n1735_012:0587c01": "立斯號者。功德海滿無加過也。三時大威",
    "T35n1735_012:0587c02": "光下。威光往供。四時彼如來下。佛為說經。",
    "T35n1735_012:0587c03": "見普法故名為普眼。以慧為性故曰光明。",
    "T35n1735_012:0587c04": "況一眼即十眼。融無障礙。眼外無法方真普",
    "T35n1735_012:0587c05": "眼。以諸緣發見即緣各為根。因沒果中緣",
    "T35n1735_012:0587c06": "皆號眼。故全色為眼。恒見色而無緣。全",
    "T35n1735_012:0587c07": "眼為色恒稱見而非我矣。五爾時下威光",
    "T35n1735_012:0587c08": "得益。五度皆福定為最。大寂無不照名普",
    "T35n1735_012:0587c09": "光明。得此已下彰其定用。福非福言略有二",
    "T35n1735_012:0587c10": "意。一福即是善非福是罪。二福即是相非福",
    "T35n1735_012:0587c11": "即性。雙了性相故。經云。福德即非福德性。",
    "T35n1735_012:0587c12": "此即深也了一切者廣也。故有海言。遇於初",
    "T35n1735_012:0587c13": "佛但得十者。自力未勝故。次佛十千者道",
    "T35n1735_012:0587c14": "轉深故。今唯一者道已滿故。第六時彼佛下。",
    "T35n1735_012:0587c15": "如來記別。十一偈分四。初四顯具菩提心。",
    "T35n1735_012:0587c16": "謂初有願。次偈有悲。四有智光。三兼精進。",
    "T35n1735_012:0587c17": "通策三心故。菩提心圓當成妙智。次四上",
    "T35n1735_012:0587c18": "入佛境。三有一偈示其果相得同諸佛。",
    "T35n1735_012:0587c19": "四有二偈。讚其現能利他住普賢行。遇第",
    "T35n1735_012:0587c20": "四佛文分為四。一佛出入中。二天王就供。",
    "T35n1735_012:0587c21": "三如來說法。四得益還歸。今初。約相目類",
    "T35n1735_012:0587c22": "青蓮。約德心無所染。相德高顯名稱外彰。",
    "T35n1735_012:0587c23": "摧邪眾歸故曰幢也。二是時下。天王就供中",
    "T35n1735_012:0587c24": "二。先明菩薩行進。報處天宮。此城即是品",
    "T35n1735_012:0587c25": "初所列之一。後知佛可歸持華往供。三時",
    "T35n1735_012:0587c26": "彼下說經。方便之言略有三種。一無實權施",
    "T35n1735_012:0587c27": "曲巧方便也。二理本無言假言而言。大方便",
    "T35n1735_012:0587c28": "也。三權實無滯。亦大方便。事理皆彰方曰",
    "T35n1735_012:0587c29": "普門。四時天王下。得益還歸中。聞上普門",
    "T35n1735_012:0588a01": "正受安住。法喜無盡故名曰藏。由此證達",
    "T35n1735_012:0588a02": "諸實相海。此劫之中。十須彌塵數如來。今但",
    "T35n1735_012:0588a03": "云四。又無結會古今現證得益等者。經來",
    "T35n1735_012:0588a04": "未盡故也。若結會者。應云爾時威光菩薩",
    "T35n1735_012:0588a05": "者毘盧遮那是等。所信因果會竟。",
    "T35n1735_012:0588a06": "如來名號品第七(此下第二修因契果生解分第二會初從此第十二經",
    "T35n1735_012:0588a07": "盡第十三經菩薩問明品)",
    "T35n1735_012:0588a08": "[0588a08] 將釋此品。五門分別。初來意者先明分來。",
    "T35n1735_012:0588a09": "前既舉果令生信樂。今明能生因果信解",
    "T35n1735_012:0588a10": "故。次來也。二會來者。生解之中信為其首",
    "T35n1735_012:0588a11": "故。又前舉所信之境。今明能信之行。故次",
    "T35n1735_012:0588a12": "來也。三品來者。前品舉因顯果。成所信之",
    "T35n1735_012:0588a13": "境。今舉果辨因。彰能信之行。果中三業身",
    "T35n1735_012:0588a14": "為其總。故先來也。又遠答前名號海問故。",
    "T35n1735_012:0588a15": "二釋名亦三。初分名修因契果生解分。謂",
    "T35n1735_012:0588a16": "修五位之圓因。成十身之滿果。令諸菩薩",
    "T35n1735_012:0588a17": "解此相故。即生修因契果之解。依主釋也。",
    "T35n1735_012:0588a18": "二會名。約處名普光明殿會。然有三釋。一",
    "T35n1735_012:0588a19": "以殿是寶成光普照故。二佛於其中放普",
    "T35n1735_012:0588a20": "光故。三佛於殿中。說普法門慧光照世。故",
    "T35n1735_012:0588a21": "立其名。依前一義即依主釋。後二有財。約",
    "T35n1735_012:0588a22": "法則名信行之會。三品名。如來現相品已",
    "T35n1735_012:0588a23": "釋。召體曰名表德為號。名別號通。一切諸",
    "T35n1735_012:0588a24": "佛通具十號。名釋迦等則不同故。如來即",
    "T35n1735_012:0588a25": "十之一。品中正說隨機就德以立別名。既",
    "T35n1735_012:0588a26": "表德之名。則亦名亦號。如來之名號依主釋",
    "T35n1735_012:0588a27": "也。三宗趣亦三。初分宗。謂以修生修顯因",
    "T35n1735_012:0588a28": "果為宗。令諸菩薩修行契入為趣。二會宗",
    "T35n1735_012:0588a29": "者。若就總望。信解行德攝位為宗。通成佛",
    "T35n1735_012:0588b01": "果為趣。信能必到如來地故。近望唯信為",
    "T35n1735_012:0588b02": "宗成位為趣。若依長科十分之宗。此下三",
    "T35n1735_012:0588b03": "品以為一分。即果用應機周遍法界。以為",
    "T35n1735_012:0588b04": "其宗。依此起信為趣故。此亦名正報因",
    "T35n1735_012:0588b05": "果。亦是所信。信何法門信佛身名等於眾",
    "T35n1735_012:0588b06": "生。則知我名如佛名也。信佛法門隨宜",
    "T35n1735_012:0588b07": "而立。知我妄念苦集亦全法門信佛意業光",
    "T35n1735_012:0588b08": "明遍照。則知自心無不知覺故。先古諸德。",
    "T35n1735_012:0588b09": "亦將上三品舉果分收。三品宗者。顯佛名",
    "T35n1735_012:0588b10": "號周遍為宗。隨機調化利益為趣。或上二",
    "T35n1735_012:0588b11": "皆宗生信為趣。第四問答。問五周因果差別",
    "T35n1735_012:0588b12": "平等不同。何以分名合之為一。答通生差",
    "T35n1735_012:0588b13": "別平等解故。離於修生說何修顯故。問前",
    "T35n1735_012:0588b14": "會舉果本為生信。今何重舉名號等三。答",
    "T35n1735_012:0588b15": "凡約境生信有其二義。一標舉境法明有",
    "T35n1735_012:0588b16": "所在。二攝以就心令成信行。前會約初義。",
    "T35n1735_012:0588b17": "此會約後義。又前會果廣因略。故名舉果。",
    "T35n1735_012:0588b18": "此會因廣果略故總攝為因。先依後正文影",
    "T35n1735_012:0588b19": "略耳。若約鉤鎖者。自屬正報果故不同第",
    "T35n1735_012:0588b20": "七會說所成果。此中自辯信所依故。問何",
    "T35n1735_012:0588b21": "不入定。以未入位性不定故。若爾十定豈",
    "T35n1735_012:0588b22": "散善耶。然說法之儀通有四句。一定後說如",
    "T35n1735_012:0588b23": "諸會。二說後定如無量義經等。三定中說如",
    "T35n1735_012:0588b24": "第九會。無出言故。四不入說如此信中及",
    "T35n1735_012:0588b25": "第七會。諸文非一。第九表證唯證能說。一",
    "T35n1735_012:0588b26": "得永常不礙起用故。第七為表常在定",
    "T35n1735_012:0588b27": "故。又入為受加。彼不須加故不須入說。",
    "T35n1735_012:0588b28": "後入者說在行故。將起後故。是知動寂唯",
    "T35n1735_012:0588b29": "物聖無常規。故下文中辯十信之用。一方",
    "T35n1735_012:0588c01": "入正定餘方起出說。自在無礙也。餘會摩頂",
    "T35n1735_012:0588c02": "後說。此會說後摩頂。是知此經體勢縱橫不",
    "T35n1735_012:0588c03": "可定準。第五釋文。若隨義約品科十分之",
    "T35n1735_012:0588c04": "中。此下三品。當果用應機普周分。若約隨",
    "T35n1735_012:0588c05": "法就會科十分之中。此一會當第二能信成",
    "T35n1735_012:0588c06": "德會。今就四番問答科。從此終第七會。即",
    "T35n1735_012:0588c07": "當第二修因契果生解分。若順諸會應直",
    "T35n1735_012:0588c08": "分問答。今為順文一會分三。第一序分。第",
    "T35n1735_012:0588c09": "二請分。第三說分。今先序分具如經初。但",
    "T35n1735_012:0588c10": "加普光以為小異。略分為三。初標主時處。",
    "T35n1735_012:0588c11": "二始成下別顯三事。三與十佛下。輔翼圓滿。",
    "T35n1735_012:0588c12": "二中分三。初別顯說時。二於普光下別顯",
    "T35n1735_012:0588c13": "說處。處在菩提場東南可三里許熙連河曲。",
    "T35n1735_012:0588c14": "彼河之龍為佛造此今舉總攝別。前標國",
    "T35n1735_012:0588c15": "名以本收末。上舉場稱故。下不動覺樹",
    "T35n1735_012:0588c16": "而遍十方。三妙悟下別顯主德。亦即示成",
    "T35n1735_012:0588c17": "正覺之相也。準第八會初及深密經等。皆",
    "T35n1735_012:0588c18": "說佛有二十一種功德。升兜率品當廣明",
    "T35n1735_012:0588c19": "之。今文有初十句。亦略釋耳。十句之中初",
    "T35n1735_012:0588c20": "總餘別。總中妙悟皆滿者。妙悟晉經名善覺。",
    "T35n1735_012:0588c21": "論經名正覺。良以。梵音云蘇含於妙善及正",
    "T35n1735_012:0588c22": "等故。譯者隨取悟即覺也。雙照真俗故稱",
    "T35n1735_012:0588c23": "妙悟。備下諸句異於因人。故復稱滿。別中",
    "T35n1735_012:0588c24": "一二行永絕者。煩惱所知生死涅槃。皆名二",
    "T35n1735_012:0588c25": "行。俱不現前名為永絕。二達無相法者。清",
    "T35n1735_012:0588c26": "淨真如名無相法。達者了也。三如來常住大",
    "T35n1735_012:0588c27": "悲。任運利樂。又常安止聖天梵住。故云住",
    "T35n1735_012:0588c28": "於佛住。四所證。能證。及以化用皆等諸佛。",
    "T35n1735_012:0588c29": "五具能治道解脫障故。六所說教法外道",
    "T35n1735_012:0589a01": "不能轉故。七行諸世間違順魔怨不能",
    "T35n1735_012:0589a02": "礙故。八安立教法超言念故。九於三世境",
    "T35n1735_012:0589a03": "若事若理。了達記別無錯謬故。具此九別",
    "T35n1735_012:0589a04": "成初總句。同異成壞準思可知。第三輔翼圓",
    "T35n1735_012:0589a05": "滿。文分二別。一標數揀定。二歎其勝德前",
    "T35n1735_012:0589a06": "中菩薩揀非凡小。補處明非下位。他方而",
    "T35n1735_012:0589a07": "來非舊眾也。言一生者。釋有二義。一約",
    "T35n1735_012:0589a08": "化相。謂如彌勒。此復有三。一人中一生。二",
    "T35n1735_012:0589a09": "天上一生。三下降一生。正取天中二。約實",
    "T35n1735_012:0589a10": "報一生。謂於四種變易生死中。唯有末後一",
    "T35n1735_012:0589a11": "種。名無有生死一位所繫。此文多約化相",
    "T35n1735_012:0589a12": "耳。二普善下歎德。德雖無量略歎一。普",
    "T35n1735_012:0589a13": "善觀察者能觀智也。普有二義。一普眾同有",
    "T35n1735_012:0589a14": "此德。二普觀十境善有三義。一善知相。二",
    "T35n1735_012:0589a15": "善知無相。三善知此二無礙。眾生界下。明",
    "T35n1735_012:0589a16": "其所觀。皆具上三義。十中初是總句所化眾",
    "T35n1735_012:0589a17": "生。次此生何來。由迷法界起於世界。我當",
    "T35n1735_012:0589a18": "令彼住涅槃界淨諸業果故。須識心行",
    "T35n1735_012:0589a19": "之病文義之藥。令厭世間欣出世間。不盡",
    "T35n1735_012:0589a20": "有為不住無為。上辨橫觀十法。今&#x7AEA;達三",
    "T35n1735_012:0589a21": "世觀涅槃。知已現當證觀諸業已現當造",
    "T35n1735_012:0589a22": "果報。已現當受心行已現當發餘可類知。",
    "T35n1735_012:0589a23": "亦以六相融之。第二時諸菩薩下。請分中",
    "T35n1735_012:0589a24": "二。先舉人標念。後若世尊下。正顯問端。然",
    "T35n1735_012:0589a25": "句雖五十問但四十。以第二十句是說意",
    "T35n1735_012:0589a26": "故。此四十問。望第一會有同有異。後二十",
    "T35n1735_012:0589a27": "句全同。前二十句大同小異。又復前後不同。",
    "T35n1735_012:0589a28": "初十句即前第三十海。前會即總說所觀深",
    "T35n1735_012:0589a29": "廣。此則別說如來依正。以前會中為總故。",
    "T35n1735_012:0589b01": "此會別顯信所依故。故前會皆致海言。此",
    "T35n1735_012:0589b02": "中但云剎等。第二十句前名菩薩十海。此",
    "T35n1735_012:0589b03": "列住等行位。前通諸會總顯圓融行布因",
    "T35n1735_012:0589b04": "故。此約當分。欲顯差別因之相故。後二十",
    "T35n1735_012:0589b05": "句雖則全同前總此別。又前即所信。今辨",
    "T35n1735_012:0589b06": "所成。欲顯所信所成體無異故。文句全同。",
    "T35n1735_012:0589b07": "若唯約義亦可分三。謂初十句。問佛德應",
    "T35n1735_012:0589b08": "機無方大用。辨因所依果。次十句。問菩薩",
    "T35n1735_012:0589b09": "行位即果所成因。後二十句。佛果勝德。顯",
    "T35n1735_012:0589b10": "因所成果。是則以佛為緣而起於因。還以",
    "T35n1735_012:0589b11": "此因而成於果。是此分之大意也。故論云。",
    "T35n1735_012:0589b12": "多聞熏習。無不從此法身流。無不還證",
    "T35n1735_012:0589b13": "此法身。即其義也。今取文義俱便。大分為",
    "T35n1735_012:0589b14": "二。初十句直爾疑問。後三十句引例請問。",
    "T35n1735_012:0589b15": "義不異前然。所依所成文應互有。但是影",
    "T35n1735_012:0589b16": "略不欲繁辭故。初會直爾興問。即此中引",
    "T35n1735_012:0589b17": "例。此中引例即彼直問又前但明一重所信",
    "T35n1735_012:0589b18": "故。合三十句果。今為分二段。故間之以",
    "T35n1735_012:0589b19": "因。今初十句先總顯請意。後開示下別列所",
    "T35n1735_012:0589b20": "疑。十句依正間問者。正報應機必依剎故。",
    "T35n1735_012:0589b21": "亦表依正無障礙故。五句依者。一剎類。二",
    "T35n1735_012:0589b22": "莊嚴。三清淨。四體性。五成就。上五即前二",
    "T35n1735_012:0589b23": "海。廣如四五二品。其佛住等五句即正報大",
    "T35n1735_012:0589b24": "用。一佛身遍住諸剎。佛心常住大悲。二所",
    "T35n1735_012:0589b25": "具功德。及所證法性。三隨機說法。四作用威",
    "T35n1735_012:0589b26": "光。五修行得證現成菩提。然此五即前會七",
    "T35n1735_012:0589b27": "海。一即佛海。二即解脫海。三即演說海。四即",
    "T35n1735_012:0589b28": "變化海。五即名號。及壽量海。波羅蜜海。其眾",
    "T35n1735_012:0589b29": "生海但是所化故略不舉。含諸海中。此之",
    "T35n1735_012:0589c01": "十句下。有言說及現相答。至下當知。第二",
    "T35n1735_012:0589c02": "如十方下。引例請問。文分為三。初十句標",
    "T35n1735_012:0589c03": "彼說意。明其有悲。後三十句。舉彼所說顯",
    "T35n1735_012:0589c04": "其有智。末後一句結以正請。彼佛既爾。此",
    "T35n1735_012:0589c05": "亦宜然。初中初句總。謂令諸菩薩行願成就",
    "T35n1735_012:0589c06": "故。餘九為別。一上繼佛種。二云何繼。以救",
    "T35n1735_012:0589c07": "眾生故。三云何救。令離惑故。四如何救。知",
    "T35n1735_012:0589c08": "彼根行故。五以何救說法藥故。六成何",
    "T35n1735_012:0589c09": "益。一除集諦染。二決道諦疑。三拔苦希望。",
    "T35n1735_012:0589c10": "四證滅愛處故。又成菩薩行具悲智也。",
    "T35n1735_012:0589c11": "具此悲智何所為耶。令佛種不斷。佛種不",
    "T35n1735_012:0589c12": "斷有何相耶。謂成三德。救護眾生成就",
    "T35n1735_012:0589c13": "恩德。永斷煩惱成於斷德。了知諸行成於",
    "T35n1735_012:0589c14": "智德。諸行有三。一者心行。二所行行。三所",
    "T35n1735_012:0589c15": "了行。謂一切行無常無相。即所了也。云何救",
    "T35n1735_012:0589c16": "護演說諸法。云何永斷淨諸雜染。永斷煩",
    "T35n1735_012:0589c17": "惱種現雙亡。除諸雜染謂唯現惑。云何成",
    "T35n1735_012:0589c18": "智。謂永斷疑網。智成何益斷諸希望。惑除",
    "T35n1735_012:0589c19": "何益滅諸愛著。一切著者。著有著空著行",
    "T35n1735_012:0589c20": "著果。不著諸法正智現前悲救眾生佛種",
    "T35n1735_012:0589c21": "不斷。是菩薩之要也。諸佛之本意也。所陳",
    "T35n1735_012:0589c22": "諸問。一一皆有斯益。又釋。一切菩薩是所成",
    "T35n1735_012:0589c23": "就。云何成就。不斷佛種即自成就。救護眾",
    "T35n1735_012:0589c24": "生成就於他。云何救護。謂離二障永斷煩",
    "T35n1735_012:0589c25": "惱。無煩惱障。了知一切無所知障。以何方",
    "T35n1735_012:0589c26": "便能斷二障。謂說諸法此煩惱障。其相云",
    "T35n1735_012:0589c27": "何。謂愛與見。除諸雜染絕愛煩惱。永斷疑",
    "T35n1735_012:0589c28": "網絕見煩惱。此所知障。其相云何。謂於境",
    "T35n1735_012:0589c29": "不了有所希望。法執未忘一切生著。今相",
    "T35n1735_012:0590a01": "無不了何所希望。達法性空當何所著。二",
    "T35n1735_012:0590a02": "障既寂二智現前。成菩提涅槃。謂不斷佛",
    "T35n1735_012:0590a03": "種則菩薩成就矣。第二說諸菩薩下。舉彼所",
    "T35n1735_012:0590a04": "說。文分為二。初十句問因。後二十句問果。",
    "T35n1735_012:0590a05": "今初文有九句。昔云。欠第九十忍一句。又",
    "T35n1735_012:0590a06": "以十信自不成位是住方便攝在住中。故",
    "T35n1735_012:0590a07": "不別問。故仁王經教化品云伏忍聖胎三十",
    "T35n1735_012:0590a08": "人。十信十止十堅心故。信住不分也。有義",
    "T35n1735_012:0590a09": "云。有四義故信不入位。一進退不定故。二",
    "T35n1735_012:0590a10": "雜修十心。無定階降故。三未隨法界修",
    "T35n1735_012:0590a11": "廣大行故。四未得法身。顯佛種性故。由",
    "T35n1735_012:0590a12": "斯不開十信。則成此會及第三會俱答十",
    "T35n1735_012:0590a13": "住問也。十行第四會答。十迴向第五會答。十",
    "T35n1735_012:0590a14": "藏第四會中答。以藏有二義。一收攝義。謂",
    "T35n1735_012:0590a15": "收攝諸行以用迴向。故答在迴向之前二",
    "T35n1735_012:0590a16": "出生義。以出生地上證智故。問居迴向之",
    "T35n1735_012:0590a17": "後。十地第六會答。十願初地中答。十定十通",
    "T35n1735_012:0590a18": "第七會答。各有自品。十頂一種答文不顯。",
    "T35n1735_012:0590a19": "古有多釋。一云。準梵網經。說十忍後有心",
    "T35n1735_012:0590a20": "地法門。即此十頂。理亦可通。但彼經說處乃",
    "T35n1735_012:0590a21": "有十一。初無菩提場會。但云方坐千光王",
    "T35n1735_012:0590a22": "座及妙光堂說十世界海。其二三四。與此三",
    "T35n1735_012:0590a23": "四五會處法全同。他化十地次第亦同。而化",
    "T35n1735_012:0590a24": "樂天說十禪定。初禪說十金剛心。二禪說",
    "T35n1735_012:0590a25": "十願。三禪說十忍。四禪摩醯首羅宮。說我",
    "T35n1735_012:0590a26": "本源蓮華藏世界盧舍那佛所說心地法門。",
    "T35n1735_012:0590a27": "不云重會普光及祇園重閣次第。又別難可",
    "T35n1735_012:0590a28": "會通。又此中問因。後更有果問。故彼佛心",
    "T35n1735_012:0590a29": "地。即後如來地等。非十頂也。有云。僧祇品",
    "T35n1735_012:0590b01": "答以準瓔珞等覺。別有頂位以因位窮終。",
    "T35n1735_012:0590b02": "今僧祇中說十大數。數中之極故云十頂。彼",
    "T35n1735_012:0590b03": "問雖十答有多數。對上定通。亦非其類故",
    "T35n1735_012:0590b04": "不可也。有云。壽量品答。彼中十重佛土。皆上",
    "T35n1735_012:0590b05": "為下頂極。至賢首佛剎名為十頂。又佛名",
    "T35n1735_012:0590b06": "第二。名此十一世界為上首故。但舉此初",
    "T35n1735_012:0590b07": "後十一。即顯過百萬阿僧祇世界壽量之數。",
    "T35n1735_012:0590b08": "此為標首。首即頂故。然復彼無別問。似有",
    "T35n1735_012:0590b09": "少理。但標此十界將為問端。對十地等甚",
    "T35n1735_012:0590b10": "不相例。今謂。新舊梵本俱無忍問。答中即",
    "T35n1735_012:0590b11": "有故。知彼忍即此頂也。言十頂者。因位終",
    "T35n1735_012:0590b12": "極。十定十通皆等覺位。十忍居後。又得頂",
    "T35n1735_012:0590b13": "名。問中約位終極。故名為頂。答據法門忍",
    "T35n1735_012:0590b14": "受。以智印定故云忍也。非位終極。不具十",
    "T35n1735_012:0590b15": "忍非有十忍。不極因位。二文更顯。故十忍",
    "T35n1735_012:0590b16": "品末云。通達此忍門成就無礙智。超過一",
    "T35n1735_012:0590b17": "切眾轉於無上輪等。既言超過即是頂義。",
    "T35n1735_012:0590b18": "亦猶四善根中忍頂法門。義相類故。不爾忍",
    "T35n1735_012:0590b19": "無別問。空答何為。設欲成十應脫十信。十",
    "T35n1735_012:0590b20": "信雖未成位。亦隨法界修廣大行。德用殊",
    "T35n1735_012:0590b21": "勝別一會答應有問故。若將十忍已下四",
    "T35n1735_012:0590b22": "品。共答頂問於理無失。俱是等覺之終極",
    "T35n1735_012:0590b23": "故。第二二十句。問所成果。全同初會。於中",
    "T35n1735_012:0590b24": "亦初十句。明內德成滿。後十句體相顯著。初",
    "T35n1735_012:0590b25": "中如來神力。前會名佛加持。即神力加持故。",
    "T35n1735_012:0590b26": "神通約外用無壅。神力約內有幹能。離世",
    "T35n1735_012:0590b27": "間品各有十事。其相自別。言無礙者。謂如",
    "T35n1735_012:0590b28": "來所作無能障礙也。上文名無能攝取等。",
    "T35n1735_012:0590b29": "義皆同也。後十中辯才是語業。智慧是意業。",
    "T35n1735_012:0590c01": "最勝是身業。準前會中。唯欠佛光明之一",
    "T35n1735_012:0590c02": "句。餘如前釋。其所答文亦如前引出現不",
    "T35n1735_012:0590c03": "思議相海品說。但前總會故引此文。所引之",
    "T35n1735_012:0590c04": "文正答今問。說者宜重引之。三願佛下結",
    "T35n1735_012:0590c05": "請。請同彼說故致亦言。請分竟。第三說分。",
    "T35n1735_012:0590c06": "於中通下六會。答此所問。準問長科亦為",
    "T35n1735_012:0590c07": "三分。此初三品答所依果問。二問明已下。",
    "T35n1735_012:0590c08": "答所修因問。三從不思議品下。答所成果",
    "T35n1735_012:0590c09": "問。其平等因果。因乃果中之因。果乃此果之",
    "T35n1735_012:0590c10": "用。故屬果收。初中分二。先如來現相答。由",
    "T35n1735_012:0590c11": "其念請故。又如來證窮故。後文殊言說答。伴",
    "T35n1735_012:0590c12": "助主故。假言顯故。今初分二。一佛現神通。",
    "T35n1735_012:0590c13": "二眾海雲集。今初。知其心念者。領念請",
    "T35n1735_012:0590c14": "也。現神通者。示相答也。言隨類者。有其",
    "T35n1735_012:0590c15": "三義。一隨疑者所宜異故。謂或示色令見。",
    "T35n1735_012:0590c16": "以聲令聞冥資令曉。皆是現通。以法界身",
    "T35n1735_012:0590c17": "圓明頓現也。二隨疑者流類別故。三隨疑",
    "T35n1735_012:0590c18": "者所疑異故。謂若疑十信。即見如來足輪",
    "T35n1735_012:0590c19": "放光周乎法界等。若疑十住。則見如來足",
    "T35n1735_012:0590c20": "指放光百剎塵外菩薩集等。如放光一事既",
    "T35n1735_012:0590c21": "爾。餘相皆然。故知初會現相遍於九會。此",
    "T35n1735_012:0590c22": "會現通通於一分。結集隨義編之作次耳。",
    "T35n1735_012:0590c23": "故下三會。皆有不起覺樹之言。第二現神通",
    "T35n1735_012:0590c24": "下。眾海雲集即現相。答初十句之問。光現",
    "T35n1735_012:0590c25": "佛剎答佛剎問。剎有金色等是剎莊嚴。既",
    "T35n1735_012:0590c26": "以金成亦答剎體。彼剎菩薩亦剎莊嚴。菩薩",
    "T35n1735_012:0590c27": "大寶以為嚴故。亦剎清淨純淨。佛剎唯菩薩",
    "T35n1735_012:0590c28": "故。淨修梵行是剎成就淨土行故。亦剎清淨",
    "T35n1735_012:0590c29": "所修淨故。此已上答五句依問。兼答五句",
    "T35n1735_012:0591a01": "正報土。各有佛及見如來坐蓮華藏。是答",
    "T35n1735_012:0591a02": "佛住。現通放光是答威德。名不動智等是",
    "T35n1735_012:0591a03": "答法性。見佛轉法輪是答說法。佛成正覺是",
    "T35n1735_012:0591a04": "答菩提。文雖在下義皆此具。光明覺現即",
    "T35n1735_012:0591a05": "現此故。十方眾集即為十段。一一方內文各",
    "T35n1735_012:0591a06": "有八。一遠近。二土名。三佛號。四上首。五眷",
    "T35n1735_012:0591a07": "屬。六詣佛。七到已致敬。八化座安坐。去此",
    "T35n1735_012:0591a08": "遠近皆十剎塵數者。前會為說所信因果深",
    "T35n1735_012:0591a09": "廣。故須遠集華藏之外十方剎海。今為說",
    "T35n1735_012:0591a10": "於生解因果漸漸增修。故但集娑婆&#x96A3;次之",
    "T35n1735_012:0591a11": "剎。信行最劣故。復云十。後後漸增至法界",
    "T35n1735_012:0591a12": "品。還集剎海。初不云一直云十者。表無",
    "T35n1735_012:0591a13": "盡故。要剎塵者。比餘勝故。為有所表故。",
    "T35n1735_012:0591a14": "分階級非初信等。不是通方故。結及證成",
    "T35n1735_012:0591a15": "十方齊說。又隨迷名外悟處名來。而實佛",
    "T35n1735_012:0591a16": "土本無遠近。土皆名色者。表信&#x9E81;現故。亦",
    "T35n1735_012:0591a17": "表顯然可生信故。佛號同智者。有信無智",
    "T35n1735_012:0591a18": "增無明故。信中之智。本覺起故。主同名首",
    "T35n1735_012:0591a19": "者。梵云室利。一名四實一首二勝。三吉祥四",
    "T35n1735_012:0591a20": "德。是以譯者前後不同。今通用之以信為",
    "T35n1735_012:0591a21": "首。攝諸位故。次第行中信最勝故。甚難得",
    "T35n1735_012:0591a22": "故。於生死中創發信心。為吉祥故。信能",
    "T35n1735_012:0591a23": "增長智功德等。一切德故。此十菩薩同表",
    "T35n1735_012:0591a24": "信門故。皆名室利。各隨一門達一切法。故",
    "T35n1735_012:0591a25": "復有差。次文當釋。亦有傳云。梵云室利。此",
    "T35n1735_012:0591a26": "云吉祥。室利云首。亦是一理。眷屬皆十剎",
    "T35n1735_012:0591a27": "塵者。表一一行攝無盡德故。皆詣佛者。有",
    "T35n1735_012:0591a28": "歸向故。餘如前會。又下菩薩名等。皆是表",
    "T35n1735_012:0591a29": "法。菩薩表所行之行。本剎表所證之理。佛",
    "T35n1735_012:0591b01": "名表所得之智。今初東方言金色者。心性",
    "T35n1735_012:0591b02": "無染與緣成器。為自體故。本智如空離覺",
    "T35n1735_012:0591b03": "所覺。湛然不動動即是妄。非曰智故。又縱",
    "T35n1735_012:0591b04": "成佛果不異凡故。即本覺智住心真如。菩",
    "T35n1735_012:0591b05": "薩妙德者。慧達佛境。處處文殊由慧揀擇。",
    "T35n1735_012:0591b06": "契於本智故分因果。二覺首者。覺心性也。",
    "T35n1735_012:0591b07": "無性不礙隨緣。隨緣不礙無性無礙智也。",
    "T35n1735_012:0591b08": "不染而染染而不染。俱難了知為妙色也。",
    "T35n1735_012:0591b09": "三財首者。法財教化即滅闇智。了眾生空",
    "T35n1735_012:0591b10": "如蓮不著。四寶首者。真俗無違可珍貴故。",
    "T35n1735_012:0591b11": "善知業果不犯威儀。性相無違。唯一乘旨。",
    "T35n1735_012:0591b12": "是為唯嗅瞻蔔華矣。五德首。了達如來應",
    "T35n1735_012:0591b13": "現說法之功德故。即是明於法相。又了佛",
    "T35n1735_012:0591b14": "德心明白也。若有此智。如青蓮華最為第",
    "T35n1735_012:0591b15": "一。六目首。福田照導如目將身。平等福田。",
    "T35n1735_012:0591b16": "為究竟智。是最可重故云金色。佛為福田",
    "T35n1735_012:0591b17": "以佛為境故。同上文殊依金色界。七精進",
    "T35n1735_012:0591b18": "首。正教甚深必在精進。能策萬行為最勝",
    "T35n1735_012:0591b19": "智。圓明可貴故。復云寶。八法首。法門雖多",
    "T35n1735_012:0591b20": "必在正行。於法能行方得自在。得般若之",
    "T35n1735_012:0591b21": "堅利。為金剛色。九智首。佛之助道雖無量",
    "T35n1735_012:0591b22": "門。智為上首能淨萬行。故云梵智。智淨體",
    "T35n1735_012:0591b23": "淨猶若玻&#x74C8;明徹無染。十賢首。前佛後佛一",
    "T35n1735_012:0591b24": "道清淨。由自性善故稱曰賢。能知此賢是",
    "T35n1735_012:0591b25": "觀察力。觀察本性常平等故。又十佛相望不",
    "T35n1735_012:0591b26": "動是體。餘皆是用。十菩薩相望。文殊為總。",
    "T35n1735_012:0591b27": "餘皆是別。以總導別故。九菩薩不離妙德。",
    "T35n1735_012:0591b28": "以前後流例略為此釋。惟虛己而求之。不",
    "T35n1735_012:0591b29": "信此理。甚深法門於我何預。"
}