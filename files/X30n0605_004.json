{
    "X30n0605_004:0713c01": "科註妙法蓮華經卷第四",
    "X30n0605_004:0713c02": "宋　柯山金谿棲雲沙門　守倫　註",
    "X30n0605_004:0713c03": "明　玉谿菩提菴沙門　法濟　參訂",
    "X30n0605_004:0713c04": "　　吳興瓶城居士　閔夢得　較刻",
    "X30n0605_004:0713c05": "△三釋信解品二初明品目。",
    "X30n0605_004:0713c06": "玅法蓮華經信解品第四",
    "X30n0605_004:0713c07": "此品明中根人得解夫根有利鈍惑有厚薄說有",
    "X30n0605_004:0713c08": "法譬悟有前後法華座前猶如豌豆記云如生豌",
    "X30n0605_004:0713c09": "豆鑽刺不入也文云如來說法既久我時在座身",
    "X30n0605_004:0713c10": "體疲懈但念空無相願於菩薩法都無一念好樂",
    "X30n0605_004:0713c11": "之心初聞略說動執生疑廣聞五佛開顯朦朧未",
    "X30n0605_004:0713c12": "曉今聞譬喻歡喜踊躍信發解生疑去理明復次",
    "X30n0605_004:0713c13": "歡喜是世界信生是為人疑去是對治理明是第",
    "X30n0605_004:0713c14": "一義以是因緣故名信解品復次稟小大教初革",
    "X30n0605_004:0713c15": "凡成聖各有次位但小乘信行從聞生解苦忍明",
    "X30n0605_004:0713c16": "發信則稱行法行則歷法觀察苦忍明發法則稱",
    "X30n0605_004:0713c17": "行若信行人轉入修道轉名信解若法行人轉入",
    "X30n0605_004:0713c18": "修道轉名見得準小望大亦應如此故中根人聞",
    "X30n0605_004:0713c19": "說譬喻初破疑惑入大乘見道故名為信進入大",
    "X30n0605_004:0713c20": "乘修道故名為解文云無上寶聚不求自得我等",
    "X30n0605_004:0713c21": "今日真是聲聞以佛道聲令一切聞聞圓教入圓",
    "X30n0605_004:0713c22": "位故名信解品約本迹者四大弟子久入大乘成",
    "X30n0605_004:0713c23": "就佛法迹引中根示初信解故名信解品。△二釋",
    "X30n0605_004:0713c24": "經文二初經家敘歡喜二初敘內心。",
    "X30n0605_004:0714a01": "爾時慧命須菩提摩訶迦旃延摩訶迦葉摩訶目犍",
    "X30n0605_004:0714a02": "連從佛所聞未曾有法世尊授舍利弗阿耨多羅三",
    "X30n0605_004:0714a03": "藐三菩提記發希有心歡喜踊躍。",
    "X30n0605_004:0714a04": "慧命須菩提者昔日諸智慧人中而佛慧第一佛",
    "X30n0605_004:0714a05": "於般若命其轉教其為慧人所命故云慧命餘三",
    "X30n0605_004:0714a06": "弟子已如前釋發希有心等者得喜之由遠聞方",
    "X30n0605_004:0714a07": "便五段法說經家但敘聞希有法與授記二種或",
    "X30n0605_004:0714a08": "可聞希有法是敘四段見授記是第五段如此聞",
    "X30n0605_004:0714a09": "見昔所未有即歡喜之由發希有心者敘近聞譬",
    "X30n0605_004:0714a10": "喻四番之說希有心發以心發故名之為信以信",
    "X30n0605_004:0714a11": "故入入歡喜位即信解品意也。△二敘外敬。",
    "X30n0605_004:0714a12": "即從座起整衣服偏袒右肩右膝著地一心合掌曲",
    "X30n0605_004:0714a13": "躬恭敬瞻仰尊顏。",
    "X30n0605_004:0714a14": "從座起者敘外敬也例上身子應有三業領解準",
    "X30n0605_004:0714a15": "前可解。△二白佛自陳二初正陳得解二歎佛恩",
    "X30n0605_004:0714a16": "深初文又二初長行二偈頌初文又二初略法說",
    "X30n0605_004:0714a17": "二廣譬說初文又二初正法說二略舉喻初文又",
    "X30n0605_004:0714a18": "二初明昔稟三故不求二初標三初居僧首故。",
    "X30n0605_004:0714a19": "而白佛言我等居僧之首。",
    "X30n0605_004:0714a20": "初居僧首者然我法臘既高晚學以我為軌忽改",
    "X30n0605_004:0714a21": "途易轍棄小求大為後來所嫌自固護彼所以不",
    "X30n0605_004:0714a22": "求記云述居僧首等三不求者述昔失也初失者",
    "X30n0605_004:0714a23": "執小臘則大法全闕不棄小由未識開三自固則",
    "X30n0605_004:0714a24": "執小未移護彼乃迷於大軌。△二俗年邁故。",
    "X30n0605_004:0714b01": "年並朽邁。",
    "X30n0605_004:0714b02": "二俗年已邁若作菩薩當專任大道廣度眾生今",
    "X30n0605_004:0714b03": "既年朽老無所堪任是故不求記云第二失者一",
    "X30n0605_004:0714b04": "生斷證是故自鄙年高敗種未祛不任之見仍在。",
    "X30n0605_004:0714b05": "△三已證得故。",
    "X30n0605_004:0714b06": "自謂已得涅槃無所堪任不復進求阿耨多羅三藐",
    "X30n0605_004:0714b07": "三菩提世尊往昔說法既久我時在座身體疲懈但",
    "X30n0605_004:0714b08": "念空無相無作於菩薩法遊戲神通淨佛國土成就",
    "X30n0605_004:0714b09": "眾生心不喜樂。",
    "X30n0605_004:0714b10": "三者已得涅槃無為正位不能發大心譬之高原",
    "X30n0605_004:0714b11": "陸地不生蓮華盡無生智其既已立則無所依求",
    "X30n0605_004:0714b12": "記云第三失者昔迷義旨徒計正位之功由斯固",
    "X30n0605_004:0714b13": "情大心難發。△二釋二初釋證得。",
    "X30n0605_004:0714b14": "所以者何世尊令我等出於三界得涅槃證。",
    "X30n0605_004:0714b15": "所以者何釋三不求但文不次第先釋得涅槃不",
    "X30n0605_004:0714b16": "求。△二釋年邁。",
    "X30n0605_004:0714b17": "又今我等年已朽邁於佛教化菩薩阿耨多羅三藐",
    "X30n0605_004:0714b18": "三菩提不生一念好樂之心。",
    "X30n0605_004:0714b19": "次釋年邁不求即兼僧首或指昔說法既久心不",
    "X30n0605_004:0714b20": "喜樂是釋居僧首不求既言在座復道年朽知釋",
    "X30n0605_004:0714b21": "僧首。△二明今會一故自得。",
    "X30n0605_004:0714b22": "我等今於佛前聞授聲聞阿耨多羅三藐三菩提記",
    "X30n0605_004:0714b23": "心甚歡喜得未曾有不謂於今忽然得聞希有之法",
    "X30n0605_004:0714b24": "深自慶幸獲大善利。",
    "X30n0605_004:0714c01": "此陳得解之由由遠聞五章略廣開三顯一是故",
    "X30n0605_004:0714c02": "慶幸獲大善利者正陳得解則是近聞四番譬喻",
    "X30n0605_004:0714c03": "希有之法而獲開悟開悟即善利也。△二略舉喻。",
    "X30n0605_004:0714c04": "無量珍寶不求自得。",
    "X30n0605_004:0714c05": "此略舉譬譬昔不求而今自得希有法寶在昔般",
    "X30n0605_004:0714c06": "若領教謂為菩薩之法豈圖於今全蒙等賜。△二",
    "X30n0605_004:0714c07": "廣譬說二初開譬二合譬初文又二初諮發。",
    "X30n0605_004:0714c08": "世尊我等今者樂說譬喻以明斯義。",
    "X30n0605_004:0714c09": "言諮發者諮即懇也亦陳稟告白之謂應如世禮",
    "X30n0605_004:0714c10": "欲有所決須先諮發。△二開譬四初父子相失譬",
    "X30n0605_004:0714c11": "二父子相見譬三追誘譬四領付譬初文又四初",
    "X30n0605_004:0714c12": "子背父去二初背父而去。",
    "X30n0605_004:0714c13": "譬若有人年既幼稚捨父逃逝久住他國或十二十",
    "X30n0605_004:0714c14": "至五十歲。",
    "X30n0605_004:0714c15": "此明父子相失譬近則領火宅之總譬遠則領方",
    "X30n0605_004:0714c16": "便之略頌於此文中自有四意四謂初子背父去",
    "X30n0605_004:0714c17": "乃至第四其父憂念而此四段各有兩意今兩意",
    "X30n0605_004:0714c18": "者初謂背父而去譬若有人者此領二十子譬二",
    "X30n0605_004:0714c19": "乘人菩薩位行難知且齊已領耳年既幼穉者今",
    "X30n0605_004:0714c20": "以無明厚重覆障解心解心無力故言幼穉捨父",
    "X30n0605_004:0714c21": "逃逝者退大為捨父無明自覆曰逃趣向生死曰",
    "X30n0605_004:0714c22": "逝問佛捨應後眾生起惑是父離子非是子捨父",
    "X30n0605_004:0714c23": "答由眾生無感佛則去世還成子捨父義久住他",
    "X30n0605_004:0714c24": "國者涅槃法界是佛自國生死五欲是為他國本",
    "X30n0605_004:0715a01": "求出離而退墮不返故云久住或十是天道二十",
    "X30n0605_004:0715a02": "是人道五十是五道約於一人備輪諸道故云或",
    "X30n0605_004:0715a03": "十等。△二向本而還。",
    "X30n0605_004:0715a04": "年既長大加復窮困馳騁四方以求衣食漸漸遊行",
    "X30n0605_004:0715a05": "遇向本國。",
    "X30n0605_004:0715a06": "次從年既長大去向國而還然幼有二義一癡小",
    "X30n0605_004:0715a07": "故二未遭苦故則不知還譬結緣已後大解未濃",
    "X30n0605_004:0715a08": "如癡不反尚有殘福躭迷不反今習業冥熏微知",
    "X30n0605_004:0715a09": "向道遭苦失樂思求出要此二為機扣佛名為漸",
    "X30n0605_004:0715a10": "向父國上文云若人遭苦為說涅槃若以人天二",
    "X30n0605_004:0715a11": "善非感佛緣年既長大者善根熏被稍稍欲著名",
    "X30n0605_004:0715a12": "為長大加復窮困者在三界中不見佛父為窮不",
    "X30n0605_004:0715a13": "得出要之術又為窮八苦所燒故為困馳騁四方",
    "X30n0605_004:0715a14": "以求衣食者舊云人天五戒十善各有因果以為",
    "X30n0605_004:0715a15": "四方用自資給又於四生營生以求衣食故下文",
    "X30n0605_004:0715a16": "云一百三十劫今乃得一見然彼諸劫中非無人",
    "X30n0605_004:0715a17": "天因果而不能感佛故知此善非見佛機今佛未",
    "X30n0605_004:0715a18": "出時諸凡夫人身受心法起四倒見於中求正道",
    "X30n0605_004:0715a19": "如求食求助道如求衣以厭苦而求理此為可化",
    "X30n0605_004:0715a20": "之緣佛初出時諸外道等皆先得度即此意也大",
    "X30n0605_004:0715a21": "經云諦觀四方喻於四諦準此可知漸漸遊行遇",
    "X30n0605_004:0715a22": "向本國者明其厭苦希脫邪求涅槃雖非本意亦",
    "X30n0605_004:0715a23": "蒙值佛故云遇向也本國如上說下文明城舍云",
    "X30n0605_004:0715a24": "何分別當知一切佛法為國此義則寬城語小密",
    "X30n0605_004:0715b01": "則以斷德涅槃防非禦惡為城舍語又親則以同",
    "X30n0605_004:0715b02": "體大悲為舍。△二求子中止二初父求子不得。",
    "X30n0605_004:0715b03": "其父先來求子不得。",
    "X30n0605_004:0715b04": "此文亦有二意初從退大後佛常求機而機不會",
    "X30n0605_004:0715b05": "故名不得。△二中止一城。",
    "X30n0605_004:0715b06": "中止一城其家大富財寶無量金銀瑠璃珊瑚琥珀",
    "X30n0605_004:0715b07": "玻瓈珠等其諸倉庫悉皆盈溢多有僮僕臣佐吏民",
    "X30n0605_004:0715b08": "象馬車乘牛羊無數出入息利乃徧他國商估賈客",
    "X30n0605_004:0715b09": "亦甚眾多。",
    "X30n0605_004:0715b10": "次中止一城者不為一子而廢家業譬佛不以一",
    "X30n0605_004:0715b11": "處無機而廢餘方施化舊云二萬佛後釋迦佛前",
    "X30n0605_004:0715b12": "兩楹之間為中止今謂中義則可然止國為家皆",
    "X30n0605_004:0715b13": "不可用今取方便有餘土為國在同居實報兩間",
    "X30n0605_004:0715b14": "為中有餘涅槃為城住此涅槃名止處此為家起",
    "X30n0605_004:0715b15": "勝劣兩應劣應應聲聞勝應應菩薩五人斷通惑",
    "X30n0605_004:0715b16": "者同生其上皆為菩薩佛以勝應應之純以大乘",
    "X30n0605_004:0715b17": "家業訓令修學中止於此伺覓同居子機非但中",
    "X30n0605_004:0715b18": "義得合而國城家業皆悉分明其家大富者實相",
    "X30n0605_004:0715b19": "境為家具足萬德名富五度福德名財般若智慧",
    "X30n0605_004:0715b20": "名寶以其般若導一切悉摩訶衍名無量金銀珠",
    "X30n0605_004:0715b21": "等是大乘三十七道品也此即領上長者大富義",
    "X30n0605_004:0715b22": "也倉庫盈溢者在內為盈在外為溢盛米曰倉盛",
    "X30n0605_004:0715b23": "物名庫倉譬禪定能生百八三昧庫譬實相能發",
    "X30n0605_004:0715b24": "十八空智慧故自資為盈化他為溢此領上多有",
    "X30n0605_004:0715c01": "田宅義也僮僕者方便知見波羅蜜皆悉具足屈",
    "X30n0605_004:0715c02": "曲隨機稱事稱理此領上又多諸僕從若就位為",
    "X30n0605_004:0715c03": "語則二乘及通菩薩別教三十心悉如僮僕別圓",
    "X30n0605_004:0715c04": "兩教十地如臣十向如佐十行如吏十住如民初",
    "X30n0605_004:0715c05": "入佛境界率土之濵無非王民雖得為民比吏佐",
    "X30n0605_004:0715c06": "等猶為疎遠十行歷別脩習諸法種種驅馳如吏",
    "X30n0605_004:0715c07": "十迴向事理稍深職近王邊如佐十地輔佛行化",
    "X30n0605_004:0715c08": "降魔制敵故如臣也象馬車乘牛羊無數者當知",
    "X30n0605_004:0715c09": "一心三觀如象運圓教大乘次第三觀如馬運別",
    "X30n0605_004:0715c10": "教大乘即空析空觀如牛運通教等大乘析法觀",
    "X30n0605_004:0715c11": "自行如鹿羊等運二乘之法無數者權實諸法皆",
    "X30n0605_004:0715c12": "名車乘權實觀智名象馬牛羊非但教法甚多觀",
    "X30n0605_004:0715c13": "智亦復無數出入者二而不二是入不二而二是",
    "X30n0605_004:0715c14": "出又不二而二是入二而不二是出又無量還一",
    "X30n0605_004:0715c15": "是入一中無量是出又化他用為出自行用為入",
    "X30n0605_004:0715c16": "息利者出法益眾生為息化功歸己為利乃徧他",
    "X30n0605_004:0715c17": "國者徧於三土行於非道通達佛道即其義也唯",
    "X30n0605_004:0715c18": "法性是己國商估賈客亦甚眾多者諸菩薩是商",
    "X30n0605_004:0715c19": "人又徧入三土以求法利故云眾多此土菩薩往",
    "X30n0605_004:0715c20": "他方聽法他方大士來此聞經往還采利也又應",
    "X30n0605_004:0715c21": "化二身如賈客將此實法徧入三土化益眾生而",
    "X30n0605_004:0715c22": "歸法身故云甚多如世間人令他捉財興生亦自",
    "X30n0605_004:0715c23": "興生也。△三子遇到本二初求衣食。",
    "X30n0605_004:0715c24": "時貧窮子遊諸聚落經歷國邑。",
    "X30n0605_004:0716a01": "無大乘功德法財故名窮子此等合退大乘已來",
    "X30n0605_004:0716a02": "備遭諸苦深起厭患欲求出離取理不中致成邪",
    "X30n0605_004:0716a03": "僻因邪慧歷心易可入正以求出世為感佛由也",
    "X30n0605_004:0716a04": "邪觀五陰為聚落十二入為邑十八界為國歷此",
    "X30n0605_004:0716a05": "求理故名求衣食。△二遂到父城。",
    "X30n0605_004:0716a06": "遂到其父所止之城。",
    "X30n0605_004:0716a07": "遂到其父所止下此是正向其父所止之城者以",
    "X30n0605_004:0716a08": "苦境為機感佛大悲名為到城城即涅槃涅槃通",
    "X30n0605_004:0716a09": "半滿眾生習解可有得涅槃之義故言到城。△四",
    "X30n0605_004:0716a10": "其父憂念二初念失子苦。",
    "X30n0605_004:0716a11": "父每念子與子離別五十餘年而未曾向人說如此",
    "X30n0605_004:0716a12": "事但自思惟心懷悔恨自念老朽多有財物金銀珍",
    "X30n0605_004:0716a13": "寶倉庫盈溢無有子息一旦終歿財物散失無所委",
    "X30n0605_004:0716a14": "付是以慇懃每憶其子。",
    "X30n0605_004:0716a15": "此文亦二意一念失子為苦二念得子為樂且初",
    "X30n0605_004:0716a16": "意者如來自昔至今恒思子之大機故言每念五",
    "X30n0605_004:0716a17": "十餘年者即五道也餘者開鬼出修羅故云餘未",
    "X30n0605_004:0716a18": "曾說者未曾向方便有餘土中臣佐吏民說有此",
    "X30n0605_004:0716a19": "子機緣也又應世已來自昔華嚴方等般若諸座",
    "X30n0605_004:0716a20": "未曾向諸大士說此聲聞本是大乘之子既非佛",
    "X30n0605_004:0716a21": "子不解　法或如聾瘂或華著拜座或棄鉢茫然",
    "X30n0605_004:0716a22": "種種不逮而遭訶責心懷悔恨悔昔不懃教詔致",
    "X30n0605_004:0716a23": "令無訓逃逝恨子不惟恩義疎我親他內合如來",
    "X30n0605_004:0716a24": "悔不殷勤令入內凡遂使退失本解恨其無心不",
    "X30n0605_004:0716b01": "能精進固志逃逝不返故言悔恨也自念老朽者",
    "X30n0605_004:0716b02": "化期將畢無傳大法之人如老朽而無子也問法",
    "X30n0605_004:0716b03": "身所化諸菩薩等悉堪補處何遽此憂答法身所",
    "X30n0605_004:0716b04": "化本無興廢誰談老朽此非所論今明化身眷屬",
    "X30n0605_004:0716b05": "則有二種一法身大士共相影響迹雖弟子本或",
    "X30n0605_004:0716b06": "是師亦不約此自念老朽也二者同居凡夫始從",
    "X30n0605_004:0716b07": "化佛初發道心者名此為子子繼父業令胤族不",
    "X30n0605_004:0716b08": "斷若身子受決作華光佛則一方佛種相續不斷",
    "X30n0605_004:0716b09": "大乘家業遞相傳付若身子無可化之機則大乘",
    "X30n0605_004:0716b10": "法財現無付囑後來眾生佛種安寄老朽興歎正",
    "X30n0605_004:0716b11": "謂此也。△二念得子樂。",
    "X30n0605_004:0716b12": "復作是念我若得子委付財物坦然快樂無復憂慮。",
    "X30n0605_004:0716b13": "復作是念我若得子下即第二念得子為樂有可",
    "X30n0605_004:0716b14": "度之機名為得子與授佛記名付法財稱於本心",
    "X30n0605_004:0716b15": "復言快樂。△二父子相見譬二初子見父四初見",
    "X30n0605_004:0716b16": "父之由。",
    "X30n0605_004:0716b17": "世尊爾時窮子傭賃展轉遇到父舍。",
    "X30n0605_004:0716b18": "此明父子相見譬近領火宅中見火遠領方便中",
    "X30n0605_004:0716b19": "五濁意今取文便但為二段一子見父二父見子",
    "X30n0605_004:0716b20": "此兩段中各復為四初子見父四者一見父之由",
    "X30n0605_004:0716b21": "由厭苦欣樂推求理味漸漸積習遂成出世善根",
    "X30n0605_004:0716b22": "故言傭賃展轉以此善根能扣佛慈悲故言遇到",
    "X30n0605_004:0716b23": "父舍父喻道後法身舍喻無緣慈悲大小二機雙",
    "X30n0605_004:0716b24": "扣此舍有大機故故言遙見其父有小機故故云",
    "X30n0605_004:0716c01": "住立門側若惟小無大則不應見尊特之身父不",
    "X30n0605_004:0716c02": "應言我財物庫藏今有所付若唯大無小不應住",
    "X30n0605_004:0716c03": "立門側子不應言非我傭力得物之處也。△二見",
    "X30n0605_004:0716c04": "父之處。",
    "X30n0605_004:0716c05": "住立門側遙見其父。",
    "X30n0605_004:0716c06": "見父之處即是門側以二觀為方便即門二邊圓",
    "X30n0605_004:0716c07": "中之機當門正見二乘偏真故言門側但空三昧",
    "X30n0605_004:0716c08": "偏真慧眼旁窺法身耳遙見其父正見有二種一",
    "X30n0605_004:0716c09": "近見二遠見今言大機始發扣召事遠是故言遙",
    "X30n0605_004:0716c10": "又機既微非堪應赴名之為遙。△三見父之相。",
    "X30n0605_004:0716c11": "踞師子床寶几承足諸婆羅門剎利居士皆恭敬圍",
    "X30n0605_004:0716c12": "繞以真珠瓔珞價直千萬莊嚴其身吏民僮僕手執",
    "X30n0605_004:0716c13": "白拂侍立左右覆以寶帳垂諸華旛香水灑地散眾",
    "X30n0605_004:0716c14": "名華羅列寶物出內取與有如是等種種嚴飾威德",
    "X30n0605_004:0716c15": "特尊。",
    "X30n0605_004:0716c16": "踞師子床者圓報法身安處空理無復通別二惑",
    "X30n0605_004:0716c17": "八魔等畏故云踞師子床也華嚴說第一義空四",
    "X30n0605_004:0716c18": "無所畏為床寶几承足者定慧為足實諦為几即",
    "X30n0605_004:0716c19": "無生定慧依真如境也婆羅門名淨行貴族高潔",
    "X30n0605_004:0716c20": "即等覺離垢地菩薩也剎利即是王種九地已下初",
    "X30n0605_004:0716c21": "地已上居士富而不貴即三十心也真珠瓔珞者",
    "X30n0605_004:0716c22": "即戒定慧陀羅尼三昧四瓔珞也價直千萬者即",
    "X30n0605_004:0716c23": "四十地功德以嚴法身也吏民僮僕者異門明義",
    "X30n0605_004:0716c24": "即是稟藏通教斷通惑者名為民稟別教斷通惑",
    "X30n0605_004:0717a01": "者名為吏若同門明義者還是方便波羅蜜內與",
    "X30n0605_004:0717a02": "實智同外與機緣同喻如吏吏有內奉外役之義",
    "X30n0605_004:0717a03": "白拂者即是權智之用左右者右即人空智用拂",
    "X30n0605_004:0717a04": "四住之塵左即入假智用拂無知之塵此二為中",
    "X30n0605_004:0717a05": "道方便故言侍立覆以寶張即真實慈悲也垂諸",
    "X30n0605_004:0717a06": "華旛者華即四攝旛即神通香水灑地降澍法水",
    "X30n0605_004:0717a07": "灑諸菩薩心地以淹惑塵亦是定水灑諸散心地",
    "X30n0605_004:0717a08": "耳散眾名華者布以七淨華謂戒定慧斷疑道非",
    "X30n0605_004:0717a09": "道知見淨斷知淨也戒者攝律儀等三種戒也定",
    "X30n0605_004:0717a10": "者首楞嚴等也慧者實智慧也斷疑者已度二諦",
    "X30n0605_004:0717a11": "之疑也道非道淨者行於非道通達佛道也知見",
    "X30n0605_004:0717a12": "淨者智德圓滿了了見佛性也斷知者斷德成就",
    "X30n0605_004:0717a13": "無明永盡也羅列寶物者羅列諸地真實功德也",
    "X30n0605_004:0717a14": "出內如前釋威德特尊者光明無邊色像無邊相",
    "X30n0605_004:0717a15": "海無邊巍巍堂堂此義須作舍那之佛豈得作餘",
    "X30n0605_004:0717a16": "釋耶。△四生畏避心。",
    "X30n0605_004:0717a17": "窮子見父有大力勢即懷恐怖悔來至此竊作是念",
    "X30n0605_004:0717a18": "此或是王或是王等非我傭力得物之處不如往至",
    "X30n0605_004:0717a19": "貧里肆力有地衣食易得若久住此或見逼迫強使",
    "X30n0605_004:0717a20": "我作作是念已疾走而去。",
    "X30n0605_004:0717a21": "此明見父畏避大力勢者智大名大力神通大名",
    "X30n0605_004:0717a22": "大勢如上身手有力義也恐怖者小機劣弱怯懼",
    "X30n0605_004:0717a23": "大道也悔來至此者佛本欲以大法擬之應不稱",
    "X30n0605_004:0717a24": "機但有退大之意故言悔來至此竊作是念者機",
    "X30n0605_004:0717b01": "中潛密冥有此事非是顯對見勝應身也或是王",
    "X30n0605_004:0717b02": "王等者波旬是王徒輩為等小機灰斷無言說道",
    "X30n0605_004:0717b03": "絕於色像既見勝應之像非天人所及所說法相",
    "X30n0605_004:0717b04": "逈異二乘小智薄德未曾見聞便謂是魔是魔所",
    "X30n0605_004:0717b05": "說略開三顯一身子狐疑將非魔作佛惱亂我心",
    "X30n0605_004:0717b06": "耶若初用大逗小疑佛為魔有過今日也復次勝",
    "X30n0605_004:0717b07": "應譬長者長者即表報身佛故是王等法身是報",
    "X30n0605_004:0717b08": "師師即如王諸經多名是經王智契於法即是智",
    "X30n0605_004:0717b09": "與法等故名報佛為等此乃大乘法報非是小乘",
    "X30n0605_004:0717b10": "得益之處故或是王王等非我傭力得物之處者",
    "X30n0605_004:0717b11": "小機不能受大化也不如往至貧里乃至衣食易",
    "X30n0605_004:0717b12": "得者淨名云能以貧所樂法度斯下劣但空之理",
    "X30n0605_004:0717b13": "不含萬德非如來藏故言貧里偏空稱於小智故",
    "X30n0605_004:0717b14": "言肆力有地及肆力者肆即伸陳之謂謂於伸張",
    "X30n0605_004:0717b15": "陳物之處傭賃役力者也衣食易得者能得有餘",
    "X30n0605_004:0717b16": "涅槃無漏衣食即行行衣慧行食也若久住此或",
    "X30n0605_004:0717b17": "見逼迫強使我作者行大乘道經無量劫故言久",
    "X30n0605_004:0717b18": "住我本厭怖生死若修大乘必入生死廣學萬行",
    "X30n0605_004:0717b19": "故言逼迫我本樂小而今令我發大菩提心是為",
    "X30n0605_004:0717b20": "強使捨大取小故言疾走也。△二父見子四初父",
    "X30n0605_004:0717b21": "見子處。",
    "X30n0605_004:0717b22": "時富長者於師子座。",
    "X30n0605_004:0717b23": "於師子座即見子之處如來法身居第一義空無",
    "X30n0605_004:0717b24": "畏之境明照機宜也。△二見子便識。",
    "X30n0605_004:0717c01": "見子便識。",
    "X30n0605_004:0717c02": "見子便識者知是昔日結緣眾生也。△三見子歡",
    "X30n0605_004:0717c03": "喜。",
    "X30n0605_004:0717c04": "心大歡喜。",
    "X30n0605_004:0717c05": "心大歡喜者惟佛恒伺子機今者機來稱慈是故",
    "X30n0605_004:0717c06": "歡喜即是領上法說而起大悲火宅即大驚怖彼",
    "X30n0605_004:0717c07": "明拔苦故言驚怖此明與樂故言歡喜。△四見子",
    "X30n0605_004:0717c08": "適願。",
    "X30n0605_004:0717c09": "即作是念我財物庫藏今有所付我常思念此子無",
    "X30n0605_004:0717c10": "由見之而忽自來甚適我願我雖年朽猶故貪惜。",
    "X30n0605_004:0717c11": "即作是念庫藏今有所付者此是見子適願昔見",
    "X30n0605_004:0717c12": "眾生退大取小貧里求食資生艱難常欲與財無",
    "X30n0605_004:0717c13": "機不得今日機來稱大慈心故言庫藏今有所付",
    "X30n0605_004:0717c14": "我常思念者明其非但貧無大財又流轉生死眾",
    "X30n0605_004:0717c15": "苦所逼為大悲所痛故云常思念之雖欲救拔無",
    "X30n0605_004:0717c16": "機叵濟故云無由見之今有可度機生故云而忽",
    "X30n0605_004:0717c17": "自來稱大悲心故云甚適我願我雖年朽猶故貪",
    "X30n0605_004:0717c18": "惜者釋於適願之由由一期化訖故云年朽未見",
    "X30n0605_004:0717c19": "大機法無委付將來之徒從誰得脫為可度者故",
    "X30n0605_004:0717c20": "言貪惜今機自來無此憂念故我願得適。△三追",
    "X30n0605_004:0717c21": "誘譬二初遣旁人追三初領上勸門擬宜無機二",
    "X30n0605_004:0717c22": "初擬宜。",
    "X30n0605_004:0717c23": "即遣傍人急追將還爾時使者疾走往捉。",
    "X30n0605_004:0717c24": "此明追誘譬近領火宅捨几用車遠領法說寢大",
    "X30n0605_004:0718a01": "施小此文為二初遣傍人追次遣二人誘初文自",
    "X30n0605_004:0718a02": "有三意照科可見今且明初意即遣傍人者初勸",
    "X30n0605_004:0718a03": "門擬宜也智是能遣教是所遣理義為正教義為",
    "X30n0605_004:0718a04": "傍此從佛出大乘十二部因循擬宜而眾生無機",
    "X30n0605_004:0718a05": "不受於其如乳故言遣傍人又傍人者傍即臣佐",
    "X30n0605_004:0718a06": "等也即是遣法身菩薩為說大乘如華嚴中令四",
    "X30n0605_004:0718a07": "菩薩說四十地即是遣傍人也疾走往捉者大乘",
    "X30n0605_004:0718a08": "之義顯露正直用此赴機疾趣菩提故大車中云",
    "X30n0605_004:0718a09": "其疾如風若以菩薩為傍人者菩薩自有神力又",
    "X30n0605_004:0718a10": "被佛加亦能令彼疾入菩提耳。△二無機。",
    "X30n0605_004:0718a11": "窮子驚愕稱怨大喚我不相犯何為見捉。",
    "X30n0605_004:0718a12": "窮子驚愕即勸門無機既現無機縱昔曾發大心",
    "X30n0605_004:0718a13": "廢久不憶卒聞大教乖心故驚不識故愕稱怨大",
    "X30n0605_004:0718a14": "喚者小乘以煩惱為怨生死為苦若勸煩惱即菩",
    "X30n0605_004:0718a15": "提即大喚而稱怨枉若聞生死即涅槃即大喚而",
    "X30n0605_004:0718a16": "稱苦痛以故無機不受勸門也我不相犯者我不",
    "X30n0605_004:0718a17": "干求何意用大化我此領勸門二意未領息化。△",
    "X30n0605_004:0718a18": "二領上誡門擬宜無機二初擬宜。",
    "X30n0605_004:0718a19": "使者執之逾急強牽將還。",
    "X30n0605_004:0718a20": "執之逾急者此領擬宜誡門也前明勸善猶是容",
    "X30n0605_004:0718a21": "與我當為說怖畏之事即是急切強牽將還者誡",
    "X30n0605_004:0718a22": "以苦言令其遠惡內既無機外逼大化即是強牽",
    "X30n0605_004:0718a23": "將還也。△二無機。",
    "X30n0605_004:0718a24": "于時窮子自念無罪而被囚執此必定死轉更惶怖",
    "X30n0605_004:0718b01": "悶絕躃地。",
    "X30n0605_004:0718b02": "自念無罪者此領不受誡門也罪者慈悲也眾生",
    "X30n0605_004:0718b03": "罪故入生死獄菩薩亦同罪入獄則二乘人無大",
    "X30n0605_004:0718b04": "悲名為無罪令入生死即是被其囚執也無大方",
    "X30n0605_004:0718b05": "便而入生死必當永失三乘慧命故言必死思此",
    "X30n0605_004:0718b06": "等事故言轉更惶怖若強以大教而小智不解故",
    "X30n0605_004:0718b07": "言悶絕即起誹謗必墮三塗故言躃地亦是迷悶",
    "X30n0605_004:0718b08": "溺無明之地。△三併領勸誡息大乘化四初思惟",
    "X30n0605_004:0718b09": "息化二初知大志弱。",
    "X30n0605_004:0718b10": "父遙見之而語使言不須此人勿強將來。",
    "X30n0605_004:0718b11": "此明放捨勸誡息大乘化就此為四初有兩意父",
    "X30n0605_004:0718b12": "遙見者小去大遠故名為遙是結緣子故言為見",
    "X30n0605_004:0718b13": "而語使言者約教為使者智本說教既智知無機",
    "X30n0605_004:0718b14": "則由智息教亦息若約人為使者語諸菩薩不須",
    "X30n0605_004:0718b15": "現汝尊妙之身令二乘見故淨名中攝汝身香無",
    "X30n0605_004:0718b16": "令彼諸眾生而起惑著普賢入此娑婆促身令小",
    "X30n0605_004:0718b17": "皆是其義勿強將來者既無大機恐傷其善根故",
    "X30n0605_004:0718b18": "言勿強章安云不須此人者思惟息勸門擬宜勿",
    "X30n0605_004:0718b19": "強將來者思惟息誡門擬宜所謂知其大志弱也。",
    "X30n0605_004:0718b20": "△二知小志強。",
    "X30n0605_004:0718b21": "以冷水灑面令得醒悟莫復與語。",
    "X30n0605_004:0718b22": "以冷水灑面者第二知有小志宜以灰斷理水除",
    "X30n0605_004:0718b23": "見思之熱面者厭生死名背向涅槃如面也得醒",
    "X30n0605_004:0718b24": "悟者則聞小逗機令得離煩悶悟四真諦也莫復",
    "X30n0605_004:0718c01": "與語者決定應息大乘教也。△二釋息化意。",
    "X30n0605_004:0718c02": "所以者何父知其子志意下劣自知豪貴為子所難",
    "X30n0605_004:0718c03": "審知是子而以方便不語他人云是我子。",
    "X30n0605_004:0718c04": "所以者何下第二息化之意以其正厭苦欣空親",
    "X30n0605_004:0718c05": "狎下劣無慈悲心即畏難大法且任小智抑佛本",
    "X30n0605_004:0718c06": "懷所以息化審知二萬億佛所曾發大心非都無",
    "X30n0605_004:0718c07": "大機且息大化佛意未已更竢後期不語他人者",
    "X30n0605_004:0718c08": "於昔小乘教中隨他意語方便覆獲稱是聲門不",
    "X30n0605_004:0718c09": "說隨自意語云是菩薩也。△三正明息化。",
    "X30n0605_004:0718c10": "使者語之我今放汝隨意所趣。",
    "X30n0605_004:0718c11": "使者語之我今放汝者即是知其大機弱隨意所",
    "X30n0605_004:0718c12": "趣即是知其小善強以此二緣故息大化也。△四",
    "X30n0605_004:0718c13": "息化得宜。",
    "X30n0605_004:0718c14": "窮子歡喜得未曾有從地而起往至貧里以求衣食。",
    "X30n0605_004:0718c15": "窮子歡喜下第四即是息化稱機不為大教所逼",
    "X30n0605_004:0718c16": "是故歡喜無謗大之罪得免三途故言從地有小",
    "X30n0605_004:0718c17": "善生故言而起又前擬宜大法迷悶不解臥無明",
    "X30n0605_004:0718c18": "地今逗以小可得醒悟故言從地而起於四諦中",
    "X30n0605_004:0718c19": "欲求道法故言往至貧里以求衣食或於四見之",
    "X30n0605_004:0718c20": "中求道故言貧里又里者周禮以五家為鄰五鄰",
    "X30n0605_004:0718c21": "為里。△二遣二人誘二初齊教領四初領上擬宜",
    "X30n0605_004:0718c22": "三車。",
    "X30n0605_004:0718c23": "爾時長者將欲誘引其子而設方便密遣二人形色",
    "X30n0605_004:0718c24": "憔悴無威德者汝可詣彼徐語窮子此有作處倍與",
    "X30n0605_004:0719a01": "汝直窮子若許將來使作若言欲何所作便可語之",
    "X30n0605_004:0719a02": "雇汝除糞我等二人亦共汝作。",
    "X30n0605_004:0719a03": "此齊教領也近領三車救子遠領波羅奈施權今",
    "X30n0605_004:0719a04": "初且釋齊教領者譬喻品文有四一用方便擬宜",
    "X30n0605_004:0719a05": "二知先心三歎三車四適其所願方便品亦四今",
    "X30n0605_004:0719a06": "領亦四從將欲誘引下是領上擬宜時二使人即",
    "X30n0605_004:0719a07": "求窮子既已得之領上知子先心有機具陳上事",
    "X30n0605_004:0719a08": "領上歎三車希有窮子先取其價下領上適願爭",
    "X30n0605_004:0719a09": "出火宅也初將欲誘引者既息大化不容孤棄欲",
    "X30n0605_004:0719a10": "設方便故言將欲密遣二人者四大弟子齊已分",
    "X30n0605_004:0719a11": "領不涉菩薩故言二人若約法是因緣四諦約理",
    "X30n0605_004:0719a12": "是有作真俗約人是聲聞緣覺初擬大乘云即遣",
    "X30n0605_004:0719a13": "傍人表一實諦一大乘教一菩薩人今明方便隱",
    "X30n0605_004:0719a14": "實為密指偏真為遣約教隱滿字為密指半字則",
    "X30n0605_004:0719a15": "言遣約人則內秘菩薩行故言密外現是聲聞故",
    "X30n0605_004:0719a16": "言遣形色憔悴者二乘教中不修相好但說苦無",
    "X30n0605_004:0719a17": "常不淨即是形色憔悴也約人則諸菩薩隱其本",
    "X30n0605_004:0719a18": "色示以迹形非了義說無有十力四無所畏故名",
    "X30n0605_004:0719a19": "無威德汝可詣彼者即以小教而擬小機大教明",
    "X30n0605_004:0719a20": "理直實故言疾走往捉小教明理迂隱故云徐語",
    "X30n0605_004:0719a21": "此有作處者見修兩道是斷惑作處倍與汝直者",
    "X30n0605_004:0719a22": "五戒十善止出三途今四諦十二因緣能出三界",
    "X30n0605_004:0719a23": "是為一倍又外道六行但能伏惑今修四諦則能",
    "X30n0605_004:0719a24": "斷惑得至涅槃是為二倍也窮子若許者當知有",
    "X30n0605_004:0719b01": "機是許即設教無機是不許亦不設教欲何所作",
    "X30n0605_004:0719b02": "者二乘唯欲除惑取證不論淨佛國土成就眾生",
    "X30n0605_004:0719b03": "所以言雇汝除糞我等二人亦共汝作者二乘鈍",
    "X30n0605_004:0719b04": "根憑教行行方能修業約理即是智諦相資也約",
    "X30n0605_004:0719b05": "人即權人共實人修行也。△二領知諸子先心。",
    "X30n0605_004:0719b06": "時二使人即求窮子既已得之。",
    "X30n0605_004:0719b07": "時二使人即求窮子者第二審知有機故言已得",
    "X30n0605_004:0719b08": "領上知子先心也。△三領歎三車。",
    "X30n0605_004:0719b09": "具陳上事。",
    "X30n0605_004:0719b10": "具陳上事下第三陳說雇作領上歎三車也。△四",
    "X30n0605_004:0719b11": "領適子所願。",
    "X30n0605_004:0719b12": "爾時窮子先取其價尋與除糞其父見子愍而恠之。",
    "X30n0605_004:0719b13": "爾時窮子先取其價尋與除糞下第四尋即為作",
    "X30n0605_004:0719b14": "領上適願爭出火宅也二乘慕果行因所以先問",
    "X30n0605_004:0719b15": "價直故云先取取道滅之價除苦集之糞也其父",
    "X30n0605_004:0719b16": "見子愍而恠之者愍其取阿羅漢果恠其不求佛",
    "X30n0605_004:0719b17": "道所失者大所得者寡故言恠也。△二取意領四",
    "X30n0605_004:0719b18": "初先以權智擬宜。",
    "X30n0605_004:0719b19": "又以他日於牕牖中遙見子身。",
    "X30n0605_004:0719b20": "此取意領惟靈智先照久設權謀則崎嶇隨逐非",
    "X30n0605_004:0719b21": "止道樹始見因緣已如上說然此一科文有四意",
    "X30n0605_004:0719b22": "一又以他日者是取意領先以權智久欲擬宜二",
    "X30n0605_004:0719b23": "見子憔悴者是久知方便是其玩好三脫妙著麤",
    "X30n0605_004:0719b24": "者則領久知須歎三車四親教子作者則領久知",
    "X30n0605_004:0719c01": "適願受行也今初又者鄭重辭也將欲取意領法",
    "X30n0605_004:0719c02": "身之地久知大小之機一三施化重述佛意故標",
    "X30n0605_004:0719c03": "章稱又也他日者二乘自謂方便為己非二乘為",
    "X30n0605_004:0719c04": "他即擬法身也日者時也亦智也依法身之時",
    "X30n0605_004:0719c05": "用智照機故言他日若從此義實智照實為自權",
    "X30n0605_004:0719c06": "智照方便為他齊教則領化身用事為己日非化",
    "X30n0605_004:0719c07": "身用事為他日也若就如來自行權實之智皆名",
    "X30n0605_004:0719c08": "為己如來化他權實之照皆名為他此之探領法",
    "X30n0605_004:0719c09": "身之時用化他之權智照於權機若有若無照用",
    "X30n0605_004:0719c10": "權事若可若否皆是權智所照故言他日若從此",
    "X30n0605_004:0719c11": "義齊教領化他之權事故二乘稱己事探領則領",
    "X30n0605_004:0719c12": "自他之權此權非二乘事故稱為他雖有兩意他",
    "X30n0605_004:0719c13": "日俱成今依二乘所領又逐他日之文以探領領",
    "X30n0605_004:0719c14": "法身中照機也牕牖者偏見則小此表權智照彼",
    "X30n0605_004:0719c15": "偏機也遙者小去大遠故名為遙見子者昔曾種",
    "X30n0605_004:0719c16": "大稱之為子以大擬之故名為見牕牖偏狹未宜",
    "X30n0605_004:0719c17": "大化故息大施小也。△二領先知有小。",
    "X30n0605_004:0719c18": "羸瘦憔悴糞土塵坌污穢不淨。",
    "X30n0605_004:0719c19": "次從羸瘦下第二是領先知有小玩好也修因智",
    "X30n0605_004:0719c20": "力少為羸修因福力少為瘦內怖無常為憔外遭",
    "X30n0605_004:0719c21": "八苦為悴四住為糞土無知為塵坌。△三領久知",
    "X30n0605_004:0719c22": "須歎三車。",
    "X30n0605_004:0719c23": "即脫瓔珞細軟上服嚴飾之具更著麤弊垢膩之衣",
    "X30n0605_004:0719c24": "塵土坌身右手執持除糞之器狀有所畏。",
    "X30n0605_004:0720a01": "三從即脫瓔珞下第三是領先知須歎三車希有",
    "X30n0605_004:0720a02": "也脫妙服譬隱報身無量功德四十二地戒定慧",
    "X30n0605_004:0720a03": "陀羅尼等瓔珞寂滅忍即細輭上服也大小相海",
    "X30n0605_004:0720a04": "嚴飾之具耳容服若盛子則驚畏二乘不宜見此",
    "X30n0605_004:0720a05": "相好是故脫之更著麤弊者現丈六形是麤生法",
    "X30n0605_004:0720a06": "二忍是弊塵土坌身者現有煩惱有為有漏也執",
    "X30n0605_004:0720a07": "除糞下但治見思有漏之法不論諸地清淨智慧",
    "X30n0605_004:0720a08": "也左手喻實智右手喻權智權用便易自以此法",
    "X30n0605_004:0720a09": "斷結成佛又用此化人狀有所畏者示同怖生死",
    "X30n0605_004:0720a10": "又有寒風馬麥之報。△四領知適願受行七初譬",
    "X30n0605_004:0720a11": "四念處。",
    "X30n0605_004:0720a12": "語諸作人。",
    "X30n0605_004:0720a13": "此第四教子作譬即是道品中七科法門以顯除",
    "X30n0605_004:0720a14": "糞之相一者語作人譬譬四念處是外凡位二令",
    "X30n0605_004:0720a15": "勤作勿得懈息譬譬四正勤三咄男子勿復餘去",
    "X30n0605_004:0720a16": "譬譬四如意足四從好自安意下名安慰譬譬五",
    "X30n0605_004:0720a17": "根五從所以者何下名無五過譬譬五力也前四",
    "X30n0605_004:0720a18": "句是第二內凡位六即時長者字之為子譬譬八",
    "X30n0605_004:0720a19": "正也七從雖欣此遇下名教常令除糞譬譬七覺",
    "X30n0605_004:0720a20": "也此二句是第三聖位所言語諸作人者即是說",
    "X30n0605_004:0720a21": "三藏示四念處是除糞之器斷結之境故遺教云",
    "X30n0605_004:0720a22": "常依念處行道能破四倒此領火宅中適願勇銳",
    "X30n0605_004:0720a23": "即是聞慧也。△二譬四正勤。",
    "X30n0605_004:0720a24": "汝等勤作勿得懈息以方便故得近其子。",
    "X30n0605_004:0720b01": "第二勿得懈息者即是令彼勤修四念處也若起",
    "X30n0605_004:0720b02": "懈息則不能滅二惡生二善以二勤故能發煖火",
    "X30n0605_004:0720b03": "對火宅互相推排入修慧煖位也以方便故得近",
    "X30n0605_004:0720b04": "其子者念處未得理火溫心猶為疎外不可附近",
    "X30n0605_004:0720b05": "以初得煖方便則可附近。△三譬四如意足。",
    "X30n0605_004:0720b06": "後復告言咄男子汝常此作勿復餘去當加汝價諸",
    "X30n0605_004:0720b07": "有所須盆器米麵鹽醋之屬莫自疑難亦有老弊使",
    "X30n0605_004:0720b08": "人須者相給。",
    "X30n0605_004:0720b09": "第三咄男子者咄是驚覺亦是責數字書云咄者",
    "X30n0605_004:0720b10": "叱也上正勤中紛動即是智法如男子是陽性如",
    "X30n0605_004:0720b11": "意足是定法如女人是陰性良以正勤策動不得",
    "X30n0605_004:0720b12": "與真相應故驚覺責數令捨散入靜故云咄男子",
    "X30n0605_004:0720b13": "汝常此作勿復餘去者當知念處正勤動不專一",
    "X30n0605_004:0720b14": "不名為常四如意中定不異緣思惟則定思惟則",
    "X30n0605_004:0720b15": "斷定斷專一故常不紛動故云勿復餘去此猶在",
    "X30n0605_004:0720b16": "互相推排中即是頂法之位當加汝價者由正勤",
    "X30n0605_004:0720b17": "觀中不能發真如意觀中能發無漏故言加價諸",
    "X30n0605_004:0720b18": "有所須者漏無漏善助道正道皆從如意觀求欲",
    "X30n0605_004:0720b19": "須即得四禪體含支林如盆器生空麤如米法空",
    "X30n0605_004:0720b20": "細如麵此即正道四諦下十六諦觀無常如鹽苦",
    "X30n0605_004:0720b21": "如醋此即助道如米麵難食須鹽醋和之正道難",
    "X30n0605_004:0720b22": "顯須助道扶之莫自疑難者結上正助審在如意",
    "X30n0605_004:0720b23": "觀中故令勿疑決定可辨如己物想故言勿難亦",
    "X30n0605_004:0720b24": "有老弊使人者若欲直取神通以代手足如使人",
    "X30n0605_004:0720c01": "驅役者如意觀中亦有此通但通劣弱事同老弊",
    "X30n0605_004:0720c02": "雖不丁壯亦堪運役又正道求理以正道弱未能",
    "X30n0605_004:0720c03": "發真欲須助道九想十想八背捨等助道使人者",
    "X30n0605_004:0720c04": "如意觀中亦有此法若得助助正即成共解脫人",
    "X30n0605_004:0720c05": "也。△四譬五根。",
    "X30n0605_004:0720c06": "好自安意我如汝父勿復憂慮。",
    "X30n0605_004:0720c07": "第四好自安意者得五根安固難壞也我如汝父",
    "X30n0605_004:0720c08": "者以由忍解鄰真似像未實故言如父亦是如子",
    "X30n0605_004:0720c09": "勿復憂慮者令其安意破壞見思也。△五譬五力。",
    "X30n0605_004:0720c10": "所以者何我年老大而汝少壯汝常作時無有欺怠",
    "X30n0605_004:0720c11": "瞋恨怨言都不見汝有此諸惡如餘作人自今以後",
    "X30n0605_004:0720c12": "如所生子。",
    "X30n0605_004:0720c13": "第五我老汝少者佛居道終已具智斷故言老大",
    "X30n0605_004:0720c14": "汝居道始未有智斷故名少壯此即忍法位也無",
    "X30n0605_004:0720c15": "五過者得五力離五惡法得信力故不欺也得精",
    "X30n0605_004:0720c16": "進力故不怠也得念力故不瞋也得定力故不恨",
    "X30n0605_004:0720c17": "也得慧力故不怨也餘作人者遠指外道諸見求",
    "X30n0605_004:0720c18": "理名餘作人近指煖等四位未免五過亦名餘作",
    "X30n0605_004:0720c19": "人此文無五過即五力也自今已後如所生子者",
    "X30n0605_004:0720c20": "下忍十六剎那時節猶長中忍雖復縮觀亦未是",
    "X30n0605_004:0720c21": "一剎那若上忍世間最後一剎那心鄰真逼聖故",
    "X30n0605_004:0720c22": "名此位為如所生子即世第一法位。△六譬八正。",
    "X30n0605_004:0720c23": "即時長者更與作字名之為兒。",
    "X30n0605_004:0720c24": "第六即時長者更與作字名之為兒者得八正入",
    "X30n0605_004:0721a01": "見道中競共馳走故言名之為兒世第一法與真",
    "X30n0605_004:0721a02": "不久故言即時阿含說五種佛子謂四果及辟支",
    "X30n0605_004:0721a03": "佛名佛真子菩薩不斷結子義未成。△七譬七覺。",
    "X30n0605_004:0721a04": "爾時窮子雖欣此遇猶故自謂客作賤人由是之故",
    "X30n0605_004:0721a05": "於二十年中常令除糞。",
    "X30n0605_004:0721a06": "第七常令傭作譬譬雖為子思惑未盡猶居學位",
    "X30n0605_004:0721a07": "未得無難故二十年常令除糞亦復自知不任紹大",
    "X30n0605_004:0721a08": "正須依教修行盡苦耳故云猶故自謂客作賤人",
    "X30n0605_004:0721a09": "若得初果厭小樂大若大機發者即應授以大乘",
    "X30n0605_004:0721a10": "更不須進斷其餘殘結正由不捨小志大機不發",
    "X30n0605_004:0721a11": "以是且令依教盡漏故言由是之故二十年中常",
    "X30n0605_004:0721a12": "令除糞二十年者見諦一無礙一解脫思惟九無",
    "X30n0605_004:0721a13": "礙九解脫故言二十年又云見思二道中斷結名",
    "X30n0605_004:0721a14": "二十年又云五下分五上分為二十年又云猶於",
    "X30n0605_004:0721a15": "二乘法中斷思惑故名二十年又云依二使人共",
    "X30n0605_004:0721a16": "斷餘結名二十年從有二乘之機而來感佛故云",
    "X30n0605_004:0721a17": "自見子來已二十年若住二乘位轉大乘教名為",
    "X30n0605_004:0721a18": "於二十年中執作家事也二十語同各有所以指",
    "X30n0605_004:0721a19": "此一句即是爭出三界火宅位也。△四領付譬二",
    "X30n0605_004:0721a20": "初領家業二初心相體信二初明體信。",
    "X30n0605_004:0721a21": "過是已後心相體信入出無難。",
    "X30n0605_004:0721a22": "此領付家業譬謂近領火宅等賜大車遠領法說",
    "X30n0605_004:0721a23": "中無上道就此為二初領後付又各為二謂共領",
    "X30n0605_004:0721a24": "火宅等賜車中四意亦是方便品顯實四意初章",
    "X30n0605_004:0721b01": "二者一心相體信即領上免難二委以家業漸以",
    "X30n0605_004:0721b02": "通泰成就大志即領上索車後章二者一付家業",
    "X30n0605_004:0721b03": "即領等賜大車二得付欣悅即領上得車歡喜也",
    "X30n0605_004:0721b04": "由心相體信故得委以家業家業既諳悉備知見",
    "X30n0605_004:0721b05": "則成就大志由意志通泰故得付與家業得家業",
    "X30n0605_004:0721b06": "故是則歡喜由有遠近若不先教傭作與一日之",
    "X30n0605_004:0721b07": "價豈得相體委業付財內合由三藏斷結堪並聞",
    "X30n0605_004:0721b08": "大集受折淨名轉教般若而致付財當知傭作取",
    "X30n0605_004:0721b09": "價即是遠由體信委業即是近由又前誘引譬中",
    "X30n0605_004:0721b10": "有齊教領始自道樹終訖出宅又有探領始自法",
    "X30n0605_004:0721b11": "身終訖思盡今領亦二始探領慈悲四味調熟終",
    "X30n0605_004:0721b12": "領付財究竟一味遠近始終合論五味何者即遣",
    "X30n0605_004:0721b13": "傍人傍人所說乃譬華嚴圓頓由此教最初故傍",
    "X30n0605_004:0721b14": "人譬牛所說譬乳同合從佛出十二部經即初味",
    "X30n0605_004:0721b15": "也如來以此擬二乘人無機不受所以迷悶躃地",
    "X30n0605_004:0721b16": "以其全生如乳也次明密遣二人說除糞法此譬",
    "X30n0605_004:0721b17": "息大之後鹿苑施三於小即信革凡成聖如轉乳",
    "X30n0605_004:0721b18": "為酪內合從十二部出九部修多羅即第二味也",
    "X30n0605_004:0721b19": "次明心相體信入出無難譬三藏之後說方等淨",
    "X30n0605_004:0721b20": "名揚大折小二乘聞大不謗折小不退良以三藏",
    "X30n0605_004:0721b21": "取一日價故得恣其褒貶若未斷結不堪聞其揚",
    "X30n0605_004:0721b22": "大如前不受勸門亦不堪聞折小如前不受誡門",
    "X30n0605_004:0721b23": "而今不謗不退者以相體信故也親既證小則信",
    "X30n0605_004:0721b24": "大不虗得涅槃價故體折不嗔雖非己事而不疑",
    "X30n0605_004:0721c01": "謗此心淳熟如從酪出生酥內合從修多羅出方",
    "X30n0605_004:0721c02": "等經即第三味也次明長者自知將死不久下此",
    "X30n0605_004:0721c03": "譬方等心相體信入出無難已後委以家業使其",
    "X30n0605_004:0721c04": "領教為大菩薩說摩訶般若既領知眾物貫統法",
    "X30n0605_004:0721c05": "門融通色心心明口辯彌益慕樂但恨住小非是",
    "X30n0605_004:0721c06": "己分脫更開許豈不樂哉於是心漸通泰成就大",
    "X30n0605_004:0721c07": "志如似生酥出於熟酥是從方等出摩訶般若即",
    "X30n0605_004:0721c08": "第四味也次臨欲終時而命其子者此譬般若之",
    "X30n0605_004:0721c09": "後判天性定父子會三歸一付財與記說法華之",
    "X30n0605_004:0721c10": "教開佛知見示真實相菩薩疑除聲聞作佛悉以",
    "X30n0605_004:0721c11": "如來滅度而滅度之如從熟酥出於醍醐是從摩",
    "X30n0605_004:0721c12": "訶般若出大涅槃即第五味也四大弟子深得佛",
    "X30n0605_004:0721c13": "意探領一化五味之教始終次第其文出此所言",
    "X30n0605_004:0721c14": "心相體信者是父子互相信也謂於三藏中得涅",
    "X30n0605_004:0721c15": "槃價此既不虗今為菩薩說此大乘亦復非虗此",
    "X30n0605_004:0721c16": "即子信父也佛知此等見思已斷聞必不謗無漏",
    "X30n0605_004:0721c17": "根利聞必生信此即父信子也由此見尊特身聞",
    "X30n0605_004:0721c18": "大乘教名此為入復被訶斥猶見丈六說小乘法",
    "X30n0605_004:0721c19": "名此為出大小出入而無疑難。△二猶居本位。",
    "X30n0605_004:0721c20": "然其所止猶在本處。",
    "X30n0605_004:0721c21": "然其所止猶在本處者雖復入出無難得聞大乘",
    "X30n0605_004:0721c22": "謂是菩薩之事非己智分不肯迴心向大猶居羅",
    "X30n0605_004:0721c23": "漢不言未來當得作佛此領大集淨名生酥之教",
    "X30n0605_004:0721c24": "也。△二命領業二初命知家事四初明時節。",
    "X30n0605_004:0722a01": "世尊爾時長者有疾自知將死不久。",
    "X30n0605_004:0722a02": "委以家業此領大品佛命轉教般若將死不久者",
    "X30n0605_004:0722a03": "有機則應為生機盡應謝為死今化機將畢所以",
    "X30n0605_004:0722a04": "應謝非久。△二正明領家業。",
    "X30n0605_004:0722a05": "語窮子言我今多有金銀珍寶倉庫盈溢其中多少",
    "X30n0605_004:0722a06": "所應取與汝悉知之。",
    "X30n0605_004:0722a07": "語窮子言我今多有下第二命知家事金銀等者",
    "X30n0605_004:0722a08": "金即別教理銀即通教理大品所明真諦不出此",
    "X30n0605_004:0722a09": "二而云多有者理則非多約種種門亦得言多例",
    "X30n0605_004:0722a10": "如空非十八約破十八法名十八空也勸學品明",
    "X30n0605_004:0722a11": "一切法門皆是珍寶倉是定門即百八三昧庫是",
    "X30n0605_004:0722a12": "慧門即十八空境通別兩教定慧倉庫包藏一切",
    "X30n0605_004:0722a13": "禪定智慧無所缺少內充外溢故云盈溢其中多",
    "X30n0605_004:0722a14": "少者由說般若則有廣略二門若菩薩行般若者",
    "X30n0605_004:0722a15": "應知廣略相略則為少廣則為多自行名取化他",
    "X30n0605_004:0722a16": "為與大品云汝當為菩薩說故云汝悉知之。△三",
    "X30n0605_004:0722a17": "誡令當體我心。",
    "X30n0605_004:0722a18": "我心如是當體此意所以者何今我與汝便為不異。",
    "X30n0605_004:0722a19": "我心如是下第三誡體我心者佛以般若為心汝",
    "X30n0605_004:0722a20": "今傳燈當隨佛意說也又二乘人本解是折法空",
    "X30n0605_004:0722a21": "命當體此意者命轉教用誡令同我體法空也又",
    "X30n0605_004:0722a22": "昔時被命謂傳燈與他今乃知佛令我識體之門",
    "X30n0605_004:0722a23": "故云當體此意今我與汝便為不異者釋此有三",
    "X30n0605_004:0722a24": "一被加令說與佛不異二就理以諸法皆如故得",
    "X30n0605_004:0722b01": "不異當知善吉如如來如一如無二如故言便為",
    "X30n0605_004:0722b02": "不異三就今時始悟父子天性本來不異而二乘",
    "X30n0605_004:0722b03": "人自謂被加異耳。△四勅無令漏失。",
    "X30n0605_004:0722b04": "宜加用心無令漏失。",
    "X30n0605_004:0722b05": "宜加用心下是第四勅無令漏失者此有二意一",
    "X30n0605_004:0722b06": "汝為菩薩說般若教無令漏失二就理此即汝法",
    "X30n0605_004:0722b07": "後時當用是故無令漏失也。△二受命領知四初",
    "X30n0605_004:0722b08": "正受領知。",
    "X30n0605_004:0722b09": "爾時窮子即受教勅領知眾物金銀珍寶及諸庫藏。",
    "X30n0605_004:0722b10": "正受命領知如文可解。△二心無希取。",
    "X30n0605_004:0722b11": "而無希取一[(歹*又)/食]之意。",
    "X30n0605_004:0722b12": "而無希取一[(歹*又)/食]之意然善吉雖說般若自謂是菩",
    "X30n0605_004:0722b13": "薩法我無其分也。△三猶居本處。",
    "X30n0605_004:0722b14": "然其所止故在本處下劣之心亦未能捨。",
    "X30n0605_004:0722b15": "又未捨劣心猶居本處者住羅漢位雖復慕大亦",
    "X30n0605_004:0722b16": "未定言欲作菩薩又未捨下劣心者雖復恥小亦",
    "X30n0605_004:0722b17": "未定言捨於小證也。△四父知子意。",
    "X30n0605_004:0722b18": "復經少時父知子意漸以通泰成就大志自鄙先心。",
    "X30n0605_004:0722b19": "四復經少時父知子意下即是領上索車譬也既",
    "X30n0605_004:0722b20": "鄙棄先心欲求大道即大機已發問指何時名少",
    "X30n0605_004:0722b21": "時耶答一云說般若竟於異處遊觀尋思所領大",
    "X30n0605_004:0722b22": "乘法門生心貪樂為失為不失如此等尋思即是",
    "X30n0605_004:0722b23": "大乘機發時也此時去法華不遠故言少時又當",
    "X30n0605_004:0722b24": "說無量義時大乘機發何以知然無量義中明七",
    "X30n0605_004:0722c01": "種方便無量漸頓從一法生既聞此說即便思惟",
    "X30n0605_004:0722c02": "昔之三藏三乘悉從一法而生如是三乘亦應入",
    "X30n0605_004:0722c03": "一如是思時漸以通泰大心即發故言成就大志",
    "X30n0605_004:0722c04": "也。△二正付家業二初付家業四初付家業時。",
    "X30n0605_004:0722c05": "臨欲終時。",
    "X30n0605_004:0722c06": "臨欲終者是明時節則如來化緣將訖靈山八載",
    "X30n0605_004:0722c07": "說法華經唱入涅槃時也菩提流支法界論云佛",
    "X30n0605_004:0722c08": "成道後四十二年始說法華如云四十餘年秘而",
    "X30n0605_004:0722c09": "不談即其事也。△二命聚眾證。",
    "X30n0605_004:0722c10": "而命其子并會親族國王大臣剎利居士皆悉已集。",
    "X30n0605_004:0722c11": "而命其子下第二聚眾即是二萬億佛所受化之",
    "X30n0605_004:0722c12": "徒名之為子大機熟人十方雲集也上四眾圍繞",
    "X30n0605_004:0722c13": "者是也并會親族者十方法身菩薩影響為親族",
    "X30n0605_004:0722c14": "其影響之眾多是釋迦昔日同業並共如來於二",
    "X30n0605_004:0722c15": "萬億佛所共開化之於其悉是伯叔之行故用此",
    "X30n0605_004:0722c16": "為親族國王者一切漸頓諸經無不稱所詮之處",
    "X30n0605_004:0722c17": "為經王當機益物興廢有時部部不同名之為國",
    "X30n0605_004:0722c18": "皆言第一即是王又此經會通諸教豈非聚集國",
    "X30n0605_004:0722c19": "王耶故無量義中先已收集故彼文云初說四諦",
    "X30n0605_004:0722c20": "十二緣生次說方等十二部經次說摩訶般若華",
    "X30n0605_004:0722c21": "嚴海空此則普集諸經融通漸頓會入此典故名",
    "X30n0605_004:0722c22": "聚會國王也彌勒等諸大菩薩皆是等覺名為大",
    "X30n0605_004:0722c23": "臣初地至九地為剎利法王種性中生三十心為",
    "X30n0605_004:0722c24": "居士此等皆從釋迦受化。△三結會父子。",
    "X30n0605_004:0723a01": "即自宣言諸君當知此是我子我之所生於某城中",
    "X30n0605_004:0723a02": "捨吾逃走竛竮辛苦五十餘年其本字某我名某甲",
    "X30n0605_004:0723a03": "昔在本城懷憂推覓忽於此間遇會得之此實我子",
    "X30n0605_004:0723a04": "我實其父。",
    "X30n0605_004:0723a05": "第三結會父子者謂實從我受學實是我子從我",
    "X30n0605_004:0723a06": "起解是我所生我實曾於二萬億佛所常教大法",
    "X30n0605_004:0723a07": "故我實是父於某城中者當知此經西國文多至",
    "X30n0605_004:0723a08": "此土甚少或可說昔名字國土如大通智勝因緣",
    "X30n0605_004:0723a09": "今簡略名字但直言某甲是諸眾生背此大乘起",
    "X30n0605_004:0723a10": "無明暗遁入生死故言捨吾逃走備經六趣故云",
    "X30n0605_004:0723a11": "五十餘年昔在本城懷憂推覓自昔法身地中常",
    "X30n0605_004:0723a12": "以二智觀覓可化之機始於今日感應道交故云",
    "X30n0605_004:0723a13": "忽於此間遇會見之。△四正令家業。",
    "X30n0605_004:0723a14": "今我所有一切財物皆是子有先所出內是子所知。",
    "X30n0605_004:0723a15": "今我所有下第四正付家業當知一切大乘萬行",
    "X30n0605_004:0723a16": "萬德故云一切所有也先所出內是子所知者追",
    "X30n0605_004:0723a17": "指昔日大品領教所委有廣略般若共不共法是",
    "X30n0605_004:0723a18": "汝所知則是汝有故于法華但明佛之知見不更",
    "X30n0605_004:0723a19": "廣說一切行相。△二明歡喜。",
    "X30n0605_004:0723a20": "世尊是時窮子聞父此言即大歡喜得未曾有而作",
    "X30n0605_004:0723a21": "是念我本無心有所希求今此寶藏自然而至。",
    "X30n0605_004:0723a22": "此即領上各乘大車得未曾有自顧無心希望佛",
    "X30n0605_004:0723a23": "道而今忽聞得記作佛故云不求自得當知在昔",
    "X30n0605_004:0723a24": "三藏本心不求方等中恥小望絕故不求般若中",
    "X30n0605_004:0723b01": "雖領非己分故不求如此不求而今自得所以歡",
    "X30n0605_004:0723b02": "喜。△二合譬四初合父子相失譬。",
    "X30n0605_004:0723b03": "世尊大富長者則是如來我等皆似佛子。",
    "X30n0605_004:0723b04": "大富長者合父子相失譬上譬文有四今但合父",
    "X30n0605_004:0723b05": "子總得餘意如來合父似則合子當知似有二義",
    "X30n0605_004:0723b06": "一取大機為子由昔未逃逝既非真位猶居外凡",
    "X30n0605_004:0723b07": "故云似也二取小機為子以彼小機似像大乘根",
    "X30n0605_004:0723b08": "性然子既背父貶之言似問初釋品云已得入真",
    "X30n0605_004:0723b09": "此那言似答此合子逃父時是故言似品初明子",
    "X30n0605_004:0723b10": "開悟時汝問非也。△二合父子相見譬。",
    "X30n0605_004:0723b11": "如來常說我等為子。",
    "X30n0605_004:0723b12": "如來常說我等為子下此合父子相見譬於中但",
    "X30n0605_004:0723b13": "合長者見子便識意。△三合追誘譬二初合遣傍",
    "X30n0605_004:0723b14": "人追二初合兩門無機。",
    "X30n0605_004:0723b15": "世尊我等以三苦故於生死中受諸熱惱迷惑無知。",
    "X30n0605_004:0723b16": "此合追誘譬上有傍追二誘今合亦二上文初遣",
    "X30n0605_004:0723b17": "傍人追次再追次放捨今合兩門無機何為見捉",
    "X30n0605_004:0723b18": "自念無罪此合無大機也。△二合息化小志強。",
    "X30n0605_004:0723b19": "樂著小法。",
    "X30n0605_004:0723b20": "樂著小法者此合上有小志而不合放捨。△二合",
    "X30n0605_004:0723b21": "遣二人誘二初合齊教領二初合具陳上事。",
    "X30n0605_004:0723b22": "今日世尊令我等思惟蠲除諸法戲論之糞。",
    "X30n0605_004:0723b23": "△二合適子所願。",
    "X30n0605_004:0723b24": "我等於中勤加精進得至涅槃一日之價既得此已",
    "X30n0605_004:0723c01": "心大歡喜自以為足便自謂言於佛法中勤精進故",
    "X30n0605_004:0723c02": "所得弘多。",
    "X30n0605_004:0723c03": "我等於中勤加精進合上尋與除糞得至涅槃下",
    "X30n0605_004:0723c04": "合上先取其價也。△二合探領三初合先欲擬宜。",
    "X30n0605_004:0723c05": "然世尊先知我等。",
    "X30n0605_004:0723c06": "此合上探領上譬有四今但合三而不合正教作",
    "X30n0605_004:0723c07": "也指上勤加除糞己即兼之則不更合也上言遙",
    "X30n0605_004:0723c08": "見今言先知。△二合先知有小。",
    "X30n0605_004:0723c09": "心著弊欲樂於小法。",
    "X30n0605_004:0723c10": "上言羸瘦憔悴今言心著弊欲。△三合先知歎三",
    "X30n0605_004:0723c11": "車。",
    "X30n0605_004:0723c12": "便見縱捨不為分別汝等當有如來知見寶藏之分。",
    "X30n0605_004:0723c13": "上言即脫瓔珞更著麤弊今言便見縱捨不為分",
    "X30n0605_004:0723c14": "別寶藏之分。△四合領付譬二初合領家業二初",
    "X30n0605_004:0723c15": "合心相體信二初合體信。",
    "X30n0605_004:0723c16": "世尊以方便力說如來智慧。",
    "X30n0605_004:0723c17": "此合付家業譬上有由有付今合亦二由為兩一",
    "X30n0605_004:0723c18": "相信二委業今合亦二一相信有二以方便力說",
    "X30n0605_004:0723c19": "如來智慧者舊云如來智慧之因持作二乘之果",
    "X30n0605_004:0723c20": "今明帶三乘方便說大乘實相故言以方便力於",
    "X30n0605_004:0723c21": "我等前說大乘法亦是合出入無難以方便力出",
    "X30n0605_004:0723c22": "辨二乘以佛智力入明實相若不體信豈於我前",
    "X30n0605_004:0723c23": "明佛慧耶。△二合猶居本處。",
    "X30n0605_004:0723c24": "我等從佛得涅槃一日之價以為大得於此大乘無",
    "X30n0605_004:0724a01": "有志求。",
    "X30n0605_004:0724a02": "我等從佛得涅槃一日之價下此合猶在本處也。",
    "X30n0605_004:0724a03": "△二合命領家業二初合受命領業。",
    "X30n0605_004:0724a04": "我等又因如來智慧為諸菩薩開示演說。",
    "X30n0605_004:0724a05": "此合領家業上有命有受今但合受受有四一受",
    "X30n0605_004:0724a06": "命領業二無希取三不捨下劣四心漸通泰今但",
    "X30n0605_004:0724a07": "合二初合受命領業。△二合無希取二初正合。",
    "X30n0605_004:0724a08": "而自於此無有志願。",
    "X30n0605_004:0724a09": "而自於此下此合無希取而兼得其諸矣無有志",
    "X30n0605_004:0724a10": "願者謂明佛加威力令如佛心而說也故我不志",
    "X30n0605_004:0724a11": "願。△二釋意。",
    "X30n0605_004:0724a12": "所以者何佛知我等心樂小法以方便力隨我等說",
    "X30n0605_004:0724a13": "而我等不知真是佛子。",
    "X30n0605_004:0724a14": "所以者何下釋無希取意以方便力隨小乘心說",
    "X30n0605_004:0724a15": "言無分由此不知真是佛子所以不取佛以方便",
    "X30n0605_004:0724a16": "力隨我等說者當知佛帶方便力以實相法共二",
    "X30n0605_004:0724a17": "乘說我等不識不共之意所以不知真是佛子也。",
    "X30n0605_004:0724a18": "△二合付家業二初合付業二初明佛於大法無",
    "X30n0605_004:0724a19": "吝。",
    "X30n0605_004:0724a20": "今我等方知世尊於佛智慧無所悋惜。",
    "X30n0605_004:0724a21": "此合付家業上有二謂有付有喜今合亦二然上",
    "X30n0605_004:0724a22": "付業有四今則總合付與於中先付有二一明佛",
    "X30n0605_004:0724a23": "本於大無悋。△二釋無吝。",
    "X30n0605_004:0724a24": "所以者何我等昔來真是佛子而但樂小法若我等",
    "X30n0605_004:0724b01": "有樂大之心佛則為我說大乘法於此經中唯說一",
    "X30n0605_004:0724b02": "乘而昔於菩薩前毀訾聲聞樂小法者然佛實以大",
    "X30n0605_004:0724b03": "乘教化。",
    "X30n0605_004:0724b04": "二釋無吝正由樂小不早付大此經中下舉今證",
    "X30n0605_004:0724b05": "昔今理唯一故知昔三非實但為未堪故於大前",
    "X30n0605_004:0724b06": "毀訾小心欲令捨偽取真定知非悋故云然佛實",
    "X30n0605_004:0724b07": "以大乘而教化之。△二合歡喜。",
    "X30n0605_004:0724b08": "是故我等說本無心有所希求今法王大寶自然而",
    "X30n0605_004:0724b09": "至如佛子所應得者皆已得之。",
    "X30n0605_004:0724b10": "此合歡喜亦是上文於三不求之意。",
    "X30n0605_004:0724b11": "爾時摩訶迦葉欲重宣此義而說偈言。",
    "X30n0605_004:0724b12": "△二偈頌二初頌上法喻二歎佛恩深初文又二",
    "X30n0605_004:0724b13": "初頌法說。",
    "X30n0605_004:0724b14": "我等今日聞佛音教歡喜踊躍得未曾有佛說聲聞",
    "X30n0605_004:0724b15": "當得作佛無上寶聚不求自得。",
    "X30n0605_004:0724b16": "此兩行頌法說也其間而不頌不求但頌自得。△",
    "X30n0605_004:0724b17": "二譬說二初頌開譬二頌合譬初文又四初頌父",
    "X30n0605_004:0724b18": "子相失四初頌子背父去。",
    "X30n0605_004:0724b19": "譬如童子幼稚無識捨父逃逝遠到他土周流諸國",
    "X30n0605_004:0724b20": "五十餘年。",
    "X30n0605_004:0724b21": "此一行半但頌子背父去略不頌向國而還然上",
    "X30n0605_004:0724b22": "文火宅譬中明長者所王國邑聚落其語則寬此",
    "X30n0605_004:0724b23": "中明窮子輪迴三界名諸國六道名五十餘年周",
    "X30n0605_004:0724b24": "流諸國者即是諸聲聞人周遭流浪輪迴五道出",
    "X30n0605_004:0724c01": "生入死狀似漂萍斷梗無所不至之謂。△二頌父",
    "X30n0605_004:0724c02": "求子中止二初頌求子不得。",
    "X30n0605_004:0724c03": "其父憂念四方推求。",
    "X30n0605_004:0724c04": "此七行是頌父求子不得上文有二今頌亦二初",
    "X30n0605_004:0724c05": "半行是頌覓子不得次從求之既疲下有六行半",
    "X30n0605_004:0724c06": "頌上不以失一子而廢家業事也四方推求者則",
    "X30n0605_004:0724c07": "不同於上上四方是約四諦推理今四方是觀四",
    "X30n0605_004:0724c08": "生中覓可度之機也。△二頌中止。",
    "X30n0605_004:0724c09": "求之既疲頓止一城造立舍宅五欲自娛其家巨富",
    "X30n0605_004:0724c10": "多諸金銀硨磲瑪瑙真珠瑠璃象馬牛羊輦輿車乘",
    "X30n0605_004:0724c11": "田業僮僕人民眾多出入息利乃徧他國商估賈人",
    "X30n0605_004:0724c12": "無處不有千萬億眾圍繞恭敬常為王者之所愛念",
    "X30n0605_004:0724c13": "羣臣豪族皆共宗重以諸緣故往來者眾豪富如是",
    "X30n0605_004:0724c14": "有大力勢。",
    "X30n0605_004:0724c15": "造立舍宅者即有餘國中有餘涅槃也起慈悲舍",
    "X30n0605_004:0724c16": "依性空之宅也往來者眾者即諸土菩薩來往聽",
    "X30n0605_004:0724c17": "法也記云頓止一城者頓謂頓乏乃示迹之相義",
    "X30n0605_004:0724c18": "同於乏又頓止即不行也祇於此中求覓子機今",
    "X30n0605_004:0724c19": "謂亦可頓即安也止即住也安住於彼而伺覓子",
    "X30n0605_004:0724c20": "機耳造立舍宅當知有餘之土非寂光自然現勝",
    "X30n0605_004:0724c21": "應身非法身本有於彼更運依空慈悲故云造立。",
    "X30n0605_004:0724c22": "△三超頌憂念轉深。",
    "X30n0605_004:0724c23": "而年朽邁益憂念子夙夜惟念死時將至癡子捨我",
    "X30n0605_004:0724c24": "五十餘年庫藏諸物當如之何。",
    "X30n0605_004:0725a01": "此兩行超頌憂念轉深也益憂者謂憂念彌深愈",
    "X30n0605_004:0725a02": "甚之義然上文有二意今但頌先失子苦無所委",
    "X30n0605_004:0725a03": "付所以憂耳記云但頌子背父去即是失子之苦",
    "X30n0605_004:0725a04": "而無得子之樂失苦得樂俱在父懷是故失時己",
    "X30n0605_004:0725a05": "懷於樂必知後時還來故也遠鑑機緣未若於佛",
    "X30n0605_004:0725a06": "夙夜惟念者有人云自行為夜利他為夙此不應",
    "X30n0605_004:0725a07": "爾當知夙即是早謂晨起也夜即是暮謂黃昏也",
    "X30n0605_004:0725a08": "夙即起化之初夜即埀化之末大化始末準說可",
    "X30n0605_004:0725a09": "知若丈六佛常說無常化欲終時節節唱滅若言",
    "X30n0605_004:0725a10": "自行為夜豈可自行亦云死時將至耶。△四追頌",
    "X30n0605_004:0725a11": "子遇到本二初頌求衣食。",
    "X30n0605_004:0725a12": "爾時窮子求索衣食從邑至邑從國至國或有所得",
    "X30n0605_004:0725a13": "或無所得飢餓羸瘦體生瘡癬。",
    "X30n0605_004:0725a14": "此兩行半頌上第三漸還向父也上文有二今頌",
    "X30n0605_004:0725a15": "亦二初二行頌近父之由由求衣食也從邑至邑",
    "X30n0605_004:0725a16": "者根塵相涉如邑十八界如國修有漏善如有所",
    "X30n0605_004:0725a17": "得修無漏善如無所得不得大乘法食為饑餓無",
    "X30n0605_004:0725a18": "力用為羸無大功德為瘦有無善上起見思則如",
    "X30n0605_004:0725a19": "瘡癬。△二頌到本城。",
    "X30n0605_004:0725a20": "漸次經歷到父住城。",
    "X30n0605_004:0725a21": "次漸次經歷下半行頌正近父城。△二頌父子相",
    "X30n0605_004:0725a22": "見譬二初頌子見父三初頌見父之由。",
    "X30n0605_004:0725a23": "傭賃展轉遂至父舍。",
    "X30n0605_004:0725a24": "此六行半頌子見父上文有四今頌但三初半行",
    "X30n0605_004:0725b01": "頌見父之由由傭賃所以遂至父舍耳。△二頌見",
    "X30n0605_004:0725b02": "父之相。",
    "X30n0605_004:0725b03": "爾時長者於其門內施大寶帳處師子座眷屬圍繞",
    "X30n0605_004:0725b04": "諸人侍衛或有計算金銀寶物出內財產注記券疏。",
    "X30n0605_004:0725b05": "次從爾時長者下第二二行半頌上第三見父之",
    "X30n0605_004:0725b06": "相然上明見父之處則處是門側今言長者於其",
    "X30n0605_004:0725b07": "門內者則兼得處矣施大寶帳等是正見父相之",
    "X30n0605_004:0725b08": "處處師子座也謂是國王法身是師是王也報應",
    "X30n0605_004:0725b09": "是長者註記券疏即是授記明修行也章安云以",
    "X30n0605_004:0725b10": "廣顯略為註授決為記四弘誓為券修行為疏通",
    "X30n0605_004:0725b11": "俗文云記物曰註文心雕龍云券者束也謂明白",
    "X30n0605_004:0725b12": "約束以備情偽所以字形從半從分故周稱判書",
    "X30n0605_004:0725b13": "券亦契也古有鐵券以堅信誓又云小券短書號",
    "X30n0605_004:0725b14": "為疏也。△三頌生畏避心。",
    "X30n0605_004:0725b15": "窮子見父豪貴尊嚴謂是國王若國王等驚怖自恠",
    "X30n0605_004:0725b16": "何故至此覆自念言我若久住或見逼迫強驅使作",
    "X30n0605_004:0725b17": "思惟是已馳走而去借問貧里欲往傭作。",
    "X30n0605_004:0725b18": "三從窮子見父下有三行半是頌上第四生畏避",
    "X30n0605_004:0725b19": "之心。△二頌父見子二初頌見子之處。",
    "X30n0605_004:0725b20": "長者是時在師子座。",
    "X30n0605_004:0725b21": "此一行頌父見子上文有四一見處二見即識三",
    "X30n0605_004:0725b22": "見歡喜四者適願今但頌二當知上半行是頌見",
    "X30n0605_004:0725b23": "子之處。△二頌見子便識。",
    "X30n0605_004:0725b24": "遙見其子默而識之。",
    "X30n0605_004:0725c01": "遙見下第二半行頌上見子即識之意。△三頌追",
    "X30n0605_004:0725c02": "誘譬二初頌遣傍人追三初頌勸門無機。",
    "X30n0605_004:0725c03": "即勑使者追捉將來窮子驚喚。",
    "X30n0605_004:0725c04": "△二頌誡門無機。",
    "X30n0605_004:0725c05": "迷悶躃地。",
    "X30n0605_004:0725c06": "△三頌息化。",
    "X30n0605_004:0725c07": "是人執我必當見殺何用衣食使我至此長者知子",
    "X30n0605_004:0725c08": "愚癡狹劣不信我言不信是父。",
    "X30n0605_004:0725c09": "△二頌遣二人誘二初頌雇人是齊教領二初頌",
    "X30n0605_004:0725c10": "擬宜方便。",
    "X30n0605_004:0725c11": "即以方便更遣餘人眇目矬陋無威德者汝可語之",
    "X30n0605_004:0725c12": "云當相雇除諸糞穢倍與汝價。",
    "X30n0605_004:0725c13": "此三行頌雇作譬上文有四意一設方便二求之",
    "X30n0605_004:0725c14": "即得三陳雇作四取價除糞今但頌二意初二行",
    "X30n0605_004:0725c15": "是頌上第一設方便眇目矬陋者眇目譬二乘偏",
    "X30n0605_004:0725c16": "空之智說文云眇謂一目小也矬者竪短謂不窮",
    "X30n0605_004:0725c17": "實相之源也陋者橫狹謂無摩訶衍眾善莊嚴也",
    "X30n0605_004:0725c18": "言無威德者非四無畏名無威也異常樂我淨名",
    "X30n0605_004:0725c19": "無德耳。△二頌適願。",
    "X30n0605_004:0725c20": "窮子聞之歡喜隨來為除糞穢淨諸房舍。",
    "X30n0605_004:0725c21": "窮子聞之下一行頌第四取價也淨諸房舍者房",
    "X30n0605_004:0725c22": "即六根之房舍謂五陰之舍。△二頌教作是探領",
    "X30n0605_004:0725c23": "四初頌先欲擬宜。",
    "X30n0605_004:0725c24": "長者於牖常見其子。",
    "X30n0605_004:0726a01": "此四行半頌上教作上文有四今頌亦四初半行",
    "X30n0605_004:0726a02": "頌上於牕牖中也。△二頌先知有小。",
    "X30n0605_004:0726a03": "念子愚劣樂為鄙事。",
    "X30n0605_004:0726a04": "念子愚劣下第二半行頌上見子羸瘦也。△三頌",
    "X30n0605_004:0726a05": "脫妙著麤。",
    "X30n0605_004:0726a06": "於是長者著弊垢衣執除糞器往到子所。",
    "X30n0605_004:0726a07": "於是長者著下第三一行頌脫妙著麤也。△四頌",
    "X30n0605_004:0726a08": "教子作。",
    "X30n0605_004:0726a09": "方便附近語令勤作既益汝價并塗足油飲食充足",
    "X30n0605_004:0726a10": "薦席厚煖如是苦言汝當勤作又以軟語若如我子。",
    "X30n0605_004:0726a11": "第四頌正教子作上有七科法門語者即四念處",
    "X30n0605_004:0726a12": "令勤作者即四正勤次從既益汝價下一行頌四",
    "X30n0605_004:0726a13": "如意足或云油塗足能履深水譬之神通又油能",
    "X30n0605_004:0726a14": "除風譬之定也飲食充足者即頌上米麵也薦席",
    "X30n0605_004:0726a15": "厚煖即是觀練熏修四種禪定修此定故能除散",
    "X30n0605_004:0726a16": "動也如是苦言汝當勤作者半行總頌上第四安",
    "X30n0605_004:0726a17": "慰第五無五過也根力既成乃堪苦言又以輭語",
    "X30n0605_004:0726a18": "半行總頌上第六作字即八正道第七令常作即",
    "X30n0605_004:0726a19": "七覺支並是子位此三十七道品常途論之七覺",
    "X30n0605_004:0726a20": "在八正前今對位次故八正在七覺前也。△四頌",
    "X30n0605_004:0726a21": "領付譬二初頌領家業二初頌心相體信。",
    "X30n0605_004:0726a22": "長者有智漸令入出。",
    "X30n0605_004:0726a23": "此三行半頌領家業中有兩意初長者有智下半",
    "X30n0605_004:0726a24": "行即總頌心相體信即入出也。△二頌命領業三",
    "X30n0605_004:0726b01": "初頌受命領知。",
    "X30n0605_004:0726b02": "經二十年執作家事示其金銀真珠玻瓈諸物出入",
    "X30n0605_004:0726b03": "皆使令知。",
    "X30n0605_004:0726b04": "經二十年下第二三行是頌委領家業上文委業",
    "X30n0605_004:0726b05": "有命有受今但頌受命上受命有四今但頌三初",
    "X30n0605_004:0726b06": "一行半頌受命二十年不得同上謂上除見思名",
    "X30n0605_004:0726b07": "二十年今明執作家事或言轉大乘教教諸菩薩",
    "X30n0605_004:0726b08": "斷大乘別惑見思名二十年或言說般若時長凡",
    "X30n0605_004:0726b09": "二十年仁王般若云二十八年說摩訶般若。△二",
    "X30n0605_004:0726b10": "頌猶在本位。",
    "X30n0605_004:0726b11": "猶處門外止宿艸庵自念貧事我無此物。",
    "X30n0605_004:0726b12": "猶處門下第二一行頌上猶在本位未捨劣心也。",
    "X30n0605_004:0726b13": "△三頌父知子意。",
    "X30n0605_004:0726b14": "父知子心漸已廣大。",
    "X30n0605_004:0726b15": "父知下第三半行頌上通泰大志大乘機動也。△",
    "X30n0605_004:0726b16": "二頌付家業二初頌正付業三初頌命子聚眾。",
    "X30n0605_004:0726b17": "欲與財物即聚親族國王大臣剎利居士。",
    "X30n0605_004:0726b18": "此四行半頌正付家業上文有四今唯頌三但無",
    "X30n0605_004:0726b19": "時節初欲與下一行頌上第二集會親族。△二領",
    "X30n0605_004:0726b20": "結會父子。",
    "X30n0605_004:0726b21": "於此大眾說是我子捨我他行經五十歲自見子來",
    "X30n0605_004:0726b22": "已二十年昔於某城而失是子周行求索遂來至此。",
    "X30n0605_004:0726b23": "於此下第二有二行半頌上第三定父子天性。△",
    "X30n0605_004:0726b24": "三頌正付家業。",
    "X30n0605_004:0726c01": "凡我所有舍宅人民悉以付之恣其所用。",
    "X30n0605_004:0726c02": "凡我所有下第三一行頌上第四正付家業也。△",
    "X30n0605_004:0726c03": "二頌歡喜。",
    "X30n0605_004:0726c04": "子念昔貧志意下劣今於父所大獲珍寶并及舍宅",
    "X30n0605_004:0726c05": "一切財物甚大歡喜得未曾有。",
    "X30n0605_004:0726c06": "此兩行頌上得付歡喜。△二頌合譬四初頌合父",
    "X30n0605_004:0726c07": "子相失。",
    "X30n0605_004:0726c08": "佛亦如是。",
    "X30n0605_004:0726c09": "佛亦如是合第一父子相失也。△二頌合父子相",
    "X30n0605_004:0726c10": "見。",
    "X30n0605_004:0726c11": "知我樂小。",
    "X30n0605_004:0726c12": "知我樂小一句此合父子相見譬也記云若單以",
    "X30n0605_004:0726c13": "佛亦如是一句合父子相失意仍未顯次知我樂",
    "X30n0605_004:0726c14": "小一句合父子相見意亦未顯何者上句借下句",
    "X30n0605_004:0726c15": "成知樂小故義當相失次下句借上句成佛知樂",
    "X30n0605_004:0726c16": "小故得相見樂小由退大所以相失退大由樂小",
    "X30n0605_004:0726c17": "所以相見。△三頌合追誘譬二初頌合傍人追。",
    "X30n0605_004:0726c18": "未曾說言汝等作佛。",
    "X30n0605_004:0726c19": "此一行半合追誘譬初兩句合上追喚譬初頌再",
    "X30n0605_004:0726c20": "喚不來次頌放捨今總頌其意。△二頌合二人誘。",
    "X30n0605_004:0726c21": "而說我等得諸無漏成就小乘聲聞弟子。",
    "X30n0605_004:0726c22": "而說我等下一行頌上合密遣二人誘引譬上合",
    "X30n0605_004:0726c23": "齊教探教二章今此一行但總頌其意。△四頌合",
    "X30n0605_004:0726c24": "領付二初頌合領家業二初長頌命領知。",
    "X30n0605_004:0727a01": "佛勑我等說最上道修習此者當得成佛。",
    "X30n0605_004:0727a02": "此一行是長出頌命領知上領所無說最上道即",
    "X30n0605_004:0727a03": "是空般若更無過其上也。△二正頌受命無希取",
    "X30n0605_004:0727a04": "二初合正受命。",
    "X30n0605_004:0727a05": "我承佛教為大菩薩以諸因緣種種譬喻若干言辭",
    "X30n0605_004:0727a06": "說無上道諸佛子等從我聞法日夜思惟精勤修習",
    "X30n0605_004:0727a07": "是時諸佛即授其記汝於來世當得作佛一切諸佛",
    "X30n0605_004:0727a08": "秘藏之法但為菩薩演其實事而不為我說斯真要。",
    "X30n0605_004:0727a09": "此五行頌正受命也佛子聞法得記者明轉教益",
    "X30n0605_004:0727a10": "他也爾時謂轉教教化菩薩不言為我也。△二頌",
    "X30n0605_004:0727a11": "合無希取二初疊譬帖合。",
    "X30n0605_004:0727a12": "如彼窮子得近其父雖知諸物心不希取。",
    "X30n0605_004:0727a13": "疊前譬帖合也疊即重累之義再舉前譬來帖今",
    "X30n0605_004:0727a14": "文重明其喻耳。△二正合無希取三初正頌無希",
    "X30n0605_004:0727a15": "取之意。",
    "X30n0605_004:0727a16": "我等雖說佛法寶藏自無志願亦復如是。",
    "X30n0605_004:0727a17": "此一行正頌無希取之意。△二明具智斷故無希",
    "X30n0605_004:0727a18": "取三初標二初標斷德。",
    "X30n0605_004:0727a19": "我等內滅自謂為足唯了此事更無餘事。",
    "X30n0605_004:0727a20": "此兩行目為二意初一行是標斷德具故無希取",
    "X30n0605_004:0727a21": "記云初一行標斷德者由文中既云內滅內即惑",
    "X30n0605_004:0727a22": "體三界惑盡故云內滅屬斷德也。△二標智德。",
    "X30n0605_004:0727a23": "我等若聞淨佛國土教化眾生都無欣樂。",
    "X30n0605_004:0727a24": "次我等若聞下第二一行標智德具故無希取記",
    "X30n0605_004:0727b01": "云次標智德者由文中既云我等若聞者當知聞",
    "X30n0605_004:0727b02": "教屬智故云智德也以彼小智具故不欣大智。△",
    "X30n0605_004:0727b03": "二釋。",
    "X30n0605_004:0727b04": "所以者何一切諸法皆悉空寂無生無滅無大無小",
    "X30n0605_004:0727b05": "無漏無為如是思惟不生喜樂我等長夜於佛智慧",
    "X30n0605_004:0727b06": "無貪無著無復志願而自於法謂是究竟我等長夜",
    "X30n0605_004:0727b07": "修習空法得脫三界苦惱之患住最後身有餘涅槃",
    "X30n0605_004:0727b08": "佛所教化得道不虗則為已得報佛之恩。",
    "X30n0605_004:0727b09": "此六行雙釋智斷二章初所以者何止不生喜樂",
    "X30n0605_004:0727b10": "者此兩行釋斷也次我等長夜止謂是究竟者釋",
    "X30n0605_004:0727b11": "智也三次我等長夜止有餘涅槃者是重釋斷四",
    "X30n0605_004:0727b12": "佛所教化下一行是重釋智故知初二行明自住",
    "X30n0605_004:0727b13": "小斷次一行半是明失大智其次一行半重釋小",
    "X30n0605_004:0727b14": "斷後一行是釋失大智言諸法空寂等者理性本",
    "X30n0605_004:0727b15": "空常住平等清淨無作也最後身者阿羅漢也有",
    "X30n0605_004:0727b16": "餘涅槃者子縛已盡果縛猶在也佛所教化等者",
    "X30n0605_004:0727b17": "以得顯失也以失大智故無志樂若有大智則生",
    "X30n0605_004:0727b18": "志樂修之得道則為報佛恩也。△三結。",
    "X30n0605_004:0727b19": "我等雖為諸佛子等說菩薩法以求佛道而於是法",
    "X30n0605_004:0727b20": "永無願樂。",
    "X30n0605_004:0727b21": "此一行半是結釋自無希取意。△三明佛見捨合",
    "X30n0605_004:0727b22": "無希取。",
    "X30n0605_004:0727b23": "導師見捨觀我心故初不勸進說有實利。",
    "X30n0605_004:0727b24": "此一行明佛見捨合無希取。△二頌合付家業二",
    "X30n0605_004:0727c01": "初頌合正付二初疊譬帖合。",
    "X30n0605_004:0727c02": "如富長者知子志劣以方便力柔伏其心然後乃付",
    "X30n0605_004:0727c03": "一切財物。",
    "X30n0605_004:0727c04": "此三行正頌付家業然上文總合正付今亦總頌",
    "X30n0605_004:0727c05": "但初一行半疊譬帖合。△二正頌付業。",
    "X30n0605_004:0727c06": "佛亦如是現希有事知樂小者以方便力調伏其心",
    "X30n0605_004:0727c07": "乃教大智。",
    "X30n0605_004:0727c08": "知樂小者以方便力調伏其心則明施五時教說",
    "X30n0605_004:0727c09": "三乘法彈偏斥小歎大褒圓俾小慕大使轉教以",
    "X30n0605_004:0727c10": "融通機既純熟方堪開顯於是四大聲聞領昔調",
    "X30n0605_004:0727c11": "伏之意云。△二頌合歡喜。",
    "X30n0605_004:0727c12": "我等今日得未曾有非先所望而今自得如彼窮子",
    "X30n0605_004:0727c13": "得無量寶世尊我今得道得果於無漏法得清淨眼",
    "X30n0605_004:0727c14": "我等長夜持佛淨戒始於今日得其果報法王法中",
    "X30n0605_004:0727c15": "久修梵行今得無漏無上大果我等今者真是聲聞",
    "X30n0605_004:0727c16": "以佛道聲令一切聞我等今者真阿羅漢於諸世間",
    "X30n0605_004:0727c17": "天人魔梵普於其中應受供養。",
    "X30n0605_004:0727c18": "此七行頌上第二得付歡喜言得道者得實相道",
    "X30n0605_004:0727c19": "也得果者分得大乘習果也此二句明開佛知於",
    "X30n0605_004:0727c20": "無漏法得清淨眼者此二句明開佛見見實相理",
    "X30n0605_004:0727c21": "也昔日見無漏不落凡夫今日見無漏不落二乘",
    "X30n0605_004:0727c22": "昔日慧眼見空今淨眼見中持戒報者昔持戒梵",
    "X30n0605_004:0727c23": "行共顯無漏灰身滅智無人受此果報今日梵行",
    "X30n0605_004:0727c24": "能得無漏即了因取果義持戒即緣因義得清淨",
    "X30n0605_004:0728a01": "眼所見理即正因義我等真是聲聞者即大乘真",
    "X30n0605_004:0728a02": "位也十信能以一音徧滿三千界似道未真入十",
    "X30n0605_004:0728a03": "住即是真也真阿羅漢有三義此中但舉應供一",
    "X30n0605_004:0728a04": "義若不生變易殺通別惑是不生殺賊義堪為十",
    "X30n0605_004:0728a05": "界福田即應供義。△二歎佛恩深。",
    "X30n0605_004:0728a06": "世尊大恩以希有事憐愍教化利益我等無量億劫",
    "X30n0605_004:0728a07": "誰能報者手足供給頭頂禮敬一切供養皆不能報",
    "X30n0605_004:0728a08": "若以頂戴兩肩荷負於恒沙劫盡心恭敬又以美饍",
    "X30n0605_004:0728a09": "無量寶衣及諸臥具種種湯藥牛頭栴檀及諸珍寶",
    "X30n0605_004:0728a10": "以起塔廟寶衣布地如斯等事以用供養於恒沙劫",
    "X30n0605_004:0728a11": "亦不能報諸佛希有無量無邊不可思議大神通力",
    "X30n0605_004:0728a12": "無漏無為諸法之王能為下劣忍于斯事取相凡夫",
    "X30n0605_004:0728a13": "隨宜為說諸佛於法得最自在知諸眾生種種欲樂",
    "X30n0605_004:0728a14": "及其志力隨所堪任以無量喻而為說法隨諸眾生",
    "X30n0605_004:0728a15": "宿世善根又知成熟未成熟者種種籌量分別知已",
    "X30n0605_004:0728a16": "於一乘道隨宜說三。",
    "X30n0605_004:0728a17": "此十三行歎佛恩深難報世尊大恩者章安云一",
    "X30n0605_004:0728a18": "者如來始建慈悲拔六道苦與四聖樂普十法界",
    "X30n0605_004:0728a19": "入四弘中此即如來室之恩也二者如來行菩薩",
    "X30n0605_004:0728a20": "道示教利喜曾教大乘雖復中忘智願不失葢如",
    "X30n0605_004:0728a21": "來室清涼溫煖大慈與樂之恩也三者眾生遭苦",
    "X30n0605_004:0728a22": "視父而已佛伺其宜如犢逐母備行六度以利眾",
    "X30n0605_004:0728a23": "生葢如來室遮寒障熱即大悲拔苦之恩也四者",
    "X30n0605_004:0728a24": "佛成道已應受無為寂滅之樂而隱其神德用貧",
    "X30n0605_004:0728b01": "所樂法五戒十善冷水灑面令得醒悟葢是佛衣",
    "X30n0605_004:0728b02": "即遮貪欲熱之恩也五者示老比丘像方便附近",
    "X30n0605_004:0728b03": "與一日價葢亦是佛衣即除見寒愛熱之恩也六",
    "X30n0605_004:0728b04": "者過是已後心相體信彈訶貶斥恥小慕大葢是",
    "X30n0605_004:0728b05": "佛衣即遮其醜陋之恩也七者命領家業金銀庫",
    "X30n0605_004:0728b06": "藏皆悉令知葢是佛衣即與我莊嚴之恩也八者",
    "X30n0605_004:0728b07": "會親族定父子付以家業無上寶聚不求自得此",
    "X30n0605_004:0728b08": "葢如來座之恩也其次九之與十既坐座已身意",
    "X30n0605_004:0728b09": "泰然快得安隱以佛道聲令一切聞一切天人普",
    "X30n0605_004:0728b10": "於其中應受供養葢如來座令我具足即自行化",
    "X30n0605_004:0728b11": "他之恩也世尊大恩兩肩荷負所不能報者葢謂",
    "X30n0605_004:0728b12": "此也牛頭栴檀者華嚴云出離垢山若用塗身火",
    "X30n0605_004:0728b13": "不能燒又正法念經云北洲有山名曰高山高山",
    "X30n0605_004:0728b14": "之峰多有牛頭栴檀以此山峰狀如牛頭所以栴",
    "X30n0605_004:0728b15": "檀從茲得名已上釋信解品竟總上第二卷文畢。",
    "X30n0605_004:0728b17": "科註妙法蓮華經卷第四"
}