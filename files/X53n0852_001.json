{
    "X53n0852_001:0786a03": "因明入正理論疏下",
    "X53n0852_001:0786a05": "正等寺沙門　慧沼　續",
    "X53n0852_001:0786a06": "能立法不成者至猶如極微。",
    "X53n0852_001:0786a07": "述曰。下別釋中。初同。後異。同中有二。初別解五。後",
    "X53n0852_001:0786a08": "總結成。初別解五即為五段。由第二相。正顯於因。",
    "X53n0852_001:0786a09": "順成所立。故先明之。所立隨因。故次後辨。解初不",
    "X53n0852_001:0786a10": "成有二。初牒前舉後。約計釋成。此即初也。能立法",
    "X53n0852_001:0786a11": "不成者牒前。餘者舉體。猶如極微。正舉能立不成",
    "X53n0852_001:0786a12": "體。舉宗因者。顯喻過故。如聲論師對於勝論。立聲",
    "X53n0852_001:0786a13": "是常宗。兩俱許聲體無質礙。以勝論師聲是德句。",
    "X53n0852_001:0786a14": "德句無礙。聲論雖無德句。然以其聲隔障等聞。故",
    "X53n0852_001:0786a15": "知無礙。若據合顯。亦是因過。以心心所。為因同法。",
    "X53n0852_001:0786a16": "無礙因轉。前已明因。今辨喻過。故不言因。",
    "X53n0852_001:0786a17": "然彼極微所成立法常性是有。",
    "X53n0852_001:0786a18": "述曰。此下釋不成中有二。初明所立有。後辨能立",
    "X53n0852_001:0786a19": "無。此初也。以聲勝論。俱計極微體常住故。准釋能",
    "X53n0852_001:0786a20": "立無。此處應言。以諸極微常住性故。以互意存影",
    "X53n0852_001:0786a21": "顯。故略無也。",
    "X53n0852_001:0786a22": "能成立法無質礙無以諸極微質礙性故。",
    "X53n0852_001:0786a23": "述曰。此釋能立無。此聲勝論。計微質礙。故無能立。",
    "X53n0852_001:0786a24": "問因為成宗。因有兩俱隨一等過。喻亦成宗。何故",
    "X53n0852_001:0786b01": "名能立不成。不明餘耶。答因親成宗。故有四過。喻",
    "X53n0852_001:0786b02": "是助成。故無四過。又解。因是初相。據初辨四。顯第",
    "X53n0852_001:0786b03": "二相亦有四種。彼開此合。義實相似。以喻唯因亦",
    "X53n0852_001:0786b04": "有四種。一兩俱不成。即論說是隨一不成。彼聲論",
    "X53n0852_001:0786b05": "師。對薩婆多。立聲常宗。無質礙因。舉喻如業。佛法",
    "X53n0852_001:0786b06": "不許。即是隨一。雖俱所立無。且辨能隨一猶豫不",
    "X53n0852_001:0786b07": "成。准理有二。一宗。二因。前已具顯。今喻亦二。於中",
    "X53n0852_001:0786b08": "綺互。或因猶豫非喻能立。或喻能立非因猶豫。或",
    "X53n0852_001:0786b09": "俱猶豫。或俱不猶豫。前三是過。第四非過。且因猶",
    "X53n0852_001:0786b10": "豫非喻能立者。如於霧等性。起疑惑時。為烟為霧。",
    "X53n0852_001:0786b11": "即立彼處定應有火。以現烟故。如厨舍等處。或指",
    "X53n0852_001:0786b12": "如餘。疑或同喻。舉一例餘。即可思准。問因是宗法。",
    "X53n0852_001:0786b13": "有法猶豫。因可成過。如厨等喻。立敵俱決知定是",
    "X53n0852_001:0786b14": "烟。何成猶豫。答舉喻成因。又解。因有三相。二喻即",
    "X53n0852_001:0786b15": "因。既第二相。何非猶豫。因既致惑。喻成不決。故亦",
    "X53n0852_001:0786b16": "成過。能立所依不成者。不同於因。有第二三相。無",
    "X53n0852_001:0786b17": "宗有法。但闕初相。此所依無。能立亦無。然亦得名",
    "X53n0852_001:0786b18": "無能立所依不成。如數論師。對佛弟子。立思受用",
    "X53n0852_001:0786b19": "諸法宗。以是神我故。如眼等根。若言假我。因喻無",
    "X53n0852_001:0786b20": "過。今言以是神我故因。佛法不許。故隨一無。此因",
    "X53n0852_001:0786b21": "既無。故喻無依。此約依因。或喻所依無。名所依不",
    "X53n0852_001:0786b22": "成。且約依因。如下更解。然有說言。若所依無。即無",
    "X53n0852_001:0786b23": "俱不成。此未必爾。如清辨師。立聲是空。以所作性",
    "X53n0852_001:0786b24": "故。如空華等。此所作性。依俗兩有。空華並無。雖有",
    "X53n0852_001:0786c01": "所立。可非能立所依不成。又有云。謂所立既成。必",
    "X53n0852_001:0786c02": "有所依。故無第四不成之過。今謂不爾。為依於彼",
    "X53n0852_001:0786c03": "所立之宗。為喻依上所立無常。若依所立因喻相",
    "X53n0852_001:0786c04": "似。喻依因不依。故知不可。若依喻上所立無常者。",
    "X53n0852_001:0786c05": "是非喻依。依極微故。亦復不可。又縱有所立。不立",
    "X53n0852_001:0786c06": "第四過。或若所立無。第四豈不立。設雙依彼有法",
    "X53n0852_001:0786c07": "及法。如俱不成。豈無此過。若言即依因。如闕宗因。",
    "X53n0852_001:0786c08": "豈無此過。問若喻上能立。不依所立。能立依何。答",
    "X53n0852_001:0786c09": "二解。一云。以依因故。因無依無。問若因無依。喻是",
    "X53n0852_001:0786c10": "何過。答若因依無。即不成因。因體非有。即是喻中",
    "X53n0852_001:0786c11": "所依不成。問若言因無依故。即因不成。故喻能立",
    "X53n0852_001:0786c12": "亦無。所依不成者。即無無宗有因喻等諸缺滅句。",
    "X53n0852_001:0786c13": "若言無能別故。為無宗者。豈無所別。不無宗耶。若",
    "X53n0852_001:0786c14": "言無所別即宗因無者。因有三相。彼但無初。後二",
    "X53n0852_001:0786c15": "相有。何不名因。若言過故不名因者。即十四因總",
    "X53n0852_001:0786c16": "名不成。皆有過故。何須別說。然准道理。言因之時。",
    "X53n0852_001:0786c17": "唯取初相。有法無故。闕無初相。即是無因。此即應",
    "X53n0852_001:0786c18": "言無有法宗。因亦不成。言無宗有因者。約無能別宗。",
    "X53n0852_001:0786c19": "亦復無妨。問喻上能立。何不依宗有法。而依因耶。",
    "X53n0852_001:0786c20": "答以隔因故。問若隔因故。應不成宗。答助因有力。",
    "X53n0852_001:0786c21": "故說成宗。問喻既依因。舉彼瓶等。欲何所用。答所",
    "X53n0852_001:0786c22": "依有二。一自體依。二所助依。瓶自體依。因所助依。一",
    "X53n0852_001:0786c23": "云。盡理而言。准論但約自體辨依。據兩俱隨一。但",
    "X53n0852_001:0786c24": "望喻依。不可說言。無礙因上。兩俱隨一。不許無礙。",
    "X53n0852_001:0787a01": "但於喻依許不許故。此說為善。順論又故。問何以",
    "X53n0852_001:0787a02": "得知有此四過。答准因可有。喻既助因。因既無已。",
    "X53n0852_001:0787a03": "喻何所助。如因成宗。有法無故。因何所成。故並為",
    "X53n0852_001:0787a04": "過。此中細准有自他共全分一分有體無體。恐繁",
    "X53n0852_001:0787a05": "且止。",
    "X53n0852_001:0787a06": "所立法不成者謂說如覺。",
    "X53n0852_001:0787a07": "述曰。解所立不成有二。初牒前舉體。後約計釋成。",
    "X53n0852_001:0787a08": "此初也。牒前總列宗因同前。但別舉喻。謂說如覺",
    "X53n0852_001:0787a09": "覺者。即心心法之總名也。",
    "X53n0852_001:0787a10": "然一初覺能成立法無質礙有。",
    "X53n0852_001:0787a11": "述曰。下釋成。初能立有。後所立無。此初也。以心心",
    "X53n0852_001:0787a12": "法皆無礙故。文准於前。",
    "X53n0852_001:0787a13": "所成立法常住性無以一切覺皆無常故。",
    "X53n0852_001:0787a14": "述曰。釋所立無。喻上常住。實非所立。即同於彼。所",
    "X53n0852_001:0787a15": "立能立。二種法者。即是其喻。從所同為名。故名所立。",
    "X53n0852_001:0787a16": "准前能立亦有四種。即文所辨兩俱不成。若舉方時。",
    "X53n0852_001:0787a17": "對大乘立隨一不成。外道立常而無質礙。佛法無",
    "X53n0852_001:0787a18": "常亦同無礙。法上假故。猶豫所立不成者。猶豫亦",
    "X53n0852_001:0787a19": "二。綺互亦四。准前能立。如大乘人。對薩婆多。立預",
    "X53n0852_001:0787a20": "流等。定有大乘種姓。然不定知此預流等。有大乘",
    "X53n0852_001:0787a21": "姓不。故懷猶豫。因云。有性攝故。如餘有情。亦懷猶",
    "X53n0852_001:0787a22": "豫。不知定有大乘姓不。此俱猶豫。餘者類思。所依",
    "X53n0852_001:0787a23": "不成者。且約依宗為喻所依。如數論師對佛法者。",
    "X53n0852_001:0787a24": "立眼等根為神我受用。同喻如色等。此即能別不",
    "X53n0852_001:0787b01": "極成故。喻無所立。亦無所依。由無所依。喻上所立。",
    "X53n0852_001:0787b02": "亦不得成。有云。既有能立。故無第四。今難。若二立",
    "X53n0852_001:0787b03": "無。豈無此過。故定為四。問喻上所立。為依何法。若",
    "X53n0852_001:0787b04": "依能立。不應說因獨依有法。以因喻二俱能立故。",
    "X53n0852_001:0787b05": "若依所立。如前已難。答有二解。一云。依因雖俱能",
    "X53n0852_001:0787b06": "立。不同於因。依於有法以隔因故。一云。依宗所立。",
    "X53n0852_001:0787b07": "若爾即有隨一所依不成。宗中所立。敵不許故。答",
    "X53n0852_001:0787b08": "既云諸皆方舉於喻。即兼合己證彼極成。故得為",
    "X53n0852_001:0787b09": "依。不同舉因未極成故。若爾有舉因已。即解宗者。",
    "X53n0852_001:0787b10": "依所立不。答亦不得同喻。先以不合故。又或舉因。",
    "X53n0852_001:0787b11": "有未解故。若爾舉喻未解如何。一云。依喻所依。諸",
    "X53n0852_001:0787b12": "說但舉瓶空等法。為喻依故。此解為正。若據後解。",
    "X53n0852_001:0787b13": "所依不成。彼聲論師對大乘立。舉極微為喻。此闕",
    "X53n0852_001:0787b14": "所依。所依既無。所立亦關。以大乘宗不立微故。細",
    "X53n0852_001:0787b15": "准而言。有自他共全分一分有體無體。思之可悉。",
    "X53n0852_001:0787b16": "恐繁不述。",
    "X53n0852_001:0787b17": "俱不成者。",
    "X53n0852_001:0787b18": "述曰。下解第三過。文分為三。初總牒彰。次別開列。",
    "X53n0852_001:0787b19": "後重釋成。此初也。",
    "X53n0852_001:0787b20": "復有二種有及非有。",
    "X53n0852_001:0787b21": "述曰。此別開列也。初開後列。此二文也。有謂有彼",
    "X53n0852_001:0787b22": "喻依。無即無彼喻依。俱不成者。即謂二立兩非有",
    "X53n0852_001:0787b23": "也。",
    "X53n0852_001:0787b24": "若言如瓶有俱不成若說如空對無空論無俱不成。",
    "X53n0852_001:0787c01": "述曰。此重釋成。以立聲常無質礙因。瓶體雖有。常",
    "X53n0852_001:0787c02": "無礙無。虗空體無。二亦不立。有無雖二。皆是俱無。",
    "X53n0852_001:0787c03": "同無二立故。問虗空體無。常可不有。空體非有。無",
    "X53n0852_001:0787c04": "礙寧無。答立常住宗。無質礙因。宗因俱表虗空不",
    "X53n0852_001:0787c05": "有。常與無礙。二表俱無。故成過也。理門但舉有喻",
    "X53n0852_001:0787c06": "所依。然兩俱隨一猶豫所依。及喻無依。皆略不明。",
    "X53n0852_001:0787c07": "准此有無。有即初二。無即第四。或有或無即第三",
    "X53n0852_001:0787c08": "過。此有四句。一宗因俱有體無俱不成。即對無空",
    "X53n0852_001:0787c09": "論是。此中細分有三十六。且共宗因有體為首。對",
    "X53n0852_001:0787c10": "共自他。無俱不成。綺互有三四句。自他宗因有體",
    "X53n0852_001:0787c11": "對亦各三。合九四句。下三句中。亦各准此。即合三",
    "X53n0852_001:0787c12": "十六種四句。更以分全相對綺互。恐繁不述。今且",
    "X53n0852_001:0787c13": "約總為此四句。二宗因無體有俱不成。如數論師",
    "X53n0852_001:0787c14": "對薩婆多。立思是我。以受用二十三諦故。如瓶盆",
    "X53n0852_001:0787c15": "等。三宗因有體有俱不成。即論所說有俱不成是。",
    "X53n0852_001:0787c16": "四宗因無體無俱不俱。即前第二。對佛法中無空",
    "X53n0852_001:0787c17": "論者。然此亦有兩俱隨一猶豫。及所依俱不成。初",
    "X53n0852_001:0787c18": "三各二。有及非有。且依有俱不成。兩俱有俱不成。",
    "X53n0852_001:0787c19": "如論說是。隨一有二。一自隨一有俱不成者。如外",
    "X53n0852_001:0787c20": "道立我能受苦樂。以作業故。對佛法中無空論者。",
    "X53n0852_001:0787c21": "取為同喻。二他隨一有俱不成。如說聲常。無質礙",
    "X53n0852_001:0787c22": "故。對佛法者。同喻如語業。猶豫有俱不成者。如說",
    "X53n0852_001:0787c23": "彼厨等中定有火。以現烟故。如山等處。於霧等性。",
    "X53n0852_001:0787c24": "既懷猶豫。火有不決。山處是有。故成猶豫。有俱不",
    "X53n0852_001:0788a01": "成所依不成者。喻依既有。闕無此句。若說依因宗。",
    "X53n0852_001:0788a02": "即有此句。前四句中。第二句是宗因無故。前之四",
    "X53n0852_001:0788a03": "種。隨其所應。亦有共及自他。有體無體。全分一分。",
    "X53n0852_001:0788a04": "思准可知。無俱不成。亦可准此。恐繁不述。問前二",
    "X53n0852_001:0788a05": "偏無。何故不開有無二即。答有可互闕。無並不成。",
    "X53n0852_001:0788a06": "故但合明。不開二種。又雙無既開。顯偏亦爾。偏既",
    "X53n0852_001:0788a07": "不立。俱無亦然。以影略故。前解為正。無俱不成。俱",
    "X53n0852_001:0788a08": "有兩俱。隨一無猶豫。及所依不成兩俱。無俱不成。",
    "X53n0852_001:0788a09": "如聲論師。對勝論師。立聲常宗。所聞性因。如第八",
    "X53n0852_001:0788a10": "識。二俱不立。有第八識故。隨一無俱不成者。如聲",
    "X53n0852_001:0788a11": "論師對大乘者。立此比量。彼自不許有第八識故。",
    "X53n0852_001:0788a12": "是自隨一。若聲論立此。對佛弟子。舉聲性喻。即他",
    "X53n0852_001:0788a13": "隨一。何故無猶豫。無俱不成者。既無喻依。決無二",
    "X53n0852_001:0788a14": "立。疑決既異。故闕此句。所依不成。若說依喻。即向",
    "X53n0852_001:0788a15": "說是。皆無喻依。故說依宗因。即前宗因望喻四句中",
    "X53n0852_001:0788a16": "第四句是。於中復有全分一分。恐繁不述。問真如",
    "X53n0852_001:0788a17": "常有。故說為常。虗空恒無。設對無空。常何非有。又",
    "X53n0852_001:0788a18": "虗空無。何非無礙。答夫立宗法。略有二種。一者但",
    "X53n0852_001:0788a19": "遮而無有表。如言我無。但欲遮我。不欲立無。喻亦",
    "X53n0852_001:0788a20": "但遮而不取表。二遮亦表。如說我常。非但遮無常。",
    "X53n0852_001:0788a21": "亦表有常。體喻即具遮表。依前喻無體有遮。亦得",
    "X53n0852_001:0788a22": "成依。後但有遮無表。二立闕。今立聲常。是有遮表。",
    "X53n0852_001:0788a23": "對無空論。但有其遮。而無其表。故是喻過。有云。聲",
    "X53n0852_001:0788a24": "宗上遮表。虗空喻上遮別。既兩俱成總非。能立闕",
    "X53n0852_001:0788b01": "彼自答。若聲論師。作此立者。即是所立不成過者。",
    "X53n0852_001:0788b02": "今謂不然。虗空之上。但有遮無常。無所表常。即所",
    "X53n0852_001:0788b03": "立不成。既但遮礙。無所表礙。何非能立闕。古敘",
    "X53n0852_001:0788b04": "他救聲云。無礙有遮有表。喻遮非表。喻不似因。亦",
    "X53n0852_001:0788b05": "不得成。即自破云。如咽等所作。杖等所作。雖不相",
    "X53n0852_001:0788b06": "似。所作義同。亦得成喻者。今謂此亦不爾。同有所",
    "X53n0852_001:0788b07": "作。即遮表同。故得為因。彼遮無表。不與此例。古又",
    "X53n0852_001:0788b08": "云。聲宗無礙。但取其遮。故空同喻能立得有。又敘",
    "X53n0852_001:0788b09": "難云。宗喻具二。取遮非表。亦無能立者。即自破云。",
    "X53n0852_001:0788b10": "亦應小乘對大乘。立虗空是常。以非作故。立者許",
    "X53n0852_001:0788b11": "具遮表。敵者即唯有遮。望自應有隨一不成過。故",
    "X53n0852_001:0788b12": "知能立不成者。不約具遮表。此意以立對敵。敵但",
    "X53n0852_001:0788b13": "許有遮。亦得成喻。全不許者。方是喻過。故將此量",
    "X53n0852_001:0788b14": "為決定相違過者。此量亦非。誰言無過。對大乘立。",
    "X53n0852_001:0788b15": "即無空論。所別不成。宗無簡故。因有隨一。并闕所",
    "X53n0852_001:0788b16": "依及不定過。為如擇滅。為類龜毛。彼立空常。具有",
    "X53n0852_001:0788b17": "遮表。龜毛無表。故成亦有有法自相相違。意立離",
    "X53n0852_001:0788b18": "如別體是空。彼此共許。擇滅無為。非是虗空。空是",
    "X53n0852_001:0788b19": "所諍。故成相違。又擇滅喻。常與非作。共許遮表。非",
    "X53n0852_001:0788b20": "是不成。故所引非。又有云。設若救言。聲空俱取於",
    "X53n0852_001:0788b21": "遮。不取於表。可非能立。闕不成過。然有破云。若聲",
    "X53n0852_001:0788b22": "取遮不取表者。因喻亦爾。即有二過。違理及教。以",
    "X53n0852_001:0788b23": "陳那菩薩理門論云。前是遮詮。後唯止濫。同唯取",
    "X53n0852_001:0788b24": "遮。故違於教。此難亦非。以彼外道。不以理門為定",
    "X53n0852_001:0788c01": "量故。今者解云。此約虗空辨無二立者。據彼本計",
    "X53n0852_001:0788c02": "言常。無礙具有遮表。不唯取遮。故是喻過。若唯取",
    "X53n0852_001:0788c03": "遮。可違理失。宗因喻三俱有義故。或可違彼定因",
    "X53n0852_001:0788c04": "所造本因明論。世共許故。可名違教。",
    "X53n0852_001:0788c05": "無合者。",
    "X53n0852_001:0788c06": "述曰。下解第四過有四。一牒章。二標體。三釋義。四",
    "X53n0852_001:0788c07": "示法。此初也。",
    "X53n0852_001:0788c08": "謂於是處無有配合。",
    "X53n0852_001:0788c09": "述曰。標無合體。謂於是喻處。言配合者。相屬著義。",
    "X53n0852_001:0788c10": "若不言諸所作者。皆是無常。猶如瓶等。即便不證",
    "X53n0852_001:0788c11": "有所作處。無常必隨。即所作無常。不相屬著。是無",
    "X53n0852_001:0788c12": "合義。由此無合。縱使聲上見有所作。不能成立聲",
    "X53n0852_001:0788c13": "是無常。故若無合。即是喻過。若云諸所作者。皆是",
    "X53n0852_001:0788c14": "無常。猶如瓶等。即能證彼無常。必隨所作性聲。既",
    "X53n0852_001:0788c15": "有所作。亦必無常隨。即相屬著。是有合義。問諸所",
    "X53n0852_001:0788c16": "作者皆是無常。合宗因不。有云不合。以聲無常他",
    "X53n0852_001:0788c17": "不許故。但合宗外。餘有所作及無常。猶此相屬。能",
    "X53n0852_001:0788c18": "顯聲上有所作故。無常必隨。今謂不爾。立喻本欲",
    "X53n0852_001:0788c19": "成宗合。既不合於宗。立喻何關宗事。故云諸所作",
    "X53n0852_001:0788c20": "者即苞瓶等。一切所作。及聲上所作。皆是無常者。",
    "X53n0852_001:0788c21": "即瓶等一切所作。及聲上所作。皆是無常者。即瓶",
    "X53n0852_001:0788c22": "等一切無常。并聲無常。即以無常。合屬所作。不欲",
    "X53n0852_001:0788c23": "以瓶所作合聲所作。瓶無常合聲無常。若不無常",
    "X53n0852_001:0788c24": "合屬所作。如何解同喻云。說因宗所隨。若云聲無",
    "X53n0852_001:0789a01": "常他不許不合者。不爾。若彼許者。即立己成。以彼",
    "X53n0852_001:0789a02": "不許。故須合顯云諸所作皆是無常。猶如瓶等。故",
    "X53n0852_001:0789a03": "集論云。以未所見邊。與所見邊和合。正說名之為",
    "X53n0852_001:0789a04": "喻。又設難云。異喻亦言諸皆。豈欲籠括宗因邪。答",
    "X53n0852_001:0789a05": "不例。異喻本欲離彼宗因。顯無宗處。因定不有。如",
    "X53n0852_001:0789a06": "何得合。返顯順成諸皆之言。定合聲上所作。與彼",
    "X53n0852_001:0789a07": "無常。令屬著因。問若爾喻合并說初相。云何理門",
    "X53n0852_001:0789a08": "云同喻等顯第二相。答同喻體正顯第二。若說合",
    "X53n0852_001:0789a09": "言喻上別義。是故古師於能立中。別立合結。又於",
    "X53n0852_001:0789a10": "同喻。不說唯顯第二相言。故亦無失。",
    "X53n0852_001:0789a11": "但於瓶等雙現能立所立二法。",
    "X53n0852_001:0789a12": "述曰。此釋義也。謂但言譬如瓶等有所作性。及無",
    "X53n0852_001:0789a13": "常性。不以所作成無常。但於瓶上。雙現所作及無",
    "X53n0852_001:0789a14": "常性。不云諸所作者皆是無常。此釋前也。",
    "X53n0852_001:0789a15": "言如於瓶見所作性及無常性。",
    "X53n0852_001:0789a16": "述曰。此示法也。但舉喻云。如瓶見有所作。及於無",
    "X53n0852_001:0789a17": "常。不言諸所作者皆無常。故是無合。若如古師。立",
    "X53n0852_001:0789a18": "聲無常。以所作故。猶若於瓶。即別合云。瓶有所作。",
    "X53n0852_001:0789a19": "瓶即無常。當知聲有所作。聲亦無常。故因喻外別",
    "X53n0852_001:0789a20": "立合支。陳那菩薩云。諸所作者皆是無常。即以瓶",
    "X53n0852_001:0789a21": "等所作。并苞聲上所作之性。定是無常。猶如瓶等。",
    "X53n0852_001:0789a22": "瓶等所作有作有無常。即顯聲有所作非常住。即",
    "X53n0852_001:0789a23": "於喻上。義立合言。何須別立於合支也。由此准知。",
    "X53n0852_001:0789a24": "喻上諸皆。具合宗喻。若不如是。豈得癈舊所立合",
    "X53n0852_001:0789b01": "支。",
    "X53n0852_001:0789b02": "倒合者。",
    "X53n0852_001:0789b03": "述曰。下解第五過。文有其二。初牒。後釋。此初也。",
    "X53n0852_001:0789b04": "謂應說言諸所作者皆是無常。",
    "X53n0852_001:0789b05": "述曰。下釋。釋中有二。初舉正合。後正顯倒。此初也。",
    "X53n0852_001:0789b06": "宗因可知。",
    "X53n0852_001:0789b07": "而倒說言諸無常者皆是所作。",
    "X53n0852_001:0789b08": "述曰。正顯倒也。謂正應以所作證無常。今翻無常",
    "X53n0852_001:0789b09": "證所作。故是喻過。即成非所立。有違自宗及相符",
    "X53n0852_001:0789b10": "等。故理門云。說因宗所隨。宗無因不有。此二名譬",
    "X53n0852_001:0789b11": "喻。餘皆此相似。又云。應以所作證無常。翻以無常",
    "X53n0852_001:0789b12": "成所作。若爾應成非所樂不遍非樂等合離。如正",
    "X53n0852_001:0789b13": "喻中。已廣分別。前之三過。皆有自他共分全等。此",
    "X53n0852_001:0789b14": "後二過。但有共全。無所餘也。或可分他自共。以隨",
    "X53n0852_001:0789b15": "立量。有自等三故。總計似同。初二各四。第三有六。",
    "X53n0852_001:0789b16": "以有有四。無中有二。成其十四。兼後二過。總有十",
    "X53n0852_001:0789b17": "六。分自他共。有四十八。於中細分。有體無體。全分",
    "X53n0852_001:0789b18": "一分。復以似因。問似喻過數乃無量。恐繁且止。",
    "X53n0852_001:0789b19": "如是名似同法喻品。",
    "X53n0852_001:0789b20": "述曰。第二總結可知。",
    "X53n0852_001:0789b21": "似異法中所立不遣。",
    "X53n0852_001:0789b22": "述曰。下解似異。五過為五。此即第一。於中有三。初",
    "X53n0852_001:0789b23": "簡牒。次指體。後釋成。此初也。簡有二重。一簡似同。",
    "X53n0852_001:0789b24": "云似異法中。二簡自五。以似異中過有五種。先明",
    "X53n0852_001:0789c01": "所立不遣。故云似異法中所立不遣者。即牒也。",
    "X53n0852_001:0789c02": "且如有言諸無常者見彼質礙譬如極微。",
    "X53n0852_001:0789c03": "述曰。第二指體。宗因同前。此中不舉。但標似異所",
    "X53n0852_001:0789c04": "立不遣。此類非一。隨明於一。故云且也。或不具詞。",
    "X53n0852_001:0789c05": "似五明一。故亦云且。",
    "X53n0852_001:0789c06": "由於極微所成立法常性不遣彼立極微是常住故。",
    "X53n0852_001:0789c07": "述曰。下釋成有二。初所立有。後能立無。此初也。初",
    "X53n0852_001:0789c08": "三句依指正釋。下兩句牒計顯成。聲勝二論。俱計",
    "X53n0852_001:0789c09": "極微常故。不遣所立。",
    "X53n0852_001:0789c10": "能成立法無質礙無。",
    "X53n0852_001:0789c11": "述曰。下明能立無。准所立有。亦應言彼立極微有",
    "X53n0852_001:0789c12": "質礙故。文影略爾。此中亦有兩俱隨一猶豫無依",
    "X53n0852_001:0789c13": "不遣。或無第四過。以異喻體。但遮非表。依無非過。",
    "X53n0852_001:0789c14": "但有前三。或亦有之。如立我無。許諦攝故。異喻如",
    "X53n0852_001:0789c15": "空。對無空論雖無所依。亦不遣所立宗法。異喻亦",
    "X53n0852_001:0789c16": "無。俱同無故。然前解勝。此論所明聲。對勝論兩俱",
    "X53n0852_001:0789c17": "不遣。若對薩婆多。隨一不遣。薩婆多計微非常故。",
    "X53n0852_001:0789c18": "隨他准知。猶豫不遣者。如言彼山等處。定應有火。",
    "X53n0852_001:0789c19": "以現烟故。如餘厨等處。異喻諸無火處。皆不現烟。",
    "X53n0852_001:0789c20": "如餘處等。然有火處亦無有烟。故懷猶豫。不現烟。",
    "X53n0852_001:0789c21": "處火為有無。故猶豫不遣。維摩經說。如無烟火。如",
    "X53n0852_001:0789c22": "燋穀牙。今據顯相。故無違也。然隨所應。有自他共",
    "X53n0852_001:0789c23": "全分一分等。",
    "X53n0852_001:0789c24": "能立不遣。",
    "X53n0852_001:0790a01": "述曰。下解第二有三。初牒章。次指體。後釋成。此初",
    "X53n0852_001:0790a02": "也。",
    "X53n0852_001:0790a03": "謂說如業。",
    "X53n0852_001:0790a04": "述曰。指體也。",
    "X53n0852_001:0790a05": "但遣所立。",
    "X53n0852_001:0790a06": "述曰。釋成有二。此釋所立無。以彼計業是無常故。",
    "X53n0852_001:0790a07": "不遣能立彼說諸業無質礙故。",
    "X53n0852_001:0790a08": "述曰。辨能立有有二。初明能立有。以牒計顯成。准",
    "X53n0852_001:0790a09": "前應言。彼說諸業體是無常。無質礙故。牒計顯有。",
    "X53n0852_001:0790a10": "以影彰無。此對勝論。俱能立不遣。對薩婆多等。隨",
    "X53n0852_001:0790a11": "一不遣。餘思可悉。",
    "X53n0852_001:0790a12": "俱不遣。",
    "X53n0852_001:0790a13": "述曰。解第三過。文亦有三。此即牒也。",
    "X53n0852_001:0790a14": "對彼有論說如虗空。",
    "X53n0852_001:0790a15": "述曰。此指體也。即聲論師。對薩婆多等。立聲常無",
    "X53n0852_001:0790a16": "礙。異喻如空。",
    "X53n0852_001:0790a17": "由彼虗空不遣常性無質礙性。",
    "X53n0852_001:0790a18": "述曰。釋成有二。初明二立有。後約計釋成。此初也。",
    "X53n0852_001:0790a19": "以說虗空是常性故無質礙故。",
    "X53n0852_001:0790a20": "述曰。約計釋成也。兩宗俱計虗空實有。遍常無礙。",
    "X53n0852_001:0790a21": "所以二立不遣也。問似同不成俱中開二。似異不",
    "X53n0852_001:0790a22": "遣。何不別明。答同約遮表。無依成過。異遮非表。依",
    "X53n0852_001:0790a23": "無俱遣。故無非過。問異喻但遮異無非過。遮有立",
    "X53n0852_001:0790a24": "異。無豈非過。如立虗空。定應非有。以非作故。如龜",
    "X53n0852_001:0790b01": "毛等。諸常有者。皆必非作。如空華等。豈非無體俱",
    "X53n0852_001:0790b02": "不遣耶。答前望二宗。對立聲常。故同開二。此約別",
    "X53n0852_001:0790b03": "立。故合為一。立有異有。即有不遣。若無必遣。立無",
    "X53n0852_001:0790b04": "異無。即無不遣。異有必遣。故不開二。或可亦有以",
    "X53n0852_001:0790b05": "同影異。故略不論。何者。如數論師對勝論。立神我",
    "X53n0852_001:0790b06": "無作。以無礙故。如太虗空。異喻云。諸有作者。皆非",
    "X53n0852_001:0790b07": "無礙。猶如時實。即有俱下遣。以勝論師所計時實。",
    "X53n0852_001:0790b08": "無作無礙故。說如龜毛等。即無俱不遣。以於龜毛",
    "X53n0852_001:0790b09": "等。亦是非作。非有礙故。此中亦有兩俱不遣。隨一",
    "X53n0852_001:0790b10": "猶豫。及無所依。亦隨所應。有自他共分全等過。如",
    "X53n0852_001:0790b11": "理思准。",
    "X53n0852_001:0790b12": "不離者。",
    "X53n0852_001:0790b13": "述曰。解第四過。文分為二。初牒章。後示法。此初也。",
    "X53n0852_001:0790b14": "謂說如瓶見無常性有質礙性。",
    "X53n0852_001:0790b15": "述曰。此示法。離者不相屬著義。言諸無常者。即離",
    "X53n0852_001:0790b16": "常宗。見彼質礙。離無礙因。將彼無常屬著質礙。返",
    "X53n0852_001:0790b17": "顯無礙屬著常宗。故聲無礙。定是其常。今既但云",
    "X53n0852_001:0790b18": "見彼有無常性。有質礙性。不以無常屬有礙性。即",
    "X53n0852_001:0790b19": "不能明無宗之處。因定非有。何能返顯有無礙處。",
    "X53n0852_001:0790b20": "定有其常。不令常無礙。互相屬著。故為過也。合即",
    "X53n0852_001:0790b21": "先合聲上無礙。欲令無礙常住定隨離。即先離聲",
    "X53n0852_001:0790b22": "上常住。欲令無宗。因定不有。返顯無礙之所至處。",
    "X53n0852_001:0790b23": "定常住宗義隨逐。故理門云。說因宗所隨。宗無因",
    "X53n0852_001:0790b24": "不有。依第立顯喻。由合故知因。此意由依第五囀",
    "X53n0852_001:0790c01": "聲。從所作生故是無常。又由及依如正喻解。以顯",
    "X53n0852_001:0790c02": "於喻。因合方明。准此即是雙離宗因。合應返此。",
    "X53n0852_001:0790c03": "倒離者。",
    "X53n0852_001:0790c04": "述曰。下解第五過。文有二。如前科。此初也。",
    "X53n0852_001:0790c05": "謂如說言諸質礙者皆是無常。",
    "X53n0852_001:0790c06": "述曰。示法。宗因同喻。皆悉同前。異喻應言諸無常",
    "X53n0852_001:0790c07": "者。見彼質礙。即顯宗無。因定非有。返顯正因。除其",
    "X53n0852_001:0790c08": "不定及相違濫。返顯有因。宗必隨逐。此則顯彼宗",
    "X53n0852_001:0790c09": "因。今既倒云。諸有質礙。皆是無常。自以礙因。成非",
    "X53n0852_001:0790c10": "常宗。不簡因濫。返顯於常。此有二過。如正異辨。不",
    "X53n0852_001:0790c11": "離倒離。亦可有三。自他及共。無一分過。總計似異",
    "X53n0852_001:0790c12": "中。亦有五十四。如似同說。或減十二俱不遣中。或",
    "X53n0852_001:0790c13": "不開故。餘細分別。亦准上知。",
    "X53n0852_001:0790c14": "如是等似宗因喻言非正能立。",
    "X53n0852_001:0790c15": "述曰。此解似中。大文第二結非真也。言如是者。即",
    "X53n0852_001:0790c16": "指法之詞。復言等者。顯有不盡。向辨三支。皆據中",
    "X53n0852_001:0790c17": "言。而有過故。未明缺減。非在言申分分單雙。此等",
    "X53n0852_001:0790c18": "諸過。故以等等。宗因喻三。皆有不盡。故牒前三總",
    "X53n0852_001:0790c19": "結非也。若爾何不言如是似宗因喻等。而言如是",
    "X53n0852_001:0790c20": "等似宗因喻耶。答喻下言等。恐有離前似宗因喻。",
    "X53n0852_001:0790c21": "別有似支。不唯於此三支辨過。顯離此三。更無有",
    "X53n0852_001:0790c22": "別似立支故。於前等也。",
    "X53n0852_001:0790c23": "復次為自開悟當知唯有現比二量。",
    "X53n0852_001:0790c24": "述曰。上已明真似立。次下第三明二真量。是真能",
    "X53n0852_001:0791a01": "立所須具。故次明之。文分為四。一明立意。二明遮",
    "X53n0852_001:0791a02": "執。三辨量體。四明量果。或除伏難。此即初二與頌",
    "X53n0852_001:0791a03": "先後次第不同。如前已辨。問若名立具。應名能立。",
    "X53n0852_001:0791a04": "即是悟他。如何說言為自開悟。答此造論者。欲顯",
    "X53n0852_001:0791a05": "文約義繁故也。明此二量。親能自悟。隱悟他名。及",
    "X53n0852_001:0791a06": "能立稱。次二立明顯亦他悟。踈亦能立。猶二燈炬",
    "X53n0852_001:0791a07": "互相影故理門論解二量已云。如是應知悟他比",
    "X53n0852_001:0791a08": "量。亦不離此得成能立。故知能立必藉於此。顯即",
    "X53n0852_001:0791a09": "悟他。明此二量親疎合說。通自他悟及以能立。此",
    "X53n0852_001:0791a10": "即兼明立量意訖。當知唯有現比二量者。明遮執",
    "X53n0852_001:0791a11": "也。唯言是遮。亦決定義。遮立教量。及譬喻等。決定",
    "X53n0852_001:0791a12": "有此現比二量。故言唯有。問古立有多。今何立二。",
    "X53n0852_001:0791a13": "答理門論云。由此能了自共相故。非離此二別有所",
    "X53n0852_001:0791a14": "量。為了知彼。更立餘量。故依二相唯立二量。問陳",
    "X53n0852_001:0791a15": "那所造因明。意欲弘於本論解義。既相桙楯。何以",
    "X53n0852_001:0791a16": "能得順成。答古師從詮及義智開三量。以義詮從",
    "X53n0852_001:0791a17": "智。亦復開三。陳那已後。以智從理。唯開二量。若順",
    "X53n0852_001:0791a18": "古并詮。可開三量。癈詮從旨。古亦唯二。以聖教者。",
    "X53n0852_001:0791a19": "二量之具。或謂所馮。當知唯言但遮一向執。異二",
    "X53n0852_001:0791a20": "量外。別立至教及譬喻等。故不相違。廣此二量。如",
    "X53n0852_001:0791a21": "章具辨。有依於此唯二量文。遂立量云。似現比等。",
    "X53n0852_001:0791a22": "皆比量攝。如疏具述。有過不習。又傳立云。外道立",
    "X53n0852_001:0791a23": "宗現比量外有至教等。量云。非比極成。現所有量",
    "X53n0852_001:0791a24": "非現量攝。極成現量所不攝量所攝故。猶如比量。",
    "X53n0852_001:0791b01": "言非比簡二分相符。以佛法許比量是現所有。非",
    "X53n0852_001:0791b02": "現量攝。復欲取為同喻。即為顯因。具足三相。故言",
    "X53n0852_001:0791b03": "極成現量。簡不極成。以佛法許至教亦是現量攝",
    "X53n0852_001:0791b04": "故。言所有者。又簡自語相違。若直言極成現量非",
    "X53n0852_001:0791b05": "現量攝。既言極成現量。復非現量攝。故有相違。又",
    "X53n0852_001:0791b06": "若不言所有。不詮得至教量是現所有。然狹帶說。",
    "X53n0852_001:0791b07": "故云所有量。因中言極成簡隨一過。以大乘至教",
    "X53n0852_001:0791b08": "量。一分現量攝故。又量所攝。簡非量相符。以大乘",
    "X53n0852_001:0791b09": "許非量現量所有非現量攝。又成立離比量外。更",
    "X53n0852_001:0791b10": "有喻等量者。以大乘許譬喻量等。非現量攝。故立",
    "X53n0852_001:0791b11": "量云。非現極成比所有量。非比量攝。極成比量所",
    "X53n0852_001:0791b12": "不攝量所攝故如現量。簡過如前。陳那菩薩。與作",
    "X53n0852_001:0791b13": "決定相違。初立現量之外。無別至教。取其一分。量",
    "X53n0852_001:0791b14": "云非現極成。比所有一分。不極成量。是現量攝。比",
    "X53n0852_001:0791b15": "量所不攝量所攝故。如現量。言一分者。取定心緣",
    "X53n0852_001:0791b16": "教。即現量攝。不取散心。散心緣教。是比量攝。後簡",
    "X53n0852_001:0791b17": "准此。又成離比量外無義准等。量云非比極成現",
    "X53n0852_001:0791b18": "所有一分不極成量是比量攝。現量所不攝量所",
    "X53n0852_001:0791b19": "攝故。如比量。簡過如前。又助難云。准外道量。能別",
    "X53n0852_001:0791b20": "之中。犯他一分不極成過。以至教許有餘不立故。",
    "X53n0852_001:0791b21": "是故陳那。依此二相。唯立二量。其二相體。今略明",
    "X53n0852_001:0791b22": "之。一切諸法。各附己體。所有別理。如於色等上苦",
    "X53n0852_001:0791b23": "無常等。不由安立本有自性。即名自相。不同經中",
    "X53n0852_001:0791b24": "所說自相。以分別心。假立一法。貫通諸法。如縷貫",
    "X53n0852_001:0791c01": "華。由智安立。方說為有。此名共相。與經中共相體",
    "X53n0852_001:0791c02": "別。如佛地論第六廣說。有說自相。如火熱相等。名",
    "X53n0852_001:0791c03": "為自相。若為名言所詮顯者。此名共相。此釋不然。",
    "X53n0852_001:0791c04": "違佛地論。若如火熱等。方名自相者。定心緣火。不",
    "X53n0852_001:0791c05": "得彼熱應名緣共。及定心緣教所詮之理。亦為言",
    "X53n0852_001:0791c06": "所詮。亦應名共相。若爾定心應名比量。不緣自相",
    "X53n0852_001:0791c07": "故。然外道等。計一切言。得法自相。如名召火。但取",
    "X53n0852_001:0791c08": "於火明。得火之自相。佛法名言但得共相。彼即難",
    "X53n0852_001:0791c09": "云。若得共相。喚火之時。應得於水。大乘解云。一切",
    "X53n0852_001:0791c10": "名言。有遮有表。言火遮非火。非得火自相。而得火",
    "X53n0852_001:0791c11": "來者。名言有表。故得於火。有助外難云。汝若言得",
    "X53n0852_001:0791c12": "火自相。說及心緣。應燒心口。以得自相故。若他反",
    "X53n0852_001:0791c13": "難云。汝定心緣火。既得自相。應亦燒心。此既不燒。",
    "X53n0852_001:0791c14": "假智及詮。雖得自相。而不被燒。如何難我。即有解",
    "X53n0852_001:0791c15": "云。境有離合殊。緣合境者被燒。定心離取。故不被",
    "X53n0852_001:0791c16": "燒。由此前難。但應難他名言。名言依語表。語表即",
    "X53n0852_001:0791c17": "依身。是合中知。若得自相。即合被燒。今問。此難為",
    "X53n0852_001:0791c18": "難因明自相。為經中自相耶。答云。依因明自相。若",
    "X53n0852_001:0791c19": "爾此難並不應理。因明自相。非要如火熱為自相。",
    "X53n0852_001:0791c20": "如何難彼令火燒心等。設縱依經自共相難。即不",
    "X53n0852_001:0791c21": "得言假智及詮得自相。救彼假智詮。論自誠說得",
    "X53n0852_001:0791c22": "共相故。若據外宗。彼非假智。得自相故。可依此智",
    "X53n0852_001:0791c23": "以難於彼。彼返難曰。定心得自相。應定心被燒。亦",
    "X53n0852_001:0791c24": "不得以離合取。救誰言定心。唯離取境。瑜伽說通",
    "X53n0852_001:0792a01": "離合取故。不許定中起五識者。可不通離合。既許",
    "X53n0852_001:0792a02": "起五識意與彼俱。故通離合。又若離取。即不被燒。",
    "X53n0852_001:0792a03": "亦應離取不得自相。火以熱觸為自相故。可通彼",
    "X53n0852_001:0792a04": "難云。心細色麤。礙不礙別。雖得自相。亦不彼燒。且",
    "X53n0852_001:0792a05": "如上界色。尚不許下界麤火所燒。恐心色殊。寧得",
    "X53n0852_001:0792a06": "被燒。由此第八及身識等。雖取火自相。而皆不被",
    "X53n0852_001:0792a07": "燒故。不得以離合釋難。今解。且自共相。外道未必",
    "X53n0852_001:0792a08": "皆有此二。佛法之中。有此義故。彼外道等。但言火",
    "X53n0852_001:0792a09": "等。即得火體。火體為自相。而不立共相。不須分別",
    "X53n0852_001:0792a10": "經之與論。故總難之。若如說火得火自相。即應燒",
    "X53n0852_001:0792a11": "口。此據言火在於口中。言得自相。自相亦不離口",
    "X53n0852_001:0792a12": "中。故應燒口。或可抑難。非正難彼合口被燒。口是",
    "X53n0852_001:0792a13": "發語之緣。非正語故。正難於彼聲應被燒。同身扶",
    "X53n0852_001:0792a14": "塵俱有等故。或可難彼尋名取境之心。亦得自相。",
    "X53n0852_001:0792a15": "得自相者。心應覺熱。若他返難。今尋名緣火之心。",
    "X53n0852_001:0792a16": "亦應覺熱者。自是被屈。非預我宗。尋名假智。不得",
    "X53n0852_001:0792a17": "彼火之自相故。若覺熱觸。即非假智。稱境知故。設定",
    "X53n0852_001:0792a18": "心中尋名緣火等。亦是假智。不同比量。假立一法。",
    "X53n0852_001:0792a19": "貫在餘法。名得自相。各附體故。名得自相。是現量",
    "X53n0852_001:0792a20": "收。不得熱等相。故假智攝。知假想定變水火等。身",
    "X53n0852_001:0792a21": "雖在中。而無燒濕等用。如上定心。緣下界火。雖是",
    "X53n0852_001:0792a22": "現量。所帶相分。亦無熱濕等用。問若爾實變水火",
    "X53n0852_001:0792a23": "地等時。心覺有熱濕等不合。雖覺暖濕等。而不分",
    "X53n0852_001:0792a24": "別故。得火等自相。問因明自共相。有體無體耶。答",
    "X53n0852_001:0792b01": "現量心緣所得自相。可取有體。亦緣有體法。冥自",
    "X53n0852_001:0792b02": "體故。若比量緣有法及法。自共二種。緣因三相。此",
    "X53n0852_001:0792b03": "之共相。全無其體。設定心緣。因彼名言行解緣者。",
    "X53n0852_001:0792b04": "即是假智。依共相轉。然不計名。與所詮義。定相屬",
    "X53n0852_001:0792b05": "著。故云得自相然是假。智緣。得名為共相。作行解",
    "X53n0852_001:0792b06": "故。此亦共相。但於諸法。增益相狀故是無體。同名",
    "X53n0852_001:0792b07": "句詮所依共相。若諸現量所緣自相。即不帶名言。",
    "X53n0852_001:0792b08": "冥證法體。彼即有法即法性故。若佛心等。緣比量",
    "X53n0852_001:0792b09": "共相等。亦無有體。許體遍緣。故亦無失。問瑜伽云。",
    "X53n0852_001:0792b10": "聞謂比量。即緣名等。何得云現量。答彼約散心未",
    "X53n0852_001:0792b11": "自在位。定自在位。即許現緣。有說共相。亦是有體",
    "X53n0852_001:0792b12": "假。此定不然。以何為體。若有體者。百法何收。答言。",
    "X53n0852_001:0792b13": "法同分攝。許不相應。是有體假。此亦不然。誰言不",
    "X53n0852_001:0792b14": "相應。是有體假。瑜伽五十二云。緣去來生滅等。是",
    "X53n0852_001:0792b15": "緣無識。若許有體。不證緣無。問空無我等。此之共",
    "X53n0852_001:0792b16": "相。為有體無。有言有體。即此色等非我我所。名空",
    "X53n0852_001:0792b17": "無我等。故此非無。故成唯識云。非異非不異。如無",
    "X53n0852_001:0792b18": "常等性。又云。若無體者。如何與行非一異耶。今謂",
    "X53n0852_001:0792b19": "不爾。若言即此色等非我我所。名空無我。故說非",
    "X53n0852_001:0792b20": "無。即應與色等。是一而非異。如何非一異。又違五",
    "X53n0852_001:0792b21": "十二五證緣無識。一緣無我觀智。二緣飲食。飲食",
    "X53n0852_001:0792b22": "即香等。離色香等。都無所有。三耶見緣無。四又諸",
    "X53n0852_001:0792b23": "行中無常無恒。不變共相觀。識非不緣。此五緣去",
    "X53n0852_001:0792b24": "來生滅等。既引證緣無。明知此無體。且止傍論。",
    "X53n0852_001:0792c01": "此中現量謂無分別。",
    "X53n0852_001:0792c02": "述曰。下辨體有二。初辨現量體。後明比量體。辨現",
    "X53n0852_001:0792c03": "量中。文復分四。一簡彰。二正辨。三釋義。四顯名。此",
    "X53n0852_001:0792c04": "即初二。言此中者。是簡持義。向標二量。簡去比量。",
    "X53n0852_001:0792c05": "持彰現量。故曰此中。言現量者。即正所持欲明之",
    "X53n0852_001:0792c06": "量。謂無分別者。第二正辨。言現量者。謂無分別。問",
    "X53n0852_001:0792c07": "以何智緣何境。離何分別。",
    "X53n0852_001:0792c08": "若有正智於色等境。",
    "X53n0852_001:0792c09": "述曰。第三釋義。文復分三。初簡邪。二定境。三所離。",
    "X53n0852_001:0792c10": "此初二也。若有正智簡彼邪智。謂如翳目見於毛",
    "X53n0852_001:0792c11": "輪第二月等。雖離名種等。所有分別。而非現量。故",
    "X53n0852_001:0792c12": "雜集云。現量者。自正明了無迷亂義。此中正智。即",
    "X53n0852_001:0792c13": "彼無迷亂。離旋火輪。於色等義者。此定境也。言色",
    "X53n0852_001:0792c14": "等者。等取香等。義謂境義。離諸暎障。即當雜集明",
    "X53n0852_001:0792c15": "了。雖文不顯。義必如是。不爾。簡略過失不盡。如智",
    "X53n0852_001:0792c16": "雖正。亦無分別。緣彼障境。應名現量故。",
    "X53n0852_001:0792c17": "離名種等所有分別。",
    "X53n0852_001:0792c18": "述曰。此所離也。謂有於前色等境上。雖無暎障。若",
    "X53n0852_001:0792c19": "有名種等諸分別。亦非現量。故須離此名言分別。",
    "X53n0852_001:0792c20": "種類分別。等取諸門分別。故理門論云。遠離一切",
    "X53n0852_001:0792c21": "種類名言。假立無異諸門分別。言種類者。即勝論",
    "X53n0852_001:0792c22": "師。大有同異。及數論師。所有三德等名言。即目短",
    "X53n0852_001:0792c23": "為長等。皆非稱實。名為假立。依共相轉。名為無異。",
    "X53n0852_001:0792c24": "諸門者。二十三諦。及六句等。或離一切種類名言。",
    "X53n0852_001:0793a01": "名言非一。故名種類。即緣一切名言所詮定相計",
    "X53n0852_001:0793a02": "屬。依此名言假立一法。貫通諸法。名為無異。遍宗",
    "X53n0852_001:0793a03": "定有。異遍無等。名為諸門。此即簡盡。若唯簡外道。",
    "X53n0852_001:0793a04": "及假名言。不簡比量心之所緣。過亦不盡。故須離",
    "X53n0852_001:0793a05": "此所有分別。方為現量。若一往言。無二或三。所有",
    "X53n0852_001:0793a06": "分別。有太寬失。非彼二三。全非現量。准七攝三。意",
    "X53n0852_001:0793a07": "地唯除無分別智。餘位隨應。恒有破故。隨所應離。",
    "X53n0852_001:0793a08": "講者敘之。然離分別。略有四類。一五識身。二五俱",
    "X53n0852_001:0793a09": "意。三諸自證。四諸定心。此言於色等。即是五識。故",
    "X53n0852_001:0793a10": "理門論次引頌云。",
    "X53n0852_001:0793a11": "　有法非一相　　根非一切行　　唯內證離言",
    "X53n0852_001:0793a12": "　是色根境界",
    "X53n0852_001:0793a13": "次言意地亦有離諸分別。准證行轉。又於貪等諸",
    "X53n0852_001:0793a14": "自證分。諸脩定者。離教分別。皆是現量。問此入正",
    "X53n0852_001:0793a15": "理。為同於彼具明四類。為但五識。答有二解。一云",
    "X53n0852_001:0793a16": "同彼。於色等境。且明五識。以相顯故。此偏說之。彼",
    "X53n0852_001:0793a17": "論廣明。故具說四。二云具攝言也。等義不唯五境。",
    "X53n0852_001:0793a18": "彼之三種。亦離名種等所有分別。此略總合。彼廣",
    "X53n0852_001:0793a19": "別說。問別明於五。五根非一。各現取境。可名現現",
    "X53n0852_001:0793a20": "別轉。餘三如何名現別轉。答各附體緣。不貫多法。",
    "X53n0852_001:0793a21": "名為別轉。文同理門。義何妨別。若依初釋。即無此",
    "X53n0852_001:0793a22": "妨。問言修定者。離教分別。豈諸定內不緣教耶。答",
    "X53n0852_001:0793a23": "雖緣聖教。不同散心計名屬義。或義屬名。但藉能",
    "X53n0852_001:0793a24": "詮。而悟所詮。然不分別定相屬義。故云離教分別。",
    "X53n0852_001:0793b01": "非全不緣。方名現量。若不爾者。應無漏心。皆不緣",
    "X53n0852_001:0793b02": "教。八地已去。何須佛說。",
    "X53n0852_001:0793b03": "現現別轉故名現量。",
    "X53n0852_001:0793b04": "述曰。此顯名也。此四類心。或唯五識。現體非一。名",
    "X53n0852_001:0793b05": "為現現。各附境體。親明而取。離貫通緣。名為別轉。",
    "X53n0852_001:0793b06": "由此現現各各別緣。故名現量故者。結上所以。是",
    "X53n0852_001:0793b07": "名現量。類定其名。文上雖無是字。准解比量。即合",
    "X53n0852_001:0793b08": "有之。彼文無故。闕結所以。影顯有故。文巧略也。或",
    "X53n0852_001:0793b09": "是為故。但為互文。其義相似。依理門論云。由不共",
    "X53n0852_001:0793b10": "緣現現別轉故名現量。五根各各明照自境。名之",
    "X53n0852_001:0793b11": "為現。識依於此。名為現現。各別取境。名為別轉。若",
    "X53n0852_001:0793b12": "爾互用豈亦別緣。答依未自在。且作是說。若依前",
    "X53n0852_001:0793b13": "解。即無此妨。或現之量五根非一名現現。識名為",
    "X53n0852_001:0793b14": "量。現唯屬根。准理門釋。理則無違。若通明四。意根",
    "X53n0852_001:0793b15": "非現。又闕其識自體現名。但隨所應。依主持業二",
    "X53n0852_001:0793b16": "種釋也。",
    "X53n0852_001:0793b17": "言比量者。",
    "X53n0852_001:0793b18": "述曰。下明比量。文分為四。一牒量名。二出總體。三",
    "X53n0852_001:0793b19": "重釋義。四結量名。此即初也。",
    "X53n0852_001:0793b20": "謂藉眾相而觀於義。",
    "X53n0852_001:0793b21": "述曰。此總出比體。初句出因。次句顯果。眾相謂因。",
    "X53n0852_001:0793b22": "藉謂待藉。謂若有智藉三相因。因相有三。故名為",
    "X53n0852_001:0793b23": "眾。或并言因。詮三相故。亦名為眾。又解。但義自比",
    "X53n0852_001:0793b24": "量故。現比二因。皆且三相。故皆云眾。若其言因。是",
    "X53n0852_001:0793c01": "前能立悟他門中。此自比量。疎亦悟他故。能立後",
    "X53n0852_001:0793c02": "說。故理門云。如是應知。悟他比量。亦不離此得成",
    "X53n0852_001:0793c03": "能立。即生因因。兼了果因。總名量故。謂待此因。而",
    "X53n0852_001:0793c04": "方觀彼所立宗義。",
    "X53n0852_001:0793c05": "相有三種如前已說由彼為因於所比義。",
    "X53n0852_001:0793c06": "述曰。下重釋義有二。初總釋因。次別顯果。此初文",
    "X53n0852_001:0793c07": "也。言相有三。釋前眾相。離重言失。故指如前。由彼",
    "X53n0852_001:0793c08": "為因。釋前藉字。由即因由藉待之義。於所比義。此",
    "X53n0852_001:0793c09": "即釋前。而觀於彼所立宗義。前照境之能因。之為",
    "X53n0852_001:0793c10": "觀。後約籌慮之用。號之曰比。",
    "X53n0852_001:0793c11": "有正智生。",
    "X53n0852_001:0793c12": "述曰。此別顯果。初明生因果。次明了因果。此即初",
    "X53n0852_001:0793c13": "也。若從他生。若自比解。俱名正智。或簡因濫。謂雖",
    "X53n0852_001:0793c14": "有智。藉三相因。而觀所立。猶預解起。或違智生此",
    "X53n0852_001:0793c15": "因失。如前決定相違之因。或可釋疑。前但略指三",
    "X53n0852_001:0793c16": "相如前。即有疑云。如聲勝論因皆三相。豈緣彼智。",
    "X53n0852_001:0793c17": "即為正耶。遂即釋云。雖具三相。有正智生。方真比",
    "X53n0852_001:0793c18": "量。彼智成疑。故不為正。",
    "X53n0852_001:0793c19": "了知有火或無常等。",
    "X53n0852_001:0793c20": "述曰。此明了因果。或舉所了果。意明能了因。正顯",
    "X53n0852_001:0793c21": "自悟比量故。了謂了因。即前生果。然下云於二量",
    "X53n0852_001:0793c22": "中。即智名果者。以生因果。即體是量。一體義分。難",
    "X53n0852_001:0793c23": "故偏辨。不爾。此中攝因不盡。正比量智。而為了因。",
    "X53n0852_001:0793c24": "火無常等。是所了果。以其因有現比不同。果亦兩",
    "X53n0852_001:0794a01": "種。火無常別了。火從烟量。因起了無常等。從所作",
    "X53n0852_001:0794a02": "等比量因生。此二望智俱為遠因。是量具故。是量",
    "X53n0852_001:0794a03": "境故。或緣於因。三相之智。望了宗智。猶疎於念。故",
    "X53n0852_001:0794a04": "說為遠。名為量具。或緣此二因之智。及緣因之念。",
    "X53n0852_001:0794a05": "為智近因。憶本先知所有烟處。必定有火。憶瓶所",
    "X53n0852_001:0794a06": "作。而是無常。故能生智了彼二果。初解遠近。理將",
    "X53n0852_001:0794a07": "為勝。故門論中舉二量已。後別說念。准彼即是以",
    "X53n0852_001:0794a08": "境并了因智俱。名現比量。故理門云。謂於所比審",
    "X53n0852_001:0794a09": "觀察智。從現量生。或比量生。及憶此因與所立宗。",
    "X53n0852_001:0794a10": "不相離念。由是成前。舉所說力。念因同品定有等",
    "X53n0852_001:0794a11": "故。是近及遠。比度因故。俱名比量。問現量者。為境",
    "X53n0852_001:0794a12": "為必。答二種俱是。境現量所緣。從心名現量。或體",
    "X53n0852_001:0794a13": "顯現。為心所量。名為現量。問此言比量者。為比量",
    "X53n0852_001:0794a14": "智。為所觀因。答即所觀因。及知此聲所作因智。此",
    "X53n0852_001:0794a15": "未能生比量智果。知有所作處。即與無常宗。不相",
    "X53n0852_001:0794a16": "離者。是念力故。能生比智。皆名比量。然比量體。正",
    "X53n0852_001:0794a17": "取解宗之智。故下云。於二量中。即智名果。亦名為",
    "X53n0852_001:0794a18": "量故。問若爾現量知因智念。俱非比量智之正體。",
    "X53n0852_001:0794a19": "何名比量。答此三能為比量之智。近遠生因。因從",
    "X53n0852_001:0794a20": "果名。故理門云。是近及遠。比量因故。俱名比量。又",
    "X53n0852_001:0794a21": "云。此依作具作者而說。如似伐樹。斧等為作具。人",
    "X53n0852_001:0794a22": "為作者。彼樹得倒。人為近因。斧為遠因。有云。斧親",
    "X53n0852_001:0794a23": "斷樹為近因。人持於斧疎非親因。此現比量為作",
    "X53n0852_001:0794a24": "具。憶因之念為作者。或復翻此。簡前二釋。故名比",
    "X53n0852_001:0794b01": "量。然前解正。又解。作者正了宗智。作具即是現比",
    "X53n0852_001:0794b02": "二因。及憶因宗不相離念。俱名比量者。依作者作",
    "X53n0852_001:0794b03": "具而說故。此解俱名量所以。不欲宣解能生比智",
    "X53n0852_001:0794b04": "近遠之因。問理門論中。現比量境及緣因念。隨其",
    "X53n0852_001:0794b05": "所應。俱名現比。如何此中但說於智。何理得知。彼",
    "X53n0852_001:0794b06": "於現境。亦名現量。比量之因亦名比量。答理門論",
    "X53n0852_001:0794b07": "云。問何故此中與前現量別異遠立。此問詞。為現",
    "X53n0852_001:0794b08": "二門。此處亦應於其比果。說為比量。彼處亦應於",
    "X53n0852_001:0794b09": "其現因。說為現量。俱不遮止。此答詞。即互明也。今",
    "X53n0852_001:0794b10": "者此中但出量體。略彼作具之與作者。略廣故爾。",
    "X53n0852_001:0794b11": "是名比量。",
    "X53n0852_001:0794b12": "述曰。第四結名。由藉三相因比度知有火無常等",
    "X53n0852_001:0794b13": "故。是名比量。故是二字。如前應知。",
    "X53n0852_001:0794b14": "於二量中即智名果是證相故如有作用而顯現故",
    "X53n0852_001:0794b15": "亦名為量。",
    "X53n0852_001:0794b16": "述曰。第四明量果也。問前有正智。了知有火及無",
    "X53n0852_001:0794b17": "常等。以明果訖。如何此處復明量果。答前明比量",
    "X53n0852_001:0794b18": "智所量之果。此明了宗能量智果。能量所量量果",
    "X53n0852_001:0794b19": "別故。或前望生因果。此辨能了果。或除伏難。謂有",
    "X53n0852_001:0794b20": "難云。有尺秤等為能量。絹布等為所量。記數之智",
    "X53n0852_001:0794b21": "為量果。汝此二量。火無常等為所量。現比量智為",
    "X53n0852_001:0794b22": "能量。何者為量果。或薩婆多等難。我以境為所量。",
    "X53n0852_001:0794b23": "根為能量。彼以根見等不許識見。故根能量。依根",
    "X53n0852_001:0794b24": "所起心及心所。而為量果。汝大乘中。即智為能量。",
    "X53n0852_001:0794c01": "復何為量果。或諸外道。執境為所量。諸智為能量。",
    "X53n0852_001:0794c02": "神我為量果。彼計神我。為能受者。知者等故。汝佛",
    "X53n0852_001:0794c03": "法中既不立我。何為量果。智即能量故。論主答云。",
    "X53n0852_001:0794c04": "於此二量。即智名果。即者不離之義。即用此量智。",
    "X53n0852_001:0794c05": "還為能量果。彼復問云。何故即智復名果耶。答云。",
    "X53n0852_001:0794c06": "夫言量果。能知於彼。即此量智親能明證彼二境",
    "X53n0852_001:0794c07": "相。所以名果。彼之相境相。於心上現名。而有顯現。",
    "X53n0852_001:0794c08": "假說心之一分。名為能量。云如作用。既於一心。義",
    "X53n0852_001:0794c09": "分能所。是故量果亦名為量。或彼所量。即於心現。",
    "X53n0852_001:0794c10": "不離心故。亦名為量。以境亦心。依二分解。或此中",
    "X53n0852_001:0794c11": "意約三分明。能量見分。量果自證分。體不離用。即",
    "X53n0852_001:0794c12": "智名果。是能證彼見分相故。相謂行相體相。非相",
    "X53n0852_001:0794c13": "分名相。如有作用而顯現者。簡異正量。彼心取境。",
    "X53n0852_001:0794c14": "如日舒光。如鉗鉗物。親照執故。今者大乘依自證",
    "X53n0852_001:0794c15": "分。起此見分。取境功能。及彼相分。為境生識。是緣",
    "X53n0852_001:0794c16": "知假。如有作用自證能起。故云而顯現故。不同彼",
    "X53n0852_001:0794c17": "執直實取境。此自證分。亦名為量。亦彼見分。或此",
    "X53n0852_001:0794c18": "相分。亦名為量。不離能量故。如言唯識等。此順陳",
    "X53n0852_001:0794c19": "那三分義解。故理門云。又於此中無別量果。以即",
    "X53n0852_001:0794c20": "此體似義生故。似有用故。假說為量。",
    "X53n0852_001:0794c21": "有分別智於義異轉名似現量。",
    "X53n0852_001:0794c22": "述曰。下第四大段。明二似量。真似相形。故次明也。",
    "X53n0852_001:0794c23": "於中有二。初似現。後似比。似現之中復分為二。初",
    "X53n0852_001:0794c24": "標。後釋。此即初也。標中有三。一標似現體。二標似",
    "X53n0852_001:0795a01": "所由。三標定似名。有分別智。謂有如前帶名種等。",
    "X53n0852_001:0795a02": "諸分別智。不稱實境。別妄解生。名於義異轉。名似",
    "X53n0852_001:0795a03": "現量。此標似名也。",
    "X53n0852_001:0795a04": "謂諸有智了瓶衣等分別而生。",
    "X53n0852_001:0795a05": "述曰。此下釋也。釋文亦三。即釋初也。謂諸有緣瓶",
    "X53n0852_001:0795a06": "衣等智。不稱實境。妄分別生。准理而言。有五種智。",
    "X53n0852_001:0795a07": "皆名似現。一散心緣過去。二獨頭意緣現在。三散",
    "X53n0852_001:0795a08": "意緣未來。四緣三世疑智。五緣現在惑亂解。謂見",
    "X53n0852_001:0795a09": "杌為人。覩陽炎為水。及瓶衣等。名惑亂智。皆非現量。",
    "X53n0852_001:0795a10": "是似現收。或諸外道及餘情類。謂現量得故。故理",
    "X53n0852_001:0795a11": "門云。但於此中了餘境分。不名現量。由此即說憶",
    "X53n0852_001:0795a12": "念比度悕求疑智惑亂智等。於鹿愛等。皆非現量。",
    "X53n0852_001:0795a13": "隨先所愛分別轉故。五智如次配意念等智。下言",
    "X53n0852_001:0795a14": "等。是向內等。離此更無可外等故。於鹿愛等者。西",
    "X53n0852_001:0795a15": "城共呼陽炎為鹿愛。鹿以熱渴。謂之為水。而生愛",
    "X53n0852_001:0795a16": "故。此境言等。等彼見杌。謂之為人。病眼空華毛輪",
    "X53n0852_001:0795a17": "二月及瓶衣等。故彼復言。如是一切世俗有中。瓶",
    "X53n0852_001:0795a18": "等數等舉等有性瓶性等智。皆似現量。是假非真。",
    "X53n0852_001:0795a19": "名世俗有。舉瓶等取外道五唯量實句義等數。即",
    "X53n0852_001:0795a20": "勝論所計德句。言等取彼量合離等。舉即業句。取",
    "X53n0852_001:0795a21": "捨屈申行。舉即彼取。或是彼行。以等於餘。有性即",
    "X53n0852_001:0795a22": "大有瓶性等。瓶性即同異。等取和合句等。智即緣",
    "X53n0852_001:0795a23": "此之智。皆似現量。此等皆於五塵實境之中。作餘",
    "X53n0852_001:0795a24": "行相。假合餘義分別轉故。問此緣瓶等智。既名似",
    "X53n0852_001:0795b01": "現。現比非量三中何收。答非量所攝。問如第七識",
    "X53n0852_001:0795b02": "緣八執我。可名非量。汎緣衣瓶。既非執心。何名非",
    "X53n0852_001:0795b03": "量。答應知非量不要執心。但不稱境別作餘解。即",
    "X53n0852_001:0795b04": "名非量。以緣瓶等心雖不必執。但惑亂故。謂為實",
    "X53n0852_001:0795b05": "瓶。故是非量。問既有瓶衣。緣彼智起。應是稱知。何",
    "X53n0852_001:0795b06": "名分別。",
    "X53n0852_001:0795b07": "由彼於義不以自相為境界故。",
    "X53n0852_001:0795b08": "述曰。此釋所由。由彼諸智。於四塵境。不以自相為",
    "X53n0852_001:0795b09": "所觀境。於上增益。別實有物。而為所緣。名為異轉。",
    "X53n0852_001:0795b10": "此意以瓶衣等體即四塵。依四塵上。假名瓶衣。唯",
    "X53n0852_001:0795b11": "有共相。無其自體。此智不以本自相四塵而為所",
    "X53n0852_001:0795b12": "緣。但於此共相瓶衣假法而轉。謂為實有。故名分",
    "X53n0852_001:0795b13": "別。",
    "X53n0852_001:0795b14": "名似現量。",
    "X53n0852_001:0795b15": "述曰。此釋定似名。由彼瓶衣依四塵假。但意識緣",
    "X53n0852_001:0795b16": "共相而轉。實非眼識現量而得。自謂眼見此瓶衣",
    "X53n0852_001:0795b17": "等。名似現量。又但分別執為實有。謂自識現得。亦",
    "X53n0852_001:0795b18": "名似現。不但似眼現量而得。名似現量。此釋盡理。",
    "X53n0852_001:0795b19": "前解句故。",
    "X53n0852_001:0795b20": "若似同智為先所起諸似義智名似比量。",
    "X53n0852_001:0795b21": "述曰。此第二解似比。文亦有二。初標。後釋。此即初",
    "X53n0852_001:0795b22": "也。於中有三。初標所因。次標似體。後標似名。似因",
    "X53n0852_001:0795b23": "智者。似因及緣。似因之智為先。生後了似宗智。名",
    "X53n0852_001:0795b24": "似比量。問何故似現先標似體。後標似因。此似此",
    "X53n0852_001:0795c01": "中先因後果。答彼之似現。由率遇境。即便取解。謂",
    "X53n0852_001:0795c02": "為實有。非後疇度。故先標果。此似比量。要因在先。",
    "X53n0852_001:0795c03": "後方推度。邪智後起。故先舉因。或復影顯。三句三",
    "X53n0852_001:0795c04": "文。如次配釋。",
    "X53n0852_001:0795c05": "似因多種如先已說用彼為因。",
    "X53n0852_001:0795c06": "述曰。下釋。如先所說。宗之九過。因十四過。及其似",
    "X53n0852_001:0795c07": "喻。皆生智因。並名似因。前已廣明。恐繁故指。准標",
    "X53n0852_001:0795c08": "有智及因。今釋亦有所知之因。及能知智。皆不正",
    "X53n0852_001:0795c09": "故。俱名似因。然釋文無。即舉因顯。用彼因智以為",
    "X53n0852_001:0795c10": "先因。准理標中亦合云。若似因智及耶憶彼所立",
    "X53n0852_001:0795c11": "宗因不相離念。為先文略故爾。釋文隨標。亦略不",
    "X53n0852_001:0795c12": "說。",
    "X53n0852_001:0795c13": "於似所比諸有智生。",
    "X53n0852_001:0795c14": "述曰。釋前所起諸似義智。起之與生。義同文異。如",
    "X53n0852_001:0795c15": "於霧等。妄謂為烟。言於似所比。耶證有火。於中智",
    "X53n0852_001:0795c16": "起。言有智生。",
    "X53n0852_001:0795c17": "不能正解名似比量。",
    "X53n0852_001:0795c18": "述曰。此釋名也。由彼耶因。妄起耶智。不能正解彼",
    "X53n0852_001:0795c19": "火有無等。是真之流。而非真故。名似比量。",
    "X53n0852_001:0795c20": "復次若正顯示能立過失說名能破。",
    "X53n0852_001:0795c21": "述曰。下第五大段解真能破。文段分三。初總標能",
    "X53n0852_001:0795c22": "破。次辨能破境。後兼顯悟他。結能破號。或分為四。",
    "X53n0852_001:0795c23": "初二如前。第三出能破體。第四結能破名。或初標。",
    "X53n0852_001:0795c24": "後釋。標中有三。若正顯示標能破體。能立過失。標",
    "X53n0852_001:0796a01": "能破境。說名能破。標能破名。後釋中先境。次體。後",
    "X53n0852_001:0796a02": "名。且依初科。此即初也。他立有失。如實能知。顯令",
    "X53n0852_001:0796a03": "他悟名。若正顯示能立過失。其失者何。",
    "X53n0852_001:0796a04": "謂初能立缺減過性立宗過性不成因性不定因性",
    "X53n0852_001:0796a05": "相違因性及喻過性。",
    "X53n0852_001:0796a06": "述曰。此辨能破境。則他立失分二。初辨闕支。次明",
    "X53n0852_001:0796a07": "前失。言初能立缺減過性。此即初辨闕支。或總無",
    "X53n0852_001:0796a08": "言。或言無義。過重先明。故云初也。此之缺減。古師",
    "X53n0852_001:0796a09": "約宗因喻。或七六句。陳那已後。約因三相。亦或六",
    "X53n0852_001:0796a10": "七。並如前辨。或且約陳那因三相。為七句者。闕一",
    "X53n0852_001:0796a11": "有三者。如數論師對聲論。立聲是無常。眼所見故。",
    "X53n0852_001:0796a12": "聲無常宗。瓶色盆等為同品。虗空等為異品。此但",
    "X53n0852_001:0796a13": "闕初而有後二。聲論對薩婆多。立聲為常宗。所聞",
    "X53n0852_001:0796a14": "性故。虗空為共同品。瓶盆等為異。闕第二相。所量",
    "X53n0852_001:0796a15": "性因。闕第三相。闕二有三者。如立聲非勤發鼻取",
    "X53n0852_001:0796a16": "故。虗空等為同。瓶盆等為異。闕初二相。如立我常",
    "X53n0852_001:0796a17": "對佛法者。因云。非勤勇發。虗空為同。電等為異。因",
    "X53n0852_001:0796a18": "闕所依。故無初相。電等上有。闕第三相。四相違因。",
    "X53n0852_001:0796a19": "即闕後二相。如立聲常眼所見故。虗空為同。色等",
    "X53n0852_001:0796a20": "為異。三相俱闕。立宗過性等下。別明支過。此等或",
    "X53n0852_001:0796a21": "於能破。立所破名。故理門云。此中能破闕減等言",
    "X53n0852_001:0796a22": "者。謂前所說。闕減言詞諸分過失。彼一一言。皆名",
    "X53n0852_001:0796a23": "能破。或於所破。立能破名。理門又云。云何同法相",
    "X53n0852_001:0796a24": "似能破。於所作中。說能作故。傳生起故。作如是說。",
    "X53n0852_001:0796b01": "問云何能立缺減等。名為能破。能破理在出彼過",
    "X53n0852_001:0796b02": "言故。答此於能破。說所破名。據實能破。在於言也。",
    "X53n0852_001:0796b03": "或於所作說能作名。能立缺減等為因。能起此能",
    "X53n0852_001:0796b04": "破言。名為能作。即能破言從彼似起。名為所作。起",
    "X53n0852_001:0796b05": "及生作。名殊義一。破實在言。言缺減能破等。是於",
    "X53n0852_001:0796b06": "所作立能作名。亦如於果立彼因號。或可此唯約",
    "X53n0852_001:0796b07": "境。以下更云顯示此言。若前是言。何須後說。",
    "X53n0852_001:0796b08": "顯示此言開曉問者故名能破。",
    "X53n0852_001:0796b09": "述曰。兼顯悟他結能破號。立者過生。敵責汝失。立",
    "X53n0852_001:0796b10": "證俱問其失者。何名為問者。敵能正顯缺減等。非",
    "X53n0852_001:0796b11": "明之在言名顯示。此由能破言。曉悟彼問。令知其",
    "X53n0852_001:0796b12": "失。捨妄趣真。此即悟他名為能破。此即兼明悟他。",
    "X53n0852_001:0796b13": "以釋能破名。簡雖破他。不令他悟。亦非能破。亦有",
    "X53n0852_001:0796b14": "立量破他名為能破。此中且約出過破他。名為能",
    "X53n0852_001:0796b15": "破。或由彼立量有過故。方立量破。即亦顯彼。故此",
    "X53n0852_001:0796b16": "攝盡。若他無過。量破即似。非正能破。",
    "X53n0852_001:0796b17": "若不實顯能立過言名似能破。",
    "X53n0852_001:0796b18": "述曰。此大段第六明似能破。文分為三。初標似能",
    "X53n0852_001:0796b19": "破。次出似破體。後結似破名。并釋所以。此初也。",
    "X53n0852_001:0796b20": "謂於圓滿能立至有過喻言。",
    "X53n0852_001:0796b21": "述曰。此出喻能破體。初明妄言闕。後辨正言。即敵",
    "X53n0852_001:0796b22": "者量圓。妄言有缺。宗因喻正。虗謂為耶。不了彼真。",
    "X53n0852_001:0796b23": "興言自負。由對真立。名似能破。准真能破。思之可",
    "X53n0852_001:0796b24": "悉。",
    "X53n0852_001:0796c01": "如是言說名似能破。",
    "X53n0852_001:0796c02": "述曰。下結似能破名。并釋所以。於中分二。即結及",
    "X53n0852_001:0796c03": "釋。此即初也。如是者指前之詞。言說者。即圓滿能",
    "X53n0852_001:0796c04": "立缺減言等。如此等言。名為似破。問何故於圓滿",
    "X53n0852_001:0796c05": "能立。顯示缺減性言等。為似能破。",
    "X53n0852_001:0796c06": "以不能顯他宗過故彼無過故。",
    "X53n0852_001:0796c07": "述曰。釋所以。夫能破者。彼立有過。如實出之。顯示",
    "X53n0852_001:0796c08": "立證。令知其失。能生彼智。此有悟他之能。可名能",
    "X53n0852_001:0796c09": "破。彼實無犯。妄起言非。以不能顯他宗之過。何不",
    "X53n0852_001:0796c10": "能顯彼無過故。又他過量。不如實知。於非過支。妄",
    "X53n0852_001:0796c11": "生彈詰。亦是不能顯他過失。以無過故。設立量非。",
    "X53n0852_001:0796c12": "不如其非正能顯示。亦似能破。今據決定。舉真能",
    "X53n0852_001:0796c13": "立。",
    "X53n0852_001:0796c14": "且止斯事。",
    "X53n0852_001:0796c15": "述曰。大文第三方隅略示。顯息煩文。論斯八義。真",
    "X53n0852_001:0796c16": "似寔繁。略辨為八。廣之由具顯。恐無進之漸。故今",
    "X53n0852_001:0796c17": "略說云且止斯事。",
    "X53n0852_001:0796c18": "已宣少句義為始立方隅其間理非理妙辨於餘處。",
    "X53n0852_001:0796c19": "述曰。一部之中。文分為二。此即第二顯略指廣。上",
    "X53n0852_001:0796c20": "二句顯略。下二句指廣。略宣如前少句文義。欲為",
    "X53n0852_001:0796c21": "始學。立其方隅。八義之中。理與非理。如彼理門因",
    "X53n0852_001:0796c22": "門集量。具廣妙辨。",
    "X53n0852_001:0796c23": "沼雖廁法莚。朽情難飾。濫因承乏。無以減言。於師",
    "X53n0852_001:0796c24": "曾獲半殊。緣闕未蒙全寶。因訓之次。舉螢而助曦",
    "X53n0852_001:0797a01": "光。其中文理是非。有智幸為詳定。",
    "X53n0852_001:0797a03": "因明論疏卷下"
}