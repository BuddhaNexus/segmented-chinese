{
    "X85n1592_005:0314b17": "揞黑豆集卷五",
    "X85n1592_005:0314b19": "心圓居士　拈別",
    "X85n1592_005:0314b20": "火蓮居士　集梓",
    "X85n1592_005:0314b21": "六祖下第三十四世",
    "X85n1592_005:0314b22": "天童密雲禪師諱圓悟。常州宜興蔣氏子。八歲知念",
    "X85n1592_005:0314b23": "佛。春陽遊嬉。輙動世間無常想。十五。能躬耕養親。二",
    "X85n1592_005:0314b24": "十六。閱壇經。歡喜誦習。知有向上事。負薪入市。釋肩",
    "X85n1592_005:0314c01": "立橫術。竟日不知有人。三十安置妻孥。依禹門傳和",
    "X85n1592_005:0314c02": "尚脫白。執爨賃春。負米百里外。時以己事[言*口]。傳瞪目",
    "X85n1592_005:0314c03": "直眎。襍以詢罵。慚悶成病。二七日。汗下乃蘇。服勞四",
    "X85n1592_005:0314c04": "載。始納僧服。掩關千日。矢明此事。傳屢加勘驗。終不",
    "X85n1592_005:0314c05": "許可。師亦自審。一似有物。昭昭靈靈。卒未泯懷。如是",
    "X85n1592_005:0314c06": "者六載。秋日過銅棺山頂。豁然大悟。忽覺情與無情。",
    "X85n1592_005:0314c07": "煥然等現。大端說似人不得。正大地平沈境界。從前",
    "X85n1592_005:0314c08": "礙膺。渙然氷釋。與其師往復縱辯。箭鋒相觸。傳入京。",
    "X85n1592_005:0314c09": "參侍二載。歸而上雙徑。禮天台。探禹穴。海門周汝登",
    "X85n1592_005:0314c10": "唱道東南。師與之水乳相契。祭酒陶望齡。司空王舜",
    "X85n1592_005:0314c11": "鼎。交參[言*口]擊。師之法道盈於海東。自三公始也。傳歸",
    "X85n1592_005:0314c12": "龍池且老。撾鼓集眾。以衣拂付師。傳入滅。心喪三年。",
    "X85n1592_005:0314c13": "始徇眾請。陞堂開法。明年移海鹽之金粟。明州司李",
    "X85n1592_005:0314c14": "黃端伯。迎主鄮山阿育寺住。三月。復遷天童。自是一",
    "X85n1592_005:0314c15": "住十一年。師六坐道場。於金粟天童最久。應緣甫畢。",
    "X85n1592_005:0314c16": "曳杖入通元。萬眾輓之不可。居六月。示微疾。晨起按",
    "X85n1592_005:0314c17": "行工築。停午臥榻。少選趺坐。頻申而逝。崇禎十五年",
    "X85n1592_005:0314c18": "七月七日也。壽七十七。夏四十四。明年癸未。弟子建",
    "X85n1592_005:0314c19": "塔天童。迎全身窆幻智庵之右隴　上堂。舉高峯和",
    "X85n1592_005:0314c20": "尚云。清底泥牛銜月走。巖前石虎抱兒眠。鐵蛇鑽入",
    "X85n1592_005:0314c21": "金剛眼。崑崙騎象鷺絲牽。此四句內。有一句能縱能",
    "X85n1592_005:0314c22": "奪。能殺能活。簡點得出者。參學事畢。師云。高峯之句。",
    "X85n1592_005:0314c23": "不妨奇怪。只是不經簡點。今日禹門亦有四句。四句",
    "X85n1592_005:0314c24": "者何。饑飡。渴飲。閒坐。困眠。此四句內。亦有一句能縱",
    "X85n1592_005:0315a01": "能奪。能殺能活。簡點得出者。來方丈通箇消息(火蓮云。兩",
    "X85n1592_005:0315a02": "箇老漢費許多氣力作麼。我者裏只有一句。能縱能奪。能殺能活。莫道高峯圓悟。未曾夢見。便是三世諸佛。歷",
    "X85n1592_005:0315a03": "代祖師。也簡點不出)　上堂。四月十五日已過去。六月十五日",
    "X85n1592_005:0315a04": "猶未來。過去與未來。以拄杖〡云。都從者裏剖。復以",
    "X85n1592_005:0315a05": "拄杖[中口+○]云。若於此識得根源。朝打三千。暮打八百。若",
    "X85n1592_005:0315a06": "識不得是不知痛癢底死漢。莫怪悟上座造口業。壓",
    "X85n1592_005:0315a07": "良為賤。擲下拄杖。復舉德山初出蜀。於澧陽路上。見",
    "X85n1592_005:0315a08": "一婆子賣餅。息肩買餅點心。婆指擔曰。甚麼文字。曰",
    "X85n1592_005:0315a09": "青龍疏鈔。曰講何經。曰金剛經。曰我有一問。你若答",
    "X85n1592_005:0315a10": "得。施與點心。若答不得。且別處去。金剛經道。過去心",
    "X85n1592_005:0315a11": "不可得。現在心不可得。未來心不可得。未審上座點",
    "X85n1592_005:0315a12": "那箇心。德山當時無語。師云。我若作德山。只向道山",
    "X85n1592_005:0315a13": "僧肚饑。揀大者快搬來。使者婆子直得手忙脚亂。打",
    "X85n1592_005:0315a14": "發不迭。及至搬來時。肩擔便行。管教者婆子疑殺行",
    "X85n1592_005:0315a15": "脚衲僧。別有長處(火蓮云。別無長處。圓舉問息菴。別無長處。意旨如何。息便出去。圓曰。",
    "X85n1592_005:0315a16": "不消一問。匿影逃形。次問湄菴。湄曰。五五二十五。圓曰。未夢見衲僧汗臭氣在。次問覺非。覺上前擒住曰。速道",
    "X85n1592_005:0315a17": "速道。圓劈面一掌。覺拓開曰。小鬼頭胡打亂打作麼。圓喝曰。瞎眼漢。教你曉得惡人先做大。湄曰。當斷不斷。反",
    "X85n1592_005:0315a18": "被他算。覺與一掌曰。那裡落節。者裏拔本。湄大笑)上堂。[竤么]立座前云。老僧氣",
    "X85n1592_005:0315a19": "喘。不能說話。遂咳[口*敕]吐痰於地云。眾兄弟試道看。良",
    "X85n1592_005:0315a20": "久。無有出者。師以脚抹却。歸方丈　上堂。若論此事。",
    "X85n1592_005:0315a21": "描也描不成。畫也畫不就。喝下鐵圍山倒走。一句當",
    "X85n1592_005:0315a22": "天八萬門。句句自然絕滲漏。趙州關。雲門普。雪峯輥",
    "X85n1592_005:0315a23": "毬。禾山打鼓。上來一隊老古錐。看來未解師子[口*后]。汝",
    "X85n1592_005:0315a24": "諸人。須抖擻轉身路子。若能行。處處莫著隨人後。拶",
    "X85n1592_005:0315b01": "著翻身便咬伊。始可人前開大口。且道禹門者裏用",
    "X85n1592_005:0315b02": "箇什麼。驀拈拄杖云。一條拄杖黑如漆。是聖是凡劈",
    "X85n1592_005:0315b03": "脊摟。喝一喝下座　上堂。舉韶國師偈。通元峯頂。師",
    "X85n1592_005:0315b04": "云。大家在者裏。不是人間。師云。錯下註脚。心外無法。",
    "X85n1592_005:0315b05": "師云。畐塞殺人。滿目青山。師云。有眼如盲。大眾還識",
    "X85n1592_005:0315b06": "韶國師麼。若也識。昔日韶國師。今日老僧。不成話墮。",
    "X85n1592_005:0315b07": "若不識。且道是誰之過。下座云。參(火蓮云。一坑埋卻猶較些子。圓云。我",
    "X85n1592_005:0315b08": "不恁麼道)　因雪上堂。昨日青山。今朝白雪。眾兄弟。好消",
    "X85n1592_005:0315b09": "息。野鹿行人。步步成迹。惟有挂角羚羊絕氣息。從來",
    "X85n1592_005:0315b10": "獵犬難尋覓。高著眼始得　上堂。人人本具。箇箇不",
    "X85n1592_005:0315b11": "無。不是聖賢。了事凡夫。且事又作麼生了。舉起拂子",
    "X85n1592_005:0315b12": "云。不喚作拂子。便了取好。不喚作拂子便了。又喚什",
    "X85n1592_005:0315b13": "麼作事。以拂子擊香几云。惺惺底惺惺。瞌睡底瞌睡。",
    "X85n1592_005:0315b14": "然喚作惺惺瞌睡。依舊無本可據。喝一喝云。老僧據",
    "X85n1592_005:0315b15": "本去也。便下座　上堂。今朝正是正月七。世上相傳",
    "X85n1592_005:0315b16": "是人日。可憐大夢未醒人。却見陰晴起瞋說。令人轉",
    "X85n1592_005:0315b17": "憶雲門老。解道日日是好日。眾兄弟。還知雲門老子",
    "X85n1592_005:0315b18": "落處麼。良久云。只是不分皂白底漆桶。復云。日日好",
    "X85n1592_005:0315b19": "日。當下心息。本無孔竅。寧容情測。各各珍重。不煩久",
    "X85n1592_005:0315b20": "立　開爐上堂。烹佛烹祖大爐鞴。煅生煅死惡鉗鎚。",
    "X85n1592_005:0315b21": "驀拈拄杖云。若是超佛越祖。出生逾死者。不用如何",
    "X85n1592_005:0315b22": "若何。便請單刀直入。與通元拄杖子相見。(諸方提唱。多用此語。",
    "X85n1592_005:0315b23": "且作麼生說箇相見底道理。莫是向前一喝。拂袖便行。謂之相見麼。莫是接住拄杖。送倒老和尚。謂之相見麼。",
    "X85n1592_005:0315b24": "莫是奪卻拗卻。擲向別處燒。謂之相見麼。要且不是者箇道理。既不是者箇道理。只者相見二字。早剩了也。作",
    "X85n1592_005:0315c01": "麼生是單刀直入法門。咦。三十年後。莫謗心圓去好)　上堂。當頭一著。坐斷要",
    "X85n1592_005:0315c02": "津。纔然側耳。喪却家珍。從來佛法。不順人情。所以道",
    "X85n1592_005:0315c03": "出羣須是英靈漢。勝敵還他師子兒　上堂。通元峯",
    "X85n1592_005:0315c04": "頂。好箇消息。若人識得。參學事畢。喝一喝云。不煩久",
    "X85n1592_005:0315c05": "立。便下座　上堂。二月初十。好箇消息。盡大地人。[跳兆+孛]",
    "X85n1592_005:0315c06": "跳不出。喝一喝云。百年三萬六千場。反覆原來是者",
    "X85n1592_005:0315c07": "賊　上堂。舉僧問雲門。如何是透法身句。門云北斗",
    "X85n1592_005:0315c08": "裡藏身。大慧道。雲門老人恁麼道。只答得法身句。未",
    "X85n1592_005:0315c09": "答得透法身句。今日或有人問徑山。如何是透法身",
    "X85n1592_005:0315c10": "句。向他道。蟭螟眼裡放夜市。大蟲舌上打鞦韆。通元",
    "X85n1592_005:0315c11": "又且不然。有問如何是透法身句。劈脊便棒。縱使不",
    "X85n1592_005:0315c12": "會。管教永劫不忘(蓮別云。縱使不會。通元話在)　開爐上堂。般若",
    "X85n1592_005:0315c13": "如大火聚。擬之則燎却面門。驀拈拄杖連卓云。當爐",
    "X85n1592_005:0315c14": "不避火者。與拄杖子相見。(蓮云。燋頭爛額。堪作甚麼。息云。畏刀避劍。堪作甚麼。",
    "X85n1592_005:0315c15": "圓乃震聲一喝)問正偏兼帶即不問。臨濟家風事若何。師便",
    "X85n1592_005:0315c16": "打。僧擬進語。師復打云。再犯不容。乃云。火燄為三世",
    "X85n1592_005:0315c17": "諸佛說法。照顧眉毛多少莖。三世諸佛立地聽。歷歷",
    "X85n1592_005:0315c18": "分明赤骨惺。死柴頭發渾身燄。始可聯輝繼祖燈",
    "X85n1592_005:0315c19": "　善信求開示。師云。汝為何來。云弟子不為別事。師云。",
    "X85n1592_005:0315c20": "何為不別事。云為修行故。來乞開示。師云。修行也是",
    "X85n1592_005:0315c21": "別事。做買做賣也是別事。乃至虗空大地。日月星辰。",
    "X85n1592_005:0315c22": "森羅萬象。以至父母兄弟妻子。皆是別事。如何是你",
    "X85n1592_005:0315c23": "不別底事。云弟子不會。師云。汝去會不會底來　問",
    "X85n1592_005:0315c24": "月明簾外。如何轉身。師云。你但進門來。云如何是門",
    "X85n1592_005:0316a01": "裏事。師便打。云請師不用棒。不用喝。將轉身事盡情",
    "X85n1592_005:0316a02": "道一句。師起云。我倦要睡去　問如何是三元三要。",
    "X85n1592_005:0316a03": "師云。你者一問聻。云某甲不會。請和尚明示。師云。你",
    "X85n1592_005:0316a04": "且放下著　問某甲一向做工夫。沒箇入處。師云。誰",
    "X85n1592_005:0316a05": "教你來。僧擬開口。師直打出　問古人道。亡僧誦一",
    "X85n1592_005:0316a06": "部佛法。語未絕。師云。亡僧甚處去也。僧擬議。師便打。",
    "X85n1592_005:0316a07": "僧云。乞和尚開示。師云。汝道亡僧還開得口麼。僧無",
    "X85n1592_005:0316a08": "語。師云。既開口不得。佛法合作麼誦　問如何是佛",
    "X85n1592_005:0316a09": "法大意。師偶搔頭。云老僧頭癢。云還有奇特也無。師",
    "X85n1592_005:0316a10": "展兩手(別云。老僧頭破血出)　問大事未明。乞師開示。師云。你",
    "X85n1592_005:0316a11": "喚甚麼作大事。云豈無方便。師便打　問瑯琊覺讚",
    "X85n1592_005:0316a12": "初祖。末句云。師心兮戴。大慧杲云。戴之一字。不得動",
    "X85n1592_005:0316a13": "著。動著即禍生。師拈棒指云。直須動著。動著從教東",
    "X85n1592_005:0316a14": "擲西拋(瑯琊新婦子。大慧老婆禪。圓悟者漢。略較些子)　問不會做工夫。求",
    "X85n1592_005:0316a15": "師開示。師云。不干老僧事。云求箇明白路頭。師云。但",
    "X85n1592_005:0316a16": "向暗處走。(別云。我不明白)　問諸法從心生。未審心從甚處",
    "X85n1592_005:0316a17": "生。師云。老僧正疑著。居士問。弟子揚州來。為大事不",
    "X85n1592_005:0316a18": "明。師云。汝既不明。將甚麼來。士無語　問還是念佛",
    "X85n1592_005:0316a19": "好。還是做工夫好。師云。總不好。僧擬議。師打云。向者",
    "X85n1592_005:0316a20": "裏會得却好　問如何是乾屎橛。師云。田塍上看(別云。",
    "X85n1592_005:0316a21": "速吐卻)　問工夫散亂不成片時如何。師打云。我道棒",
    "X85n1592_005:0316a22": "打不開　問乞師指箇修行路。師云。我從來不會修",
    "X85n1592_005:0316a23": "行。云更冀慈悲。師云。一事無成兩鬢絲　問古人道。",
    "X85n1592_005:0316a24": "老僧無法與人。祇解識病。時有僧出作禮。古人便歸",
    "X85n1592_005:0316b01": "方丈。意旨如何。師云。汝且出去。僧擬再問。師云。你未",
    "X85n1592_005:0316b02": "知病在。云如何是某甲未知病處。師舉手搔頭。僧罔",
    "X85n1592_005:0316b03": "措(者僧渾身是蠱。惹得老漢遍體毒癢。沒著搔處)　問眾生即佛。弟子信不",
    "X85n1592_005:0316b04": "過。師云信不過。且做眾生。云佛又作麼樣。師云但肯",
    "X85n1592_005:0316b05": "作眾生。佛即在其中　問清水洗塵。塵水歸何處。師",
    "X85n1592_005:0316b06": "云。茅廁裡。云某甲不會。師云。問取淨頭去　問生滅",
    "X85n1592_005:0316b07": "不停。如何降伏。師攔胸搊住云。停不停。云不會。師放",
    "X85n1592_005:0316b08": "云。恁麼即降伏了也。僧擬進語。師乃叱出　問如何",
    "X85n1592_005:0316b09": "是五眼圓明。師曰。老僧止兩隻　問未舉念時。意旨",
    "X85n1592_005:0316b10": "如何。師良久。僧擬再舉。師云。去　問黑漆皮燈籠。還",
    "X85n1592_005:0316b11": "有亮時也無。師打云。老僧要打破　問如何得出生",
    "X85n1592_005:0316b12": "死。師云。如何是生死。云學人不會。乞和尚慈悲。師云。",
    "X85n1592_005:0316b13": "老僧無奈汝何　問某甲一字不識。乞師開示。師云。",
    "X85n1592_005:0316b14": "我正要一字不識底。還你一字不識底去處來。僧無",
    "X85n1592_005:0316b15": "語。師乃打　俗士問。我輩修行。不知從那步起。師云。",
    "X85n1592_005:0316b16": "從你未動脚者一步起。又問此心如何定得。師云。定",
    "X85n1592_005:0316b17": "即且置。如何是心。士無語。師云。汝且會會心看　問",
    "X85n1592_005:0316b18": "大修行人。為甚擔枷帶鎻。師云。自作自受無人救。云",
    "X85n1592_005:0316b19": "萬丈嵒前作揖。百尺竿頭拱手。師云。自拈自弄得人",
    "X85n1592_005:0316b20": "憎　蘊虗講主參。問未到金粟時如何。(把住云。道道。擬議便推出",
    "X85n1592_005:0316b21": "云。你未到在)師曰。雲岫菴中。曰到後如何。師云。喫茶已畢",
    "X85n1592_005:0316b22": "曰。釋迦未出世。祖師不西來。喚甚麼作正法眼藏。師",
    "X85n1592_005:0316b23": "正身云。見麼。(別云。正要闍黎恁麼舉)曰。有見則不堪。師云。未夢",
    "X85n1592_005:0316b24": "見在。又問。古人道。喚作一物即不中。如何又喚作無",
    "X85n1592_005:0316c01": "位真人。師云。你即今是一物。是無位真人。(別云。座主莫被人瞞",
    "X85n1592_005:0316c02": "好)曰。若說作兩橛師云。還我一橛來。云猶是第二門。",
    "X85n1592_005:0316c03": "師云。怪你做座主。所以會講　雲怡蔡居士問。渴鹿",
    "X85n1592_005:0316c04": "趁燄。如何歇得。師云。摸取脚跟摩尼珠。云久埋塵土",
    "X85n1592_005:0316c05": "中。如何急切覓得。師云。滿面羞慚。(別云。不要亂摸)云一斬一",
    "X85n1592_005:0316c06": "切斷。如何得此利劍。師云。照顧汝頭。云等是水味有",
    "X85n1592_005:0316c07": "品為第一泉。有品為第二泉。作何剖分。師云。飲者自",
    "X85n1592_005:0316c08": "生分別。(別云。一二且置。水作何味)云黑夜中認賊為子。認子為賊。",
    "X85n1592_005:0316c09": "作何判斷。師云。各打三十棒。(別云。戳瞎己眼)云家親作祟。如",
    "X85n1592_005:0316c10": "何處置。師云。家無二主。(別云。此事問不得家親)云的的主人翁。",
    "X85n1592_005:0316c11": "如何得覿面一見。師云。攔腮與汝掌。(別云。莫說夢)云堪輿",
    "X85n1592_005:0316c12": "家羅經。縱橫移動。針必指南。是誰作主。師云。且向羅",
    "X85n1592_005:0316c13": "經後看。云家宅是諸人生身活計。見得甚麼。便肯破",
    "X85n1592_005:0316c14": "家蕩宅。師云。春色滿園關不住。一枝紅杏出牆來。(別云。",
    "X85n1592_005:0316c15": "破蕩是活計)云電光中良驥。瞬息千里。如何得一往追上。",
    "X85n1592_005:0316c16": "欖轡入手。師云。好箇驢前馬後漢。(別云。騎驢更覓驢)云大慧",
    "X85n1592_005:0316c17": "云。將八識一刀。憑甚麼安身立命。師云。還我刀子來。",
    "X85n1592_005:0316c18": "云胡來胡現。漢來漢現。是鏡體。是鏡光。師云。打破鏡",
    "X85n1592_005:0316c19": "來好相見。(別云。早不是了也)云未開口已前。為甚便棒便喝。",
    "X85n1592_005:0316c20": "師云。為汝不薦。(別云。老僧只恨手慢)云日升月沈。雷轟電掣。山",
    "X85n1592_005:0316c21": "靜雲閒。水流花開。莫非是者箇迸現。如何拈得向脚",
    "X85n1592_005:0316c22": "跟下。要用便用。師云。魚行水濁。(蓮云。迷頭認影)云修行人多",
    "X85n1592_005:0316c23": "怕去後黑漫漫地。不知現前黑漫漫地更苦。盡說生",
    "X85n1592_005:0316c24": "死事大。不知現前剎那死死生生更切。此際重關一",
    "X85n1592_005:0317a01": "擊。如何下手。師云。好與三十棒。(別云。真箇黑漫漫地)云高峯言。",
    "X85n1592_005:0317a02": "大徹底人。未脫生死。為甚命根不斷。命根既未斷。呌",
    "X85n1592_005:0317a03": "做大徹。徹底何事。師云。汝喚甚作命根。(別云。莫錯會高峯語)云",
    "X85n1592_005:0317a04": "一句當天。八萬門永絕生死。者一句得恁有力。師云。",
    "X85n1592_005:0317a05": "坐斷乾坤(是甚麼句○別云。者箇不是人傳授底。你莫妄想)　問己事未明。",
    "X85n1592_005:0317a06": "乞師指示。時值板響。師云。打板了。喫粥去。(別云。喫粥後向你道)",
    "X85n1592_005:0317a07": "　問雲門餅。趙州茶。和尚者裏有麼。師云。一頓大拳",
    "X85n1592_005:0317a08": "頭　問眾中操履好。靜中操履好。師曰。分身兩處看",
    "X85n1592_005:0317a09": "(別云。莫管他)　問乞師指截徑處。師云。汝是甚處人。云江",
    "X85n1592_005:0317a10": "西。師把住云。江西到者裏多少路。僧擬議。師推出",
    "X85n1592_005:0317a11": "　問古人一言之下。為甚麼便曉得雲門兒孫。師打云。",
    "X85n1592_005:0317a12": "你是甚麼人。(別云。雲門是兒孫)僧禮拜。師又打　問如何是",
    "X85n1592_005:0317a13": "秘密藏。師云。八萬四千(別云。瞞人不得)　問搬石挑沙。明甚",
    "X85n1592_005:0317a14": "麼邊事。師云。來日再去挑　行者問。吞不進。吐不出",
    "X85n1592_005:0317a15": "時如何。師云。問取舌頭　比丘尼問。如何是本地風",
    "X85n1592_005:0317a16": "光。師云。嘗在汝面門出入。(別云。淨地莫放尿)尼欣然禮拜。師",
    "X85n1592_005:0317a17": "云。且放過汝　問如何是的的大意。師云。向前來。僧",
    "X85n1592_005:0317a18": "近前。師便打。僧云。上根大器。直下承當。中下人來如",
    "X85n1592_005:0317a19": "何。師云。老僧從來未嘗眼花。僧無語。師云。你是最下",
    "X85n1592_005:0317a20": "種也未得在　問曹洞宗有君臣偏正。師云。除却君",
    "X85n1592_005:0317a21": "臣偏正。致一問來。云除君臣偏正。教某更問甚麼。師",
    "X85n1592_005:0317a22": "云。只你恁麼道。是君是臣。是偏是正。僧擬議。師喝出",
    "X85n1592_005:0317a23": "　問生死如何透。師打一拳云。向者裏透　問如何",
    "X85n1592_005:0317a24": "是無生法。師打云。會麼。云不會。師云。賴汝不會。若會。",
    "X85n1592_005:0317b01": "老僧性命却在汝手裏(縱不會。和尚性命也在渠手裏)　師作務次。",
    "X85n1592_005:0317b02": "僧參云。某甲特來參叩和尚。師拖土籃云。為我擡土",
    "X85n1592_005:0317b03": "去。云某甲只是閒。師云。去老僧沒工夫說閒話　問。",
    "X85n1592_005:0317b04": "古人道。須參活句。莫參死句。如何是活句。師云。老僧",
    "X85n1592_005:0317b05": "舌破。為你說不得。去僧出復入曰。和尚舌破。用冬青",
    "X85n1592_005:0317b06": "葉好。師云。汝為甚著死句。連棒趁出　問離却拄杖",
    "X85n1592_005:0317b07": "子。請師別道一句。師掌云。不是拳頭。定是巴掌。僧禮",
    "X85n1592_005:0317b08": "拜。師以脚趯云。更有脚尖在　岳石帆居士參。出自",
    "X85n1592_005:0317b09": "撰禪門口訣請正。(指云。訣即不問。如何是禪。待伊擬議。便與裂碎)師接得。即",
    "X85n1592_005:0317b10": "置云。閒言語。士云。和尚看看。師閱數行。至實字。指問",
    "X85n1592_005:0317b11": "云。此字如何解說。士擬議云。却解說不出。師云。恁麼",
    "X85n1592_005:0317b12": "則是虗言了。士無語。良久又云。和尚者裏有甚麼人",
    "X85n1592_005:0317b13": "護法。師云。貧道法也無。護箇甚麼　問某甲生死不",
    "X85n1592_005:0317b14": "明。師云。者飯袋子。(尊於十號。者僧難當)僧擬開口。師便打　又",
    "X85n1592_005:0317b15": "僧出。禮拜擬問。師云。適纔你問甚麼。僧罔措。師推倒",
    "X85n1592_005:0317b16": "(推倒則不無好手。爭奈者僧爬起得快)　居士問。伎倆盡時如何。師便",
    "X85n1592_005:0317b17": "打。(打即不無。爭奈伎倆盡何)士擬議。師云。伎倆盡了　問死人難",
    "X85n1592_005:0317b18": "活時如何。師云。你且去。僧擬議。師打云。真箇死漢",
    "X85n1592_005:0317b19": "　問學人到已一月。不見堂頭時如何。師云。者老漢甚",
    "X85n1592_005:0317b20": "處去也。僧擬議。師便打　問前念過去。後念未生。主",
    "X85n1592_005:0317b21": "人公在何處。師云。立地死漢。(別云。恰好)僧云不會。師云。拖",
    "X85n1592_005:0317b22": "出死屍去(別云。多了箇不會)　問如何是佛身無為。不墮諸",
    "X85n1592_005:0317b23": "數。師云。合取狗口(別云。墮也)　問如何是學人自己。師云。",
    "X85n1592_005:0317b24": "我不識你　僧求開示。師翹一足。僧云。一口氣不來",
    "X85n1592_005:0317c01": "時作麼生。師彈足云。但問取他　問如何是生死業。",
    "X85n1592_005:0317c02": "師云。即汝是。如何是涅槃心。師云。即汝是。僧禮拜起。",
    "X85n1592_005:0317c03": "師以拄杖指云。去。僧喜躍而出　問疑情頓發。因甚",
    "X85n1592_005:0317c04": "麼命根不斷。師云。只為你疑情。命根不斷。云斷後如",
    "X85n1592_005:0317c05": "何。師打云。教你沒處藏身(蓮別云。一切不疑)　問人人有箇",
    "X85n1592_005:0317c06": "本具底影子。為甚踏不著。師云。看脚下。僧禮拜。師與",
    "X85n1592_005:0317c07": "一踏云。却是老僧踏得著(何曾踏著)　問有佛出世。作何",
    "X85n1592_005:0317c08": "供養。(打云。祇將者箇供養)師云。老僧不受。云請師方便。師打云。",
    "X85n1592_005:0317c09": "與你一頓　問如何是清淨法身。師云。你會種田不。",
    "X85n1592_005:0317c10": "云不會。師云。我者裏用你不著(別云。替我擔糞去)　興化黃",
    "X85n1592_005:0317c11": "伯初居士參。問弟子有條拄杖子。見佛殺佛。見祖殺",
    "X85n1592_005:0317c12": "祖。今日特來呈似。師云。放下著。云弟子連自己都殺",
    "X85n1592_005:0317c13": "却了。師云。將甚麼來。士無語。又問。和尚入閩。將甚麼",
    "X85n1592_005:0317c14": "來。師云。祇有貧道　問某甲初出家。求和尚開示。師",
    "X85n1592_005:0317c15": "云。出家來多少時。云去歲。師云。逢人但恁麼說。不得",
    "X85n1592_005:0317c16": "錯舉　黃司李問。風清月白時如何。師云。大家在者",
    "X85n1592_005:0317c17": "裏。又問。弟子轉機不圓。過在甚麼處。師云。過在問人",
    "X85n1592_005:0317c18": "處。云不問人時如何。師云。信口道將來　問和尚還",
    "X85n1592_005:0317c19": "有不為人說底法麼。師云。我曾向道甚麼來。僧無語。",
    "X85n1592_005:0317c20": "師云。元來　錢相國入山。問如何是如來大意。師云。",
    "X85n1592_005:0317c21": "居士今日從甚處來。云從人行過底路來。師云。恁麼",
    "X85n1592_005:0317c22": "則不如來了。國無語(代云。瞞和尚不得)　問鐵牛吞却虗空",
    "X85n1592_005:0317c23": "時如何。師云。老僧在甚麼處。(別云。鐵牛在那裏)僧無語(復云。為什",
    "X85n1592_005:0317c24": "麼不吞卻)　行者問。如何是無上菩提道。師云。俗人頭戴",
    "X85n1592_005:0318a01": "僧官帽。云畢竟有何方便。師云。自家摸取好　僧自",
    "X85n1592_005:0318a02": "徑山來參。問如何是不動尊。師云。此去徑山五百里。",
    "X85n1592_005:0318a03": "僧喜躍作禮而退　道者問。如何是百草頭上祖師",
    "X85n1592_005:0318a04": "意。師拈拄杖云。者是百草頭。打云。如何是祖師意。者",
    "X85n1592_005:0318a05": "擬議。師喝退　問目前無一法時如何。師云。背後著",
    "X85n1592_005:0318a06": "眼　問如何是圓滿覺。師打云。你欠一著　問如何",
    "X85n1592_005:0318a07": "是新年最初行脚句。師云。去。云如何是步步不錯句。",
    "X85n1592_005:0318a08": "師云。去　居士問。世間以何為尊。師云。唯汝為尊。(好霹",
    "X85n1592_005:0318a09": "霹)士禮拜。師云。忽然霹靂打汝。又作麼生。士無語(代云",
    "X85n1592_005:0318a10": "某甲果然不識痛癢)　問如何是急水行船。師云。山僧未做長",
    "X85n1592_005:0318a11": "年三老。僧無語。師打云。崖上看取(好箇崖上看取。可惜水裏人不會)",
    "X85n1592_005:0318a12": "　問虗空破了將何補。師云。將你補(別云。莫將老僧補)　居",
    "X85n1592_005:0318a13": "士問。弟子有病。求和尚授記。師云。死。云再請一語。師",
    "X85n1592_005:0318a14": "云。待汝活時向汝道　行者超智侍立次。師問今日",
    "X85n1592_005:0318a15": "有新到麼。者云無。師便打(何不掀倒禪牀。也顯天童門下有師兒)　問",
    "X85n1592_005:0318a16": "向上一路。千聖不傳。棒喝交馳。合明何事。師便打",
    "X85n1592_005:0318a17": "　僧云。明知生是不生之法。因甚被生死所留。(蓮云。賺殺闍黎)",
    "X85n1592_005:0318a18": "師打云。還知麼。進云。便恁麼去時如何。師云。賺殺闍",
    "X85n1592_005:0318a19": "黎　居士問。者裏風境。與嘉興風境如何。師云。處處",
    "X85n1592_005:0318a20": "白雲處處日(別云。者裏即不問。如何是嘉興。速道)　問某甲出山去。忽",
    "X85n1592_005:0318a21": "有人問天童佛法。聲未絕。師便打。僧禮拜。師復打云。",
    "X85n1592_005:0318a22": "逢人不得錯舉。僧起云。祇者是。師云。孟八郎漢(大小天童",
    "X85n1592_005:0318a23": "龍頭蛇尾。打了趁出。猶較些子)　問不是心。不是佛。不是物。師以手",
    "X85n1592_005:0318a24": "攔胸推倒階下云。是甚麼。僧罔措。師便打　問大眾",
    "X85n1592_005:0318b01": "一齊上來。未審和尚將何管待。師打云。只將者箇管",
    "X85n1592_005:0318b02": "待。云恁麼則箇箇飽齁齁去也。師云。你自己分上作",
    "X85n1592_005:0318b03": "麼生。僧無語。(圓代云。某甲不喫。蓮云。我與你一頓。息代云。某甲飽喫。蓮云。更與你一頓)師",
    "X85n1592_005:0318b04": "復打　問生死不明。乞師指示。師云。正好消息。僧禮",
    "X85n1592_005:0318b05": "拜。師詰云。你道好在甚麼處。僧無語。師便打　居士",
    "X85n1592_005:0318b06": "問。誦經持呪。還了得生死不。師云。了不得。士云。作麼",
    "X85n1592_005:0318b07": "生了得。師打云。向者裏薦得。方可了得。士云。和尚還",
    "X85n1592_005:0318b08": "有生死不。師云。你若有時我也有。你若無時我也無",
    "X85n1592_005:0318b09": "　問如何是清淨法身。師云。泥猪癩狗　問行住坐",
    "X85n1592_005:0318b10": "臥。如何是學人本身。師云。行住坐臥(別云。不是行住坐臥)　獅",
    "X85n1592_005:0318b11": "林問。和尚不會打福州鄉譚。來作麼。師云。換汝眼睛。",
    "X85n1592_005:0318b12": "東土人說話。西天人領略。是何曲調。師云。五音六律",
    "X85n1592_005:0318b13": "不相當。和尚拄杖拂子燒却了。將何示人。師云。正示",
    "X85n1592_005:0318b14": "人。和尚歸金粟。有幾人相伴。師云。盡大地人　新到",
    "X85n1592_005:0318b15": "參。方擬人事。師云。已相見了也。速退速退。云和尚因",
    "X85n1592_005:0318b16": "甚著忙。師高聲云。道甚麼。云某甲博山來。師便打。僧",
    "X85n1592_005:0318b17": "云。打錯了。師云。汝動足時即錯了。在者裏覓甚麼盌。",
    "X85n1592_005:0318b18": "連棒打出(拈云。動足來時不打。此時纔打。豈不是和尚錯)　僧參。師問甚處",
    "X85n1592_005:0318b19": "來。云杭州。師云。杭州有幾多官員在任。幾多官員不",
    "X85n1592_005:0318b20": "在任。(代云。有告示不許窺探)云不知。師云。你不從杭州來。僧擬",
    "X85n1592_005:0318b21": "議師叱出　師問僧。那裏來。云蘇州來。師云。那裏人。",
    "X85n1592_005:0318b22": "云金華人。師云。到蘇州作甚麼。云一事也無。師云。恁",
    "X85n1592_005:0318b23": "麼則空去空回也。云長遠如此。師云。長遠如此箇甚",
    "X85n1592_005:0318b24": "麼。云不知。師打云。還知麼。僧無語。師云。又道長遠如",
    "X85n1592_005:0318c01": "此　師採豆莢次。有僧參。師問那裏來。云紹興來。師",
    "X85n1592_005:0318c02": "云。紹興還有豆莢也無。云有。師云。既有來作甚麼。云",
    "X85n1592_005:0318c03": "特來禮和尚。師云。喫茶去　求如居士呈偈云。水到",
    "X85n1592_005:0318c04": "渠成。瓜熟蒂落。缽盂無柄。徒勞把捉。大千沙界。法王",
    "X85n1592_005:0318c05": "正覺。若人會得。是名絕學。(盋盂柄太多了)且云。弟子有箇會",
    "X85n1592_005:0318c06": "處。求和尚證明。師未過手。便云。我已為汝證明了也。",
    "X85n1592_005:0318c07": "云此是會處。還有箇行處。先不得。後不得。正與麼時",
    "X85n1592_005:0318c08": "恁麼得。咦。老鼠見猫兒。動也動不得。師云。你者獃子。",
    "X85n1592_005:0318c09": "云和尚家風已盡知。原來祇是者些兒。若云更有元",
    "X85n1592_005:0318c10": "和妙虗空穵孔總成癡。師云。一發獃了士拂袖便出。",
    "X85n1592_005:0318c11": "次夕。復入室。師云。今日又作麼生。士就師膝一揑。師",
    "X85n1592_005:0318c12": "云。你試道看。云和尚還要第二杓惡水那。師云。你試",
    "X85n1592_005:0318c13": "潑看。士轉身作女人拜。便出　師一晚與五峯話次。",
    "X85n1592_005:0318c14": "驀伸脚云。你作麼生。峯以脚趯之。師笑云。未在。未在。",
    "X85n1592_005:0318c15": "云和尚道看。師倒臥。峯云。也只是困。師云。你又與麼",
    "X85n1592_005:0318c16": "去也。峯乃禮拜　石車參。師問那裏來。云雲門來。師",
    "X85n1592_005:0318c17": "云。幾時起身。車打一圓相。師云。不可亂做。云千里同",
    "X85n1592_005:0318c18": "風。今日特來親領痛棒。師云。既是千里同風。又來作",
    "X85n1592_005:0318c19": "麼。車即提起左脚。師云。者還不是。車又提起右脚。師",
    "X85n1592_005:0318c20": "云錯也云風吹別調中。師休去　新到參。方禮拜。師",
    "X85n1592_005:0318c21": "乃蹋之。僧擬開口。師便打出　僧纔禮拜。師以杖抵",
    "X85n1592_005:0318c22": "云。去去。云某甲話也未問。師云。設若問話。堪作甚麼。",
    "X85n1592_005:0318c23": "僧擬議。師喝出　僧參。自敘諸方相見機緣將畢。師",
    "X85n1592_005:0318c24": "咳[口*敕]一聲。唾地云。你道道看。僧罔措。師連棒打出",
    "X85n1592_005:0319a01": "　僧呈偈。師接得。即撦破。顧僧云。今日多少泥水匠。云",
    "X85n1592_005:0319a02": "前三三與後三三。師打云。是多少。僧豎拳。師直打出",
    "X85n1592_005:0319a03": "　河南僧參。喫茶次。師問曾到少林麼。僧云。曾到。師",
    "X85n1592_005:0319a04": "云。堂頭和尚如何。云提唱為主。師云。提唱箇甚麼。僧",
    "X85n1592_005:0319a05": "無語。師舉起茶盞云。還提唱者箇麼。云拈來無不是。",
    "X85n1592_005:0319a06": "師云。錯認定盤星。僧復無語　師問僧。甚處來。云天",
    "X85n1592_005:0319a07": "目來。師云。高峯祖師安麼。僧無語。(代云。謝和尚挂念)師云。想",
    "X85n1592_005:0319a08": "必你不從天目來　缾匋僧參。呈一圓相。後書偈云。",
    "X85n1592_005:0319a09": "缾匋燒得破砂盆。不妨拈出眾人驚。祖師一見攢眉",
    "X85n1592_005:0319a10": "哭。後來那有者兒孫。師目竟。即撦破。顧僧云。如何解",
    "X85n1592_005:0319a11": "交。(者僧無風起浪。卻不知悟老在伊未舉已前垂手。所以道句後出身有萬千。句前出身無一箇)僧",
    "X85n1592_005:0319a12": "罔措。師趁出　華山。僧參。師問華山道場做完也未。",
    "X85n1592_005:0319a13": "云已畢。師云。既畢又來做甚麼。僧無語　僧參。師問",
    "X85n1592_005:0319a14": "甚處來。云河南。師云。臨濟大師道。不在河南。定在河",
    "X85n1592_005:0319a15": "北。即今在河南河北云。在河南。師云。何不教他同來。",
    "X85n1592_005:0319a16": "僧無語。(代云。若教即不來)師云。掠虗漢出去　僧呈偈云。未",
    "X85n1592_005:0319a17": "明心地印。追究祖師關。識破分明也。前三三與後三",
    "X85n1592_005:0319a18": "三。師云。不前不後是多少。僧擬議。師打出　一僧入",
    "X85n1592_005:0319a19": "室。云某甲有箇見處。師云。汝作麼見。僧擬對。師搖手",
    "X85n1592_005:0319a20": "云。未見在。僧云。和尚道一句看。師云。待老僧別有箇",
    "X85n1592_005:0319a21": "見處。即向汝道。僧罔措。師叱出　僧參。師問甚麼處",
    "X85n1592_005:0319a22": "來。云揚州。師云。來作甚麼。云生死不明。來見和尚。師",
    "X85n1592_005:0319a23": "曰。他死了。僧沈吟。師以杖逐出。復喚闍黎。僧回首。師",
    "X85n1592_005:0319a24": "曰。虗生浪死漢　僧參。師問那裏來。云博山來師云。",
    "X85n1592_005:0319b01": "住多少年。云三年。師云。喫多少飯。僧無語(蓮代與一拳)",
    "X85n1592_005:0319b02": "　揚州僧同居士參。師云。古人道。腰纏十萬貫。騎鶴上",
    "X85n1592_005:0319b03": "揚州。且道是甚麼人。士云古人。(蓮別與一掌)師云。古人在",
    "X85n1592_005:0319b04": "甚麼處。士云。古人與今人同體。師云。四大本空。五蘊",
    "X85n1592_005:0319b05": "非有。將甚麼作體。士無語。僧云。此居士特來請問和",
    "X85n1592_005:0319b06": "尚。無開口處。師云。你口向甚麼處開。僧云。向和尚脚",
    "X85n1592_005:0319b07": "跟下開。師云。向汝道甚麼。僧亦無語　師問僧。今日",
    "X85n1592_005:0319b08": "多少人擡樹。僧云。八十多。師云。多多少。云。八十一箇。",
    "X85n1592_005:0319b09": "師曰。那箇起頭那箇住。僧無語　嘉興密印寺僧參。",
    "X85n1592_005:0319b10": "師曰。當初高峯和尚。亦是密印寺裏出身。僧云。是。師",
    "X85n1592_005:0319b11": "云。即今在甚麼處。僧茫然。師云。且坐喫茶　天竺二",
    "X85n1592_005:0319b12": "僧參。師問甚麼處來。云海上來。師曰。海上觀音。與天",
    "X85n1592_005:0319b13": "竺觀音如何。云一樣。(蓮別但豎二指)師指僧曰。與你一樣耶。",
    "X85n1592_005:0319b14": "與者上座一樣耶。二僧俱無語　二僧論大顛擯首",
    "X85n1592_005:0319b15": "座話。一云令當行。一云賊被狗咬。爭之不已。白師。師",
    "X85n1592_005:0319b16": "云。祇如賊被狗咬。落在那箇分上。一僧云。首座分上。",
    "X85n1592_005:0319b17": "師遂一齊擯出(句後不會何況句前)　示純一上人。參禪正忌",
    "X85n1592_005:0319b18": "襍毒入心。貴乎純一。所以道。舉一不得舉二。放過一",
    "X85n1592_005:0319b19": "著。落在第二。須知參禪也是第二。修元門也是第二。",
    "X85n1592_005:0319b20": "成仙也是第二。作佛也是第二。生也是第二。死也是",
    "X85n1592_005:0319b21": "第二。總之凡起一念。皆是第二。苟真實要會。純一無",
    "X85n1592_005:0319b22": "襍。但向一念未生前看。行也看。住也看。坐也看。臥也",
    "X85n1592_005:0319b23": "看。一看看得行不知行。住不知住。坐不知坐。臥不知",
    "X85n1592_005:0319b24": "臥。不覺不知。忽然覿面相逢。始覺從前錯用心　示",
    "X85n1592_005:0319c01": "時功林居士。祖師西來。不立文字。直指而已。惟至德",
    "X85n1592_005:0319c02": "山臨濟以棒喝直指。最為明白切要。所謂棒打石人",
    "X85n1592_005:0319c03": "頭。嚗嚗論實事。今人不薦棒頭指處。而以知痛癢者",
    "X85n1592_005:0319c04": "是為心。殊不知乃識神耳。古人云。學道之人不識真。",
    "X85n1592_005:0319c05": "只為從前認識神。無量劫來生死本。癡人認作本來",
    "X85n1592_005:0319c06": "人。所以貧道徵居士云。祇如不痛不癢時如何。居士",
    "X85n1592_005:0319c07": "如果要了生死。透識神。但看者一扇子。落在甚麼處。",
    "X85n1592_005:0319c08": "則自然知道者一扇。初不曾打在痛上。真果似棒打",
    "X85n1592_005:0319c09": "石人頭。便見臨濟大師道。我被黃檗先師打六十棒。",
    "X85n1592_005:0319c10": "如蒿枝拂著相似。彼豈以知痛癢者為然哉　示林",
    "X85n1592_005:0319c11": "道人。祖師西來。唯直指單提。令人返本還源而已。欲",
    "X85n1592_005:0319c12": "究其旨。但向不睹不聞之先。直下覰透。便見分曉。如",
    "X85n1592_005:0319c13": "黑漆桶處於黑夜。初無二色。即無二見。既無二見。則",
    "X85n1592_005:0319c14": "不見有男。不見有女。不見有纏縛。有解脫。不見有凡",
    "X85n1592_005:0319c15": "聖。有淨穢。亦不見有元有妙。有覺不覺。亦不見有道",
    "X85n1592_005:0319c16": "不道。不見有空不空。不見有真不真。亦不見有苦樂",
    "X85n1592_005:0319c17": "昏慧。火宅清涼。所以貧道生平。但有來者。便當頭一",
    "X85n1592_005:0319c18": "棒。俾伊漆桶生光。即無二見。所謂直截根源佛所印",
    "X85n1592_005:0319c19": "耳　示靜虗禪人。真欲超生脫死。須辦鐵石心。如枯",
    "X85n1592_005:0319c20": "木死灰。聖念凡情。俱無起滅。於淨臝臝赤灑灑上。洞",
    "X85n1592_005:0319c21": "然契證。明見得徹。諦信得及。與從上佛祖握臂共行。",
    "X85n1592_005:0319c22": "無有差忒。更須一念萬年。萬年一念。純一無襍。纔有",
    "X85n1592_005:0319c23": "纖豪起滅。便是生死因緣。無有超脫之期。務使如鳥",
    "X85n1592_005:0319c24": "出籠。無欲無依。舉動施為。常在本分中真踐實履。無",
    "X85n1592_005:0320a01": "虗弃工夫。趙州二十年不襍用心。涌泉四十年尚自",
    "X85n1592_005:0320a02": "走作。香林四十年方成一片。信知從上古人。皆自尋",
    "X85n1592_005:0320a03": "常日用中。密密體驗。始能臨末稍頭。不怕甕中走鼈",
    "X85n1592_005:0320a04": "耳　復清都史居士。居士越要葢天葢地。自繇自在。",
    "X85n1592_005:0320a05": "終不能得。乃與隱隱陰魔對敵。故有恁麼也不得。不",
    "X85n1592_005:0320a06": "恁麼也不得。恁麼不恁麼總不得。直須堅豎脊梁。全",
    "X85n1592_005:0320a07": "身翻轉。猛著精彩。把世出世閒。一口吞盡。不用葢天",
    "X85n1592_005:0320a08": "葢地。而自葢天葢地。赤條條去也。若胸次中一豪治",
    "X85n1592_005:0320a09": "不盡。要了生死。無有是處。故曰。豪釐繫念。三途業因。",
    "X85n1592_005:0320a10": "非虗語也　復子元劉居士。來書一發願。二程途。三",
    "X85n1592_005:0320a11": "醒悟。四工夫。足見居士立志真實。骨器不凡。聰明靈",
    "X85n1592_005:0320a12": "利。異於常人。然細玩之。悟境未實。現相非真。現相急",
    "X85n1592_005:0320a13": "須撥採。悟境著實參期。若不期悟。發願枉發。程途枉",
    "X85n1592_005:0320a14": "行。工夫枉為。何也。未悟時期悟為工夫。不悟不休為",
    "X85n1592_005:0320a15": "程途。不悟不休為發願。如悟則乘其悟力。以茲利己。",
    "X85n1592_005:0320a16": "以茲利人。則工夫程途發願。皆在其間。不假別發願",
    "X85n1592_005:0320a17": "別程途別工夫耳。且果悟。則一一不著問人而自明",
    "X85n1592_005:0320a18": "矣　復紀常陳居士。學道當先期悟。以悟力充至頭",
    "X85n1592_005:0320a19": "頭無間。則無昧悟力而平時熟習自無地矣(要言不煩)",
    "X85n1592_005:0320a20": "　復元怙張居士。葢與此事相應。則世緣不待拋而自",
    "X85n1592_005:0320a21": "拋。知見不待離而自離。語言不待忘而自忘。總之世",
    "X85n1592_005:0320a22": "出世間。語言知見。都來與道人分上無干涉者。無他。",
    "X85n1592_005:0320a23": "因與此事相應故也　復似孫江居士。手諭認得言",
    "X85n1592_005:0320a24": "思路絕一著。又云。於古德言句。有彼此乖迕不能無",
    "X85n1592_005:0320b01": "疑者。總之未真證得言思路絕故也。若果證得。則自",
    "X85n1592_005:0320b02": "然一心不生。一心不生。則妄情不起。妄情不起。則無",
    "X85n1592_005:0320b03": "現業流識。無現業流識。則曠劫習氣頓淨矣。然則試",
    "X85n1592_005:0320b04": "問居士。如何是言思路絕底一著。切莫學恁麼說。便",
    "X85n1592_005:0320b05": "當了也　復吳道婆。五宗差別之語言。亦無非明人",
    "X85n1592_005:0320b06": "人本分一著。若離人人本分一著。別有差別之智。則",
    "X85n1592_005:0320b07": "隨名相展轉生差別之情識。依舊無自繇分。當知涅",
    "X85n1592_005:0320b08": "槃妙心是大海。差別智是雨滴。滴雖不同。總歸大海。",
    "X85n1592_005:0320b09": "自無差別。所謂唯此一事實。餘二則非真。是正宗正",
    "X85n1592_005:0320b10": "旨。若有差別之智。勝過涅槃者。是為魔說。",
    "X85n1592_005:0320b11": "紹興府雲門雪嶠圓信禪師鄞縣朱氏子。年九歲。聞",
    "X85n1592_005:0320b12": "僧誦水鳥樹林皆悉念佛念法念僧語。遂知信向佛",
    "X85n1592_005:0320b13": "乘。二十九棄家。訪秦望禎山主。禎舉昔有他心通僧",
    "X85n1592_005:0320b14": "住山。有僧造訪。心已預知。遂躬往溪邊候迎。且負渡",
    "X85n1592_005:0320b15": "之。至中流。問僧曰。汝是甚處來。僧答天竺。心曰。我聞",
    "X85n1592_005:0320b16": "有三天竺。你從那一竺來。速道速道。僧無對。心復負",
    "X85n1592_005:0320b17": "回。擲於地曰。且教汝岸上死。(明明指出矣。爭奈者僧不會)僧歸病",
    "X85n1592_005:0320b18": "發。遂死。師聞舉。疑情頓發。徹夜參究。次日拽杖入山。",
    "X85n1592_005:0320b19": "見危石高聳。棄而登。奮躍上下。高聲提曰。從那一竺",
    "X85n1592_005:0320b20": "來。速道速道。復自誓曰。悟不悟。性命只在今日了。狠",
    "X85n1592_005:0320b21": "提至日午。忽然前後際斷。如空中迸出日輪相似。乃",
    "X85n1592_005:0320b22": "衝口說偈曰。石貼背脊骨。翻身脇肋骨。子細看將來。",
    "X85n1592_005:0320b23": "動也動不得。復喝曰。張三殺人。李四償命。次往天台。",
    "X85n1592_005:0320b24": "擡頭見古雲門三字。豁然大悟。述偈曰。一上天台雲",
    "X85n1592_005:0320c01": "更深。脚跟踏斷草鞋繩。比丘五百無蹤影。若見他時",
    "X85n1592_005:0320c02": "打斷筋。往參雲棲。問如何得成佛作祖去。(家富小兒驕)棲",
    "X85n1592_005:0320c03": "云。問道於盲。(恰是)師云。道豈盲耶。(猶挂唇齒在)棲云。我盲。(也不",
    "X85n1592_005:0320c04": "得一向)師打○相云。(昔時氣息爭。解忘得)總在者裏。(莫錯認)棲指○",
    "X85n1592_005:0320c05": "相云。盲。(蝦蟇窟裏果沒蛟龍)師云。見婦不須重下淚。還他原是",
    "X85n1592_005:0320c06": "箇中人。棲云。不是箇中人。(相罵饒你接嘴。相唾饒你潑水)師云。恰好",
    "X85n1592_005:0320c07": "棲云。好好師禮拜。呈偈云。不解西方不學禪。(棲著語云。低聲",
    "X85n1592_005:0320c08": "低聲)偶來塵世却隨緣。(棲云。解也。學也)三間茅屋傍溪住。(棲云溪深",
    "X85n1592_005:0320c09": "路滑)兩扇竹窗關月眠。(棲云。春色滿園關不住)碎盡衲衣那有結。",
    "X85n1592_005:0320c10": "(棲云。爭似寸絲不挂)養長頭髮欲成顛。(棲云。成顛亦不惡)自從會得吾",
    "X85n1592_005:0320c11": "師意。(棲云。胡餅裏討汁)白雪飄飄六月天。(棲云。夏行冬令寒暑不正)參龍",
    "X85n1592_005:0320c12": "池。一見便把住曰。佛不見身知是佛且置。如何是若",
    "X85n1592_005:0320c13": "實有知別無佛。池曰。有了你。沒有我。師拓開。池云。雪",
    "X85n1592_005:0320c14": "嶠不得老僧道。師禮拜。次年復參池。池豎一指。師云。",
    "X85n1592_005:0320c15": "喚作甚麼。(別云。得恁麼無意智)池休去。一日著草鞋入方丈。池",
    "X85n1592_005:0320c16": "云你草鞋猶未脫也。師云。何處見我草鞋來。(別云。特來方丈)",
    "X85n1592_005:0320c17": "池微笑。師呈偈云。數載龍池三度登。重重問話舌生",
    "X85n1592_005:0320c18": "冰。草鞋分付虎狼去。雙髻峯頭一箇僧。順治丁亥八",
    "X85n1592_005:0320c19": "月十九日。師示微疾。次日封鐘板。親書一紙示眾云。",
    "X85n1592_005:0320c20": "小兒曹。生死路上須逍遙。皎月冰霜曉。喫杯茶。坐脫",
    "X85n1592_005:0320c21": "去了。至二十六日酉時。果索茶飲。口唱雪花飛之句。",
    "X85n1592_005:0320c22": "奄然坐逝壽七十八。塔於雲門之右麓　上堂。雲門",
    "X85n1592_005:0320c23": "宗旨絕商量。函葢乾坤不覆藏。觸著頂門便顛蹶。棒",
    "X85n1592_005:0320c24": "頭指出好兒郎。僧問一口吸盡西江水時如何。師曰。",
    "X85n1592_005:0321a01": "露出野狐精。僧擬議。師便打　上堂。亘古開先風景",
    "X85n1592_005:0321a02": "異。此山何似紫袈裟。無言童子分明說。那箇男兒先",
    "X85n1592_005:0321a03": "到家。喝云。易復易。難復難。何人施大臂。斬斷祖師關",
    "X85n1592_005:0321a04": "　上堂。四十年來恁麼行。斬開碧落血腥腥。其中果",
    "X85n1592_005:0321a05": "有希奇事。師子遊行不問程。稽首燈王如來。普願微",
    "X85n1592_005:0321a06": "塵國土眾生。同入般若波羅蜜門。且道作麼生入。舉",
    "X85n1592_005:0321a07": "拂子云鑒　陞座。怒雷擊碎須彌石。化作大洋海底",
    "X85n1592_005:0321a08": "雪。泥牛吼。木馬嘶。拔出波斯眼中楔。春晴桃李盡風",
    "X85n1592_005:0321a09": "流。在處綠楊黃鳥擲。惟有住山人打眠。平生佛祖無",
    "X85n1592_005:0321a10": "交涉。無交涉。山花處處流鮮血。拍膝一下云。咦　顓",
    "X85n1592_005:0321a11": "愚師切菜次。師曰。作麼生切。愚云。刀刀到底。師曰。用",
    "X85n1592_005:0321a12": "許多氣力作麼。愚云。你作麼生。師曰。一刀到底(用許多氣",
    "X85n1592_005:0321a13": "力作麼)　黃端伯入山。久聞雪嶠。及至到來。不見一點。",
    "X85n1592_005:0321a14": "師曰。日頭大。黃云。雪溶後如何。師曰。春水滿溪流。黃",
    "X85n1592_005:0321a15": "云。大師曾見甚麼人。來師點胸曰。雪老。黃禮拜　黃",
    "X85n1592_005:0321a16": "問既是出家人。何不剃髮。師云。與居士一般。黃云。要",
    "X85n1592_005:0321a17": "做官那。師作扶翅勢。黃大笑。師曰。當時龐公也甚利",
    "X85n1592_005:0321a18": "害。黃云。當面蹉過。師目視之。黃云咦　程季清問。一",
    "X85n1592_005:0321a19": "庭月色。如何收拾得起。師曰。且待明早看(別云。滿盛黑漆桶)",
    "X85n1592_005:0321a20": "　程問。心字中作麼生加者一撇。師曰。漏(別云越途越黑)",
    "X85n1592_005:0321a21": "僧問。有殺人刀。活人劍。便請用。師曰。不是時。(別云。劍去久矣)",
    "X85n1592_005:0321a22": "僧云。借看得麼。師曰。鈍。僧云。有石頭在。師擊拂子三",
    "X85n1592_005:0321a23": "下。僧禮拜(錯認定盤星)　僧問。常言生死事大。無常迅速。",
    "X85n1592_005:0321a24": "還是幻身受。法身受。若幻身受。幻身無體何可受。(恁麼",
    "X85n1592_005:0321b01": "即不消問得也)若法身受。法身同虗空。(是伊虛空不解恁麼問)畢竟生",
    "X85n1592_005:0321b02": "死在何處。(迷悶可憐)師曰。汝今年多少。僧云。三十九歲。師",
    "X85n1592_005:0321b03": "云。汝三十九歲前在何處。僧無語。師曰。者箇便是生",
    "X85n1592_005:0321b04": "死。僧云。要見在何處迷起。師舉茶曰。者箇喚作甚麼。",
    "X85n1592_005:0321b05": "僧曰。茶杯。師曰。向者裏迷起(鈍置可憐)　駱沆瀣問。某心",
    "X85n1592_005:0321b06": "緒常亂。作麼生。師曰。正亂時。是看甚麼物。駱云。是主",
    "X85n1592_005:0321b07": "人公。師曰。若說是主人公。轉轉亂起來也　師與蔡",
    "X85n1592_005:0321b08": "五岳過放生池。師曰許多魚何不放些去。蔡曰。我者",
    "X85n1592_005:0321b09": "裏飛去底。(別云。在水裏)師以扇打云。還在者裏(我若見伊問。便將雪",
    "X85n1592_005:0321b10": "老推入池中)　陸文虎請齋。師曰。風雲際會時如何。陸云。",
    "X85n1592_005:0321b11": "原是箇文虎。師曰。只道得八成。陸曰。風雲際會時如",
    "X85n1592_005:0321b12": "何。師曰。虎生角也　道開問。近今佛法如何。師云。拄",
    "X85n1592_005:0321b13": "杖長一丈　開問清淨雪山。還有狗子也無。師曰。不",
    "X85n1592_005:0321b14": "消得。開曰。背後底聻。師曰。兩箇。開擬議。師便打。開把",
    "X85n1592_005:0321b15": "住拄杖。師曰。侍者點茶來。開放手。師曰。多少伎倆。一",
    "X85n1592_005:0321b16": "杯茶冰消瓦解(兩箇漢一場懡[怡台+羅])　師捫蝨次。聞谷師向背",
    "X85n1592_005:0321b17": "後拍肩一下云。和尚慈悲些。(聞谷被眼瞞了也)師曰。箇箇見",
    "X85n1592_005:0321b18": "血(聞谷血滴滴也。雪老慈悲。故有落草之談)　聞谷問。大悲千手眼。那一",
    "X85n1592_005:0321b19": "隻是正眼。師曰。露天石臼子。曰意旨如何。師曰。瞎",
    "X85n1592_005:0321b20": "　唐祈遠問。破屋將倒時。主人如何料理。師豎手曰。撐",
    "X85n1592_005:0321b21": "唐云。古人省力處。便是得力處。兩手撐時。莫費力麼",
    "X85n1592_005:0321b22": "師曰。屋倒也　唐問冤家忽到時。作何相待。師曰。裏",
    "X85n1592_005:0321b23": "頭底人聻。唐禮拜。師曰。諸佛諸祖。便認得者箇人。喚",
    "X85n1592_005:0321b24": "作大事已畢。唐云。學人亦覺裏頭有人。緣何常似隔",
    "X85n1592_005:0321c01": "一壁。(是你築一壁)師曰。不是者箇人　俞彥直問。祖祖相",
    "X85n1592_005:0321c02": "傳。傳箇甚麼。師豎一指。俞云。人人有者箇。何必要傳。",
    "X85n1592_005:0321c03": "師云。你只認得指頭　師坐次。蔡五岳指旁僧云。者",
    "X85n1592_005:0321c04": "邱荒田。怎麼好。師曰。直待春到。蔡云。春到來時如何。",
    "X85n1592_005:0321c05": "師曰。犁耙一齊出　僧問。急水灘頭下一篙時如何。",
    "X85n1592_005:0321c06": "師曰。你還打濕脚也未。僧無語。(不但濕脚沒頭浸殺)師喝出",
    "X85n1592_005:0321c07": "郭黎眉問如何是無地地主人。師曰。不居陰界。(別云。老僧",
    "X85n1592_005:0321c08": "不識伊)郭云。菩薩向地獄觀化一巡。誰是同伴。師曰。眼",
    "X85n1592_005:0321c09": "中無珠。脚下無指(別云。黎眉問老僧)　郭云。盡三界是箇圜",
    "X85n1592_005:0321c10": "扉。誰人出得。師曰。向三界外問將來(別云居士隨喜那)　郭",
    "X85n1592_005:0321c11": "將白紙作一○相。問云。是甚麼。師曰。起動居士(別云莫要",
    "X85n1592_005:0321c12": "老僧下語麼)　僧問路逢獅子時如何。師震威一喝。(別作怕勢)",
    "X85n1592_005:0321c13": "僧罔措。(不會咬人狗不如)師直打出　師一日問侍者曰。一",
    "X85n1592_005:0321c14": "切說得出。到此為甚麼說不出。者云。嗄。師曰。不關口",
    "X85n1592_005:0321c15": "事　僧問雲生月際時如何。師曰。甚麼時節。進云。樹",
    "X85n1592_005:0321c16": "凋葉落時如何。師曰鳥不宿　僧問如何是休糧方。",
    "X85n1592_005:0321c17": "師曰。兩粥一飯。(別云休糧圖箇甚麼)曰。此理如何。師曰。不曾嚼",
    "X85n1592_005:0321c18": "著一粒米。云。若然一切人皆相似也。師曰。不墮諸數",
    "X85n1592_005:0321c19": "　僧云。望大師慈悲。佛法布施些。師曰。窮云大師用",
    "X85n1592_005:0321c20": "不盡底。師曰。慳。僧無語。師拈布毛吹之。僧云。者箇是",
    "X85n1592_005:0321c21": "鳥窠底。師曰。鈍根奴。明明示汝。又道是鳥窠底(別云向你",
    "X85n1592_005:0321c22": "道窮你不信)　僧問如何是雲門餅。師曰。官巷口。曰如何",
    "X85n1592_005:0321c23": "是趙州茶。師曰。不濕嘴。曰如何是祖師西來意。師曰。",
    "X85n1592_005:0321c24": "六月火燒山。曰意旨如何。師曰。好下蘿蔔　僧參次。",
    "X85n1592_005:0322a01": "師將拂子擊案一下。曰者一擊。五家宗是那一家。僧",
    "X85n1592_005:0322a02": "擬答。師喝曰。一擊三千里。果然人不知　師曰。既是",
    "X85n1592_005:0322a03": "陳尊宿。為甚身子只得半截。眾下語不契。(代云。那半截在學人",
    "X85n1592_005:0322a04": "手裏待雪老再問。劈面便掌)師云。前人置得。又云。埋沒他不得(別云",
    "X85n1592_005:0322a05": "我也弄不出。又云。莫錯怪老僧)　僧問。四大分離時。向甚麼處去。師",
    "X85n1592_005:0322a06": "曰。棺材裏去。(別云。酒缸裏去)云意旨如何。師曰。埋在泥裏。(別云。",
    "X85n1592_005:0322a07": "葫蘆架上懸)僧禮拜。師喝出　僧問如何是第一元。師曰。",
    "X85n1592_005:0322a08": "蝦蟇吞大蟲。頭動尾巴顛。云如何是第二元。師曰。赤",
    "X85n1592_005:0322a09": "土畫簸箕。是甚祖師意。云如何是第三元。師曰。悔殺",
    "X85n1592_005:0322a10": "當年句。鮎魚上竹竿。云如何是第一要。師曰。乞我一",
    "X85n1592_005:0322a11": "文錢。十字街頭討。云如何是第二要。師曰。五更侵早",
    "X85n1592_005:0322a12": "起。終歲茫茫了。云如何是第三要。師曰。月落不成眠。",
    "X85n1592_005:0322a13": "書聲秋閣曉(代僧云。學人肚裏。凑不出者些言句。時如何。答云。你只消道箇猫)　何",
    "X85n1592_005:0322a14": "芝岳。方坦菴。方孩未。參次。師曰。昔日僧問雲門。如何",
    "X85n1592_005:0322a15": "是一切智通無障礙。門云。掃地潑水相公來。今日靜。",
    "X85n1592_005:0322a16": "明者裏也不掃地也不潑水。相公來。也請下一轉語。",
    "X85n1592_005:0322a17": "(下官難消)何云。荒田不揀草。(瞎漢)師大笑。何云。者一笑是賞",
    "X85n1592_005:0322a18": "是罰。(轉見敗闕)師復笑。何罔措(若我在彼要教渠哭)　僧問。不是心。",
    "X85n1592_005:0322a19": "不是佛。不是物。是箇甚麼。師曰。正好著力(別云。誰教你來問)",
    "X85n1592_005:0322a20": "　僧問。如何是本來面目。師曰。參。僧云。作麼生參。師",
    "X85n1592_005:0322a21": "曰。如何是本來面目　僧問萬法歸一。一歸何處。師",
    "X85n1592_005:0322a22": "曰。你做幾年工夫了。僧云。四五年。師曰。再做四五年",
    "X85n1592_005:0322a23": "始得(別云在何處)　僧問無夢無想。主人翁在甚麼處。(看你",
    "X85n1592_005:0322a24": "夢想)師云。在無夢無想處。僧喝。師曰。可惜許　師問僧。",
    "X85n1592_005:0322b01": "大悲菩薩用許多手眼作麼。僧無語。(代與一掌)師曰應接",
    "X85n1592_005:0322b02": "不下(別云。好鈍置你)　僧問。如何是不涉廉纖一句。師曰。不",
    "X85n1592_005:0322b03": "答。僧云。敗了也。師曰。沒人領會　僧進方丈云。會得",
    "X85n1592_005:0322b04": "者箇便禮拜。師曰。者箇是甚麼。僧無語。(代云。原來不會)師直",
    "X85n1592_005:0322b05": "打出方丈　葉開生問。覿面相逢。如何指示。(驀與一掌)師",
    "X85n1592_005:0322b06": "曰。你姓甚麼。葉云。與大師同姓。師曰。你道老僧姓甚",
    "X85n1592_005:0322b07": "麼。葉擬議(代云。和尚年尊忘前失後)師喝出　祁德公頌佛號。師",
    "X85n1592_005:0322b08": "曰。念佛作麼。祁云。成佛。師云。有一人不念佛亦成佛。",
    "X85n1592_005:0322b09": "祁云。念佛亦成佛。(別云。莫是和尚麼。待伊云。老僧不是者箇人。却向伊云。念佛亦成佛)",
    "X85n1592_005:0322b10": "師曰。佛之一字。吾不喜聞(兩箇沒鼻孔漢互相鈍置)　祁季超指",
    "X85n1592_005:0322b11": "亭前樹。問者樹幾時成佛。師曰。成佛久矣。(別云。待季超成時即",
    "X85n1592_005:0322b12": "成)祁云。為甚纔長出來。師曰。異見眾生　侍者問一",
    "X85n1592_005:0322b13": "僧。還做工夫不。師代曰。早起三碗粥。日中兩碗飯。者",
    "X85n1592_005:0322b14": "云。恁麼則不必做工夫了。師曰。飯裏有砂。者云。或遇",
    "X85n1592_005:0322b15": "無齒人又如何。師曰。天然(別云。牙根猶硬在)　師在堦下曝",
    "X85n1592_005:0322b16": "背。見徹崖至。忽作跪勢。曰意旨如何。崖云。揑怪不少。",
    "X85n1592_005:0322b17": "師驟步歸方丈　僧問。牛頭未見四祖時如何。師曰。",
    "X85n1592_005:0322b18": "水長船高。(別云。曲彎彎兩隻角)云見後如何。師曰。泥多佛大(別云",
    "X85n1592_005:0322b19": "也只是箇牛頭)　侍者問如何是向上事。師曰。方塔。云如何",
    "X85n1592_005:0322b20": "是向下事。師曰。塔影。者云。水乾塔倒又如何。師曰。一",
    "X85n1592_005:0322b21": "堆磚　圍爐次。侍者指火云。還彫琢得麼。師云。灰。(別云",
    "X85n1592_005:0322b22": "添炭來)者云。忽然回燄時如何。師曰。火(別云烹茶喫)　師問",
    "X85n1592_005:0322b23": "侍者。如何是人。者曰。不逢。(不愧雪翁侍者)師曰。不逢時如何。",
    "X85n1592_005:0322b24": "者云。落日照青山。師曰。一場懡[怡台+羅]　師至佛殿。指阿",
    "X85n1592_005:0322c01": "難云。者一位為甚麼合掌。者云。見尊者來。(別云。也知和尚為人",
    "X85n1592_005:0322c02": "心切)師曰。施者難消(別云。老僧罪過)　僧問天童和尚。師曰。雖",
    "X85n1592_005:0322c03": "是弟兄。向未往來。僧曰。既是弟兄。為甚麼不往來。師",
    "X85n1592_005:0322c04": "曰。骨肉疎冷　侍者問。燈盡油乾時如何。師曰。昧不",
    "X85n1592_005:0322c05": "得(別云。睡覺好)　師問僧。你參甚麼話頭。僧云。一歸何處。",
    "X85n1592_005:0322c06": "師曰。一歸何處。僧無語。(代云。老漢耳背那)師曰。一歸不須歸。",
    "X85n1592_005:0322c07": "其法故不立(不須歸早立了也)　師問僧。見甚麼人來。僧云。",
    "X85n1592_005:0322c08": "不曾見人。師曰。當面妄語　師入堂。問維摩默然。意",
    "X85n1592_005:0322c09": "旨如何。眾無語。(代云。如法問來)師曰。樹高千尺。葉落歸根(未是",
    "X85n1592_005:0322c10": "歸根在)　示禪人。志同孤鶴遠。鉢響亂雲流。夜宿石橋",
    "X85n1592_005:0322c11": "下。曉行黃葉秋。古人云。未跨船舷。好與三十拄杖。若",
    "X85n1592_005:0322c12": "向者裏會得百城煙水。一場逗漏。伸脚打眠。度人已",
    "X85n1592_005:0322c13": "畢。思之　示禪人。此事不必向外尋討。但辦一箇乾",
    "X85n1592_005:0322c14": "淨肚皮。無事不辦。做工夫人。盡是說工夫者。他會做",
    "X85n1592_005:0322c15": "工夫人。默默十二時中。只有一箇不了底心肝。橫於",
    "X85n1592_005:0322c16": "胸次更無第二物也。古人云。那箇拖你死屍來。但向",
    "X85n1592_005:0322c17": "者裏看。不須持呪念經。求人不如求己。誠哉是言也。",
    "X85n1592_005:0322c18": "者箇事要真真實實。念茲在茲。虗言浪語。一些來不",
    "X85n1592_005:0322c19": "得　示張服卿。雲生黑暗。定知有雨。人生在世。豈不",
    "X85n1592_005:0322c20": "知末後有一堆黃土。青茅冷冷。春秋不管。寒影疎疎。",
    "X85n1592_005:0322c21": "而今人只是一箇膽大。拚自己一段靈明佛性。丟向",
    "X85n1592_005:0322c22": "腦後。終日只是受用五欲。貪瞋癡外。別無所知。因果",
    "X85n1592_005:0322c23": "輪回。亦不肯信。皮頑竟有一丈思之　答金太史。已",
    "X85n1592_005:0322c24": "分中事。只在舉足掉臂間。無勞遠覓。若將道理語言",
    "X85n1592_005:0323a01": "湊泊他轉疎轉遠矣。何以故。他無滋味。無道理。寂泊",
    "X85n1592_005:0323a02": "無為。道理加之。如何使得。西來大師教外別傳者。正",
    "X85n1592_005:0323a03": "為此方人泥於道理文字。弄得嘴頭水漉漉地。不得",
    "X85n1592_005:0323a04": "見性。勞他得得過來。掃除葛藤。有直指人心見性之",
    "X85n1592_005:0323a05": "一宗也。今時士大夫做工夫不得力。偏喜解說。不知",
    "X85n1592_005:0323a06": "一切解說他不著。何以故。他無自性。無知解。非佛非",
    "X85n1592_005:0323a07": "眾生。你作麼生解。直饒文殊普賢快口利辭與麼與",
    "X85n1592_005:0323a08": "麼。不與麼不與麼。那事毫沒交涉。若有所得心。欲證",
    "X85n1592_005:0323a09": "西來大意。十萬八千。未是遠在。畢竟如何須要辦箇",
    "X85n1592_005:0323a10": "冰冷心腸。和前所知所覺。道理非道理。乃至世諦習",
    "X85n1592_005:0323a11": "氣。一齊掃却。掃不去。拚命掃。忽然掃破釋迦頂相。諸",
    "X85n1592_005:0323a12": "代祖師鼻孔。一時穿却。豈不快哉。古人云。但辦肯心。",
    "X85n1592_005:0323a13": "決不相賺　示聞孝廉禪宗如黃金布地。在在處處。",
    "X85n1592_005:0323a14": "皆作金色。拾得一塊。生生受用不盡。雖然。且未要歡",
    "X85n1592_005:0323a15": "喜。更向深山窮谷裏。一二十年。灰頭土面。忍饑吞餓。",
    "X85n1592_005:0323a16": "撞著咬猪狗手脚。爛槌一頓。方成金器。不然。喚作無",
    "X85n1592_005:0323a17": "用物　又示。一重一重造業。如蜣螂推糞丸相似。長",
    "X85n1592_005:0323a18": "日在裏許推。直待推殺在裏許方休。他也不怕死在",
    "X85n1592_005:0323a19": "糞堆裏。心心只恨推不出。饒他推得出。只是箇臭糞",
    "X85n1592_005:0323a20": "丸。古往今來。推殺萬萬千千恒河沙蜣螂蟲也倘有",
    "X85n1592_005:0323a21": "一箇[囗@力]地望空飛去。(倘有伶俐學人。問飛向甚處。去心圓即對他言。你向甚處來。還",
    "X85n1592_005:0323a22": "向甚處去)永不回頭。我說閻羅王亦怕是蟲　與管乾三",
    "X85n1592_005:0323a23": "居士。十二時中。念念在天台教上作活計。想汝智者",
    "X85n1592_005:0323a24": "再來也。肯承當麼。若不如是。且依本分。向是名真。精",
    "X85n1592_005:0323b01": "進真法供養如來處看不。然天台教無根無本。飲人",
    "X85n1592_005:0323b02": "殘液。不是丈夫。老漢長日在大歇石上斫額望汝。看",
    "X85n1592_005:0323b03": "你鑽故紙。直鑽到彌勒下生。只是箇管乾三。呵呵",
    "X85n1592_005:0323b04": "　答李夢白冢宰。近今末法衰替。要箇真參實悟底人。",
    "X85n1592_005:0323b05": "萬中無一。此事大不容易。達磨大師云。行解相應。是",
    "X85n1592_005:0323b06": "名曰祖。而今人總之不論。意識卜度。生死結根。總得",
    "X85n1592_005:0323b07": "十分相似。皮毛而已。便向人前亂做。宗門掃地矣。或",
    "X85n1592_005:0323b08": "豎指。或喝。或打○相。或拂袖便行。或作女人拜。此等",
    "X85n1592_005:0323b09": "滅胡種類。皆魔子也。可悲可痛。杜撰長老。稻蔴竹葦",
    "X85n1592_005:0323b10": "然。朽到開先。原非本意。自念福薄德淺。(蒙叟云。風之積也不厚。則",
    "X85n1592_005:0323b11": "其負大翼也無力。德不並曹溪。緣不儕馬祖。毋寧藏拙。有志者勉之)言語不重。何能似",
    "X85n1592_005:0323b12": "古人匡宗行道。(丈夫自量語非欺人也)只可深埋山谷。茅屋石",
    "X85n1592_005:0323b13": "鐺。挨一日是一日。有何道可悟。眾生可度哉　示宋",
    "X85n1592_005:0323b14": "居士。人命無常。莫作久計。古云。六道中。人最靈。你若",
    "X85n1592_005:0323b15": "不明本命元辰。靈從何來。不過多集五欲貪瞋癡耳。",
    "X85n1592_005:0323b16": "肯向喉嚨下割得一刀。方許你稱靈稱聖。居六道中",
    "X85n1592_005:0323b17": "為師為範。要來要去。如脫臭衫。不然。總被他拘管。無",
    "X85n1592_005:0323b18": "自由分。要學佛法。還須真參實悟。十二時中。提箇話",
    "X85n1592_005:0323b19": "頭。看來看去。日久歲深。自然桶底脫落。腦門豁開。",
    "X85n1592_005:0323b20": "常州府磬山天隱圓修禪師本郡宜興閔氏子。依龍",
    "X85n1592_005:0323b21": "池剃染。參父母未生前話。一日讀棱嚴。至佛叱阿難",
    "X85n1592_005:0323b22": "此非汝心處。有省。但於乾峯一路涅槃門話有疑。後",
    "X85n1592_005:0323b23": "聞驢鳴。豁然大悟。一日入室。問歷歷孤明時如何。池",
    "X85n1592_005:0323b24": "曰。待你到者田地與你道。師便喝。池曰。汝還起緣心",
    "X85n1592_005:0323c01": "麼。師拂袖便出。久之受印可。池遷化。師縛茆磬山。後",
    "X85n1592_005:0323c02": "住報恩　示眾。山僧住箇破院子。不能為汝等提持",
    "X85n1592_005:0323c03": "佛法。賴土木瓦石為諸人轉大法輪。發大機用。諸人",
    "X85n1592_005:0323c04": "切不得當面蹉過。若蹉過。只知事逐眼前過。不覺老",
    "X85n1592_005:0323c05": "從頭上來　一日驀地入堂一喝。眾駭然無語。(見怪不怪",
    "X85n1592_005:0323c06": "其怪自壞)師四顧而出。次晚乃召眾曰。(兩重公案)山僧昨晚為",
    "X85n1592_005:0323c07": "汝等立在萬仞崖頭。命如懸絲。(好人不肯做。要去屎裏臥)今晚為",
    "X85n1592_005:0323c08": "汝等用老婆禪。亦命如懸絲。(自作自受)復喝一喝曰。且道",
    "X85n1592_005:0323c09": "今日者一喝。與昨日一喝。是同是別。(轉見不堪)會得者出",
    "X85n1592_005:0323c10": "眾道看。(溺鬼水底招人)一僧出。(竟有不要命底大奇)纔禮拜。師拈棒劈",
    "X85n1592_005:0323c11": "脊便打。(如潑水救火只恨手脚慢)僧起。師曰。速道速道。(猶要作死馬醫在)",
    "X85n1592_005:0323c12": "僧擬議。師復打　一居士家。壁上貼戒殺二字。下豎",
    "X85n1592_005:0323c13": "刀杖。有僧問士云。既戒殺。何故又畜殺生之具。士云。",
    "X85n1592_005:0323c14": "此非殺生之具。殺人之具也。其僧不肯。士乞師代一",
    "X85n1592_005:0323c15": "轉語。師云。喚作殺生之具。入地獄如箭射。士喜躍稽",
    "X85n1592_005:0323c16": "首　僧問。生死不明。乞師開示。師云。我也不明。云願",
    "X85n1592_005:0323c17": "和尚慈悲。師云。你將生死來。我為你開。示云。生不知",
    "X85n1592_005:0323c18": "來處。死不知去處。豈非生死。師云。又道不明僧禮拜",
    "X85n1592_005:0323c19": "　慧生居士問。如何是格物。師拈香爐云。會麼。士云。",
    "X85n1592_005:0323c20": "不會。師云。昔日張無垢問大慧云。如何是格物。慧云。",
    "X85n1592_005:0323c21": "汝但知格物而不知物格。無垢便悟去。士云。如何是",
    "X85n1592_005:0323c22": "物格。師云。若無物格爭知格物　僧琇石參禮起。打",
    "X85n1592_005:0323c23": "一○相。師云。者瞎漢。石便喝。師亦喝。石云。恁麼則石",
    "X85n1592_005:0323c24": "磬音嘹喨。聾人耳更聞。師云。看脚下。石又喝。師拈棒。",
    "X85n1592_005:0324a01": "石便禮拜　僧問元沙道。用處不換機。如何是用處",
    "X85n1592_005:0324a02": "不換機。師舉茶甌云。者箇只好喫茶　僧問。山河大",
    "X85n1592_005:0324a03": "地盡世界是父母未生前本來面目。如何。師云。汝轉",
    "X85n1592_005:0324a04": "山河大地作自己則易。轉自己作大地山河則難。僧",
    "X85n1592_005:0324a05": "云。山河大地盡是自己。何處更著自己。師擊案云。我",
    "X85n1592_005:0324a06": "打者裏。你却不痛。我打你却痛。你作麼生會。僧無語。",
    "X85n1592_005:0324a07": "師云。參　箬菴問。疑情不起時如何。師云。汝見甚麼",
    "X85n1592_005:0324a08": "道理。進云。言一物即不似。師云。又疑箇甚麼。進云。古",
    "X85n1592_005:0324a09": "人道似鏡長明。喚甚麼作鏡。師云。真常流注。進云。者",
    "X85n1592_005:0324a10": "是學人疑情邊事。師云。你還見鏡中有物麼。進云。鏡",
    "X85n1592_005:0324a11": "中既無物。為甚麼打破鏡。師云。為無一物。進云。打破",
    "X85n1592_005:0324a12": "鏡來時如何。師云。處處無蹤跡。進云。古人為甚麼又",
    "X85n1592_005:0324a13": "拈椎豎拂。師云。處處無蹤跡菴便禮拜　僧問。古人",
    "X85n1592_005:0324a14": "道。既是師子兒。為甚麼被文殊騎。師云。理能伏人",
    "X85n1592_005:0324a15": "　僧結破地獄印呈師。問云。舌印心三處。俱用紅色[口*紇]",
    "X85n1592_005:0324a16": "哩字。如何一處放光。乞和尚說破。師云。放下印子與",
    "X85n1592_005:0324a17": "汝道。僧放開手云。如何得破。師云。破了也　僧參。問",
    "X85n1592_005:0324a18": "喚作一物即觸。不喚作一物即背時如何。師云。汝喚",
    "X85n1592_005:0324a19": "甚麼作物。僧云。目前法法。師云。觸。僧不進語。師云。會",
    "X85n1592_005:0324a20": "麼。僧云。不會。師云。背。僧無語。師云。喫茶去　僧參。問",
    "X85n1592_005:0324a21": "踏破千峯來。請師指示。師云。既踏破千峯。你向那裏",
    "X85n1592_005:0324a22": "下脚。僧云。今日親到磬山。師云。磬山是山不是山。僧",
    "X85n1592_005:0324a23": "云。踏破了也。師震聲一喝。僧禮拜　通琇問。古人十",
    "X85n1592_005:0324a24": "智同真。請師曲垂方便。師云。老僧今日勞倦。云乞師",
    "X85n1592_005:0324b01": "不吝。師云。試問看。云千形揉襍。萬象森羅。作麼生同",
    "X85n1592_005:0324b02": "一質。師云。不用巧安排。云會權歸實而五千退席。拈",
    "X85n1592_005:0324b03": "花別傳而百萬遲疑。作麼生同大事。師云。迷悟同源。",
    "X85n1592_005:0324b04": "云此坐彼立之不一。太孤太奢之各殊。作麼生總同",
    "X85n1592_005:0324b05": "參。師云。高低普應。云人心之不同。猶如人面。作麼生",
    "X85n1592_005:0324b06": "同真志。師云。曲不藏直。云南人惡熱。北人畏寒。作麼",
    "X85n1592_005:0324b07": "生同徧普。師云。寒時寒殺你。熱時熱殺你。云黃菊經",
    "X85n1592_005:0324b08": "霜綻。紅葉趁風飄。作麼生同具足。師云。枯者從他枯。",
    "X85n1592_005:0324b09": "茂者從他茂。云一家懽喜一家憂。作麼生同得失。師",
    "X85n1592_005:0324b10": "云。出得得失來與你道。云揖讓而鳥獸咸若。征誅而",
    "X85n1592_005:0324b11": "血流漂杵。作麼生同生殺。師云。仁者能好人能惡人。",
    "X85n1592_005:0324b12": "云百舌千聲。殊唇異口。作麼生同音吼。師云。未開口",
    "X85n1592_005:0324b13": "時其聲如雷。云各家門。各家戶。作麼生同得入。師云。",
    "X85n1592_005:0324b14": "知出便知入。云十智已蒙師指示。汾陽當時說到者",
    "X85n1592_005:0324b15": "裏。舌頭拖著地。和尚還肯道與甚麼人同得入。師云。",
    "X85n1592_005:0324b16": "東村王大姐。云與阿誰同音吼。師便喝。云作麼生是",
    "X85n1592_005:0324b17": "同生殺。師云。好與三十棒。云甚麼物同得失。師云。拄",
    "X85n1592_005:0324b18": "杖子今日[跳兆+孛]跳。云阿那箇同具足。師云。石敢當。云是",
    "X85n1592_005:0324b19": "甚麼同徧普。師云。夜半正明。云何人同真志。師云。波",
    "X85n1592_005:0324b20": "斯嚼鐵。云孰能總同參。師云。山河大地。云那箇同大",
    "X85n1592_005:0324b21": "事。師云。孟八郎漢。云何物同一質。師云。脚下草鞋。云",
    "X85n1592_005:0324b22": "恁麼則澄潭不礙蛟龍舞。笑殺看樁搖櫓人。師云。一",
    "X85n1592_005:0324b23": "輪明月照。萬影碧潭空。琇云。箇中能有幾人知。便禮",
    "X85n1592_005:0324b24": "拜　僧問四大分張。眼光落地。在何處安身立命。師",
    "X85n1592_005:0324c01": "云。你即今在甚麼處安身立命。云十二時中。如何用",
    "X85n1592_005:0324c02": "心。師云。無心可用。僧復擬語。師連打兩掌　清辨問。",
    "X85n1592_005:0324c03": "一塵不立時如何。師云。直須打破。云若打破。又是塵",
    "X85n1592_005:0324c04": "耶。師云。一翳在目。清禮拜。師示偈云。一塵不立猶窠",
    "X85n1592_005:0324c05": "臼。到得心空空亦空。二十空門空不住。大千沙界絕",
    "X85n1592_005:0324c06": "羅籠　嚴[車*度]轢居士參。師云。久聞居士篤信此事。士",
    "X85n1592_005:0324c07": "云。和尚喚甚麼作此事。師劈面一拂。士云。久嚮和尚",
    "X85n1592_005:0324c08": "有此機要。師云。你還要第二杓惡水那。士禮拜。少頃。",
    "X85n1592_005:0324c09": "又入室。師云。今時人亂做者多。若論此事。須當究己。",
    "X85n1592_005:0324c10": "己事既明。然後造差別智。士云。恁麼說話。弟子疑和",
    "X85n1592_005:0324c11": "尚也。師云。只恐你不疑　僧參。云學人拾得一雙破",
    "X85n1592_005:0324c12": "草鞋。未曾呈似人。今日特來見和尚。師云。將來看云",
    "X85n1592_005:0324c13": "從來不假借。師云。難道。云莫怪學人慳吝。便禮拜。師",
    "X85n1592_005:0324c14": "云。露醜了也　僧問。忽然打破砂鍋。露出家常茶飯",
    "X85n1592_005:0324c15": "時如何。師云。吞又吞不得。吐又吐不得。僧擬議。師云。",
    "X85n1592_005:0324c16": "著　崇正乙亥示寂。壽六十一。臘三十七。",
    "X85n1592_005:0324c17": "湖州府淨名抱朴大蓮禪師臨安駱氏子。年十五。投",
    "X85n1592_005:0324c18": "青山妙嚴祝髮。受具雲棲。久遊講席。一日自念。教相",
    "X85n1592_005:0324c19": "旨趣。雖有理會處。生死岸頭。全用不著。遂入徑山坐",
    "X85n1592_005:0324c20": "禪。三七日中。廊然洞徹。述偈曰。自幼失親娘。徧覓於",
    "X85n1592_005:0324c21": "他鄉。驀然一相見。更不再思量。解制。往參龍池。池問",
    "X85n1592_005:0324c22": "何方人。師曰。古杭雲棲弟子。池曰。雲棲說何法。師云。",
    "X85n1592_005:0324c23": "雲棲不說法。池曰。老僧者裏也不說法。師云。某甲自",
    "X85n1592_005:0324c24": "遠瞻風。何不說法。池曰。老僧牙齒疎缺了。師曰。道不",
    "X85n1592_005:0325a01": "在牙齒上。池云。不是者箇時節了。師云。道無古今。池",
    "X85n1592_005:0325a02": "云。者樣上座明白了。師云。不知還許明白否。池云。已",
    "X85n1592_005:0325a03": "道過了。師云。親切處乞一言。池但據坐而已。師喚侍",
    "X85n1592_005:0325a04": "者點茶來。池曰。上座不妨伶俐。師曰。某甲患聾。池休",
    "X85n1592_005:0325a05": "去。次早進方丈問訊。池曰。昨日上座道。還許明白否",
    "X85n1592_005:0325a06": "許明即是妄想。不許又是無記。上座作麼生。(今日却該喚侍",
    "X85n1592_005:0325a07": "者點茶來)師云。和尚問他作麼。池又云。恁麼也不是。不恁",
    "X85n1592_005:0325a08": "麼也不是。恁麼不恁麼總不是。然後要者等者等。師",
    "X85n1592_005:0325a09": "拂袖便出。一日辭去。池曰。老僧猶有語言未盡在。師",
    "X85n1592_005:0325a10": "曰。和尚言雖未盡。其意某甲已知。池曰。且道老僧意",
    "X85n1592_005:0325a11": "作麼生。(何不出去)師便喝。(者裏還著得喝麼)池曰。再喝喝看。師轉",
    "X85n1592_005:0325a12": "身便出。池以源流拂子付之　住後。僧問佛是何義。",
    "X85n1592_005:0325a13": "師曰。覺義。曰佛還迷否。師曰。迷。曰既覺云何復迷。師",
    "X85n1592_005:0325a14": "曰。不迷又問作麼。曰也須問過。師拈棒打出　問如",
    "X85n1592_005:0325a15": "何是蔴三斤。師曰。斤兩分明。",
    "X85n1592_005:0325a16": "蘇州府車溪無幻古湛性冲禪師秀水張氏子。初見",
    "X85n1592_005:0325a17": "無趣。遂有所契。趣一日舉徑山元要頌云。徹骨徹髓",
    "X85n1592_005:0325a18": "道一句。三元三要絕遮護。此二句中。山僧欲取一句",
    "X85n1592_005:0325a19": "為法。你道取那一句好。師曰。和尚適纔問那一句。趣",
    "X85n1592_005:0325a20": "瞋目叱曰。得恁無記性。師曰。祇為和尚徹骨徹髓。趣",
    "X85n1592_005:0325a21": "曰。不然。為汝一人即得。爭奈大眾何。師曰。取即不辭。",
    "X85n1592_005:0325a22": "孤負先聖。喪我後人　示眾。大道無向背。至理絕言",
    "X85n1592_005:0325a23": "詮。迥出三乘。高超十地。萬法不到處。特地光輝。生佛",
    "X85n1592_005:0325a24": "未分時。靈源獨耀。不落見聞。不隨聲色。直下無一絲",
    "X85n1592_005:0325b01": "毫頭。徧界全彰奇特事。直饒棒頭取證。喝下承當。猶",
    "X85n1592_005:0325b02": "是曲為今時。更或光境俱忘。契心平等。究竟亦非的",
    "X85n1592_005:0325b03": "旨。所以道向上一路。千聖不傳。學者勞形。如猿捉影。",
    "X85n1592_005:0325b04": "到者裏。絕行絕解。絕照絕用。絕理絕事。若倚天長劍。",
    "X85n1592_005:0325b05": "凜凜神威。如鐵牛之機。羅籠不住。今日明眼人前。不",
    "X85n1592_005:0325b06": "敢囊藏被葢。八字打開去也。拈拂子曰。諸上座。還委",
    "X85n1592_005:0325b07": "悉麼。耀古騰今只者是。大千沙界一閒身　示眾。明",
    "X85n1592_005:0325b08": "明百草頭。明明祖師意。笑殺老龐公。至今猶瞌睡。魯",
    "X85n1592_005:0325b09": "祖見人面壁。不解寒溫。秘魔到便擎叉。全無禮義。南",
    "X85n1592_005:0325b10": "山鼈鼻。不若死鰌。西院鑷刀。渾如鈍鋸。且道大悲如",
    "X85n1592_005:0325b11": "何為人。輪王總未拋三寸。徧界先聞刀斧聲　示眾。",
    "X85n1592_005:0325b12": "良久云。世界如許開濶。為甚麼在老僧手裏。便歸方",
    "X85n1592_005:0325b13": "丈　示眾。古德有休去歇去底。特地一場愁。有一念",
    "X85n1592_005:0325b14": "萬年底。死骷髏上無活蛆。還有鬧市裏虎麼。(南山起雲。北山",
    "X85n1592_005:0325b15": "下雨。東壁打教西壁穿。識取鉤頭意。莫認定盤星)一僧遽出。師便出去。其僧",
    "X85n1592_005:0325b16": "隨後云。和尚道甚麼。師曰。老鴉入布袋　一座主到。",
    "X85n1592_005:0325b17": "師云。古德道。窮諸元辨。若一毫置於太虗。竭世樞機。",
    "X85n1592_005:0325b18": "似一滴投於巨壑。若恁麼。不如歇去好。上座還歇得",
    "X85n1592_005:0325b19": "也未。主便喝。師便打云。客亭尚遠　二僧到。師問曰",
    "X85n1592_005:0325b20": "却是作家禪客麼。一僧曰。和尚問甚麼。師曰。且過者",
    "X85n1592_005:0325b21": "裏來。僧擬對。師便打。僧無語。師曰。龍頭蛇尾漢。復指",
    "X85n1592_005:0325b22": "第二僧。僧曰。某甲道過了也。師作拈棒勢。僧擬出。師",
    "X85n1592_005:0325b23": "喝曰。同坑無異土　僧到。師問大德何處來。僧曰。廬",
    "X85n1592_005:0325b24": "山。師曰。古人道。不向廬山尋落處。象王鼻孔漫撩天。",
    "X85n1592_005:0325c01": "如何是廬山落處。僧曰。舉即不難。旁觀者哂。(別云。指出不難",
    "X85n1592_005:0325c02": "恐成培嶁)師曰。不然。你且舉看。僧云。和尚尊重萬福。師曰。",
    "X85n1592_005:0325c03": "我還疑著汝。僧云不消。師休去　師燒火次。僧到。問",
    "X85n1592_005:0325c04": "曰。如何是自性天真佛。師曰。與我搬取一束柴。僧搬",
    "X85n1592_005:0325c05": "柴了。又問。師曰。者奴子。好惡也不知。便打。",
    "X85n1592_005:0325c06": "紹興府顯聖三宜明盂禪師錢塘丁氏子。生而有異。",
    "X85n1592_005:0325c07": "八歲與羣兒戲嬉。歌梵唄。十四斷葷。喜習定。有禪者",
    "X85n1592_005:0325c08": "叱其非。令看高峯主人公話。忽一日觸龐公語。成偈",
    "X85n1592_005:0325c09": "曰。鐵牛解吼。木人善走。心境如何。打箇筋斗。年二十",
    "X85n1592_005:0325c10": "三。投真宗印薙染。喜博聞。印嘗挫抑之。一夕經行。憶",
    "X85n1592_005:0325c11": "婆子轉藏因緣。觸香桌有省。舉似印。印曰。汝悟道耶。",
    "X85n1592_005:0325c12": "師曰。道即不悟。捉敗趙州。印曰。甚處見趙州。師乃敘",
    "X85n1592_005:0325c13": "所得。印曰。如何是那半藏。師曰。此是透法身事。印遽",
    "X85n1592_005:0325c14": "劈面一掌。師退。次參雲門。入堂約不語戒。正提撕。忽",
    "X85n1592_005:0325c15": "門入堂高聲曰。放下著。師不覺掀眉一笑。門問懷州",
    "X85n1592_005:0325c16": "牛喫禾。為甚麼益州馬腹脹。師曰。問取露柱。門曰。祇",
    "X85n1592_005:0325c17": "如樹倒藤枯。畢竟句歸何處。師曰。長江翻白浪。門曰。",
    "X85n1592_005:0325c18": "如何是一口道不盡的句。師曰。小月落孤峯。門曰。尚",
    "X85n1592_005:0325c19": "疑你在。師遂成偈曰。石傘峯前玉一溪。逢源那說動",
    "X85n1592_005:0325c20": "舟迷。落花無限春山暮。得路還家聽鳥啼。門揶揄之。",
    "X85n1592_005:0325c21": "師拂袖出。一日入室。門曰。狗子佛性無。意作麼生。師",
    "X85n1592_005:0325c22": "應聲頌曰。佛性無。佛性無。秤錘落井却能浮。曾經捉",
    "X85n1592_005:0325c23": "敗趙州後。拍手終朝唱鷓鴣。門可之。遂囑累焉。冬從",
    "X85n1592_005:0325c24": "天童悟圓聚。跨門便喝。童默然。師曰。佇思停機。鬼家",
    "X85n1592_005:0326a01": "活計。即出。旁僧曰。蹉過了也。師掌曰。陣後興兵。聞雲",
    "X85n1592_005:0326a02": "門訃。歸哭影堂。眾請小參。舉石霜徧界不曾藏因緣",
    "X85n1592_005:0326a03": "畢。曰大眾。不曾藏。東風搖曳柳絲長。紅肥綠瘦。紛紛",
    "X85n1592_005:0326a04": "蛺蝶度危墻燕子雙雙繞畫梁。作彈琵琶勢曰。謾剔",
    "X85n1592_005:0326a05": "銀缸。夜深獨自理宮商。復喝一喝。下座　上堂。無縫",
    "X85n1592_005:0326a06": "塔葢覆官家。喫油糍難瞞土地。三世諸佛。有智而沈",
    "X85n1592_005:0326a07": "下僚。白牯狸奴。無德而居上位。直賤非賤。直貴非貴。",
    "X85n1592_005:0326a08": "總不若露柱燈籠。善於和會。卓拄杖曰。此是無諍三",
    "X85n1592_005:0326a09": "昧　上堂。點得無油燈。豁開頂門竅。走入鬧市叢中。",
    "X85n1592_005:0326a10": "左右逢源得妙。如何寒山子。忘却來時道。阮藉猖狂。",
    "X85n1592_005:0326a11": "孫登長嘯　上堂。大眾。世尊拈花後。還有人舉著箇",
    "X85n1592_005:0326a12": "事麼。良久曰。要識來年米價。問取東村王大　上堂。",
    "X85n1592_005:0326a13": "好休休去不休休。白首登科戀黑裘。黃菊謾誇霜後",
    "X85n1592_005:0326a14": "色。白雲紅樹滿荒坵。舍利弗。沒來由。劍去徒勞更刻",
    "X85n1592_005:0326a15": "舟。果然世系金輪子。豈肯要功萬戶侯　問如何透",
    "X85n1592_005:0326a16": "法身底句。師曰。青荷葉上耍孩兒　問萬法歸一。一",
    "X85n1592_005:0326a17": "歸何處。師曰。我清早割菜。晚上擡水。那裏有閒氣力",
    "X85n1592_005:0326a18": "興你們纏。僧無語。師曰。菩提薩婆訶　普請次。師擎",
    "X85n1592_005:0326a19": "起數珠。翹一足云。向者裏道得一語。免汝等出坡。一",
    "X85n1592_005:0326a20": "僧云。放下著。師云。甚麼所在。又僧豎拳。師云。亂道出",
    "X85n1592_005:0326a21": "坡去　僧問。和尚還許商量麼。師豎拳云。商量看。僧",
    "X85n1592_005:0326a22": "擬議。師打出。僧復入云。看破了也。師云。那裏是看破",
    "X85n1592_005:0326a23": "處。僧亦豎拳。師云。拄杖為題。試一頌看。僧擬議。師云。",
    "X85n1592_005:0326a24": "弄虗頭漢。亦打　一僧入室云。求和尚解制。師曰。金",
    "X85n1592_005:0326b01": "鍼入眼事如何。僧無語。師打出　僧問。聖僧前著一",
    "X85n1592_005:0326b02": "分。是何宗旨。師云。此話那裏來底。僧云。貼在穿堂裏。",
    "X85n1592_005:0326b03": "師便掌云。是者宗旨　居士問。吾道一以貫之。且道",
    "X85n1592_005:0326b04": "一從何來。師即席拈豆示云。東關糴來。二兩九錢一",
    "X85n1592_005:0326b05": "石。士罔措。師云。我不負汝(別云鷂子過新羅)　僧問。念佛是",
    "X85n1592_005:0326b06": "誰。師云。城東南。進云。和尚將第二門頭示學人看。師",
    "X85n1592_005:0326b07": "云。瞎漢。僧禮拜　垂問云。喚作竹篦則觸。不喚作竹",
    "X85n1592_005:0326b08": "篦則背。速道速道。僧云。老漢伎倆不忘。師云。草賊大",
    "X85n1592_005:0326b09": "敗。僧云。勘破了也　垂問。恁麼也不得。不恁麼也不",
    "X85n1592_005:0326b10": "得。道將一句來。僧云。和尚未入室已前。早已三十棒",
    "X85n1592_005:0326b11": "了也。師云。者棒教誰喫。僧云。不得連累學人。師云。蒼",
    "X85n1592_005:0326b12": "天蒼天　問僧云。懷州牛喫禾。為甚麼益州馬腹脹。",
    "X85n1592_005:0326b13": "僧云。香爐兩箇耳。師云。未在。更道。僧擬進語。師云。者",
    "X85n1592_005:0326b14": "箇所在。許你打妄想那。便趁出　問僧云。你做甚麼",
    "X85n1592_005:0326b15": "功夫。僧云。參如何是佛法大意。師云。你為甚麼進厨",
    "X85n1592_005:0326b16": "下去偷蘿蔔喫。僧罔措。師一喝　僧問。某甲參萬法",
    "X85n1592_005:0326b17": "歸一不明。求和尚開示。師顧侍者云。者箇袖口。你與",
    "X85n1592_005:0326b18": "我縫縫。僧罔措。師便喝　一僧禮拜起。師云。錯。僧一",
    "X85n1592_005:0326b19": "喝。師以杖作呈勢云。此令合上座行。僧以坐具打圓",
    "X85n1592_005:0326b20": "相。師搊住云。何不道將一句來。僧云。恐成狼藉。師連",
    "X85n1592_005:0326b21": "打云。一箇紙老虎　僧問。某甲一向參底是死句。不",
    "X85n1592_005:0326b22": "得活句。如何是活句。師云。我右邊耳聾。你過左邊來。",
    "X85n1592_005:0326b23": "僧過左邊立擬問。師便起身云。你嘔死人　一僧纔",
    "X85n1592_005:0326b24": "入。師轉身背立。僧亦背立。師直趁出　問僧云。盡大",
    "X85n1592_005:0326c01": "地是黃金。為甚麼東鄰西舍。一貧如洗。僧呈坐具。師",
    "X85n1592_005:0326c02": "便打　問僧云。天地與我同根。萬物與我同體。為甚",
    "X85n1592_005:0326c03": "麼臯亭山與南亭峯。各各不相知。彼彼不相見。僧擬",
    "X85n1592_005:0326c04": "議。師便打　僧禮拜起。師以鞋覆棹上云。是何意旨。",
    "X85n1592_005:0326c05": "僧一喝。師云。是何意旨。你便喝。直棒出　問僧云。一",
    "X85n1592_005:0326c06": "人在昭化寺。一人在宗會庵。不得道相見了也。試道",
    "X85n1592_005:0326c07": "看。僧云。人天善知識。作者箇去就。師云。問你相見。證",
    "X85n1592_005:0326c08": "甚麼去就。僧禮拜。師便打　儀侍者云。某甲看忘却",
    "X85n1592_005:0326c09": "用心時是箇甚麼。兩年無所契入。乞師指示。師云。堂",
    "X85n1592_005:0326c10": "裏開靜也未。侍云。未。師展兩手云。忘却用心時　師",
    "X85n1592_005:0326c11": "問云。除却抽釘拔楔外。還有甚麼事也無。眾下語。皆",
    "X85n1592_005:0326c12": "不契。宣侍者云。蒼天中更添冤苦。師喚宣侍者至云。",
    "X85n1592_005:0326c13": "是你下底語麼。侍云。是。師拈竹篦云。錯下轉語。該打",
    "X85n1592_005:0326c14": "三十。侍云。蒼天蒼天。師打一竹篦云。蒼天中更添冤",
    "X85n1592_005:0326c15": "苦。復代云。枷上更著杻　師入堂。一僧云。昨日有箇",
    "X85n1592_005:0326c16": "僧到方丈裏。未開口。和尚便打。還是賞伊。罰伊。師豎",
    "X85n1592_005:0326c17": "拳云。會麼。僧擬議。師便打云。雲門者裏賞罰分明",
    "X85n1592_005:0326c18": "　問僧云。道箇如如。早已變了。如何免得無過。僧云。動",
    "X85n1592_005:0326c19": "即不動。師伸手云。我與你打箇拳。僧擬議。師便打",
    "X85n1592_005:0326c20": "　師恥禪者空腹高心。不明一經。故時及講演。應機接",
    "X85n1592_005:0326c21": "物。有古雲門風。即動止諧謔。一皆密義。康熙乙巳十",
    "X85n1592_005:0326c22": "月十一辭世。壽六十七。臘四十五。塔全身於顯聖前",
    "X85n1592_005:0326c23": "山之陰。",
    "X85n1592_005:0326c24": "杭州府寶壽石雨明方禪師別號斷拂。嘉興武塘陳",
    "X85n1592_005:0327a01": "氏子。慧業生知。靈根夙種。年二十二。偶遊雙塔寺。觸",
    "X85n1592_005:0327a02": "昔緣。遂辭親。棄室出家。一日課佛號次。忽擲魚曰。不",
    "X85n1592_005:0327a03": "惟西方。東方亦可生矣。獨於南泉三不是語。礙膺如",
    "X85n1592_005:0327a04": "塊。往參雲門。呈所得。門無他示。但以俚言熱罵之。而",
    "X85n1592_005:0327a05": "向所礙膺忽消落。嗣閱棱嚴。至我真文殊。無是文殊。",
    "X85n1592_005:0327a06": "若有是者。則二文殊。不覺身心世界。打成一片。然冷",
    "X85n1592_005:0327a07": "地拶著。未免吞吐不下。復走見門。門示以本色鉗鎚。",
    "X85n1592_005:0327a08": "不少假借。次參博山憨山。納戒。辭門住山。饑寒毗佛",
    "X85n1592_005:0327a09": "洞。風雨西方庵者久之。心灰智泯。如大死人。却恨死",
    "X85n1592_005:0327a10": "了活不得。復下西峯。再參雲門。一日門上堂曰。放下",
    "X85n1592_005:0327a11": "著。師乃豁然。通身慶快。呈偈曰。平空一擲絕躊躇。轉",
    "X85n1592_005:0327a12": "眼風波徹太虗。會得竿頭舒卷意。放生原是釣來魚。",
    "X85n1592_005:0327a13": "門閱畢。佯為叱之。經行次。聞僧舉大慧語禮侍者淨",
    "X85n1592_005:0327a14": "剝茘枝話。忽軒渠一笑。首座搊住曰。道道。師曰。恰直",
    "X85n1592_005:0327a15": "某甲持不語戒。座異之。時有僧問話。而身甚抖戰。門",
    "X85n1592_005:0327a16": "曰。問話且置。把者抖戰底去了著。師出眾曰。和尚何",
    "X85n1592_005:0327a17": "得以貌取人。(示同腐塊學戴頭巾)門擬答。師却作抖戰勢。(突出獅兒",
    "X85n1592_005:0327a18": "萬人辟易)門曰。賊。師曰。賊賊。自是機鋒。人莫敢犯。一日入",
    "X85n1592_005:0327a19": "室。門問如何是一口道不盡底句。師曰。晨昏禮拜和",
    "X85n1592_005:0327a20": "尚。也是尋常事。(別云。待老漢瞥地了再說)門曰。趙州道無。意作麼",
    "X85n1592_005:0327a21": "生。師曰。和尚喜著棋。某甲粗知。(別云。合取屎孔)門曰。他道有",
    "X85n1592_005:0327a22": "又作麼生。(但掩鼻而出)師矢口頌曰。家家有幅遮羞布。(何不",
    "X85n1592_005:0327a23": "遮卻)放下便能當雨露。(何不放下)獨怪當年老趙州。(兩重公案)擲",
    "X85n1592_005:0327a24": "却頭巾頂却褲。(更賣弄在)門大喜。付以斷拂一枝。(頭頂破褲手拏",
    "X85n1592_005:0327b01": "斷拂。有甚體面)故自號斷拂　上堂。四十九年。三百餘會。決",
    "X85n1592_005:0327b02": "定不是第一義。摩竭掩室毗耶默然。決定不是第一",
    "X85n1592_005:0327b03": "義。九載面壁。千七百則。決定不是第一義。畢竟如何",
    "X85n1592_005:0327b04": "是第一義。良久曰。心不負人。面無慚色　上堂。夜半",
    "X85n1592_005:0327b05": "金烏。突出難辨。日中玉兔覿面猶迷。齊彭殤。一死生。",
    "X85n1592_005:0327b06": "儒宗之妙唱。即生滅。非生滅。釋氏之元提。露柱懷胎。",
    "X85n1592_005:0327b07": "牸牛生子。且道是妙唱。是元提。咄。無將送客風。翻為",
    "X85n1592_005:0327b08": "留客雨(不因送客處。爭憶別家時)　上堂。智人一言。快馬一鞭。便",
    "X85n1592_005:0327b09": "恁會去。猶涉廉纖。驀拈拄杖曰。看看。松篁橋水逆流",
    "X85n1592_005:0327b10": "也。你輩要點鐵成金。轉凡為聖。喝一喝曰。消得龍王",
    "X85n1592_005:0327b11": "多少風　上堂。在日用中。錯過穿衣喫飯。向筵席上。",
    "X85n1592_005:0327b12": "去覓酸棗甜梨。貪觀天上月。矢却手中橈。深為可憫。",
    "X85n1592_005:0327b13": "大眾。且喚甚麼作手中橈。癡人面前。不得說夢　上",
    "X85n1592_005:0327b14": "堂。寶壽山。高突兀。中有人。不相識。中有境。取不得。欲",
    "X85n1592_005:0327b15": "擬心。身命失。奇花幽木不知年。古塔新開舊石田。此",
    "X85n1592_005:0327b16": "日為君重說破。寶龍橋下水連天。喝一喝　小參。識",
    "X85n1592_005:0327b17": "得破。意不過。不知把住要津。即是私通一路。隨爾顛",
    "X85n1592_005:0327b18": "倒。以緇為素。帶累三世諸佛。也要在草裏坐。(不在草裏。何處",
    "X85n1592_005:0327b19": "有三世諸佛耶)驀豎拂子曰。者是草。還有出得三世諸佛者",
    "X85n1592_005:0327b20": "麼。(看他說夢)良久。擲下拂子曰。令人長憶李將軍。萬里天",
    "X85n1592_005:0327b21": "邊飛一鶚。(直饒金翅鳥王來。也是籬邊啅野雀)　象田上堂。者片田地。",
    "X85n1592_005:0327b22": "人人都有。只是不會料理。致使荒却。所以勞他上古。",
    "X85n1592_005:0327b23": "象為之耕。鳥為之耘。梵鄉禪師為之灌蔭。念首座為",
    "X85n1592_005:0327b24": "之扶耒。靈禪者為之總耕。今日眾中若有能向前承",
    "X85n1592_005:0327c01": "賃。善於料理者。驀拈拄杖曰。山僧有全紙契書。兩手",
    "X85n1592_005:0327c02": "分付。有麼有麼。(腦後見腮莫與徃來)良久。眾無語。乃度拄杖與",
    "X85n1592_005:0327c03": "侍者曰。且收著　問那吒析骨還父。折肉還母。未審",
    "X85n1592_005:0327c04": "將何說法。師曰。冬不寒。臘後看　問凡有言句。盡屬",
    "X85n1592_005:0327c05": "染汙。如何得不染汙。師曰。巡人犯夜　問不是心。不",
    "X85n1592_005:0327c06": "是佛。不是物。畢竟是箇甚麼。師曰。老鼠吞大象。(別云。不是",
    "X85n1592_005:0327c07": "老僧。答你者話不得)　問馬祖道。藏頭白。海頭黑。是何意旨。師",
    "X85n1592_005:0327c08": "曰。惺惺自古惜惺惺(別云。老僧無髮)　問一悟永悟。因甚却",
    "X85n1592_005:0327c09": "有大法未明。師曰。無米熟熬油　問併却咽喉唇吻。",
    "X85n1592_005:0327c10": "請師答話。師曰。此問不答。曰為甚不答。師曰。恐犯咽",
    "X85n1592_005:0327c11": "喉唇吻　問此土無佛。向那裏描畫。師曰。賊身已露",
    "X85n1592_005:0327c12": "　問佛祖談不及處。請和尚下一轉語。師曰。沒有者",
    "X85n1592_005:0327c13": "閒工夫。曰和尚舌頭長也。師曰。你那裏見得。曰學人",
    "X85n1592_005:0327c14": "把臂共高歌。師曰。且緩緩(兩箇草裏漢。徒屈師。師屈徒)　石車乘",
    "X85n1592_005:0327c15": "同師坐次。黃元公問。兩石相磕時如何。師曰。只可自",
    "X85n1592_005:0327c16": "怡悅。不堪持贈君(別云。磕不著)。",
    "X85n1592_005:0327c17": "南昌府葉曇茂居士參雲門有省。值浪杖人說法上",
    "X85n1592_005:0327c18": "藍。士過訪。覺問。雲門得力句。還記得麼。士曰。當時恨",
    "X85n1592_005:0327c19": "不唧[口*留]。覺云。如今又作麼生。士曰。却放過和尚一著。",
    "X85n1592_005:0327c20": "覺曰。咦。",
    "X85n1592_005:0327c21": "開府大成余集生居士桐城人。參博山。覩法堂聯。坐",
    "X85n1592_005:0327c22": "斷十方猶點額。密移一步看飛龍之句。有省　雪關",
    "X85n1592_005:0327c23": "誾問。閉門作活為何事。公曰。出賣[車*度]轢鑽。曰補網張",
    "X85n1592_005:0327c24": "風成何用。公曰。添箇黑撈波。曰八卦正位如何排。公",
    "X85n1592_005:0328a01": "曰。切忌當頭。(別云。畫前領取)曰路逢猛虎如何避。公曰。一任",
    "X85n1592_005:0328a02": "[跳兆+孛]跳。(別云。喪盡殘生也不知)曰一條直路如何入。公曰。巍巍堂",
    "X85n1592_005:0328a03": "堂。(別云。縮轉去)曰斜街曲巷如何通。公曰。婆婆和和。(別云。驀直",
    "X85n1592_005:0328a04": "去)曰中心樹子如何斫。公曰。亞父空勞樽俎計。曰關",
    "X85n1592_005:0328a05": "津把斷如何過。公曰。蘇卿原是漢朝臣。曰如何是透",
    "X85n1592_005:0328a06": "頂底人。公曰。脚跟點地。曰如何是透底底人。公曰。鼻",
    "X85n1592_005:0328a07": "孔撩天(卻把住。問伊。如何是未開口前明白底人。便與一掌。推出)　斷拂老人住",
    "X85n1592_005:0328a08": "雪峯時。公問。當年真覺大師所遺三箇毬子。和尚還",
    "X85n1592_005:0328a09": "是一時用。次第用。總不用。斷拂答以偈曰。雪峯毬子",
    "X85n1592_005:0328a10": "總不用。死爛蛇頭能活弄。次第拈來舉向人。眉毛與",
    "X85n1592_005:0328a11": "眼一齊動。一時拋出大家看。波斯乞命無門縫。三轉",
    "X85n1592_005:0328a12": "語酬余石頭。莫教磕破人間夢。公於是竭力雪峯者",
    "X85n1592_005:0328a13": "無倦容　(問固佳矣。答亦美矣。惜未。與剿絕去。致使祖禰不了殃及兒孫。有問如何得剿絕去。和聲",
    "X85n1592_005:0328a14": "便掌)。",
    "X85n1592_005:0328a15": "江寧府天界覺浪道盛禪師閩柘浦張氏子。幼聰慧。",
    "X85n1592_005:0328a16": "聞大父坐化。輙疑曰。此箇靈明。向何處去。一日街行",
    "X85n1592_005:0328a17": "聞猫聲有省。年二十出家。掩關夢筆。默默參究。一日",
    "X85n1592_005:0328a18": "閱百丈再參因緣有悟。往博山求具戒。且問從上佛",
    "X85n1592_005:0328a19": "祖。如何行履。山曰。須從工夫透脫始得。(別云。佛祖不問人)師",
    "X85n1592_005:0328a20": "曰。佛祖行履。豈因工夫耶。山曰。子且去。做到那田地",
    "X85n1592_005:0328a21": "著。師辭。擬參壽昌。道經書林。見東苑。苑問曾聞博山",
    "X85n1592_005:0328a22": "提唱維摩經否。師曰。曾聞。苑曰。彌勒得一生授記。作",
    "X85n1592_005:0328a23": "麼生。師曰。大有人疑著。苑曰。你又恁麼去。師異之。圍",
    "X85n1592_005:0328a24": "爐次。師舉僧問古德。劫火洞然。大千俱壞。未審者箇",
    "X85n1592_005:0328b01": "壞不壞。有云壞。有云不壞。此意如何。苑曰。你又恁麼",
    "X85n1592_005:0328b02": "來。師遂折節過冬。因呈生平所見。苑喜。以偈付之。次",
    "X85n1592_005:0328b03": "年。隨苑禮壽昌。昌勘驗奇之。師因問東苑當時答一",
    "X85n1592_005:0328b04": "語。和尚便滿口見許。若是道盛。決不輕易放過。昌曰。",
    "X85n1592_005:0328b05": "祇如他道和尚莫作怪。你又作麼生。師纔啟口。昌便",
    "X85n1592_005:0328b06": "劈面一掌。師曰。也是賊過後張弓。昌曰。且喜有人喫",
    "X85n1592_005:0328b07": "掌在。(一掌打得一箇。亦是快事)嗣以臨濟趙州元沙諸公案詰之。",
    "X85n1592_005:0328b08": "師以六頌發明。昌頷之。師因事繫獄。陳太宰命吏省",
    "X85n1592_005:0328b09": "師。索偈。師書問余何事捿碧山。笑而不答心自閒。桃",
    "X85n1592_005:0328b10": "花流水杳然去。別有天地非人間詩遺之。宰嘉甚。會",
    "X85n1592_005:0328b11": "操江李公雪其事。師出。亦無異色。李顧當事曰。禁之",
    "X85n1592_005:0328b12": "無慍。釋之無喜非真道人而何。師坐道場五十餘處。",
    "X85n1592_005:0328b13": "語錄如之。內集三十三種。外集三十一種。師為人機",
    "X85n1592_005:0328b14": "雖孤峻。而性實溫和。凡示誨人。不豁然則不已。故士",
    "X85n1592_005:0328b15": "大夫多出其門。海內尊為宗匠　上堂。雙輪合璧。泥",
    "X85n1592_005:0328b16": "牛入海如神。五曜經天。石馬回途自妙。微雲澹河漢。",
    "X85n1592_005:0328b17": "秋雨滴梧桐。路逢達道人。不將語默對。若有箇漢。向",
    "X85n1592_005:0328b18": "者裏發得一笑。許他親見歇祖八字打開。別施手眼。",
    "X85n1592_005:0328b19": "衣被萬化。乳育羣英。使箇箇遮天葢地去。(發得一笑。更那有許",
    "X85n1592_005:0328b20": "多注脚來)還會麼。夜排月戶清光遠。秋拭山稜秀色多",
    "X85n1592_005:0328b21": "上堂。十字街頭結制。惟有石橛子自肯承當。(莫謗石橛子)",
    "X85n1592_005:0328b22": "急水灘上白椎。祇許竹篙兒全機活脫。(未白椎時。還活脫否)杖",
    "X85n1592_005:0328b23": "人恁麼舉。忽有箇出來捲却席子。也好與三十棒。且",
    "X85n1592_005:0328b24": "道是賞伊罰伊。檢點得出。(自喫三十)黃頭碧眼。剜肉成瘡。",
    "X85n1592_005:0328c01": "檢點不出。(互相鈍置)白牯黧奴。開眼作夢。祇如今日與眾",
    "X85n1592_005:0328c02": "造箇欵端。又作麼生。巨靈擡手無多子。劈破華山千",
    "X85n1592_005:0328c03": "萬重　上堂。人從賢溪來。請擊臯亭鼓。策杖獨登堂。",
    "X85n1592_005:0328c04": "一喝驚今古。是誰直下耳聾。又誰當央舌吐。不勞象",
    "X85n1592_005:0328c05": "骨更拋毬。且看元沙是甚虎。巢知風。穴知雨。動植飛",
    "X85n1592_005:0328c06": "潛各有主。電卷星馳。龍驤鳳翥。者些兒。須自許。太平",
    "X85n1592_005:0328c07": "一曲韻深長。流水高山何足譜。(此等提唱。易資套襲。覺浪門下。大率如此。",
    "X85n1592_005:0328c08": "故不選錄)　問僧甚處來。僧曰。和尚試定當看。(更要商量在)師",
    "X85n1592_005:0328c09": "曰。野狐精[跳兆+孛]跳作麼。曰情知和尚有此一機。(不但皮下無血。",
    "X85n1592_005:0328c10": "直是眼內無珠)師曰。苦不是新羅。僧便拜。(磕得一萬頭。有什麼用處)師曰。",
    "X85n1592_005:0328c11": "村夫喫橄欖　閩僧參。師曰。你是延平來底麼。曰是。",
    "X85n1592_005:0328c12": "師曰。交劍潭兩條龍還在否。曰不知。師曰。蚯蚓穿過",
    "X85n1592_005:0328c13": "東海。蝦蟇撞倒須彌。伎死禪和。打瞌睡未曾醒在(諸公",
    "X85n1592_005:0328c14": "看覺浪一場敗缺)　問如何是常住三寶。師曰。兩粥一飯。曰",
    "X85n1592_005:0328c15": "如何奉持。師曰。朝看東南。晚觀西北　問有問石頭",
    "X85n1592_005:0328c16": "如何是道。頭曰木頭。如何是禪。頭曰[鹿*瓦]磚。此意如何。",
    "X85n1592_005:0328c17": "師曰。藝壓當行。曰或問和尚如何是道。師曰。好皮不",
    "X85n1592_005:0328c18": "染皂。曰如何是禪。師曰。好人不借錢。曰此與石頭同",
    "X85n1592_005:0328c19": "別。師曰。石馬廟前有傘舖。曰不會。師曰。木屐店在對"
}