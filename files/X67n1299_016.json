{
    "X67n1299_016:0095a05": "禪林類聚卷第十六",
    "X67n1299_016:0095a07": "法器 槌拂 數珠 缾錫",
    "X67n1299_016:0095a08": " 杖笠 鏡扇",
    "X67n1299_016:0095a09": "法器",
    "X67n1299_016:0095a10": "[0095a10] 百丈海禪師因普請鋤地次。有一僧舉起鋤頭。忽聞",
    "X67n1299_016:0095a11": "鼓鳴。乃拋下大笑便歸。師云。俊哉。此是觀音入理之",
    "X67n1299_016:0095a12": "門。歸院乃喚其僧問。適來見甚麼道理便與麼。云適",
    "X67n1299_016:0095a13": "來肚飢聞鼓聲歸喫飯去。師乃笑。 溈山一日見火",
    "X67n1299_016:0095a14": "頭聞木魚聲。放下火抄拊掌大笑。酬詰同前。(香嚴錄亦有類",
    "X67n1299_016:0095a15": "此者。不&#x53CE;)",
    "X67n1299_016:0095a16": "[0095a16] 東使云。當時溈山會裏無一人。 臥龍云。當時溈",
    "X67n1299_016:0095a17": "山會裏有一人。",
    "X67n1299_016:0095a18": "[0095a18] 水庵一頌云。孰云意在钁頭邊。一擊圓通徹大千。",
    "X67n1299_016:0095a19": "大笑低頭歸去後。飢餐且莫與人傳。",
    "X67n1299_016:0095a20": "[0095a20] 普化禪師居常入市振鐸云。明頭來明頭打。暗頭來",
    "X67n1299_016:0095a21": "暗頭打。四方八面來旋風打。&#x8657;空來連架打。一日臨",
    "X67n1299_016:0095a22": "濟令僧捉住云。或遇不明不暗來時如何。師托開云。",
    "X67n1299_016:0095a23": "來日大悲院裏有齋。僧回舉似濟。濟云我從來疑著",
    "X67n1299_016:0095a24": "這漢。",
    "X67n1299_016:0095b01": "[0095b01] 五祖演云。若是五祖即不然。有人問總不恁麼來",
    "X67n1299_016:0095b02": "時如何。和聲便打。是他須道五祖盲枷瞎棒。我只",
    "X67n1299_016:0095b03": "要你恁麼道。何故。一任舉似諸方。 破庵先云。這",
    "X67n1299_016:0095b04": "風顛漢不妨令人疑著。及至被人窮詰將來。&#x5374;只",
    "X67n1299_016:0095b05": "道得箇羅齋打供。也似熟處難忘。若是廣壽即不",
    "X67n1299_016:0095b06": "然。待他道總不恁麼來時如何。便與攔&#x80F7;扭住云。",
    "X67n1299_016:0095b07": "道道。若是皮下有血。管取價增十倍。",
    "X67n1299_016:0095b08": "[0095b08] 汾陽昭頌云。老倒分明兩路差。箭鋒相拄勿喎斜。",
    "X67n1299_016:0095b09": "龍蛇混雜人難辨。白日長空下雪花。 海印信云。",
    "X67n1299_016:0095b10": "明暗俱打誇無上。擒住方知無伎倆。伎倆無亂稱",
    "X67n1299_016:0095b11": "呼至。今誰解辨真&#x8657;。 佛智裕云。高堂公子醉雙",
    "X67n1299_016:0095b12": "陸。亂撒明珠發異光。一擲輸贏誰辨得。滿盤骰子",
    "X67n1299_016:0095b13": "不成雙。 鼓山珪云。慺羅須要逞聰明。金榜何曾",
    "X67n1299_016:0095b14": "得掛名。捋下&#x5E5E;頭歸去好。莫騎驢子傍人門。",
    "X67n1299_016:0095b15": "[0095b15] 曹山本寂禪師聞鐘聲乃云。阿耶耶。阿耶耶。僧云和",
    "X67n1299_016:0095b16": "尚作甚麼。師云打著我心。",
    "X67n1299_016:0095b17": "[0095b17] 五祖戒云。作賊人心&#x8657;。",
    "X67n1299_016:0095b18": "[0095b18] 古德頌云。聞鐘便道打余心。語淺分明理事深。上",
    "X67n1299_016:0095b19": "流默默點頭笑。可謂真&#x936E;不博金。",
    "X67n1299_016:0095b20": "[0095b20] 禾山殷禪師垂語云。習學謂之聞。絕學謂之&#x96A3;。過此",
    "X67n1299_016:0095b21": "二者謂之真過。僧出問如何是真過。師云解打鼓。云",
    "X67n1299_016:0095b22": "如何是真諦。師云解打鼓。又問。即心即佛則不問。如",
    "X67n1299_016:0095b23": "何是非心非佛。師云解打鼓。云如何是向上事。師云",
    "X67n1299_016:0095b24": "解打鼓。云萬法齊興時如何。師云解打鼓。",
    "X67n1299_016:0095c01": "[0095c01] 雪竇顯頌云。一拽石。二搬土。發機須是千鈞弩。象",
    "X67n1299_016:0095c02": "骨老師曾輥毬。爭似禾山解打鼓。報君知。莫莽鹵。",
    "X67n1299_016:0095c03": "甜者甜兮苦者苦。 投子青云。布毛拈處費人言。",
    "X67n1299_016:0095c04": "爭似禾山一句傳。打鼓一聲諠宇宙。冰寒千丈忽",
    "X67n1299_016:0095c05": "生蓮。",
    "X67n1299_016:0095c06": "[0095c06] 幽棲幽禪師一日斂鐘上堂。大眾纔集。師乃問甚麼",
    "X67n1299_016:0095c07": "人打鐘。僧云維那。師云近前來。僧便近前。師遂打一",
    "X67n1299_016:0095c08": "掌。&#x5374;歸方丈臥。",
    "X67n1299_016:0095c09": "[0095c09] 投子青云。然自急須逃。古今皆有行窮絕處。試問",
    "X67n1299_016:0095c10": "傍人。不惜下情。果然獲有。既從相問。急索端由。不",
    "X67n1299_016:0095c11": "顧危亡。得他假難。雖獲小利。也是暗地傷人。不為",
    "X67n1299_016:0095c12": "好手。這僧雖然失利。&#x76D6;為自不守分。致禍臨身。未",
    "X67n1299_016:0095c13": "為分外。然雖如是。終是平人橫遭羅網。自有傍人",
    "X67n1299_016:0095c14": "證據在。且道證據箇甚事。乃云。東家不了。西舍受",
    "X67n1299_016:0095c15": "殃。復頌云。驀路相逢借問由。寸心莫便與他酬。雖",
    "X67n1299_016:0095c16": "然重擔教人代。終是慚顏暗地羞。",
    "X67n1299_016:0095c17": "[0095c17] 梁山觀禪師。僧問如何是空劫已前事。師云。擊動乾",
    "X67n1299_016:0095c18": "坤鼓。時人聽不聞。",
    "X67n1299_016:0095c19": "[0095c19] 丹霞淳頌云。&#x8657;空為鼓須彌槌。擊者雖多聽者稀。",
    "X67n1299_016:0095c20": "半夜髑髏驚破夢。滿頭明月不思歸。",
    "X67n1299_016:0095c21": "槌拂",
    "X67n1299_016:0095c22": "[0095c22] 世尊入滅。迦葉昇須彌山頂擊銅鍵椎。普集諸聖於",
    "X67n1299_016:0095c23": "金剛窟中結集世尊所說教法。",
    "X67n1299_016:0095c24": "[0095c24] 青原思禪師因石頭參。師問爾從甚處來。云曹溪來。",
    "X67n1299_016:0096a01": "師&#x7AEA;起拂子云曹溪還有這箇麼。云。非但曹溪。西天",
    "X67n1299_016:0096a02": "亦無。師云子莫曾到西天不。云若到即有也。師云未",
    "X67n1299_016:0096a03": "在更道。云。和尚也須道取一半。莫全靠希遷。師云。不",
    "X67n1299_016:0096a04": "辭向汝道。恐已後無人承當。",
    "X67n1299_016:0096a05": "[0096a05] 投子青頌云。白雲藏玉鳳。紅日照無寥。隱隱星攢",
    "X67n1299_016:0096a06": "處。無私鎮九霄。",
    "X67n1299_016:0096a07": "[0096a07] 百丈海禪師再參馬祖。祖&#x7AEA;起拂子。師云即此用離",
    "X67n1299_016:0096a08": "此用。祖掛拂子於舊處。良久云。爾向後開兩片皮。將",
    "X67n1299_016:0096a09": "何為人。師取拂子&#x7AEA;起。祖云即此用離此用。師亦掛",
    "X67n1299_016:0096a10": "拂舊處。祖振威一喝。師直得三日耳聾。後因黃檗來",
    "X67n1299_016:0096a11": "參。舉此話。黃檗不覺吐舌。(一本小異)",
    "X67n1299_016:0096a12": "[0096a12] 汾州云。悟去便休得。說甚麼三日耳聾。 石門聰",
    "X67n1299_016:0096a13": "云。若不三日耳聾。何得悟去。汾州云我與麼道。較",
    "X67n1299_016:0096a14": "他石門半月程。 雪竇顯云。奇&#x6060;。諸禪德。如今列",
    "X67n1299_016:0096a15": "其派者甚多。究其源者極少。總道百丈於喝下大",
    "X67n1299_016:0096a16": "悟。還端的也無。然刁刀相似魚魯參差。若是明眼",
    "X67n1299_016:0096a17": "漢。謾他一點不得。只如馬師道。爾向後開兩片皮",
    "X67n1299_016:0096a18": "將何為人。百丈&#x7AEA;拂。為復如蟲禦木。為復啐啄同",
    "X67n1299_016:0096a19": "時。諸人要會三日耳聾麼。大冶精金應無變色。",
    "X67n1299_016:0096a20": " 東林總云。當言不避截舌。當爐不避火迸。佛法豈",
    "X67n1299_016:0096a21": "可曲順人情。東林今日向驪龍窟內爭珠去也。百",
    "X67n1299_016:0096a22": "丈大智不無他三日耳聾。汾州石門爭免箇二俱",
    "X67n1299_016:0096a23": "瞎漢。只這三箇老。還曾悟也無。良久云。祖禰不了。",
    "X67n1299_016:0096a24": "殃及兒孫。 泐潭英云。大眾。且道馬祖當時是百",
    "X67n1299_016:0096b01": "丈悟了喝。不悟了喝。眾中有檢點得。出來道看。山",
    "X67n1299_016:0096b02": "僧為你證明。若無。山僧今日不惜眉毛為你註破。",
    "X67n1299_016:0096b03": "良久云。前三三。後三三。 雲&#x76D6;智云。發大機。顯大",
    "X67n1299_016:0096b04": "用。非馬祖而誰能。即此用。離此用。獨百丈而得其",
    "X67n1299_016:0096b05": "旨。為甚麼被馬祖一喝直得三日耳聾。要會麼。不",
    "X67n1299_016:0096b06": "入驚人浪。難尋稱意魚。",
    "X67n1299_016:0096b07": "[0096b07] 保寧勇頌云。木馬踏殺天下人。泥龍飲竭滄溟水。",
    "X67n1299_016:0096b08": "霹靂滿空山嶽摧。看看平地波濤起。 天寧璉云。",
    "X67n1299_016:0096b09": "放去拈來更是誰。青山時見白雲歸。孤峰坐斷無",
    "X67n1299_016:0096b10": "餘事。翻笑蟾輸對落暉。 無盡居士云。馬駒一喝",
    "X67n1299_016:0096b11": "大雄峰。聲入髑髏三日聾。黃檗聞之驚吐舌。江西",
    "X67n1299_016:0096b12": "從此立宗風。 上方益云。雨霽遊雲尚未歸。晴空",
    "X67n1299_016:0096b13": "忽地一聲雷。嶺梅已得春消息。不比山桃一例開。",
    "X67n1299_016:0096b14": " 照覺總云。未明大智再參尋。相逐相隨用不任。",
    "X67n1299_016:0096b15": "斷浪絕流全體現。一聾三日孰知音。",
    "X67n1299_016:0096b16": "[0096b16] 仰山寂禪師因龐居士問。久響仰山。到來為甚麼&#x5374;",
    "X67n1299_016:0096b17": "覆。師&#x7AEA;起拂子。士云恰是。師云是仰是覆。士指露柱",
    "X67n1299_016:0096b18": "云。雖然無人。也要露柱證明。師擲下拂子云。一任舉",
    "X67n1299_016:0096b19": "似諸方。",
    "X67n1299_016:0096b20": "[0096b20] 白雲端頌云。兩箇八文為十六。從頭數過猶不足。",
    "X67n1299_016:0096b21": "拏雲亂撒向&#x5826;前。滿地團團苔蘚綠。 保寧勇云。",
    "X67n1299_016:0096b22": "賊偷賊物太希奇。好手還他火伴知。今日併&#x8D1C;齊",
    "X67n1299_016:0096b23": "捉獲。得便宜是落便宜。",
    "X67n1299_016:0096b24": "[0096b24] 臨濟玄禪師辭黃檗。檗問甚麼處去。師云不是河南",
    "X67n1299_016:0096c01": "便是河北。檗便打。師約住棒遂與一掌。檗呵呵大笑。",
    "X67n1299_016:0096c02": "喚侍者將先師禪板拂子來。師召侍者云將火來。檗",
    "X67n1299_016:0096c03": "云。汝但將去已後。坐&#x5374;天下人舌頭去在。",
    "X67n1299_016:0096c04": "[0096c04] 溈山問仰山。臨濟莫辜負他黃檗也無。仰云不然。",
    "X67n1299_016:0096c05": "溈云子作麼生。云知恩方解報恩。溈云從上莫有",
    "X67n1299_016:0096c06": "報恩事不。仰云。有。只是年代深遠。不欲舉似。溈云。",
    "X67n1299_016:0096c07": "雖然如是。吾且不知。子但舉看。仰云。如楞嚴會上",
    "X67n1299_016:0096c08": "阿難讚佛云。將此深心奉塵剎。是則名為報佛恩。",
    "X67n1299_016:0096c09": "豈不是報恩之事。溈云。如是如是。見與師齊減師",
    "X67n1299_016:0096c10": "半德。見過於師方堪傳授。",
    "X67n1299_016:0096c11": "[0096c11] 海印信頌云。師資敘別意非遙。禪板持來命火燒。",
    "X67n1299_016:0096c12": "佛祖己靈猶不重。信行餘長孰擎挑。",
    "X67n1299_016:0096c13": "[0096c13] 首山因拈竹篦示眾云。汝等諸人。若喚作竹篦即觸。",
    "X67n1299_016:0096c14": "不喚作竹篦即背。汝諸人且喚作甚麼。時葉縣省和",
    "X67n1299_016:0096c15": "尚在會。於言下大悟。乃近前掣竹篦拗作兩截。擲于",
    "X67n1299_016:0096c16": "&#x5826;下。&#x5374;云是甚麼。師云瞎。縣便設拜。",
    "X67n1299_016:0096c17": "[0096c17] 徑山杲頌云。背觸非遮護。明明直舉揚。吹毛雖不",
    "X67n1299_016:0096c18": "動。遍地是刀鎗。 鼓山珪云。舉起竹篦子。如何便",
    "X67n1299_016:0096c19": "到家。秘魔巖不會。隨後便擎。叉 枯木元云。不觸",
    "X67n1299_016:0096c20": "又不背。徒勞生擬議。開口更商量。白雲千萬里。",
    "X67n1299_016:0096c21": " 東林顏云。罵他還自罵。嗔他還自嗔。戒之慎之。出",
    "X67n1299_016:0096c22": "乎爾者返乎爾者也。 此庵靜頌云。千山飛鳥絕。",
    "X67n1299_016:0096c23": "萬徑人跡滅。孤舟蓑笠翁。獨釣寒江雪。(普燈在之)",
    "X67n1299_016:0096c24": "數珠",
    "X67n1299_016:0097a01": "[0097a01] 大顛通禪師因韓文公相訪。問師春秋多少。師提起",
    "X67n1299_016:0097a02": "數珠云會麼。公云不會。師云晝夜一百八。公罔措。遂",
    "X67n1299_016:0097a03": "回宅怏怏而已。夫人乃問。侍郎情思不懌。復有何事。",
    "X67n1299_016:0097a04": "公遂舉前話。夫人云何不進云晝夜一百八意旨如",
    "X67n1299_016:0097a05": "何。公明日凌晨遂去。至門首乃逢首座。座問侍郎入",
    "X67n1299_016:0097a06": "寺因何太早。公云特去堂頭通話。座云堂頭有何因",
    "X67n1299_016:0097a07": "緣開示。公舉前話。座云侍郎怎生會。公云晝夜一百",
    "X67n1299_016:0097a08": "八意旨如何。座乃扣齒三下。公復至堂頭。又進前語。",
    "X67n1299_016:0097a09": "晝夜一百八意旨如何。師亦扣齒三下。公云信知佛",
    "X67n1299_016:0097a10": "法一般。師云見甚道理乃云一般。公云。適來門首接",
    "X67n1299_016:0097a11": "見。首座亦復如是。師遂喚首座問。適來祗對侍郎佛",
    "X67n1299_016:0097a12": "法是不。座云是。師便打&#x8D82;出院。",
    "X67n1299_016:0097a13": "[0097a13] 保福展云。首座知前不知後。大顛令不單行。 淨",
    "X67n1299_016:0097a14": "泉云。大顛前頭驚殺人。後頭笑殺人。當時若盡令",
    "X67n1299_016:0097a15": "而行。這僧也著出院。然管中窺豹只見一班。",
    "X67n1299_016:0097a16": "[0097a16] 汾陽昭頌云。解展機鋒是大顛。明知不是小因緣。",
    "X67n1299_016:0097a17": "一般扣齒叢林異。出院韓公始得閑。 黃龍南云。",
    "X67n1299_016:0097a18": "宗師一等展家風。盡情施設為韓公。獅子窟中無",
    "X67n1299_016:0097a19": "異獸。象王行處絕狐蹤。 保寧勇云。一步纔行兩",
    "X67n1299_016:0097a20": "步移。門前驚起鳳凰兒。栖蹤不在梧桐樹。群鳥東",
    "X67n1299_016:0097a21": "西空遶枝。 佛國白云。佛法無別好商量。門前扣",
    "X67n1299_016:0097a22": "齒便承當。一般出院難分雪。疑殺唐朝韓侍郎。",
    "X67n1299_016:0097a23": " 海印信云。潮者如山。觀者如市。本分弄潮人。出沒",
    "X67n1299_016:0097a24": "如遊戲。可憐不是弄潮人。往往須向潮中死。",
    "X67n1299_016:0097b01": "缾錫",
    "X67n1299_016:0097b02": "[0097b02] 南泉願禪師見鄧隱峰來。指淨缾云。淨缾是境。缾中",
    "X67n1299_016:0097b03": "有水。你不得動著境。與我將水來。&#x5CEF;將淨缾傾水於",
    "X67n1299_016:0097b04": "師面前。師便休去。",
    "X67n1299_016:0097b05": "[0097b05] 歸宗云。鄧隱&#x5CEF;也是亂潟。 黃龍心云。信知道急",
    "X67n1299_016:0097b06": "行不至。緩行太過。南泉亦好箇話端。要且不能圓",
    "X67n1299_016:0097b07": "就。既是能吹亦須能拍。若不能拍。吹者徒勞。甚處",
    "X67n1299_016:0097b08": "是隱&#x5CEF;亂潟處。具參學眼試檢點看。",
    "X67n1299_016:0097b09": "[0097b09] 鼓山珪頌云。南泉不指淨缾。隱&#x5CEF;何曾潟水。從教",
    "X67n1299_016:0097b10": "打瓦鑽龜。佛法不在這裏。 徑山杲云。眼中無翳",
    "X67n1299_016:0097b11": "休挑刮。鏡上無塵不用磨。信&#x811A;出門行大路。橫擔",
    "X67n1299_016:0097b12": "拄杖唱山歌。",
    "X67n1299_016:0097b13": "[0097b13] 鹽官安國師因僧問。如何是本身盧舍那。師云與老",
    "X67n1299_016:0097b14": "僧過淨缾來。僧將淨缾至。師云&#x5374;安宿處著。僧安了",
    "X67n1299_016:0097b15": "復來問。如何是本身盧舍那。師云古佛過去久矣。",
    "X67n1299_016:0097b16": "[0097b16] 雲門云。無朕&#x8FF9;。 雪竇顯云。直得一手指天一手",
    "X67n1299_016:0097b17": "指地。爭得無。還會麼。雲在嶺頭閑不徹。水流澗下",
    "X67n1299_016:0097b18": "太忙生。 大溈&#x5586;云。山僧不然。忽有人問。但云大",
    "X67n1299_016:0097b19": "眾歸堂去。若人向大溈門下薦得。古釋迦不先。新",
    "X67n1299_016:0097b20": "彌勒不後。且道轉身一句作麼生道。良久云。明年",
    "X67n1299_016:0097b21": "更有新條在。惱亂春風卒未休。 開福寧云。先賢",
    "X67n1299_016:0097b22": "垂範。語直如絃。衲子奔波。剛然不顧。山僧今夜等",
    "X67n1299_016:0097b23": "是無端。試與諸人評議。這僧只知向前不覺蹉路。",
    "X67n1299_016:0097b24": "國師慈悲廣大。檢點將來。弄巧成拙。且道利害在",
    "X67n1299_016:0097c01": "甚麼處。還委悉麼。粉骨碎身未足酬。一句了然超",
    "X67n1299_016:0097c02": "百億。 草堂清云。問來答去。暗裏投機。識者荊棘",
    "X67n1299_016:0097c03": "俱為梁棟。不識者醍醐翻成毒藥。",
    "X67n1299_016:0097c04": "[0097c04] 上方益頌云。兩手分明過淨缾。不知身已在隍城。",
    "X67n1299_016:0097c05": "直饒便具金剛眼。也較溈山半月程。 天童覺云。",
    "X67n1299_016:0097c06": "鳥之行空。魚之在水。江湖相忘。雲天得志。擬心一",
    "X67n1299_016:0097c07": "絲。對面千里。知恩報恩。之間幾幾。",
    "X67n1299_016:0097c08": "[0097c08] 麻谷徹禪師持錫到章敬處作禮。遶禪&#x7240;三&#x5E00;振錫",
    "X67n1299_016:0097c09": "而立。敬云是是。師又持錫至南泉處。遶禪&#x7240;三&#x5E00;振",
    "X67n1299_016:0097c10": "錫而立。泉云不是不是。師云。章敬道是。和尚為甚麼",
    "X67n1299_016:0097c11": "道不是。泉云。章敬即是。是汝不是。此乃風力所轉。終",
    "X67n1299_016:0097c12": "成敗壞。",
    "X67n1299_016:0097c13": "[0097c13] 長慶稜代前語云。和尚佛法身心何在。又代後語",
    "X67n1299_016:0097c14": "云。和尚是甚麼心行。 保福展別但振錫一下出。",
    "X67n1299_016:0097c15": "又拈云。章敬南泉可謂一是一非。又云。麻谷依俙",
    "X67n1299_016:0097c16": "似曲纔堪聽。又被風吹別調中。 雲居錫云。章敬",
    "X67n1299_016:0097c17": "未必道是。南泉未必道不是。又云。這僧當時但持",
    "X67n1299_016:0097c18": "錫出去恰好。 雪竇顯代兩處云。錯。 大溈&#x5586;云。",
    "X67n1299_016:0097c19": "章敬道是。落在麻谷彀中。南泉道不是。亦落在麻",
    "X67n1299_016:0097c20": "谷彀中。大溈即不然。忽有人持錫遶禪床三&#x5E00;卓",
    "X67n1299_016:0097c21": "然而立。但向伊道未到。這裏好與三十棒。",
    "X67n1299_016:0097c22": "[0097c22] 汾陽昭頌云。章敬南泉路似殊。明明道理話親&#x758E;。",
    "X67n1299_016:0097c23": "多人不用磨金鏡。漢自漢兮胡自胡。指月迷津迷",
    "X67n1299_016:0097c24": "自指。示君持錫&#x5374;如無。 雪竇顯云。此錯彼錯。切",
    "X67n1299_016:0098a01": "忌拈&#x5374;。四海浪平。百川潮落。古策風高十二門。門",
    "X67n1299_016:0098a02": "門有路空蕭索。非蕭索。作者好求無病藥。 保寧",
    "X67n1299_016:0098a03": "勇云。顏色規模恰似真。人前拈弄越光新。及乎入",
    "X67n1299_016:0098a04": "火重烹試。到了須歸是假銀。 圓悟勤云。如是不",
    "X67n1299_016:0098a05": "是。去&#x5374;藥忌。擬犯封疆。全軍失利。杖頭突出古菱",
    "X67n1299_016:0098a06": "花。舉世風流出當家。 佛鑑懃云。昨日出都門。忽",
    "X67n1299_016:0098a07": "逢二商旅。一指我南行。一指我北去。南行有官船",
    "X67n1299_016:0098a08": "過渡。北去有車馬大路。雖然南北不同途。都在中",
    "X67n1299_016:0098a09": "華一國土。",
    "X67n1299_016:0098a10": "[0098a10] 道吾智禪師因石霜問。百年後有人問極則事。向他",
    "X67n1299_016:0098a11": "道甚麼。師喚沙彌。彌應諾。師云添淨缾水著。師良久",
    "X67n1299_016:0098a12": "&#x5374;問石霜。適來問甚麼。霜擬再舉。師便歸方丈。霜於",
    "X67n1299_016:0098a13": "此有省。",
    "X67n1299_016:0098a14": "[0098a14] 丹霞淳頌云。垂手還他作者機。尋常語裏布鎗旗。",
    "X67n1299_016:0098a15": "重詢擬進歸方丈。一句分明更不疑。",
    "X67n1299_016:0098a16": "杖笠",
    "X67n1299_016:0098a17": "[0098a17] 百靈禪師一日路次見龐居士。乃問。昔日南嶽得力",
    "X67n1299_016:0098a18": "句。曾舉向人麼。士云曾舉來。師云舉向甚人。士以手",
    "X67n1299_016:0098a19": "自指云龐公。師云直是妙德空生也讚之不及。士&#x5374;",
    "X67n1299_016:0098a20": "問師得力句是誰得知。師便戴笠子而去。士云善為",
    "X67n1299_016:0098a21": "道路。師一去更不回首。",
    "X67n1299_016:0098a22": "[0098a22] 佛鑑懃云。諸禪德。古人相見。差之毫氂失之千里。",
    "X67n1299_016:0098a23": "龐公好語舉似人不著。翻成死語。百靈向鬼窟裏",
    "X67n1299_016:0098a24": "賣瘦。一期也被賣得過。雖然如是。如人飲水冷暖",
    "X67n1299_016:0098b01": "自知。 徑山杲云。這箇話端。若不是龐公幾乎錯",
    "X67n1299_016:0098b02": "舉似人。雖然如是。百靈輸他龐公一著。何故。當時",
    "X67n1299_016:0098b03": "若不得箇破笠遮&#x5374;髑髏。有甚面目見他龐公。",
    "X67n1299_016:0098b04": "[0098b04] 黃檗運禪師因普請次。南泉云。如許大身材。戴箇此",
    "X67n1299_016:0098b05": "兒大笠。師云三千大千世界總在裏許。泉云王老師",
    "X67n1299_016:0098b06": "[妳-女+口]。師戴笠便行。",
    "X67n1299_016:0098b07": "[0098b07] 佛眼遠頌云。相見錦江頭。相攜上酒樓。會醫還少",
    "X67n1299_016:0098b08": "病。知分不多愁。",
    "X67n1299_016:0098b09": "[0098b09] 香嚴閑禪師初開堂日。溈山令人送拂子拄杖并書",
    "X67n1299_016:0098b10": "到。師接了便哭蒼天蒼天。僧便問和尚為甚如此。師",
    "X67n1299_016:0098b11": "云只為春行秋令。",
    "X67n1299_016:0098b12": "[0098b12] 汾陽昭頌云。拄杖將來便徹心。淚流不覺思沈吟。",
    "X67n1299_016:0098b13": "春行秋令人驚&#x6060;。絕後光前越古今。 &#x758E;山如云。",
    "X67n1299_016:0098b14": "家世拄杖。佛祖付囑。溈山寄來。香嚴發哭。父子投",
    "X67n1299_016:0098b15": "機。陽春雪曲。不是知音。大難相續。 正覺逸云。接",
    "X67n1299_016:0098b16": "得杖。哭蒼天。不言絕後與光前。春行秋令人難會。",
    "X67n1299_016:0098b17": "踏破草鞋&#x811A;底穿。",
    "X67n1299_016:0098b18": "[0098b18] 芭蕉情禪師示眾云。你有拄杖子。我與你拄杖子。你",
    "X67n1299_016:0098b19": "無拄杖子。我奪&#x5374;你拄杖子。",
    "X67n1299_016:0098b20": "[0098b20] 大溈&#x5586;云。大溈即不然。你有拄杖子。我奪&#x5374;你拄",
    "X67n1299_016:0098b21": "杖子。你無拄杖子。我與你拄杖子。大溈既如是。諸",
    "X67n1299_016:0098b22": "人還用得也未。若人用得。德山先鋒臨濟後令。若",
    "X67n1299_016:0098b23": "也用不得。且還本主。 開福寧云。覺海大似量才",
    "X67n1299_016:0098b24": "補職。度&#x811A;買鞋。要見芭蕉還應未可。新報慈即不",
    "X67n1299_016:0098c01": "然。你有拄杖子。我與你拄杖子。君子愛財取之有",
    "X67n1299_016:0098c02": "道。你無拄杖子。我奪你拄杖子。恩深轉無語。懷抱",
    "X67n1299_016:0098c03": "自分明。或有人問。離此二途如何是報慈拄杖子。",
    "X67n1299_016:0098c04": "良久云。如今卓向須彌頂。六臂三頭未許看。 法",
    "X67n1299_016:0098c05": "石空云。要識芭蕉用處麼。更將歸去夢。說與欲行",
    "X67n1299_016:0098c06": "人。 天童覺云。你有則一切有。你無則一切無。有",
    "X67n1299_016:0098c07": "無自是當人與奪。關芭蕉甚事。正恁麼時。作麼生",
    "X67n1299_016:0098c08": "是你拄杖子。",
    "X67n1299_016:0098c09": "[0098c09] 投子青頌云。有無今古兩重關。正眼禪人過者難。",
    "X67n1299_016:0098c10": "欲通大道長安路。莫聽崑崙說往還。 保寧勇云。",
    "X67n1299_016:0098c11": "你有面前拈取去。如無背後奪將來。可憐黑漆光",
    "X67n1299_016:0098c12": "生底。擊著千門萬戶開。 正覺逸云。芭蕉示眾世",
    "X67n1299_016:0098c13": "無&#x96A3;。與奪縱橫不易親。雨散雲&#x53CE;何處去。空令遊",
    "X67n1299_016:0098c14": "子淚沾巾。 文殊道云。有無與奪太譊訛。拄杖當",
    "X67n1299_016:0098c15": "途不柰何。好把斜橫禪椅畔。免令就上長枝柯。",
    "X67n1299_016:0098c16": " 枯木成云。縱奪臨機得自由。相逢切忌更&#x64E1;眸。轉",
    "X67n1299_016:0098c17": "身必合知時節。擬議山藤便到頭。",
    "X67n1299_016:0098c18": "[0098c18] 善崔禪師&#x751E;陞座拈拄杖云。出來打出來打。時有僧",
    "X67n1299_016:0098c19": "出云崔禪&#x807B;。師擲下拄杖便歸方丈。",
    "X67n1299_016:0098c20": "[0098c20] 法燈欽云。和尚且自救好。是肯他不肯他。 五祖",
    "X67n1299_016:0098c21": "戒云。便推倒禪&#x7240;。 歸宗一云。作麼生道得一語",
    "X67n1299_016:0098c22": "救得崔禪。 琅&#x7458;覺云。久經行陣者。終不展旗鎗。",
    "X67n1299_016:0098c23": " 雲蓋智云。身挨白刃不懼死生。須是這僧始得。",
    "X67n1299_016:0098c24": "崔禪為甚麼當機放過。要會麼。金鱗已得休勞力。",
    "X67n1299_016:0099a01": "收取絲綸歸去來。",
    "X67n1299_016:0099a02": "[0099a02] 保寧勇頌云。鏌&#x9381;橫按寶光寒。俠客嘍羅敢正看。",
    "X67n1299_016:0099a03": "飛過青霄聲震吼。乾坤直得黑漫漫。",
    "X67n1299_016:0099a04": "[0099a04] 雲門偃禪師拈起拄杖。舉教中道。凡夫實謂之有。二",
    "X67n1299_016:0099a05": "乘&#x6278;謂之無。緣覺謂之幻有。菩薩當體即空。乃云。衲",
    "X67n1299_016:0099a06": "僧見拄杖但喚作拄杖。行但行。坐但坐。總不得動著。",
    "X67n1299_016:0099a07": "[0099a07] 鼓山珪頌云。二乘菩薩何年盡。諸佛凡夫早晚休。",
    "X67n1299_016:0099a08": "世事但將公道斷。人心難似水長流。 徑山杲云。",
    "X67n1299_016:0099a09": "剔開金殿&#x93BB;。撞動玉樓鐘。泣露千般草。吟風一樣",
    "X67n1299_016:0099a10": "松。",
    "X67n1299_016:0099a11": "[0099a11] 雲門拈拄杖示眾云。拄杖子化為龍。吞&#x5374;乾坤了也。",
    "X67n1299_016:0099a12": "山河大地甚處得來。",
    "X67n1299_016:0099a13": "[0099a13] 黃龍心云。明眼宗師至今猶在。忽若有箇漢出來",
    "X67n1299_016:0099a14": "道。這箇是拄杖子。山河大地有甚過。也許伊具一",
    "X67n1299_016:0099a15": "隻眼。",
    "X67n1299_016:0099a16": "[0099a16] 雪竇顯頌云。拄杖子。吞乾坤。徒說桃花浪裏奔。燒",
    "X67n1299_016:0099a17": "尾者不在拏雲攫霧。曝鰓者何必喪膽忘魂。拈了",
    "X67n1299_016:0099a18": "也。聞不聞。直須灑灑落落。休更紛紛紜紜。七十二",
    "X67n1299_016:0099a19": "棒且輕恕。一百五十難放君。師驀拈拄杖下座。大",
    "X67n1299_016:0099a20": "眾一時走散。 石霜云。石霜拄杖化為龍。吞&#x5374;乾",
    "X67n1299_016:0099a21": "坤在手中。黃面瞿曇空眨眼。百千菩薩盡驚忙。",
    "X67n1299_016:0099a22": "[0099a22] 蓮華&#x5CEF;庵主拈拄杖示眾云。古人到這裏為甚不肯。",
    "X67n1299_016:0099a23": "住眾無對。自云。為他途路不得力。復云。畢竟如何。又",
    "X67n1299_016:0099a24": "自云。楖[木*栗]橫擔不顧人。直入千&#x5CEF;萬&#x5CEF;去。",
    "X67n1299_016:0099b01": "[0099b01] 佛眼遠橫按拄杖於肩上。高聲喚云。和尚和尚。又",
    "X67n1299_016:0099b02": "云。闔國人追不再來。千古萬古空相憶。 天童覺",
    "X67n1299_016:0099b03": "云。負入不負出。本色住山人。思大吞盡諸佛。普眼",
    "X67n1299_016:0099b04": "不見普賢。且道病在甚麼處。驀拈拄杖卓一下云。",
    "X67n1299_016:0099b05": "官不容針。私通車馬。",
    "X67n1299_016:0099b06": "[0099b06] 雪竇顯頌云。眼裏塵沙耳裏土。千峰萬峰不肯住。",
    "X67n1299_016:0099b07": "落花流水太茫茫。剔起眉毛何處去。 本覺一云。",
    "X67n1299_016:0099b08": "作者寧甘在半途。半途不住意如何。橫肩拄杖千",
    "X67n1299_016:0099b09": "峰去。雲木何人見得渠。",
    "X67n1299_016:0099b10": "[0099b10] 保壽恩禪師上堂。拈起拄杖云。得自天台絕比倫。從",
    "X67n1299_016:0099b11": "來無葉又無根。有時扶過斷橋水。幾度伴歸明月村。",
    "X67n1299_016:0099b12": "然雖如是。也不得放過。擊禪&#x7240;一下便下座。",
    "X67n1299_016:0099b13": "[0099b13] 丹霞淳頌云。此杖不從天地得。登山涉水承渠力。",
    "X67n1299_016:0099b14": "如今擲向亂&#x5CEF;前。免致叢林為軌則。",
    "X67n1299_016:0099b15": "[0099b15] 雲&#x76D6;鵬禪師謁雙泉雅禪師。雅令充侍者。示以芭蕉",
    "X67n1299_016:0099b16": "拄杖話。久無省發。一日雅向火次。師侍立。雅忽問。拄",
    "X67n1299_016:0099b17": "杖子話試舉來。與子商量。師擬舉。雅拈火&#x7B6F;便摵。師",
    "X67n1299_016:0099b18": "豁然大悟。",
    "X67n1299_016:0099b19": "[0099b19] 白雲端頌云。與奪雙行驗正邪。纔爭拄杖便忘家。",
    "X67n1299_016:0099b20": "驀然鐵棒如風至。失&#x5374;從前眼裏花。",
    "X67n1299_016:0099b21": "鏡扇",
    "X67n1299_016:0099b22": "[0099b22] 南嶽讓禪師居南嶽時。馬祖在彼住庵。日唯坐禪。師",
    "X67n1299_016:0099b23": "因往問云。在此何為。祖云坐禪。師云坐禪何所圖。祖",
    "X67n1299_016:0099b24": "云圖作佛。師一日將&#x750E;一片於庵前磨。祖云磨此何",
    "X67n1299_016:0099c01": "為。師云要作鏡。祖云磨&#x750E;豈得成鏡。師云坐禪豈得",
    "X67n1299_016:0099c02": "成佛。祖云如何即是。師云。如人駕車。車若不行。打車",
    "X67n1299_016:0099c03": "即是打牛即是。祖於是悟旨於言下。遂印心傳法。符",
    "X67n1299_016:0099c04": "西祖之讖馬駒踏殺天下人之語。南宗闡於江西。",
    "X67n1299_016:0099c05": "[0099c05] 汾陽昭頌云。磨&#x750E;作鏡慕同音。來問分明示本心。",
    "X67n1299_016:0099c06": "纔喚木人回面指。犁牛耕出古皇金。 保寧勇云。",
    "X67n1299_016:0099c07": "死馬醫來無用處。車牛腦後更加鞭。皮穿肉綻還",
    "X67n1299_016:0099c08": "知不。任重應須角力全。 佛印元云。磨&#x750E;作鏡不",
    "X67n1299_016:0099c09": "為難。忽地生光照大千。堪笑坐禪求佛者。至今牛",
    "X67n1299_016:0099c10": "上更加鞭。 佛燈珣云。坐禪成佛心中病。作鏡磨",
    "X67n1299_016:0099c11": "&#x750E;眼裏花。一掣牢關金&#x93BB;斷。等閑信步便歸家。馬",
    "X67n1299_016:0099c12": "駒子。實堪誇。自從胡亂後。著處是生涯。 旻古佛",
    "X67n1299_016:0099c13": "云。磨&#x750E;作鏡。象席打令。一切魚龍。知水為命。",
    "X67n1299_016:0099c14": "[0099c14] 鹽官安國師一日喚侍者。將犀牛扇子來。者云破也。",
    "X67n1299_016:0099c15": "師云。扇子既破。還我犀牛兒來。侍者無對。",
    "X67n1299_016:0099c16": "[0099c16] 投子代云。不辭將出。恐頭角不全。雪竇顯又拈云。",
    "X67n1299_016:0099c17": "我要不全底頭角。 石霜代云。若還和尚即無也。",
    "X67n1299_016:0099c18": "雪竇又云。犀牛兒猶在。 保福代云。和尚尊年別",
    "X67n1299_016:0099c19": "請人好。雪竇又云。可惜勞而無功。 資福代作圓",
    "X67n1299_016:0099c20": "相於中書牛字。雪竇又云。適來為甚不將出。 雪",
    "X67n1299_016:0099c21": "竇復拈云。若要清風再復。頭角重生。請諸禪客下",
    "X67n1299_016:0099c22": "一轉語。乃問扇子既破還我犀牛兒來。時有僧云。",
    "X67n1299_016:0099c23": "大眾參堂去。師喝云。拋&#x920E;釣鯤鯨。釣得箇蝦蟆。",
    "X67n1299_016:0099c24": " 雪竇頌云。犀牛扇子用多時。問著元來總不知。無",
    "X67n1299_016:0100a01": "限清風與頭角。盡隨雲雨去難追。 白雲端云。可",
    "X67n1299_016:0100a02": "憐一柄犀牛扇。謾道曾遭己破除。無限清風隨手",
    "X67n1299_016:0100a03": "處。卓然頭角出寰區。 天童覺云。扇子破。索犀牛。",
    "X67n1299_016:0100a04": "圈&#x571D;中字有來由。誰知桂轂千年魄。妙作通明一",
    "X67n1299_016:0100a05": "點秋。 佛燈珣云。犀牛扇子用多年。歷掌清機授",
    "X67n1299_016:0100a06": "手傳。頭角十全收拾取。雨餘風月滿長川。 祖印",
    "X67n1299_016:0100a07": "明云。老師底死索犀牛。用處其誰得自由。侍者不",
    "X67n1299_016:0100a08": "知頭角具。鼻根繩索被他收。 草堂清云。明月冷",
    "X67n1299_016:0100a09": "相照。清風卒未休。鹽官無限意。何用&#x8994;犀牛。",
    "X67n1299_016:0100a10": "[0100a10] 仰山寂禪師住東平時。溈山附書并鏡一面至。師陞",
    "X67n1299_016:0100a11": "座授書。乃提起鏡示眾云。大眾。溈山將鏡來。而今且",
    "X67n1299_016:0100a12": "道是溈山鏡東平鏡。若道是東平鏡。又是溈山寄來。",
    "X67n1299_016:0100a13": "若道是溈山鏡。又在東平這裏。道得即存取。道不得",
    "X67n1299_016:0100a14": "即打破去也。如是三舉。眾皆無對。師乃撲破。",
    "X67n1299_016:0100a15": "[0100a15] 五祖戒代云。更請和尚說道理看。驀奪打破。",
    "X67n1299_016:0100a16": "[0100a16] 汾陽昭頌云。仰山接得溈山鏡。告眾拈來行正令。",
    "X67n1299_016:0100a17": "懞懂禪流眼不開。仰山直下驀頭釘。 洞山聰云。",
    "X67n1299_016:0100a18": "提起分明照正邪。眾人皆不啟唇牙。譬如賣物無",
    "X67n1299_016:0100a19": "人買。最後須歸本主家。 保寧勇云。溈山古鏡仰",
    "X67n1299_016:0100a20": "山提。日上東方月落西。撲落不知誰拾得。秋風索",
    "X67n1299_016:0100a21": "索草蔞蔞。 智海清云。全放全收意亦優。溈山送",
    "X67n1299_016:0100a22": "至仰山頭。可憐一片如秋水。三問無人撲破休。",
    "X67n1299_016:0100a23": " 佛心才云。父子相傳鏡絕塵。須知秋夕不同輪。可",
    "X67n1299_016:0100a24": "憐無限迷頭者。錯認空花鏡裏春。",
    "X67n1299_016:0100b01": "[0100b01] 高亭簡禪師初見德山在江岸坐。即隔江問訊。山以",
    "X67n1299_016:0100b02": "扇招之。師忽然契悟。橫趨而過。更不渡江。遂返高亭",
    "X67n1299_016:0100b03": "住持。法嗣德山。",
    "X67n1299_016:0100b04": "[0100b04] 徑山杲云。高亭橫趨而去。許伊是箇&#x5222;利衲僧。若",
    "X67n1299_016:0100b05": "要法嗣德山。即未可。何故。猶與德山隔江在。",
    "X67n1299_016:0100b06": "[0100b06] 古德頌云。德嶠有此陣滯貨。幾度瞞人瞞不過。高",
    "X67n1299_016:0100b07": "亭幸自可憐生。隔岸無端遭染污。",
    "X67n1299_016:0100b08": "[0100b08] 廣德義禪師。僧問久負不逢時如何。師云。扇開人不",
    "X67n1299_016:0100b09": "遇。陋巷莫能收。",
    "X67n1299_016:0100b10": "[0100b10] 丹霞淳頌云。妙體堂堂相分全。青霄獨步躡金蓮。",
    "X67n1299_016:0100b11": "千花臺上猶慵坐。弊垢襴衫豈肯穿。",
    "X67n1299_016:0100b12": "[0100b12] 天衣懷禪師。僧問古鏡未磨時如何。師云&#x6491;天拄地。",
    "X67n1299_016:0100b13": "云磨後如何。師云夕陽影裏快藏身。",
    "X67n1299_016:0100b14": "[0100b14] 松源岳頌云。拄地&#x6491;天合体用。夕陽影裡不藏身。",
    "X67n1299_016:0100b15": "有時獨坐孤&#x5CEF;頂。寂寂猶聞落葉頻。"
}