{
    "T47n1997_010:0756a20": "圓悟佛果禪師語錄卷第十",
    "T47n1997_010:0756a22": "宋平江府虎丘山門人紹隆等編",
    "T47n1997_010:0756a23": "小參三",
    "T47n1997_010:0756a24": "蔣山寺小參。師云。相逢不拈出。舉意便知有。",
    "T47n1997_010:0756a25": "萬人眾前顯瞞頇。不是目前機。亦非目前事。",
    "T47n1997_010:0756a26": "三千里外納敗闕。直得盡乾坤大地。無絲毫",
    "T47n1997_010:0756a27": "法可當情。靜悄悄地絕誵訛。千聖不敢疑議。",
    "T47n1997_010:0756a28": "致之諸佛頂[寧*頁]上。到這裏更說什麼行棒行",
    "T47n1997_010:0756a29": "喝論正論偏有語有默絕玄絕妙雙放雙收同",
    "T47n1997_010:0756b01": "死同生。向窠窟裏作活計。正當恁麼時。且作",
    "T47n1997_010:0756b02": "麼生參究。且作麼生捉摸。作麼生拈弄。作麼",
    "T47n1997_010:0756b03": "生證入。若有一絲頭伎倆去。便乃見神見鬼。",
    "T47n1997_010:0756b04": "更不作一絲頭伎倆。未免墮在無事界裏。箇",
    "T47n1997_010:0756b05": "事如壺公瓢中自有天地日月。所以雪峯和",
    "T47n1997_010:0756b06": "尚道。盡大地撮來。如粟米粒大。又道盡大地",
    "T47n1997_010:0756b07": "是沙門一隻眼。鹽官又道虛空為鼓須彌為",
    "T47n1997_010:0756b08": "槌。什麼人打得。南泉道。王老師不打這破鼓。",
    "T47n1997_010:0756b09": "法眼道王老師不打。玄沙道深山巖崖千年",
    "T47n1997_010:0756b10": "萬年無人到處。還有佛法也無。雲門大師道",
    "T47n1997_010:0756b11": "日裏來去日裏辨人。忽然教夜中取箇物。無",
    "T47n1997_010:0756b12": "日月燈不曾到處。作麼生取似此。若不通透。",
    "T47n1997_010:0756b13": "有纖毫隔礙。則如山如嶽。或若盡情透得。要",
    "T47n1997_010:0756b14": "行便行。更疑什麼。雖然如此。直須是真實到",
    "T47n1997_010:0756b15": "這箇田地始得。向萬丈懸崖處撒手。百尺",
    "T47n1997_010:0756b16": "竿頭進步且道此事畢竟如何委悉。撞著道",
    "T47n1997_010:0756b17": "伴交肩過。君向潚湘我向秦。下座。",
    "T47n1997_010:0756b18": "師云。一舉便知落處。已是第八頭。未跨船舷",
    "T47n1997_010:0756b19": "三十棒。也是第九首。直饒空劫已前威音那",
    "T47n1997_010:0756b20": "畔。一時座斷。大似釘樁搖櫓膠柱調弦直饒",
    "T47n1997_010:0756b21": "顯目前機用目前事。一問一答一挨一拶一",
    "T47n1997_010:0756b22": "出一入。正如開眼尿床立地作夢若是明眼",
    "T47n1997_010:0756b23": "漢。須知不恁麼所以從上來事。只要箇奇特",
    "T47n1997_010:0756b24": "人直下承當得坐斷天下人舌頭。還有恁麼",
    "T47n1997_010:0756b25": "人麼。如無不免合水和泥。向荊棘林中出手",
    "T47n1997_010:0756b26": "去也。遂舉拂子云。還見麼。三世諸佛六代祖",
    "T47n1997_010:0756b27": "師天下老和尚。總在這裏。至於萬象森羅日",
    "T47n1997_010:0756b28": "月星辰四聖六凡盡無邊香水海醯雞蠛蠓一",
    "T47n1997_010:0756b29": "切含情。總在這裏。以至諸人於日用中亦在",
    "T47n1997_010:0756c01": "這裏。唯有山僧不在這裏。且道為什麼如此。",
    "T47n1997_010:0756c02": "同途不同轍。同死不同生。眾中忽若有箇漢。",
    "T47n1997_010:0756c03": "也不恁麼。許爾具一隻眼。正當恁麼時如何。",
    "T47n1997_010:0756c04": "定光金地遙招手。智者江陵喑點頭。下座。",
    "T47n1997_010:0756c05": "師云。言中有響句裏呈機。告往知來拈頭會",
    "T47n1997_010:0756c06": "尾。須是恁麼人始解恁麼事。且如諸人。適來",
    "T47n1997_010:0756c07": "鍾未鳴鼓未響未到此間時。還有如許多事",
    "T47n1997_010:0756c08": "麼。還有一問一答道理麼。若是箇漢。未舉先",
    "T47n1997_010:0756c09": "知未言先透。及乎理隨事變事逐理圓。鍾已",
    "T47n1997_010:0756c10": "鳴鼓已響。大眾簇簇恁麼上來。有問有答有",
    "T47n1997_010:0756c11": "賓有主。且道於中還有恁麼事麼。若有恁麼",
    "T47n1997_010:0756c12": "端的底道理。便是對面相謾。實無如是事。既",
    "T47n1997_010:0756c13": "無如是事。又且是箇什麼。須知萬里無片雲",
    "T47n1997_010:0756c14": "萬里無寸草。所以道。欲得親切莫將問來問。",
    "T47n1997_010:0756c15": "有時問在答處。有時答在問處。雖然如是。要",
    "T47n1997_010:0756c16": "且問不在答處。答不在問處。又道闍黎不是",
    "T47n1997_010:0756c17": "不將來山僧不是不分付。於中具金剛眼向",
    "T47n1997_010:0756c18": "本分田地上承當。乃無可無不可。敢問大眾。",
    "T47n1997_010:0756c19": "著實底一句作麼生道。未明心地印。難透趙",
    "T47n1997_010:0756c20": "州關。下座。",
    "T47n1997_010:0756c21": "師云當陽舉唱直截根源。貫古通今超情離",
    "T47n1997_010:0756c22": "見。恁麼恁麼二竅俱明。不恁麼不恁麼雙遮",
    "T47n1997_010:0756c23": "普照。恁麼中有不恁麼。不恁麼中有恁麼。草",
    "T47n1997_010:0756c24": "窠裏突出焦尾大蟲。若能離此三句外。撥轉",
    "T47n1997_010:0756c25": "向上機。即知諸人脚跟下有此一段大事。輝",
    "T47n1997_010:0756c26": "騰今古逈絕知見。祖師雖西來諸佛雖出世。",
    "T47n1997_010:0756c27": "不曾加一絲毫。諸佛不出世。祖師不西來。亦",
    "T47n1997_010:0756c28": "不曾減。一絲毫。淨裸裸赤灑灑。如印印空如",
    "T47n1997_010:0756c29": "印印水如印印泥也。須是不依倚一物。不墮聞",
    "T47n1997_010:0757a01": "見知覺。不處是非得失。直饒恁麼猶落他祖",
    "T47n1997_010:0757a02": "師指處在所以道。有祖以來。若將祖師言教。",
    "T47n1997_010:0757a03": "為人師範。却成賺人去。他只說無法本是道。",
    "T47n1997_010:0757a04": "又道佛說一切法。為度一切心。我無一切心。",
    "T47n1997_010:0757a05": "何用一切法。既無一切心不用一切法。則這",
    "T47n1997_010:0757a06": "裏八字打開。還知落處麼。山僧露箇消息去。",
    "T47n1997_010:0757a07": "也須知過量人契此過量事。下座。",
    "T47n1997_010:0757a08": "師云。當軒正坐覿面無私。離相絕名當機有",
    "T47n1997_010:0757a09": "準。露箇形相通一線道。起箇面目示少津梁。",
    "T47n1997_010:0757a10": "如隔山見煙早知是火。隔牆見角早知是牛。",
    "T47n1997_010:0757a11": "若要只管隨數逐名求玄覓妙。則喪却自己",
    "T47n1997_010:0757a12": "脚跟下大事。埋沒從上來佛祖家風。只如今",
    "T47n1997_010:0757a13": "不依倚一物。不顯箇消息。還有共相證據底",
    "T47n1997_010:0757a14": "麼。若證據得。把斷要津不通凡聖。不向二千",
    "T47n1997_010:0757a15": "年前釋迦老子起模畫樣處。各自點胸。何故",
    "T47n1997_010:0757a16": "大丈夫兒。他人住處我不住。他人用處我不",
    "T47n1997_010:0757a17": "用。祖師階梯是第二頭。超佛越祖是第三首。",
    "T47n1997_010:0757a18": "淨裸裸赤灑灑當陽獨露。是第八解。所以道。",
    "T47n1997_010:0757a19": "末後一句始到牢關。把斷要津不通凡聖。若",
    "T47n1997_010:0757a20": "是上流之士。不將祖師言教為人師範。如龜",
    "T47n1997_010:0757a21": "負圖。自取喪身之兆。鳳縈金網。趨霄漢以何",
    "T47n1997_010:0757a22": "期。今夜與諸人一時拈却。敢問大眾。不落祖",
    "T47n1997_010:0757a23": "師言教一句作麼生道。萬緣不到無心處。至",
    "T47n1997_010:0757a24": "了渾加井覷驢。下座。",
    "T47n1997_010:0757a25": "師云。一向據令而行。呵佛罵祖截斷眾流。直",
    "T47n1997_010:0757a26": "得釋迦彌勒文殊普賢退身無路。臨濟德山",
    "T47n1997_010:0757a27": "趙州睦州目瞪口呿。千里萬里無片雲。擬議",
    "T47n1997_010:0757a28": "不來三十棒。恁麼舉唱。本色衲僧愈生光彩。",
    "T47n1997_010:0757a29": "後學初機無摸索處。一向垂慈落草。立問立",
    "T47n1997_010:0757b01": "答存主存賓有始有末。三玄戈甲中論誵訛。",
    "T47n1997_010:0757b02": "四種料簡裏別皂白。絲來線去照用雙行。各",
    "T47n1997_010:0757b03": "各脚跟下只推明一箇大機。唯此一事更無",
    "T47n1997_010:0757b04": "餘事。恁麼舉唱。後學初機通一線道。其奈取",
    "T47n1997_010:0757b05": "笑衲僧。恁麼中有不恁麼。不恁麼中有恁麼。",
    "T47n1997_010:0757b06": "權實雙運照用並行。佛祖誵訛離名絕相。不",
    "T47n1997_010:0757b07": "守窠窟單明向上一路。猶是尋常茶飯。更或",
    "T47n1997_010:0757b08": "打翻許多露布。則上是天下是地。山是山水",
    "T47n1997_010:0757b09": "是水。僧是僧俗是俗。都無許多得失玄妙。又",
    "T47n1997_010:0757b10": "落在無事甲裏。四種為人。向此時為諸人都",
    "T47n1997_010:0757b11": "拈却。且道畢竟如何。所以道。欲識佛性義。",
    "T47n1997_010:0757b12": "當觀時節因緣。時節若至其理自彰。只如即",
    "T47n1997_010:0757b13": "今時節。大檀越設齋已了。陞堂已了。懺罪已",
    "T47n1997_010:0757b14": "了。薦亡已了。更教山僧說箇什麼。若能不以",
    "T47n1997_010:0757b15": "眼見。不以耳聞。不以意想。不以口說。則千里",
    "T47n1997_010:0757b16": "萬里見誵訛。千句萬句都穿却。恁麼會得。可",
    "T47n1997_010:0757b17": "以通徹古今。更須知有向上事始得。敢問大",
    "T47n1997_010:0757b18": "眾。作麼生是向上事。萬古碧潭空界月。再三",
    "T47n1997_010:0757b19": "撈摝始應知。下座。",
    "T47n1997_010:0757b20": "師云。諸佛不出世。那裏得這箇消息。祖師不",
    "T47n1997_010:0757b21": "西來。免見累及後代。正當恁麼時。天之自高",
    "T47n1997_010:0757b22": "地之自厚。日月星辰之昭昭。人物境界之浩",
    "T47n1997_010:0757b23": "浩。不曾移易一絲毫。何不向這裏薦取。若向",
    "T47n1997_010:0757b24": "這裏薦得去。管取是一員無事道人。及至諸",
    "T47n1997_010:0757b25": "佛出世。提持一大事因緣。祖師西來。傳持箇",
    "T47n1997_010:0757b26": "正法眼藏。令一切聞者見者。生希有心起難",
    "T47n1997_010:0757b27": "遭想。各各依佛依祖。歷階梯超地位證無為",
    "T47n1997_010:0757b28": "登聖果。若恁麼薦得。亦是一員無事道人。更",
    "T47n1997_010:0757b29": "有箇具大闡提不起信根。逢佛叱佛遇祖罵",
    "T47n1997_010:0757c01": "祖。乃至滅却佛滅却祖。令人不見佛不聞法。",
    "T47n1997_010:0757c02": "淨裸裸赤灑灑。全體只是箇真實人。若向箇",
    "T47n1997_010:0757c03": "裏薦得。亦是一員無事道人。有箇信得及把",
    "T47n1997_010:0757c04": "得住依佛行而不著佛。依祖證而不著祖。善",
    "T47n1997_010:0757c05": "建法幢能立宗旨。讚佛讚祖如錦上鋪華。乃",
    "T47n1997_010:0757c06": "至天上天下如金如玉。若向箇裏薦得。亦是",
    "T47n1997_010:0757c07": "一員無事道人。此四員無事道人中。要選一",
    "T47n1997_010:0757c08": "人為師。且道。選那一人為師。若道得。試出來",
    "T47n1997_010:0757c09": "道看。若道不得。山僧不免露箇消息去也。披",
    "T47n1997_010:0757c10": "簑側立千峯外。引水澆蔬五老前。下座。",
    "T47n1997_010:0757c11": "師云。離言離相總無許多。不妨靜悄悄。只恐",
    "T47n1997_010:0757c12": "墮在死水裏去。示相顯言如錦上鋪華。不妨",
    "T47n1997_010:0757c13": "鬧浩浩。只恐入荊棘林去。於此二途。猶是時",
    "T47n1997_010:0757c14": "人昇降處。不落時人昇降。不住此二途。且如",
    "T47n1997_010:0757c15": "何顯示。還知箇裏麼。有通天路有絕聖機。向",
    "T47n1997_010:0757c16": "猛虎口裏橫身。毒蛇頭上揩痒。是尋常茶飯。",
    "T47n1997_010:0757c17": "所以道。威音王已前無師自悟則得。何故許",
    "T47n1997_010:0757c18": "他有超師之作。威音王已後須是因師打發。",
    "T47n1997_010:0757c19": "何故恐落天魔外道去。所以道。有時一句可",
    "T47n1997_010:0757c20": "與祖佛為師。有時一句堪與人天為師。透得",
    "T47n1997_010:0757c21": "過信得及見得徹把得住。方始契得古人。豈",
    "T47n1997_010:0757c22": "不見道見過於師方堪傳授。見與師齊減師",
    "T47n1997_010:0757c23": "半德。只如今釋迦老子。豈不是師。達磨大師",
    "T47n1997_010:0757c24": "豈不是師。還有見過釋迦老子達磨大師底",
    "T47n1997_010:0757c25": "麼。試出來露箇消息看。也要見從上來種草。",
    "T47n1997_010:0757c26": "有麼有麼。如無若不藍田射石虎。幾乎誤殺",
    "T47n1997_010:0757c27": "李將軍。",
    "T47n1997_010:0757c28": "師云。有句無句如藤倚樹。鉤頭香餌最誵訛。",
    "T47n1997_010:0757c29": "至道無難唯嫌揀擇。時人窠窟無摸索。若是",
    "T47n1997_010:0758a01": "具頂門上眼底衲僧。三千里外別端倪。有作",
    "T47n1997_010:0758a02": "家鑪鞴底宗師。未跨船舷已分付。所以道。箇",
    "T47n1997_010:0758a03": "裏是八十翁翁入場屋。不是小兒戲。箇箇須",
    "T47n1997_010:0758a04": "是具金剛正眼漢始得。明眼漢沒窠臼。只露",
    "T47n1997_010:0758a05": "目前些子。咬去咬住。有時一向不去。有時一",
    "T47n1997_010:0758a06": "向不住。若論戰也箇箇力在轉處。更說什麼",
    "T47n1997_010:0758a07": "佛。說什麼祖。說什麼心說什麼性。說什麼玄",
    "T47n1997_010:0758a08": "說什麼妙。說什麼有說什麼無。一筆句下只",
    "T47n1997_010:0758a09": "有一劍。劍下有分身之意。亦有出身之路。然",
    "T47n1997_010:0758a10": "於中若有箇脫情解。去藥忌識機宜別休咎",
    "T47n1997_010:0758a11": "底。試出來對眾道看。也要大家知有。然雖恁",
    "T47n1997_010:0758a12": "麼。也須實到這箇田地始得。敢問諸人。是時",
    "T47n1997_010:0758a13": "人窠窟。是鉤頭香餌。還委悉麼。目前已脫",
    "T47n1997_010:0758a14": "常流見。格外須知作者名。",
    "T47n1997_010:0758a15": "師云。只恁麼坐斷天下人舌頭。不恁麼穿却",
    "T47n1997_010:0758a16": "本色衲僧鼻孔。恁麼中不恁麼要辨龍蛇。不",
    "T47n1997_010:0758a17": "恁麼中却恁麼要擒虎兕。離却四句外更有",
    "T47n1997_010:0758a18": "什麼事。也許具一隻眼。何故。雙收雙放雙暗",
    "T47n1997_010:0758a19": "雙明。同死同生同得同失。也未為分外。雖然",
    "T47n1997_010:0758a20": "如是。猶是建立邊事。若據衲僧家自受用中。",
    "T47n1997_010:0758a21": "要且不然。只如衲僧家自受用處。還有人明",
    "T47n1997_010:0758a22": "得麼。若明不得。佛法無靈驗。若明得。平欺",
    "T47n1997_010:0758a23": "一切人去。今夜不妨向荒草裏合水和泥。和",
    "T47n1997_010:0758a24": "泥合水與諸人商量。豈不見南泉道。祖佛不",
    "T47n1997_010:0758a25": "知有。狸奴白牯却知有。又道爾當哆哆和和。",
    "T47n1997_010:0758a26": "何不自家究取。直待多知多解。却來與老和",
    "T47n1997_010:0758a27": "尚作頭抵。又道喚作如如早是變了也。今時",
    "T47n1997_010:0758a28": "人直得向異類中行。又道學道者如癡似兀",
    "T47n1997_010:0758a29": "難得。趙州道。我見千百億箇漢子。盡是覓作",
    "T47n1997_010:0758b01": "佛底人。中間求箇無心道人不可得。雲門大",
    "T47n1997_010:0758b02": "師道。和尚子莫妄想。山是山水是水。僧是僧",
    "T47n1997_010:0758b03": "俗是俗。見拄杖子但喚作拄杖子。見燈籠但",
    "T47n1997_010:0758b04": "喚作燈籠。此謂之覿體全真。只如恁麼處。還",
    "T47n1997_010:0758b05": "容人作得失解會麼。灼然論實不論虛。直得",
    "T47n1997_010:0758b06": "如狸奴白牯相似。直得如枯木朽株絕氣息。",
    "T47n1997_010:0758b07": "憨憨癡癡瞢瞢[目*董][目*董]。千佛出世他也不知。目",
    "T47n1997_010:0758b08": "覩瞿曇如黃葉相似。方始是生鐵鑄就。千人",
    "T47n1997_010:0758b09": "萬人羅籠他不住。只如獨脫一句作麼生道。",
    "T47n1997_010:0758b10": "莫謂無心云是道。無心猶隔一重關。",
    "T47n1997_010:0758b11": "檀越請小參。師云。盡大地是箇解脫門。頭頭",
    "T47n1997_010:0758b12": "物物皆證入無邊剎海如來藏。綿綿密密悉",
    "T47n1997_010:0758b13": "包容。舉處峭巍巍。用時淨裸裸。譬如猛火聚",
    "T47n1997_010:0758b14": "近之則燎却面門。又如大阿劍擬之則神驚",
    "T47n1997_010:0758b15": "膽戰。若是知有恁麼。徹骨徹髓承當。不勞鵮",
    "T47n1997_010:0758b16": "啄。其或尚留觀。聽猶滯皮膚。須是透出金剛",
    "T47n1997_010:0758b17": "圈。吞却栗棘蓬。若透得一圈。則百千億圈一",
    "T47n1997_010:0758b18": "時透過。若吞得一蓬。則無數億蓬一時吞得。",
    "T47n1997_010:0758b19": "可以作奇特因。可以現殊勝相。無罪可懺而",
    "T47n1997_010:0758b20": "罪垢消除。無冤可解而冤家解釋。顯現一切",
    "T47n1997_010:0758b21": "難思議。作為無邊殊勝業。只消箇一道清虛。",
    "T47n1997_010:0758b22": "更不用周由者也。正當恁麼時。當機一句作",
    "T47n1997_010:0758b23": "麼生道。聲前突出金剛眼。彈指圓成八萬門。",
    "T47n1997_010:0758b24": "頌云。懺罪滌垢解冤釋結。似日鎔霜如湯沃",
    "T47n1997_010:0758b25": "雪。雲散長空一輪皎潔。感應道交綿。綿瓜",
    "T47n1997_010:0758b26": "瓞。",
    "T47n1997_010:0758b27": "鄧朝議請小參云。宏機獨唱千聖潛蹤。一句",
    "T47n1997_010:0758b28": "當陽十方坐斷。有亦不管無亦不拘。聖亦不",
    "T47n1997_010:0758b29": "收凡亦不立。明明無覆藏。明明無滲漏頂門",
    "T47n1997_010:0758c01": "眼照。山河大地全彰。肘後符開。萬象森羅頓",
    "T47n1997_010:0758c02": "現。有如是奇特相。有如是殊勝門。只求向上",
    "T47n1997_010:0758c03": "作家要接大乘根器。所以道。垂鉤四海只釣",
    "T47n1997_010:0758c04": "獰龍。格外玄機為尋知識。若是利根種智。具",
    "T47n1997_010:0758c05": "大解脫性。一聞一切聞。一了一切了。一見一",
    "T47n1997_010:0758c06": "切見。一證一切證。淨裸裸赤灑灑。只如今還",
    "T47n1997_010:0758c07": "有道得底麼。試出眾露箇消息看。若道未得",
    "T47n1997_010:0758c08": "山僧這裏八字打開去也。還委息得麼。利根",
    "T47n1997_010:0758c09": "上智須圓證。十聖三賢一念超。復頌云。無對",
    "T47n1997_010:0758c10": "毘耶彼上人。頂門有眼耀乾坤。只憑一箇無",
    "T47n1997_010:0758c11": "言說。遍界全開不二門。",
    "T47n1997_010:0758c12": "滁州太平寺知山請小參云。祖佛提掇不起",
    "T47n1997_010:0758c13": "處。正好作工夫。魔外潛覷不見處。猶宜猛著",
    "T47n1997_010:0758c14": "力。直得通身是眼。也照他未了。直得通身是",
    "T47n1997_010:0758c15": "口。也說他不著。深深處有回互。密密處有誵",
    "T47n1997_010:0758c16": "訛。到這裏德山有棒。不論佛來祖來。一例行",
    "T47n1997_010:0758c17": "遣。臨濟有喝。不論佛來祖來。一例施呈。若向",
    "T47n1997_010:0758c18": "棒下見。未免瞞肝。若向喝下薦。更是漏逗。須",
    "T47n1997_010:0758c19": "知向上人有換骨換髓透色透聲透聖透凡透",
    "T47n1997_010:0758c20": "開透見底肘後符子。所以道。爾若坐我則立。",
    "T47n1997_010:0758c21": "爾若立我則坐。若也同坐同立。二俱瞎漢。到",
    "T47n1997_010:0758c22": "這裏還說心說性得麼。說玄說妙得麼。說理",
    "T47n1997_010:0758c23": "說事得麼。說得說失得麼。若有恁麼。盡是依",
    "T47n1997_010:0758c24": "草附木精靈。且獨脫一句作麼生道。須彌",
    "T47n1997_010:0758c25": "頂上翻身處。百尺竿頭撒手時。復頌云。昔歲",
    "T47n1997_010:0758c26": "依投蒙重顧。今春還沐渡江來同。風更話同",
    "T47n1997_010:0758c27": "風事。千手通身正眼開。",
    "T47n1997_010:0758c28": "文倫二上人。薦安華嚴請小參。僧問。如何是",
    "T47n1997_010:0758c29": "理法界。師云。不動一絲毫。進云。如何是事法",
    "T47n1997_010:0759a01": "界。師云。縱橫十字。進云。如何是理事無礙法",
    "T47n1997_010:0759a02": "界。師云。銅頭鐵額鐵額銅頭。進云。如何是",
    "T47n1997_010:0759a03": "事事無礙法界。師云。重重無有盡。處處現真",
    "T47n1997_010:0759a04": "身。師乃云。言發非聲。高高峯頂立。色前不",
    "T47n1997_010:0759a05": "物。深深海底行。全機轉處沒承當。覿面呈時",
    "T47n1997_010:0759a06": "絕回互。離心意識非見聞覺知。須明徹法慧",
    "T47n1997_010:0759a07": "目離念明智。然後一塵纔舉大地全收。一毛",
    "T47n1997_010:0759a08": "頭師子百億毛頭一時現。直得一為無量無",
    "T47n1997_010:0759a09": "量為一。小中現大大中現小。寬同法界細入",
    "T47n1997_010:0759a10": "隣虛。無處不周無處不備。毘盧遮那大法性",
    "T47n1997_010:0759a11": "海中。不論聖不論凡。不論有情不論無情。一",
    "T47n1997_010:0759a12": "一把斷不漏絲毫。處處常光現前。一一壁立",
    "T47n1997_010:0759a13": "千仞。若說理法界事法界事理無礙法界事",
    "T47n1997_010:0759a14": "事無礙法界。正是沒交涉。直饒棒頭取證喝",
    "T47n1997_010:0759a15": "下承當。向空劫那畔識破根塵。威音已前洞",
    "T47n1997_010:0759a16": "然明白。尚未免在窠窟裏。只如出窠窟一句",
    "T47n1997_010:0759a17": "作麼生道。千峯勢到嶽邊止。萬派聲歸海上",
    "T47n1997_010:0759a18": "消。",
    "T47n1997_010:0759a19": "結夏小參。僧問馬師。離四句絕百非。請和尚",
    "T47n1997_010:0759a20": "答祖師西來意。馬祖云。我今日勞倦。不能為",
    "T47n1997_010:0759a21": "子說得。問取西堂去。此意如何師云。三頭兩",
    "T47n1997_010:0759a22": "面。進云。僧問西堂。西堂云。我今日頭痛。問",
    "T47n1997_010:0759a23": "取海兄去。又作麼生。師云。同坑無異土。進",
    "T47n1997_010:0759a24": "云。僧問海兄。海云。我到這裏却不會。又作麼",
    "T47n1997_010:0759a25": "生。師云。黑漆桶夜裏生光。進云。只如僧舉似",
    "T47n1997_010:0759a26": "馬祖。祖云。藏頭白海頭黑。又作麼生。師云。",
    "T47n1997_010:0759a27": "不許外人知。師乃云。一粒粟中藏世界。恒沙",
    "T47n1997_010:0759a28": "剎海始安居。萬緣不到千差超。超證無生等",
    "T47n1997_010:0759a29": "太虛。至實處不容聲。至深處無回互。明明蓋",
    "T47n1997_010:0759b01": "天蓋地。歷歷亘古亘今。坐斷千差壁立萬仞。",
    "T47n1997_010:0759b02": "千聖提撕不到。是衲子放下複子處。千人萬",
    "T47n1997_010:0759b03": "人羅籠不住。是無為無事人抝折拄杖時。雖",
    "T47n1997_010:0759b04": "然浩浩應機。要且如如不動。有時魔宮虎穴",
    "T47n1997_010:0759b05": "轉大法輪。有時荊棘林中建立梵剎。有時向",
    "T47n1997_010:0759b06": "十字街頭壁立千仞。有時向孤峯頂上合水",
    "T47n1997_010:0759b07": "和泥。有照有用有權有實。所以道。以大圓覺",
    "T47n1997_010:0759b08": "為我伽藍。身心安居平等性智。則於千人萬",
    "T47n1997_010:0759b09": "人羅籠不住處。始能安居。於千聖萬聖提撕",
    "T47n1997_010:0759b10": "不到處。始放複子。敢問。安居一句作麼生道。",
    "T47n1997_010:0759b11": "還委悉麼。但令身語常清淨。夏滿何須驗蠟",
    "T47n1997_010:0759b12": "人。",
    "T47n1997_010:0759b13": "曾先生請小參云。全機不動。會群像於目前",
    "T47n1997_010:0759b14": "覿面相呈。截千差於格外。動則影現覺即氷",
    "T47n1997_010:0759b15": "生。不動不覺直下揑目。箇中有一條路。蓋天",
    "T47n1997_010:0759b16": "蓋地蓋色蓋聲。密密綿綿平平穩穩。若是箇",
    "T47n1997_010:0759b17": "曹溪門下客。直到解脫處。更不落二落三。未",
    "T47n1997_010:0759b18": "舉覺已前。早是落二落三了也。何況舉覺言",
    "T47n1997_010:0759b19": "詮總納敗闕。所以道。西天二十八祖亦如是。",
    "T47n1997_010:0759b20": "唐土六祖亦如是。天下老和尚亦如是。山僧",
    "T47n1997_010:0759b21": "亦如是。到這裏不著眼試觀看。不著耳試聽",
    "T47n1997_010:0759b22": "看。若向箇裏一時截得斷把得定作得主。與",
    "T47n1997_010:0759b23": "千聖把手。同一正因同一解脫。然雖如是。正",
    "T47n1997_010:0759b24": "當恁麼時。不立階梯一句作麼生道。還委悉",
    "T47n1997_010:0759b25": "麼。聲前截斷千差路。出格唯憑作者知。復頌",
    "T47n1997_010:0759b26": "云。一著當機截眾流。選官選佛兩俱優。相逢",
    "T47n1997_010:0759b27": "相見呵呵笑。天上人間得自由。",
    "T47n1997_010:0759b28": "祖上人請小參。師云。生身父母居堂上。從本",
    "T47n1997_010:0759b29": "爺娘在頂門。一念頓消諸祖意。堪任補報最",
    "T47n1997_010:0759c01": "深恩。一漚未發已前。滔滔流水。一塵未舉之",
    "T47n1997_010:0759c02": "際。茫茫剎塵。若是具透關眼有過量見。即知",
    "T47n1997_010:0759c03": "千聖萬聖羅籠不住。若也一漚已發一塵已",
    "T47n1997_010:0759c04": "舉。待著眼用意。盡未來際窮虛空劫。畢竟摸",
    "T47n1997_010:0759c05": "索不著。所以道。盡大地是般若光。光未發時",
    "T47n1997_010:0759c06": "無佛無眾生消息。從什麼處得來。正當恁麼",
    "T47n1997_010:0759c07": "時。無佛無眾生。無高無下。無得無失。無彼",
    "T47n1997_010:0759c08": "無我處。還薦得麼。若薦不得。不免打葛藤去",
    "T47n1997_010:0759c09": "也。道是無得麼。且喜沒交涉。道是有得麼。轉",
    "T47n1997_010:0759c10": "見沒交涉。道是不有不無得麼。轉更沒交涉。",
    "T47n1997_010:0759c11": "道是離四句絕百非。直是沒交涉。須知道一",
    "T47n1997_010:0759c12": "條路一種機。三世諸佛依此成立。一大藏教",
    "T47n1997_010:0759c13": "依此詮註。乃至世間虛空凡聖山河大地無",
    "T47n1997_010:0759c14": "邊香水海不可說不可說。全從他流出。只今",
    "T47n1997_010:0759c15": "若知一漚未發已前恩德。則自己脚跟下。如",
    "T47n1997_010:0759c16": "千日並照。如暗得燈如貧得寶。如渡得船如",
    "T47n1997_010:0759c17": "民得王。於一切時無一念落虛。無參雜時。全",
    "T47n1997_010:0759c18": "體恁麼來。全體恁麼去。只如空劫已前那畔",
    "T47n1997_010:0759c19": "一段事作麼生。還委悉麼。照開千聖頂門眼。",
    "T47n1997_010:0759c20": "放出威音物外春。復頌云。父母恩深重。過於",
    "T47n1997_010:0759c21": "蓋與載。若欲圖補報。碎身莫能賽。唯有般若",
    "T47n1997_010:0759c22": "力。一句截情愛。凱風吹棘心。二百四十歲。",
    "T47n1997_010:0759c23": "修道者請小參。天地與我同根。其根深固。萬",
    "T47n1997_010:0759c24": "物與我一體。其體虛凝。萬物之根亘古亘今。",
    "T47n1997_010:0759c25": "堅固之體包含萬有。毫茫得意。可以點鐵成",
    "T47n1997_010:0759c26": "金。可以轉凡作聖。如理如事即處即真。一念",
    "T47n1997_010:0759c27": "不生前後際斷。所以道。不思議解脫力。妙用",
    "T47n1997_010:0759c28": "恒沙也無極。若論妙用去。可以擊碎業山。可",
    "T47n1997_010:0759c29": "以點竭苦海。可以懺不懺之罪。可以解不解",
    "T47n1997_010:0760a01": "之冤。可以起必死之疾。可以證無生法忍。正",
    "T47n1997_010:0760a02": "當恁麼時。不立功勳一句作麼生道。還委悉",
    "T47n1997_010:0760a03": "麼。千年闇室一燈破。萬劫愆尤一句消。頌云。",
    "T47n1997_010:0760a04": "阿闍被疾投皇覺。調御垂慈放月光。法藥之",
    "T47n1997_010:0760a05": "功同佛力。自然身病得清涼。",
    "T47n1997_010:0760a06": "小參。師云。一向說事說理論妙論玄談心談",
    "T47n1997_010:0760a07": "性。墮在葛藤窠裏。一向行棒行喝立照立用",
    "T47n1997_010:0760a08": "存捲存舒。落在荊棘林中。更或舉古舉今話",
    "T47n1997_010:0760a09": "偏話正立主立賓。也是撒沙撒土。忽若見山",
    "T47n1997_010:0760a10": "即山。見水即水。僧是僧俗是俗。落在無事界",
    "T47n1997_010:0760a11": "內。記使總不恁麼。大似曳尾靈龜。直饒獨體",
    "T47n1997_010:0760a12": "單明。亦是狐狸戀窟。若有箇出身處去。似地",
    "T47n1997_010:0760a13": "擎山。不知山之孤峻。如石含玉。不知玉之無",
    "T47n1997_010:0760a14": "瑕。譬如猛火聚近之則燎却面門。又如按太",
    "T47n1997_010:0760a15": "阿劍擬之則喪身失命。便可以不須說事不",
    "T47n1997_010:0760a16": "須說理。不行棒不行喝。不立主不立賓。見山",
    "T47n1997_010:0760a17": "不是山。見水不是水。全體恁麼來。全體恁麼",
    "T47n1997_010:0760a18": "去。總無許多露布葛藤聲色邊事。且超然獨",
    "T47n1997_010:0760a19": "脫一句作麼生道。還委悉麼。萬丈縣崖須撒",
    "T47n1997_010:0760a20": "手。大千沙界始全身。",
    "T47n1997_010:0760a21": "張戶曹請小參。師云。直下便是不通擬議尋",
    "T47n1997_010:0760a22": "思。還有作家禪客麼。試出眾證據看。僧問。",
    "T47n1997_010:0760a23": "如何是臨濟下事。師云。一刃兩段。進云。如何",
    "T47n1997_010:0760a24": "是雲門下事。師云。三句縱橫進云。如何是曹",
    "T47n1997_010:0760a25": "洞下事。師云。五位君臣沒分付。進云。如何是",
    "T47n1997_010:0760a26": "溈仰下事。師云。進前退後絕商量。進云。那一",
    "T47n1997_010:0760a27": "句如何。師云。何不問法眼下事。僧禮拜。師乃",
    "T47n1997_010:0760a28": "云。靈山提密旨。獨有迦葉親聞。少林演妙訣。",
    "T47n1997_010:0760a29": "唯許神光擔荷。只為機機相副箭箭相投。用",
    "T47n1997_010:0760b01": "處聲色純真。舉時乾坤獨露。密密意絕誵訛。",
    "T47n1997_010:0760b02": "深深機沒回互。若是箇本色自由自在承當",
    "T47n1997_010:0760b03": "擔荷得底。更不落聲前句後。亦不用擬議尋",
    "T47n1997_010:0760b04": "思。直下當陽分明領取。所以道。若論此事。",
    "T47n1997_010:0760b05": "貶上眉毛早已蹉過。既已蹉過。何用鼓兩片",
    "T47n1997_010:0760b06": "皮口吧吧地。豈不是當堂蹉過。既若蹉過。還",
    "T47n1997_010:0760b07": "知未蹉過事麼。若知未蹉過事。雖終日說而",
    "T47n1997_010:0760b08": "不曾動著舌頭。終日行而不曾移著一步。終",
    "T47n1997_010:0760b09": "日喫飯不曾嚼一粒米。終日著衣不曾掛一",
    "T47n1997_010:0760b10": "縷絲。雖然如是。此猶是建化門庭向下為人",
    "T47n1997_010:0760b11": "處。豈不見。德山和尚但有問答語言。向上向",
    "T47n1997_010:0760b12": "下盡是依草附木竹木精靈。所以山僧從頭",
    "T47n1997_010:0760b13": "棒將去。待有箇獨脫底與他商量。後來浮山",
    "T47n1997_010:0760b14": "圓鑑道。只這獨脫底也是草木之精。且道。還",
    "T47n1997_010:0760b15": "有為人處也無。山僧不惜眉毛。入泥入水為",
    "T47n1997_010:0760b16": "諸人平展。還委悉麼。但能萬法不干懷。一超",
    "T47n1997_010:0760b17": "直入如來地。",
    "T47n1997_010:0760b18": "披剃小參。僧問。正令當行十方坐斷。宗風建",
    "T47n1997_010:0760b19": "立毫髮無差。時節因緣願聞舉唱。師云。只是",
    "T47n1997_010:0760b20": "舊時面目。進云。斬新處乞師再示。師云。換却",
    "T47n1997_010:0760b21": "適來底。進云。法輪再轉於閻浮。道光重映於",
    "T47n1997_010:0760b22": "千載。師云。誰不恁麼。進云。只如無邊身菩",
    "T47n1997_010:0760b23": "薩。為什麼不見如來頂相。師云。有時恁麼有",
    "T47n1997_010:0760b24": "時不恁麼。進云。如何是和尚頂相。師云錯。僧",
    "T47n1997_010:0760b25": "禮拜。師云。果然果然。師乃云。重圓僧相復方",
    "T47n1997_010:0760b26": "袍。優鉢羅華未易遭。恩重丘山何以報。輒提",
    "T47n1997_010:0760b27": "綱要一秋毫。盡十方世界若長若短若縱若",
    "T47n1997_010:0760b28": "橫。以至香水海不可說不可說無邊剎海。盡",
    "T47n1997_010:0760b29": "在箇一秋毫。有時現無邊身。東涌西沒南涌",
    "T47n1997_010:0760c01": "北沒中涌邊沒。作無量無邊神通變化。也只",
    "T47n1997_010:0760c02": "不出此一秋毫。有時冷啾啾地。如枯木朽株",
    "T47n1997_010:0760c03": "寒灰死火。一念萬年萬年一念。也只不出此",
    "T47n1997_010:0760c04": "一秋毫。乃至作為無量無邊殊勝奇特難行",
    "T47n1997_010:0760c05": "苦行。轉化一切成佛作祖。亦不出此一秋毫。",
    "T47n1997_010:0760c06": "諸人還知此一秋毫麼。若知去。未開口已前。",
    "T47n1997_010:0760c07": "未舉意已前。生佛未兆已前。空劫已前。好薦",
    "T47n1997_010:0760c08": "取。既薦得。則卷而懷之。任任運運如兀如癡。",
    "T47n1997_010:0760c09": "不妨是一箇決量大人。如或未然。却須返照",
    "T47n1997_010:0760c10": "回光。若動若靜若住若行若坐若臥。須是究",
    "T47n1997_010:0760c11": "他根源始得。父母未生已前。父母既生之後。",
    "T47n1997_010:0760c12": "六根四大三百六十骨節完具。寒時知寒熱",
    "T47n1997_010:0760c13": "時知熱。饑時知饑飽時知飽。以至頂天履地",
    "T47n1997_010:0760c14": "含齒戴髮。盡承此箇恩力。且道。此箇恩力如",
    "T47n1997_010:0760c15": "何趣向。還知麼。一氣不言含有象。萬靈何處",
    "T47n1997_010:0760c16": "謝無私。",
    "T47n1997_010:0760c17": "蔣山辭眾云。終日相逢長背面。終朝背面却",
    "T47n1997_010:0760c18": "相逢。途中不是途中事。不動巍然達九重。這",
    "T47n1997_010:0760c19": "箇消息唯許作家明暗同途主賓互用。雖去",
    "T47n1997_010:0760c20": "似去而不去。雖來似來而不來。卓爾超然。動",
    "T47n1997_010:0760c21": "靜曾無兩種。所以道。動若行雲止若谷神。既",
    "T47n1997_010:0760c22": "無心於彼此。亦無象於去來。如是則去來不",
    "T47n1997_010:0760c23": "以象。而確然去來。動靜不以心。而超然動靜。",
    "T47n1997_010:0760c24": "在彼在此殊無間然。一道清虛廓周沙界。是",
    "T47n1997_010:0760c25": "以月上女出城。舍利弗入城。而舍利弗問云。",
    "T47n1997_010:0760c26": "聖姊向什麼處去。月上女云。如舍利弗恁麼",
    "T47n1997_010:0760c27": "去。舍利弗云。我方入城汝已出城。云何言如",
    "T47n1997_010:0760c28": "舍利弗恁麼去。女云。諸佛弟子當住何所。舍",
    "T47n1997_010:0760c29": "利弗云。諸佛弟子當住如來大解脫。女云。諸",
    "T47n1997_010:0761a01": "佛弟子既住大解脫。所以我云如舍利弗恁",
    "T47n1997_010:0761a02": "麼去。既得如來大解脫。去而無去去迹。入九",
    "T47n1997_010:0761a03": "重城裏毘贊聖化。住而無住住蹤。在深山白",
    "T47n1997_010:0761a04": "雲中。坐斷天下人舌頭。既住如來大解脫。安",
    "T47n1997_010:0761a05": "有動靜去來之意。正當恁麼時。作麼生道。九",
    "T47n1997_010:0761a06": "重城裏真消息。一句無私遍九垓。復云。憶得",
    "T47n1997_010:0761a07": "曹山和尚辭洞山。山云。向什麼處去。曹山云。",
    "T47n1997_010:0761a08": "向不變異處去。洞山云。不變異處豈有去耶。",
    "T47n1997_010:0761a09": "曹山云。去亦不變異。師云。大凡衲僧。佩肘臂",
    "T47n1997_010:0761a10": "下符。具頂門上眼。向一切萬境萬緣。當頭坐",
    "T47n1997_010:0761a11": "斷。豈不是箇無變異。何故。金剛正體湛寂凝",
    "T47n1997_010:0761a12": "然。曹山雖得此意。爭奈洞山憐兒不覺醜。若",
    "T47n1997_010:0761a13": "是山僧。待他道向不變異處去。只向他道。這",
    "T47n1997_010:0761a14": "漢未出門早變了也。",
    "T47n1997_010:0761a15": "圓悟佛果禪師語錄卷第十"
}