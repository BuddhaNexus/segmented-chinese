{
    "T08n0260_002:0856b23": "佛說開覺自性般若波羅蜜多",
    "T08n0260_002:0856b24": "經卷第二",
    "T08n0260_002:0856b26": "譯經三藏朝散大夫試鴻臚卿光梵",
    "T08n0260_002:0856b27": "大師賜紫沙門臣惟淨等奉　詔譯",
    "T08n0260_002:0856b28": "「復次，須菩提！若人於色中所有不實分別分",
    "T08n0260_002:0856b29": "量及疑動分量，而能如實平等觀者，即於色",
    "T08n0260_002:0856c01": "中色而無所得；若於色中色無所得時，即於",
    "T08n0260_002:0856c02": "色中色見無所得；若於色中色見無所得，即",
    "T08n0260_002:0856c03": "於色中眾生無所得；若於色中眾生無所得，",
    "T08n0260_002:0856c04": "即於色中一切無所得；若於色中一切無所",
    "T08n0260_002:0856c05": "得時，即一切有所得。若或於法有所得相可",
    "T08n0260_002:0856c06": "成立者，即有所得相而有依止。是故於彼大",
    "T08n0260_002:0856c07": "乘法中不能出離，何況聲聞、緣覺乘中。「須",
    "T08n0260_002:0856c08": "菩提！若人於受、想、行、識中所有不實分別分",
    "T08n0260_002:0856c09": "量及疑動分量，而能如實平等觀者，即識中",
    "T08n0260_002:0856c10": "識而無所得；若識中識無所得時，即識中識",
    "T08n0260_002:0856c11": "見無所得；若識中識見無所得，即識中眾生",
    "T08n0260_002:0856c12": "無所得；若識中眾生無所得，即識中一切無",
    "T08n0260_002:0856c13": "所得；若識中一切無所得時，即一切有所得。",
    "T08n0260_002:0856c14": "若或於法有所得相可成立者，即有所得相",
    "T08n0260_002:0856c15": "而有依止，是故於彼大乘法中不能出離，何",
    "T08n0260_002:0856c16": "況聲聞、緣覺乘中。",
    "T08n0260_002:0856c17": "「復次，須菩提！若菩薩於諸色中，隨其言說即",
    "T08n0260_002:0856c18": "生取著、作用而行，如是行者，是行有身見，亦",
    "T08n0260_002:0856c19": "復行於有愛。若或離有尋求而有所行，是於",
    "T08n0260_002:0856c20": "色中不了知相。「須菩提！受、想、行、識亦復如是。",
    "T08n0260_002:0856c21": "若菩薩於諸識中，隨其言說即生取著、作用",
    "T08n0260_002:0856c22": "而行，如是行者，是行有身見，亦復行於有愛。",
    "T08n0260_002:0856c23": "若或離有尋求而有所行，是於識中不了知",
    "T08n0260_002:0856c24": "相。",
    "T08n0260_002:0856c25": "「復次，須菩提！若菩薩於諸色中，隨其言說不",
    "T08n0260_002:0856c26": "生取著、不作用而行。是不行有身見，亦復不",
    "T08n0260_002:0856c27": "行有愛。離有尋求亦無所行，是於色中善了",
    "T08n0260_002:0856c28": "知相。",
    "T08n0260_002:0856c29": "「須菩提！受、想、行、識亦復如是。若菩薩於諸識",
    "T08n0260_002:0857a01": "中，隨其言說不生取著、不作用而行，是不行",
    "T08n0260_002:0857a02": "有身見，亦復不行有愛。離有尋求亦無所行，",
    "T08n0260_002:0857a03": "是於識中善了知相。",
    "T08n0260_002:0857a04": "「復次，須菩提！若菩薩摩訶薩於諸色中，能具",
    "T08n0260_002:0857a05": "三種心種子緣而攝受者，是為淨法。何等為",
    "T08n0260_002:0857a06": "三？一、信解心種子，二、厭離心種子，三、不壞心",
    "T08n0260_002:0857a07": "種子。",
    "T08n0260_002:0857a08": "「須菩提！受、想、行、識亦復如是。若菩薩摩訶薩",
    "T08n0260_002:0857a09": "於諸識中，能具三種心種子緣而攝受者，是",
    "T08n0260_002:0857a10": "為淨法。何等為三？一、信解心種子，二、厭離心",
    "T08n0260_002:0857a11": "種子，三、不壞心種子。",
    "T08n0260_002:0857a12": "「復次，須菩提！菩薩摩訶薩於諸色中，應當發",
    "T08n0260_002:0857a13": "起三種之心。何等為三？一、無取著心，二、無和",
    "T08n0260_002:0857a14": "合心，三、清淨心。是故，須菩提，菩薩摩訶薩於",
    "T08n0260_002:0857a15": "彼色中，若心有生、若心無生，大生、平等生，悉",
    "T08n0260_002:0857a16": "應如實平等觀察。由能如是平等觀故，是菩",
    "T08n0260_002:0857a17": "薩速疾證得阿耨多羅三藐三菩提果。",
    "T08n0260_002:0857a18": "「須菩提！受、想、行、識亦復如是。菩薩摩訶薩於",
    "T08n0260_002:0857a19": "諸識中，應當發起三種之心。何等為三？一、無",
    "T08n0260_002:0857a20": "取著心，二、無和合心，三、清淨心。是故，須菩提！",
    "T08n0260_002:0857a21": "菩薩摩訶薩於彼識中，若心有生、若心無生，",
    "T08n0260_002:0857a22": "大生、平等生，悉應如實平等觀察。由能如是",
    "T08n0260_002:0857a23": "平等觀故，是菩薩速疾證得阿耨多羅三藐",
    "T08n0260_002:0857a24": "三菩提果。",
    "T08n0260_002:0857a25": "「復次，須菩提！若菩薩摩訶薩於諸色中見有",
    "T08n0260_002:0857a26": "見無者，當知是菩薩不實知解。「須菩提！受、想、",
    "T08n0260_002:0857a27": "行、識亦復如是。若菩薩摩訶薩於諸識中見",
    "T08n0260_002:0857a28": "有見無者，當知是菩薩不實知解。",
    "T08n0260_002:0857a29": "「復次，須菩提！若菩薩摩訶薩起心欲住平等",
    "T08n0260_002:0857b01": "界中，彼心於色求解脫時，即於色中其心動",
    "T08n0260_002:0857b02": "轉，有動遍動。由如是故，當知此菩薩難得解",
    "T08n0260_002:0857b03": "脫。",
    "T08n0260_002:0857b04": "「須菩提！受、想、行、識亦復如是。若菩薩摩訶薩",
    "T08n0260_002:0857b05": "起心欲住平等界中，彼心於識求解脫時，即",
    "T08n0260_002:0857b06": "於識中其心動轉，有動遍動。由如是故，當知",
    "T08n0260_002:0857b07": "此菩薩難得解脫。",
    "T08n0260_002:0857b08": "「復次，須菩提！若菩薩摩訶薩起心欲住平等",
    "T08n0260_002:0857b09": "界中，彼心於色求解脫時，若於色中心無繫",
    "T08n0260_002:0857b10": "著、無不繫著，由如是故，當知此菩薩善得解",
    "T08n0260_002:0857b11": "脫。",
    "T08n0260_002:0857b12": "「須菩提！受、想、行、識亦復如是。若菩薩摩訶薩",
    "T08n0260_002:0857b13": "起心欲住平等界中，彼心於識求解脫時，若",
    "T08n0260_002:0857b14": "於識中心無繫著、無不繫著，由如是故，當知",
    "T08n0260_002:0857b15": "此菩薩善得解脫。",
    "T08n0260_002:0857b16": "「復次，須菩提！若菩薩摩訶薩於諸色中解無",
    "T08n0260_002:0857b17": "相法，苦自止息、諸相寂靜。愚夫異生不能如",
    "T08n0260_002:0857b18": "實了知色故，即於色中而生取著，現轉覆蔽。",
    "T08n0260_002:0857b19": "由彼於色生取著心、現覆蔽已，即於聲聞、緣",
    "T08n0260_002:0857b20": "覺乘中不能出離，何況大乘。又由如是取著、",
    "T08n0260_002:0857b21": "覆蔽因故，長時在於地獄、畜生、餓鬼、人、天諸",
    "T08n0260_002:0857b22": "趣，受生死苦，輪轉無盡。",
    "T08n0260_002:0857b23": "「須菩提！受、想、行、識亦復如是；乃至眼、色、眼識，",
    "T08n0260_002:0857b24": "耳、聲、耳識，鼻、香、鼻識，舌、味、舌識，身、觸、身識，意、",
    "T08n0260_002:0857b25": "法、意識，亦悉無性、假性、實性。「須菩提！如是意",
    "T08n0260_002:0857b26": "識於三性轉，愚夫異生不能如實了知識故，",
    "T08n0260_002:0857b27": "於識等中而生取著，現轉覆蔽。由彼於識生",
    "T08n0260_002:0857b28": "取著心、現覆蔽已，即於聲聞、緣覺乘中不能",
    "T08n0260_002:0857b29": "出離，何況大乘。又由如是取著、覆蔽因故，長",
    "T08n0260_002:0857c01": "時在於地獄、畜生、餓鬼、人、天諸趣，受生死苦，",
    "T08n0260_002:0857c02": "輪轉無盡。",
    "T08n0260_002:0857c03": "「復次，須菩提！如是色於三性中轉，若有智者",
    "T08n0260_002:0857c04": "如實了知，即於色中不生取著，亦不現轉，其",
    "T08n0260_002:0857c05": "心開明。由彼於色不生取著、心開明已，即於",
    "T08n0260_002:0857c06": "大乘法中而能出離，何況聲聞、緣覺乘中。又",
    "T08n0260_002:0857c07": "由如是不生取著、心開明故，不於長時在彼",
    "T08n0260_002:0857c08": "地獄、畜生、餓鬼、人、天諸趣，受生死苦中推求。",
    "T08n0260_002:0857c09": "於色無所得時，色即一切，都無照發；色無照",
    "T08n0260_002:0857c10": "已，即於色法平等性中如實了知，是菩薩速",
    "T08n0260_002:0857c11": "疾證得阿耨多羅三藐三菩提果。",
    "T08n0260_002:0857c12": "「須菩提！受、想、行、識亦復如是。若菩薩摩訶薩",
    "T08n0260_002:0857c13": "於諸識中推求，於識無所得時，識即一切，都",
    "T08n0260_002:0857c14": "無照發；識無照已，即於識法平等性中如實",
    "T08n0260_002:0857c15": "了知，是菩薩速疾證得阿耨多羅三藐三菩",
    "T08n0260_002:0857c16": "提果。」",
    "T08n0260_002:0857c17": "爾時，世尊重說頌曰：",
    "T08n0260_002:0857c18": "「推求無異法，　　物境無照心，",
    "T08n0260_002:0857c19": "　智了於法性，　　此即得菩提。",
    "T08n0260_002:0857c20": "「復次，須菩提！菩薩摩訶薩若於色中善解無",
    "T08n0260_002:0857c21": "性法者，即於色中色修作具足，而於色界亦",
    "T08n0260_002:0857c22": "無所動，是菩薩速疾證得阿耨多羅三藐三",
    "T08n0260_002:0857c23": "菩提果。",
    "T08n0260_002:0857c24": "「須菩提！受、想、行、識亦復如是。菩薩摩訶薩若",
    "T08n0260_002:0857c25": "於識中善解無性法者，即於識中識修作具",
    "T08n0260_002:0857c26": "足，而於法界亦無所動，是菩薩速疾證得阿",
    "T08n0260_002:0857c27": "耨多羅三藐三菩提果。」",
    "T08n0260_002:0857c28": "爾時，世尊重說頌曰：",
    "T08n0260_002:0857c29": "「智善解無性，　　修作悉具足，",
    "T08n0260_002:0858a01": "　亦不動法界，　　即得一切智。",
    "T08n0260_002:0858a02": "「復次，須菩提！色中無義、無句義、大義，菩薩摩",
    "T08n0260_002:0858a03": "訶薩若能如實正了知者，是菩薩速疾證得",
    "T08n0260_002:0858a04": "阿耨多羅三藐三菩提果。",
    "T08n0260_002:0858a05": "「須菩提！受、想、行、識亦復如是。識中無義、無句",
    "T08n0260_002:0858a06": "義、大義，菩薩摩訶薩若能如實正了知者，是",
    "T08n0260_002:0858a07": "菩薩速疾證得阿耨多羅三藐三菩提果。」",
    "T08n0260_002:0858a08": "爾時，世尊重說頌曰：",
    "T08n0260_002:0858a09": "「無義無句義，　　大義亦復然，",
    "T08n0260_002:0858a10": "　菩薩善了知，　　速得菩提果。",
    "T08n0260_002:0858a11": "「復次，須菩提！菩薩摩訶薩於諸色中，應當了",
    "T08n0260_002:0858a12": "知五種貪法，知已捨離。何等為五？一、尋求貪，",
    "T08n0260_002:0858a13": "二、遍尋求貪，三、分別貪，四、貪，五、大貪。",
    "T08n0260_002:0858a14": "「須菩提！受、想、行、識亦復如是。菩薩摩訶薩於",
    "T08n0260_002:0858a15": "諸識中，應當了知五種貪法，知已捨離。何等",
    "T08n0260_002:0858a16": "為五？一、尋求貪，二、遍尋求貪，三、分別貪，四、",
    "T08n0260_002:0858a17": "貪，五、大貪。",
    "T08n0260_002:0858a18": "「須菩提！菩薩摩訶薩於諸色中，若能捨離此",
    "T08n0260_002:0858a19": "五貪已，即於諸色自性無所得；若色自性無",
    "T08n0260_002:0858a20": "所得時，即色中色亦無所得；若色中色無所",
    "T08n0260_002:0858a21": "得時，即色中色而有所得；若色中色有所得",
    "T08n0260_002:0858a22": "者，即彼色中色而無所得。由如是故，於諸色",
    "T08n0260_002:0858a23": "中若有所得、若無所得，諸種類色而悉超越，",
    "T08n0260_002:0858a24": "即能出離，成就阿耨多羅三藐三菩提果。",
    "T08n0260_002:0858a25": "「須菩提！受、想、行、識亦復如是。菩薩摩訶薩於",
    "T08n0260_002:0858a26": "諸識中，若能捨離此五貪已，即於諸識自性",
    "T08n0260_002:0858a27": "無所得；若識自性無所得時，即識中識亦無",
    "T08n0260_002:0858a28": "所得；若識中識無所得時，即識中識而有所",
    "T08n0260_002:0858a29": "得；若識中識有所得者，即彼識中識而無所",
    "T08n0260_002:0858b01": "得。由如是故，於諸識中若有所得、若無所得，",
    "T08n0260_002:0858b02": "諸種類識而悉超越，即能出離，成就阿耨多",
    "T08n0260_002:0858b03": "羅三藐三菩提果。",
    "T08n0260_002:0858b04": "「復次，須菩提！菩薩摩訶薩於諸色中，應當了",
    "T08n0260_002:0858b05": "知五種瞋法，知已捨離。何等為五？一、尋伺瞋，",
    "T08n0260_002:0858b06": "二、遍尋伺瞋，三、分別伺瞋，四、瞋，五、大瞋。",
    "T08n0260_002:0858b07": "「須菩提！受、想、行、識亦復如是。菩薩摩訶薩於",
    "T08n0260_002:0858b08": "諸識中，應當了知五種瞋法，知已捨離。何等",
    "T08n0260_002:0858b09": "為五？一、尋伺瞋，二、遍尋伺瞋，三、分別伺瞋，四、",
    "T08n0260_002:0858b10": "瞋，五、大瞋。",
    "T08n0260_002:0858b11": "「須菩提！菩薩摩訶薩於諸色中！若能捨離此",
    "T08n0260_002:0858b12": "五瞋已！即於諸色自性無所得；若色自性無",
    "T08n0260_002:0858b13": "所得時，即色中色亦無所得；若色中色無所",
    "T08n0260_002:0858b14": "得時，即色中色而有所得；若色中色有所得",
    "T08n0260_002:0858b15": "者，即彼色中色而無所得。由如是故，於諸色",
    "T08n0260_002:0858b16": "中若有所得、若無所得，諸種類色而悉超越，",
    "T08n0260_002:0858b17": "即能出離，成就阿耨多羅三藐三菩提果。",
    "T08n0260_002:0858b18": "「須菩提！受、想、行、識亦復如是。菩薩摩訶薩於",
    "T08n0260_002:0858b19": "諸識中，若能捨離此五瞋已，即於諸識自性",
    "T08n0260_002:0858b20": "無所得；若識自性無所得時，即識中識亦無",
    "T08n0260_002:0858b21": "所得；若識中識無所得時，即識中識而有所",
    "T08n0260_002:0858b22": "得；若識中識有所得者，即彼識中識而無所",
    "T08n0260_002:0858b23": "得。由如是故，於諸識中若有所得、若無所得，",
    "T08n0260_002:0858b24": "諸種類識而悉超越，即能出離，成就阿耨多",
    "T08n0260_002:0858b25": "羅三藐三菩提果。",
    "T08n0260_002:0858b26": "「復次，須菩提！菩薩摩訶薩於諸色中，應當了",
    "T08n0260_002:0858b27": "知五種癡法，知已捨離。何等為五？一、動亂癡，",
    "T08n0260_002:0858b28": "二、動亂相癡，三、無動亂相癡，四、癡，五、大癡。",
    "T08n0260_002:0858b29": "「須菩提！受、想、行、識亦復如是。菩薩摩訶薩於",
    "T08n0260_002:0858c01": "諸識中、應當了知五種癡法、知已捨離。何等",
    "T08n0260_002:0858c02": "為五？一、動亂癡，二、動亂相癡，三、無動亂相癡，",
    "T08n0260_002:0858c03": "四、癡，五、大癡。",
    "T08n0260_002:0858c04": "「須菩提！菩薩摩訶薩於諸色，中若能捨離此",
    "T08n0260_002:0858c05": "五癡已，即於諸色自性無所得；若色自性無",
    "T08n0260_002:0858c06": "所得時，即色中色亦無所得；若色中色無所",
    "T08n0260_002:0858c07": "得時，即色中色而有所得；若色中色有所得",
    "T08n0260_002:0858c08": "者，即彼色中色而無所得。由如是故，於諸色",
    "T08n0260_002:0858c09": "中若有所得、若無所得，諸種類色而悉超越，",
    "T08n0260_002:0858c10": "即能出離，成就阿耨多羅三藐三菩提果。",
    "T08n0260_002:0858c11": "「須菩提！受、想、行、識亦復如是。菩薩摩訶薩於",
    "T08n0260_002:0858c12": "諸識中，若能捨離此五癡已，即於諸識自性",
    "T08n0260_002:0858c13": "無所得；若識自性無所得時，即識中識亦無",
    "T08n0260_002:0858c14": "所得；若識中識無所得時，即識中識而有所",
    "T08n0260_002:0858c15": "得；若識中識有所得者，即彼識中識而無所",
    "T08n0260_002:0858c16": "得。由如是故，於諸識中若有所得、若無所得，",
    "T08n0260_002:0858c17": "諸種類識而悉超越，即能出離，成就阿耨多",
    "T08n0260_002:0858c18": "羅三藐三菩提果。",
    "T08n0260_002:0858c19": "「復次，須菩提！菩薩摩訶薩於諸色中，應當了",
    "T08n0260_002:0858c20": "知五種慢法，知已捨離。何等為五？一、多聞慢，",
    "T08n0260_002:0858c21": "二、高勝慢，三、增上慢，四、慢，五、大慢。",
    "T08n0260_002:0858c22": "「須菩提！受、想、行、識亦復如是。菩薩摩訶薩於",
    "T08n0260_002:0858c23": "諸識中，應當了知五種慢法，知已捨離。何等",
    "T08n0260_002:0858c24": "為五？一、多聞慢，二、高勝慢，三、增上慢，四、慢，",
    "T08n0260_002:0858c25": "五、大慢。",
    "T08n0260_002:0858c26": "「須菩提！菩薩摩訶薩於諸色中，若能捨離此",
    "T08n0260_002:0858c27": "五慢已，即於諸色自性無所得；若色自性無",
    "T08n0260_002:0858c28": "所得時，即色中色亦無所得；若色中色無所",
    "T08n0260_002:0858c29": "得時，即色中色而有所得；若色中色有所得",
    "T08n0260_002:0859a01": "者，即彼色中色而無所得。由如是故，於諸色",
    "T08n0260_002:0859a02": "中若有所得、若無所得，諸種類色而悉超越，",
    "T08n0260_002:0859a03": "即能出離，成就阿耨多羅三藐三菩提果。",
    "T08n0260_002:0859a04": "「須菩提！受、想、行、識亦復如是。菩薩摩訶薩於",
    "T08n0260_002:0859a05": "諸識中，若能捨離此五慢已，即於諸識自性",
    "T08n0260_002:0859a06": "無所得；若識自性無所得時，即識中識亦無",
    "T08n0260_002:0859a07": "所得；若識中識無所得時，即識中識而有所",
    "T08n0260_002:0859a08": "得；若識中識有所得者，即彼識中識而無所",
    "T08n0260_002:0859a09": "得。由如是故，於諸識中若有所得、若無所得，",
    "T08n0260_002:0859a10": "諸種類識而悉超越，即能出離，成就阿耨多",
    "T08n0260_002:0859a11": "羅三藐三菩提果。",
    "T08n0260_002:0859a12": "佛說開覺自性般若波羅蜜多經卷第二"
}