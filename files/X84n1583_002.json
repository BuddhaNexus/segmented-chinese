{
    "X84n1583_002:0413c09": "續燈正統卷二",
    "X84n1583_002:0413c11": "南海普陀嗣祖沙門西蜀 性統 編集",
    "X84n1583_002:0413c12": "  臨濟宗",
    "X84n1583_002:0413c13": "   大鑑下第十六世",
    "X84n1583_002:0413c14": "    昭覺勤禪師法嗣",
    "X84n1583_002:0413c15": "寧波府育王山佛智端&#x2567F;禪師[0413c15] 紹興府錢氏子。吳越",
    "X84n1583_002:0413c16": "王後裔也。生而岐嶷。眉目淵秀。十四驅烏大善寺。十",
    "X84n1583_002:0413c17": "八得度受具。往依淨慈一。未幾。聞僧擊露柱曰。你何",
    "X84n1583_002:0413c18": "不說禪。師微有省。去謁龍門遠。甘露卓。泐潭祥。皆以",
    "X84n1583_002:0413c19": "&#x9834;邁見推。晚見圓悟於鍾阜。悟問。誰知正法眼藏。向",
    "X84n1583_002:0413c20": "者瞎驢邊滅&#x5374;。即今是滅不滅。曰請和尚合取口好。",
    "X84n1583_002:0413c21": "悟曰。此猶未出常情。師擬對。悟擊之。師頓去所滯。侍",
    "X84n1583_002:0413c22": "居天寧。掌記室。尋命分座。初開法丹霞。次遷虎丘徑",
    "X84n1583_002:0413c23": "山。謝事。菴於平江之西華。閱數稔。敕居建康保寧。後",
    "X84n1583_002:0413c24": "移蘇城萬壽。及閩中玄沙。壽山西禪。復被旨補靈隱。",
    "X84n1583_002:0414a01": "仍歸西華舊隱。紹興戊辰秋。赴育王之命。[0414a01] 上堂。德",
    "X84n1583_002:0414a02": "山入門便棒。多向皮袋裡埋蹤。臨濟入門便喝。總在",
    "X84n1583_002:0414a03": "聲塵中出沒。若是英靈衲子。直須足下風生。超越古",
    "X84n1583_002:0414a04": "今途轍。拈拄杖卓一下。喝一喝曰。祇者箇何似生。若",
    "X84n1583_002:0414a05": "喚作棒喝。瞌睡未惺。不喚作棒喝。未識德山臨濟。畢",
    "X84n1583_002:0414a06": "竟如何。復卓一下曰。總不得動著。[0414a06] 上堂。盡大地是",
    "X84n1583_002:0414a07": "沙門眼。&#x5FA7;十方是自己光。為甚麼東弗于逮打鼓。西",
    "X84n1583_002:0414a08": "瞿耶尼不聞。南贍部洲點燈。北鬱單越暗坐。直饒向",
    "X84n1583_002:0414a09": "箇裡道得十全。猶是光影裡活計。撼拂子曰。百雜碎",
    "X84n1583_002:0414a10": "了也。作麼生是出身一路。擲下拂子曰。參。[0414a10] 上堂。動",
    "X84n1583_002:0414a11": "則影現。覺則&#x6C37;生。直饒不動不覺。猶是秦時[車*度]轢鑽。",
    "X84n1583_002:0414a12": "到者裡便須千差密照。萬戶俱開。毫端撥轉機輪。命",
    "X84n1583_002:0414a13": "脈不沈毒海。有時覺如湛水。有時動若星飛。有時動",
    "X84n1583_002:0414a14": "覺俱忘。有時照用自在。且道。正恁麼時。是動是覺。是",
    "X84n1583_002:0414a15": "照是用。還有區分得出底麼。鐵牛橫古路。觸著骨毛",
    "X84n1583_002:0414a16": "寒。[0414a16] 上堂。行時絕行跡。說時無說蹤。行說若到。則垛",
    "X84n1583_002:0414a17": "生招箭。行說未明。則神鋒劃斷。就使說無滲漏。行不",
    "X84n1583_002:0414a18": "迷方。猶滯&#x6BBB;漏在。若是大鵬金翅。奮迅百千由旬。十",
    "X84n1583_002:0414a19": "影神駒。馳驟四方八極。不取次啗啄。不隨處埋身。且",
    "X84n1583_002:0414a20": "總不依倚。還有履踐分也無。剎剎塵塵是要津。[0414a20] 上",
    "X84n1583_002:0414a21": "堂。易填巨壑。難滿漏&#x5DF5;。若有操持。了無難易。拈&#x5374;大",
    "X84n1583_002:0414a22": "地。寬綽有餘。放出纖毫。礙塞無路。忽若不拈不放。向",
    "X84n1583_002:0414a23": "甚麼處履踐。同誠共休戚。飲水亦須肥。[0414a23] 僧問。如何",
    "X84n1583_002:0414a24": "是賓中賓。師曰。你是田厙奴。曰如何是賓中主。師曰。",
    "X84n1583_002:0414b01": "相逢猶莽鹵。曰如何是主中賓。師曰。劍氣爍愁雲。曰",
    "X84n1583_002:0414b02": "如何是主中主。師曰。敲骨打髓。[0414b02] 高宗紹興庚午十",
    "X84n1583_002:0414b03": "月初。示微疾。至十八日。首座法全請遺訓。師曰。盡此",
    "X84n1583_002:0414b04": "心意。以道相資。語絕而逝。火後目睛齒舌不壞。其地",
    "X84n1583_002:0414b05": "發光終夕。得設利者無計。踰月不絕。黃冠羅肇常。平",
    "X84n1583_002:0414b06": "日問道於師。適外歸。獨無所獲。道念勤切。方與客食。",
    "X84n1583_002:0414b07": "咀&#x564D;間若有物。吐哺則設利也。大如菽。色若琥珀。好",
    "X84n1583_002:0414b08": "事者持去。遂再拜於闍維所。聞香&#x5333;有聲。亟開所獲",
    "X84n1583_002:0414b09": "如前。門人奉遺骨。分塔於鄮峰西華。諡大悟禪師。",
    "X84n1583_002:0414b10": "長沙府大溈佛性法泰禪師[0414b10] 漢州李氏子。僧問。理隨",
    "X84n1583_002:0414b11": "事變。該萬有而一片&#x8657;凝。事逐理融。等千差而咸歸",
    "X84n1583_002:0414b12": "實際。如何是理法界。師曰。山河大地。曰如何是事法",
    "X84n1583_002:0414b13": "界。師曰。萬象森羅。曰如何是理事無礙法界。師曰。東",
    "X84n1583_002:0414b14": "西南北。曰如何是事事無礙法界。師曰。上下四維。",
    "X84n1583_002:0414b15": "[0414b15] 上堂。推真真無有相。窮妄。妄無有形。真妄兩無所有。",
    "X84n1583_002:0414b16": "廓然露出眼睛。眼睛既露。見箇甚麼。曉日爍開巖畔",
    "X84n1583_002:0414b17": "雪。朔風吹綻臘中梅。[0414b17] 上堂。寶劍拈來便用。豈有遲",
    "X84n1583_002:0414b18": "疑。眉毛剔起便行。更無回互。一切時騰今煥古。一切",
    "X84n1583_002:0414b19": "處截斷羅籠。不犯鋒鋩。亦非顧鑑。獨超物外則且置。",
    "X84n1583_002:0414b20": "萬機喪盡時如何。良久曰。八月秋。何處熱。[0414b20] 上堂。涅",
    "X84n1583_002:0414b21": "槃無異路。方便有多門。拈起拄杖曰。看看。山僧拄杖",
    "X84n1583_002:0414b22": "子。一口吸盡西江水。東海鯉魚[跳-兆+孛]跳。上三十三天。帝",
    "X84n1583_002:0414b23": "釋忿怒。把須彌山一摑粉碎。堅牢地神合掌讚歎曰。",
    "X84n1583_002:0414b24": "諦觀法王法。法王法如是。以拄杖擊禪&#x7240;。下座。[0414b24] 上",
    "X84n1583_002:0414c01": "堂。達得人空法空。未稱祖佛家風。體得全用全照。亦",
    "X84n1583_002:0414c02": "非衲僧要妙。直須打破牢關。識取向上一竅。如何是",
    "X84n1583_002:0414c03": "向上一竅。春寒料峭。凍殺年少。[0414c03] 上堂。今朝正月已",
    "X84n1583_002:0414c04": "半。是處燈火繚亂。滿城羅綺駢闐。交互往來遊翫。文",
    "X84n1583_002:0414c05": "殊走入&#x9599;籃中。普賢端坐高樓看。且道。觀音在甚麼",
    "X84n1583_002:0414c06": "處。震天椎&#x7575;鼓。聒地奏笙歌。[0414c06] 上堂。渺渺邈邈。十方",
    "X84n1583_002:0414c07": "該括。坦坦蕩蕩。絕形絕相。目欲&#x770E;而睛枯。口欲談而",
    "X84n1583_002:0414c08": "詞喪。文殊普賢。全無伎倆。臨濟德山。不妨提唱。龜吞",
    "X84n1583_002:0414c09": "陝府鐵牛。蛇&#x9F69;嘉州大像。嚇得東海鯉魚。直至如今",
    "X84n1583_002:0414c10": "肚脹。嘻。[0414c10] 祈雨上堂。火雲燒田苗。泉源絕流注。娑竭",
    "X84n1583_002:0414c11": "大龍王。不知在何處。以拄杖擊禪&#x7240;曰。在者裡。看看。",
    "X84n1583_002:0414c12": "南山起雲。北山下雨。老僧更為震雷聲。助發威光令",
    "X84n1583_002:0414c13": "遠布。乃高聲曰。&#x95A7;弄&#x95A7;弄。[0414c13] 上堂。開口有時非。開口",
    "X84n1583_002:0414c14": "有時是。麤言及細語。皆歸第一義。釋迦老子碗鳴聲。",
    "X84n1583_002:0414c15": "達磨西來屎臭氣。唯有山前水牯牛。身放毫光照天",
    "X84n1583_002:0414c16": "地。[0414c16] 上堂。得念失念無非解脫。是甚麼語話。成法破",
    "X84n1583_002:0414c17": "法皆名涅槃。料掉沒交涉。智慧愚癡通為般若。顢頇",
    "X84n1583_002:0414c18": "佛性。菩薩外道所成就法皆是菩提。猶較些子。然雖",
    "X84n1583_002:0414c19": "如是。也是楊廣失駱&#x99DE;。[0414c19] 上堂。欲識佛去處。祇者語",
    "X84n1583_002:0414c20": "聲是。咄。傅大士不識好惡。以昭昭靈靈。教壞人家男",
    "X84n1583_002:0414c21": "女。被誌公一喝曰。大士莫作是說。別更道看。大士復",
    "X84n1583_002:0414c22": "說偈曰。空手把鉏頭。步行騎水牛。人從橋上過。橋流",
    "X84n1583_002:0414c23": "水不流。誌公乃呵呵大笑曰。前頭猶似可。末後更愁",
    "X84n1583_002:0414c24": "人。[0414c24] 上堂。憶昔遊方日。獲得二種物。一是金剛鎚。一",
    "X84n1583_002:0415a01": "是千聖骨。持行宇宙中。氣岸高突兀。如是三十年。用",
    "X84n1583_002:0415a02": "之為準則。而今年老矣。一物知何物。擲下金剛鎚。擊",
    "X84n1583_002:0415a03": "碎千聖骨。拋向四衢道。不能更惜得。任意過浮生。指",
    "X84n1583_002:0415a04": "南將作北。呼龜以為&#x9F08;。喚豆以為粟。從他明眼人。笑",
    "X84n1583_002:0415a05": "我無繩墨。",
    "X84n1583_002:0415a06": "台州府護國此菴景元禪師[0415a06] 永嘉楠溪張氏子。年十",
    "X84n1583_002:0415a07": "八。依靈山希拱圓具。後習台教。棄謁圓悟於鍾阜。聞",
    "X84n1583_002:0415a08": "僧讀死心錄曰。既迷須得箇悟。既悟須識悟中迷迷",
    "X84n1583_002:0415a09": "中悟。迷悟雙忘&#x5374;。從無迷悟處。建立一切法。師疑甚。",
    "X84n1583_002:0415a10": "即趨佛殿。以手托開門扉。豁然大徹。繼而執侍。機辯",
    "X84n1583_002:0415a11": "逸發。悟目為聱頭元侍者。遂自題肖像付之曰。生平",
    "X84n1583_002:0415a12": "只說聱頭禪。撞著聱頭如鐵壁。脫&#x5374;羅籠截&#x811A;跟。大",
    "X84n1583_002:0415a13": "地撮來墨漆黑。晚年轉復沒刁刀。奮金剛椎碎窠窟。",
    "X84n1583_002:0415a14": "他時要識圓悟面。一為渠儂併拈出。悟歸蜀。師還浙",
    "X84n1583_002:0415a15": "東。鏟彩埋光。不求聞達。括蒼守耿延禧。&#x751E;問道於圓",
    "X84n1583_002:0415a16": "悟。因閱其錄。至題肖像。得師為人。乃致開法處州之",
    "X84n1583_002:0415a17": "南明。僧問。三聖道。我逢人即出。出則不為人。意旨如",
    "X84n1583_002:0415a18": "何。師曰。八十翁翁嚼生鐵。曰興化道。我逢人則不出。",
    "X84n1583_002:0415a19": "出即便為人。又作麼生。師曰。須彌頂上浪翻空。[0415a19] 問。",
    "X84n1583_002:0415a20": "天不能&#x8462;。地不能載。是甚麼物。師曰。無孔鐵鎚。曰天",
    "X84n1583_002:0415a21": "人&#x7FA3;生類。皆承此恩力也。師曰。莫妄想。[0415a21] 問。三世諸",
    "X84n1583_002:0415a22": "佛說不盡底句。請師速道。師曰。眨上眉毛。[0415a22] 問。未舉",
    "X84n1583_002:0415a23": "先知。未言先見。如何是溈仰宗。師曰。推不向前。約不",
    "X84n1583_002:0415a24": "退後。曰昔年三平道場重興。是日圓悟高提祖印。始",
    "X84n1583_002:0415b01": "自師傳。如何是臨濟宗。師曰。殺人活人不眨眼。曰建",
    "X84n1583_002:0415b02": "化何妨行鳥道。回途復妙顯家風。如何是曹洞宗。師",
    "X84n1583_002:0415b03": "曰。手執夜明符。幾箇知天曉。曰目前抽顧鑑。領略者",
    "X84n1583_002:0415b04": "還稀。如何是雲門宗。師曰。頂門三眼耀乾坤。曰三界",
    "X84n1583_002:0415b05": "唯心。萬法唯識。如何是法眼宗。師曰。箭鋒相直不相",
    "X84n1583_002:0415b06": "饒。曰向上還有路也無。師曰有。曰如何是向上路。師",
    "X84n1583_002:0415b07": "曰。黑漫漫地。僧喝。師曰。貪他一粒粟。失&#x5374;半年糧。",
    "X84n1583_002:0415b08": "[0415b08] 上堂。威音王已前。者一隊漢。錯七錯八。威音王已後。",
    "X84n1583_002:0415b09": "者一隊漢。落二落三。而今者一隊漢。坐立儼然。且道。",
    "X84n1583_002:0415b10": "是錯七錯八。是落二落三。還定當得出麼。舉拂子曰。",
    "X84n1583_002:0415b11": "吽吽。[0415b11] 浴佛上堂。釋迦老子。初生下來。便作箇笑具。",
    "X84n1583_002:0415b12": "一手指天。一手指地云。天上天下唯我獨尊。雲門道。",
    "X84n1583_002:0415b13": "我當時若見。一棒打殺。與狗子喫。貴圖天下太平。尚",
    "X84n1583_002:0415b14": "有人不肯放過。&#x5374;道。讚祖須是雲門始得。且道。那裡",
    "X84n1583_002:0415b15": "是讚他處。莫是一棒打殺處麼。且喜沒交涉。今日南",
    "X84n1583_002:0415b16": "明祇得放過。若不放過。盡大地人。&#x7ADD;須乞命。如今事",
    "X84n1583_002:0415b17": "不獲已。且同大眾。向佛殿上。每人與他一杓。何故。豈",
    "X84n1583_002:0415b18": "不見道。乍可違條。不可越例。以拂子擊禪&#x7240;。下座。",
    "X84n1583_002:0415b19": "[0415b19] 上堂。野干鳴師子吼。張得眼開得口。動南星蹉北斗。",
    "X84n1583_002:0415b20": "大眾。還知落處麼。金剛&#x5826;下蹲。神龜火裡走。[0415b20] 後退",
    "X84n1583_002:0415b21": "居西山。耿龍學。請就淨光院陞座。靈峰古。舉白雲見",
    "X84n1583_002:0415b22": "楊岐。岐令舉茶陵悟道頌公案。請師批判。師乃曰。諸",
    "X84n1583_002:0415b23": "禪德。楊岐大笑。眼觀東南。意在西北。白雲悟去。聽事",
    "X84n1583_002:0415b24": "不真。喚鐘作甕。檢點將來。和楊岐老漢。都在架子上。",
    "X84n1583_002:0415c01": "將錯就錯。若是南明即不然。我有明珠一顆。切忌當",
    "X84n1583_002:0415c02": "頭蹉過。雖然覿面相呈。也須一鎚打破。舉拂子曰。還",
    "X84n1583_002:0415c03": "會麼。碁逢敵手難藏興。詩到重吟始見工。[0415c03] 示疾日。",
    "X84n1583_002:0415c04": "請西堂應菴華為座元。付囑院事。示訓如常。俄握拳",
    "X84n1583_002:0415c05": "而逝。茶毗。得五色舍利。齒舌右拳無少損。塔於寺東",
    "X84n1583_002:0415c06": "劉阮洞前。壽五十三。",
    "X84n1583_002:0415c07": "福州府玄沙僧昭禪師[0415c07] 上堂。天上無彌勒。地下無彌",
    "X84n1583_002:0415c08": "勒。且道。彌勒在甚麼處。良久曰。夜行莫踏白。不是水",
    "X84n1583_002:0415c09": "便是石。",
    "X84n1583_002:0415c10": "蘇州府南峰雲辯禪師[0415c10] 本郡人。依閩之瑞峰章得度。",
    "X84n1583_002:0415c11": "旋里。謁穹窿圓。忽有得。遂通所見。圓曰。子雖得入。未",
    "X84n1583_002:0415c12": "至當也。切宜著鞭。乃辭扣諸席。後參圓悟。值入室。纔",
    "X84n1583_002:0415c13": "踵門。悟曰。看&#x811A;下。師打露柱一下。悟曰。何不著實道",
    "X84n1583_002:0415c14": "取一句。師曰。師若搖頭。弟子擺尾。悟曰。你試擺尾看。",
    "X84n1583_002:0415c15": "師&#x98DC;筋斗而出。悟大笑。由是知名。[0415c15] 住後。僧問。如何",
    "X84n1583_002:0415c16": "是奪人不奪境。師曰。霸王到烏江。曰如何是奪境不",
    "X84n1583_002:0415c17": "奪人。師曰。築壇拜將。曰如何是人境兩俱奪。師曰。萬",
    "X84n1583_002:0415c18": "里山河獲太平。曰如何是人境俱不奪。師曰。龍吟霧",
    "X84n1583_002:0415c19": "起。虎嘯風生。曰向上還有事也無。師曰。當面蹉過。曰",
    "X84n1583_002:0415c20": "真箇作家。師曰。白日鬼迷人。[0415c20] 一日入城。與道俗行",
    "X84n1583_002:0415c21": "至十郎巷。有問曰。巷在者裡。未審十郎在甚麼處。師",
    "X84n1583_002:0415c22": "奮臂曰。隨我來。",
    "X84n1583_002:0415c23": "成都府正法建禪師[0415c23] 上堂。兔馬有角。牛羊無角。絕毫",
    "X84n1583_002:0415c24": "絕釐。如山如嶽。針鋒上師子翻身。藕竅中大鵬展翼。",
    "X84n1583_002:0416a01": "等閒突過北俱盧。日月星辰一時黑。",
    "X84n1583_002:0416a02": "江寧府華藏密印安民禪師[0416a02] 嘉定朱氏子。初講楞嚴。",
    "X84n1583_002:0416a03": "為成都義學所歸。時圓悟居昭覺。師與奉勝為友。因",
    "X84n1583_002:0416a04": "造焉。聞悟小參。舉國師三喚侍者因緣。趙州拈云。如",
    "X84n1583_002:0416a05": "人暗中書字。字雖不成。文彩已彰。那裡是文彩已彰",
    "X84n1583_002:0416a06": "處。師心疑之。告香入室。悟問。座主講何經。師曰楞嚴。",
    "X84n1583_002:0416a07": "悟曰。楞嚴有七處徵心。八還辨見。畢竟心在甚麼處。",
    "X84n1583_002:0416a08": "師多呈義解。悟皆不肯。師復請益。悟令一切處。作文",
    "X84n1583_002:0416a09": "彩已彰會。偶僧請益十玄談。方舉問君心印作何顏。",
    "X84n1583_002:0416a10": "悟厲聲曰。文彩已彰。師聞而有省。悟復示以本色鉗",
    "X84n1583_002:0416a11": "鎚。師則罔措。一日白悟曰。和尚休舉話。待某說看。悟",
    "X84n1583_002:0416a12": "諾。師歷舉楞嚴語。以合拈椎&#x7AEA;拂下喝敲&#x7240;等用。悟",
    "X84n1583_002:0416a13": "笑曰。你元來在者裡作活計。乃點之曰。你豈不見經",
    "X84n1583_002:0416a14": "中道。玅性圓明。離諸名相。師於言下釋然。悟出蜀居",
    "X84n1583_002:0416a15": "夾山。師侍行。悟夜參。舉古帆未挂因緣。師聞未領遂",
    "X84n1583_002:0416a16": "求決。悟曰。你問我。師舉前話。悟曰。庭前&#x6822;樹子。師頓",
    "X84n1583_002:0416a17": "契無疑。乃曰。古人道。如一滴投於巨壑。殊不知大海",
    "X84n1583_002:0416a18": "投於一滴。悟笑曰。奈者漢何。未幾。令分座。[0416a18] 後謁佛",
    "X84n1583_002:0416a19": "鑑於蔣山。鑑問。佛果有不曾亂為人說底句。曾與你",
    "X84n1583_002:0416a20": "說麼。師曰。合取狗口。鑑震聲曰。不是者箇道理。師曰。",
    "X84n1583_002:0416a21": "無人奪你鹽茶袋。&#x544C;作甚麼。鑑曰。佛果若不為你說。",
    "X84n1583_002:0416a22": "我為你說。師曰。和尚疑時退院別參去。鑑呵呵大笑。",
    "X84n1583_002:0416a23": "師未幾。開法保寧。遷華藏。旋里領中峰。[0416a23] 上堂。眾賣",
    "X84n1583_002:0416a24": "華兮獨賣松。青青顏色不如紅。算來終不與時合。歸",
    "X84n1583_002:0416b01": "去來兮翠藹中。可笑古人恁麼道。大似逃峰赴壑。避",
    "X84n1583_002:0416b02": "溺投火。爭如隨分到尺八五分钁頭邊。討一箇半箇。",
    "X84n1583_002:0416b03": "雖然如是。保寧半箇也不要。何故。富嫌千口少。貧恨",
    "X84n1583_002:0416b04": "一身多。[0416b04] 冬至上堂。舉玉泉皓曰。雪雪片片不別。下",
    "X84n1583_002:0416b05": "到臘月。再從來年。正月二月三月四月五月六月七",
    "X84n1583_002:0416b06": "月八月九月十月。依前不歇。凍殺餓殺。免教胡說亂",
    "X84n1583_002:0416b07": "說。師曰。不是罵人。亦非贊嘆。高出臨濟德山。不似雲",
    "X84n1583_002:0416b08": "居羅漢。且道。玉泉意作麼生。良久曰。但得雪消盡。自",
    "X84n1583_002:0416b09": "然春到來。[0416b09] 後示寂本山。闍維。設利頗賸。細民穴地",
    "X84n1583_002:0416b10": "尺許。皆得之。尤光明瑩潔。心舌亦不壞。",
    "X84n1583_002:0416b11": "成都府昭覺徹菴道元禪師[0416b11] 綿州鄧氏子。圓具後。東",
    "X84n1583_002:0416b12": "游謁大別道。因看廓然無聖語。忽失笑曰。達磨元來",
    "X84n1583_002:0416b13": "在者裡。道譽之。往參佛鑑佛眼。次依圓悟於金山。以",
    "X84n1583_002:0416b14": "所見告。悟弗許。悟徙雲居。師從之。雖有信入。終以鯁",
    "X84n1583_002:0416b15": "膺物未去為疑。會悟問參徒。生死到來時如何。僧曰。",
    "X84n1583_002:0416b16": "香臺子笑和尚。次問師。汝作麼生。師曰。艸賊大敗。悟",
    "X84n1583_002:0416b17": "曰。有人問你時如何。師擬答。悟憑陵曰。艸賊大敗。師",
    "X84n1583_002:0416b18": "即徹證。悟以拳擊之。師撫掌大笑。悟曰。汝見甚麼便",
    "X84n1583_002:0416b19": "如此。師曰。毒手未報。永劫不忘。悟歸昭覺。命師首眾。",
    "X84n1583_002:0416b20": "悟將順世。命以師繼席焉。",
    "X84n1583_002:0416b21": "杭州府中天竺[仁-二+幻]堂中仁禪師[0416b21] 洛陽人。少依東京奉",
    "X84n1583_002:0416b22": "先院出家。宣和初。賜牒於慶基殿落髮。進具後。往來",
    "X84n1583_002:0416b23": "三藏譯經所。諦窮經論。特於宗門未之信。時圓悟居",
    "X84n1583_002:0416b24": "天寧。走謁之。悟方為眾入室。師見敬服。奮然造前。悟",
    "X84n1583_002:0416c01": "曰。依經解義。三世佛冤。離經一字。即同魔說。速道速",
    "X84n1583_002:0416c02": "道。師擬對。悟劈口擊之。因墜一齒。即大悟。留天寧。由",
    "X84n1583_002:0416c03": "是師資契合。請問無間。後開法大覺。遷中天竺。次徙",
    "X84n1583_002:0416c04": "靈峰。[0416c04] 上堂。九十春光已過半。釀華天氣正融和。海",
    "X84n1583_002:0416c05": "棠枝上鶯聲好。道與時流見得麼。然雖如是。且透聲",
    "X84n1583_002:0416c06": "透色一句。作麼生道。金勒馬嘶芳草地。玉樓人醉杏",
    "X84n1583_002:0416c07": "華天。[0416c07] 上堂。舉狗子無佛性話。乃曰。二八佳人刺繡",
    "X84n1583_002:0416c08": "遲。紫荊花下囀黃鸝。可憐無限傷春意。盡在停針不",
    "X84n1583_002:0416c09": "語時。[0416c09] 淳&#x7188;甲午四月八日。孝宗詔入內。賜座說法。",
    "X84n1583_002:0416c10": "帝舉不與萬法為侶因緣俾拈提。師拈罷。頌曰。秤鎚",
    "X84n1583_002:0416c11": "搦出油。閒言長語休。腰纏十萬貫。騎鶴上揚州。己亥",
    "X84n1583_002:0416c12": "中。陞堂告眾而逝。",
    "X84n1583_002:0416c13": "眉州彭山象耳山袁覺禪師[0416c13] 郡之袁氏子。出家傳燈。",
    "X84n1583_002:0416c14": "試經得度。本名圓覺。郡守填祠牒。誤作袁字。疑師慊",
    "X84n1583_002:0416c15": "然。戲謂之曰。一字名可乎。師笑曰。一字已多。郡守異",
    "X84n1583_002:0416c16": "之。既受具。出蜀&#x5FA7;謁有道尊宿。後依大溈佛性。入室",
    "X84n1583_002:0416c17": "陳所見。性曰。汝忒煞遠在。然知其為法器。俾充侍者",
    "X84n1583_002:0416c18": "掌賓客。師每侍性。性必舉法華開示悟入四字。令下",
    "X84n1583_002:0416c19": "語。又曰。直待我&#x7AEA;點頭時。汝方是也。偶不職被斥。制",
    "X84n1583_002:0416c20": "中無依。寓俗士家。一日誦法華。至亦復不知何者是",
    "X84n1583_002:0416c21": "火何者為舍。乃豁然。制罷歸省。性見首肯之。圓悟再",
    "X84n1583_002:0416c22": "住雲居。師詣以所得白悟。悟呵曰。本是淨地。屙屎作",
    "X84n1583_002:0416c23": "麼。師所疑頓釋。紹興丁巳。眉之象耳&#x8657;席。眾舉師應",
    "X84n1583_002:0416c24": "聘。師常語客曰。東坡曰。我持此石歸。袖中有東海。山",
    "X84n1583_002:0417a01": "谷曰。惠崇煙雨蘆鴈。坐我瀟湘洞庭。欲喚扁舟歸去。",
    "X84n1583_002:0417a02": "傍人謂是丹青。此禪髓也。又曰。我敲&#x7240;&#x7AEA;拂時。釋迦",
    "X84n1583_002:0417a03": "老子孔夫子。都齊立在下風。有舉此語似佛海遠者。",
    "X84n1583_002:0417a04": "遠曰。此覺老語也。我此間即不恁麼。",
    "X84n1583_002:0417a05": "眉州青神中巖華嚴祖覺禪師[0417a05] 嘉州楊氏子。幼聰慧。",
    "X84n1583_002:0417a06": "書史過目成誦。著書排釋氏。惡境忽現。因悔過出家。",
    "X84n1583_002:0417a07": "依慧目能。未幾疽發膝上。五年醫莫愈。因書華嚴合",
    "X84n1583_002:0417a08": "論。畢夜感異夢。旦即捨杖步趨。一日誦至現相品曰。",
    "X84n1583_002:0417a09": "佛身無有生。而能示出生。法性如&#x8657;空。諸佛於中住。",
    "X84n1583_002:0417a10": "無住亦無去。處處皆見佛。遂悟華嚴宗旨。洎登僧籍。",
    "X84n1583_002:0417a11": "府帥。請講於千部堂。詞辨宏放。眾所歎服。適南堂靜",
    "X84n1583_002:0417a12": "過門。謂師曰。觀公講說。獨步西南。惜未解離文字相",
    "X84n1583_002:0417a13": "耳。儻問道方外。何讓于周金剛乎。師欣然。罷講南游。",
    "X84n1583_002:0417a14": "依圓悟於鍾阜。一日入室。悟舉羅山道。言有時。踞虎",
    "X84n1583_002:0417a15": "頭收虎尾。第一句下明宗旨。無言時。覿露機鋒。如同",
    "X84n1583_002:0417a16": "電拂。作麼生會。師莫能對。參究之久。忽有省。作偈呈",
    "X84n1583_002:0417a17": "悟曰。家住孤峰頂。長年半掩門。自嗟身已老。活計付",
    "X84n1583_002:0417a18": "兒孫。悟見許可。次日入室。悟又問。昨日公案作麼生。",
    "X84n1583_002:0417a19": "師擬對。悟便喝曰。佛法不是者箇道理。師復留五年。",
    "X84n1583_002:0417a20": "愈更迷悶。後於廬山棲賢。閱浮山遠削執論。乃大悟。",
    "X84n1583_002:0417a21": "作偈寄悟曰。出林依舊入蓬蒿。天網恢恢不可逃。誰",
    "X84n1583_002:0417a22": "信業緣無避處。歸來不怕語聲高。悟大喜。持以示眾",
    "X84n1583_002:0417a23": "曰。覺華嚴徹矣。[0417a23] 住後。僧問。最初威音王。末後婁至",
    "X84n1583_002:0417a24": "佛。未審參見甚麼人。師曰。家住大梁城。更問長安路。",
    "X84n1583_002:0417b01": "曰只如德山擔疏鈔行&#x811A;。意在甚麼處。師曰。拶破你",
    "X84n1583_002:0417b02": "眼睛。曰與和尚悟華嚴宗旨。相去幾何。師曰。同途不",
    "X84n1583_002:0417b03": "同轍。曰昔日德山。今朝和尚也。師曰。夕陽西去水東",
    "X84n1583_002:0417b04": "流。[0417b04] 上堂。舉石霜遷化。眾請首座繼踵住持。虔侍者",
    "X84n1583_002:0417b05": "所問公案。乃曰。宗師行處。如火消&#x6C37;。透過是非關。全",
    "X84n1583_002:0417b06": "機亡得喪。盡道。首座滯在一色。侍者知見超師。可謂",
    "X84n1583_002:0417b07": "體玅失宗。全迷向背。殊不知。首座如鷺鷥立雪。品類",
    "X84n1583_002:0417b08": "不齊。侍者似鳳翥丹霄。不縈金網。一人高高山頂立。",
    "X84n1583_002:0417b09": "一人深深海底行。各自隨方而來。同會九重城裡。而",
    "X84n1583_002:0417b10": "今要識此二人麼。&#x7AEA;起拂子曰。龍臥碧潭風凜凜。垂",
    "X84n1583_002:0417b11": "下拂子曰。鶴歸霄漢背摩天。[0417b11] 僧問。如何是一喝如",
    "X84n1583_002:0417b12": "金剛王寶劍。師曰。血濺梵天。曰如何是一喝如踞地",
    "X84n1583_002:0417b13": "師子。師曰。驚殺野狐狸。曰如何是一喝如探竿影草。",
    "X84n1583_002:0417b14": "師曰。&#x9A10;得你骨出。曰如何是一喝不作一喝用。師曰。",
    "X84n1583_002:0417b15": "直須識取把針人。莫道鴛鴦好毛羽。",
    "X84n1583_002:0417b16": "長沙府福嚴文演禪師[0417b16] 成都楊氏子。僧問。如何是定",
    "X84n1583_002:0417b17": "林正主。師曰。坐斷天下人舌頭。曰未審如何親近。師",
    "X84n1583_002:0417b18": "曰。&#x89B0;著則瞎。[0417b18] 上堂。當陽坐斷。凡聖跡絕。隨手放開。",
    "X84n1583_002:0417b19": "天回地轉。直得日月交互。虎嘯龍吟。頭頭物物。耳聞",
    "X84n1583_002:0417b20": "目&#x770E;。安立諦上。是甚麼。還委悉麼。阿斯吒。咄。",
    "X84n1583_002:0417b21": "蘇州府西山明因曇玩禪師[0417b21] 溫州黃氏子。&#x5FA7;參罷。宣",
    "X84n1583_002:0417b22": "和庚子。回抵鍾阜。適朝廷改僧為德士。師與同志數",
    "X84n1583_002:0417b23": "人。入頭陀巖。食松自處。久之。圓悟被旨居是山。親至",
    "X84n1583_002:0417b24": "巖所。令去鬚髮。及悟詔補京師天寧。師與俱往。命掌",
    "X84n1583_002:0417c01": "香水海。未幾。因舉枹擊鼓。頓明大法。凡有所問。皆對",
    "X84n1583_002:0417c02": "曰。莫理會。[0417c02] 住後上堂。汝有一對眼。我也有一對眼。",
    "X84n1583_002:0417c03": "汝若瞞還自瞞。汝若成佛作祖。老僧無汝底分。汝若",
    "X84n1583_002:0417c04": "做驢做馬。老僧救汝不得。[0417c04] 眾檀越入山請上堂。說",
    "X84n1583_002:0417c05": "偈曰。我無長處名&#x8657;出。謝汝殷勤特地來。明因無法",
    "X84n1583_002:0417c06": "堪分付。謾把山門為汝開。",
    "X84n1583_002:0417c07": "蘇州府虎丘雪庭元淨禪師[0417c07] 雙溪人。上堂。知有底人。",
    "X84n1583_002:0417c08": "過萬年如一日。不知有者。過一日如萬年。不見死心",
    "X84n1583_002:0417c09": "道。山僧行&#x811A;三十餘年。以九十日為一夏。增一日也",
    "X84n1583_002:0417c10": "不得。咸一日也不得。取不得捨不得。不可得中祇麼",
    "X84n1583_002:0417c11": "得。翠雲見處。又且不然。山僧行&#x811A;三十來年。誰管他",
    "X84n1583_002:0417c12": "一日九十日。也無得也無不得。處處當來見彌勒。且",
    "X84n1583_002:0417c13": "道。彌勒在甚麼處。金風吹渭水。落葉滿長安。[0417c13] 上堂。",
    "X84n1583_002:0417c14": "說得須是見得。見得須又說得。見得說不得。落在陰",
    "X84n1583_002:0417c15": "界。見解偏枯。說得見不得。落在時機。墮在毒海。若是",
    "X84n1583_002:0417c16": "翠雲門下。直饒說得見得。好與三十棒。說不得見不",
    "X84n1583_002:0417c17": "得。也好與三十棒。翠雲恁麼道。也好與三十棒。遂高",
    "X84n1583_002:0417c18": "聲召大眾曰。嶮。[0417c18] 上堂。日日日東出。日日日西沒。是",
    "X84n1583_002:0417c19": "時人知有。自古自今。如麻似粟。忽然捩轉話頭。亦不",
    "X84n1583_002:0417c20": "從東出。亦不從西沒。且道。從甚處出沒。若是透關底",
    "X84n1583_002:0417c21": "人。聞恁麼道。定知五里牌在郭門外。若是透不過者。",
    "X84n1583_002:0417c22": "往往道半山熱瞞人。[0417c22] 僧問。如何是到家一句。師曰。",
    "X84n1583_002:0417c23": "坐觀成敗。[0417c23] 問。不與萬法為侶者。是甚麼人。師曰。遠",
    "X84n1583_002:0417c24": "親不如近鄰。曰待汝一口吸盡西江水即向汝道。又",
    "X84n1583_002:0418a01": "作麼生。師曰。近鄰不如遠親。[0418a01] 問。亡僧遷化。向甚麼",
    "X84n1583_002:0418a02": "處去。師曰。糞堆頭。曰意旨如何。師曰。築著磕著。",
    "X84n1583_002:0418a03": "衢州府天寧訥堂梵思禪師[0418a03] 蘇臺朱氏子。上堂。趯翻",
    "X84n1583_002:0418a04": "生死海。踏倒涅槃岸。世上無活人。黃泉無死漢。遂拈",
    "X84n1583_002:0418a05": "拄杖曰。訥堂今日拄杖子。有分付處也。還有承當得",
    "X84n1583_002:0418a06": "者麼。試出來擔荷看。有麼有麼。良久。擲拄杖下座。",
    "X84n1583_002:0418a07": "[0418a07] 上堂。知有底。也喫粥喫飯。不知有底。也喫粥喫飯。如",
    "X84n1583_002:0418a08": "何直下驗得他有之與無。是之與非。邪之與正。若&#x9A10;",
    "X84n1583_002:0418a09": "不出。參學事大遠在。喝一喝。下座。[0418a09] 上堂。山僧是楊",
    "X84n1583_002:0418a10": "岐五世孫。者老漢。有箇三&#x811A;驢子弄蹄行公案。雖人",
    "X84n1583_002:0418a11": "人舉得。祇是不知落處。山僧不惜眉毛。為諸人下箇",
    "X84n1583_002:0418a12": "注&#x811A;。乃曰。八角磨盤空裡走。",
    "X84n1583_002:0418a13": "杭州府靈隱瞎堂慧遠佛海禪師[0418a13] 眉山彭氏子。年十",
    "X84n1583_002:0418a14": "三。從藥師院為僧。依靈巖徽。微有省。會圓悟復領昭",
    "X84n1583_002:0418a15": "覺。師即之。悟普說。舉龐公問馬祖不與萬法為侶因",
    "X84n1583_002:0418a16": "緣。師忽領悟。仆於眾。眾掖之。師曰。吾夢覺矣。至夜小",
    "X84n1583_002:0418a17": "參。師出問。淨&#x8EB6;&#x8EB6;空無一物。赤骨力貧無一錢。戶破",
    "X84n1583_002:0418a18": "家亡。乞師賑濟。悟曰。七珍八寶一時拏。師曰。禍不入",
    "X84n1583_002:0418a19": "慎家之門。悟曰。機不離位。墮在毒海。師隨聲便喝。悟",
    "X84n1583_002:0418a20": "以拄杖擊禪&#x7240;曰。喫得棒也未。師又喝。悟連喝兩喝。",
    "X84n1583_002:0418a21": "師便禮拜。自此機鋒峻發。無所牴牾。悟寂。師東下。由",
    "X84n1583_002:0418a22": "虎丘。奉詔住&#x81EF;亭崇先。復被旨補靈隱。孝宗召對。賜",
    "X84n1583_002:0418a23": "佛海禪師。[0418a23] 上堂。新歲有來由。烹茶上酒樓。一雙為",
    "X84n1583_002:0418a24": "兩&#x811A;。半箇有三頭。突出神難辨。相逢鬼見愁。倒吹無",
    "X84n1583_002:0418b01": "孔笛。促拍舞涼州。咄。[0418b01] 上堂。好是仲春漸煖。那堪寒",
    "X84n1583_002:0418b02": "食清明。萬疊雲山聳翠。一天風月良鄰。在處華紅柳",
    "X84n1583_002:0418b03": "綠。湖天浪穩風平。山禽枝上語諄諄。再三瑣瑣碎碎。",
    "X84n1583_002:0418b04": "囑付叮叮嚀嚀。你且道。他叮嚀囑付箇甚麼。卓拄杖",
    "X84n1583_002:0418b05": "曰。記取明年今日。依舊寒食清明。[0418b05] 上堂。舉僧問睦",
    "X84n1583_002:0418b06": "州。以一重去一重即不問。不以一重去一重時如何。",
    "X84n1583_002:0418b07": "州曰。昨日栽茄子。今日種冬瓜。師曰。問者善問不解",
    "X84n1583_002:0418b08": "答。答者善答不解問。山僧今日向饑鷹爪下奪肉。猛",
    "X84n1583_002:0418b09": "虎口裡橫身。為你諸人。說箇樣子。登壇道士羽衣輕。",
    "X84n1583_002:0418b10": "&#x546A;力雖窮法轉新。拇指破開天地闇。蛇頭&#x6527;落鬼神",
    "X84n1583_002:0418b11": "驚。[0418b11] 僧問。十二時中。教學人如何用心。師曰。蘸雪喫",
    "X84n1583_002:0418b12": "冬瓜。[0418b12] 問。浩浩塵中。如何辨主。師曰。木杓頭邊鐮切",
    "X84n1583_002:0418b13": "菜。曰莫便是和尚為人處也無。師曰。研椎撩餺飥。",
    "X84n1583_002:0418b14": "[0418b14] 問。即心即佛時如何。師曰。頂分丫角。曰非心非佛時",
    "X84n1583_002:0418b15": "如何。師曰。耳墜金鐶。曰不是心不是佛不是物。又作",
    "X84n1583_002:0418b16": "麼生。師曰。禿頂修羅舞柘枝。[0418b16] 問。東山水上行。意旨",
    "X84n1583_002:0418b17": "如何。師曰。初三十一。不用擇日。[0418b17] 問。文殊是七佛之",
    "X84n1583_002:0418b18": "師。為甚麼出女子定不得。師曰。擔頭不挂針。[0418b18] 問。菴",
    "X84n1583_002:0418b19": "內人。為甚麼不知菴外事。師曰。拄杖橫挑鐵蒺藜。",
    "X84n1583_002:0418b20": "[0418b20] 問。不與萬法為侶者。是甚麼人。師曰。&#x811A;踏轆轤。[0418b20] 一",
    "X84n1583_002:0418b21": "日。鳴鼓陞堂。師潛坐帳中。侍僧尋之。師忽撥開帳曰。",
    "X84n1583_002:0418b22": "祇在者裡。因甚麼不見。僧無對。師曰。大斧斫三門。",
    "X84n1583_002:0418b23": "[0418b23] 問僧。一大藏教是惡口。如何是本身盧舍那。僧曰。天",
    "X84n1583_002:0418b24": "台普請。南嶽游山。師別曰。阿耨達池。深四十丈。&#x6FF6;四",
    "X84n1583_002:0418c01": "十丈。[0418c01] 淳&#x7188;乙未秋。示眾曰。淳熙二年閏。季秋九月",
    "X84n1583_002:0418c02": "旦。&#x9599;處莫出頭。冷地著眼看。明暗不相干。彼此分一",
    "X84n1583_002:0418c03": "半。一種作貴人。教誰賣柴炭。向你道。不可毀不可讚。",
    "X84n1583_002:0418c04": "體若&#x8657;空沒涯岸。相喚相呼歸去來。上元定是正月",
    "X84n1583_002:0418c05": "半。都下喧傳。而疑之。明年忽感微疾。果以上元。揮偈",
    "X84n1583_002:0418c06": "安坐而化。偈曰。拗折秤鎚。掀翻露布。突出機先。&#x9D76;飛",
    "X84n1583_002:0418c07": "不度。留七日顏色不異。塔全身於寺之烏峰。壽七十",
    "X84n1583_002:0418c08": "四。坐五十九夏。"
}