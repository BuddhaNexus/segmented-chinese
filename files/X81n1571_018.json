{
    "X81n1571_018:0573c17": "五燈全書卷第十八",
    "X81n1571_018:0573c19": "京都聖感禪寺住持(臣)僧　(超永)　編輯",
    "X81n1571_018:0573c20": "京都古華嚴寺住持(臣)僧　(超揆)　較閱　進",
    "X81n1571_018:0573c21": "呈",
    "X81n1571_018:0573c22": "法眼宗",
    "X81n1571_018:0573c23": "南嶽下八世",
    "X81n1571_018:0573c24": "羅漢琛禪師法嗣",
    "X81n1571_018:0574a01": "金陵清涼院文益禪師餘杭魯氏子。七歲依新定智",
    "X81n1571_018:0574a02": "通偉落髮。弱齡稟具於越州開元。屬律匠希覺。盛化",
    "X81n1571_018:0574a03": "於明州鄮山育王。師往。預聽習究其微旨。復傍探儒",
    "X81n1571_018:0574a04": "典。為文雅之場。覺目為我門之游夏也。師以元機一",
    "X81n1571_018:0574a05": "發。雜務俱捐。振錫南邁。抵福州。參長慶。不大發明。後",
    "X81n1571_018:0574a06": "同紹修法進三人。欲出嶺。過地藏院。阻雪少憩。附爐",
    "X81n1571_018:0574a07": "次。藏問。此行何之。師曰。行脚去。藏曰。作麼生是行脚",
    "X81n1571_018:0574a08": "事。師曰。不知。藏曰。不知最親切。又同三人舉肇論。至",
    "X81n1571_018:0574a09": "天地與我同根處。藏曰。山河大地。與上座自己。是同",
    "X81n1571_018:0574a10": "是別。師曰。別藏豎起兩指。師曰。同藏又豎起兩指。便",
    "X81n1571_018:0574a11": "起去。雪霽辭去。藏門送之。問曰。上座。尋常說三界唯",
    "X81n1571_018:0574a12": "心。萬法唯識。乃指庭下片石曰。且道。此石在心內。在",
    "X81n1571_018:0574a13": "心外。師曰。在心內藏曰。行脚人著甚麼來。由安片石",
    "X81n1571_018:0574a14": "在心頭。師窘無以對。即放包依席下求決擇。近一月",
    "X81n1571_018:0574a15": "餘日。呈見解說道理。藏曰。佛法不恁麼。師曰。某甲。詞",
    "X81n1571_018:0574a16": "窮理絕也。藏曰。若論佛法。一切見成。師於言下大悟。",
    "X81n1571_018:0574a17": "因議留止。修進二人。以江表叢林。欲期歷覧。拉師同",
    "X81n1571_018:0574a18": "往。至臨川。州牧請住崇壽院。開堂。日中坐茶。未起時。",
    "X81n1571_018:0574a19": "僧正白師曰。四眾已圍繞。和尚法座了也。師曰。眾人",
    "X81n1571_018:0574a20": "却參真善知識。少頃。陞座。僧問。大眾雲集。請師舉唱。",
    "X81n1571_018:0574a21": "師曰。大眾久立。乃曰。眾人既盡在此。山僧不可無言。",
    "X81n1571_018:0574a22": "與大眾舉一古人方便。珍重下座　子方上座。自長",
    "X81n1571_018:0574a23": "慶來。師舉長慶偈問曰。作麼生。是萬象之中獨露身。",
    "X81n1571_018:0574a24": "子万舉拂子。師曰。恁麼會。又爭得。曰和尚尊意如何。",
    "X81n1571_018:0574b01": "師曰。喚甚麼作萬象。曰古人不撥萬象。師曰。萬象之",
    "X81n1571_018:0574b02": "中獨露身。說甚麼撥不撥。子方豁然悟解。述偈投誠。",
    "X81n1571_018:0574b03": "自是諸方會下。有存知解者。翕然而至。始則行行如",
    "X81n1571_018:0574b04": "也。師微以激發。皆漸而服膺。海參之眾。常不減千計。",
    "X81n1571_018:0574b05": "　上堂大眾立久。乃謂之曰。祇恁麼便散去。還有佛",
    "X81n1571_018:0574b06": "法道理也無。試說看。若無。又來這裏作麼。若有。大市",
    "X81n1571_018:0574b07": "裏人叢處。亦有何須到這裏。諸人各曾看還源。觀百",
    "X81n1571_018:0574b08": "門義海。華嚴論。涅槃經。諸多策子。阿那箇教中。有這",
    "X81n1571_018:0574b09": "箇時節。若有試舉看。莫是恁麼經裏。有恁麼語。是此",
    "X81n1571_018:0574b10": "時節麼。有甚麼交涉。所以道。微言滯於心首。甞為緣",
    "X81n1571_018:0574b11": "慮之場。實際居於目前。翻為名相之。境又作麼生得",
    "X81n1571_018:0574b12": "翻去。若也翻去。又作麼生得正去。還會麼。莫祇恁麼",
    "X81n1571_018:0574b13": "念。策子有甚麼用處。僧問。如何披露即得與道相應。",
    "X81n1571_018:0574b14": "師曰。汝幾時披露。即與道不相應。問六處不知音時",
    "X81n1571_018:0574b15": "如何。師曰。汝家眷屬一羣子。師又曰。作麼生會。莫道",
    "X81n1571_018:0574b16": "恁麼來問。便是不得。汝道六處不知音。眼處不知音。",
    "X81n1571_018:0574b17": "耳處不知音。若也根本是有。爭解無得。古人道。離聲",
    "X81n1571_018:0574b18": "色著聲色。離名字著名字。所以無想天修得。經八萬",
    "X81n1571_018:0574b19": "大劫。一朝退墮。諸事儼然。葢為不知根本真實。次地",
    "X81n1571_018:0574b20": "修行。三生六十劫。四生一百劫。如是直到三祇。果滿。",
    "X81n1571_018:0574b21": "他古人猶道。不如一念緣起無生。超彼三乘權學等",
    "X81n1571_018:0574b22": "見。又道。彈指圓成八萬門。剎那滅却三祇劫也。須體",
    "X81n1571_018:0574b23": "究。若如此用多少氣力。僧問。指即不問。如何是月。師",
    "X81n1571_018:0574b24": "曰。阿那箇是汝不問底指。又僧問。月即不問。如何是",
    "X81n1571_018:0574c01": "指。師曰。月曰學人問指。和尚為甚麼對月。師曰。為汝",
    "X81n1571_018:0574c02": "問指　江南國主。重師之道。迎住報恩禪院。署淨慧",
    "X81n1571_018:0574c03": "禪師。僧問。洪鐘纔擊。大眾雲臻。請師如是。師曰。大眾",
    "X81n1571_018:0574c04": "會。何似汝會　問如何是古佛家風。師曰。甚麼處看",
    "X81n1571_018:0574c05": "不足　問十二時中。如何行履。即得與道相應。師曰",
    "X81n1571_018:0574c06": "取捨之心成巧偽　問古人傳衣。當記何人。師曰。汝",
    "X81n1571_018:0574c07": "甚麼處見古人傳衣　問十方賢。聖皆入此宗。如何",
    "X81n1571_018:0574c08": "是此宗。師曰。十方賢聖皆入　問如何是佛向上人",
    "X81n1571_018:0574c09": "師曰。方便呼為佛　問如何是學人一卷經。師曰。題",
    "X81n1571_018:0574c10": "目甚分明　問聲色兩字。甚麼人透得。師召眾曰。諸",
    "X81n1571_018:0574c11": "上座。且道這箇僧。還透得也未。若會。此僧問處。透聲",
    "X81n1571_018:0574c12": "色也不難　問求佛知見。何路最徑。師曰。無過此",
    "X81n1571_018:0574c13": "　問瑞草不凋時如何。師曰。謾語　問大眾雲集。請師",
    "X81n1571_018:0574c14": "頓決疑網。師曰。寮舍內商量。茶堂內商量　問雲開",
    "X81n1571_018:0574c15": "見日時如何。師曰。謾語真箇　問如何是沙門所重",
    "X81n1571_018:0574c16": "處師曰。若有纖毫所重。即不名沙門　問千百億化",
    "X81n1571_018:0574c17": "身。於中如何是清淨法身。師曰。總是　問簇簇上來",
    "X81n1571_018:0574c18": "師意如何。師曰。是眼不是眼　問全身是義。請師一",
    "X81n1571_018:0574c19": "決。師曰。汝義自破　問如何是古佛心。師曰。流出慈",
    "X81n1571_018:0574c20": "悲喜捨　問百年暗室。一燈能破。如何是一燈。師曰。",
    "X81n1571_018:0574c21": "論甚麼百年　問如何是正真之道。師曰。一願也教",
    "X81n1571_018:0574c22": "汝行。二願也教汝行　問如何是一真之地。師曰。地",
    "X81n1571_018:0574c23": "則無一真。曰如何卓立。師曰。轉無交涉　問如何是",
    "X81n1571_018:0574c24": "古佛。師曰。即今也無嫌疑　問十二時中。如何行履。",
    "X81n1571_018:0575a01": "師曰。步步蹋著　問古鏡未開。如何顯照。師曰。何必",
    "X81n1571_018:0575a02": "再三　問如何是諸佛元旨。師曰。是汝也有　問承",
    "X81n1571_018:0575a03": "教有言。從無住本立一切法。如何是無住本。師曰。形",
    "X81n1571_018:0575a04": "興未質。名起未名　問亡僧衣眾人唱。祖師衣甚麼",
    "X81n1571_018:0575a05": "人唱。師曰。汝唱得亡僧甚麼衣　問蕩子還鄉時如",
    "X81n1571_018:0575a06": "何。師曰。將甚麼奉獻。曰無有一物。師曰。日給作麼生。",
    "X81n1571_018:0575a07": "　師後住清涼。上堂。出家人。但隨時及節。便得寒即",
    "X81n1571_018:0575a08": "寒。熱即熱。欲知佛性義。當觀時節因緣古今方便不",
    "X81n1571_018:0575a09": "少。不見石頭和尚。因看肇論云。會萬物為己者。其唯",
    "X81n1571_018:0575a10": "聖人乎。他家便道。聖人無己。靡所不己。有一片言語。",
    "X81n1571_018:0575a11": "喚作參同契。末上云。竺土大僊心無過。此語也。中間",
    "X81n1571_018:0575a12": "也祇隨時說話。上座今欲會萬物為自己去。葢為大",
    "X81n1571_018:0575a13": "地無一法可見。他又囑云。光陰莫虗度。適來向上座。",
    "X81n1571_018:0575a14": "道。但隨時及節。便得。若也移時失候。便是虗度光陰。",
    "X81n1571_018:0575a15": "於非色中作色解。上座於非色中作色解。即是移時",
    "X81n1571_018:0575a16": "失候。且道。色作非色解。還當不當。上座若恁麼會。便",
    "X81n1571_018:0575a17": "是沒交涉。正是癡狂兩頭走。有甚麼用處。上座但守",
    "X81n1571_018:0575a18": "分隨時過好。珍重　問如何是清涼家風。師曰。汝到",
    "X81n1571_018:0575a19": "別處。但道到清涼來　問如何得諸法無當去。師曰。",
    "X81n1571_018:0575a20": "甚麼法。當著上產。曰爭奈日夕何。師曰。閒言語　問",
    "X81n1571_018:0575a21": "觀身如幻化。觀內亦復然。時如何。師曰。還得恁麼也",
    "X81n1571_018:0575a22": "無　問要急相應。唯言不二。如何是不二之言。師曰。",
    "X81n1571_018:0575a23": "更添些子得麼　問如何是法身。師曰。這箇是應身。",
    "X81n1571_018:0575a24": "　問如何是第一義。師曰。我向你道。是第二義　師",
    "X81n1571_018:0575b01": "問修山主。毫釐有差。天地懸隔。山主作麼生會。修曰。",
    "X81n1571_018:0575b02": "毫釐有差。天地懸隔。師曰。恁麼會又爭得。修曰。和尚",
    "X81n1571_018:0575b03": "如何。師曰。毫釐有差。天地懸隔。修便禮拜。(東禪齊曰。山主恁麼",
    "X81n1571_018:0575b04": "祇對。為甚麼不肯及乎再請。益法眼亦祇恁麼道便得去。且道疑訛在甚麼處。若看得透道。上座有由來)",
    "X81n1571_018:0575b05": "　師與悟空向火。拈起香匙問曰。不得喚作香匙。你",
    "X81n1571_018:0575b06": "喚作甚麼。空曰。香匙。師不肯。空後二十餘日。方明此",
    "X81n1571_018:0575b07": "語　僧參次。師指簾。時有二僧同去捲。師曰。一得一",
    "X81n1571_018:0575b08": "失(東禪齊曰。上座作麼生會。有云。為伊不明旨。便去捲簾。亦有道。指者即會。不指而去者即失。恁麼會。還可",
    "X81n1571_018:0575b09": "不可。既不許恁麼會。且問。上座阿那箇得。阿那箇失)　雲門問僧。甚處來。曰江",
    "X81n1571_018:0575b10": "西來。門曰。江西一隊老宿。寱語住也未。僧無對。後僧",
    "X81n1571_018:0575b11": "問師。不知雲門意作麼生。師曰。大小雲門。被這僧勘",
    "X81n1571_018:0575b12": "破　問僧甚處來。曰道場來。師曰。明合暗合。僧無語",
    "X81n1571_018:0575b13": "　師令僧取土添蓮盆。僧取土到。師曰。橋東取。橋西",
    "X81n1571_018:0575b14": "取。曰橋東取。師曰。是真實。是虗妄　問僧甚處來。曰",
    "X81n1571_018:0575b15": "泗州禮拜大聖來。師曰。今年大聖出塔否。曰出。師却",
    "X81n1571_018:0575b16": "問傍僧曰。汝道伊到泗州不到　師問實資長老。古",
    "X81n1571_018:0575b17": "人道。山河無隔礙。光明處處透。且作麼生是處處透",
    "X81n1571_018:0575b18": "底光明。資曰。東畔打羅聲(宗柔別曰。和尚擬隔礙)　師指竹問",
    "X81n1571_018:0575b19": "僧。還見麼。曰見。師曰。竹來眼裏。眼到竹邊。曰總不恁",
    "X81n1571_018:0575b20": "麼(法燈別曰。當時但擘眼向師。歸宗柔別曰。和尚祇是不信某甲)　有俗士獻畵障",
    "X81n1571_018:0575b21": "子。師看了。問曰。汝是手巧心巧。曰心巧師曰。那箇是",
    "X81n1571_018:0575b22": "汝心。士無對(歸宗柔代曰。某甲今日卻成容易)　問如何是第二月。",
    "X81n1571_018:0575b23": "師曰。森羅萬象。曰如何是第一月。師曰。萬象森羅",
    "X81n1571_018:0575b24": "　上堂。盡十方世界皎皎地。無一絲頭。若有一絲頭。即",
    "X81n1571_018:0575c01": "是一絲頭(法燈曰。若有一絲頭。不是一絲頭)　師指凳子曰。識得凳",
    "X81n1571_018:0575c02": "子周匝有餘(雲門曰。識得凳子。天地懸殊。天衣曰。識得凳子。[木*奈]楠木做。妙喜曰。識得凳子。好剃頭",
    "X81n1571_018:0575c03": "洗脚。雖然如是大有人錯會在。雪竇曰。澤廣藏山理能伏豹。圜悟曰。雪竇如此道。未審。是明他語點他語。是褒",
    "X81n1571_018:0575c04": "是貶)　問如何是塵劫來事。師曰。盡在於今　師因患",
    "X81n1571_018:0575c05": "脚。僧問訊次。師曰。非人來時不能動。及至人來動不",
    "X81n1571_018:0575c06": "得。且道。佛法中下得甚麼語。曰和尚且喜得較。師不",
    "X81n1571_018:0575c07": "肯。自別云。和尚今日似減　因開井。被沙塞却泉眼。",
    "X81n1571_018:0575c08": "師曰。泉眼不通被沙礙。道眼不通被甚麼礙。僧無對。",
    "X81n1571_018:0575c09": "師代曰。被眼礙　師見僧搬土次。乃以一塊土放僧",
    "X81n1571_018:0575c10": "擔上曰。吾助汝。僧曰。謝和尚慈悲。師不肯。一僧別云。",
    "X81n1571_018:0575c11": "和尚是甚麼心行。師便休去　師謂小兒子曰因子",
    "X81n1571_018:0575c12": "識得你爺。你爺名甚麼。兒無對(法燈代曰。但將衣袖掩面)。師却問",
    "X81n1571_018:0575c13": "僧。若是孝順之子。合下得一轉語。且道。合下得甚麼",
    "X81n1571_018:0575c14": "語。僧無對。師代曰。他是孝順之子　師問講百法論",
    "X81n1571_018:0575c15": "僧曰。百法是體用雙陳。明門是能所兼舉。座主是能。",
    "X81n1571_018:0575c16": "法座是所。作麼生是兼舉(有老宿代曰。某甲喚作箇法座。歸宗柔曰。不勞和尚",
    "X81n1571_018:0575c17": "如此)　師一日與李王論道。罷同觀牡丹花。王命作偈。",
    "X81n1571_018:0575c18": "師即賦曰。擁毳對芳叢。由來趣不同。髮從今日白。花",
    "X81n1571_018:0575c19": "是去年紅。艶冶隨朝露。馨香逐晚風。何須待零落。然",
    "X81n1571_018:0575c20": "後始知空。王頓悟其旨　師頌三界唯心曰。三界唯",
    "X81n1571_018:0575c21": "心。萬法唯識。唯識唯心。眼聲耳色。色不到耳。聲何觸",
    "X81n1571_018:0575c22": "眼。眼色耳聲。萬法成辦。萬法匪緣。豈觀如幻。山河大",
    "X81n1571_018:0575c23": "地。誰堅誰變　頌華嚴六相義曰。華嚴六相義。同中",
    "X81n1571_018:0575c24": "還有異。異有異於同。全非諸佛意。諸佛意總別。何曾",
    "X81n1571_018:0576a01": "有同異。男子身中入定時。女子身中不留意。不留意",
    "X81n1571_018:0576a02": "絕名字。萬象明明無理事　師緣被於金陵。三坐大",
    "X81n1571_018:0576a03": "道場。朝夕演旨。時諸方叢林咸遵風化。異域有慕其",
    "X81n1571_018:0576a04": "法者。涉遠而至。玄沙正宗。中興於江表。師調機順物。",
    "X81n1571_018:0576a05": "斥滯磨昏。凡舉諸方三昧。或入室呈解。或叩激請益。",
    "X81n1571_018:0576a06": "皆應病與藥。隨根悟入者。不可勝紀　後周顯德戊",
    "X81n1571_018:0576a07": "午七月十七日示疾。國主親加禮問。閏月五日。剃髮",
    "X81n1571_018:0576a08": "澡身。告眾訖。跏趺而逝。顏貌如生。壽七十有四。臘五",
    "X81n1571_018:0576a09": "十四。城下諸寺院。具威儀迎引。公卿李建勳以下素",
    "X81n1571_018:0576a10": "服。奉全身於丹陽。起塔。諡大法眼禪師。塔曰無相。後",
    "X81n1571_018:0576a11": "李主剏報慈院。命師門人玄覺言。導師開法。再諡師",
    "X81n1571_018:0576a12": "大智藏大導師。",
    "X81n1571_018:0576a13": "南嶽下九世",
    "X81n1571_018:0576a14": "清涼益禪師法嗣",
    "X81n1571_018:0576a15": "天台山德韶國師處州龍泉陳氏子。母葉氏。夢白光",
    "X81n1571_018:0576a16": "觸體。因而有娠。及誕尤多奇異。年十五。有梵僧勉令",
    "X81n1571_018:0576a17": "出家。十七依本州龍歸寺受業。十八納戒於信州開",
    "X81n1571_018:0576a18": "元寺。後唐同光中。遊方。首詣投子同。次謁龍牙遁。乃",
    "X81n1571_018:0576a19": "問。雄雄之尊。為甚麼近之不得。遁曰。如火與火。師曰。",
    "X81n1571_018:0576a20": "忽遇水來。又作麼生。遁曰。去汝不會我語。師又問。天",
    "X81n1571_018:0576a21": "不葢地不載。此理如何。遁曰。道者合如是。師經十七",
    "X81n1571_018:0576a22": "次問。遁祇如此答。師竟不諭旨。再請垂誨。遁曰。道者",
    "X81n1571_018:0576a23": "汝已後自會去。師後於通玄峰澡浴次。忽省前話。遂",
    "X81n1571_018:0576a24": "具威儀焚香。遙望龍牙。禮拜曰。當時若向我說。今日",
    "X81n1571_018:0576b01": "決定罵也。又問疎山。百匝千重。是何人境界。山曰。左",
    "X81n1571_018:0576b02": "搓芒繩縛鬼子。師曰。不落古今。請師說。曰不說。師曰。",
    "X81n1571_018:0576b03": "為甚麼不說。曰箇中不辯有無。師曰。師今善說。山駭",
    "X81n1571_018:0576b04": "之。如是歷參五十四員善知識。皆法緣未契。最後至",
    "X81n1571_018:0576b05": "臨川。謁法眼。眼一見深器之。師以徧涉叢林亦倦於",
    "X81n1571_018:0576b06": "參問。但隨眾而已。一日法眼上堂。僧問。如何是曹源",
    "X81n1571_018:0576b07": "一滴水。眼曰。是曹源一滴水。僧惘然而退。師於坐側。",
    "X81n1571_018:0576b08": "豁然開悟。平生凝滯。渙若氷釋。遂以所悟。聞於法眼。",
    "X81n1571_018:0576b09": "眼曰。汝向後當為國王所師。致祖道光大。吾不如也。",
    "X81n1571_018:0576b10": "自是諸方異唱古今元鍵。與之決擇。不留微迹。尋回",
    "X81n1571_018:0576b11": "本道。遊天台山覩智者顗遺蹤。有若舊居。師復與智",
    "X81n1571_018:0576b12": "者同姓。時謂之後身也。初止白沙時。忠懿王為王子",
    "X81n1571_018:0576b13": "時。刺台州。嚮師之名。延請問道。師謂曰他日為覇主。",
    "X81n1571_018:0576b14": "無忘佛恩。漢乾祐戊申。王嗣國位。遣使迎之。伸弟子",
    "X81n1571_018:0576b15": "之禮。有傳天台智者教羲寂者。(是螺谿也)屢言於師曰。智",
    "X81n1571_018:0576b16": "者之教。年祀浸遠。慮多散落。今新羅國其本甚備。自",
    "X81n1571_018:0576b17": "非和尚慈力。其孰能致。之乎。師於是。聞於王。王遣使",
    "X81n1571_018:0576b18": "及齎師之書。往彼國。繕寫備足而回。迄今盛行於世",
    "X81n1571_018:0576b19": "　住後上堂。古聖方便。猶如河沙。祖師道非風幡動。",
    "X81n1571_018:0576b20": "仁者心動。斯乃無上心印法門。我輩是祖師門下客。",
    "X81n1571_018:0576b21": "合作麼生會祖師意。莫道風幡不動。汝心妄動。莫道",
    "X81n1571_018:0576b22": "不撥風幡。就風幡通取。莫道風幡動處是甚麼。有云。",
    "X81n1571_018:0576b23": "附物明心。不須認物。有云。色即是空。有云。非風幡動。",
    "X81n1571_018:0576b24": "應須妙會。如是解會。與祖師意旨。有何交涉。既不許",
    "X81n1571_018:0576c01": "如是會。諸上座。便合知悉。若於這裏。徹底悟去。何法",
    "X81n1571_018:0576c02": "門而不明。百千諸佛方便。一時洞了。更有甚麼疑情。",
    "X81n1571_018:0576c03": "所以古人道。一了千明。一迷萬惑。上座豈是今日會",
    "X81n1571_018:0576c04": "得一。則明日又不會也。莫是有一分向上事。難會。有",
    "X81n1571_018:0576c05": "一分下劣凡夫不會。如此見解。設經塵劫。祇自勞神",
    "X81n1571_018:0576c06": "乏思。無有是處　僧問諸法寂滅相。不可以言宣。和",
    "X81n1571_018:0576c07": "尚如何為人。師曰。汝到諸方。更問一徧。曰恁麼則絕",
    "X81n1571_018:0576c08": "於言句去也。師曰。夢裏惺惺　問艣棹俱停。如何得",
    "X81n1571_018:0576c09": "到彼岸。師曰。慶汝平生　問如何是三種病人。師曰。",
    "X81n1571_018:0576c10": "恰問著　問如何是古佛心。師曰。此問不弱　問如",
    "X81n1571_018:0576c11": "何是六相。師曰。即汝是　問如何是方便。師曰。此問",
    "X81n1571_018:0576c12": "甚當　問亡僧遷化。向甚麼處去也。師曰。終不向汝",
    "X81n1571_018:0576c13": "道。曰為甚麼不向某甲道。師曰。恐汝不會　問一華",
    "X81n1571_018:0576c14": "開五葉。結果自然成。如何是一華開五葉。師曰。日出",
    "X81n1571_018:0576c15": "月明。曰如何是結果自然成。師曰。天地皎然　問如",
    "X81n1571_018:0576c16": "何是無憂佛。師曰。愁殺人　問一切山河大地。從何",
    "X81n1571_018:0576c17": "而起。師曰。此問從何而來　問如何是數起底心師",
    "X81n1571_018:0576c18": "曰。爭諱得　問如何是沙門眼。師曰。黑如漆　問絕",
    "X81n1571_018:0576c19": "消息時如何。師曰。謝指示　問如何是轉物即同如",
    "X81n1571_018:0576c20": "來。師曰。汝喚甚麼作物。曰恁麼則同如來也。師曰。莫",
    "X81n1571_018:0576c21": "作野干鳴　問那吒太子。析肉還母。析骨還父。然後",
    "X81n1571_018:0576c22": "於蓮華上。為父母說法。未審。如何是太子身。師曰。大",
    "X81n1571_018:0576c23": "家見上座問。曰恁麼則大千同一真性也。師曰。依俙",
    "X81n1571_018:0576c24": "似曲纔堪聽。又被風吹別調中　問六根俱泯。為甚",
    "X81n1571_018:0577a01": "麼理事不明。師曰。何處不明。曰恁麼則理事俱如也。",
    "X81n1571_018:0577a02": "師曰。前言何在　上堂。大凡言句。應須絕滲漏始得。",
    "X81n1571_018:0577a03": "時有僧問。如何是絕滲漏底句。師曰。汝口似鼻孔。問",
    "X81n1571_018:0577a04": "如何是不證一法。師曰。待言語在。曰如何是證諸法",
    "X81n1571_018:0577a05": "師曰。醉作麼。乃曰。祇如山僧恁麼對他。諸上座作麼",
    "X81n1571_018:0577a06": "生體會。莫是真實相為麼。莫是正恁麼時無一法可",
    "X81n1571_018:0577a07": "證麼。莫是識伊來處麼。莫是全體顯露麼。莫錯會好。",
    "X81n1571_018:0577a08": "如此見解。喚作依草附木。與佛法天地懸隔。假饒答",
    "X81n1571_018:0577a09": "話揀辨如懸河。祇成得箇顛倒知見。若祇貴答話揀",
    "X81n1571_018:0577a10": "辨。有甚麼難。但恐無益於人。翻成賺悞。如上座從前",
    "X81n1571_018:0577a11": "所學。揀辨問答。記持說道理極多。為甚麼疑心不息。",
    "X81n1571_018:0577a12": "聞古聖方便。特地不會。祇為多虗少實。上座。不如從",
    "X81n1571_018:0577a13": "脚跟下。一時覷破看。是甚麼道理。有多少法門。與上",
    "X81n1571_018:0577a14": "座作疑求解。始知。從前所學底事。祇是生死根源。陰",
    "X81n1571_018:0577a15": "界裏活計。所以古人道。見聞不脫。如水裏月。無事。珍",
    "X81n1571_018:0577a16": "重　師有偈曰。通玄峰頂。不是人間。心外無法。滿眼",
    "X81n1571_018:0577a17": "青山。法眼聞曰。即此一偈。可起吾宗　師後於般若",
    "X81n1571_018:0577a18": "寺開法。上堂。毛吞巨海。海性無虧。纖芥投鋒。鋒利無",
    "X81n1571_018:0577a19": "動。見與不見。會與不會。唯我知焉。乃有頌曰。暫下高",
    "X81n1571_018:0577a20": "峰已顯揚。般若圜通遍十方。人天浩浩無差別。法界",
    "X81n1571_018:0577a21": "縱橫處處彰。珍重　上堂。僧問。承古有言。若人見般",
    "X81n1571_018:0577a22": "若。即被般若縛。若人不見般若。亦被般若縛。既見般",
    "X81n1571_018:0577a23": "若。為甚麼却被縛。師曰。你道般若見甚麼。曰不見般",
    "X81n1571_018:0577a24": "若。為甚麼亦被縛。師曰。你道般若甚麼處不見。乃曰。",
    "X81n1571_018:0577b01": "若見般若。不名般若。不見般若。亦不名般若。且作麼",
    "X81n1571_018:0577b02": "生說見不見。所以古人道。若欠一法。不成法身。若剩",
    "X81n1571_018:0577b03": "一法。不成法身。若有一法。不成法身。若無一法。不成",
    "X81n1571_018:0577b04": "法身。此是般若之真宗也。僧問。乍離凝峰丈室來。坐",
    "X81n1571_018:0577b05": "般若道場。今日家風。請師一句。師曰。虧汝甚麼處。曰",
    "X81n1571_018:0577b06": "恁麼。則雷音震動乾坤界。人人無不盡霑恩。師曰。幸",
    "X81n1571_018:0577b07": "然未會。且莫探頭。僧禮拜。師曰。探頭即不中。諸上座",
    "X81n1571_018:0577b08": "相共證明。令法久住。國土安寧。珍重　上堂。僧問。承",
    "X81n1571_018:0577b09": "教有言。歸源性無二。於便有多門。如何是歸源性。師",
    "X81n1571_018:0577b10": "曰。你問我答。曰如何是方便門。師曰。你答我問。曰如",
    "X81n1571_018:0577b11": "何趣向。師曰。顛倒作麼。問一身即無量身。無量身即",
    "X81n1571_018:0577b12": "一身。如何是無量身。師曰。一身。曰恁麼則昔日靈山。",
    "X81n1571_018:0577b13": "今日親覩。師曰。理當即行。乃曰。三世諸佛。一時證明",
    "X81n1571_018:0577b14": "上座。上座且作麼生會。若會時不遷。無絲毫可得移",
    "X81n1571_018:0577b15": "易。何以故。為過去未來見在三際是上座。上座且非",
    "X81n1571_018:0577b16": "三際。澤霖大海。滴滴皆滿。一塵空性。法界全收。珍重",
    "X81n1571_018:0577b17": "　上堂。僧問。四眾雲集。人天恭敬。目覩尊顏。願宣般",
    "X81n1571_018:0577b18": "若。師曰。分明記取。曰師宣妙法。國王萬歲。人民安樂。",
    "X81n1571_018:0577b19": "師曰。誰向你道。曰法爾如然。師曰。你却靈利。問三世",
    "X81n1571_018:0577b20": "諸佛不知有。狸奴白牯却知有。既是三世諸佛。為甚",
    "X81n1571_018:0577b21": "麼却不知有。師曰。却是你知有。曰狸奴白牯。為甚麼",
    "X81n1571_018:0577b22": "却知有。師曰。你甚麼處。見三世諸佛。問承教有言。眼",
    "X81n1571_018:0577b23": "不見色塵。意不知諸法。如何是眼不見色塵。師曰。却",
    "X81n1571_018:0577b24": "是耳見。曰如何是意不知諸法。師曰。眼知。曰恁麼則",
    "X81n1571_018:0577c01": "見聞路絕。聲色喧然。師曰。誰向汝道。乃曰。夫一切問",
    "X81n1571_018:0577c02": "答。如針鋒相投。無纖毫參差。事無不通。理無不備。良",
    "X81n1571_018:0577c03": "由一切言語。一切三昧。橫豎深淺。隱顯去來。是諸佛",
    "X81n1571_018:0577c04": "實相門。祇據如今一時驗取。珍重　上堂。古者道。如",
    "X81n1571_018:0577c05": "何是禪。三界綿綿。如何是道。十方浩浩。因甚麼道三",
    "X81n1571_018:0577c06": "界綿綿。何處是十方浩浩底道理。要會麼。塞却眼塞",
    "X81n1571_018:0577c07": "却耳。塞却舌身意。無空闕處。無轉動處。上座作麼生",
    "X81n1571_018:0577c08": "會。橫亦不得。豎亦不得。縱亦不得。奪亦不得。無用心",
    "X81n1571_018:0577c09": "處。亦無施設處。若如是會得。始會法門絕揀擇。一切",
    "X81n1571_018:0577c10": "言語絕滲漏。曾有僧問。作麼生是絕滲漏底語。向他",
    "X81n1571_018:0577c11": "道。口似鼻孔。甚好。上座如此會。自然不通風去。如識",
    "X81n1571_018:0577c12": "得盡十方世界。是金剛眼睛。無事珍重　上堂。僧問。",
    "X81n1571_018:0577c13": "天下太平。大王長壽。如何是王。師曰。日曉月明。曰如",
    "X81n1571_018:0577c14": "何領會。師曰。誰是學人。乃曰。天下太平。大王長壽。國",
    "X81n1571_018:0577c15": "土豐樂。無諸患難。此是佛語。古不易今不遷。一言可",
    "X81n1571_018:0577c16": "以定古定今。會取好。諸上座。又僧問。承古有言。有物",
    "X81n1571_018:0577c17": "先天地。無形本寂寥。如何是有物先天地。師曰。非同",
    "X81n1571_018:0577c18": "非合。曰如何是無形本寂寥。師曰。誰問先天地。曰恁",
    "X81n1571_018:0577c19": "麼則境靜林閒獨自遊去也。師曰。亂道作麼。乃曰。佛",
    "X81n1571_018:0577c20": "法不是這箇道理。要會麼。言發非聲。色前不物。始會",
    "X81n1571_018:0577c21": "天下太平。大王長壽。久立珍重　上堂。佛法現成。一",
    "X81n1571_018:0577c22": "切具足。豈不見。道圓同太虗。無欠無餘。若如是也。且",
    "X81n1571_018:0577c23": "誰欠誰剩。誰是誰非。誰是會者。誰是不會者。所以道",
    "X81n1571_018:0577c24": "東去亦是上座。西去亦是上座。南去亦是上座。北去",
    "X81n1571_018:0578a01": "亦是上座。因甚麼得成東西南北。若會得自然。見聞",
    "X81n1571_018:0578a02": "覺知路絕。一切諸法現前。何故如此。為法身無相。觸",
    "X81n1571_018:0578a03": "目皆形。般若無知。對緣而照。一時徹底會取好。諸上",
    "X81n1571_018:0578a04": "座。出家兒。合作麼生。此是本有之理。未為分外。識心",
    "X81n1571_018:0578a05": "達本源。故名為沙門。若識心皎皎地。實無絲毫障礙。",
    "X81n1571_018:0578a06": "久立珍重　上堂。僧問。欲入無為海。先乘般若船。如",
    "X81n1571_018:0578a07": "何是般若船。師曰。常無所住。曰如何是無為海。師曰。",
    "X81n1571_018:0578a08": "且會般若船。問古德道。登天不借梯。徧地無行路。如",
    "X81n1571_018:0578a09": "何是登天不借梯。師曰。不遺絲髮地。曰如何是徧地",
    "X81n1571_018:0578a10": "無行路。師曰。適來向你道甚麼。乃曰。百千三昧門。百",
    "X81n1571_018:0578a11": "千神通門。百千妙用門。盡不出得般若海中。何以故。",
    "X81n1571_018:0578a12": "為於無住本建立諸法。所以道。生滅去來。邪正動靜。",
    "X81n1571_018:0578a13": "千變萬化。是諸佛大定門。無過於此。諸上座大家究",
    "X81n1571_018:0578a14": "取。增於佛法壽命。珍重　上堂。僧問。世尊以正法眼。",
    "X81n1571_018:0578a15": "付囑摩呵迦葉。祇如迦葉。在畢鉢羅窟。未審。付囑何",
    "X81n1571_018:0578a16": "人。師曰。教我向誰說。曰恁麼則靈山付囑。不異今日。",
    "X81n1571_018:0578a17": "師曰。你甚麼處見靈山。問法眼寶印。和尚親傳。未審。",
    "X81n1571_018:0578a18": "今日當付何人。師曰。鼕鼕鼓。一頭打。兩頭鳴。曰恁麼",
    "X81n1571_018:0578a19": "則千聖同儔。古今不異。師曰。禪河浪靜。尋水迷源。僧",
    "X81n1571_018:0578a20": "清遇問。帝王請命。師赴王恩。般若會中。請師舉唱。師",
    "X81n1571_018:0578a21": "曰。分明記取。曰恁麼則雲臺寶網。同演妙音。師曰。清",
    "X81n1571_018:0578a22": "遇何在。曰法王法如是。師曰。阿誰證明。乃曰。靈山付",
    "X81n1571_018:0578a23": "囑分明。諸上座一時驗取。若驗得。更無別理。祇是如",
    "X81n1571_018:0578a24": "今。譬如太虗。日明雲暗。山河大地。一切有為世界。悉",
    "X81n1571_018:0578b01": "皆明現。乃至無為亦復如是。世尊付囑。迄至於今。並",
    "X81n1571_018:0578b02": "無絲毫差別。更付阿誰。所以祖師道。心自本來心。本",
    "X81n1571_018:0578b03": "心非有法。有法有本心。非心非本法。此是靈山付囑",
    "X81n1571_018:0578b04": "榜樣。諸上座。徹底會取好。莫虗度時光。國王。恩難報",
    "X81n1571_018:0578b05": "諸佛恩難報。父母師長恩難報。十方施主恩難報。況",
    "X81n1571_018:0578b06": "建置如是次第。佛法興隆。若非國王恩力。焉得如此。",
    "X81n1571_018:0578b07": "若要報恩。應須明徹道眼。入般若性海。始得。久位珍",
    "X81n1571_018:0578b08": "重　上堂。僧問。古德道。人空法亦空。二相本來同。師",
    "X81n1571_018:0578b09": "曰。山河大地。曰學人不會。乞師方便。師曰。甚麼處不",
    "X81n1571_018:0578b10": "是方便。問名假法假。人空法空。向去諸緣。請師直指。",
    "X81n1571_018:0578b11": "師曰。謝此一問。曰不覩王居壯。焉知天子尊。師曰。貪",
    "X81n1571_018:0578b12": "觀天上月。失却手中橈。問教中道。心清淨故。法界清",
    "X81n1571_018:0578b13": "淨。如何是清淨心。師曰迦陵頻伽共命之鳥。曰與法",
    "X81n1571_018:0578b14": "界是一是二。師曰。你自問別人。乃曰。大道廓然。詎齊",
    "X81n1571_018:0578b15": "今古。無名無相。是法是修。良由法界無邊。心亦無際。",
    "X81n1571_018:0578b16": "無事不彰。無言不顯。如是會得。喚作般若現前。理同",
    "X81n1571_018:0578b17": "真際。一切山河大地。森羅萬象。墻壁瓦礫。並無絲毫",
    "X81n1571_018:0578b18": "可得虧闕。無事久立珍重　上堂。僧問。承師有言。九",
    "X81n1571_018:0578b19": "天擎玉印。七佛兆前心。如何是印。師曰。不露文。曰如",
    "X81n1571_018:0578b20": "何是心。師曰。你名安嗣。乃曰。法界性海。如函如葢。如",
    "X81n1571_018:0578b21": "鉤如鎖。如金與金。位位皆齊。無纖毫參差。不相混濫。",
    "X81n1571_018:0578b22": "非一非異。非同非別。若歸實地去。法法皆到底。不是",
    "X81n1571_018:0578b23": "上來問箇如何若何。便是不問時。便非在長連床上。",
    "X81n1571_018:0578b24": "坐時是有。不坐時是無。祇如諸方老宿言教在世。如",
    "X81n1571_018:0578c01": "恒河沙。如來一大藏經。卷卷皆說佛理。句句盡言佛",
    "X81n1571_018:0578c02": "心。因甚麼得不會去。若一向織絡言教。意識解會。饒",
    "X81n1571_018:0578c03": "上座經塵沙劫。亦不能得徹。此喚作顛倒知見。識心",
    "X81n1571_018:0578c04": "活計。竝無得力處。此葢為根脚下不明。若究盡諸佛",
    "X81n1571_018:0578c05": "法源。河沙大藏。一時現前。不欠絲毫。不剩絲毫。諸佛",
    "X81n1571_018:0578c06": "時常。出世時常。說法度人。未曾間歇。乃至猿啼鳥呌",
    "X81n1571_018:0578c07": "草木叢林。常助上座發機。未有一時不為。上座有如",
    "X81n1571_018:0578c08": "是奇特處。可惜許。諸上座大家究取。令法久住。世間",
    "X81n1571_018:0578c09": "增益。人天壽命。國王安樂。無事珍重　上堂。舉古者",
    "X81n1571_018:0578c10": "道。吾有一言。天下人間。若人不會。綠水青山。且作麼",
    "X81n1571_018:0578c11": "生。是一言底道理。古人語須是曉達始得。若是將言",
    "X81n1571_018:0578c12": "而名。於言未有箇會處。良由究盡諸法根蔕始會。一",
    "X81n1571_018:0578c13": "言不是一言半句。思量解會。喚作一言。若會言語道",
    "X81n1571_018:0578c14": "斷心行處滅。始到古人境界。亦不是閉目藏睛。暗中",
    "X81n1571_018:0578c15": "無所見喚作言語道斷。且莫賺會。佛法不是這箇道",
    "X81n1571_018:0578c16": "理。要會麼。假饒經塵沙劫說。亦未曾有半句到諸上",
    "X81n1571_018:0578c17": "座。經塵沙劫不說。亦未曾欠少半句。須應徹底會去",
    "X81n1571_018:0578c18": "始得。若如是斟酌名言。空勞心力。並無用處。與諸上",
    "X81n1571_018:0578c19": "座。共相證明。後學初心。速須究取。久立珍重　上堂。",
    "X81n1571_018:0578c20": "僧問。髑髏常干世界。鼻孔摩觸家風。如何是髑髏常",
    "X81n1571_018:0578c21": "干世界。師曰。更待答話在。曰如何是鼻孔摩觸家風。",
    "X81n1571_018:0578c22": "師曰。時復舉一徧。問一人。執炬自燼其身。一人。抱冰",
    "X81n1571_018:0578c23": "橫屍於路。此二人。阿誰辨道。師曰。不遺者。曰不會。乞",
    "X81n1571_018:0578c24": "師指示。師曰。你名敬新。曰未審。還有人證明也無。師",
    "X81n1571_018:0579a01": "曰。有曰。甚麼人證明。師曰敬新。問牛頭未見四祖時",
    "X81n1571_018:0579a02": "如何。師曰。異境靈蹤。覩者皆羨。曰見後如何。師曰。適",
    "X81n1571_018:0579a03": "來向你道甚麼。問古者道。敲打虗空鳴觳觳。石人木",
    "X81n1571_018:0579a04": "人齊應諾。六月降雪落紛紛。此是如來大圓覺。如何",
    "X81n1571_018:0579a05": "是敲打虗空底。師曰。崑崙奴。著鐵袴。打一棒。行一步。",
    "X81n1571_018:0579a06": "曰恁麼則木人石人齊應諾也。師曰。你還聞麼。乃曰。",
    "X81n1571_018:0579a07": "諸佛法門。時常如是。譬如大海。千波萬浪。未甞暫住。",
    "X81n1571_018:0579a08": "未甞暫有。未甞暫無。浩浩地光明自在。示三世於毛",
    "X81n1571_018:0579a09": "端。圓古今於一念。應進徹底明達始得。不是問一則",
    "X81n1571_018:0579a10": "話。記一轉話。巧作道理。風雲水月。四六八對。便當佛",
    "X81n1571_018:0579a11": "法。莫自賺諸上座。究竟無益。若徹底會去。實無可隱",
    "X81n1571_018:0579a12": "藏。無剎不彰。無塵不現。直下凡夫位齊諸佛。不用纖",
    "X81n1571_018:0579a13": "毫氣力。一時會取好。無事珍重　師因興教明問。飲",
    "X81n1571_018:0579a14": "光持釋迦丈六之衣。在鷄足山。候彌勒下生。將丈六",
    "X81n1571_018:0579a15": "之衣。披在千尺之身。應量恰好。祇如釋迦身長丈六。",
    "X81n1571_018:0579a16": "彌勒身長千尺。為復是身解短耶。衣解長耶。師曰。汝",
    "X81n1571_018:0579a17": "却會。明拂袖便出去。師曰。小兒子。山僧若答汝不是。",
    "X81n1571_018:0579a18": "當有因果。汝若不是。吾當見之。明歸。七日吐血。浮光",
    "X81n1571_018:0579a19": "和尚勸曰。汝速去懺悔。明乃至師方丈。悲泣曰。願和",
    "X81n1571_018:0579a20": "尚慈悲。許某懺悔。師曰。如人倒地。因地而起。不曾教",
    "X81n1571_018:0579a21": "汝起倒。明又曰。若許懺悔。某常終身給侍。師為出語",
    "X81n1571_018:0579a22": "曰。佛佛道齊。宛爾高低。釋迦彌勒。如印印泥　宋太",
    "X81n1571_018:0579a23": "祖開寶辛未。華頂西峰。忽摧聲震一山。師曰。吾非久",
    "X81n1571_018:0579a24": "矣。明年六月。大星殞於華頂。林木變白。師乃示疾於",
    "X81n1571_018:0579b01": "蓮華峰。參問如常。二十八日。集眾言別。跏趺而逝。壽",
    "X81n1571_018:0579b02": "八十二。臘六十五。",
    "X81n1571_018:0579b03": "金陵清涼泰欽法燈禪師魏府人。生而知道。辯才無",
    "X81n1571_018:0579b04": "礙。入法眼之室。海眾歸之。僉曰。敏匠。初住洪州雙林。",
    "X81n1571_018:0579b05": "開堂日。指法座曰。此山先代尊宿。曾說法來。此座高",
    "X81n1571_018:0579b06": "廣。不才何陞。古昔有言。作禮須彌燈王如來。乃可得",
    "X81n1571_018:0579b07": "坐。且道。須彌燈王如來。今在何處。大眾要見麼。一時",
    "X81n1571_018:0579b08": "禮拜。便陞座。良久曰。大眾祇如此也。還有會處麼。僧",
    "X81n1571_018:0579b09": "問。如何是雙林境。師曰。畫也畫不成。曰如何是境中",
    "X81n1571_018:0579b10": "人。師曰。且去境也未識。且討人。又僧問。一佛出世。震",
    "X81n1571_018:0579b11": "動乾坤。和尚出世。震動何方。師曰。甚麼處見震動。曰",
    "X81n1571_018:0579b12": "爭奈即今何。師曰。今日有甚麼事。有僧出禮拜。師曰。",
    "X81n1571_018:0579b13": "道者。前時謝。汝謂我將甚麼與汝好。僧擬問次。師曰。",
    "X81n1571_018:0579b14": "將謂相悉。却成不委。問如何是西來密密意。師曰。苦",
    "X81n1571_018:0579b15": "問。一佛出世。普潤羣生。和尚出世。當為何人。師曰。不",
    "X81n1571_018:0579b16": "徒然。曰恁麼則大眾有賴也。師曰。何必。乃曰。且住得",
    "X81n1571_018:0579b17": "也。久立尊官。及諸大眾。今日相請勤重。此箇殊功。比",
    "X81n1571_018:0579b18": "喻何及。所以道。未了之人。聽一言。祇這如今誰動口。",
    "X81n1571_018:0579b19": "便下座。立倚拄杖。而告眾曰。還會麼。天龍寂聽而雨",
    "X81n1571_018:0579b20": "華莫作。須菩提幀子畫將去。且恁麼信受奉行　問",
    "X81n1571_018:0579b21": "新到。近離甚處。曰廬山。師拈起香合曰。廬山還有這",
    "X81n1571_018:0579b22": "箇也無。僧無對。師自代云。尋香來禮拜和尚　問百",
    "X81n1571_018:0579b23": "骸俱潰散。一物鎮長靈。未審。百骸一物。相去多少。師",
    "X81n1571_018:0579b24": "曰。百骸一物。一物百骸　次住上藍護國院。僧問。十",
    "X81n1571_018:0579c01": "方俱擊皷。十處一時聞。如何是聞。師曰。汝從那方來",
    "X81n1571_018:0579c02": "　問善行菩薩道。不染諸法相。如何是菩薩道。師曰。",
    "X81n1571_018:0579c03": "諸法相。曰如何得不染去。師曰。染著甚麼處　問不",
    "X81n1571_018:0579c04": "久開選場。還許學人選也無。師曰。汝是點額人。又曰。",
    "X81n1571_018:0579c05": "汝是甚麼科目　問如何是演大法義。師曰。我演何",
    "X81n1571_018:0579c06": "似汝演　次住金陵龍光院。上堂。維那白椎曰。法筵",
    "X81n1571_018:0579c07": "龍象眾。當觀第一義。師曰。維那早是第二義。長老即",
    "X81n1571_018:0579c08": "今是第幾義。乃舉衣袖曰。會麼。大眾此是手舞是蹈。",
    "X81n1571_018:0579c09": "莫道五百生前曾為樂主來。或有疑情。請垂見示",
    "X81n1571_018:0579c10": "　問上藍一曲師親唱。今日龍光事若何。師曰。汝甚麼",
    "X81n1571_018:0579c11": "時到上藍來。曰諦當事如何。師曰。不諦當即別處覓",
    "X81n1571_018:0579c12": "　問如何是佛法大意。師曰。且問小意。却來與汝大",
    "X81n1571_018:0579c13": "意。師後住清涼。上堂。僧出禮拜。師曰。這僧最先出。為",
    "X81n1571_018:0579c14": "大眾答國主深恩。僧便問。國主請命。祖席重開。學人",
    "X81n1571_018:0579c15": "上來。請師直指心源。師曰。上來却下去。問法眼一燈。",
    "X81n1571_018:0579c16": "分照天下。和尚一燈。分照何人。師曰。法眼甚麼處分",
    "X81n1571_018:0579c17": "照來。師乃曰。某甲。本欲居山藏拙。養病過時。奈緣先",
    "X81n1571_018:0579c18": "師有未了底公案。出來與他了却。時有僧問。如何是",
    "X81n1571_018:0579c19": "先師未了底公案。師便打曰。祖禰不了。殃及兒孫。曰",
    "X81n1571_018:0579c20": "過在甚麼處。師曰。過在我。殃及你。江南國主問。先師",
    "X81n1571_018:0579c21": "有甚麼不了底公案。師曰。見分析。次異日又問曰。承",
    "X81n1571_018:0579c22": "聞。長老於先師。有異聞底事。師作起身勢。國主曰。且",
    "X81n1571_018:0579c23": "坐　師謂眾曰。先師法席五百眾。今祇有十數人在。",
    "X81n1571_018:0579c24": "諸方為導首。你道莫有錯指人路底麼。若錯指。教他",
    "X81n1571_018:0580a01": "入水入火。落坑落壍。然古人又道。我若向刀山。刀山",
    "X81n1571_018:0580a02": "自摧折。我若向鑊湯。鑊湯自消滅。且作麼生商量。言",
    "X81n1571_018:0580a03": "語即熟。及問著便生疎去。何也。祇為隔濶多時。上座",
    "X81n1571_018:0580a04": "但會我。甚麼處去不得。有去不得者。為眼等諸根。色",
    "X81n1571_018:0580a05": "等諸法。諸法且置。上座。開眼見甚麼。所以道不見一",
    "X81n1571_018:0580a06": "法。即如來方得。名為觀自在。珍重　師於宋太祖開",
    "X81n1571_018:0580a07": "寶甲戌六月示疾。告眾曰。老僧臥疾。強牽拖與汝相",
    "X81n1571_018:0580a08": "見。如今隨處道場。宛然化城。且道。作麼生是化城。不",
    "X81n1571_018:0580a09": "見古導師云。寶所非。遙須且前進。及至城所。又道。我",
    "X81n1571_018:0580a10": "所化作。今汝諸人。試說箇道理看。是如來禪。祖師禪。",
    "X81n1571_018:0580a11": "還定得麼。汝等雖是晚生。須知僥忝我國主。凡所勝",
    "X81n1571_018:0580a12": "地。建一道場。所須不闕。祇要汝開口。如今不知阿那",
    "X81n1571_018:0580a13": "箇是。汝口爭答効他四恩。三有欲得會麼。但識口必",
    "X81n1571_018:0580a14": "無咎。縱有咎。因汝有。我今火風相逼。去住是常道。老",
    "X81n1571_018:0580a15": "僧住持。將逾一紀。每承國主助發。至於檀越。十方道",
    "X81n1571_018:0580a16": "侶。主事小師。皆赤心為我。默而難言。或披麻帶布。此",
    "X81n1571_018:0580a17": "即順俗。我道違真。且道。順好違好。然但順我道。即無",
    "X81n1571_018:0580a18": "顛倒。我之遺骸。必於南山大智藏和尚左右。乞一墳",
    "X81n1571_018:0580a19": "冢。升沉皎然。不淪化也。努力珍重。二十四日。安坐而",
    "X81n1571_018:0580a20": "終。",
    "X81n1571_018:0580a21": "杭州靈隱清聳禪師福州人。初參法眼。眼指雨謂師",
    "X81n1571_018:0580a22": "曰。滴滴落在上座眼裏。師初不喻旨。後因閱華嚴感",
    "X81n1571_018:0580a23": "悟。承眼印可。回止明州四明山卓庵。節度使錢億。執",
    "X81n1571_018:0580a24": "事師之禮。忠懿王。命於臨安兩處開法。後居靈隱上",
    "X81n1571_018:0580b01": "寺。署了悟禪師　上堂。十方諸佛。常在汝前。還見麼。",
    "X81n1571_018:0580b02": "若言見。將心見。將眼見。所以道。一切法不生。一切法",
    "X81n1571_018:0580b03": "不滅。若能如是解。諸佛常現前。又曰。見色便見心。且",
    "X81n1571_018:0580b04": "喚甚麼作心。山河大地。萬象森羅。青黃赤白。男女等",
    "X81n1571_018:0580b05": "相。是心不是心。若是心。為甚麼却成物象去。若不是",
    "X81n1571_018:0580b06": "心。又道。見色便見心。還會麼。祇為迷此而成顛倒。種",
    "X81n1571_018:0580b07": "種不同。於無同異中。強生同異。且如今直下當承。頓",
    "X81n1571_018:0580b08": "豁本心皎然。無一物可作見聞。若離心別求解脫者。",
    "X81n1571_018:0580b09": "古人喚作迷波討源。卒難曉悟。僧問。根塵俱泯。為甚",
    "X81n1571_018:0580b10": "麼事理不。明師。曰事理且從。喚甚麼作俱泯底根塵",
    "X81n1571_018:0580b11": "　問如何是觀音第一義。師曰。錯　問無明實性即",
    "X81n1571_018:0580b12": "佛性。如何是佛性。師曰。喚甚麼作無明　問如何是",
    "X81n1571_018:0580b13": "和尚家風。師曰。亘古亘今　問不問不答時如何。師",
    "X81n1571_018:0580b14": "曰。寐語作麼　師問僧。汝會佛法麼。曰不會。師曰。汝",
    "X81n1571_018:0580b15": "端的不會。曰是師曰。且去。待別時來。其僧珍重。師曰",
    "X81n1571_018:0580b16": "不是這箇道理　問如何是摩訶般若。師曰。雪茫茫",
    "X81n1571_018:0580b17": "茫。僧無語。師曰。會麼曰。不會。師示偈曰。摩訶般若。非",
    "X81n1571_018:0580b18": "取非捨。若人不會。風寒雪下。",
    "X81n1571_018:0580b19": "廬山歸宗義柔禪師開堂陞座。維那白槌曰。法筵龍",
    "X81n1571_018:0580b20": "象眾。當觀第一義。師曰。若是第一義。且作麼生觀。恁",
    "X81n1571_018:0580b21": "麼道。落在甚麼處。為復是觀。為復不許人觀。先德上",
    "X81n1571_018:0580b22": "座。共相證明。後學初心。莫喚作返問語倒靠語。有疑",
    "X81n1571_018:0580b23": "請問。僧問。諸佛出世。說法度人。感天動地。和尚出世。",
    "X81n1571_018:0580b24": "有何祥瑞。師曰。人天大眾前。寐語作麼。問優曇華折",
    "X81n1571_018:0580c01": "人皆覩。達本無心事若何。師曰。謾語曰恁麼則南能",
    "X81n1571_018:0580c02": "別有深深旨。不是苦心人不知。師曰。事須飽叢林。問",
    "X81n1571_018:0580c03": "昔日金峰。今日歸宗。未審。是一是二。師曰。謝汝證明。",
    "X81n1571_018:0580c04": "問。法眼一箭。直射歸宗歸宗一箭。當射何人。師曰。莫",
    "X81n1571_018:0580c05": "謗我法眼。問此日知軍親證法。師於何處答深恩。師",
    "X81n1571_018:0580c06": "曰。教我道甚麼即得。乃曰。一問一答。也無了期。佛法",
    "X81n1571_018:0580c07": "也不是恁麼道理。大眾。此日之事。故非本心。實謂祇",
    "X81n1571_018:0580c08": "箇住山寧有意。向來成佛亦無心。葢緣是知軍請命。",
    "X81n1571_018:0580c09": "寺眾誠心。既到這裏。且說箇甚麼即得。還相悉麼。若",
    "X81n1571_018:0580c10": "信不及。古人便道。相逢欲相喚。脉脉不能語。作麼生",
    "X81n1571_018:0580c11": "會。若會。堪報不報之恩。足助無為之化。若也不會。莫",
    "X81n1571_018:0580c12": "道。長老開堂。祇舉古人語。此之盛事。天高海深。況喻",
    "X81n1571_018:0580c13": "不及。更不敢讚祝皇風。回向清列。何以故。古人道。吾",
    "X81n1571_018:0580c14": "禱久矣。豈況當今聖明者哉。珍重　僧問。如何是空",
    "X81n1571_018:0580c15": "王廟。師曰。莫少神。曰如何是廟中人。師曰。適來不謾",
    "X81n1571_018:0580c16": "道　問靈龜未兆時如何。師曰。是吉是凶　問未達",
    "X81n1571_018:0580c17": "其源。乞師方便。師曰。達也。曰達後如何。師曰終不恁",
    "X81n1571_018:0580c18": "麼問　問僧。看甚麼經。曰寶積經。師曰。既是沙門。為",
    "X81n1571_018:0580c19": "甚麼看寶積經。僧無語。師代云。古今用無極。",
    "X81n1571_018:0580c20": "洪州百丈道恒禪師參法眼。因請益外道問。佛不問",
    "X81n1571_018:0580c21": "有言不問。無言敘語未終。眼曰。住住。汝擬向世尊。良",
    "X81n1571_018:0580c22": "久處會那。師從此悟入　住後上堂。乘此寶乘。直至",
    "X81n1571_018:0580c23": "道場。每日勞諸上座訪。及無可祇延。時寒不用久立。",
    "X81n1571_018:0580c24": "却請回車。珍重　僧問。如何人。學人行脚事。師曰。抝",
    "X81n1571_018:0581a01": "折拄杖得也未　問古人有言。釋迦與我同參。未審。",
    "X81n1571_018:0581a02": "參見何人。師曰。唯有同參方知。曰未審。此人如何親",
    "X81n1571_018:0581a03": "近。師曰。恁麼則你不解參也　問如何是祖師西來",
    "X81n1571_018:0581a04": "意。師曰。往往問不著　問還鄉曲子。作麼生唱。師曰。",
    "X81n1571_018:0581a05": "設使唱落汝後　問如何是百丈境。師曰。何似雲居",
    "X81n1571_018:0581a06": "　問如何是百丈為人一句。師曰。若到諸方。總須問",
    "X81n1571_018:0581a07": "過。乃曰。實是無事。諸人各各是佛。更有何疑。得到這",
    "X81n1571_018:0581a08": "裏。古人道。十方同聚會。箇箇學無為。此是選佛。場心",
    "X81n1571_018:0581a09": "空及第歸。且作麼生是心空。不是那裏閉目冷坐是",
    "X81n1571_018:0581a10": "心空。此正是意識想解。上座要會心空麼。但且識心",
    "X81n1571_018:0581a11": "便見心空。所以道。過去已過去。未來更莫算。兀然無",
    "X81n1571_018:0581a12": "事坐。何曾有人喚。設有　喚上座。應他好。不應他好。",
    "X81n1571_018:0581a13": "若應他。阿誰喚上座。若不應他。又不患聾也。三世體",
    "X81n1571_018:0581a14": "空。且不是木頭也。所以古人道。心空得見法王。還見",
    "X81n1571_018:0581a15": "法王麼也。祇是老病。僧又莫道渠自伐好。珍重　問",
    "X81n1571_018:0581a16": "如何是佛。師曰。汝有多少事不問　僧舉人問玄沙。",
    "X81n1571_018:0581a17": "三乘十二分教即不問。如何是祖師西來意。沙曰。三",
    "X81n1571_018:0581a18": "乘十二分教不要。某甲不會。請師為說。師曰。汝實不",
    "X81n1571_018:0581a19": "會曰。實不會。師示偈曰。不要三乘要祖宗。三乘不要",
    "X81n1571_018:0581a20": "與君同。君今欲會通宗旨。後夜猿啼在亂峰　上堂。",
    "X81n1571_018:0581a21": "諸上座。適來從僧堂裏出來。脚朱跨門限。便回去。已",
    "X81n1571_018:0581a22": "是重說偈言了也。更來這裏不可重。重下切脚也。古",
    "X81n1571_018:0581a23": "人云。參他不如自參。所以道。森羅萬象。是善財之宗",
    "X81n1571_018:0581a24": "師。業惑塵勞。乃普賢之境界。若恁麼參得。與善財同",
    "X81n1571_018:0581b01": "參。若不肯與麼參。却歸堂向火參取。勝熱婆羅門。珍",
    "X81n1571_018:0581b02": "重　上堂。眾纔集。便曰。喫茶去。或時眾集。便曰。珍重。",
    "X81n1571_018:0581b03": "或時眾集。便曰。歇後有頌曰。百丈有三訣。喫茶珍重",
    "X81n1571_018:0581b04": "歇。直下便承當。敢報君未徹。師宋太宗淳化辛卯。終",
    "X81n1571_018:0581b05": "於本山。塔寺右塢。",
    "X81n1571_018:0581b07": "五燈全書卷第十八"
}