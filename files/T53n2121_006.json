{
    "T53n2121_006:0024b02": "經律異相卷第六(現涅槃後事佛部第三)",
    "T53n2121_006:0024b04": "梁沙門僧旻寶唱等集",
    "T53n2121_006:0024b05": "天人龍分舍利起塔一阿育王造八",
    "T53n2121_006:0024b06": "萬四千塔二阿難問八萬四千塔因三",
    "T53n2121_006:0024b07": "弗沙蜜多羅王壞塔四天愛帝須王",
    "T53n2121_006:0024b08": "起塔請舍利及菩提樹五迦羅越比",
    "T53n2121_006:0024b09": "丘共人起塔獨加供養後手雨七寶六",
    "T53n2121_006:0024b10": "須達起髮爪塔七身去影存仙人從化",
    "T53n2121_006:0024b11": "起髮爪塔八天起牙及缺瓫塔九",
    "T53n2121_006:0024b12": "幼童聚沙為塔十獼猴土石塔十一",
    "T53n2121_006:0024b13": "天上四塔十二人中四塔十三摩",
    "T53n2121_006:0024b14": "訶薩埵餘骨塔十四佛現菩薩舍利塔",
    "T53n2121_006:0024b15": "十五禁寐王為迦葉佛起塔十六治",
    "T53n2121_006:0024b16": "迦葉佛故塔十七德主王起五百塔十",
    "T53n2121_006:0024b17": "八踊出寶塔十九諸佛舍利在金剛",
    "T53n2121_006:0024b18": "塔二十起塔中悔二十一造形像",
    "T53n2121_006:0024b19": "二十二法滅盡二十三",
    "T53n2121_006:0024b20": "天人龍分舍利起塔一",
    "T53n2121_006:0024b21": "佛涅槃後。時波波國諸末羅眾(梁言力士)遮羅頗",
    "T53n2121_006:0024b22": "國諸跋離眾。羅摩伽國拘梨眾。毘留提國婆",
    "T53n2121_006:0024b23": "羅門眾。迦羅衛國釋住眾。毘舍離國諸離車",
    "T53n2121_006:0024b24": "眾。摩竭提國阿闍貰王(胎經云優田王頂生王惡生阿闍貰王最兵馬主容",
    "T53n2121_006:0024b25": "顏兵馬主熾盛兵馬主金剛兵馬主)各嚴四兵王遣香姓婆羅門(十誦律云",
    "T53n2121_006:0024b26": "因姓胎經云優婆吉)白拘尸力士言。佛是我師我之所尊。",
    "T53n2121_006:0024b27": "於君國內而取滅度。故從遠來請舍利分還",
    "T53n2121_006:0024b28": "國起塔。若分與我者舉國寶重與君共之。力",
    "T53n2121_006:0024b29": "士答曰。世尊屈降此土於茲滅度。國內士民",
    "T53n2121_006:0024b30": "自當供養。遠勞諸君不可得也。諸王共議。遜",
    "T53n2121_006:0024c01": "言和求既不見與。不惜身命當以力取。力士",
    "T53n2121_006:0024c02": "王曰。若欲舉兵力足相抵。終不可得。香姓婆",
    "T53n2121_006:0024c03": "羅門於八眾中高聲唱言。佛積修善忍於無",
    "T53n2121_006:0024c04": "量劫。諸君亦應聞又讚忍辱。何可興師共相",
    "T53n2121_006:0024c05": "陵奪。此非敬事。今舍利現在但當分作八",
    "T53n2121_006:0024c06": "分。使處處人民皆得供養。諸君亦皆受佛戒",
    "T53n2121_006:0024c07": "口誦語言。可爭舍利遂相殘害。力士報言。",
    "T53n2121_006:0024c08": "敬如君議。時烟婆羅門。即分為八分。時釋提",
    "T53n2121_006:0024c09": "桓因即現為人語諸王言。我等諸天亦當有",
    "T53n2121_006:0024c10": "分。若共爭力則有勝負。幸可見與勿足為",
    "T53n2121_006:0024c11": "難。時阿耨達龍王文隣龍王伊那鉢龍王語",
    "T53n2121_006:0024c12": "八王言。我等亦應有舍利分。若不見與力足",
    "T53n2121_006:0024c13": "相伏。時優波吉言。諸君且止宜共分之。即",
    "T53n2121_006:0024c14": "分為三分。一分與諸天。一分與龍王。一分",
    "T53n2121_006:0024c15": "屬八王。以蜜塗瓮裏以瓮量之。諸天得分還",
    "T53n2121_006:0024c16": "於天上起七寶塔。諸龍得分還於龍宮亦起",
    "T53n2121_006:0024c17": "寶塔。阿闍貰王共數其分各得八萬四千舍",
    "T53n2121_006:0024c18": "利。餘有佛口一[咨*毛]無敢取者。以阿闍貰王初",
    "T53n2121_006:0024c19": "求舍利投地氣乏最為篤至共持與之。阿闍",
    "T53n2121_006:0024c20": "貰歡喜鼓樂動天。難頭示龍王中道相逢曰。",
    "T53n2121_006:0024c21": "佛留舍利持一分與我。王曰。不可得也。龍曰。",
    "T53n2121_006:0024c22": "我是難頭示。能舉卿國土擲八萬里外磨碎",
    "T53n2121_006:0024c23": "如塵。王即怖懅以佛[咨*毛]與之。龍於須彌山",
    "T53n2121_006:0024c24": "下起塔。高八萬四千里。聳水精琉璃塔。阿",
    "T53n2121_006:0025a01": "闍世王崩。阿育得其國土。時大臣白阿育王",
    "T53n2121_006:0025a02": "曰。難頭示龍先易阿闍貰奪將佛[咨*毛]去。阿",
    "T53n2121_006:0025a03": "育聞之。即勅鬼神王作鐵網鐵籍。置須彌山",
    "T53n2121_006:0025a04": "下水中欲縛取龍王。龍王大怖共設計言。阿",
    "T53n2121_006:0025a05": "育事佛伺其熟臥取其宮殿移著須彌山水中。",
    "T53n2121_006:0025a06": "水精塔下自出相見具說本末其瞋必息。便",
    "T53n2121_006:0025a07": "遣龍捧取阿育宮殿。眠覺不知何處。見水精",
    "T53n2121_006:0025a08": "塔高八萬四千里。喜怖交懷。難頭示龍自出",
    "T53n2121_006:0025a09": "辭謝云。阿闍貰王自持與我我不奪也。釋迦",
    "T53n2121_006:0025a10": "如來昔與我約云。吾涅槃後劫將盡時所有",
    "T53n2121_006:0025a11": "經律及袈裟應器皆取藏此塔中。彌勒來下",
    "T53n2121_006:0025a12": "當復出之。龍送王宮置於本處。烟婆羅門曰。",
    "T53n2121_006:0025a13": "請舍利瓶(菩薩胎經云瓫)我還頭那羅聚落起於瓶塔。",
    "T53n2121_006:0025a14": "力士與之。以瓶及著瓶舍利共起寶塔。波羅",
    "T53n2121_006:0025a15": "延那婆羅門居士復言。燒佛處炭與我。我還",
    "T53n2121_006:0025a16": "本國起為炭塔。衡國異道士求取地灰還國",
    "T53n2121_006:0025a17": "起塔。力士並然。亦有於闍維處起立寶塔。灰",
    "T53n2121_006:0025a18": "炭及土四十九斛。所起寶塔四十九。皆置長",
    "T53n2121_006:0025a19": "表法輪繒幡(出雙卷泥洹十誦律序菩薩處胎經及阿育王經)。",
    "T53n2121_006:0025a20": "阿育王造八萬四千塔二",
    "T53n2121_006:0025a21": "阿育王莊嚴四兵。往開七塔故取舍利唯",
    "T53n2121_006:0025a22": "餘龍塔。龍將王入宮言。此塔我所供養願為",
    "T53n2121_006:0025a23": "留之。王即聽許。還國造作八萬四千寶函分",
    "T53n2121_006:0025a24": "布舍利遍此函中。復作八萬四千寶瓶及諸",
    "T53n2121_006:0025a25": "幡蓋。付諸夜叉於閻浮提一切地乃至大海",
    "T53n2121_006:0025a26": "處處起塔。先諮耶舍羅漢云。欲於一日一",
    "T53n2121_006:0025a27": "念中起八萬四千塔令一時俱成。耶舍羅漢",
    "T53n2121_006:0025a28": "甚相讚美。王後與龍校其功德。並秤二像。",
    "T53n2121_006:0025a29": "而龍重王輕。王廣請眾僧植功不息。後復共",
    "T53n2121_006:0025a30": "秤。輕重衡平。王轉復修習。知功德日多。興",
    "T53n2121_006:0025b01": "兵往討。始造中路。龍王大小莫不奉迎。一塔",
    "T53n2121_006:0025b02": "舍利并以恭献王。後觀佛得道化人之處隨",
    "T53n2121_006:0025b03": "復造塔(出阿育王經第一卷又出雜譬喻經上卷)在王境內有一千二",
    "T53n2121_006:0025b04": "百寺。造織金縷幡亦一千二百。又千葉金華",
    "T53n2121_006:0025b05": "欲手自懸散。始辦而遇重疾。恐乖本心泫然",
    "T53n2121_006:0025b06": "泣下。沙門謂王曰。所修功德不可計數。正當",
    "T53n2121_006:0025b07": "開意何用悲為。但自一心。我當令王得果所",
    "T53n2121_006:0025b08": "願。沙門即以神力使一千二百寺皆現王前。",
    "T53n2121_006:0025b09": "病苦即滅。欲繫諸幡。凡諸剎抄低就王手。",
    "T53n2121_006:0025b10": "成就本願。延壽二十五年(出迦葉經又出雜譬喻經)又興功德",
    "T53n2121_006:0025b11": "二十年中。臨命終時。繼念三寶心心不絕。",
    "T53n2121_006:0025b12": "無所悋惜盡成菩提(出雜阿含經第二十五卷)。",
    "T53n2121_006:0025b13": "阿難問八萬四千塔因三",
    "T53n2121_006:0025b14": "阿難白佛。先造何因。分身舍利起八萬四千",
    "T53n2121_006:0025b15": "寶塔。佛言。過去有國王名波塞奇領閻浮提",
    "T53n2121_006:0025b16": "八萬四千國。時世有佛名曰弗沙。王與臣民",
    "T53n2121_006:0025b17": "供養於佛及比丘僧。時王念言。邊陲小國處",
    "T53n2121_006:0025b18": "所偏僻人民之類無由修福。即召畫師圖畫",
    "T53n2121_006:0025b19": "佛像。分布遠國咸得供養。時諸畫師看佛相",
    "T53n2121_006:0025b20": "好。適得一處忘失餘處不能得成。時波塞奇",
    "T53n2121_006:0025b21": "王。調和眾彩手自畫像以為模揩。諸師寫",
    "T53n2121_006:0025b22": "學畫八萬四千像。分布八萬四千小國。諸",
    "T53n2121_006:0025b23": "小國王皆得供養。波塞奇王今我是也。緣",
    "T53n2121_006:0025b24": "此功德身有三十二相。涅槃之後復得八萬",
    "T53n2121_006:0025b25": "四千諸塔(出賢愚經第四卷)。",
    "T53n2121_006:0025b26": "弗沙蜜多羅王壞八萬四千塔四",
    "T53n2121_006:0025b27": "阿育王崩。諸臣欲立太子以紹王位。有一大",
    "T53n2121_006:0025b28": "臣。名阿菟羅地。曰。阿育大王。誓捨滿十萬",
    "T53n2121_006:0025b29": "億金。作諸功德。尚少四億。太子封藏不與。",
    "T53n2121_006:0025b30": "王捨閻浮提地。以施佛法僧。欲以滿之。今",
    "T53n2121_006:0025c01": "日大地皆屬三寶。云何便使太子為王。諸臣",
    "T53n2121_006:0025c02": "即辦四億金送寺然後共立。知是四世王。名",
    "T53n2121_006:0025c03": "弗沙蜜多羅。問諸臣曰。我當作何等事。令我",
    "T53n2121_006:0025c04": "名業久在。有臣啟曰王。先王阿育。造八萬",
    "T53n2121_006:0025c05": "四千如來之塔。復興種種供養。名德相傳無",
    "T53n2121_006:0025c06": "有斷絕。王曰。先王有大威德。能辦此事。我不",
    "T53n2121_006:0025c07": "能作。更思餘事。有一臣曰。有二種法。名傳不",
    "T53n2121_006:0025c08": "滅。一者作善。二者作惡。先王造塔。今王壞",
    "T53n2121_006:0025c09": "塔。二俱不朽。王乃從之。即興四兵往詣",
    "T53n2121_006:0025c10": "寺舍。先至鷄雀寺中門前。有石師子。即作師",
    "T53n2121_006:0025c11": "子吼。王聞驚怖。還入城中。如是再三。呼諸比",
    "T53n2121_006:0025c12": "丘問言。我壞塔壞房何等為善。比丘答曰。並",
    "T53n2121_006:0025c13": "不應行。必不得已寧壞僧房勿壞塔也。王",
    "T53n2121_006:0025c14": "即殺害比丘。壞諸塔寺。至婆伽羅國。又復",
    "T53n2121_006:0025c15": "唱言。若有得沙門頭者賞之千金。此國有",
    "T53n2121_006:0025c16": "一羅漢。化作多比丘頭。傳與百姓送往請金。",
    "T53n2121_006:0025c17": "王之庫藏金寶竭盡。後知羅漢倍復瞋忿。羅",
    "T53n2121_006:0025c18": "漢入滅盡定。王往殺之終不能得。以滅盡定",
    "T53n2121_006:0025c19": "力不傷其體。如是漸進至塔門邊牙齒塔。神",
    "T53n2121_006:0025c20": "曰。有蟲行神先求我女。我不與之。今為護法",
    "T53n2121_006:0025c21": "即呼女與。共立誓言。卿伏此王勿壞正法。時",
    "T53n2121_006:0025c22": "蟲行神往南方海中排摚大山推迮王上及",
    "T53n2121_006:0025c23": "四兵眾。無不死盡。眾人唱言。快哉快哉。孔",
    "T53n2121_006:0025c24": "雀苗裔於此永盡(出雜阿含經第二十五卷)。",
    "T53n2121_006:0025c25": "天愛帝須王起塔請舍利及菩提樹五",
    "T53n2121_006:0025c26": "摩哂陀等諸比丘。受師子國王名天愛帝須。",
    "T53n2121_006:0025c27": "夏三月四事供養訖。辭王曰。昔依師目下。朝",
    "T53n2121_006:0025c28": "夕承事。供養禮拜。違曠既久。今欲歸去。王",
    "T53n2121_006:0025c29": "曰。依於法師。得受歸戒。四事供養何事不",
    "T53n2121_006:0025c30": "樂。先言。佛已涅槃。今言。欲還問訊。諸比丘",
    "T53n2121_006:0026a01": "曰。佛般涅槃。舍利猶在。王曰。諸大德。當欲",
    "T53n2121_006:0026a02": "令我起塔為量度好處。即到沙彌修摩那所。",
    "T53n2121_006:0026a03": "問曰。當云何得如來舍利。沙彌答曰。但淨治",
    "T53n2121_006:0026a04": "道路燒香散華。王與眷屬俱受八戒。出那",
    "T53n2121_006:0026a05": "伽園林。自常致也。王即辦具。修摩那還啟",
    "T53n2121_006:0026a06": "其祖具宣上事。欲起塔。願賜舍利。阿育曰",
    "T53n2121_006:0026a07": "汝可往忉利天宮白帝釋。帝釋有二舍利。一",
    "T53n2121_006:0026a08": "者右牙留帝釋供養。二者右缺瓫骨必付汝",
    "T53n2121_006:0026a09": "來。開函取舍利置於鉢中。滿鉢白光猶如",
    "T53n2121_006:0026a10": "真珠以授與沙彌。沙彌復至帝釋宮求右缺",
    "T53n2121_006:0026a11": "瓫骨。帝釋曰。善哉。開函與之。沙彌以祖所",
    "T53n2121_006:0026a12": "與舍利與王。王念。如來舍利我當頂戴。存",
    "T53n2121_006:0026a13": "念未竟。象即伏地。白傘自下。函即上頂。王舉",
    "T53n2121_006:0026a14": "體怡悅如得甘露。降細微雨大地震動。王問",
    "T53n2121_006:0026a15": "大德。今當何置。答曰。下象頭上。象發音聲供",
    "T53n2121_006:0026a16": "養舍利。天龍鬼神皆大歡喜。即入城內人民",
    "T53n2121_006:0026a17": "供養。從南門出圍繞取塔。昔三佛舍利亦在",
    "T53n2121_006:0026a18": "此塔園中。即斫伐棘刺先起塔基。與象頂",
    "T53n2121_006:0026a19": "等。白大德言。塔形云何。摩哂陀答曰。猶如",
    "T53n2121_006:0026a20": "[卄/積]稻。王曰。善哉。即起小塔欲下舍利。舉國",
    "T53n2121_006:0026a21": "人民一切皆集。舍利從象頂上昇虛空。高七",
    "T53n2121_006:0026a22": "多羅樹現諸神變。五色玄黃。或時出水。或時",
    "T53n2121_006:0026a23": "出火。仍取舍利安置塔中。天地震動。大王夫",
    "T53n2121_006:0026a24": "人。名阿菟羅求。從摩哂陀出家。摩哂陀言。",
    "T53n2121_006:0026a25": "我不得度女人。我妹名僧伽蜜多。在波吒利",
    "T53n2121_006:0026a26": "弗國。王可往迎并菩提樹。王遣外甥名阿摽",
    "T53n2121_006:0026a27": "叉。摩哂陀以神通力即令下船一日便至。白",
    "T53n2121_006:0026a28": "阿育王言。摩哂陀使我來具陳上意。王曰。我",
    "T53n2121_006:0026a29": "兒摩哂陀。孫子修摩那。別後憂念不歡於心。",
    "T53n2121_006:0026b01": "日夜煩惱如斷手足。時見此尼得釋我心。今",
    "T53n2121_006:0026b02": "復去者我必死矣。語尼莫去。尼白王言。見意",
    "T53n2121_006:0026b03": "難違。剎利夫人見待出家。王許菩提樹不",
    "T53n2121_006:0026b04": "可刀斧分。目揵連子帝須曰。如來在世已有",
    "T53n2121_006:0026b05": "五勅。一阿育王取菩提樹與師子國不用刀",
    "T53n2121_006:0026b06": "斧。南枝自斷入於金瓫。二上升虛空陵雲",
    "T53n2121_006:0026b07": "而住。三七日後自下還金瓫中。布葉榮茂",
    "T53n2121_006:0026b08": "離離結實其葉玄黃。四師子國。初欲得我舍",
    "T53n2121_006:0026b09": "利。當作種種神變。五若所有相好。到師子",
    "T53n2121_006:0026b10": "國如我在世。王聞歡喜因立誓曰。若許取枝",
    "T53n2121_006:0026b11": "者令樹悉現一切面枝。若許往師子國者願",
    "T53n2121_006:0026b12": "自落金瓫樹復如本。即以香泥滿金瓫中。",
    "T53n2121_006:0026b13": "以八月十五日晡時。筆畫樹枝曲處凡作十",
    "T53n2121_006:0026b14": "畫。前一畫生根。後一畫便斷。根長四寸",
    "T53n2121_006:0026b15": "又生細根。交橫抽枝猶如羅網。大枝長十",
    "T53n2121_006:0026b16": "肘。復有五枝各長四肘。五枝各生一子。復",
    "T53n2121_006:0026b17": "有千小枝。王見神變心大歡喜。向樹大叫。",
    "T53n2121_006:0026b18": "眾僧唱薩。小王及倍從一切大眾皆悉大叫。",
    "T53n2121_006:0026b19": "地神驚怪亦復大叫聲徹虛空。如是展轉至",
    "T53n2121_006:0026b20": "于梵天。樹枝從本改處即有百根。直下瓫",
    "T53n2121_006:0026b21": "底十根穿瓫下。九十細根圍繞而生。如是次",
    "T53n2121_006:0026b22": "第日夜增長。時地六種震動。空中諸天作眾",
    "T53n2121_006:0026b23": "伎樂。諸山樹木如人舞狀。天人打掌。夜叉",
    "T53n2121_006:0026b24": "熙笑。阿修羅王歌唄讚詠。梵王欣悅。於虛空",
    "T53n2121_006:0026b25": "中雷電礔礰。四足眾生馳走鳴喚。諸鳥飛翔",
    "T53n2121_006:0026b26": "出種種音。菩提樹子出六色光。光明遍照滿",
    "T53n2121_006:0026b27": "於娑婆上至梵天。時菩提樹上昇虛空。停",
    "T53n2121_006:0026b28": "住七日竟。大眾唯見光明不見盆樹。王即",
    "T53n2121_006:0026b29": "從座而下供養菩提樹。經歷七日樹復放光。",
    "T53n2121_006:0026c01": "照娑婆世界上至梵天。攝光還復虛空皆清。",
    "T53n2121_006:0026c02": "布葉結實從虛空下還入金瓫。王見歡喜復",
    "T53n2121_006:0026c03": "更以閻浮利地供養小菩提樹滿於七日。王",
    "T53n2121_006:0026c04": "拜菩提樹七日為閻浮利地王。九月十五日",
    "T53n2121_006:0026c05": "眾僧布薩。菩提樹從本生處。來到波吒利",
    "T53n2121_006:0026c06": "弗國城東。住娑羅樹下枝條欝茂。王見歡",
    "T53n2121_006:0026c07": "喜。又拜為閻浮利地王。白僧伽蜜多言。時",
    "T53n2121_006:0026c08": "可去矣。答言。善哉。大王。即與八部鬼神護菩",
    "T53n2121_006:0026c09": "提樹。八種大臣。八種婆羅門。八種居士。八具",
    "T53n2121_006:0026c10": "波伽人。八鹿羅車人。八迦陵伽人。王與八",
    "T53n2121_006:0026c11": "金甕八銀瓮輦水灌菩提樹。受王教已依",
    "T53n2121_006:0026c12": "事而作。王與大眾繞菩提樹送於路上。天",
    "T53n2121_006:0026c13": "人夜叉乾闥婆阿修羅日夜供養。到多摩摽。",
    "T53n2121_006:0026c14": "諸王自擔菩提樹。入水齊頸。即上船上與僧",
    "T53n2121_006:0026c15": "伽蜜多。王喚摽叉阿摽叉。菩提樹在我國。",
    "T53n2121_006:0026c16": "我以閻浮利三拜為王。我自戴菩提樹入水",
    "T53n2121_006:0026c17": "至頸。送置船上。勅阿摽叉。菩提樹往到彼國。",
    "T53n2121_006:0026c18": "汝可語汝王。身自下水。水沒至頸。迎菩提樹",
    "T53n2121_006:0026c19": "頂戴擔上。如我於此種種供養。作是勅已",
    "T53n2121_006:0026c20": "船即發去。是時海中當船住處縱廣一由旬",
    "T53n2121_006:0026c21": "無有波浪。王自念言。佛菩提樹今從我國去。",
    "T53n2121_006:0026c22": "作是念時流淚悲噎。船去之後王遙望見。種",
    "T53n2121_006:0026c23": "種華從海水出隨從船後以供養之。又虛空",
    "T53n2121_006:0026c24": "中散種種華妓樂供養。水神又以種種華香",
    "T53n2121_006:0026c25": "供養。如是展轉乃徹龍王宮。龍王即出欲",
    "T53n2121_006:0026c26": "奪取菩提樹。於是僧伽蜜多比丘尼。化作",
    "T53n2121_006:0026c27": "金翅鳥王。龍王頂禮白言。今我欲請菩提",
    "T53n2121_006:0026c28": "樹及大德。還我宮中七日供養。於是菩提",
    "T53n2121_006:0026c29": "樹及大眾悉入龍宮。龍王以王位拜樹為王",
    "T53n2121_006:0027a01": "七日供養。過七日已。龍王自送菩提樹到閻",
    "T53n2121_006:0027a02": "浮俱那衛渚。阿育王遙望不復見菩提樹。啼",
    "T53n2121_006:0027a03": "哭而還。是時天愛王帝須。平治道路從城",
    "T53n2121_006:0027a04": "到俱那渚。地平如掌。僧伽蜜多以神通力。",
    "T53n2121_006:0027a05": "令王於宮城內遙見菩提樹來。王出渚迎閻",
    "T53n2121_006:0027a06": "浮。俱那衛入水齊頸。樹放六色光。王見歡喜。",
    "T53n2121_006:0027a07": "即以頂戴上岸。國有耆舊十六大姓。與王",
    "T53n2121_006:0027a08": "共迎菩提樹。樹到岸上。三日以師子洲供養",
    "T53n2121_006:0027a09": "菩提樹。十六大姓知王國事。三日竟至四",
    "T53n2121_006:0027a10": "日。擔菩提樹次第到阿[少/兔]羅陀國。舉國人",
    "T53n2121_006:0027a11": "民歡喜禮拜供養。十月十四日過中。菩提",
    "T53n2121_006:0027a12": "樹從北城門入城中央。而復更從城南門出。",
    "T53n2121_006:0027a13": "從城南門去五百弓。此處過去諸佛亦皆入",
    "T53n2121_006:0027a14": "於三昧。俱那衛佛菩提樹。名摩訶沙利婆。拘",
    "T53n2121_006:0027a15": "那含佛菩提樹名憂曇鉢。迦葉佛菩提樹名",
    "T53n2121_006:0027a16": "尼俱陀。於伽彌國中。沙彌修摩那令作基",
    "T53n2121_006:0027a17": "址。都圍度量布置門屋。及菩提樹所止之",
    "T53n2121_006:0027a18": "處皆令方整置王門屋處。是時十六大姓悉",
    "T53n2121_006:0027a19": "服。圍繞種王門屋地。始放於樹。樹昇虛空",
    "T53n2121_006:0027a20": "高八十肘。即出六色光照師子國。皆悉周",
    "T53n2121_006:0027a21": "遍。上至梵天。眾見樹變心大歡喜。眾中萬人",
    "T53n2121_006:0027a22": "同時念佛。次第出家得羅漢道。日光未沒",
    "T53n2121_006:0027a23": "樹猶在虛空。日沒之後婁彗皆下地大震動。",
    "T53n2121_006:0027a24": "時摩哂陀。與僧伽蜜多王及國人。集菩提樹",
    "T53n2121_006:0027a25": "下。北枝一子而熟從枝墮落以奉摩哂陀。摩",
    "T53n2121_006:0027a26": "哂陀以核與王令栽。王即受於金瓫中。以肥",
    "T53n2121_006:0027a27": "土壅。又以塗香覆上。須臾之間即生八株。各",
    "T53n2121_006:0027a28": "長四肘。王見如此驚歎。以白傘覆上。拜小",
    "T53n2121_006:0027a29": "樹為王。王取一株。種於閻浮拘羅衛渚。又",
    "T53n2121_006:0027b01": "取一株薄拘羅婆門村中種。又取一株種植",
    "T53n2121_006:0027b02": "門中。又取一株種塔園中。又取一株種摩醯",
    "T53n2121_006:0027b03": "首羅寺。又取一株種支帝耶山中央。又取一",
    "T53n2121_006:0027b04": "株種樓醯那村。又取一株種往羅村。餘四",
    "T53n2121_006:0027b05": "子在樹上。次第熟落合生三十二株。悉取",
    "T53n2121_006:0027b06": "於由旬園種。如是轉塔滿師子國。以菩提樹",
    "T53n2121_006:0027b07": "故國土安隱無有災苦。時阿[少/兔]羅夫人與",
    "T53n2121_006:0027b08": "千女俱。往僧伽蜜多所為比丘尼。從度之",
    "T53n2121_006:0027b09": "後次第得阿羅漢。王外甥阿摽叉與五百人",
    "T53n2121_006:0027b10": "出家次第得阿羅漢。又一日王與摩哂陀往",
    "T53n2121_006:0027b11": "禮菩提樹。到鐵殿處。人民獻華於王。王以華",
    "T53n2121_006:0027b12": "奉摩哂陀師以供養鐵殿華墮地動。王見",
    "T53n2121_006:0027b13": "地動即問大德。此地何忽動也。答言。大王",
    "T53n2121_006:0027b14": "當來此殿眾僧說戒。是故地現此瑞也。次第",
    "T53n2121_006:0027b15": "而去到菴羅處。有人以菴羅子香味具足獻",
    "T53n2121_006:0027b16": "王。王以奉摩哂陀摩哂陀。噉核語王言。可",
    "T53n2121_006:0027b17": "種此核。王即種之。以水灑地。地皆震動。王",
    "T53n2121_006:0027b18": "問。何故地動。答言。當來世眾僧方集處故現",
    "T53n2121_006:0027b19": "瑞相也。王即散華作禮而去。到支帝耶處。有",
    "T53n2121_006:0027b20": "人以瞻蔔華獻王。王以奉摩哂陀。地動。王",
    "T53n2121_006:0027b21": "問。何以地動。答言。當來此處起佛大塔故",
    "T53n2121_006:0027b22": "現此瑞。王言。我今當立塔。摩哂陀答言。不須",
    "T53n2121_006:0027b23": "王立。王多諸造作。當來世有王孫子。名木",
    "T53n2121_006:0027b24": "叉伽摩尼阿婆耶。當起大塔。王問是我孫",
    "T53n2121_006:0027b25": "耶獲其福不。答言。不得。王取一石柱高二",
    "T53n2121_006:0027b26": "丈。而剋石柱記。我孫名木杈伽摩尼阿婆耶。",
    "T53n2121_006:0027b27": "當來此中起大塔(出善見律毘婆沙論第三卷)。",
    "T53n2121_006:0027b28": "迦羅越比丘共人起塔獨加供養故手雨七寶",
    "T53n2121_006:0027b29": "六",
    "T53n2121_006:0027c01": "昔阿育王國有迦羅越。供養二萬比丘。長",
    "T53n2121_006:0027c02": "請一年名聞國王。王召見之。聞卿家大富盡",
    "T53n2121_006:0027c03": "有何物耶。對曰。實無所有。王不信之。留迦羅",
    "T53n2121_006:0027c04": "越遣看其家。見門有七重舍宅。堂宇皆以",
    "T53n2121_006:0027c05": "七寶。有勝王宮。婦女亦勝。但無穀帛錢物。",
    "T53n2121_006:0027c06": "還以白王。王意漸解。迦羅越笑。王問。何笑",
    "T53n2121_006:0027c07": "耶。答言。王不見信耳。迦羅越以手指東空",
    "T53n2121_006:0027c08": "中便雨七寶。指南亦雨寶不可限量。王便",
    "T53n2121_006:0027c09": "遣還。而眾僧精舍去宮不遠。王便嚴駕詣",
    "T53n2121_006:0027c10": "精舍。見比丘僧作禮恭肅問上坐道人。迦",
    "T53n2121_006:0027c11": "羅越宿有何福自然珍寶念之便至。上座比",
    "T53n2121_006:0027c12": "丘入三昧見四百由旬人物心念。見長者子。",
    "T53n2121_006:0027c13": "昔惟衛佛時有四人共立塔寺。中有一人用",
    "T53n2121_006:0027c14": "意慇懃。塔寺成後以金銀七寶及眾好華共",
    "T53n2121_006:0027c15": "合和之。上三重塔上。以雨散四面。願後食福",
    "T53n2121_006:0027c16": "恒不斷絕。今得自然寶者是此一人。王聞大",
    "T53n2121_006:0027c17": "修功德(出譬喻經第一卷)。",
    "T53n2121_006:0027c18": "須達起髮爪塔十",
    "T53n2121_006:0027c19": "佛久遊諸國。長者須達思戀渴仰。白佛言。願",
    "T53n2121_006:0027c20": "留少物常得供養。佛與髮爪。願聽起塔。佛",
    "T53n2121_006:0027c21": "乃許之。於舍衛國造作欒栱。彩畫莊嚴(出十誦律善誦",
    "T53n2121_006:0027c22": "第一卷)。",
    "T53n2121_006:0027c23": "身去影存仙人從化起髮爪塔八",
    "T53n2121_006:0027c24": "佛至月氏國。西降女羅剎。時宿石窟中。于",
    "T53n2121_006:0027c25": "今佛影猶在。有人就內看之。則不能見。出孔",
    "T53n2121_006:0027c26": "則光相如佛。有時飛到罽賓國隸跋陀仙人",
    "T53n2121_006:0027c27": "山上。住虛空中。降此仙人。仙人言。我樂住",
    "T53n2121_006:0027c28": "此。願佛與我髮爪起塔供養。塔今現在此",
    "T53n2121_006:0027c29": "山下。有離越寺。離越應云隸跋陀(出大智度第十二卷)。",
    "T53n2121_006:0028a01": "天起牙及缺瓫塔九",
    "T53n2121_006:0028a02": "佛右牙右缺瓫骨。在忉利天師子洲起塔。",
    "T53n2121_006:0028a03": "請得二缺瓫及牙。今在釋宮(出善見毘婆第二卷)。",
    "T53n2121_006:0028a04": "幼童聚沙為塔十",
    "T53n2121_006:0028a05": "佛遊波羅奈時。五百幼童相結為伴。俱共行",
    "T53n2121_006:0028a06": "戲於江水邊聚沙為塔。各自說言。吾塔甚好",
    "T53n2121_006:0028a07": "卿學吾作。其五百童雖有善心宿命福薄。天",
    "T53n2121_006:0028a08": "大暴雨江水卒漲。五百幼童俱時溺死。父母",
    "T53n2121_006:0028a09": "號哭求索屍喪。莫知所在。佛言。宿命不請",
    "T53n2121_006:0028a10": "勿生怨恨。此諸兒等宿命應爾。今生兜率天。",
    "T53n2121_006:0028a11": "佛放光明。令此父母遠見其子。尋時皆來",
    "T53n2121_006:0028a12": "散華供養。佛言。善哉。因造沙塔即得生天見",
    "T53n2121_006:0028a13": "彌勒佛。五百天子各啟父母勿復愁憂。但",
    "T53n2121_006:0028a14": "努力精進。繞佛三匝作禮飛去(出五百幼童經叉出生經第四卷)。",
    "T53n2121_006:0028a15": "獼猴起土石塔十一",
    "T53n2121_006:0028a16": "佛在羅閱祇國。遣一羅漢名曰須漫。持佛",
    "T53n2121_006:0028a17": "髮爪往罽賓南山中作一浮圖。寺有五百羅",
    "T53n2121_006:0028a18": "漢常止其中。旦夕燒香繞塔禮拜。五百獼",
    "T53n2121_006:0028a19": "猴見道人供養。入深澗邊負輦泥石起立佛",
    "T53n2121_006:0028a20": "塔。竪木為剎繫以弊幡。旦夕禮拜。暴水泛",
    "T53n2121_006:0028a21": "漾一時漂死。生忉利天。即以天眼自見本末。",
    "T53n2121_006:0028a22": "各持華香伎樂臨故屍上繞之七匝。諸天人",
    "T53n2121_006:0028a23": "遙覩散華奏樂遶獼猴屍。有五百婆羅門外",
    "T53n2121_006:0028a24": "學邪見。問天曰。何為屈意供養於此。答曰。是",
    "T53n2121_006:0028a25": "吾故身。昔在世間學諸沙門戲立塔寺。藉此",
    "T53n2121_006:0028a26": "生天今報之恩。卿等邪見百劫勤苦無所一",
    "T53n2121_006:0028a27": "得。不如共往耆闍崛山禮拜供事其福無限。",
    "T53n2121_006:0028a28": "時婆羅門即皆欣然。共至佛所五體投地散",
    "T53n2121_006:0028a29": "華供養(出法句譬喻經第一卷)。",
    "T53n2121_006:0028b01": "天上四塔十二",
    "T53n2121_006:0028b02": "忉利天城東照明園中有佛髮塔。城南麁澁",
    "T53n2121_006:0028b03": "園中有佛爪塔。城西歡喜園中有佛鉢塔。城",
    "T53n2121_006:0028b04": "北駕御園中有佛牙塔(出集經抄大智論云帝釋取菩薩髮城東門外立塔又持",
    "T53n2121_006:0028b05": "寶衣亦於城東立塔)。",
    "T53n2121_006:0028b06": "人中四塔十三",
    "T53n2121_006:0028b07": "迦維羅衛國謂天地之中立生處塔。摩竭提",
    "T53n2121_006:0028b08": "國善勝道場。元吉樹下起成道塔。波羅[木*奈]",
    "T53n2121_006:0028b09": "國仙人住處鹿野苑中立轉法輪塔。拘尸那",
    "T53n2121_006:0028b10": "國力士生地秀林雙樹間起般涅槃塔(出經集抄)。",
    "T53n2121_006:0028b11": "摩訶薩埵餘骨起塔十四",
    "T53n2121_006:0028b12": "過去王子。名摩訶薩埵。出遊林野。見虎新產",
    "T53n2121_006:0028b13": "七子多日飢餓命將欲絕。即脫衣裳以竹刺",
    "T53n2121_006:0028b14": "頸從高投下臥於虎前。虎舐其血漸就食盡。",
    "T53n2121_006:0028b15": "大王及宮內聽子不還。即遣人追求。使還具",
    "T53n2121_006:0028b16": "說。王勅收其舍利。起七寶塔(出金光明經第四卷)。",
    "T53n2121_006:0028b17": "佛現菩薩時舍利塔十五",
    "T53n2121_006:0028b18": "有七寶塔。從地踊出。佛從座起。為塔作禮。",
    "T53n2121_006:0028b19": "時道場菩提樹神問曰。如來最勝最尊何緣",
    "T53n2121_006:0028b20": "而禮此塔。佛答曰。昔行菩薩道時有全身舍",
    "T53n2121_006:0028b21": "利在此塔中。因是身早成佛道。使阿難開塔",
    "T53n2121_006:0028b22": "取舍利示此大眾。阿難啟塔開七寶函。舍利",
    "T53n2121_006:0028b23": "紅白。佛言。是戒定慧之所勳修。甚難可得",
    "T53n2121_006:0028b24": "最上福田。大眾歡喜恭敬頂禮(出金光明經第四卷)。",
    "T53n2121_006:0028b25": "禁寐王為迦葉佛起塔十六",
    "T53n2121_006:0028b26": "過去世時有禁寐王。迦葉如來般涅槃後。是",
    "T53n2121_006:0028b27": "王即以金銀為塔。縱廣千由旬高一由旬。累",
    "T53n2121_006:0028b28": "銀金為塹今猶地中。爾時如來即出此塔",
    "T53n2121_006:0028b29": "示諸四眾。迦葉全身舍利儼然如本(出彌沙塞律第三十卷)。",
    "T53n2121_006:0028c01": "治迦葉佛故塔十七",
    "T53n2121_006:0028c02": "迦葉佛泥洹闍維之後。以佛舍利起七寶塔。",
    "T53n2121_006:0028c03": "興敬供養。經歷數世。塔自彫壞。無補治者。",
    "T53n2121_006:0028c04": "有義合邑九萬三千人。時瓶沙王為上首。告",
    "T53n2121_006:0028c05": "眾人曰。汝等各自勸厲。共造福德。佛世難",
    "T53n2121_006:0028c06": "遇。人身難得。雖得為人。或墮邊地。生邪見",
    "T53n2121_006:0028c07": "舍。我等何為。貪此俗樂。不如開意治朽塔寺。",
    "T53n2121_006:0028c08": "即共修理。復共發願。設有福者。不墮三塗及",
    "T53n2121_006:0028c09": "八難處。共生人天。見釋迦文。初會說法。皆得",
    "T53n2121_006:0028c10": "度脫。以王為首。時人命終。生忉利天。經歷數",
    "T53n2121_006:0028c11": "世。釋迦出興時。九萬三千人。生摩竭國瓶沙",
    "T53n2121_006:0028c12": "作王(出普曜經第九卷)。",
    "T53n2121_006:0028c13": "德主王起五百塔十八",
    "T53n2121_006:0028c14": "過去世時。有轉輪王。名曰德主。嘗於一日。起",
    "T53n2121_006:0028c15": "五百塔。高五百由旬(出大智論第五十七卷)。",
    "T53n2121_006:0028c16": "踊出寶塔十九",
    "T53n2121_006:0028c17": "爾時佛前。有七寶塔。高五百由旬。縱廣二百",
    "T53n2121_006:0028c18": "五十由旬。從地踊出。住在空中。種種寶物。",
    "T53n2121_006:0028c19": "而莊校之。五千欄楯龕室千萬。無數幢幡。以",
    "T53n2121_006:0028c20": "為嚴飾。垂寶瓔珞。寶鈴萬億。而懸其上。四",
    "T53n2121_006:0028c21": "面皆出多摩羅跋栴檀之香。充遍世界。其諸",
    "T53n2121_006:0028c22": "幡蓋。以金銀琉璃硨璩碼碯真珠琥珀七寶",
    "T53n2121_006:0028c23": "合成。高至四天王宮。三十三天。雨天曼陀羅",
    "T53n2121_006:0028c24": "華。供養寶塔。下至八部。以一切華香瓔珞",
    "T53n2121_006:0028c25": "幡蓋伎樂。供養寶塔。爾時塔中。出大音聲歎",
    "T53n2121_006:0028c26": "言。善哉釋迦牟尼佛。以平等慧。教菩薩法。四",
    "T53n2121_006:0028c27": "眾聞塔所出音聲。皆得法喜。怪未曾有。此寶",
    "T53n2121_006:0028c28": "塔中。有如來全身。過去東方無量千萬阿僧",
    "T53n2121_006:0028c29": "祇世界。國名寶淨。佛號多寶。其佛行菩薩道",
    "T53n2121_006:0029a01": "時。作大誓願。若我成佛滅度之後。於十方國",
    "T53n2121_006:0029a02": "土。有說法華經處。我之塔廟為聽經故。踊",
    "T53n2121_006:0029a03": "現其前以作證明。若有說法華。全身舍利",
    "T53n2121_006:0029a04": "在於塔中。讚言善哉。大樂說菩薩。白佛言。",
    "T53n2121_006:0029a05": "世尊。我等願欲見此佛身。佛言。多寶佛有深",
    "T53n2121_006:0029a06": "重願。若我寶塔。為聽法華經故出於諸佛前",
    "T53n2121_006:0029a07": "時。欲以我身示四眾者。彼佛分身諸佛。在",
    "T53n2121_006:0029a08": "於十方。盡還一處。然後我身乃出現耳。大",
    "T53n2121_006:0029a09": "樂說言。我等亦願欲見世尊分身諸佛。佛放",
    "T53n2121_006:0029a10": "白毫一光。東西南北四維上下諸佛。諸佛",
    "T53n2121_006:0029a11": "各告眾菩薩言。善男子。我今應往娑婆世界",
    "T53n2121_006:0029a12": "釋迦牟尼佛所。并供養多寶如來寶塔。時娑",
    "T53n2121_006:0029a13": "婆世界即變清淨。琉璃為地。寶樹莊嚴。黃金",
    "T53n2121_006:0029a14": "為繩。以界八道。無諸聚落村營城邑大海江",
    "T53n2121_006:0029a15": "河山川林藪燒大寶香。移諸天人置於他土。",
    "T53n2121_006:0029a16": "是時諸佛各將一大菩薩以為侍者。至娑婆",
    "T53n2121_006:0029a17": "世界。各到寶樹下。樹下皆有師子之座。高",
    "T53n2121_006:0029a18": "五百由旬。十方諸佛皆悉來集。坐於八方。",
    "T53n2121_006:0029a19": "諸佛欲同開寶塔。即從坐起住虛空中。一切",
    "T53n2121_006:0029a20": "四眾起立合掌一心觀佛。於是釋迦牟尼佛。",
    "T53n2121_006:0029a21": "以右指開七寶塔戶。出大音聲。如却關鑰。",
    "T53n2121_006:0029a22": "一切眾會。皆見多寶如來於寶塔中坐師子",
    "T53n2121_006:0029a23": "座。全身不散如入禪定。又聞其言。善哉善",
    "T53n2121_006:0029a24": "哉。釋迦牟尼佛。快說是法華經。我為聽是",
    "T53n2121_006:0029a25": "經故而來至此。爾時四眾等見過去無量千",
    "T53n2121_006:0029a26": "萬億劫滅度之佛。說如是言。歎未曾有。以",
    "T53n2121_006:0029a27": "天寶華聚散多寶佛及釋迦牟尼佛上。爾時",
    "T53n2121_006:0029a28": "多寶佛。於寶塔中。分半坐與釋迦牟尼佛坐。",
    "T53n2121_006:0029a29": "時釋迦牟尼佛坐其半坐。以神通力接諸大",
    "T53n2121_006:0029b01": "眾。皆在虛空(出妙法蓮華經第四卷)。",
    "T53n2121_006:0029b02": "諸佛舍利在金剛塔二十",
    "T53n2121_006:0029b03": "佛告大眾。自念古昔所行功德。捨身受身非",
    "T53n2121_006:0029b04": "一非二。我今說之。一身形法此大地種厚八",
    "T53n2121_006:0029b05": "十四萬億里。乃有風厚八十四萬億里。風",
    "T53n2121_006:0029b06": "下有水厚八十四萬億里。水下有火厚八十",
    "T53n2121_006:0029b07": "四萬億里。火下有沙厚八十四萬億里。沙",
    "T53n2121_006:0029b08": "下有金剛厚八十四萬億里。諸佛全身舍利",
    "T53n2121_006:0029b09": "及碎身舍利皆在金剛際剎中。金剛剎復厚",
    "T53n2121_006:0029b10": "八十四萬億里。名曰妙香。佛名不住。十號",
    "T53n2121_006:0029b11": "具足。現在說法(出菩薩處胎經第二卷)。",
    "T53n2121_006:0029b12": "起塔中悔後生為大魚二十一",
    "T53n2121_006:0029b13": "昔有沙門其家大富。造作塔廟。以栴檀為",
    "T53n2121_006:0029b14": "柱七寶為剎。未成之頃有五百沙門從遠方",
    "T53n2121_006:0029b15": "來。而其國內有五百賢者。各各給與袈裟",
    "T53n2121_006:0029b16": "衣被。國人謂寺主。遠人當去。我先發遣。阿",
    "T53n2121_006:0029b17": "闍梨常住自當作分寺主。沙門念言。我之功",
    "T53n2121_006:0029b18": "德積若須彌不可稱計。而國人不能佐助我。",
    "T53n2121_006:0029b19": "我但為一切賤貴近遠。便以火燒寺塔。後入",
    "T53n2121_006:0029b20": "地獄畜生各九十劫。後作大魚。身在海中。",
    "T53n2121_006:0029b21": "長四十萬里。眼如日月。牙長二萬里。正白",
    "T53n2121_006:0029b22": "似雪山。舌廣四萬里。正赤似火山。口廣五",
    "T53n2121_006:0029b23": "萬里。時有五百人。入海採寶。正是先身給",
    "T53n2121_006:0029b24": "五百沙門衣者。因緣宿對魚張口飲水。時舫",
    "T53n2121_006:0029b25": "從流甚疾。皆大恐怖。同稱南無佛。魚聞其音",
    "T53n2121_006:0029b26": "合口而聽。水住不流。聞船上有諷經之聲。魚",
    "T53n2121_006:0029b27": "便淚出。自念不聞此音其來甚久。因不復",
    "T53n2121_006:0029b28": "食經歷七日命終海中。浮屍著岸神生法家。",
    "T53n2121_006:0029b29": "墮地能語。便識宿命。年滿八歲。得羅漢道。",
    "T53n2121_006:0029c01": "還詣海邊見其故身。積骨如山觀髑髏內七",
    "T53n2121_006:0029c02": "日不遍。坐燒塔寺百八十劫在惡道中(出譬喻經第四",
    "T53n2121_006:0029c03": "卷)。",
    "T53n2121_006:0029c04": "造佛形像第二十二",
    "T53n2121_006:0029c05": "優填王造牛頭栴檀像一優填王造金",
    "T53n2121_006:0029c06": "像二波斯匿王造金像三波斯匿王造",
    "T53n2121_006:0029c07": "牛頭栴檀像四善容王造石像五龍王",
    "T53n2121_006:0029c08": "石窟佛影六",
    "T53n2121_006:0029c09": "優填王造牛頭栴檀像一",
    "T53n2121_006:0029c10": "四部惰於諮聽法。釋提桓因請佛。昇三十",
    "T53n2121_006:0029c11": "三天。為母說法三月夏安居。如來欲生人",
    "T53n2121_006:0029c12": "渴仰。不將侍者不言而去。時舍衛國波斯",
    "T53n2121_006:0029c13": "匿王及拘翼國優填王至阿難所。問佛在所。",
    "T53n2121_006:0029c14": "阿難答曰。我亦不知。二王思覩如來遂生身",
    "T53n2121_006:0029c15": "疾。優填王即勅國內諸巧師匠。以牛頭栴檀",
    "T53n2121_006:0029c16": "作如來像。舉高五尺(出增一阿含經第十九卷)優填王問佛",
    "T53n2121_006:0029c17": "曰。如來滅後欲作佛像。恭敬承事當得何福。",
    "T53n2121_006:0029c18": "佛言。若作佛形像者。世世生處身體貌好",
    "T53n2121_006:0029c19": "死後得生第七梵天。復上勝諸天端政無",
    "T53n2121_006:0029c20": "比。常生豪貴家。氣力超絕。眾人愛敬。財富",
    "T53n2121_006:0029c21": "無量。或生閻浮帝王公侯賢善家。或生轉",
    "T53n2121_006:0029c22": "輪王飛行天地。或生孝從道德之門。死不入",
    "T53n2121_006:0029c23": "三塗(出作像因緣經)。",
    "T53n2121_006:0029c24": "優填王造金像二",
    "T53n2121_006:0029c25": "佛昇忉利天。優填王不勝戀慕。鑄金為像。聞",
    "T53n2121_006:0029c26": "佛當下以象載之仰候世尊猶如生佛。乃遙",
    "T53n2121_006:0029c27": "見佛足步虛空蹈雙蓮華放大光明。佛語像",
    "T53n2121_006:0029c28": "言。汝於來世大作佛事。我滅度後我諸弟子",
    "T53n2121_006:0029c29": "付囑於汝。若有眾生造立形像種種供養。是",
    "T53n2121_006:0030a01": "人來世必得念佛清淨三昧。佛告阿難。持我",
    "T53n2121_006:0030a02": "語遍告弟子。我滅度後造佛形像。相好具",
    "T53n2121_006:0030a03": "足。亦作無量化佛。及畫佛跡以微妙。彩及",
    "T53n2121_006:0030a04": "頗梨珠安白毫處。令人見之心生歡喜。能滅",
    "T53n2121_006:0030a05": "百億那由他恒河沙劫生死之罪(出觀佛三昧經第六卷)。",
    "T53n2121_006:0030a06": "波斯匿王造金像三",
    "T53n2121_006:0030a07": "時波斯匿王聞優填王作如來像而供養之。",
    "T53n2121_006:0030a08": "復召工巧以紫磨金鑄如來像。高於五尺。時",
    "T53n2121_006:0030a09": "閻浮提內始有二像(出增一阿含第十九卷)。",
    "T53n2121_006:0030a10": "波斯匿王造牛頭栴檀像四",
    "T53n2121_006:0030a11": "佛上忉利天。為母說法。經九十日。波斯匿",
    "T53n2121_006:0030a12": "王思欲見佛。刻牛頭栴檀作如來像置佛坐",
    "T53n2121_006:0030a13": "處。佛後還入精舍像出迎佛。佛言。還坐。曰。",
    "T53n2121_006:0030a14": "吾般泥洹後可為四部眾作法式。像即還坐。",
    "T53n2121_006:0030a15": "此像最是眾像之始。後人所法者也。佛乃移",
    "T53n2121_006:0030a16": "住兩邊小精舍。與像異處。相去二十步。祇",
    "T53n2121_006:0030a17": "洹精舍本有七層。諸國競興供養不絕。鼠",
    "T53n2121_006:0030a18": "銜燈炷燒幡蓋。遂及精舍七重都盡。諸國王",
    "T53n2121_006:0030a19": "人民皆大悲惱。謂栴檀像已燒。却後四五日",
    "T53n2121_006:0030a20": "開東邊小精舍戶。忽見本像。眾大歡喜。共",
    "T53n2121_006:0030a21": "治精舍。得作兩重移像本處(出外國圖記)。",
    "T53n2121_006:0030a22": "善容王造石像五",
    "T53n2121_006:0030a23": "善容王(又名韋駄首祇阿育王弟也)入山遊獵。見諸梵志。裸形",
    "T53n2121_006:0030a24": "曝露。或食木葉。或吸風服氣。或臥棘刺中。種",
    "T53n2121_006:0030a25": "種自苦以求神仙。善容問曰。那無成辦。梵",
    "T53n2121_006:0030a26": "志答曰。座有群鹿數共合會。我見心動不能",
    "T53n2121_006:0030a27": "自制。王曰。服食羸惙猶有婬欲。釋子沙門。",
    "T53n2121_006:0030a28": "飲食甘美。在好床座。衣服隨時。香華自薰。",
    "T53n2121_006:0030a29": "豈得無耶。阿育聞之即懷憂慼。吾維一弟。",
    "T53n2121_006:0030b01": "忽生邪見。恐永迷沒政當除惡。勅給伎女",
    "T53n2121_006:0030b02": "共相歡娛。王躬語弟。何為取兄伎妾。恣意",
    "T53n2121_006:0030b03": "自樂。即欲殺之。大臣諫曰。王唯有一弟又",
    "T53n2121_006:0030b04": "少息胤。願聽七日。奉依王命。王始默然。語",
    "T53n2121_006:0030b05": "諸臣曰。聽弟著吾衣冠入吾宮裏伎樂自娛。",
    "T53n2121_006:0030b06": "至七日。王遣使問云。意志自由快樂不乎。善",
    "T53n2121_006:0030b07": "容曰。不見不聞有何快樂。王曰。觸事如我復",
    "T53n2121_006:0030b08": "云何不聞不見耶。弟曰。應死之人命雖未",
    "T53n2121_006:0030b09": "終與死無異。當有何情著於五欲。王曰。今",
    "T53n2121_006:0030b10": "一身憂慮萬端。一身應滅。在欲不樂。道說",
    "T53n2121_006:0030b11": "沙門憂念三世。一身死壞復受一身。億百千",
    "T53n2121_006:0030b12": "世身身受苦。無量患惱。雖出為人。與他走使。",
    "T53n2121_006:0030b13": "衣食窮乏。念此辛酸故出家為道。求於無為",
    "T53n2121_006:0030b14": "度世之要。設不精勤當更歷劫數之苦。善容",
    "T53n2121_006:0030b15": "乃心開意解。白王曰。今聞王教乃得醒悟。生",
    "T53n2121_006:0030b16": "老病死實可厭患。愁憂苦惱流轉無窮。惟",
    "T53n2121_006:0030b17": "願大王見聽為道。王曰。宜知是時。弟即出",
    "T53n2121_006:0030b18": "家奉持禁戒晝夜精勤得羅漢道(出求離牢獄經)阿育",
    "T53n2121_006:0030b19": "王傳云。阿育王聞弟得道。深心歡喜稽首禮",
    "T53n2121_006:0030b20": "敬請長供養。弟誓依林野以養餘命。阿育即",
    "T53n2121_006:0030b21": "使鬼神於城內造山高數十丈。斷外人物絕",
    "T53n2121_006:0030b22": "於來往。乃應王命。率捨衣資造石像一軀。高",
    "T53n2121_006:0030b23": "丈六即山為龕室。",
    "T53n2121_006:0030b24": "佛影六",
    "T53n2121_006:0030b25": "有龍王請佛常住其所。若不住者我發惡心",
    "T53n2121_006:0030b26": "無由得道。諸梵天王復慇懃勸請。願為一切",
    "T53n2121_006:0030b27": "眾生莫獨住此。龍以七寶殿奉上如來。佛言。",
    "T53n2121_006:0030b28": "不須但以羅剎石窟施我。佛攝神足獨入石",
    "T53n2121_006:0030b29": "室。自敷坐具跏趺而坐。時羅剎女及龍。為",
    "T53n2121_006:0030c01": "四大弟子及阿難。又造五石室。佛受那先訶",
    "T53n2121_006:0030c02": "城王及諸國請。處處見佛虛空華座滿中化",
    "T53n2121_006:0030c03": "佛。龍王歡喜發大誓願。願我來世得佛如此。",
    "T53n2121_006:0030c04": "佛受王請七日。攝於神足。從石窟出。與諸比",
    "T53n2121_006:0030c05": "丘遊履諸處。龍所隨從。後佛還國啼哭雨淚。",
    "T53n2121_006:0030c06": "白言。願勿捨我。世尊安慰云。當坐汝窟中",
    "T53n2121_006:0030c07": "經千五百歲。時諸龍王合掌請佛入窟。佛",
    "T53n2121_006:0030c08": "坐窟中作十八變。踊身入石。猶如明鏡。在",
    "T53n2121_006:0030c09": "於石內影現於外。遠望則見。近視則無。諸",
    "T53n2121_006:0030c10": "天百千供養佛影。影亦說法。石窟高一丈八",
    "T53n2121_006:0030c11": "尺。深二十四步。石色清白(出觀佛三昧經第六卷)。",
    "T53n2121_006:0030c12": "法滅盡二十三",
    "T53n2121_006:0030c13": "佛言。我以正法付囑人天者。我法千歲不動。",
    "T53n2121_006:0030c14": "告帝釋四王。我涅槃後各於國土護持正法。",
    "T53n2121_006:0030c15": "過千載後。惡風暴雨多諸災患。人民飢饉觸",
    "T53n2121_006:0030c16": "物磨滅。飲食失味珍寶沈沒。西方有王名",
    "T53n2121_006:0030c17": "鉢羅婆。北方有王名耶婆那。南方有王名",
    "T53n2121_006:0030c18": "釋迦。東方有王名兜沙羅。此四王皆多眷屬。",
    "T53n2121_006:0030c19": "殺害比丘破壞塔寺。四方盡亂。時諸比丘來",
    "T53n2121_006:0030c20": "集中國。拘睒彌國王名摩因陀羅西那。生子。",
    "T53n2121_006:0030c21": "手似血塗。身似甲冑。有大勇力。有五百大臣",
    "T53n2121_006:0030c22": "同日生子。皆血手冑身。時拘睒彌國一日雨",
    "T53n2121_006:0030c23": "血。王見惡相即大恐怖請問相師。相師答曰。",
    "T53n2121_006:0030c24": "王今生子。當王閻浮提多殺害人。為名難當。",
    "T53n2121_006:0030c25": "年漸長大。時四惡王。從四方來。王大憂怖。",
    "T53n2121_006:0030c26": "有天神告曰。大王但立難當為王。足能降",
    "T53n2121_006:0030c27": "伏四大惡王。便依神言捨位與子。以髻中明",
    "T53n2121_006:0030c28": "珠。冠其子首。集五百大臣。香水灌頂。令往",
    "T53n2121_006:0030c29": "征伐。諸臣之子身被甲冑。從王征討。與四惡",
    "T53n2121_006:0031a01": "王戰。殺之都盡。王閻浮提。治拘睒彌鞞國。",
    "T53n2121_006:0031a02": "佛告四大天王。巴連弗國。當有婆羅門。名",
    "T53n2121_006:0031a03": "曰阿耆尼達多。通達比陀經論。此婆羅門當",
    "T53n2121_006:0031a04": "納妻。其妻有身。便欲與人論議。以問相師。",
    "T53n2121_006:0031a05": "相師答曰。是胎中兒。當了達一切經論。生子",
    "T53n2121_006:0031a06": "明了解一切經論及諸醫方。教授五百弟子。",
    "T53n2121_006:0031a07": "於我法中出家學道。通達三藏。善能說法。",
    "T53n2121_006:0031a08": "辯才巧妙攝多眷屬。此巴連弗邑。當有大商",
    "T53n2121_006:0031a09": "主。名曰須陀那。其妻有身。便質直柔和諸",
    "T53n2121_006:0031a10": "根寂靜。時彼商主即問相師。相師答曰。胎",
    "T53n2121_006:0031a11": "中兒極為良善。月滿生子名曰修羅陀。年",
    "T53n2121_006:0031a12": "紀漸長於我法中出家學道。勤行精進證羅",
    "T53n2121_006:0031a13": "漢果。然其寡聞少欲知足。及少知舊居。在",
    "T53n2121_006:0031a14": "揵陀摩羅山。恒為難當王說法。難當見父",
    "T53n2121_006:0031a15": "王過世。兩手抱父屍悲號啼哭憂惱傷心。時",
    "T53n2121_006:0031a16": "彼三藏為王說法。王憂惱即止。於佛法中生",
    "T53n2121_006:0031a17": "大敬信。而發聲唱言。自今以後我施諸比丘",
    "T53n2121_006:0031a18": "無恐畏適意為樂。而問比丘。前四惡王毀滅",
    "T53n2121_006:0031a19": "佛法更幾年歲。諸比丘答云。經十二年。王",
    "T53n2121_006:0031a20": "心念言。作師子吼。我當十二年中。供養五",
    "T53n2121_006:0031a21": "眾種種豐足。供施之日。天當降香澤之雨。",
    "T53n2121_006:0031a22": "遍閻浮提一切苗稼皆得增長。諸方人眾皆",
    "T53n2121_006:0031a23": "持供具來詣拘睒彌國。供養眾僧。時諸比丘",
    "T53n2121_006:0031a24": "不勤三業。戲論過日。貪著利養好自嚴飾身",
    "T53n2121_006:0031a25": "著妙服離出家法形類比丘。而是法中大賊。",
    "T53n2121_006:0031a26": "壞正法幢。建惡魔幡。滅正法炬。然煩惱火。",
    "T53n2121_006:0031a27": "消正法海。壞正法橋。沒正法船。沒正法樹。",
    "T53n2121_006:0031a28": "時天龍鬼神等於諸比丘皆生惡意。厭惡遠",
    "T53n2121_006:0031a29": "離。不復衛護。而同聲唱言。却後七日佛法",
    "T53n2121_006:0031b01": "滅盡。號咷悲泣。共相謂言。至說戒日比丘鬪",
    "T53n2121_006:0031b02": "諍。如來正法於此而滅。諸優婆塞聞諸天言。",
    "T53n2121_006:0031b03": "共詣眾中諫諸比丘鬪諍。至十五日說戒。時",
    "T53n2121_006:0031b04": "揵陀摩羅山阿羅漢修羅陀。觀閻浮提。今日",
    "T53n2121_006:0031b05": "何處。有眾僧欲往說戒。即詣拘睒彌。時彼",
    "T53n2121_006:0031b06": "僧眾乃有百千人。唯有此阿羅漢修羅陀來。",
    "T53n2121_006:0031b07": "又復有一三藏名曰弟子。此是如來最後大",
    "T53n2121_006:0031b08": "眾聚集。爾時維那行舍羅籌。白三藏言。眾僧",
    "T53n2121_006:0031b09": "已集。今為說波羅提木叉。時彼上座答言。閻",
    "T53n2121_006:0031b10": "浮提如來弟子皆來集此數有百千。如是眾",
    "T53n2121_006:0031b11": "中我為上首。了達三藏不學戒律。況復餘者",
    "T53n2121_006:0031b12": "而有所學。今當為誰而說戒律。時阿羅漢修",
    "T53n2121_006:0031b13": "羅陀立上座前。合掌白上座。但說波羅提木",
    "T53n2121_006:0031b14": "叉。如佛在時。舍利弗目揵連等大比丘眾所",
    "T53n2121_006:0031b15": "學法我今已悉學。如來雖滅已出千歲。彼所",
    "T53n2121_006:0031b16": "制律儀我悉已備。上座弟子聞修羅陀比丘",
    "T53n2121_006:0031b17": "自言如來所制戒律我悉備持。起不忍心。有",
    "T53n2121_006:0031b18": "一弟子名曰安伽陀。極生忿恨。從坐起罵辱",
    "T53n2121_006:0031b19": "彼聖。汝是下座比丘愚癡無智而毀辱我師。",
    "T53n2121_006:0031b20": "即持利刀殺彼聖人。時有一鬼名曰大提木",
    "T53n2121_006:0031b21": "法。作是念言。世間唯有此一羅漢。而為惡",
    "T53n2121_006:0031b22": "比丘弟子所害。執持金剛杵打頭命終。時阿",
    "T53n2121_006:0031b23": "羅漢弟子。見殺其師忿恨不忍。即殺三藏。時",
    "T53n2121_006:0031b24": "諸天世人悲哀啼泣。嗚呼苦哉。如來正法今",
    "T53n2121_006:0031b25": "便都盡。即此大地六種震動。無量眾生號",
    "T53n2121_006:0031b26": "吼啼泣。各各離散。時拘睒彌王。聞諸比丘",
    "T53n2121_006:0031b27": "殺阿羅漢及三藏法師。心生惱惋。諸邪見",
    "T53n2121_006:0031b28": "輩競破塔廟。及害比丘。從是佛法索然頓滅",
    "T53n2121_006:0031b29": "(出雜阿含)佛告阿難。我泥洹後。法欲滅時。五濁",
    "T53n2121_006:0031c01": "惡世魔道興盛。諸魔沙門壞亂吾道。著俗",
    "T53n2121_006:0031c02": "衣裳飾好袈裟五色之服。飲酒炙肉殺生貪",
    "T53n2121_006:0031c03": "味。無有慈心更相憎嫉。時有菩薩精進修",
    "T53n2121_006:0031c04": "德。一切敬待人所宗尚。教化平等。憐貧念",
    "T53n2121_006:0031c05": "老。救育窮厄。恒以經像。令人奉事。作諸福",
    "T53n2121_006:0031c06": "德。志性溫善。不侵害人。捐身濟物。不自惜",
    "T53n2121_006:0031c07": "己。忍辱仁和。設有是人。眾魔比丘咸共嫉之。",
    "T53n2121_006:0031c08": "誹謗揚惡擯黜驅遣不令得住。自共於後不",
    "T53n2121_006:0031c09": "修道德。寺廟空荒不復修理。轉就毀壞。但",
    "T53n2121_006:0031c10": "貪財物。積聚不散。不作福德。販賣奴婢耕田",
    "T53n2121_006:0031c11": "種植。焚燒山林傷害眾生。無有慈心。奴為",
    "T53n2121_006:0031c12": "比丘。婢為比丘尼。無有道德。婬妷濁亂。男女",
    "T53n2121_006:0031c13": "不別。令道薄淡。皆由斯輩。或避縣官。依倚",
    "T53n2121_006:0031c14": "吾道。求作比丘。不修戒律。月半月盡。絓名",
    "T53n2121_006:0031c15": "講戒。厭惓懈怠。不欲聽聞。抄略前後。不肯",
    "T53n2121_006:0031c16": "盡說。經不誦讀。設有讀者。不識字句。為強",
    "T53n2121_006:0031c17": "言是不諮明者。貢高求名噓天推步。以為榮",
    "T53n2121_006:0031c18": "貴望人供養。諸魔比丘命終之後。精神當墮",
    "T53n2121_006:0031c19": "無澤地獄。五逆罪中餓鬼畜生靡不更歷。過",
    "T53n2121_006:0031c20": "恒沙劫罪竟。乃出生在邊國無三寶處。法欲",
    "T53n2121_006:0031c21": "滅時。女人精勤恒作功德。男子懈慢不用法",
    "T53n2121_006:0031c22": "語。眼見沙門如視糞土。無有信心。法輪殄沒",
    "T53n2121_006:0031c23": "諸天泣淚。水旱不調五穀不熟。災疫流行死",
    "T53n2121_006:0031c24": "亡者眾。人民勤苦縣官侵剋。不修道理皆思",
    "T53n2121_006:0031c25": "樂亂。惡人轉多善者甚少。日月轉促人命轉",
    "T53n2121_006:0031c26": "短。四十頭白裁壽六十。男子壽短。女人命長。",
    "T53n2121_006:0031c27": "七八九十或至百歲。大水忽起卒至無期。世",
    "T53n2121_006:0031c28": "人不信故謂有常。眾生雜類無有豪賤。沒溺",
    "T53n2121_006:0031c29": "浮。漂魚鼈噉食菩薩比丘眾魔驅逐不預眾",
    "T53n2121_006:0032a01": "會。菩薩入山福德之處惔怕自守以為忻快。",
    "T53n2121_006:0032a02": "壽命延長諸天衛護。月光出世得相遭值。共",
    "T53n2121_006:0032a03": "興吾道五十二歲。首楞嚴經。般舟三昧。先",
    "T53n2121_006:0032a04": "滅化去。十二部經尋復化滅盡不復現不見",
    "T53n2121_006:0032a05": "文字。沙門袈裟自然變白。聖王去後吾法滅",
    "T53n2121_006:0032a06": "盡。譬如油燈臨欲滅時光更猛盛。於是便滅。",
    "T53n2121_006:0032a07": "吾法盡時亦如燈滅。自此之後難可綱紀。如",
    "T53n2121_006:0032a08": "是久後彌勒當下世間作佛。天下太平毒氣",
    "T53n2121_006:0032a09": "消除。雨潤和適五穀滋茂。樹木長大人長",
    "T53n2121_006:0032a10": "八丈。皆壽八萬四千歲。眾生得度不可。稱",
    "T53n2121_006:0032a11": "計(出法滅盡經)。",
    "T53n2121_006:0032a12": "經律異相卷第六"
}