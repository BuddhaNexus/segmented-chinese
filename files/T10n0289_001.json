{
    "T10n0289_001:0591c08": "No. 289 [Nos. 278(26), 279(31), 290]",
    "T10n0289_001:0591c09": "顯無邊佛土功德經",
    "T10n0289_001:0591c11": "大唐三藏法師玄奘譯",
    "T10n0289_001:0591c12": "[0591c12] 如是我聞：[0591c12] 一時薄伽梵在摩揭陀國閑寂法",
    "T10n0289_001:0591c13": "林，坐妙菩提金剛堅固無量妙寶共所莊嚴",
    "T10n0289_001:0591c14": "紅蓮華臺師子座上，與十不可說俱胝那庾",
    "T10n0289_001:0591c15": "多百千佛土極微塵數大菩薩俱，及諸天、人、",
    "T10n0289_001:0591c16": "阿素洛等無量大眾前後圍繞。",
    "T10n0289_001:0591c17": "[0591c17] 爾時，會中有一菩薩摩訶薩，名不可思議光",
    "T10n0289_001:0591c18": "王，承佛威神從坐而起，頂禮佛足，合掌恭",
    "T10n0289_001:0591c19": "敬而白佛言：「世尊！諸佛國土時分莊嚴，有",
    "T10n0289_001:0591c20": "勝劣不？」[0591c20] 佛言：「善男子！我此索訶世界釋迦牟",
    "T10n0289_001:0591c21": "尼佛土一劫，於極樂世界無量光佛土為一",
    "T10n0289_001:0591c22": "晝夜；極樂世界一劫，於袈裟幢世界金剛堅",
    "T10n0289_001:0591c23": "固歡喜佛土為一晝夜；袈裟幢世界一劫，",
    "T10n0289_001:0591c24": "於不退輪音世界極妙圓滿紅蓮敷身佛土",
    "T10n0289_001:0591c25": "為一晝夜；不退輪音世界一劫，於絕塵世界",
    "T10n0289_001:0591c26": "法幢佛土為一晝夜；絕塵世界一劫，於明燈",
    "T10n0289_001:0591c27": "世界師子佛土為一晝夜；明燈世界一劫，於",
    "T10n0289_001:0591c28": "妙光世界遍照佛土為一晝夜；妙光世界一",
    "T10n0289_001:0591c29": "劫，於難超世界身放法光佛土為一晝夜；難",
    "T10n0289_001:0592a01": "超世界一劫，於莊嚴世界一切神通慧光王",
    "T10n0289_001:0592a02": "佛土為一晝夜；莊嚴世界一劫，於鏡輪世界",
    "T10n0289_001:0592a03": "月覺佛土為一晝夜。[0592a03] 「善男子！如是世界展轉",
    "T10n0289_001:0592a04": "漸增，滿十不可說俱胝那庾多百千佛土極",
    "T10n0289_001:0592a05": "微塵數世界佛土最後世界佛土一劫，於蓮",
    "T10n0289_001:0592a06": "華德世界賢德佛土為一晝夜，於彼世界諸",
    "T10n0289_001:0592a07": "菩薩眾修治殊勝普賢行地。[0592a07] 「善男子！如諸世",
    "T10n0289_001:0592a08": "界晝夜漸增，如是諸佛壽量身相、菩薩世界",
    "T10n0289_001:0592a09": "莊嚴亦爾，由彼有情福轉增故。[0592a09] 「若有善男子、",
    "T10n0289_001:0592a10": "善女人聞此『顯示無邊佛土功德法門』歡喜",
    "T10n0289_001:0592a11": "信重、受持、讀誦、如理思惟、廣為他說，臨命終",
    "T10n0289_001:0592a12": "時，十方佛土無量諸佛皆現其前，慰喻讚",
    "T10n0289_001:0592a13": "美，令其增進無量善根，隨願往生諸佛淨國，",
    "T10n0289_001:0592a14": "乃至無上正等菩提，於生生中常憶宿命，修",
    "T10n0289_001:0592a15": "菩薩行速得圓滿。」[0592a15] 時薄伽梵說此經已，不可",
    "T10n0289_001:0592a16": "思議光王菩薩摩訶薩并諸天、人、阿素洛等",
    "T10n0289_001:0592a17": "一切眾會，聞佛所說，皆大歡喜，信受奉行。"
}