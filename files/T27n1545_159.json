{
    "T27n1545_159:0805c02": "阿毘達磨大毘婆沙論卷第一百",
    "T27n1545_159:0805c03": "五十九",
    "T27n1545_159:0805c05": "五百大阿羅漢等造",
    "T27n1545_159:0805c06": "三藏法師玄奘奉　詔譯",
    "T27n1545_159:0805c07": "定蘊第七中得納息第一之三",
    "T27n1545_159:0805c08": "諸法善無色起。彼法善心俱耶。乃至廣說問",
    "T27n1545_159:0805c09": "何故作此論。答欲止說無相應法無生老住",
    "T27n1545_159:0805c10": "滅無退者意。及欲顯說自宗正理相應法故",
    "T27n1545_159:0805c11": "而作斯論。問何故此中唯問無色起不問",
    "T27n1545_159:0805c12": "色耶。答彼作論者意欲爾故。隨彼意欲而",
    "T27n1545_159:0805c13": "作此論。但不違法相便不應責。有說。若",
    "T27n1545_159:0805c14": "法一切界。一切地。一切部。一切心中可得",
    "T27n1545_159:0805c15": "者。此中問之。色法非一切界。乃至非一切",
    "T27n1545_159:0805c16": "心中可得故。此不問。有說。若法多分是心",
    "T27n1545_159:0805c17": "俱有。由心力生隨心而轉。此中則問。色法",
    "T27n1545_159:0805c18": "多分非心俱有。非心力生。非隨心轉。如苦",
    "T27n1545_159:0805c19": "法智忍時有九十八隨眠得起。然彼諸得非",
    "T27n1545_159:0805c20": "忍俱有。非忍力生。非隨忍轉。雖與忍俱",
    "T27n1545_159:0805c21": "同無色法尚不說。彼與忍心俱。況諸色法",
    "T27n1545_159:0805c22": "是故不問。此中所說無色法起善等心俱者。",
    "T27n1545_159:0805c23": "要是彼心勢力所引。諸無色法。",
    "T27n1545_159:0805c24": "諸法善無色起。彼法善心俱耶。答諸法善無",
    "T27n1545_159:0805c25": "色起。彼法或善心俱。或不善心俱。或無記心",
    "T27n1545_159:0805c26": "俱。云何善心俱。答諸法彼心相應。彼心俱有。",
    "T27n1545_159:0805c27": "善無色彼心相應。善無色者。謂善心所法。彼",
    "T27n1545_159:0805c28": "心俱有。善無色者。謂彼法生老住無常。此中",
    "T27n1545_159:0805c29": "亦有同類得起略故不說彼應准知。云何",
    "T27n1545_159:0806a01": "不善心俱。答如不善心。若退若生。善法得",
    "T27n1545_159:0806a02": "起不善心退善得起者。謂諸聖者已離欲染。",
    "T27n1545_159:0806a03": "若起欲界下下下中二品纏退時。彼心與一",
    "T27n1545_159:0806a04": "來果及勝果道。并善惡作憂根俱生品四蘊",
    "T27n1545_159:0806a05": "諸得俱起。若起下上品纏退時。猶能護加",
    "T27n1545_159:0806a06": "行者。彼心亦與如前善得俱起。其有不能",
    "T27n1545_159:0806a07": "護加行者。除一來勝果道。彼心與餘如前",
    "T27n1545_159:0806a08": "善得俱起。問此中云何名護加行不護加行",
    "T27n1545_159:0806a09": "耶。答令於修斷彼加行有能護煩惱勢力",
    "T27n1545_159:0806a10": "現在前時。有不能護故。若起中下乃至上",
    "T27n1545_159:0806a11": "中五品纏退時。彼心與預流果。及勝果道。",
    "T27n1545_159:0806a12": "并善惡作憂根俱生品四蘊諸得俱起。若起",
    "T27n1545_159:0806a13": "上上品纏退時。猶能護加行者。彼心亦與",
    "T27n1545_159:0806a14": "如前善得俱起。其有不能護加行者。除",
    "T27n1545_159:0806a15": "預流勝果道。彼心與餘如前善得俱起。若一",
    "T27n1545_159:0806a16": "來者前六品纏隨起何退。除善惡作憂根俱",
    "T27n1545_159:0806a17": "生品得。彼心隨其所應與餘如前善得俱",
    "T27n1545_159:0806a18": "起。若諸異生已離欲染。隨起何品不善纏",
    "T27n1545_159:0806a19": "退時。彼心與善惡作憂根俱生品四蘊諸得",
    "T27n1545_159:0806a20": "俱起。不善心生善得起者。謂從色無色界歿",
    "T27n1545_159:0806a21": "生欲界。以不善心結生時。彼心與欲界生",
    "T27n1545_159:0806a22": "得善四蘊諸得俱起。有說。彼心亦有與一",
    "T27n1545_159:0806a23": "分聞思所成四蘊諸得俱起。云何無記心俱。",
    "T27n1545_159:0806a24": "答如無記心若退若生。善法得起。無記心退",
    "T27n1545_159:0806a25": "善得起者。謂阿羅漢退勝根住劣根時。彼",
    "T27n1545_159:0806a26": "無記心與劣根品善得俱起。學退勝種性。",
    "T27n1545_159:0806a27": "住劣種性亦爾若阿羅漢起非想非非想",
    "T27n1545_159:0806a28": "處纏退時。彼心與不還果及勝果道。并非想",
    "T27n1545_159:0806a29": "非非想處順退分諸得俱起。如是乃至起初",
    "T27n1545_159:0806b01": "靜慮後八品纏退時。彼心與不還果。及勝果",
    "T27n1545_159:0806b02": "道。并初靜慮順退分諸得俱起。若起初靜",
    "T27n1545_159:0806b03": "慮上上品纏退時。猶能護加行者。彼心亦",
    "T27n1545_159:0806b04": "與如前善得俱起。其有不能護加行者。",
    "T27n1545_159:0806b05": "除不還勝果道。彼心與餘如前善得俱起。",
    "T27n1545_159:0806b06": "若不還者及諸異生。已離無所有處染。起無",
    "T27n1545_159:0806b07": "所有處纏退時。彼心與無所有處順退分諸",
    "T27n1545_159:0806b08": "得俱起。如是乃至起初靜慮纏退時。彼心",
    "T27n1545_159:0806b09": "與初靜慮順退分諸得俱起。如已離無所有",
    "T27n1545_159:0806b10": "處染。若已離識處染。乃至已離初靜慮染",
    "T27n1545_159:0806b11": "應知亦爾。若諸異生已離欲染。起欲界有",
    "T27n1545_159:0806b12": "身見邊執見纏退時。彼心與善惡作憂根俱",
    "T27n1545_159:0806b13": "生品四蘊諸得俱起。無記心生善得起者。謂",
    "T27n1545_159:0806b14": "無色界上地歿生下地時。彼心與彼地善四",
    "T27n1545_159:0806b15": "蘊諸得俱起。若從無色界。及上靜慮地歿。",
    "T27n1545_159:0806b16": "生下諸靜慮地時。彼心與彼地善五蘊諸",
    "T27n1545_159:0806b17": "得俱起。若從色無色界歿生欲界。以有身",
    "T27n1545_159:0806b18": "見邊執見結生時。彼心與欲界生得善四蘊",
    "T27n1545_159:0806b19": "諸得俱起。有說。彼心亦有與一分聞思所",
    "T27n1545_159:0806b20": "成諸得俱起。若從欲界歿生上二界。及上",
    "T27n1545_159:0806b21": "二界下地歿生上地時。彼心與彼地生得善",
    "T27n1545_159:0806b22": "四蘊諸得。俱起。",
    "T27n1545_159:0806b23": "設法善心俱起。彼法善無色耶。答諸法善心",
    "T27n1545_159:0806b24": "俱起。彼法或善無。色或無記無色。云何善無",
    "T27n1545_159:0806b25": "色。答諸法彼心相應。彼心俱有善無色。義如",
    "T27n1545_159:0806b26": "前釋。云何無記無色。答如善心勝進。無記法",
    "T27n1545_159:0806b27": "得起。及住善心無記諸根長養大種增益。彼",
    "T27n1545_159:0806b28": "法得生老住無常。善心勝進無記得起者。謂",
    "T27n1545_159:0806b29": "離欲染第九無間道滅。解脫道起時。彼心",
    "T27n1545_159:0806c01": "與初靜慮果。無記通果心品諸得俱起。乃至",
    "T27n1545_159:0806c02": "離第三靜慮染。第九無間道滅。解脫道起時。",
    "T27n1545_159:0806c03": "彼心與第四靜慮果。無記通果心品諸得俱",
    "T27n1545_159:0806c04": "起。金剛喻定滅。盡智起時。彼心與隨所應靜",
    "T27n1545_159:0806c05": "慮果。無記通果心品諸得俱起。已離欲染。",
    "T27n1545_159:0806c06": "信勝解練根作見至加行道時。有說。及解",
    "T27n1545_159:0806c07": "脫道時。彼心與隨所應靜慮果。無記通果心",
    "T27n1545_159:0806c08": "品諸得俱起。時解脫阿羅漢練根作不動。",
    "T27n1545_159:0806c09": "依未至定乃至第四靜慮。加行道時彼心與",
    "T27n1545_159:0806c10": "隨所應靜慮果。無記通果心品諸得俱起及",
    "T27n1545_159:0806c11": "依一切地第九解脫道時。彼心與四靜慮",
    "T27n1545_159:0806c12": "果。無記通果心品諸得俱起。引發五通諸加",
    "T27n1545_159:0806c13": "行道五無間道。三解脫道時。雜修靜慮初後",
    "T27n1545_159:0806c14": "無間解脫道時。起四無量。初三解脫。八勝",
    "T27n1545_159:0806c15": "處。前八遍處時。起無礙解。及依未至定。乃",
    "T27n1545_159:0806c16": "至第四靜慮增長時起無諍願智邊際定。及",
    "T27n1545_159:0806c17": "增長時依未至定乃至第四靜慮起空空無",
    "T27n1545_159:0806c18": "願無願無相無相等諸功德及增長時彼心",
    "T27n1545_159:0806c19": "與隨所應靜慮果。無記通果心品諸得俱起。",
    "T27n1545_159:0806c20": "及住善心乃至彼法得生老住無常者。謂生",
    "T27n1545_159:0806c21": "欲色界善心流注久相續起時。諸根大種長",
    "T27n1545_159:0806c22": "養增益彼心。與彼得四相俱起。諸根長養",
    "T27n1545_159:0806c23": "大種增益。問答解釋如大種蘊。",
    "T27n1545_159:0806c24": "諸法不善無色起彼法不善心俱耶。答諸法",
    "T27n1545_159:0806c25": "不善無色起。彼法或不善心俱。或無記心俱。",
    "T27n1545_159:0806c26": "云何不善心俱。答諸法彼心相應。彼心俱有",
    "T27n1545_159:0806c27": "不善無。色義如前釋。云何無記心俱。答如",
    "T27n1545_159:0806c28": "無記心若退若生不善法得起無記心退不",
    "T27n1545_159:0806c29": "善得起者。謂諸異生已離欲染。起欲界有身",
    "T27n1545_159:0807a01": "見邊執見纏退時。彼心與見修所斷。不善四",
    "T27n1545_159:0807a02": "蘊諸得俱起。無記心生不善得起者。謂從色",
    "T27n1545_159:0807a03": "無色界歿生欲界。以有身見邊執見結生",
    "T27n1545_159:0807a04": "時。彼心與見修所斷不善四蘊諸得俱起。",
    "T27n1545_159:0807a05": "設法不善心俱起。彼法不善無色耶。答諸法",
    "T27n1545_159:0807a06": "不善心俱起。彼法或不善無色。或善無色。或",
    "T27n1545_159:0807a07": "無記無色。云何不善無色。答諸法彼心相應。",
    "T27n1545_159:0807a08": "彼心俱有不善無色。義如前釋。云何善無色。",
    "T27n1545_159:0807a09": "答如不善心若退若生善法得起。此如前善",
    "T27n1545_159:0807a10": "無色起不善心俱釋。云何無記無色。答如不",
    "T27n1545_159:0807a11": "善心若退若生。無記法得起及住不善心無",
    "T27n1545_159:0807a12": "記諸根長養大種增益。彼法得生老住無常。",
    "T27n1545_159:0807a13": "不善心退無記得起者。謂阿羅漢起欲界纏",
    "T27n1545_159:0807a14": "退時。彼心與上八地修所斷無記四蘊諸得",
    "T27n1545_159:0807a15": "俱起。諸不還者。若已離無所有處染。起欲",
    "T27n1545_159:0807a16": "界纏退時。彼心與七地修所斷無記四蘊諸",
    "T27n1545_159:0807a17": "得俱起。乃至若已離初靜慮染。未離第二",
    "T27n1545_159:0807a18": "靜慮染。起欲界纏退時。彼心與一地修所",
    "T27n1545_159:0807a19": "斷無記四蘊諸得俱起。諸異生類若已離無",
    "T27n1545_159:0807a20": "所有處染。起不善纏退時。彼心與七地見",
    "T27n1545_159:0807a21": "修所斷。及欲界見所斷。無記四蘊諸得俱起。",
    "T27n1545_159:0807a22": "乃至若已離初靜慮染。未離第二靜慮染。",
    "T27n1545_159:0807a23": "起不善纏退時。彼心與一地見修所斷。及",
    "T27n1545_159:0807a24": "欲界見所斷。無記四蘊諸得俱起。若已離欲",
    "T27n1545_159:0807a25": "界染。未離初靜慮染。起不善纏退時。彼心",
    "T27n1545_159:0807a26": "與欲界見所斷無記四蘊諸得俱起。不善心",
    "T27n1545_159:0807a27": "生無記得起者。謂非想非非想處歿生欲界。",
    "T27n1545_159:0807a28": "以不善心結生時彼心與七地見修所斷。及",
    "T27n1545_159:0807a29": "欲界見所斷無記四蘊。修所斷無記色行二",
    "T27n1545_159:0807b01": "蘊諸得俱起。有說。亦與欲界修所斷。無記",
    "T27n1545_159:0807b02": "心心所諸得俱起。謂善串習威儀路工巧處",
    "T27n1545_159:0807b03": "四蘊。乃至初靜慮歿生欲界。以不善心結生",
    "T27n1545_159:0807b04": "時。彼心與欲界見所斷無記四蘊。修所斷無",
    "T27n1545_159:0807b05": "記色行二蘊諸得俱起。有說。亦與欲界修",
    "T27n1545_159:0807b06": "所斷無記心心所諸得俱起。如前說。及住",
    "T27n1545_159:0807b07": "不善心。乃至彼法得生老住無常者。謂諸異",
    "T27n1545_159:0807b08": "生三十四隨眠。聖者四隨眠隨一流注久相",
    "T27n1545_159:0807b09": "續起時。諸根大種長養增益。彼心與彼得四",
    "T27n1545_159:0807b10": "相俱起。餘如前說。",
    "T27n1545_159:0807b11": "諸法無記無色起。彼法無記心俱耶。答諸法",
    "T27n1545_159:0807b12": "無記無色起。彼法或無記心俱。或善心俱。或",
    "T27n1545_159:0807b13": "不善心俱。云何無記心俱。答諸法彼心相應。",
    "T27n1545_159:0807b14": "彼心俱有無記無色。義如前釋。云何善心俱。",
    "T27n1545_159:0807b15": "答如善心勝進無記法得起。及住善心無記",
    "T27n1545_159:0807b16": "諸根長養大種增益。彼法得生老住無常。此",
    "T27n1545_159:0807b17": "如前善心俱起無記無色釋。云何不善心俱。",
    "T27n1545_159:0807b18": "答如不善心若退若生無記法得起。及住不",
    "T27n1545_159:0807b19": "善心。無記諸根長養大種增益。彼法得生老",
    "T27n1545_159:0807b20": "住無常。此如前不善心俱起無記無色釋。設",
    "T27n1545_159:0807b21": "法無記心俱起。彼法無記無色耶。答諸法無",
    "T27n1545_159:0807b22": "記心俱起。彼法或無記無色或善無色。或不",
    "T27n1545_159:0807b23": "善無。色云何無記無色。答諸法彼心相應。彼",
    "T27n1545_159:0807b24": "心俱有無記無色。義如前釋。云何善無色。",
    "T27n1545_159:0807b25": "答如無記心若退若生善法得起。此如前善",
    "T27n1545_159:0807b26": "無色起無記心俱釋。云何不善無色。答如無",
    "T27n1545_159:0807b27": "記心若退若生不善法得起。此如前不善無",
    "T27n1545_159:0807b28": "色起無記心俱釋。諸法欲界無色起彼法欲",
    "T27n1545_159:0807b29": "界心俱耶。答諸法欲界無色起。彼法或欲界",
    "T27n1545_159:0807c01": "心俱。或色界心俱。或無色界心俱。或不繫心",
    "T27n1545_159:0807c02": "俱。云何欲界心俱。答諸法彼心相應彼心俱",
    "T27n1545_159:0807c03": "有。欲界無色彼心相應。欲界無色者。謂欲界",
    "T27n1545_159:0807c04": "心所法彼心俱有。欲界無色者。謂彼法生老",
    "T27n1545_159:0807c05": "住無常。此中亦有同類得起。略故不說。云",
    "T27n1545_159:0807c06": "何色界心俱。答如色界心若生若勝進欲界",
    "T27n1545_159:0807c07": "法得起。及住色界心欲界諸根長養大種增",
    "T27n1545_159:0807c08": "益。彼法得生老住無常。色界心生欲界得起",
    "T27n1545_159:0807c09": "者。謂無色界歿。若生第四靜慮時。彼心與",
    "T27n1545_159:0807c10": "第四靜慮果。欲界通果心品諸得俱起。乃至",
    "T27n1545_159:0807c11": "若生初靜慮時。彼心與初靜慮果。欲界通",
    "T27n1545_159:0807c12": "果心品諸得俱起。如無色界歿生色界。上",
    "T27n1545_159:0807c13": "地歿生下地亦爾。色界心勝進欲界得起者。",
    "T27n1545_159:0807c14": "謂以世俗道離欲界染。第九無間道滅。解",
    "T27n1545_159:0807c15": "脫道起時。彼心與初靜慮果。欲界通果心品",
    "T27n1545_159:0807c16": "諸得俱起。乃至以世俗道離第三靜慮染。",
    "T27n1545_159:0807c17": "第九無間道滅。解脫道起時。彼心與第四靜",
    "T27n1545_159:0807c18": "慮果。欲界通果心品諸得俱起。已離欲染",
    "T27n1545_159:0807c19": "信勝解練根作見至。世俗加行道時。彼心與",
    "T27n1545_159:0807c20": "隨所應靜慮果。欲界通果心品諸得俱起。依",
    "T27n1545_159:0807c21": "未至定。乃至第四靜慮。時解脫阿羅漢練根",
    "T27n1545_159:0807c22": "作不動世俗加行道時。彼心與隨所應靜慮",
    "T27n1545_159:0807c23": "果。欲界通果心品諸得俱起。引發五通諸加",
    "T27n1545_159:0807c24": "行道五無間道。二解脫道。及世俗他心智通。",
    "T27n1545_159:0807c25": "解脫道時。雜修靜慮中間心時起四無量。初",
    "T27n1545_159:0807c26": "三解脫。八勝處前八遍處時起無礙解及依",
    "T27n1545_159:0807c27": "未至定乃至第四靜慮。世俗無礙解增長時",
    "T27n1545_159:0807c28": "起無諍願智邊際定。及增長時依未至定乃",
    "T27n1545_159:0807c29": "至第四靜慮。起空空無願無願無相無相等",
    "T27n1545_159:0808a01": "世俗諸功德。及增長時彼心與隨所應靜慮",
    "T27n1545_159:0808a02": "果。欲界通果心品諸得俱起。及住色界心。",
    "T27n1545_159:0808a03": "乃至彼法得生老住無常者。謂生欲界入色",
    "T27n1545_159:0808a04": "界定時。諸根大種長養增益。彼心與彼得四",
    "T27n1545_159:0808a05": "相俱起。云何無色界心俱。答如住無色界",
    "T27n1545_159:0808a06": "心。欲界諸根長養大種增益。彼法得生老住",
    "T27n1545_159:0808a07": "無常。謂生欲界入無色界定時。諸根大種",
    "T27n1545_159:0808a08": "長養增益彼心與彼得四相俱起。云何不繫",
    "T27n1545_159:0808a09": "心俱。答如不繫心勝進欲界法得起。及住不",
    "T27n1545_159:0808a10": "繫心欲界諸根長養大種增益。彼法得生老",
    "T27n1545_159:0808a11": "住無常。不繫心勝進欲界法得起者。謂住見",
    "T27n1545_159:0808a12": "道三類智時。彼心與苦集滅二現觀邊。所",
    "T27n1545_159:0808a13": "修欲界世俗智品諸得俱起。以無漏道離欲",
    "T27n1545_159:0808a14": "界染。第九無間道滅。解脫道起時。彼心與初",
    "T27n1545_159:0808a15": "靜慮果。欲界通果心品諸得俱起。乃至以無",
    "T27n1545_159:0808a16": "漏道離第三靜慮染。第九無間道滅。解脫道",
    "T27n1545_159:0808a17": "起時。彼心與第四靜慮果。欲界通果心品諸",
    "T27n1545_159:0808a18": "得俱起。金剛喻定滅。盡智起時。彼心與隨",
    "T27n1545_159:0808a19": "所應靜慮果。欲界通果心品諸得。及爾時所",
    "T27n1545_159:0808a20": "得欲界善法諸得俱起。已離欲染。信勝解練",
    "T27n1545_159:0808a21": "根作見至。無漏加行道時。有說。及解脫道",
    "T27n1545_159:0808a22": "時。彼心與隨所應靜慮果。欲界通果心品諸",
    "T27n1545_159:0808a23": "得俱起。時解脫阿羅漢練根作不動。依未",
    "T27n1545_159:0808a24": "至定乃至第四靜慮無漏加行道時。彼心與",
    "T27n1545_159:0808a25": "隨所應靜慮果。欲界通果心品諸得俱起。依",
    "T27n1545_159:0808a26": "一切地第九解脫道時。彼心與四靜慮果。",
    "T27n1545_159:0808a27": "欲界通果心品諸得。及爾時所得欲界善法",
    "T27n1545_159:0808a28": "諸得俱起起無漏他心智通時。雜修靜慮",
    "T27n1545_159:0808a29": "初後心時。依未至定乃至第四靜慮無漏無",
    "T27n1545_159:0808b01": "礙解等增長時。彼心與隨所應靜慮果。欲界",
    "T27n1545_159:0808b02": "通果心品諸得俱起及住不繫心。乃至彼法",
    "T27n1545_159:0808b03": "得生老住無常者。謂生欲界入無漏未至乃",
    "T27n1545_159:0808b04": "至無所有處定時。諸根大種長養增益。彼心",
    "T27n1545_159:0808b05": "與彼得四相俱起。設法欲界心俱起。彼法欲",
    "T27n1545_159:0808b06": "界無色耶。答諸法欲界心俱起。彼法或欲界",
    "T27n1545_159:0808b07": "無色。或色界無色。或無色界無色。或不繫無",
    "T27n1545_159:0808b08": "色。云何欲界無色。答諸法彼心相應彼心俱",
    "T27n1545_159:0808b09": "有。欲界無色義如前釋。云何色界無色。答",
    "T27n1545_159:0808b10": "如欲界心。若退若生色界法得起。欲界心退",
    "T27n1545_159:0808b11": "色界得起者。謂諸聖者已離色染。起欲界纏",
    "T27n1545_159:0808b12": "退時。彼心與色界四地修所斷法諸得俱",
    "T27n1545_159:0808b13": "起。乃至已離初靜慮染。未離第二靜慮染。",
    "T27n1545_159:0808b14": "起欲界纏退時彼心與色界一地。修所斷",
    "T27n1545_159:0808b15": "法諸得俱起。若諸異生已離色染。起欲界",
    "T27n1545_159:0808b16": "纏退時。彼心與色界四地見修所斷法諸得",
    "T27n1545_159:0808b17": "俱起。乃至已離初靜慮染。未離第二靜慮",
    "T27n1545_159:0808b18": "染。起欲界纏退時。彼心與色界一地見修",
    "T27n1545_159:0808b19": "所斷法諸得俱起。欲界心生色界得起者。謂",
    "T27n1545_159:0808b20": "從無色界歿生欲界時。彼心與色界四地。",
    "T27n1545_159:0808b21": "見修所斷法諸得俱起。乃至從第二靜慮歿",
    "T27n1545_159:0808b22": "生欲界時。彼心與色界一地。見修所斷法",
    "T27n1545_159:0808b23": "諸得俱起。云何無色界無色。答如欲界心",
    "T27n1545_159:0808b24": "若退若生無色界法得起。欲界心退無色界",
    "T27n1545_159:0808b25": "得起者。謂阿羅漢起欲界纏退時。彼心與",
    "T27n1545_159:0808b26": "無色界四地修所斷法諸得俱起。若不還者",
    "T27n1545_159:0808b27": "已離無所有處染。起欲界纏退時。彼心與",
    "T27n1545_159:0808b28": "無色界三地。修所斷法諸得俱起。乃至已離",
    "T27n1545_159:0808b29": "空無邊處染。未離識無邊處染。起欲界纏",
    "T27n1545_159:0808c01": "退時。彼心與無色界一地。修所斷法諸得",
    "T27n1545_159:0808c02": "俱起。若諸異生已離無所有處染。起欲界纏",
    "T27n1545_159:0808c03": "退時。彼心與無色界三地。見修所斷法諸",
    "T27n1545_159:0808c04": "得俱起。乃至已離空無邊處染。未離識無",
    "T27n1545_159:0808c05": "邊處染。起欲界纏退時。彼心與無色界一",
    "T27n1545_159:0808c06": "地。見修所斷法諸得俱起。欲界心生無色界",
    "T27n1545_159:0808c07": "得起者。謂從非想非非想處歿生欲界時。",
    "T27n1545_159:0808c08": "彼心與無色界三地。見修所斷法諸得俱起。",
    "T27n1545_159:0808c09": "乃至從識無邊處歿生欲界時。彼心與無",
    "T27n1545_159:0808c10": "色界一地。見修所斷法諸得俱起。云何不繫",
    "T27n1545_159:0808c11": "無色。答如欲界心退不繫法得起。謂阿羅漢",
    "T27n1545_159:0808c12": "退勝根住劣根時。彼欲界心與劣根品不",
    "T27n1545_159:0808c13": "繫得俱起。學退勝種性住劣種性亦爾。",
    "T27n1545_159:0808c14": "若諸聖者已離欲染。起欲界下下下中二品",
    "T27n1545_159:0808c15": "纏退時。彼心與一來果及勝果道諸得俱",
    "T27n1545_159:0808c16": "起。若起下上品纏退時。猶能護加行者。彼",
    "T27n1545_159:0808c17": "心亦與如前諸不繫得俱起。其有不能護",
    "T27n1545_159:0808c18": "加行者。彼心唯與一來果諸得俱起。若起",
    "T27n1545_159:0808c19": "中下乃至上中五品纏退時。彼心與預流果",
    "T27n1545_159:0808c20": "及勝果道諸得俱起。若起上上品纏退時。",
    "T27n1545_159:0808c21": "猶能護加行者。彼心亦與如前諸不繫得",
    "T27n1545_159:0808c22": "俱起。其有不能護加行者。彼心唯與預流",
    "T27n1545_159:0808c23": "果諸得俱起。若一來者前六品纏隨起何退。",
    "T27n1545_159:0808c24": "彼心隨應亦與如前諸不繫得俱起。問欲",
    "T27n1545_159:0808c25": "界心勝進不繫法得亦起。如或由施。或由",
    "T27n1545_159:0808c26": "戒。或由聞。或由思故。令於惡趣等得非",
    "T27n1545_159:0808c27": "擇滅。此中何故不說。有說。應說而不說者。",
    "T27n1545_159:0808c28": "當知此義有餘。如是說者。非擇滅雖不繫。",
    "T27n1545_159:0808c29": "而彼得非不繫。此中說不繫得起是故不",
    "T27n1545_159:0809a01": "說。",
    "T27n1545_159:0809a02": "諸法色界無色起。彼法色界心俱耶。答諸法",
    "T27n1545_159:0809a03": "色界無色起。彼法或色界心俱。或欲界心",
    "T27n1545_159:0809a04": "俱。或無色界心俱。或不繫心俱。云何色界",
    "T27n1545_159:0809a05": "心俱。答諸法彼心相應彼心俱有。色界無",
    "T27n1545_159:0809a06": "色義如前釋。云何欲界心俱。答如欲界心",
    "T27n1545_159:0809a07": "若退若生。色界法得起。此如前欲界心俱",
    "T27n1545_159:0809a08": "起色界無色說。云何無色界心俱。答如住",
    "T27n1545_159:0809a09": "無色界心。色界諸根長養大種增益。彼法",
    "T27n1545_159:0809a10": "得生老住無常。謂生色界入無色界定時。",
    "T27n1545_159:0809a11": "諸根大種長養增益。彼心與彼得四相俱起。",
    "T27n1545_159:0809a12": "云何不繫心俱。答如不繫心勝進色界法得",
    "T27n1545_159:0809a13": "起。及住不繫心。色界諸根長養大種增益。",
    "T27n1545_159:0809a14": "彼法得生老住無常。不繫心勝進色界得起",
    "T27n1545_159:0809a15": "者。謂住見道三類智時。彼心與苦集滅",
    "T27n1545_159:0809a16": "三現觀邊所修色界世俗智品諸得俱起。以",
    "T27n1545_159:0809a17": "無漏道離欲界染。若無漏為加行。諸加",
    "T27n1545_159:0809a18": "行道九無間道。九解脫道時。彼心與未來",
    "T27n1545_159:0809a19": "所修色界道諸得俱起。第九解脫道時。亦與",
    "T27n1545_159:0809a20": "初靜慮果。色界通果心品諸得俱起。以無漏",
    "T27n1545_159:0809a21": "道離初靜慮。乃至第三靜慮染時。若無漏",
    "T27n1545_159:0809a22": "為加行。諸加行道九無間道。九解脫道時。彼",
    "T27n1545_159:0809a23": "心與未來所修色界道諸得俱起。最後解脫",
    "T27n1545_159:0809a24": "道時。亦與第二靜慮乃至第四靜慮果。色界",
    "T27n1545_159:0809a25": "通果心品諸得俱起。以無漏道離第四靜慮",
    "T27n1545_159:0809a26": "染。及依未至定。乃至第四靜慮。離空無邊",
    "T27n1545_159:0809a27": "處乃至非想非非想處染。若無漏為加行諸",
    "T27n1545_159:0809a28": "加行道時。彼心與未來所修色界道諸得俱",
    "T27n1545_159:0809a29": "起。金剛喻定滅。盡智起時。彼心與爾時所得",
    "T27n1545_159:0809b01": "色界善諸得俱起。亦與隨所應靜慮果。色界",
    "T27n1545_159:0809b02": "通果心品諸得俱起。未離欲染信勝解練",
    "T27n1545_159:0809b03": "根作見至。若無漏為加行彼加行道時。有",
    "T27n1545_159:0809b04": "說。及解脫道時。彼心與未來所修色界道諸",
    "T27n1545_159:0809b05": "得俱起。已離欲染信勝解練根作見至。若",
    "T27n1545_159:0809b06": "無漏為加行彼加行道時。有說。及解脫道",
    "T27n1545_159:0809b07": "時。彼心與未來所修色界道諸得。及隨所應",
    "T27n1545_159:0809b08": "靜慮果。色界通果心品諸得俱起。時解脫阿",
    "T27n1545_159:0809b09": "羅漢練根作不動。依未至定乃至第四靜慮",
    "T27n1545_159:0809b10": "無漏加行道時。彼心與未來所修色界道諸",
    "T27n1545_159:0809b11": "得。及隨所應靜慮果。色界通果心品諸得俱",
    "T27n1545_159:0809b12": "起。依一切地第九解脫道時。彼心與爾時",
    "T27n1545_159:0809b13": "所得色界善諸得。及四靜慮果。色界通果心",
    "T27n1545_159:0809b14": "品諸得俱起。起無漏他心智通時。雜修靜",
    "T27n1545_159:0809b15": "慮初後心時。依未至定。乃至第四靜慮無漏。",
    "T27n1545_159:0809b16": "無礙解增長時。即依彼諸地起無漏念住",
    "T27n1545_159:0809b17": "時。彼心與未來所修色界道諸得。及隨所應",
    "T27n1545_159:0809b18": "靜慮果。色界通果心品諸得俱起。及住不繫",
    "T27n1545_159:0809b19": "心。乃至彼法得生老住無常者。謂生色界",
    "T27n1545_159:0809b20": "入無漏未至。乃至無所有處定時。諸根大種",
    "T27n1545_159:0809b21": "長養增益。彼心與彼得四相俱起。設法色界",
    "T27n1545_159:0809b22": "心俱起。彼法色界無色耶。答諸法色界心俱",
    "T27n1545_159:0809b23": "起。彼法或色界無色。或欲界無色。或無色界",
    "T27n1545_159:0809b24": "無。色或不繫無色。云何色界無色。答諸法彼",
    "T27n1545_159:0809b25": "心相應。彼心俱有色界無色義如前釋。云何",
    "T27n1545_159:0809b26": "欲界無色。答如色界心若生若勝進。欲界法",
    "T27n1545_159:0809b27": "得起。及住色界心欲界。諸根長養大種增",
    "T27n1545_159:0809b28": "益。彼法得生老住無常。此如前欲界無色起",
    "T27n1545_159:0809b29": "色界心俱釋。云何無色界無色。答如色界心",
    "T27n1545_159:0809c01": "若退若生。無色界法得起。色界心退無色界",
    "T27n1545_159:0809c02": "得起者。謂阿羅漢起色界纏退時。彼心與",
    "T27n1545_159:0809c03": "無色界四地。修所斷法諸得俱起。諸不還者",
    "T27n1545_159:0809c04": "已離無所有處染。起色界纏退時。彼心與",
    "T27n1545_159:0809c05": "無色界三地。修所斷法諸得俱起。乃至已離",
    "T27n1545_159:0809c06": "空無邊處染。未離識無邊處染。起色界纏",
    "T27n1545_159:0809c07": "退時。彼心與無色界一地。見修所斷法諸",
    "T27n1545_159:0809c08": "得俱起。若諸異生已離無所有處染。起色",
    "T27n1545_159:0809c09": "界纏退時。彼心與無色界三地。見修所斷法",
    "T27n1545_159:0809c10": "諸得俱起。乃至已離空無邊處染。未離識",
    "T27n1545_159:0809c11": "無邊處染。起色界纏退時。彼心與無色界",
    "T27n1545_159:0809c12": "一地。見修所斷法諸得俱起。色界心生無色",
    "T27n1545_159:0809c13": "界得起者。謂從非想非非想處歿生色界",
    "T27n1545_159:0809c14": "時。彼心與無色界三地。見修所斷法諸得俱",
    "T27n1545_159:0809c15": "起。乃至識無邊處歿生色界時。彼心與無",
    "T27n1545_159:0809c16": "色界一地。見修所斷法諸得俱起。云何不繫",
    "T27n1545_159:0809c17": "無色。答如色界心若退若勝進。不繫法得起。",
    "T27n1545_159:0809c18": "色界心退不繫得起者。謂阿羅漢起色界纏",
    "T27n1545_159:0809c19": "退時。彼心與不還果。及勝果道諸得俱起。",
    "T27n1545_159:0809c20": "色界心勝進不繫得起者。謂諸聖者以世俗",
    "T27n1545_159:0809c21": "道離欲界乃至第三靜慮染。若世俗為加",
    "T27n1545_159:0809c22": "行。一切加行無間解脫道時。彼心與未來所",
    "T27n1545_159:0809c23": "修不繫法諸得俱起。依未至定乃至第四靜",
    "T27n1545_159:0809c24": "慮。離第四靜慮乃至非想非非想處染。若世",
    "T27n1545_159:0809c25": "俗為加行。諸加行道時。彼心與未來所修不",
    "T27n1545_159:0809c26": "繫法諸得俱起。信勝解練根作見至。及依",
    "T27n1545_159:0809c27": "未至定乃至第四靜慮。時解脫阿羅漢練根",
    "T27n1545_159:0809c28": "作不動。若世俗為加行。諸加行道時。彼",
    "T27n1545_159:0809c29": "心與未來所修不繫法諸得俱起。若諸聖者",
    "T27n1545_159:0810a01": "引發諸通諸加行道。五無間道二解脫道。及",
    "T27n1545_159:0810a02": "世俗他心智通。解脫道時。雜修靜慮中間心",
    "T27n1545_159:0810a03": "時。若諸聖者起四無量。初三解脫。八勝處前",
    "T27n1545_159:0810a04": "八遍處時。起無礙解及依未至定乃至第",
    "T27n1545_159:0810a05": "四靜慮。世俗無礙解增長時起無諍願智。邊",
    "T27n1545_159:0810a06": "際定及增長時。依未至定乃至第四靜慮。",
    "T27n1545_159:0810a07": "起空空無願無願無相無相時。及聖者即依",
    "T27n1545_159:0810a08": "彼地。起不淨觀。持息念。世俗念住等諸功",
    "T27n1545_159:0810a09": "德。及增長時。彼心與未來所修不繫法諸得",
    "T27n1545_159:0810a10": "俱起。問色界心生時不繫法得亦起。如無色",
    "T27n1545_159:0810a11": "界歿生第四靜慮時。彼心與第三靜慮見修",
    "T27n1545_159:0810a12": "所斷蘊擇滅得俱起。乃至上地歿生初靜慮",
    "T27n1545_159:0810a13": "時。彼心與欲界見修所斷蘊擇滅得俱起。此",
    "T27n1545_159:0810a14": "中何故不說。答有說。應說而不說者當知",
    "T27n1545_159:0810a15": "此義有餘。如是說者。爾時所得擇滅雖",
    "T27n1545_159:0810a16": "不繫而彼諸得是色界繫。非不繫是故不",
    "T27n1545_159:0810a17": "說。"
}