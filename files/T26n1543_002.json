{
    "T26n1543_002:0775b15": "阿毘曇八犍度論卷第二",
    "T26n1543_002:0775b17": "迦旃延子造",
    "T26n1543_002:0775b18": "符秦罽賓三藏僧伽提婆",
    "T26n1543_002:0775b19": "共竺佛念譯",
    "T26n1543_002:0775b20": "阿毘曇雜犍度人跋渠第三",
    "T26n1543_002:0775b21": "[0775b21] 一人此生十二種緣，幾種過去、幾種未來、",
    "T26n1543_002:0775b22": "幾種現在？又世尊言。無明緣行受緣有。彼云",
    "T26n1543_002:0775b23": "何無明緣行。云何受緣有？無明緣行、受緣有，",
    "T26n1543_002:0775b24": "有何差別？頗行緣無明非緣明、緣明不緣無",
    "T26n1543_002:0775b25": "明、不緣明不緣無明耶？出息入息當言依身",
    "T26n1543_002:0775b26": "迴、當言依心迴耶？如色界眾生依身迴心，",
    "T26n1543_002:0775b27": "如是無色界眾生依何所迴？心無有中愛當",
    "T26n1543_002:0775b28": "言見諦斷、當言思惟斷？無有名是何等法？",
    "T26n1543_002:0775b29": "又世尊言：彼欲心得解脫、瞋恚愚癡心得解",
    "T26n1543_002:0775c01": "脫。何等心解脫？有欲無欲、有瞋恚無瞋恚、有",
    "T26n1543_002:0775c02": "愚癡無愚癡？過去未來現在未解脫心當言",
    "T26n1543_002:0775c03": "解脫耶、已解脫心當言解脫耶？又世尊言：於",
    "T26n1543_002:0775c04": "是當習厭無婬、習無婬解脫、習解脫泥洹。彼",
    "T26n1543_002:0775c05": "云何厭、云何無婬、云何解脫、云何泥洹？又世",
    "T26n1543_002:0775c06": "尊言：有斷界、無婬界、有盡界。彼云何斷界？云",
    "T26n1543_002:0775c07": "何無婬界？云何盡界。若斷界彼無婬界耶？設",
    "T26n1543_002:0775c08": "是無婬界，彼斷界耶？若斷界，彼盡界耶？設盡",
    "T26n1543_002:0775c09": "界，彼斷界耶？若無婬界，彼盡界耶？設盡界，彼",
    "T26n1543_002:0775c10": "無婬界耶？又世尊言：有斷想、有無婬想、有",
    "T26n1543_002:0775c11": "盡想。彼云何斷想？云何無婬想？云何盡想？此",
    "T26n1543_002:0775c12": "章義願具演說。",
    "T26n1543_002:0775c13": "[0775c13] 一人此生十二種緣，幾種過去、幾種未來、幾",
    "T26n1543_002:0775c14": "種現在？答曰：二種過去：無明、行，二未來：生、",
    "T26n1543_002:0775c15": "死也，八現在：識、名色、六入、更樂、痛、愛、受、有。又",
    "T26n1543_002:0775c16": "世尊言：無明緣行、受緣有。彼云何無明緣行？",
    "T26n1543_002:0775c17": "云何受緣有？答曰：無明緣行者，於是現行前",
    "T26n1543_002:0775c18": "世時所作行，彼行報今生得有，是謂無明緣",
    "T26n1543_002:0775c19": "行。受緣有者，於是現行於此生所作行，諸行",
    "T26n1543_002:0775c20": "受報當得未來有，是謂受緣有。無明緣行、受",
    "T26n1543_002:0775c21": "緣有，有何差別？答曰：無明緣行，於是現行前",
    "T26n1543_002:0775c22": "世時所作行，彼行報今生得有，彼行緣說一",
    "T26n1543_002:0775c23": "結無明。受緣有，於是現行今生作行，彼行報",
    "T26n1543_002:0775c24": "當得未來有，彼行緣說一切結。無明緣行、受",
    "T26n1543_002:0775c25": "緣有，是謂差別。頗行緣無明不緣明？答曰：",
    "T26n1543_002:0775c26": "無也。緣明不緣無明？答曰：此亦無也。不緣",
    "T26n1543_002:0775c27": "明不緣無明？答曰：此亦無也。何以故無？此",
    "T26n1543_002:0775c28": "眾生從久遠道言非道，彼於後時人間造行",
    "T26n1543_002:0775c29": "作粟散小王、或作邊王轉為大王，至遮迦越",
    "T26n1543_002:0776a01": "所欲自在，展轉相因無所不統得為人主，人",
    "T26n1543_002:0776a02": "界神界藥草樹木展轉生長。此是前心四緣，",
    "T26n1543_002:0776a03": "彼後心一增上緣。復次我今當說因緣。頗行",
    "T26n1543_002:0776a04": "緣無明不緣明耶？答：曰有。無明報染污行。頗",
    "T26n1543_002:0776a05": "行緣明不緣無明？答曰：有。除初明，諸餘無",
    "T26n1543_002:0776a06": "漏行。頗有行不緣明不緣無明？答曰：有。除",
    "T26n1543_002:0776a07": "無明報，諸餘不隱沒無記行。初明，善有漏",
    "T26n1543_002:0776a08": "行。出息入息當言依身迴、當言依心迴耶？",
    "T26n1543_002:0776a09": "答曰：出息入息如隨巧便，亦隨身迴、亦隨心",
    "T26n1543_002:0776a10": "迴。若出息入息但依身迴不依心迴者，此則",
    "T26n1543_002:0776a11": "入無思想定、滅盡定出息入息迴也。若出息",
    "T26n1543_002:0776a12": "入息依心迴不依身迴者，此則無色界人出",
    "T26n1543_002:0776a13": "息入息也。若出息入息依身迴、依心迴不如",
    "T26n1543_002:0776a14": "巧便，此則卵胎皮膜轉厚如酥酪，在母腹中",
    "T26n1543_002:0776a15": "諸根未具諸根未熟，入第四禪出息入息迴。",
    "T26n1543_002:0776a16": "但出息入息如其巧便依身迴、依心迴。下至",
    "T26n1543_002:0776a17": "摩訶阿鼻泥梨、上至淨居天，於其中間",
    "T26n1543_002:0776a18": "所有眾生，諸根不缺一切支節完具，出息入",
    "T26n1543_002:0776a19": "息如其巧便，盡依身迴、依心迴。如色界眾生",
    "T26n1543_002:0776a20": "依身心迴，如是無色眾生依何等心迴？答曰：",
    "T26n1543_002:0776a21": "命根處所亦復有餘心不相應行。無有中愛，",
    "T26n1543_002:0776a22": "當言見諦斷、當言思惟斷耶？答曰：無有中",
    "T26n1543_002:0776a23": "愛思惟斷，不得言見諦斷。或復有言：無有中",
    "T26n1543_002:0776a24": "愛，或見諦斷、或思惟斷。云何見諦斷？答曰：",
    "T26n1543_002:0776a25": "見諦所斷法無有中諸婬，是謂見諦斷。云何",
    "T26n1543_002:0776a26": "思惟斷？答曰：思惟所斷法無有中諸婬，是謂",
    "T26n1543_002:0776a27": "思惟斷。如我義，無有中愛思惟所斷。如是無",
    "T26n1543_002:0776a28": "有中愛思惟所斷耶？答曰：如是。若作是說，須",
    "T26n1543_002:0776a29": "陀洹能起此愛，使我斷壞乃至死？答曰：無。聽",
    "T26n1543_002:0776b01": "我所說。設當無有中愛思惟所斷，彼如是當",
    "T26n1543_002:0776b02": "言：須陀洹能起此愛斷壞乃至死？答曰：雖有",
    "T26n1543_002:0776b03": "此言，是義不然，不得作是語：須陀洹能起此",
    "T26n1543_002:0776b04": "愛無有中愛思惟所斷。不應言無有中愛思",
    "T26n1543_002:0776b05": "惟所斷。此事不然。頗有是言：須陀洹婬欲未",
    "T26n1543_002:0776b06": "盡地獄、畜生、餓鬼耶？答曰：如是。頗有是言：",
    "T26n1543_002:0776b07": "須陀洹能起此愛，我當作伊羅槃那龍王摩",
    "T26n1543_002:0776b08": "那斯善住，若閻浮地獄王？答曰：無。聽我所說。",
    "T26n1543_002:0776b09": "若須陀洹愛未盡地獄、畜生、餓鬼，當作是語：",
    "T26n1543_002:0776b10": "須陀洹能起此愛，我作伊羅槃那龍王摩那",
    "T26n1543_002:0776b11": "斯善住，若閻浮地獄王？答曰：雖有此言，是",
    "T26n1543_002:0776b12": "義不然。不得作是語：須陀洹能起此愛，我作",
    "T26n1543_002:0776b13": "伊羅槃那摩那斯善住，若閻浮地獄王。須陀",
    "T26n1543_002:0776b14": "洹欲意未盡地獄、畜生、餓鬼，不得作是語：須",
    "T26n1543_002:0776b15": "陀洹愛未盡地獄、畜生、餓鬼，此愛思惟斷。此",
    "T26n1543_002:0776b16": "事不然。頗作是語：諸纏所纏殺父母，此纏思",
    "T26n1543_002:0776b17": "惟所斷，須陀洹未盡耶？答曰：如是。頗作是",
    "T26n1543_002:0776b18": "語：須陀洹能起此纏諸纏殺父母？答曰：不",
    "T26n1543_002:0776b19": "也。聽我所說。諸纏所纏殺父母，此纏思惟所",
    "T26n1543_002:0776b20": "斷，須陀洹未盡。彼如是語：須陀洹能起此纏",
    "T26n1543_002:0776b21": "諸纏殺父母。答曰：雖有此言，是事不然。不應",
    "T26n1543_002:0776b22": "作是語：須陀洹能起此纏諸纏殺父母。諸纏",
    "T26n1543_002:0776b23": "所纏殺父母，此纏思惟所斷，須陀洹未盡，不",
    "T26n1543_002:0776b24": "得作是語：諸纏所纏殺父母，此纏思惟所斷，",
    "T26n1543_002:0776b25": "須陀洹未盡。此事不然。頗作是語：思惟所斷",
    "T26n1543_002:0776b26": "法無有思惟斷耶？答曰：如是。頗作是語：須陀",
    "T26n1543_002:0776b27": "洹能起彼緣愛耶？答曰：不也。聽我所說。若思",
    "T26n1543_002:0776b28": "惟所斷法無有思惟所斷，彼如是語：須陀洹能",
    "T26n1543_002:0776b29": "起彼緣愛。答曰：雖有此言，是事不然，不應作",
    "T26n1543_002:0776c01": "是語：須陀洹能起彼緣愛。思惟所斷法無有",
    "T26n1543_002:0776c02": "思惟所斷，不得作是語：思惟所斷法無有思",
    "T26n1543_002:0776c03": "惟所斷。此事不然。無有名何等法？答曰：三界",
    "T26n1543_002:0776c04": "無常。又世尊言：彼欲心解脫、恚心癡心解脫。",
    "T26n1543_002:0776c05": "云何心得解脫，有婬怒癡無婬怒癡？答曰：無",
    "T26n1543_002:0776c06": "婬怒癡。復有如是言：與婬怒癡心相應彼心",
    "T26n1543_002:0776c07": "解脫。彼不應作是語。何以故？非彼心此婬",
    "T26n1543_002:0776c08": "怒癡相合相依相應。彼婬怒癡未斷，如是心",
    "T26n1543_002:0776c09": "不解脫彼婬怒癡；彼婬怒癡斷，如是心解脫",
    "T26n1543_002:0776c10": "彼婬怒癡。世尊亦言：日月此五，曀、雲、&#x70DF;霧、塵、",
    "T26n1543_002:0776c11": "阿須倫。非彼日月此曀相合相依相應，此曀",
    "T26n1543_002:0776c12": "未盡，如是彼日月不明不熱不廣不淨。如此",
    "T26n1543_002:0776c13": "曀盡，彼日月明熱廣淨。如是，非彼心此婬怒",
    "T26n1543_002:0776c14": "癡相合相依相應。彼婬怒癡未斷，如是心不",
    "T26n1543_002:0776c15": "解脫彼婬怒癡；彼婬怒癡斷，心得解脫彼婬",
    "T26n1543_002:0776c16": "怒癡。何等心解脫？過去耶、未來耶、現在耶？",
    "T26n1543_002:0776c17": "答曰：未來心起即時解脫無餘障。此云何？",
    "T26n1543_002:0776c18": "如無礙道現前即滅，盡智現在前必生。若彼",
    "T26n1543_002:0776c19": "無礙道滅而生盡智，如是未來心生即時解",
    "T26n1543_002:0776c20": "脫無餘障。未解脫心當言解脫耶、已解脫心",
    "T26n1543_002:0776c21": "當言解脫耶？答曰：已解脫心當言解脫。若",
    "T26n1543_002:0776c22": "已解脫不得言當解脫、若當解脫不得言已",
    "T26n1543_002:0776c23": "解脫。已解脫心當解脫，此事不然。如向者語，",
    "T26n1543_002:0776c24": "世尊善說契經：",
    "T26n1543_002:0776c25": "「若斷欲無餘，  如入水蓮花；",
    "T26n1543_002:0776c26": " 比丘滅此彼，  如蛇脫皮去。」",
    "T26n1543_002:0776c27": "[0776c27] 已滅滅耶、不滅滅耶？答曰：已滅滅也。若已滅",
    "T26n1543_002:0776c28": "不得言當滅、若當滅不得言已滅。已滅當滅，",
    "T26n1543_002:0776c29": "此事不然。如向者語，世尊善說契經：",
    "T26n1543_002:0776c30": "「慢盡自定意，  善心一切脫，",
    "T26n1543_002:0777a01": " 一靖居無亂，  畏死度彼岸。」",
    "T26n1543_002:0777a02": "[0777a02] 已度度耶、未度度耶？答曰：已度度也。若已",
    "T26n1543_002:0777a03": "度不得言當度、若當度不得言已度。已度當",
    "T26n1543_002:0777a04": "度，此事不然。如向者語，世尊善說契經：",
    "T26n1543_002:0777a05": "「麋鹿依林，  鳥歸虛空，  法歸分別，",
    "T26n1543_002:0777a06": " 真人歸滅。」",
    "T26n1543_002:0777a07": "[0777a07] 又世尊言：習厭、習無婬、習無婬解脫、習",
    "T26n1543_002:0777a08": "解脫泥洹。彼云何厭？云何無欲？云何解脫？",
    "T26n1543_002:0777a09": "云何泥洹？云何厭？答曰：行臭處不淨，意常避",
    "T26n1543_002:0777a10": "之暫不喜見，是謂厭。云何無欲？答曰：彼厭",
    "T26n1543_002:0777a11": "相應無婬怒癡善根，是謂無欲。云何解脫？",
    "T26n1543_002:0777a12": "答曰：彼無婬怒癡善根相應，心已解脫、當",
    "T26n1543_002:0777a13": "解脫、今解脫，是謂解脫。彼云何泥洹？答曰：",
    "T26n1543_002:0777a14": "婬怒癡盡無餘，是謂泥洹。又世尊言：有斷",
    "T26n1543_002:0777a15": "界、有無婬界、有滅界。云何斷界？答曰：除愛",
    "T26n1543_002:0777a16": "結，諸餘結盡，是謂斷界。云何無婬界？答曰：",
    "T26n1543_002:0777a17": "愛結滅，是謂無婬界。云何滅界？答曰：諸結",
    "T26n1543_002:0777a18": "法滅，是謂滅界。所謂斷界，是無婬界耶？答曰：",
    "T26n1543_002:0777a19": "如是。設是無婬界，是斷界耶？答曰：如是。所謂",
    "T26n1543_002:0777a20": "斷界，是滅界耶？答：曰如是。設是滅界，是斷界",
    "T26n1543_002:0777a21": "耶？答曰如是。所謂無婬界，是滅界耶？答曰：如",
    "T26n1543_002:0777a22": "是。設滅界，是無婬界耶？答曰：如是。又世尊言：",
    "T26n1543_002:0777a23": "有斷想、有無婬想、有滅想。彼云何斷想？答曰：",
    "T26n1543_002:0777a24": "除愛結，諸餘結滅諸想性，是謂斷想。云何無",
    "T26n1543_002:0777a25": "婬想？答曰：愛結滅諸想性，是謂無婬想。云何",
    "T26n1543_002:0777a26": "滅想？答曰：諸結法滅諸想性，是謂滅想。[0777a26] 人",
    "T26n1543_002:0777a27": "跋渠第三竟(梵本一百四十八首盧長十六字)。",
    "T26n1543_002:0777a28": "阿毘曇雜犍度愛恭敬跋渠第四",
    "T26n1543_002:0777a29": "[0777a29] 云何愛恭敬？云何供養恭敬？云何身力？身力",
    "T26n1543_002:0777b01": "攝，幾入幾識識？云何數緣滅？云何非數緣滅？",
    "T26n1543_002:0777b02": "云何無常？無常、非數緣滅，有何差別？云何有",
    "T26n1543_002:0777b03": "餘泥洹界？云何無餘泥洹界？泥洹者，當言學",
    "T26n1543_002:0777b04": "耶、無學耶、非學非無學耶？又世尊言：彼成就",
    "T26n1543_002:0777b05": "無學戒身、無學定身、無學慧身、無學解脫",
    "T26n1543_002:0777b06": "身、無學解脫知見身。彼云何無學戒身、定身、",
    "T26n1543_002:0777b07": "慧身、解脫身、解脫知見身？又世尊言：一究竟",
    "T26n1543_002:0777b08": "非眾究竟。究竟名是何法耶？又世尊言：有",
    "T26n1543_002:0777b09": "諸異學實當斷諸受，於現法中不施設斷一",
    "T26n1543_002:0777b10": "切諸受，施設斷欲受、戒受、見受、非我受。此義",
    "T26n1543_002:0777b11": "云何？以何等故，外道異學於現法中不施設",
    "T26n1543_002:0777b12": "斷我受？有二智：知智、盡智。彼云何知智？云何",
    "T26n1543_002:0777b13": "盡智？若歸佛歸法歸比丘僧，彼何歸趣？此",
    "T26n1543_002:0777b14": "章義願具演說。",
    "T26n1543_002:0777b15": "[0777b15] 云何愛恭敬？云何供養恭敬？云何身力？愛恭",
    "T26n1543_002:0777b16": "敬者，彼云何愛？云何恭敬？愛云何？答曰：若愛",
    "T26n1543_002:0777b17": "相愛作愛，是謂愛。恭敬云何？若恭敬、善恭敬、",
    "T26n1543_002:0777b18": "善下。此云何？如一愛師意潤，彼由恭敬法、",
    "T26n1543_002:0777b19": "僧、和上、阿闍梨、同和上阿闍梨及諸尊",
    "T26n1543_002:0777b20": "重等梵行者，愛意潤，彼由恭敬，如是若愛",
    "T26n1543_002:0777b21": "彼作恭敬，是謂愛恭敬。供養恭敬者，二供",
    "T26n1543_002:0777b22": "養：法供養、衣食。供養恭敬云何？若恭敬、善恭",
    "T26n1543_002:0777b23": "敬、善下。此云何？如一作供養師，彼由恭敬",
    "T26n1543_002:0777b24": "僧、和上、阿闍梨、同和上阿闍梨及諸尊重",
    "T26n1543_002:0777b25": "等梵行者，作供養。彼由恭敬，如是若供養彼",
    "T26n1543_002:0777b26": "作恭敬，是謂供養恭敬。云何身力？答曰：若",
    "T26n1543_002:0777b27": "身力、身精進、身強、身方便、身勇，是謂身力。",
    "T26n1543_002:0777b28": "身力攝一入，細滑入。二識識，身識、意識。如二",
    "T26n1543_002:0777b29": "壯夫與共相撲，一人力勝、一人力劣，其多力",
    "T26n1543_002:0777c01": "者捉而知之，我力大彼、彼不如我。其力劣",
    "T26n1543_002:0777c02": "者捉復自知，彼力大我、我不如彼。如彼多力",
    "T26n1543_002:0777c03": "少力，俱攝一入細滑入。二識識，身識、意識。",
    "T26n1543_002:0777c04": "譬如二人，一人強力、一劣。彼處處捉，若撲",
    "T26n1543_002:0777c05": "若墮若執，此捉亦知彼強力此劣。如彼多力",
    "T26n1543_002:0777c06": "少力俱攝一入細滑入。二識識，身識、意識。云",
    "T26n1543_002:0777c07": "何？數緣盡云何？非數緣盡云何？無常數緣盡",
    "T26n1543_002:0777c08": "云何？答曰：其盡者是解脫，是謂數緣盡。非",
    "T26n1543_002:0777c09": "數緣盡云何？答曰：其盡者非解脫，是謂非",
    "T26n1543_002:0777c10": "數緣盡。無常云何？答曰：諸行變易，滅盡不住，",
    "T26n1543_002:0777c11": "是謂無常。無常、非數緣盡，有何差別？答曰：無",
    "T26n1543_002:0777c12": "常者，諸行變易滅盡不住。非數緣盡者，已脫",
    "T26n1543_002:0777c13": "苦患愁憂諸惱，不隨欲意未得離欲。無常、非",
    "T26n1543_002:0777c14": "數緣盡，此是差別。云何有餘泥洹界、無餘泥",
    "T26n1543_002:0777c15": "洹界？云何有餘泥洹界？答曰：若無著壽住活、",
    "T26n1543_002:0777c16": "四大未沒，彼造色五根與心周旋，是謂有餘",
    "T26n1543_002:0777c17": "泥洹界。於有餘泥洹界有結使滅盡，得到彼",
    "T26n1543_002:0777c18": "岸而取果證，是謂有餘泥洹界也。云何無餘",
    "T26n1543_002:0777c19": "泥洹界？答曰：無著餘久過去般泥洹四大滅",
    "T26n1543_002:0777c20": "盡，彼造色五根無心可迴旋，是謂無餘泥",
    "T26n1543_002:0777c21": "洹界。於無餘泥洹界，諸結使盡，是謂無餘泥",
    "T26n1543_002:0777c22": "洹界。泥洹者，當言學耶、無學耶、亦非學非無",
    "T26n1543_002:0777c23": "學耶？答曰：泥洹亦非學非無學也。或有作是",
    "T26n1543_002:0777c24": "言：泥洹或是學、或是無學、或是非學非無學。",
    "T26n1543_002:0777c25": "云何學？答曰：學得諸結使滅盡，得到彼岸而",
    "T26n1543_002:0777c26": "取果證，是謂為學。云何無學？答曰：無學得諸",
    "T26n1543_002:0777c27": "結使滅盡，得到彼岸而取果證，是謂無學",
    "T26n1543_002:0777c28": "也。云何非學非無學？答曰：有漏得諸結使滅",
    "T26n1543_002:0777c29": "盡，得到彼岸而取果證，是謂非學非無學。",
    "T26n1543_002:0778a01": "如我義，泥洹亦非學非無學。如是泥洹亦非",
    "T26n1543_002:0778a02": "學非無學耶？答曰：如是。頗作是說，諸先以",
    "T26n1543_002:0778a03": "世俗道斷欲瞋恚永盡無餘，此不修四聖諦，",
    "T26n1543_002:0778a04": "若得四諦始得四諦，得阿那含學耶？答曰：",
    "T26n1543_002:0778a05": "如是。頗作是說，諸先以世俗道得諸結使滅",
    "T26n1543_002:0778a06": "盡，得到彼岸而取果證，得阿那含果。此是",
    "T26n1543_002:0778a07": "學耶？答曰：非也。若當先以世俗道得諸結使",
    "T26n1543_002:0778a08": "滅盡，得到彼岸而取果證得阿那含果當是",
    "T26n1543_002:0778a09": "學者，先亦是學未得阿那含果。未得彼時如",
    "T26n1543_002:0778a10": "是學，此事不然。頗作是言，向阿羅漢果證諸",
    "T26n1543_002:0778a11": "結盡學，得阿羅漢無學耶？答曰：如是。頗作是",
    "T26n1543_002:0778a12": "說，向阿羅漢果證諸結盡，學得阿羅漢果，彼",
    "T26n1543_002:0778a13": "是無學耶？答曰：不也。若當向阿羅漢果證結",
    "T26n1543_002:0778a14": "盡，學得阿羅漢是無學者，本是無學未得阿",
    "T26n1543_002:0778a15": "羅漢，不得彼時如是無學。此事不然。頗作是",
    "T26n1543_002:0778a16": "說，阿羅漢結盡無學，失阿羅漢學耶？答曰：如",
    "T26n1543_002:0778a17": "是。頗作是說，阿羅漢諸結盡無學，失阿羅漢，",
    "T26n1543_002:0778a18": "彼是學耶？答曰：不也。若當阿羅漢結盡無學，",
    "T26n1543_002:0778a19": "失阿羅漢，當是學者，本亦是學，未失阿羅漢，",
    "T26n1543_002:0778a20": "不得彼時如是學。此事不然。何以故？泥洹非",
    "T26n1543_002:0778a21": "學非無學、不有學不有無學。若當泥洹非學",
    "T26n1543_002:0778a22": "非無學、有學學有無學，此二種法亂法不",
    "T26n1543_002:0778a23": "定法則有壞法，亦不可知住法。世尊亦不說",
    "T26n1543_002:0778a24": "泥洹非學非無學、有學學有無學。但泥洹不",
    "T26n1543_002:0778a25": "有學不有無學，以是故常一切時一切住不",
    "T26n1543_002:0778a26": "腐敗無變易法，泥洹非學非無學。又世尊言：",
    "T26n1543_002:0778a27": "彼無學成就戒身、定身、慧身、解脫身、無學解脫",
    "T26n1543_002:0778a28": "知見身。彼云何無學戒身、定身、慧身、解脫身、",
    "T26n1543_002:0778a29": "云何無學解脫知見身？云何無學戒身？答曰：",
    "T26n1543_002:0778b01": "無學身護口護命清淨(八等之一)，是謂無學戒身。云",
    "T26n1543_002:0778b02": "何無學定身？答曰：無學空無想無願，是謂無",
    "T26n1543_002:0778b03": "學定身。云何無學慧身？答曰：無學思惟相應",
    "T26n1543_002:0778b04": "緣擇法擇觀種種觀分別，此謂無學慧身。云",
    "T26n1543_002:0778b05": "何無學解脫身？答曰：無學思惟相應意解脫",
    "T26n1543_002:0778b06": "已解脫當解脫，此謂無學解脫身。云何無學解",
    "T26n1543_002:0778b07": "脫知見身？答曰：盡智、無生智。復次無學苦智",
    "T26n1543_002:0778b08": "習智無學慧身，無學盡智道智無學解脫知",
    "T26n1543_002:0778b09": "見身。復次無學苦智習智道智無學慧身，無",
    "T26n1543_002:0778b10": "學盡智無學解脫知見身。又世尊言：一究竟",
    "T26n1543_002:0778b11": "非眾究竟。究竟名何等法？答曰：世尊說，或",
    "T26n1543_002:0778b12": "道究竟或泥洹究竟。云何為道？答曰：如所說：",
    "T26n1543_002:0778b13": "「如不知道，  一聰明慢，  未到究竟，",
    "T26n1543_002:0778b14": " 未道御死。」",
    "T26n1543_002:0778b15": "[0778b15] 此道云何泥洹？答曰：如所說：",
    "T26n1543_002:0778b16": "「究竟到不畏，  無縛亦無悔，",
    "T26n1543_002:0778b17": " 已脫於有刺，  此身是後邊。",
    "T26n1543_002:0778b18": " 是謂最畢竟，  息跡無有上，",
    "T26n1543_002:0778b19": " 盡一切之相，  練&#x8FF9;無有上。」",
    "T26n1543_002:0778b20": "[0778b20] 如彼數目犍連婆羅門，往至佛所問如此事：",
    "T26n1543_002:0778b21": "一切世尊瞿曇沙門弟子，如是教、如是訓畢",
    "T26n1543_002:0778b22": "究竟無餘泥洹。世尊告曰：此目犍連不定，或",
    "T26n1543_002:0778b23": "得或不得此泥洹。又世尊言：外道異學實斷",
    "T26n1543_002:0778b24": "諸受，於現法中不施設斷諸受施設，斷欲受、",
    "T26n1543_002:0778b25": "戒受、見受、非我受，彼有如是說，佛世尊說少",
    "T26n1543_002:0778b26": "法。彼不得如是說。何以故？佛不妄說法。復有",
    "T26n1543_002:0778b27": "作是說，以現少滅，彼不得如是說。何以故？若",
    "T26n1543_002:0778b28": "見天人於我受中少滅證，然佛世尊廣為說",
    "T26n1543_002:0778b29": "法無有極，乃至天人奉行。於彼有異學梵志",
    "T26n1543_002:0778c01": "受佛語名，持入、陰、蓋、意止、覺意具足不具足。",
    "T26n1543_002:0778c02": "於彼有異學梵志受欲受名者，彼如是說：我",
    "T26n1543_002:0778c03": "施設斷欲受、諸戒受、見受名者。彼如是說，我",
    "T26n1543_002:0778c04": "施設斷戒受見受，如眾多比丘中食後雲集昇",
    "T26n1543_002:0778c05": "講堂，有異學眾多梵志往至如是問：沙門瞿",
    "T26n1543_002:0778c06": "曇為弟子如是說法，於是斷五蓋覆心慧力",
    "T26n1543_002:0778c07": "羸，專四意止、修七覺意。我等亦當為弟子如",
    "T26n1543_002:0778c08": "是說法，於是斷五蓋覆心慧力羸，專四意止、",
    "T26n1543_002:0778c09": "修七覺意。此我等與彼沙門瞿曇有何等異？",
    "T26n1543_002:0778c10": "此婆羅門不識蓋，況當識意止覺意。然佛世",
    "T26n1543_002:0778c11": "尊廣為說法無有極，乃至天人奉行。於彼有",
    "T26n1543_002:0778c12": "異學梵志受佛語名，持入、陰、蓋、意止、覺意具",
    "T26n1543_002:0778c13": "足不具足。於彼有異學梵志受欲受名者，彼",
    "T26n1543_002:0778c14": "如是說：我施設斷欲受、諸戒受、見受名者。彼",
    "T26n1543_002:0778c15": "如是說我施設斷戒受、見受。如彼檀提婆羅",
    "T26n1543_002:0778c16": "門身生癰疽如蛇，無常實苦、實空、實無我。復",
    "T26n1543_002:0778c17": "以二手摩抆身言：此瞿曇不病此泥洹，此檀",
    "T26n1543_002:0778c18": "提梵志不識不病，況當識見泥洹。然佛世尊",
    "T26n1543_002:0778c19": "廣為說法，乃至天人奉行。彼異學梵志聞佛",
    "T26n1543_002:0778c20": "語名，持入、陰、蓋、意止、覺意是具足不具足者，",
    "T26n1543_002:0778c21": "於彼有異學梵志受欲受名者，彼如是說：我",
    "T26n1543_002:0778c22": "施設斷欲受、諸戒受、見受名者。彼如是說，我",
    "T26n1543_002:0778c23": "施設斷我、施設斷戒受見受。此義云何？以何",
    "T26n1543_002:0778c24": "等故，外道異學不施設斷我受？答曰：外道異",
    "T26n1543_002:0778c25": "學，長夜著己身、著眾生、著人、著壽命，彼多聞",
    "T26n1543_002:0778c26": "者非如是時說我施設斷我受。有二智，知智、",
    "T26n1543_002:0778c27": "盡智。彼云何知智？云何盡智？云何知智？答曰：",
    "T26n1543_002:0778c28": "諸智見明覺修行，是謂知智。云何盡智？答",
    "T26n1543_002:0778c29": "曰：婬怒癡盡無餘、一切結盡無餘，是謂盡",
    "T26n1543_002:0779a01": "智。世尊或說知智，或說泥洹。云何知智？答曰：",
    "T26n1543_002:0779a02": "如所說。此賢年少者，一切世能解，若此愛生",
    "T26n1543_002:0779a03": "苦，能已智聰明，若用行則說，不用則不說，不",
    "T26n1543_002:0779a04": "作歌誦者，能已智聰明。此曰知智。云何泥",
    "T26n1543_002:0779a05": "洹？答曰：如所說。當說智知法已知人。云何",
    "T26n1543_002:0779a06": "智？答曰：婬怒癡盡無餘、一切結盡無餘，是曰",
    "T26n1543_002:0779a07": "智也。云何知法？答曰：五盛陰是。云何已知",
    "T26n1543_002:0779a08": "人？答曰：漏盡阿羅漢。是此泥洹。諸歸佛趣，",
    "T26n1543_002:0779a09": "彼何歸趣？答曰：諸法實有數想施設說語迴",
    "T26n1543_002:0779a10": "轉，佛者彼覺行歸趣無學法。歸法趣者，彼何",
    "T26n1543_002:0779a11": "歸趣？答曰？愛盡無婬滅說泥洹，彼此歸趣。諸",
    "T26n1543_002:0779a12": "歸僧趣，彼何歸趣？答曰：諸法實有數想施設",
    "T26n1543_002:0779a13": "說語迴轉，僧者彼僧行歸趣學法無學法。[0779a13] 愛",
    "T26n1543_002:0779a14": "恭敬品第四竟(梵本三百七十三首盧長十字)。",
    "T26n1543_002:0779a15": "阿毘曇雜犍度無慚愧跋渠第五",
    "T26n1543_002:0779a16": "[0779a16] 云何無慚？云何無愧？無慚、無愧有何差別？云",
    "T26n1543_002:0779a17": "何慚？云何愧？慚、愧有何差別？云何增不善根？",
    "T26n1543_002:0779a18": "云何微？云何欲界增善根？云何微？若心過去，",
    "T26n1543_002:0779a19": "一切彼心變易耶？設心變易，一切彼心過去",
    "T26n1543_002:0779a20": "耶？若心染污，一切彼心變易耶？設心變易，一",
    "T26n1543_002:0779a21": "切彼心染污耶？一切調盡與戲相應耶？一切",
    "T26n1543_002:0779a22": "戲盡與調相應耶？一切睡盡與眠相應耶？一",
    "T26n1543_002:0779a23": "切眠盡與睡相應耶？眠當言善耶、不善耶、無",
    "T26n1543_002:0779a24": "記耶？眠時當言福迴耶、非福迴耶、非福非不",
    "T26n1543_002:0779a25": "福迴耶？夢名何等法？五蓋攝諸蓋，諸蓋攝",
    "T26n1543_002:0779a26": "五蓋。諸蓋，彼是覆耶？設覆，彼是蓋耶？諸欲界",
    "T26n1543_002:0779a27": "繫無明使，一切彼不善耶？設諸不善者，一切",
    "T26n1543_002:0779a28": "彼欲界繫無明使耶？諸色無色界無明使者，",
    "T26n1543_002:0779a29": "一切彼無記耶？設諸無記者，一切彼色無色",
    "T26n1543_002:0779b01": "界無明使耶？諸苦諦習諦所斷無明使，一切",
    "T26n1543_002:0779b02": "彼一切遍耶？設諸一切遍，一切彼苦諦習諦",
    "T26n1543_002:0779b03": "所斷無明使耶？諸盡諦道諦所斷無明使，一",
    "T26n1543_002:0779b04": "切彼非一切遍耶，設諸非一切遍，一切彼盡",
    "T26n1543_002:0779b05": "諦道諦所斷無明使耶？云何不共無明使？云",
    "T26n1543_002:0779b06": "何不共調纏？此章義願具演說。",
    "T26n1543_002:0779b07": "[0779b07] 云何無慚？云何無愧？云何無慚？答曰：可慚不",
    "T26n1543_002:0779b08": "慚、可避不避，亦不避他、不恭敬、不善恭敬、不",
    "T26n1543_002:0779b09": "善往來，是謂無慚，云何無愧？答曰：若不愧、不",
    "T26n1543_002:0779b10": "善愧、不愧他、可羞不羞不羞他、不畏惡事、惡",
    "T26n1543_002:0779b11": "事不見畏，是謂無愧。無慚、無愧有何差別？",
    "T26n1543_002:0779b12": "答曰：不善往來無慚，惡事不見畏無愧，無慚、",
    "T26n1543_002:0779b13": "無愧是謂差別。云何慚？云何愧？云何慚？答曰：",
    "T26n1543_002:0779b14": "可慚慚、可避避、可避他、恭敬、善恭敬、善往來，",
    "T26n1543_002:0779b15": "是謂為慚。云何為愧？答曰：可愧愧、可羞羞、",
    "T26n1543_002:0779b16": "可羞他、惡事畏、見惡事畏，是謂愧。慚、愧有",
    "T26n1543_002:0779b17": "何差別？答曰：善往來慚，惡事見惡事怖愧，慚",
    "T26n1543_002:0779b18": "愧是謂差別。云何增不善根？云何微？云何增？",
    "T26n1543_002:0779b19": "答曰：諸不善根斷善根者，斷欲界婬此最初",
    "T26n1543_002:0779b20": "滅時，是謂為增。云何微？答曰：度欲無婬最",
    "T26n1543_002:0779b21": "後滅者，諸已滅欲得無婬，是謂微。云何欲界",
    "T26n1543_002:0779b22": "繫增善根？云何微？云何增？答曰：菩薩於正",
    "T26n1543_002:0779b23": "法越次取證，修行得等智若如來得盡智，",
    "T26n1543_002:0779b24": "於婬怒癡盡得善根，是謂增。云何微？答曰：",
    "T26n1543_002:0779b25": "斷善根時諸最後滅諸已滅得數斷善根，是",
    "T26n1543_002:0779b26": "謂微。諸心過去，一切彼心變易耶？答曰：如是：",
    "T26n1543_002:0779b27": "諸心過去一切彼心變易。頗有心變易？彼心不",
    "T26n1543_002:0779b28": "過去耶？答曰：有，未來現在欲瞋恚相應心。世",
    "T26n1543_002:0779b29": "尊亦說：若賊來俱鋸刃割截身體，彼當俱鋸",
    "T26n1543_002:0779c01": "刃割截身體時心有變易。亦復說若比丘",
    "T26n1543_002:0779c02": "變易心也。諸心染污，一切彼心變易耶？答曰：",
    "T26n1543_002:0779c03": "如是，諸心染污一切彼心變易也。頗有心變易、",
    "T26n1543_002:0779c04": "彼心不染污耶？答曰：有，過去欲不相應心、未",
    "T26n1543_002:0779c05": "來現在瞋恚相應心。世尊亦說：若賊來俱鋸",
    "T26n1543_002:0779c06": "刃割截身體，彼當俱鋸刃割截身體時心",
    "T26n1543_002:0779c07": "有變易。一切調與戲相應耶？答曰：或調不",
    "T26n1543_002:0779c08": "與戲相應。云何調不與戲相應？答曰：不戲不",
    "T26n1543_002:0779c09": "息不休，調稍稍、調心熾盛，是謂調不與戲",
    "T26n1543_002:0779c10": "相應。云何戲不與調相應？答曰：不染污心",
    "T26n1543_002:0779c11": "若所作惡悔戲，是謂戲不調相應。云何調",
    "T26n1543_002:0779c12": "與戲相應？答曰：染污心所作惡悔戲，是謂調",
    "T26n1543_002:0779c13": "戲相應。云何非調非戲相應？答曰：除上爾",
    "T26n1543_002:0779c14": "所事。一切睡眠相應耶？答曰：或睡不眠相應。",
    "T26n1543_002:0779c15": "云何睡不眠相應？答曰：未眠時身不軟心不",
    "T26n1543_002:0779c16": "軟、身重心重、身瞪瞢心瞪瞢、身憒心憒，",
    "T26n1543_002:0779c17": "身睡心睡睡所纏，是謂睡不眠相應。云何眠",
    "T26n1543_002:0779c18": "不睡相應？答曰：不染污心眠夢，是謂眠不睡",
    "T26n1543_002:0779c19": "相應。云何睡眠相應？答曰：染污心眠夢，是謂",
    "T26n1543_002:0779c20": "睡眠相應。云何不睡不眠？答曰：除上爾所事。",
    "T26n1543_002:0779c21": "眠當言善耶、不善耶、當言無記耶？答曰：眠",
    "T26n1543_002:0779c22": "或善、或不善、或無記。云何為善？答曰：善心眠",
    "T26n1543_002:0779c23": "夢是謂善。云何不善？答曰：不善心眠夢是",
    "T26n1543_002:0779c24": "謂不善。云何無記？答曰：除上爾所事。眠時所",
    "T26n1543_002:0779c25": "作福當言迴耶、所作不福當言迴耶、所作福",
    "T26n1543_002:0779c26": "所作不福當言迴耶？答曰：眠時或所作福當",
    "T26n1543_002:0779c27": "言迴、或所作不福當言迴、或所作福所作",
    "T26n1543_002:0779c28": "不福不當言迴。云何眠時所作福當言迴？答",
    "T26n1543_002:0779c29": "曰：如夢中施與作福、持戒守齋，如眠時餘福",
    "T26n1543_002:0780a01": "心迴。何以故，如善心眠。如是眠時所作福，當",
    "T26n1543_002:0780a02": "言迴。云何眠時所作不福當言迴耶？答曰：如",
    "T26n1543_002:0780a03": "夢中殺生、盜、行邪婬、如言妄語、飲酒，如眠時",
    "T26n1543_002:0780a04": "餘不福心迴。何以故？如不善心眠。如是眠時",
    "T26n1543_002:0780a05": "所作，不福當言迴也。云何眠時所作福所",
    "T26n1543_002:0780a06": "作不福不當言迴耶？答曰：如眠時非福心非",
    "T26n1543_002:0780a07": "無福心不迴。何以故？如無記心眠。如是眠",
    "T26n1543_002:0780a08": "時所作福所作非福，不當言迴也。夢名何",
    "T26n1543_002:0780a09": "等法？答曰：眠時諸緣心心念法，迴覺已便憶",
    "T26n1543_002:0780a10": "如說如是如是我見夢。五蓋攝諸蓋、諸蓋",
    "T26n1543_002:0780a11": "攝五蓋？答曰：諸蓋攝五蓋，非五蓋攝諸蓋。不",
    "T26n1543_002:0780a12": "攝何等？答曰：無明蓋也。世尊亦說：無明覆愛",
    "T26n1543_002:0780a13": "結繫，如是愚得此身、聰明亦如是。若蓋，彼覆",
    "T26n1543_002:0780a14": "耶？答曰：或蓋彼不覆。云何蓋彼不覆？答曰：過",
    "T26n1543_002:0780a15": "去未來五蓋是謂蓋，彼非覆。云何覆，彼非蓋？",
    "T26n1543_002:0780a16": "答曰：除五蓋，諸結使現在前，是謂覆彼非蓋",
    "T26n1543_002:0780a17": "也。云何蓋彼覆？答曰：五蓋展轉現在前，是謂",
    "T26n1543_002:0780a18": "蓋彼覆。云何非蓋彼非覆？答曰：除上爾所事。",
    "T26n1543_002:0780a19": "諸欲界繫無明使，一切彼不善乎？答曰：如是，",
    "T26n1543_002:0780a20": "諸不善，一切彼欲界繫無明使。頗有欲界繫",
    "T26n1543_002:0780a21": "無明使非彼不善乎？答曰：有，欲界身見、邊見",
    "T26n1543_002:0780a22": "相應無明使。諸色無色界無明使，一切彼無",
    "T26n1543_002:0780a23": "記耶？答曰：如是。諸色無色界無明使，一切彼",
    "T26n1543_002:0780a24": "無記也。頗有無記非彼色無色界無明使耶？",
    "T26n1543_002:0780a25": "答曰：有。欲界身見、邊見相應無明使。諸苦諦",
    "T26n1543_002:0780a26": "習諦所斷無明使，彼一切遍耶？答曰：如是，諸",
    "T26n1543_002:0780a27": "一切遍，一切彼苦諦習諦所斷無明使。頗有",
    "T26n1543_002:0780a28": "苦諦習諦所斷無明使，彼非一切遍耶？答曰：",
    "T26n1543_002:0780a29": "有，苦諦習諦所斷，非一切遍相應無明使。諸",
    "T26n1543_002:0780b01": "盡諦道諦所斷無明使一切，彼不一切遍耶？",
    "T26n1543_002:0780b02": "答曰：如是。諸盡諦道諦所斷無明使，非一",
    "T26n1543_002:0780b03": "切彼非一切遍耶？頗不一切遍，非彼盡諦道",
    "T26n1543_002:0780b04": "諦所斷無明使耶？答曰：有，苦諦習諦所斷不",
    "T26n1543_002:0780b05": "一切遍相應無明使。云何不共無明使？答曰：",
    "T26n1543_002:0780b06": "苦不忍習盡道不忍。云何不共調纏？答曰：",
    "T26n1543_002:0780b07": "無不共調纏。[0780b07] 無慚愧跋渠第五竟(梵本二百二十首盧)。"
}