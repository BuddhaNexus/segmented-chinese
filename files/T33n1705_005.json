{
    "T33n1705_005:0276b02": "仁王護國般若經疏卷第五",
    "T33n1705_005:0276b04": "天台智者大師說　門人灌頂記",
    "T33n1705_005:0276b05": "菩薩教化品之餘",
    "T33n1705_005:0276b06": "時諸大眾下。第三辨大眾得益。文三。一天",
    "T33n1705_005:0276b07": "及三趣得益。二八部得益。三得道賒",
    "T33n1705_005:0276b08": "促。初中言無生忍者。通教三地已上。別",
    "T33n1705_005:0276b09": "教初地已上。圓教初住已上矣。問云何惡",
    "T33n1705_005:0276b10": "道得無生忍。答大經云。一切眾生皆有佛性。",
    "T33n1705_005:0276b11": "必當成佛。今遇佛善知識故得道也。及戒乘",
    "T33n1705_005:0276b12": "緩急前已具明。以三品戒緩生惡道。大乘急",
    "T33n1705_005:0276b13": "故。以惡道身見佛聞法。八部下。二八部",
    "T33n1705_005:0276b14": "得益也。三生入正位者下。三得道賒促。",
    "T33n1705_005:0276b15": "由根有利鈍悟有淺深也。正位二義。一人空。",
    "T33n1705_005:0276b16": "別教十解圓十信得。二法空。別教初地圓教",
    "T33n1705_005:0276b17": "初住得。聞法已後。一生乃至十生得正位也。",
    "T33n1705_005:0276b18": "例如法華中損生云云。佛告。下大章第三如",
    "T33n1705_005:0276b19": "來述成。文二。初讚能說。後讚所說。初文二。",
    "T33n1705_005:0276b20": "先正讚後述讚。初文二。一告眾而告實得道",
    "T33n1705_005:0276b21": "果者。以權行自知月光本迹。實則不知故",
    "T33n1705_005:0276b22": "告之也。善男子是月光下。二發迹。昔於龍",
    "T33n1705_005:0276b23": "光所為第四住炎慧開士。我為第八等觀菩",
    "T33n1705_005:0276b24": "薩。我今成佛。則月光為法雲菩薩。何以知然。",
    "T33n1705_005:0276b25": "師子吼者名決定說。若非十地不能堪也。",
    "T33n1705_005:0276b26": "又淨名歎十地菩薩云。能師子吼名聞十方",
    "T33n1705_005:0276b27": "也。如是如是下。二述讚。先讚勝解。王所",
    "T33n1705_005:0276b28": "說教稱所詮理。教理相稱故再言如是。自九",
    "T33n1705_005:0276b29": "地已下。心口不能思不能議也。次明解般",
    "T33n1705_005:0276c01": "若。云唯佛與佛乃知斯事。經有作以佛非",
    "T33n1705_005:0276c02": "也。唯汝解此乃同佛地。不為菩薩發問如",
    "T33n1705_005:0276c03": "是也。善男子下第二讚所說法。文三。初正",
    "T33n1705_005:0276c04": "讚二勸修後大眾供養。初文三。初釋不思議。",
    "T33n1705_005:0276c05": "次釋不可度量。後釋唯佛乃知。初更三。一略",
    "T33n1705_005:0276c06": "說。次假徵二藏。後廣釋。初文更四。一標",
    "T33n1705_005:0276c07": "數。謂十四般若也。三忍地下。二配當三忍。",
    "T33n1705_005:0276c08": "謂便忍三品。十住十止十堅心也。地地上",
    "T33n1705_005:0276c09": "中下三十忍者從初地至十地。各有上中下。",
    "T33n1705_005:0276c10": "十地成三十忍也。一切行藏下。三藏攝。一",
    "T33n1705_005:0276c11": "切行藏謂十三忍。一切佛藏即上品寂滅。此",
    "T33n1705_005:0276c12": "二攝諸功德故名藏。不可思議者。四結不可",
    "T33n1705_005:0276c13": "思議也。何以故。二假徵行佛二藏也。一切",
    "T33n1705_005:0276c14": "諸佛下。三依義廣釋。文三。初就佛明不思",
    "T33n1705_005:0276c15": "議。二合釋二藏明不思議。後雙結二藏明不",
    "T33n1705_005:0276c16": "思議。初文二。先就化身明無生滅。二逐難重",
    "T33n1705_005:0276c17": "釋。今初文二。一立二蕩。今初。法身無相。為",
    "T33n1705_005:0276c18": "物故形王宮生雙林滅。以生滅化眾生也。而",
    "T33n1705_005:0276c19": "無生下二蕩。其用彌廣其體彌寂。故無生",
    "T33n1705_005:0276c20": "滅化也。無自他下。逐難重釋。先法後喻。今",
    "T33n1705_005:0277a01": "初。彼我兩亡故無自他。境智俱絕故無二。中",
    "T33n1705_005:0277a02": "道最上故第一。即動是寂故非化。即寂是",
    "T33n1705_005:0277a03": "動故非不化。非無無相者釋其潛疑。恐人",
    "T33n1705_005:0277a04": "聞無生死化等。即謂無有出世無相之法。",
    "T33n1705_005:0277a05": "故釋其疑云非無無相無去來等。但求去",
    "T33n1705_005:0277a06": "來不可得。故云無去來耳。如虛空者二舉",
    "T33n1705_005:0277a07": "喻也。一切眾生下。二合釋二藏明不思",
    "T33n1705_005:0277a08": "議。文二。先釋後結。釋中二。初人法相對辨不",
    "T33n1705_005:0277a09": "思議。後境智相對辨不思議。初中更二。一明",
    "T33n1705_005:0277a10": "人空。二明法空。初文二。初以三義辨眾生",
    "T33n1705_005:0277a11": "空。後就眾名辨我人空。今初也。言三義者。",
    "T33n1705_005:0277a12": "一無生滅。二無縛解。三非因果非不因果。",
    "T33n1705_005:0277a13": "眾生義無所得。離苦故無生無滅。離集故",
    "T33n1705_005:0277a14": "無縛無脫。離集則非因離苦則非果。雖非因",
    "T33n1705_005:0277a15": "果而因果宛然。故云非不因果。又大品云。色",
    "T33n1705_005:0277a16": "空受想行識空。以五陰空故將何有生。故無",
    "T33n1705_005:0277a17": "生既無生何有滅。故無滅。無縛無解者。大論",
    "T33n1705_005:0277a18": "五十一云。五眾無縛無脫若畢竟空無有作",
    "T33n1705_005:0277a19": "者。誰縛誰解。凡夫人法虛假不可得。故非縛。",
    "T33n1705_005:0277a20": "聖人畢竟不可得。故非解。乃至菩薩住是",
    "T33n1705_005:0277a21": "道中。諸煩惱不牽墮凡夫中。故言不縛。不",
    "T33n1705_005:0277a22": "以諸無漏法破煩惱。故言不解。具如彼說。",
    "T33n1705_005:0277a23": "衛世師計我為作者名因。僧佉計我為受者",
    "T33n1705_005:0277a24": "名果。今我既空故非因果。真諦則無俗諦",
    "T33n1705_005:0277a25": "則有。故言非不因果。煩惱我人下。二就",
    "T33n1705_005:0277a26": "我眾名以辨我人空。文二。一正明我空。二",
    "T33n1705_005:0277a27": "明我所空。今初有五。一我。二人。三知者。",
    "T33n1705_005:0277a28": "四見者。五受者。我所者下。次明我所空。一",
    "T33n1705_005:0277a29": "切苦受者。苦受名苦苦。樂受名壞苦。捨受",
    "T33n1705_005:0277b01": "名行苦。此三者皆有為行。同是我所等法。",
    "T33n1705_005:0277b02": "故言一切苦受行空故也。一切法集下。二",
    "T33n1705_005:0277b03": "明法空。一切法集者。謂因緣共成。此名假也。",
    "T33n1705_005:0277b04": "幻化五陰者。五陰無實此為法假也。無合無",
    "T33n1705_005:0277b05": "散者。此受假也。因緣共生故無散。因緣即空",
    "T33n1705_005:0277b06": "故無合也。法同法性者。一切諸法皆同真如",
    "T33n1705_005:0277b07": "之性者。以其本來寂然空故。法境界下。二",
    "T33n1705_005:0277b08": "境智相對辨不思議。文二。初辨境空。後釋智",
    "T33n1705_005:0277b09": "空。初中有二。先法後喻。法中言法境界空",
    "T33n1705_005:0277b10": "者。明總空。謂一切法無不是空者。空無相",
    "T33n1705_005:0277b11": "下。二明別空。文三。初明法空。言空者是空",
    "T33n1705_005:0277b12": "定。無相者是無相定。不轉者。以苦集染法",
    "T33n1705_005:0277b13": "不可轉為無漏淨法。又實相門中。無相不相",
    "T33n1705_005:0277b14": "故云空無相。相不能動故云不轉。離惑故無",
    "T33n1705_005:0277b15": "顛倒。離解故名不順。知諸法空空故名幻化。",
    "T33n1705_005:0277b16": "無三寶者。二雙顯人法二空。無聖人六道者。",
    "T33n1705_005:0277b17": "三明人空。如虛空者二喻舉況也。般若無",
    "T33n1705_005:0277b18": "知下。二釋智空。文三。法喻合。今初。知無",
    "T33n1705_005:0277b19": "故言無知。見無故言無見。不行生滅法不染",
    "T33n1705_005:0277b20": "無明緣。又觀緣並寂故云不行不緣。不從因",
    "T33n1705_005:0277b21": "生故云不因。無法可受故云不受。不得一切",
    "T33n1705_005:0277b22": "照相故者。釋豈是無心不知無因不見。但以",
    "T33n1705_005:0277b23": "理觀照不可得故也。斯行道相下。二舉況。",
    "T33n1705_005:0277b24": "法相如是下。三合。心境俱空。何可有心得。心",
    "T33n1705_005:0277b25": "境俱假。何可無心得。是以般若下。二結上",
    "T33n1705_005:0277b26": "四義。文即為四。不可眾生中行結人空。不可",
    "T33n1705_005:0277b27": "法中行結法空。不可境中行結境空。不可解",
    "T33n1705_005:0277b28": "中行結智空也。是故般若下。第三雙結二藏",
    "T33n1705_005:0277c01": "不可思議。文二。初依智總結。而一切諸下。二",
    "T33n1705_005:0277c02": "約人別結。文二。初明菩薩不行而行不思議。",
    "T33n1705_005:0277c03": "一切諸如來下。二明諸佛無化而化不思議。",
    "T33n1705_005:0277c04": "善男子此功德藏下。第二釋上不可度量。十",
    "T33n1705_005:0277c05": "地菩薩所說如海一渧。月光所說如大海。又",
    "T33n1705_005:0277c06": "如王所說如海一諦。十地所說如大海。問何",
    "T33n1705_005:0277c07": "意王說勝菩薩。答王無本地云何可知。我今",
    "T33n1705_005:0277c08": "略述下。第三釋上唯佛能知。月光之德無量。",
    "T33n1705_005:0277c09": "略述即盡故言分義。善男子下。第二勸修。",
    "T33n1705_005:0277c10": "文三。一正歎勸修。二徵。後廣釋。今初。先明凡",
    "T33n1705_005:0277c11": "聖自修也。若一切下正勸修也。何以故者",
    "T33n1705_005:0277c12": "二徵也。一切佛及菩薩下。三廣釋。文三。",
    "T33n1705_005:0277c13": "一標正路。前言門者以無滯故。今言路者",
    "T33n1705_005:0277c14": "以能通故。是故一切下。二乘正路當依十四",
    "T33n1705_005:0277c15": "忍修學也。是人超過下。三舉果歎勝有二",
    "T33n1705_005:0277c16": "利益。一離苦。二得樂。時諸眾中下。三大眾",
    "T33n1705_005:0277c17": "供養。文三。先菩薩供養功德。次天供養。後鬼",
    "T33n1705_005:0277c18": "神修行。從勝至劣也。上來答第一第二問。自",
    "T33n1705_005:0277c19": "利利他行竟。佛告大王下。大章第二答所化",
    "T33n1705_005:0277c20": "眾生之相。文三。一牒前問。次正答。後得益。",
    "T33n1705_005:0277c21": "今初重牒前問何相眾生可化也。若以幻化",
    "T33n1705_005:0277c22": "下。二答。文二。一略二廣。今初。能化所化皆",
    "T33n1705_005:0277c23": "因緣生故。俱是幻化。能如是者真是行化眾",
    "T33n1705_005:0277c24": "生。淨名云。譬如幻士為幻人說法也。眾生",
    "T33n1705_005:0277c25": "識初下。二廣答。文二。初明所化如幻。後明",
    "T33n1705_005:0277c26": "能化如幻。初文二。先釋後結。初中六假為",
    "T33n1705_005:0277c27": "六別。第一釋法假中。文二。一正明法假。二",
    "T33n1705_005:0277c28": "明凡聖境差。初文更二。一明本識能生色心。",
    "T33n1705_005:0278a01": "本識者即正因佛性。不同木石非有非無。不",
    "T33n1705_005:0278a02": "知不忘。如水濕性火熱性黃石金性等。但隨",
    "T33n1705_005:0278a03": "境界而有差殊。得善境生善得惡境生惡。",
    "T33n1705_005:0278a04": "乃至成地獄等身。但取初一念乃至金剛。",
    "T33n1705_005:0278a05": "於其中間生不可說善惡身心。大經云。如雪",
    "T33n1705_005:0278a06": "山藥唯是一味。隨其流處有種種名。其味真",
    "T33n1705_005:0278a07": "正停留在山。藥菓叢林不能覆沒也。問諸眾",
    "T33n1705_005:0278a08": "生等有本際不。若言有者。何故中阿含云。",
    "T33n1705_005:0278a09": "眾生本際不可得者。答略為二說。一理中不",
    "T33n1705_005:0278a10": "可說。煩惱與身無有前後。二事說。即有一",
    "T33n1705_005:0278a11": "念識生之文。眾生本根下。二明色心成陰",
    "T33n1705_005:0278a12": "界等。文二。初成五陰。初一點赤白名色蓋。",
    "T33n1705_005:0278a13": "業行力故。識托其中名識蓋。即是開心為",
    "T33n1705_005:0278a14": "四蓋。蓋即陰也。陰者陰覆為義。蓋亦如是。",
    "T33n1705_005:0278a15": "身名積聚者。三十六物共成此身也。大王此",
    "T33n1705_005:0278a16": "一下。二明成十二處。文三。初明一色生無",
    "T33n1705_005:0278a17": "量色。謂五塵四大等生五識處。明根者。二",
    "T33n1705_005:0278a18": "明能成五根。謂四大所造能生五識。故名為",
    "T33n1705_005:0278a19": "根也。如是一色下。三總結。一色生五塵五",
    "T33n1705_005:0278a20": "根四大。不明法入色也。一心動十二入中能",
    "T33n1705_005:0278a21": "生意根。於十八界中能生六識及與空界。釋",
    "T33n1705_005:0278a22": "中略不說也。大王凡夫下。二明凡聖境差。",
    "T33n1705_005:0278a23": "文二。先明凡境並假。次明聖境真實。初",
    "T33n1705_005:0278a24": "文可見。聖人六識下。次明聖境。假名雖一見",
    "T33n1705_005:0278a25": "則不同凡夫妄見執著。聖人滅無常色獲得",
    "T33n1705_005:0278a26": "常色。別圓之意也。眾生者下。第二明受假。",
    "T33n1705_005:0278a27": "文四。一約二諦。二明有無。三約六道。四約四",
    "T33n1705_005:0278a28": "姓。今初也。上明五陰是法假。計有眾生即受",
    "T33n1705_005:0278a29": "假也。世諦則有真諦則無也。若有若無下。",
    "T33n1705_005:0278b01": "二明有無。外道以實有為有。豁達為無。此",
    "T33n1705_005:0278b02": "六十二見之本也。但生眾生憶念下。釋有所",
    "T33n1705_005:0278b03": "以。凡夫妄計謂有受者。聖人見受猶幻化。",
    "T33n1705_005:0278b04": "此皆以聖對凡也。乃至六道下。三約六道",
    "T33n1705_005:0278b05": "明受假也。幻化見幻化下。四約四姓。所言",
    "T33n1705_005:0278b06": "見者。照真幻化人化實幻者。真幻即別教人",
    "T33n1705_005:0278b07": "也。此就能化所化明受假也。幻諦法下。三",
    "T33n1705_005:0278b08": "釋名假。文二。一明佛知前無名。二明佛為",
    "T33n1705_005:0278b09": "立名。初文三。一明無義名。為佛未出世無大",
    "T33n1705_005:0278b10": "聖不說名是假也。幻法幻化下。二明無名",
    "T33n1705_005:0278b11": "體。肇云。名無得物之功。物無當名之實也。",
    "T33n1705_005:0278b12": "無三界下。三明無三界六道也。大王是故",
    "T33n1705_005:0278b13": "下。二明佛為立名。文二。一佛立名具知識",
    "T33n1705_005:0278b14": "假也。是名無量下。二結名非一也。相續",
    "T33n1705_005:0278b15": "假法下。第四明相續假。文三。一標宗。一亦",
    "T33n1705_005:0278b16": "不續下。二釋。一亦不續。以其一故。異亦不",
    "T33n1705_005:0278b17": "續。以其別故。非一非異下。三順結。此如芽",
    "T33n1705_005:0278b18": "莖不可言一異也。相待假下。第五釋相待假。",
    "T33n1705_005:0278b19": "文中有二意。一切相待是相避待。中論云。",
    "T33n1705_005:0278b20": "若法有待成。是法還成待。如五色等法。即是",
    "T33n1705_005:0278b21": "相對待。相對如眼見色耳聞聲等。若長短相",
    "T33n1705_005:0278b22": "待者。此是相形待也。一切法皆緣成假五陰",
    "T33n1705_005:0278b23": "等法為緣假成眾生也。俱時四果下。六釋",
    "T33n1705_005:0278b24": "因生假。如五果三因。是俱時因果。過去二因",
    "T33n1705_005:0278b25": "現在五果。是異時因果。又緣見是俱時。觀",
    "T33n1705_005:0278b26": "因是異時。又粱椽成舍是俱時。十二時為日",
    "T33n1705_005:0278b27": "是異時。又燈及明是俱時。闇與明是異時",
    "T33n1705_005:0278b28": "也。一切幻化下。二結假文。即先結所化",
    "T33n1705_005:0278b29": "如幻也。大王下第二明能化如幻以菩薩",
    "T33n1705_005:0278c01": "見眾生不實。猶如病眼見空華。眾生不知故",
    "T33n1705_005:0278c02": "為宣說。皆是假。菩薩之力用也。時諸下第",
    "T33n1705_005:0278c03": "三明時眾得益。文二。一明得忍。謂地前地上。",
    "T33n1705_005:0278c04": "乃至一地下。二明地上德行。◎",
    "T33n1705_005:0278c05": "二諦品第四",
    "T33n1705_005:0278c06": "上內護中文有三別。今二諦品。即是第三明",
    "T33n1705_005:0278c07": "二護所依。言二諦者。是佛教之大宗。有實",
    "T33n1705_005:0278c08": "有幻有別入通圓入通別教圓入別圓教等七",
    "T33n1705_005:0278c09": "種。廣如法華玄義云云。但以凡夫見淺名俗。",
    "T33n1705_005:0278c10": "聖人見深名真。審實故名諦。又上觀空品。明",
    "T33n1705_005:0278c11": "實智方便智皆空而護。諸未達事須行化化",
    "T33n1705_005:0278c12": "必有由。所謂二諦。故於此明也。品文二。一問",
    "T33n1705_005:0278c13": "答。二勸持。初文三。一明二諦不二。二明說法",
    "T33n1705_005:0278c14": "不二。三明法門不二。初文二。先問後答。問中",
    "T33n1705_005:0278c15": "有三。初雙標。爾時下。將欲設難故作兩徵。二",
    "T33n1705_005:0278c16": "若言無者下雙難。有人云。若言無者。凡夫智",
    "T33n1705_005:0278c17": "不應有二。謂真俗二諦也。若言有者。聖人智",
    "T33n1705_005:0278c18": "不應一。一即第一義也。今謂若言有者不應",
    "T33n1705_005:0278c19": "言有無皆空。若言無者不應二見差別。一二",
    "T33n1705_005:0278c20": "之義下三雙結也。佛告大王下。第二答。文三。",
    "T33n1705_005:0278c21": "一正答。二引證。三釋成。初又三。一歎月光往",
    "T33n1705_005:0278c22": "因。可解。汝今無聽下。二正答。聽說皆空即不",
    "T33n1705_005:0278c23": "二。聽說宛然即不一故。諦聽下三誡聽勸修",
    "T33n1705_005:0278c24": "三慧也。七佛偈如是下。第二引證。頌有八行",
    "T33n1705_005:0278c25": "半。分為三別。初三行正申二諦。次三行釋義。",
    "T33n1705_005:0278c26": "正是答問。後二行半結成上義。初文三。初一",
    "T33n1705_005:0278c27": "行明別教二諦。上半明真諦即有空。下半明",
    "T33n1705_005:0278c28": "俗諦即空有。大論云。十二因緣是誰所作。佛",
    "T33n1705_005:0278c29": "言非佛非菩薩。乃至非一切聖人作。故云無自",
    "T33n1705_005:0279a01": "無他作也。法性本無性下。二一行明通教二",
    "T33n1705_005:0279a02": "諦。上半明真。下半明俗。三假者法受名也。無",
    "T33n1705_005:0279a03": "無諦實無下。三一行明圓教二諦。無別俗是",
    "T33n1705_005:0279a04": "一無。無別真是一無。故云無無諦也。上二句",
    "T33n1705_005:0279a05": "明真次句明俗。下句總結。有無本自二下。第",
    "T33n1705_005:0279a06": "二正答難。明不一不二文三。初一行智理相",
    "T33n1705_005:0279a07": "對遣一異。上半明一二。下半明不一不二云",
    "T33n1705_005:0279a08": "云。解心見不二下。二一行智理相對以遣執。",
    "T33n1705_005:0279a09": "上半明解心。求二不可得下半。明遣著。所謂",
    "T33n1705_005:0279a10": "解者。見二諦皆空。便著此空二尚叵得。非二",
    "T33n1705_005:0279a11": "何可得也。於解常自一下。三一行理智相對",
    "T33n1705_005:0279a12": "讚入真義也。世諦幻化起下。三二行半結成",
    "T33n1705_005:0279a13": "上三義。初一行明世諦有無。三喻。一舉空華。",
    "T33n1705_005:0279a14": "二舉影。三舉三手。皆無實。雖無實而不無也。",
    "T33n1705_005:0279a15": "幻化見幻化下。二一行明聖見有無也。名為",
    "T33n1705_005:0279a16": "諸佛觀下半行。三結正觀也。大王菩薩下。第",
    "T33n1705_005:0279a17": "三釋成文二。先明二義後明一義。照俗化凡",
    "T33n1705_005:0279a18": "夫。照真化二乘。佛及眾生下。二明一義文三。",
    "T33n1705_005:0279a19": "初能所相對明一義。有三謂標徵釋。今初標",
    "T33n1705_005:0279a20": "也。何以故二徵也。以眾生下釋也。以眾生空",
    "T33n1705_005:0279a21": "得置菩提空。釋佛能化也。以菩提空故得置",
    "T33n1705_005:0279a22": "眾生空。釋所化也。又眾生空是人空。菩提空",
    "T33n1705_005:0279a23": "是法空也。以一切法下。二境智相對明一義。",
    "T33n1705_005:0279a24": "文三謂標徵釋也。今初以一切法者。謂境智",
    "T33n1705_005:0279a25": "二此皆空故言空空。何以故者二徵也。般若",
    "T33n1705_005:0279a26": "無相下。釋中文二。初正釋一義可解。次般若",
    "T33n1705_005:0279a27": "空於無明下。二逐難重釋。何者一切空相事",
    "T33n1705_005:0279a28": "顯可知。般若之空有何差別。故今釋云。從於",
    "T33n1705_005:0279a29": "無明至於佛果。以明別也。文二。初約迷悟次",
    "T33n1705_005:0279b01": "位明空相可解。二五眼成就時下。約佛果顯",
    "T33n1705_005:0279b02": "空相文二。初明無見而見。肉天等四眼在佛",
    "T33n1705_005:0279b03": "名佛五眼也。行亦不受下。二明無行而行。方",
    "T33n1705_005:0279b04": "離五非。菩薩未成佛下。第三染淨相對以明",
    "T33n1705_005:0279b05": "一義。文中三。謂標徵釋。初標可見。何以故徵",
    "T33n1705_005:0279b06": "也。於第一義而不二下。三釋也。生死菩提其",
    "T33n1705_005:0279b07": "如明闇雖二空不二也。白佛言下。第二明說",
    "T33n1705_005:0279b08": "法不二文二。先問次答。問意云。若諸空如如",
    "T33n1705_005:0279b09": "即無文字。何故聖人以此教化。大王法輪者",
    "T33n1705_005:0279b10": "下。答文二。一明說空。二明修空。初文三。一",
    "T33n1705_005:0279b11": "明名空。言法輪者。凡有二種。一行二教。法本",
    "T33n1705_005:0279b12": "者修多羅經也。重誦者。祇夜經也。受記者和",
    "T33n1705_005:0279b13": "伽那經也。不誦偈經者伽陀經也。無問而自",
    "T33n1705_005:0279b14": "說者。優陀那經也。戒經者尼陀那經也。譬",
    "T33n1705_005:0279b15": "喻者阿婆陀那經也。法界者伊帝目多伽經",
    "T33n1705_005:0279b16": "也。大經云戒經。本事者闍多伽經也。方廣者",
    "T33n1705_005:0279b17": "毘佛略經也。未曾有者阿浮陀達摩經也。論",
    "T33n1705_005:0279b18": "議者優婆提舍經也。此十二皆空即如也。是",
    "T33n1705_005:0279b19": "名味句下。二明教空。以此土音聲為佛事文",
    "T33n1705_005:0279b20": "字性離故皆如也。若取文字者下。三明不行",
    "T33n1705_005:0279b21": "空。行空則非正觀也。大王如如文字下。第二",
    "T33n1705_005:0279b22": "明修空文三。初辨修習又二。初明因位。因教",
    "T33n1705_005:0279b23": "生智。教為智母。又空如文字文字如空。故云",
    "T33n1705_005:0279b24": "如如。因此如如能生佛智。故云智母也。一切",
    "T33n1705_005:0279b25": "眾生下。二明果位。在眾生身為佛性。在佛身",
    "T33n1705_005:0279b26": "名一切種智。未成佛時當必得成。當能成故",
    "T33n1705_005:0279b27": "名當為母。未得道時名佛性。已得道時名一",
    "T33n1705_005:0279b28": "切種智也。三乘般若下。第二逐難重釋。謂前",
    "T33n1705_005:0279b29": "云佛智母。又云性根本智母。恐人難解故今",
    "T33n1705_005:0279c01": "重釋。文二。一理性釋。二行性釋。理即如如智",
    "T33n1705_005:0279c02": "母。今初理性釋。前根本智母也若菩薩無下。",
    "T33n1705_005:0279c03": "二行性釋。如如智母也。若菩薩無文字而學。",
    "T33n1705_005:0279c04": "無修而修。即得真智般若也。大王若菩薩下。",
    "T33n1705_005:0279c05": "第三結修成也。次白佛言下。第三明法門不",
    "T33n1705_005:0279c06": "二。先問後答。問中三。初是問根也。行亦無量",
    "T33n1705_005:0279c07": "二問行也。法門為一下。三問法門也。又問意",
    "T33n1705_005:0279c08": "云。眾生根性志懷不同。所說觀門為一為二。",
    "T33n1705_005:0279c09": "大王下。二佛答文三。一略答。二廣答。後結",
    "T33n1705_005:0279c10": "答。初文二。初明觀門。後明所觀法。今初文可",
    "T33n1705_005:0279c11": "解也。一切法亦非有相下。二明所觀法。非有",
    "T33n1705_005:0279c12": "相相不實故。非非無相離空過故。若菩薩下。",
    "T33n1705_005:0279c13": "二廣答釋文三。初約二諦顯。若菩薩觀眾生",
    "T33n1705_005:0279c14": "下。二是俗諦。不見一二是真諦。即俗即空故",
    "T33n1705_005:0279c15": "言不二。是第一義諦。若有若無即諸見本名",
    "T33n1705_005:0279c16": "世諦也。以三諦下。二約三諦顯諸法。有人言。",
    "T33n1705_005:0279c17": "空即真也。色即五根。心即六識。今云一切法",
    "T33n1705_005:0279c18": "者。則理事俱該。空則始從虛空乃至般若。亦",
    "T33n1705_005:0279c19": "有真俗。色則始從實色乃至真色亦有真俗。",
    "T33n1705_005:0279c20": "心則始從生滅乃至無作亦有真俗。攝法實",
    "T33n1705_005:0279c21": "廣也。五種三諦如法華玄義說。我人知見下。",
    "T33n1705_005:0279c22": "三約三假顯法。我人知見是名假。五陰是受",
    "T33n1705_005:0279c23": "假。一切法是法假也。眾生品下。三結答也。大",
    "T33n1705_005:0279c24": "王七佛下。大章第二勸持文二。一歎教二舉",
    "T33n1705_005:0279c25": "名勸持。初文為五。一明說同七佛可解。汝等",
    "T33n1705_005:0279c26": "大眾下。二舉益勸持也。況復於此下。第三明",
    "T33n1705_005:0279c27": "勝信。能信此經成就三智。即超通教十地功",
    "T33n1705_005:0279c28": "德。何況受持下。四明得入。圓教初住成佛能",
    "T33n1705_005:0279c29": "百佛世界化眾生也。時諸大眾下。五明得益",
    "T33n1705_005:0280a01": "也。大王此經下。二舉明勸持。文二。先舉名可",
    "T33n1705_005:0280a02": "解。亦名一切下。二明用可見。",
    "T33n1705_005:0280a03": "護國品第五",
    "T33n1705_005:0280a04": "正說有四。初三品明內護竟。今護國品是第",
    "T33n1705_005:0280a05": "二明外護也。國土有二。一世間二乘凡夫。二",
    "T33n1705_005:0280a06": "出世間十信至十地。賊有二。一外劫盜等。二",
    "T33n1705_005:0280a07": "內煩惱結使。護亦有二。一外即百步鬼神。二",
    "T33n1705_005:0280a08": "內所謂智慧。若內若外。悉是諸佛菩薩神鬼",
    "T33n1705_005:0280a09": "能護人之國土故名護國品。約觀觀生滅法",
    "T33n1705_005:0280a10": "護同居土。觀無生滅法護有餘土。觀無量法",
    "T33n1705_005:0280a11": "護果報土。觀無作法護寂光土。又百步鬼神",
    "T33n1705_005:0280a12": "護依報國。修行般若護正報國。又鬼神護護",
    "T33n1705_005:0280a13": "命等。爾時佛告大王下。品文為三。一誡聽勸",
    "T33n1705_005:0280a14": "持。二廣釋。三明眾得益。今初文可解。當國土",
    "T33n1705_005:0280a15": "欲亂下。二廣釋護法文三。一廣釋護法。二引",
    "T33n1705_005:0280a16": "古證今。三結示勸持。初文三。一護國。二護",
    "T33n1705_005:0280a17": "福。三護難。初文四。一護時。二護法。三護體。",
    "T33n1705_005:0280a18": "四顯所護難。今初也。以無難時王心不怖。有",
    "T33n1705_005:0280a19": "難方怖故明時也。亦以實害為燒。未必火災",
    "T33n1705_005:0280a20": "之時當請百佛下。二明護法文三。初明福田。",
    "T33n1705_005:0280a21": "次明供養。後明說時。初文更三。一請賢聖。以",
    "T33n1705_005:0280a22": "實身難見故置形像以表敬儀。百比丘眾下。",
    "T33n1705_005:0280a23": "二明聽眾。天龍人鬼為四眾。又當機結緣發",
    "T33n1705_005:0280a24": "起影嚮等四眾也。七眾者。出家五眾。比丘比",
    "T33n1705_005:0280a25": "丘尼。沙彌沙彌尼式叉摩那。在家二眾。清信",
    "T33n1705_005:0280a26": "士女也。請百法師下。三請師講說也。百師子",
    "T33n1705_005:0280a27": "吼下。第二明供養文三。一供養方法有三。謂",
    "T33n1705_005:0280a28": "燈花香也。三衣下。二供養法師。什物者。三",
    "T33n1705_005:0280a29": "衣三。鉢四。坐具五。剃刀六。刀子七。漉水囊",
    "T33n1705_005:0280b01": "八。鉢袋九。針筒十也。小飯下。三供養飯食",
    "T33n1705_005:0280b02": "也。大王一日下。三明說時也。汝國土中下。第",
    "T33n1705_005:0280b03": "三明能護。即是護體也。外國有金眼仙人義",
    "T33n1705_005:0280b04": "經中說根本鬼神有十。各開十為百。一大神。",
    "T33n1705_005:0280b05": "二童子神。三母神。四梵神。五雁頭神。六龍神。",
    "T33n1705_005:0280b06": "七修羅。八沙神。九夜叉神。十羅神也。大王",
    "T33n1705_005:0280b07": "國土亂時下。第四明所護難文三。一明鬼人",
    "T33n1705_005:0280b08": "難有八。一鬼亂。二民亂。三賊來。四百姓亡喪。",
    "T33n1705_005:0280b09": "五君臣是非。六天地怪異。七星辰失度。八日",
    "T33n1705_005:0280b10": "月失度。二十八宿者。大集攝受品云。東方七",
    "T33n1705_005:0280b11": "星。角亢氐房心尾箕。南方七宿。井鬼柳星張",
    "T33n1705_005:0280b12": "翼軫。西方七宿。奎婁胃昴畢觜參。北方七宿。",
    "T33n1705_005:0280b13": "斗牛女虛危室壁也。大王若火難下。二三災",
    "T33n1705_005:0280b14": "難也。一切諸難下。三對難明護。大王不但護",
    "T33n1705_005:0280b15": "國下。二明護福。問曰。富貴者應得辦百座。貧",
    "T33n1705_005:0280b16": "賤者云何。答若準此文。即以講為正。大王",
    "T33n1705_005:0280b17": "不但護福下。三明護諸難。四重者。婬盜殺妄。",
    "T33n1705_005:0280b18": "五逆者。殺父殺母破僧殺阿羅漢出佛身血。",
    "T33n1705_005:0280b19": "八難者。一地獄。二畜生。三餓鬼。四長壽天。",
    "T33n1705_005:0280b20": "五邊地。六諸根不具。七邪見。八不見佛。大王",
    "T33n1705_005:0280b21": "昔日有王下。第二引古證今文二。先引天證",
    "T33n1705_005:0280b22": "護國。次引人王證護身。是初也。賢愚經云。於",
    "T33n1705_005:0280b23": "過去世有大國。王名善住。時頂上歘生一胞。",
    "T33n1705_005:0280b24": "其形如繭。撤亦不痛。後轉轉大。便得童子甚",
    "T33n1705_005:0280b25": "為端正。頭髮紺青。身紫金色。即召相師占知",
    "T33n1705_005:0280b26": "有德必為聖王統領四域。因立名字頂生。年",
    "T33n1705_005:0280b27": "遂長大其德遂著。父王既崩。諸王臣等願付",
    "T33n1705_005:0280b28": "國位。頂生答言。吾有福應為王者。要令四王",
    "T33n1705_005:0280b29": "及帝釋來相迎。爾乃登位。立誓已竟。四天王",
    "T33n1705_005:0280c01": "下。各持寶瓶。盛滿香水以灌其頂。時天帝釋。",
    "T33n1705_005:0280c02": "復持寶冠來為蓋之。於閻浮提五欲自恣。經",
    "T33n1705_005:0280c03": "八萬四千歲。時夜叉神從地涌出。請遊東洲",
    "T33n1705_005:0280c04": "經八億歲。復請西洲經十四億歲。上四天王",
    "T33n1705_005:0280c05": "天經十四億歲。意中復念昇忉利天。五百仙",
    "T33n1705_005:0280c06": "人扶車共飛天上。遙覩王城。城有千二百門。",
    "T33n1705_005:0280c07": "諸天怖畏悉聞諸門以著重關。頂生兵眾直",
    "T33n1705_005:0280c08": "趣不礙。吹貝扣彈。千二百門一時自開。帝釋",
    "T33n1705_005:0280c09": "尋出與共相見。自請入宮與共分座天上受",
    "T33n1705_005:0280c10": "欲。頂生復出吹貝扣弓。惡心既發因而墮落。",
    "T33n1705_005:0280c11": "後患惡病即便命終。爾時帝釋者迦葉佛是",
    "T33n1705_005:0280c12": "也。言頂生者。今我身是也。若依此經爾時天",
    "T33n1705_005:0280c13": "帝如七佛法敷百高座。請百法師講誦此經頂",
    "T33n1705_005:0280c14": "生即退也。大王昔有天羅國王下。二引人王",
    "T33n1705_005:0280c15": "證護身文二。一明難事。二明能護難。今初者。",
    "T33n1705_005:0280c16": "賢愚經云。昔波羅摩達王。得四種兵入山遊",
    "T33n1705_005:0280c17": "獵。逢牸師子與王從欲。師子得胎日月滿足。",
    "T33n1705_005:0280c18": "生一男兒。徧身似人班足似母。師子含子來",
    "T33n1705_005:0280c19": "歸王所。王取為子立名班足。是王常供一箇",
    "T33n1705_005:0280c20": "仙人。恒奉淨食。仙人一日不來王所。即有",
    "T33n1705_005:0280c21": "天神化作仙人。即入王宮求魚肉食。舊仙凌",
    "T33n1705_005:0280c22": "辰依時還來。王奉肉食。仙人嗔怪。因起誡誓。",
    "T33n1705_005:0280c23": "令王後當十二年中恒食人肉。仙人語竟。還",
    "T33n1705_005:0280c24": "往山中。是後厨監竟不辦順出外不見肉。見",
    "T33n1705_005:0280c25": "死小兒急取其肉。作食奉王。王食甚美。即問",
    "T33n1705_005:0280c26": "由來。厨人具答。王言。自今以後。當用此肉。厨",
    "T33n1705_005:0280c27": "人常捕小兒殺以為食。日日供王。國人失兒",
    "T33n1705_005:0280c28": "處處趣覓乃見厨人捕他小兒。捉縛厨人。國",
    "T33n1705_005:0280c29": "人告王。王言我教。國人皆言是大賊。伺王池",
    "T33n1705_005:0281a01": "浴伏兵捉王。王既被捉即告國人。願見一恕",
    "T33n1705_005:0281a02": "後更不殺。國人不許。王即起願。願我生來所",
    "T33n1705_005:0281a03": "修諸善。迴令今日返成羅剎飛行食人語。已",
    "T33n1705_005:0281a04": "即隱空中唱言。自今以後當食汝等所愛妻",
    "T33n1705_005:0281a05": "子。人聞急走。多有羅剎附著相從。徒眾漸多",
    "T33n1705_005:0281a06": "所害轉廣。後諸羅剎言。我等為從今王勅令。",
    "T33n1705_005:0281a07": "當為我等輩捉取千王。設一大會。班足言好。",
    "T33n1705_005:0281a08": "一一往取。已得九百九十九王。唯少一王。不",
    "T33n1705_005:0281a09": "得作會。諸王各言。我等今日無所歸告。若當",
    "T33n1705_005:0281a10": "捕得須陀素王。有大方便能救我命。作是計",
    "T33n1705_005:0281a11": "已。白班足言。王欲作會。須陀素王有大名德。",
    "T33n1705_005:0281a12": "若得彼王來會圓滿。時羅剎王即急往取。時",
    "T33n1705_005:0281a13": "須陀素王出城向園入池欲洗浴。見乞人從",
    "T33n1705_005:0281a14": "王。王言且待洗還施與。王始入池。羅剎王從",
    "T33n1705_005:0281a15": "空隱下捉須陀素。而愁悲泣。班足王言。聞汝",
    "T33n1705_005:0281a16": "名德第一。丈夫云何悲啼。須陀王言。我不愛",
    "T33n1705_005:0281a17": "身命。朝出見乞許施。值王得來不行。以是悲",
    "T33n1705_005:0281a18": "耳。願王放我七日布施道人。班足許。王還七",
    "T33n1705_005:0281a19": "日布施道人。時婆羅門為王說偈同此經。王",
    "T33n1705_005:0281a20": "聞歡喜即立太子。代位相別就死。班足王言。",
    "T33n1705_005:0281a21": "汝今就死何以歡喜。須陀答曰。大王恩廣放",
    "T33n1705_005:0281a22": "我七日布施道人。聞微妙法心自開解。我願",
    "T33n1705_005:0281a23": "即滿班足問言。汝聞何法。須陀即為宣說妙",
    "T33n1705_005:0281a24": "法并更為說殺生罪報。班足聞已。即放須陀",
    "T33n1705_005:0281a25": "及諸王等。各還本國。時須陀王者今我身是。",
    "T33n1705_005:0281a26": "班足王者殃掘摩羅是也。其普明王下。二明",
    "T33n1705_005:0281a27": "能護難文三。一請修福可解。其班足王下。二",
    "T33n1705_005:0281a28": "聽許也。時普明下。三正明護難文二。一長行",
    "T33n1705_005:0281a29": "依教請護也。二說偈加護文二。一說偈。二獲",
    "T33n1705_005:0281b01": "益。初偈八行為四。初兩行說無常理。乾訓天。",
    "T33n1705_005:0281b02": "天行健健不息也。坤訓順也。坤順四時。二儀",
    "T33n1705_005:0281b03": "即天地也。生老病死下。二說苦理。欲是集。禍",
    "T33n1705_005:0281b04": "是苦。苦集為瘡疣。即是自身與心豈在外也。",
    "T33n1705_005:0281b05": "有本自無下。三說空理。識神無形下。四說",
    "T33n1705_005:0281b06": "無我理。爾時法師下。第二明聞者獲益。文三。",
    "T33n1705_005:0281b07": "法初聞益。法眼空即是人空也。虛空等定即",
    "T33n1705_005:0281b08": "法空也。聞法悟解下。二明王轉教。時班足王",
    "T33n1705_005:0281b09": "問下。三諸王悟道文二。先明得道後明放捨。",
    "T33n1705_005:0281b10": "初文二。先班足得道。九百九十下。次諸王得",
    "T33n1705_005:0281b11": "道。時班足王極大下。二放捨諸王文三。一放",
    "T33n1705_005:0281b12": "捨。各各下。二勸修。時班足王以下。三入道",
    "T33n1705_005:0281b13": "也。如十王經中。下第三結示勸持文二。初結",
    "T33n1705_005:0281b14": "示。次大王下勸持。三初勸月光。天上人中下。",
    "T33n1705_005:0281b15": "二勸六道也。未來世中下。三勸諸小王也。爾",
    "T33n1705_005:0281b16": "時釋迦下。第三時眾得益文中二。初六益後",
    "T33n1705_005:0281b17": "略結。可見。得入初地者。即圓教十信初心地。",
    "T33n1705_005:0281b18": "性空則十住。一心三觀觀無明性空也。無生",
    "T33n1705_005:0281b19": "法忍即十行也。無生法樂忍十迴向也。十三",
    "T33n1705_005:0281b20": "昧即十一切入也。三三昧即真俗中三諦三",
    "T33n1705_005:0281b21": "昧也。亦空無相等也。自性信通教聲聞也。無",
    "T33n1705_005:0281b22": "量空信通教支佛也。吾今略說下。第二略結",
    "T33n1705_005:0281b23": "也。",
    "T33n1705_005:0281b24": "散花品第六",
    "T33n1705_005:0281b25": "大章第三報恩供養。故有散花品。花表因。散",
    "T33n1705_005:0281b26": "佛表行因至果也。品文三。一散花供養。二現",
    "T33n1705_005:0281b27": "通利益。三歎教勸持。初文三。一聞經勸持。二",
    "T33n1705_005:0281b28": "散花供養。後諸王發願。初文三。初聞經人可",
    "T33n1705_005:0281b29": "解。聞佛所說下。二所聞法。此經三處說偈不",
    "T33n1705_005:0281c01": "同。一二諦品中說八百萬億偈。二護國品末",
    "T33n1705_005:0281c02": "說八千億偈。今散花品說十萬億偈。初二諦",
    "T33n1705_005:0281c03": "品即合說三時數。次護國品別引過去佛說。",
    "T33n1705_005:0281c04": "今此品中明今佛說。阿難觀機略結如此。歡",
    "T33n1705_005:0281c05": "喜無量者。三結歡喜也。即散百萬下。第二散",
    "T33n1705_005:0281c06": "花供養文三。初行花二般若花。後妙覺花。此",
    "T33n1705_005:0281c07": "三表別教地位。初行花表三賢位。次般若花",
    "T33n1705_005:0281c08": "表十地位。後妙覺花表佛地位。初文四。一者",
    "T33n1705_005:0281c09": "王散花。於虛空中下。花變為座。十方諸佛下。",
    "T33n1705_005:0281c10": "三化佛說法。無量大眾下。四化眾散花。復散",
    "T33n1705_005:0281c11": "八萬下。第二散般若花文四。初明散花。於虛",
    "T33n1705_005:0281c12": "空中下。二花變為臺。臺中光明下。三化佛說",
    "T33n1705_005:0281c13": "法。臺中大眾下。四化眾散花。復散妙覺化下。",
    "T33n1705_005:0281c14": "第三散妙覺花文四。一散花。於虛空中下。二",
    "T33n1705_005:0281c15": "花變為城。城即涅槃也。城中師子吼下。三化",
    "T33n1705_005:0281c16": "佛說法。即圓教中菩薩於別中說法也。時城",
    "T33n1705_005:0281c17": "中菩薩下。四化菩薩散花。時諸國王下。三諸",
    "T33n1705_005:0281c18": "王發願文二。先王發願可知。佛告大王下。二",
    "T33n1705_005:0281c19": "如來述成。諸佛母即實相般若。菩薩母即觀",
    "T33n1705_005:0281c20": "照般若。神通即文字般若。文字能發智慧。智",
    "T33n1705_005:0281c21": "慧生即神通發也。金剛云。一切諸佛及諸佛法",
    "T33n1705_005:0281c22": "皆從般若經生也。時佛為王下。第二佛現神",
    "T33n1705_005:0281c23": "變令眾得益。文二。先現變後得益。初文三。先",
    "T33n1705_005:0281c24": "標章舉數。陰陽不測謂之神。轉易常相謂之",
    "T33n1705_005:0281c25": "變。心不能思口不能說。佛之神力也。一花入",
    "T33n1705_005:0281c26": "無量花下。二別敘。一花二佛土三須彌四佛",
    "T33n1705_005:0281c27": "身五入四大。文相可見。問山大芥小。云何能",
    "T33n1705_005:0281c28": "入。答有人言。佛之神力故入。又有人言。山芥",
    "T33n1705_005:0281c29": "二如如故相入。又有人言。三界唯心。心喻芥",
    "T33n1705_005:0282a01": "子。山喻三界。心能造界故名入。有人云。山芥",
    "T33n1705_005:0282a02": "皆無法無性故。空空故相入。今謂若以空釋。",
    "T33n1705_005:0282a03": "一空一切空。山及芥俱空。空故能相入。一假",
    "T33n1705_005:0282a04": "一切假山芥俱假。假故論相入。一中一切中。",
    "T33n1705_005:0282a05": "山芥俱中。中故論相入。空除見思即般若。假",
    "T33n1705_005:0282a06": "除無知即解脫。中除無明即法身。即一而三",
    "T33n1705_005:0282a07": "即三而一。如天三目。不縱不橫名不思議一。",
    "T33n1705_005:0282a08": "佛身不可思議下。三結讚。佛現神足時下。第",
    "T33n1705_005:0282a09": "二明時眾得益。文中四益。一得佛花定。即花",
    "T33n1705_005:0282a10": "藏法界定。十恒河下。二得成佛益也。三恒河",
    "T33n1705_005:0282a11": "沙下。三得成菩薩益也。十千下。四得神通三",
    "T33n1705_005:0282a12": "昧也。善男子下。三歎教勸修。",
    "T33n1705_005:0282a13": "受持品第七",
    "T33n1705_005:0282a14": "大章第四示弘經相貌。言受持者。大論云。信",
    "T33n1705_005:0282a15": "力故聞而奉行為受。念力故久久不失為持。",
    "T33n1705_005:0282a16": "此品中正明十三法師受持般若。又令他人",
    "T33n1705_005:0282a17": "受持故名受持品。爾時月光下文三。初問答",
    "T33n1705_005:0282a18": "須受持。二勸諸王受持後眾得益。初文二。一",
    "T33n1705_005:0282a19": "月光請。二如來答。初文更二。一疑念。二正請。",
    "T33n1705_005:0282a20": "疑念中三佛。一見釋迦現身即法身。二現寶滿",
    "T33n1705_005:0282a21": "即報身。三見千花上佛即化身。問何以知然。",
    "T33n1705_005:0282a22": "答普賢觀云。釋迦牟尼佛名毘盧遮那。華嚴",
    "T33n1705_005:0282a23": "云。亦名釋迦亦名舍那。大經云。我今此身即",
    "T33n1705_005:0282a24": "是法身。盧舍那此云淨滿。淨即寶也。問梵網",
    "T33n1705_005:0282a25": "云。舍那為本。今何言釋迦為本。答梵網明迹",
    "T33n1705_005:0282a26": "本。此經明本迹。本迹雖殊不思議一也。問此",
    "T33n1705_005:0282a27": "經與法華寶塔品何異。答有同有異。同者同",
    "T33n1705_005:0282a28": "明釋迦為本。異者此經帶方便。法華正直捨",
    "T33n1705_005:0282a29": "方便也。白佛言如是下。第二正問文二。先讚。",
    "T33n1705_005:0282b01": "不可以口說智解識識此法門也。云何諸下。二",
    "T33n1705_005:0282b02": "請也。空者即般若智慧也。由此智慧能得神",
    "T33n1705_005:0282b03": "通變化。一切眾生不知請佛開發也。大牟尼",
    "T33n1705_005:0282b04": "言下。二如來答。答意但以菩薩上求下化為",
    "T33n1705_005:0282b05": "言。解說方得此道。開空甚多。略說三種。若色",
    "T33n1705_005:0282b06": "即是空開一切智。空即是色開道種智。色空不",
    "T33n1705_005:0282b07": "二開一切種智。色若不空則見思惑。空若不色。",
    "T33n1705_005:0282b08": "即無知惑。不得中道則無明惑。三皆是門。如",
    "T33n1705_005:0282b09": "是三觀即三智開。大略如是也。文三。初總標。",
    "T33n1705_005:0282b10": "次別釋。後總結。初文三。一標文可見。從習忍",
    "T33n1705_005:0282b11": "下。二別敘。依謂依止。持謂攝持。言此法師為",
    "T33n1705_005:0282b12": "眾生依止建立正法也。汝等大眾下。三勸供",
    "T33n1705_005:0282b13": "養。善男子其法師者下。二別釋十三法師。即",
    "T33n1705_005:0282b14": "為爾別。今初第一習種性法師文為五別。一",
    "T33n1705_005:0282b15": "標位。二辨差。三行業。四舉劣明勝。五入位時",
    "T33n1705_005:0282b16": "節。今初第一法師習種性。標位也。若在家下。",
    "T33n1705_005:0282b17": "二辨差也。婆差即優婆塞也。優婆差即優婆",
    "T33n1705_005:0282b18": "夷也。修行十善下。三明行業文三。初修十善",
    "T33n1705_005:0282b19": "行。謂十善即十信心也。自觀己身下。二修不",
    "T33n1705_005:0282b20": "淨行。初觀六大。次觀諸根。後觀三界。五情即",
    "T33n1705_005:0282b21": "五識。五受即苦樂憂喜捨也。住在佛家下。三",
    "T33n1705_005:0282b22": "生佛家行六和敬也。善男子習忍下。四舉劣",
    "T33n1705_005:0282b23": "況勝文二。先舉劣次況勝。初文二。先正釋劣",
    "T33n1705_005:0282b24": "位。法喻合可知。雖以十千劫下。二通伏難文",
    "T33n1705_005:0282b25": "二。初徵伏難。三伏忍法云何。向言有退有進。",
    "T33n1705_005:0282b26": "而不可名字下。二釋。通有三而不可名字故",
    "T33n1705_005:0282b27": "有退。是定人者下。二顯其勝位文二。初明得",
    "T33n1705_005:0282b28": "者。謂十住菩薩初證生空理得聖人性。故名",
    "T33n1705_005:0282b29": "為定。異前十信不定。以十信未解純修假入",
    "T33n1705_005:0282c01": "空觀也。必不起五逆下。二明離過文四。一不",
    "T33n1705_005:0282c02": "起五逆。二不作六重。三不作二十八輕。四不",
    "T33n1705_005:0282c03": "謗佛法經典。初文可見。六重者。如優婆塞戒",
    "T33n1705_005:0282c04": "經第四卷受戒品說。一殺二盜三婬四妄語",
    "T33n1705_005:0282c05": "五沽酒。六說出家在家四眾過失。二十八輕",
    "T33n1705_005:0282c06": "者。亦如優婆塞經說。一不供養父母師長。二",
    "T33n1705_005:0282c07": "專飲酒。三不能瞻病苦。四不能多少捨施。五",
    "T33n1705_005:0282c08": "見四眾不起承迎禮拜。六見四眾毀戒心生",
    "T33n1705_005:0282c09": "憍慢。七每月不能受持八戒供養三寶。八四",
    "T33n1705_005:0282c10": "十里中有講不聽。九受招提僧臥具床座。十",
    "T33n1705_005:0282c11": "疑水有蟲故飲。十一險處獨行。十二獨宿尼",
    "T33n1705_005:0282c12": "寺。十三為財命打罵奴婢等。十四以殘食施",
    "T33n1705_005:0282c13": "四眾。十五畜猫狸。十六畜象馬等一切畜生。",
    "T33n1705_005:0282c14": "不作淨施未受戒者。十七儲畜長衣鉢等。十",
    "T33n1705_005:0282c15": "八為身田作。十九市賣斗秤不平。二十非時",
    "T33n1705_005:0282c16": "行欲。二十一不輸王稅。二十二犯國戒。二十",
    "T33n1705_005:0282c17": "三得新菓菜不奉三寶。二十四僧若不聽說",
    "T33n1705_005:0282c18": "法而輒自作。二十五道路上在一切出家人",
    "T33n1705_005:0282c19": "前行。二十六僧中時食遍為師長。二十七養",
    "T33n1705_005:0282c20": "蠶。二十八行逢病人不住瞻視付囑所在而",
    "T33n1705_005:0282c21": "便捨去。佛法經書下。四不謗佛法經典言非",
    "T33n1705_005:0282c22": "佛說也。能以一阿僧下。五入位時節。日月歲",
    "T33n1705_005:0282c23": "數所不能知。故云阿僧祇。僧伽陀位。此云離",
    "T33n1705_005:0282c24": "著也。復次性種下。第二明性種性文三。初",
    "T33n1705_005:0282c25": "標位。初學名習習已成性。故名性種性也。行",
    "T33n1705_005:0282c26": "十慧觀下。二辨差。十慧觀者。四念處四。三善",
    "T33n1705_005:0282c27": "根七。三世觀十。如教化品中說。滅十顛倒者。",
    "T33n1705_005:0282c28": "四念除四倒。三善除三毒。三世觀除三世定",
    "T33n1705_005:0282c29": "執也。我人知見。是法上假立而非實也。無定",
    "T33n1705_005:0283a01": "根者。我法無定住處相。無自他相者。我自",
    "T33n1705_005:0283a02": "無體相上亦無也。以二阿僧下。三入位時節。",
    "T33n1705_005:0283a03": "波羅陀位者。此云守護。十行菩薩其行堅牢",
    "T33n1705_005:0283a04": "不失自性。以能從空入假不為假染能守自",
    "T33n1705_005:0283a05": "行故。復次道種下。第三明十回向菩薩文三。",
    "T33n1705_005:0283a06": "一標位。以其修中道正觀故云道種性也。住",
    "T33n1705_005:0283a07": "堅忍中下。二辨差文二。先明觀差別。觀受五",
    "T33n1705_005:0283a08": "陰得五分法身。觀三界得三空。觀二諦得無",
    "T33n1705_005:0283a09": "常無生二忍。第十第一義諦即無生中道空",
    "T33n1705_005:0283a10": "也。而受生三界下。二受報殊勝文三。初標可",
    "T33n1705_005:0283a11": "解。何以故。二徵。已心寂滅云何受生也。業習",
    "T33n1705_005:0283a12": "果報下。三釋。由未登初地不斷無明所薰。見",
    "T33n1705_005:0283a13": "愛猶在故得生也。復以三阿僧下。三入位時",
    "T33n1705_005:0283a14": "節。爾許時修方得初地。雙照二諦故云平等",
    "T33n1705_005:0283a15": "聖人也。此地不退故云跋致。正者即證初地。",
    "T33n1705_005:0283a16": "此因中說果也。復次善覺下。第四法師文五。",
    "T33n1705_005:0283a17": "初標位文可見也。住平等忍下。二辨修行差",
    "T33n1705_005:0283a18": "別文二。初明二智為相。後顯二智同異。初文",
    "T33n1705_005:0283a19": "二。先標章。次別釋。初平等忍者。即標實智。",
    "T33n1705_005:0283a20": "雙照有無而不染也。四攝等標方便智也。入",
    "T33n1705_005:0283a21": "無相捨滅下。二別釋文二。先釋實相智。後釋",
    "T33n1705_005:0283a22": "方便智。初文三。一總舉。二別釋。後明離相。",
    "T33n1705_005:0283a23": "今初文可見。於第一義諦下。二別釋文三。一",
    "T33n1705_005:0283a24": "法性無為亦名虛空。無為緣理而滅下。二擇",
    "T33n1705_005:0283a25": "滅無為。佛真智滅一切結無相無為。住初忍",
    "T33n1705_005:0283a26": "時下。三非擇滅無為。謂無相等法也。無相無",
    "T33n1705_005:0283a27": "為下。三明離有無二相。無量方便下。第二顯",
    "T33n1705_005:0283a28": "方便智文二。初標可解。實相方便者下。二釋",
    "T33n1705_005:0283a29": "有六種方便。今初明實相方便。次遍學方便。",
    "T33n1705_005:0283b01": "次回向方便。次自在方便。次一乘方便。次變",
    "T33n1705_005:0283b02": "化方便云云。如是善男子下。第二重釋二智",
    "T33n1705_005:0283b03": "同異文三。初結上異相者。先明實智相。初覺",
    "T33n1705_005:0283b04": "中道故云初覺智也。巧用不證下。是方便智",
    "T33n1705_005:0283b05": "相也。譬如下。二舉喻顯非。明不一不二。而一",
    "T33n1705_005:0283b06": "一行成就者。三明行成就。以得即空即假即",
    "T33n1705_005:0283b07": "中。一行無量行無量行一行故云成就也。以",
    "T33n1705_005:0283b08": "得四阿下。第三明時節。證初地施成就故云",
    "T33n1705_005:0283b09": "入功德藏門也。無三界業下。次生淨土。即方",
    "T33n1705_005:0283b10": "便有餘及實報等土也。常修捨觀下。第五登",
    "T33n1705_005:0283b11": "位。以修捨故得施度滿。鳩摩羅伽。此云勝怨。",
    "T33n1705_005:0283b12": "以離三界及二乘怨也。四寶藏者。有人云。三",
    "T33n1705_005:0283b13": "藏及雜藏也。今但依勝鬘經。一者無價藏菩",
    "T33n1705_005:0283b14": "薩乘也。二者上價藏緣覺乘也。三者中價藏",
    "T33n1705_005:0283b15": "聲聞乘也。四者下價藏人天乘也。又亦四攝",
    "T33n1705_005:0283b16": "為四藏也。復次德慧下。第五法師也。文三。一",
    "T33n1705_005:0283b17": "標位者。謂尸羅清淨與慧俱生。住於三德故",
    "T33n1705_005:0283b18": "名德慧也。以四無量心下。二辨觀差別文三。",
    "T33n1705_005:0283b19": "初顯地別行。為欲對治嗔等煩惱故修四等。",
    "T33n1705_005:0283b20": "滅三有嗔下。二明除障。依薩婆多宗嗔唯欲",
    "T33n1705_005:0283b21": "界。依成實宗嗔通三界。依法華譬喻品中上",
    "T33n1705_005:0283b22": "亦有嗔也。住中忍中下。三位分齊。順忍中品",
    "T33n1705_005:0283b23": "也。以五阿僧下。三入位時節。闍陀波羅此云",
    "T33n1705_005:0283b24": "滿足。亦名無畏。尸羅圓滿故。復次明慧下。第",
    "T33n1705_005:0283b25": "六法師文三。初標位也。得忍成就故名明慧。",
    "T33n1705_005:0283b26": "常以無相下。二辨觀文三。一明地別行。知三",
    "T33n1705_005:0283b27": "世空為三明觀也。盡三界癡煩惱者。二明除",
    "T33n1705_005:0283b28": "障也。得三明下三。明位滿足。常以六阿僧下。",
    "T33n1705_005:0283b29": "三明入位時節。伽羅陀者此云度邊。度度等",
    "T33n1705_005:0283c01": "邊也。復次爾焰下。第七法師也。文三。一標。",
    "T33n1705_005:0283c02": "言爾焰者。此云智母。謂此地中能生禪智故",
    "T33n1705_005:0283c03": "云智母也。修行順法忍下。二明地別行文三。",
    "T33n1705_005:0283c04": "一標住位。言須陀洹者。借小名大。五見即五",
    "T33n1705_005:0283c05": "利使也。常以天眼下。二起通。未具漏盡故但",
    "T33n1705_005:0283c06": "言五也。於念念中下。三滅障。謂此位配初果",
    "T33n1705_005:0283c07": "故滅五見。又亦是別入通意也。亦以七阿下。",
    "T33n1705_005:0283c08": "三入位時節。復次勝達下。第八法師也。文三。",
    "T33n1705_005:0283c09": "初標位。深修禪定故得神通。達色心法故名",
    "T33n1705_005:0283c10": "勝達。於順道忍下。二明地中別行文三。初明",
    "T33n1705_005:0283c11": "得無畏觀。通達五相即一切智無畏。滅三界",
    "T33n1705_005:0283c12": "疑等煩惱。即漏盡無畏。知地地有所出等。即",
    "T33n1705_005:0283c13": "說盡苦道無異。有所不出等。即說障道無畏",
    "T33n1705_005:0283c14": "也。逆三界疑者。二除障也。修習無量功德下。",
    "T33n1705_005:0283c15": "三入位分齊。亦是借小說大。復集行入阿僧",
    "T33n1705_005:0283c16": "下。三修行分齊。復次常現真實下。第九法師",
    "T33n1705_005:0283c17": "也。文三。初標位。中道真明般若實故常現真",
    "T33n1705_005:0283c18": "實。住順忍中下。二別行。一切煩惱為集因。苦",
    "T33n1705_005:0283c19": "等名集業。此地中並盡也。諸法本空故非有。",
    "T33n1705_005:0283c20": "建立諸法故非無。無有俱實故一相。實相亦",
    "T33n1705_005:0283c21": "如故無相。復於九阿下。三入位時節。樂力即",
    "T33n1705_005:0283c22": "願力也。復次玄達菩薩下。第十法師也。文三。",
    "T33n1705_005:0283c23": "初標位者。玄遠也。達通也。此位得無生忍",
    "T33n1705_005:0283c24": "無功用心故云玄達也。十阿僧下。二入位時",
    "T33n1705_005:0283c25": "分滅三界習煩惱也。住第十地者。即十三法",
    "T33n1705_005:0283c26": "師中第十法師地。非謂十地菩薩也。常行三",
    "T33n1705_005:0283c27": "空門下。三辨觀差別。行三空觀弘佛三法藏",
    "T33n1705_005:0283c28": "故也。復次等覺者下。第十一法師也。文三。初",
    "T33n1705_005:0283c29": "標位。行地中真俗雙照名等覺者。亦非第十",
    "T33n1705_005:0284a01": "一地之等覺也。住無生下二明觀差別文三。",
    "T33n1705_005:0284a02": "一明有無觀又二。先配位也觀心心下。二正辨",
    "T33n1705_005:0284a03": "有無觀文三。初別釋文二。先明寂而常用。心",
    "T33n1705_005:0284a04": "心寂滅者。念念空也。即明寂義。雖無相而相。",
    "T33n1705_005:0284a05": "雖無身而身。雖無知而知。此明用義。而用心",
    "T33n1705_005:0284a06": "下。二明用而常寂。在有常修空下。二合釋有",
    "T33n1705_005:0284a07": "無。在有修空。釋上用而常寂。處空常萬化。釋",
    "T33n1705_005:0284a08": "上寂而常用。雙照一切法故者。三雙結也。知",
    "T33n1705_005:0284a09": "是處非是處下。二明十力觀。但明後一餘行",
    "T33n1705_005:0284a10": "略之。而登摩訶羅伽位化一切國土眾生。第",
    "T33n1705_005:0284a11": "三登位差別。摩訶羅伽此云大得。或云龍象",
    "T33n1705_005:0284a12": "等。千阿僧下三明修行時節。復次慧光下。第",
    "T33n1705_005:0284a13": "十二法師文三。初標位者。以此地菩薩得無",
    "T33n1705_005:0284a14": "礙智。化諸眾生現諸神通。名為慧光神變也。",
    "T33n1705_005:0284a15": "住上上下。二明觀差文四。今初配位。滅心心",
    "T33n1705_005:0284a16": "相者。一明滅心。滅意等名滅心。滅心數名滅",
    "T33n1705_005:0284a17": "相。法眼見下。三明見境。法眼見一切法。即別",
    "T33n1705_005:0284a18": "明。三眼色空見。即總明。三眼者佛法慧也。慧",
    "T33n1705_005:0284a19": "眼見色空。法眼見色假。佛眼見中道。空假不",
    "T33n1705_005:0284a20": "二而二二而不二。雙照即不二而二。雙忘即",
    "T33n1705_005:0284a21": "二而不二。舉三眼對色二境。見之一字總明",
    "T33n1705_005:0284a22": "三見之差別也。見色空即空諦。見色假即有",
    "T33n1705_005:0284a23": "諦。雙照即第一義諦。此三約教有五。一別入",
    "T33n1705_005:0284a24": "通。以幻色為有見空為真。非有非空為第一",
    "T33n1705_005:0284a25": "義。二圓入通。三諦同前。加一切法趣。三別",
    "T33n1705_005:0284a26": "教。以幻有即空為俗。不空為真。不有不空為",
    "T33n1705_005:0284a27": "中道。四圓入別中加一切法趣。五圓教三諦",
    "T33n1705_005:0284a28": "皆云一切法趣也。問菩薩地云何言佛眼。答",
    "T33n1705_005:0284a29": "法華云開佛知見。即別教初地圓教初住。發",
    "T33n1705_005:0284b01": "三種智。一正因理心發。用中道觀開一切種",
    "T33n1705_005:0284b02": "智。二了因智心發。用即空觀開一切智。三緣",
    "T33n1705_005:0284b03": "因善心發。用即假觀開道種智。初地尚得。況",
    "T33n1705_005:0284b04": "九地耶。此但分得非具得也。以大願力下。四",
    "T33n1705_005:0284b05": "生淨土。萬阿僧下。三明入位時節。薄伽梵此",
    "T33n1705_005:0284b06": "云世尊。非真佛世尊。是補處世尊也。復次觀",
    "T33n1705_005:0284b07": "佛菩薩下。第十三法師文四。一標位。觀佛菩",
    "T33n1705_005:0284b08": "薩者。若開妙覺。此是等覺猶名菩薩。來至此",
    "T33n1705_005:0284b09": "地保為究竟。乃是未極更須觀察。別佛猶有",
    "T33n1705_005:0284b10": "三十二品無明。智去圓佛尚遠故云觀也。通",
    "T33n1705_005:0284b11": "佛即有四十二品無明。此更遠矣。住寂滅忍",
    "T33n1705_005:0284b12": "者下。二明證時分文四。一配位者第五寂滅",
    "T33n1705_005:0284b13": "忍自有二別。一下二上。今第十地即是寂滅",
    "T33n1705_005:0284b14": "忍下品也。從始發心下。二經時多少。謂從習",
    "T33n1705_005:0284b15": "種性至灌頂忍。經百萬阿僧祇劫也。修百萬",
    "T33n1705_005:0284b16": "下。三辨修證。登一切法下。四明登位。一切法",
    "T33n1705_005:0284b17": "解脫者。真解脫也。金剛臺即金剛三昧。善男",
    "T33n1705_005:0284b18": "子下。三對位辨別文五。一伏斷差別者。從習",
    "T33n1705_005:0284b19": "至頂三昧先明伏忍也。而無相信下。明斷。滅",
    "T33n1705_005:0284b20": "一切煩惱即大涅槃也。生解脫即解脫智。照",
    "T33n1705_005:0284b21": "即般若。第一義。即法身位。不名為見下。二信",
    "T33n1705_005:0284b22": "見異。先明不見也。所謂見者是薩婆若。次明",
    "T33n1705_005:0284b23": "見也。是故我從昔以來下。引證也。唯佛頓解",
    "T33n1705_005:0284b24": "下。三漸頓差別也。慧雖起滅下。四常無常異。",
    "T33n1705_005:0284b25": "無生則累無不遣。無滅則德無不圓。無生則",
    "T33n1705_005:0284b26": "斷德。無滅則智德也。入理盡下。五等無等異。",
    "T33n1705_005:0284b27": "文中法喻合可解。常修一切下。四明入定位。",
    "T33n1705_005:0284b28": "此中一切行滿智慧滿名功德藏。婆伽度位",
    "T33n1705_005:0284b29": "此云世尊。亦復常住佛慧三昧者。必應受修",
    "T33n1705_005:0284c01": "義言亦復。在別利物故云常住。善男子如是",
    "T33n1705_005:0284c02": "下。大章第三結歎。明其施化與佛無異。佛告",
    "T33n1705_005:0284c03": "波斯匿王下。第二付王受持文四。一讚用勸",
    "T33n1705_005:0284c04": "持。二讚名勸持。三釋勸所由。四稱名付囑初",
    "T33n1705_005:0284c05": "文二。一略歎。二廣歎。初文更四。一舉滅勸",
    "T33n1705_005:0284c06": "持。一切國土下。二明般若之力。是故付囑下。",
    "T33n1705_005:0284c07": "三釋付囑所以。以無王威力故。故不付囑也。",
    "T33n1705_005:0284c08": "汝當受持下。四別付月光也。大王吾今所化",
    "T33n1705_005:0284c09": "下。第二廣歎勸持文二。初標除難福生。二問",
    "T33n1705_005:0284c10": "答分別。今初文可解。云何為七難下。二問答",
    "T33n1705_005:0284c11": "分別。先問可解。日月失度下。二答七難為七。",
    "T33n1705_005:0284c12": "第一日月失度難。謂時節變易多飢饉。數量",
    "T33n1705_005:0284c13": "變易多刀兵。色相變易多疫病也。二十八下。",
    "T33n1705_005:0284c14": "二星宿失度難也。大火燒國下。三災火難也。",
    "T33n1705_005:0284c15": "大水漂沒下。四雨水變異難也。大風吹殺萬",
    "T33n1705_005:0284c16": "姓下。五惡風難也。天地國土下。六亢陽難也。",
    "T33n1705_005:0284c17": "四方賊來下。七惡賊難也。並如文可見。大王",
    "T33n1705_005:0284c18": "是般若下。第二讚名勸持文二。先讚名勝。後",
    "T33n1705_005:0284c19": "勸供養。初中辨三般若。心識之本即實相般",
    "T33n1705_005:0284c20": "若。王之父母即觀照般若。以能生王慧解心",
    "T33n1705_005:0284c21": "故。下六名即文字般若也。佛告大王下。二勸",
    "T33n1705_005:0284c22": "供養文二。先示供養法。後別明行住供養。初",
    "T33n1705_005:0284c23": "中皆言九者。九表眾生苦。幡者標顯行得勝。",
    "T33n1705_005:0284c24": "明九苦之內建解脫勝幡也。九色花表九苦",
    "T33n1705_005:0284c25": "眾生行般若因也。青黃赤白黑五塵花。地水",
    "T33n1705_005:0284c26": "火風四大花也。二丈表二諦。十燈表十善功",
    "T33n1705_005:0284c27": "德。各以般若展轉相資成千智慧。高五丈明照",
    "T33n1705_005:0284c28": "五道也。九玉箱表九苦居清淨為法器。九玉",
    "T33n1705_005:0284c29": "巾表九苦居眾生得般若巾。案者平喻實相般",
    "T33n1705_005:0285a01": "若。以經置上者。文字能令實理顯也。七寶者",
    "T33n1705_005:0285a02": "表七方便人皆為人寶也。若王行時下。二別",
    "T33n1705_005:0285a03": "明行住供養。先明行供養。若王住時下。是明",
    "T33n1705_005:0285a04": "住供養也。大王我今五眼下。三釋勸所由文",
    "T33n1705_005:0285a05": "二。初明王福盡文可解。大王若未來世下。二",
    "T33n1705_005:0285a06": "明來世利益文三。一舉數可解。一金剛吼菩",
    "T33n1705_005:0285a07": "薩下。二別釋可見。是五大士下。三結釋也。大",
    "T33n1705_005:0285a08": "王吾今三寶下。四稱名付囑文三。初總明付",
    "T33n1705_005:0285a09": "囑可解。憍薩羅國下。二稱名。如是一切下。三",
    "T33n1705_005:0285a10": "結勸。時諸大眾下。第三時眾得益文五。一修",
    "T33n1705_005:0285a11": "羅益。時十六下。二人王益。益中初明八勝處。",
    "T33n1705_005:0285a12": "地水火風能造四大。青黃赤白所造。出離貪",
    "T33n1705_005:0285a13": "欲故名勝出。四大下。次明十一切處。地水火",
    "T33n1705_005:0285a14": "風青黃赤白空處識處。所緣覺廣無處不入",
    "T33n1705_005:0285a15": "故也。三十忍是初地方便名初地相。第一義",
    "T33n1705_005:0285a16": "諦即初地。初地是九地相。故攝論頌云。如竹",
    "T33n1705_005:0285a17": "破初節餘節速能破。得初地真智諸地疾當",
    "T33n1705_005:0285a18": "成。捨凡身得六住身。捨七地分段報身得八",
    "T33n1705_005:0285a19": "地變易法身。故智論云。七捨生身肉身。此通",
    "T33n1705_005:0285a20": "教益也。十八梵天下。三天益。修羅及天皆同",
    "T33n1705_005:0285a21": "益也。空花表人空。法性花表法空。此顯伏忍。",
    "T33n1705_005:0285a22": "聖人花表信忍。順花表順忍。無生花表無生",
    "T33n1705_005:0285a23": "忍。四辨自在說法即法樂花。下品寂滅忍也。",
    "T33n1705_005:0285a24": "金剛三昧能斷結使。即一品寂滅忍。其餘一",
    "T33n1705_005:0285a25": "切眾下。四大眾益。心空花者。定於三學之中",
    "T33n1705_005:0285a26": "名為心學。心樹花者。觀十二因緣生也。六度",
    "T33n1705_005:0285a27": "花者。十地行也。妙覺花。果行也。十千菩薩",
    "T33n1705_005:0285a28": "下。五名菩薩文二。先明十千益可解。次復有",
    "T33n1705_005:0285a29": "十億下。明成佛益。此中成別教佛也。",
    "T33n1705_005:0285b01": "囑累品第八",
    "T33n1705_005:0285b02": "大章第三流通分。囑謂付囑。累謂憑累。將此",
    "T33n1705_005:0285b03": "法付囑國王。憑其宣演故云囑累品。又付國",
    "T33n1705_005:0285b04": "王。若有災難憑此救度。故云囑累。又付囑此",
    "T33n1705_005:0285b05": "經。令累代流行故名囑累品。問何不如大品",
    "T33n1705_005:0285b06": "付囑聲聞法華付囑菩薩。而乃付囑國王耶。",
    "T33n1705_005:0285b07": "答此佛隨病設藥。以王國有災厄弘宣得益",
    "T33n1705_005:0285b08": "故付囑。又百事大供養深廣。自非王力誰所",
    "T33n1705_005:0285b09": "能辦。故付囑也。又王若不信法即不行。行法",
    "T33n1705_005:0285b10": "在王故付之也。佛告波斯匿王下文二。先付",
    "T33n1705_005:0285b11": "囑誡勅。後依教奉持。初中更二。先明略付囑。",
    "T33n1705_005:0285b12": "誡謂誡勸。勅謂教勅。吾滅度後下。二廣付囑",
    "T33n1705_005:0285b13": "誡勅。初文二。初明付囑。後明誡勅。初二先付",
    "T33n1705_005:0285b14": "時。後正明付人法。今初也。八十年者。佛去百",
    "T33n1705_005:0285b15": "年內五人住持。一迦葉。二阿難。三末田地三",
    "T33n1705_005:0285b16": "人見佛在世相次住持。經六十年法行不滅。",
    "T33n1705_005:0285b17": "次商那和修。優波毱多。此二人不見佛相次",
    "T33n1705_005:0285b18": "住持。經四十年威儀法滅。故於此時言無佛",
    "T33n1705_005:0285b19": "法僧也。言八百年者。正法年內二十師住持",
    "T33n1705_005:0285b20": "佛法。並是聖人法不滅。第六百年馬鳴菩薩。",
    "T33n1705_005:0285b21": "第七百年龍樹。皆是菩薩法亦不滅。八百年",
    "T33n1705_005:0285b22": "中邪宗極盛。故於此時付囑國王。提婆菩薩",
    "T33n1705_005:0285b23": "聲王鼓申法是也。八千年者。像法盡末法時。",
    "T33n1705_005:0285b24": "眾生信邪故法滅。此經三寶下。二明付人法",
    "T33n1705_005:0285b25": "更二。初付法可解。為三界眾生下。二付人也。",
    "T33n1705_005:0285b26": "今教三行。一空行。二七賢行。三十善行。空即",
    "T33n1705_005:0285b27": "聖行。七賢即七方便。十善即凡行。從深至淺",
    "T33n1705_005:0285b28": "也。後五濁世下。第二廣辨七誡文為七。一誡諸",
    "T33n1705_005:0285b29": "滅法過。二誡壞四眾行。三誡禁不依法。四誡",
    "T33n1705_005:0285c01": "自毀。五誡使役。六誡自咎。七誡謬信。今初第",
    "T33n1705_005:0285c02": "一誡諸滅法過文三。初明滅法人。次辨滅法",
    "T33n1705_005:0285c03": "過。後結成過。今初文二。先明滅法時。即五濁",
    "T33n1705_005:0285c04": "也。一命濁。二劫濁。三煩惱濁。四見濁。五眾",
    "T33n1705_005:0285c05": "生濁。文殊問經云。十歲眾生乃至千歲。有短",
    "T33n1705_005:0285c06": "長為命濁。饑饉疲病刀兵為劫濁。多有貪瞋",
    "T33n1705_005:0285c07": "癡名煩惱濁。邪見戒取見取邊見為見濁。不",
    "T33n1705_005:0285c08": "孝不義譏師長等是眾生濁。比丘下。二滅法",
    "T33n1705_005:0285c09": "人也。明作制法下。二辨滅法過文中。先明制",
    "T33n1705_005:0285c10": "四正。後明立四邪。制四正者。一不聽出家。二",
    "T33n1705_005:0285c11": "不聽行道三不聽造像。四不聽造塔。立四",
    "T33n1705_005:0285c12": "邪者。一立統制眾。二比丘地立白衣高座。三兵",
    "T33n1705_005:0285c13": "奴為比丘。四受別請也。當知爾時下。三結過",
    "T33n1705_005:0285c14": "也。大王壞亂吾道下。二誡壞四眾行。為王不",
    "T33n1705_005:0285c15": "行正法則佛道壞也。大王法末世時下。三誡",
    "T33n1705_005:0285c16": "禁不依法。大王我滅度後下。四誡自毀文三。",
    "T33n1705_005:0285c17": "初自毀。二起惡後招報。初文二。先法後喻。今",
    "T33n1705_005:0285c18": "初文可見。如師子身下。二明喻也。此喻如蓮",
    "T33n1705_005:0285c19": "華面經。佛告阿難。譬如師子命終身死。若空",
    "T33n1705_005:0285c20": "若地若水若陸。所有眾生不敢食肉。惟師子",
    "T33n1705_005:0285c21": "身生諸蟲。還自食師子之肉。阿難。我佛法中",
    "T33n1705_005:0285c22": "非餘破壞。是比丘破我三大阿僧祇法。彼經",
    "T33n1705_005:0285c23": "但喻出家。此經通喻道俗。各壞我佛法下。二",
    "T33n1705_005:0285c24": "起惡。人壞佛教下。三招報文中。法喻合可見。",
    "T33n1705_005:0285c25": "六親謂父母兄弟夫妻。喻有三。初二喻現報。",
    "T33n1705_005:0285c26": "後一喻生後報也。大王未來世中下。五誡使",
    "T33n1705_005:0285c27": "役。大王未來世中下。六誡自咎也。大王未來",
    "T33n1705_005:0285c28": "世中下。七誡謬信。文中為四。初示善。不壞正",
    "T33n1705_005:0285c29": "教曰流。開空法道曰通。能盛福智曰器也。諸",
    "T33n1705_005:0286a01": "惡比丘下。二示惡也。其王不別下。三謬信也。",
    "T33n1705_005:0286a02": "是為破佛下。四示過也。爾時十六國王下。第",
    "T33n1705_005:0286a03": "二大眾奉持文二。先奉持。次奉行。初文先傷",
    "T33n1705_005:0286a04": "感。二嗟嘆。初文二。先正明傷感。時諸國王等",
    "T33n1705_005:0286a05": "下。二受持也。爾時大眾下。二嗟嘆。傷此時也。",
    "T33n1705_005:0286a06": "爾時無量大眾中下。二奉行文五。先列。大眾",
    "T33n1705_005:0286a07": "聞佛所說下。二明聞佛法義。歡喜無量者。三",
    "T33n1705_005:0286a08": "明歡喜也。為佛作禮者。四禮佛也。受持般若",
    "T33n1705_005:0286a09": "波羅蜜者。五奉行也。",
    "T33n1705_005:0286a10": "仁王護國般若經疏卷第五"
}