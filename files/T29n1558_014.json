{
    "T29n1558_014:0072b02": "阿毘達磨俱舍論卷第十四",
    "T29n1558_014:0072b04": "尊者世親造",
    "T29n1558_014:0072b05": "三藏法師玄奘奉 詔譯",
    "T29n1558_014:0072b06": "分別業品第四之二",
    "T29n1558_014:0072b07": "[0072b07] 傍論已了。復應辯前表無表相。頌曰。",
    "T29n1558_014:0072b08": " 無表三律儀  不律儀非二",
    "T29n1558_014:0072b09": "[0072b09] 論曰。此中無表略說有三。一者律儀。二不",
    "T29n1558_014:0072b10": "律儀。三者非二謂非律儀非不律儀。能遮",
    "T29n1558_014:0072b11": "能滅惡戒相續故名律儀。如是律儀差別",
    "T29n1558_014:0072b12": "有幾。頌曰。",
    "T29n1558_014:0072b13": " 律儀別解脫  靜慮及道生",
    "T29n1558_014:0072b14": "[0072b14] 論曰。律儀差別略有三種。一別解脫律儀。謂",
    "T29n1558_014:0072b15": "欲纏戒。二靜慮生律儀。謂色纏戒。三道生律",
    "T29n1558_014:0072b16": "儀。謂無漏戒。初律儀相差別云何。頌曰。",
    "T29n1558_014:0072b17": " 初律儀八種  實體唯有四",
    "T29n1558_014:0072b18": " 形轉名異故  各別不相違",
    "T29n1558_014:0072b19": "[0072b19] 論曰。別解脫律儀相差別有八。一苾芻律儀。",
    "T29n1558_014:0072b20": "二苾芻尼律儀。三正學律儀。四勤策律儀。五",
    "T29n1558_014:0072b21": "勤策女律儀。六近事律儀。七近事女律儀。八",
    "T29n1558_014:0072b22": "近住律儀。如是八種律儀相差別。總名第一",
    "T29n1558_014:0072b23": "別解脫律儀。雖有八名實體唯四。一苾芻",
    "T29n1558_014:0072b24": "律儀。二勤策律儀。三近事律儀。四近住律儀。",
    "T29n1558_014:0072b25": "唯此四種別解律儀皆有體實。相各別故。",
    "T29n1558_014:0072b26": "所以者何。離苾芻律儀。無別苾芻尼律",
    "T29n1558_014:0072b27": "儀。離勤策律儀無別正學勤策女律",
    "T29n1558_014:0072b28": "儀。離近事律儀無別近事女律儀。云何",
    "T29n1558_014:0072b29": "知然。由形改轉。體雖無捨得而名有異",
    "T29n1558_014:0072c01": "故。形謂形相。即男女根。由此二根男女形",
    "T29n1558_014:0072c02": "別。但由形轉令諸律儀名為苾芻苾芻尼",
    "T29n1558_014:0072c03": "等。謂轉根位令本苾芻律儀名苾芻尼律",
    "T29n1558_014:0072c04": "儀。或苾芻尼律儀名苾芻律儀。令本勤策律",
    "T29n1558_014:0072c05": "儀名勤策女律儀。或勤策女律儀及正學律",
    "T29n1558_014:0072c06": "儀名勤策律儀。令本近事律儀名近事女律",
    "T29n1558_014:0072c07": "儀。或近事女律儀名近事律儀。非轉根位",
    "T29n1558_014:0072c08": "有捨先得得先未得律儀因緣。故四律儀",
    "T29n1558_014:0072c09": "非異三體。若從近事律儀受勤策律儀。復",
    "T29n1558_014:0072c10": "從勤策律儀受苾芻律儀。此三律儀為由",
    "T29n1558_014:0072c11": "增足遠離方便立別別名。如隻雙金錢及",
    "T29n1558_014:0072c12": "五十二十。為體各別具足頓生。三種律儀體",
    "T29n1558_014:0072c13": "不相雜。其相各別具足頓生。三律儀中具",
    "T29n1558_014:0072c14": "三離殺。乃至具足三離飲酒。餘數多少隨其",
    "T29n1558_014:0072c15": "所應。既爾相望同類何別。由因緣別相望有",
    "T29n1558_014:0072c16": "異。其事云何。如如求受多種學處。如是如",
    "T29n1558_014:0072c17": "是。能離多種憍逸處時。即離眾多殺等緣",
    "T29n1558_014:0072c18": "起。以諸遠離依因緣發故。因緣別遠離有",
    "T29n1558_014:0072c19": "異。若無此事捨苾芻律儀。爾時則應三律",
    "T29n1558_014:0072c20": "儀皆捨。前二攝在後一中故。既不許然。故",
    "T29n1558_014:0072c21": "三各別。然此三種互不相違。於一身中俱時",
    "T29n1558_014:0072c22": "而轉。非由受後捨前律儀。勿捨苾芻戒",
    "T29n1558_014:0072c23": "便非近事等。近事近住勤策苾芻四種律儀",
    "T29n1558_014:0072c24": "云何安立。頌曰。",
    "T29n1558_014:0072c25": " 受離五八十  一切所應離",
    "T29n1558_014:0072c26": " 立近事近住  勤策及苾芻",
    "T29n1558_014:0072c27": "[0072c27] 論曰。應知此中如數次第。依四遠離立四",
    "T29n1558_014:0072c28": "律儀。謂受離五所應遠離。安立第一近事",
    "T29n1558_014:0072c29": "律儀。何等名為五所應離。一者殺生。二不與",
    "T29n1558_014:0073a01": "取。三欲邪行。四虛誑語。五飲諸酒。若受離",
    "T29n1558_014:0073a02": "八所應遠離。安立第二近住律儀。何等名",
    "T29n1558_014:0073a03": "為八所應離。一者殺生。二不與取。三非梵行。",
    "T29n1558_014:0073a04": "四虛誑語。五飲諸酒。六塗飾香鬘舞歌觀聽。",
    "T29n1558_014:0073a05": "七眠坐高廣嚴麗床座。八食非時食。若受離",
    "T29n1558_014:0073a06": "十所應遠離。安立第三勤策律儀。何等名",
    "T29n1558_014:0073a07": "為十所應離。謂於前八塗飾香鬘舞歌觀聽",
    "T29n1558_014:0073a08": "開為二種。復加受畜金銀等寶以為第十。",
    "T29n1558_014:0073a09": "若受離一切應離身語業。安立第四苾芻",
    "T29n1558_014:0073a10": "律儀。別解律儀名差別者。頌曰。",
    "T29n1558_014:0073a11": " 俱得名尸羅  妙行業律儀",
    "T29n1558_014:0073a12": " 唯初表無表  名別解業道",
    "T29n1558_014:0073a13": "[0073a13] 論曰。能平險業故名尸羅。訓釋詞者。謂清",
    "T29n1558_014:0073a14": "涼故。如伽他言。受持戒樂。身無熱惱故",
    "T29n1558_014:0073a15": "名尸羅。智者稱揚故名妙行。所作自體故名",
    "T29n1558_014:0073a16": "為業。豈不無表亦名不作。如何今說所作",
    "T29n1558_014:0073a17": "自體。有慚恥者受無表力不造眾惡故名",
    "T29n1558_014:0073a18": "不作。表思所造得所作名。有餘釋言。是作因",
    "T29n1558_014:0073a19": "故。是作果故。名作無失。能防身語故名律",
    "T29n1558_014:0073a20": "儀。如是應知。別解脫戒通初後位無差",
    "T29n1558_014:0073a21": "別名。唯初剎那表及無表得別解脫及業道",
    "T29n1558_014:0073a22": "名。謂受戒時初表無表。別別棄捨種種惡",
    "T29n1558_014:0073a23": "故。依初別捨義立別解脫名。即於爾時所",
    "T29n1558_014:0073a24": "作究竟。依業暢義立業道名。故初剎那名",
    "T29n1558_014:0073a25": "別解脫。亦得名曰別解律儀。亦得名為根",
    "T29n1558_014:0073a26": "本業道。從第二念乃至未捨不名別解脫",
    "T29n1558_014:0073a27": "名別解律儀。不名業道名為後起。誰成就",
    "T29n1558_014:0073a28": "何律儀。頌曰。",
    "T29n1558_014:0073a29": " 八成別解脫  得靜慮聖者",
    "T29n1558_014:0073b01": " 成靜慮道生  後二隨心轉",
    "T29n1558_014:0073b02": "[0073b02] 論曰。八眾皆成就別解脫律儀。謂從苾芻",
    "T29n1558_014:0073b03": "乃至近住。外道無有所受戒耶。雖有不名",
    "T29n1558_014:0073b04": "別解脫戒。由彼所受無有功能永脫諸惡",
    "T29n1558_014:0073b05": "依著有故。靜慮生者。謂此律儀從靜慮生。",
    "T29n1558_014:0073b06": "或依靜慮。若得靜慮者定成此律儀。諸靜",
    "T29n1558_014:0073b07": "慮邊亦名靜慮。如近村邑得村邑名故。有",
    "T29n1558_014:0073b08": "說言於此村邑有稻田等。此亦應然。道生",
    "T29n1558_014:0073b09": "律儀聖者成就。此復有二。謂學無學。於前",
    "T29n1558_014:0073b10": "分別俱有因中說二律儀是隨心轉。於此",
    "T29n1558_014:0073b11": "三內其二者何。謂靜慮生及道生二。非別解",
    "T29n1558_014:0073b12": "脫。所以者何。異心無心亦恒轉故。靜慮無漏",
    "T29n1558_014:0073b13": "二種律儀。亦名斷律儀。依何位建立。頌曰。",
    "T29n1558_014:0073b14": " 未至九無間  俱生二名斷",
    "T29n1558_014:0073b15": "[0073b15] 論曰。未至定中九無間道。俱生靜慮無漏律",
    "T29n1558_014:0073b16": "儀。以能永斷欲纏惡戒及能起惑名斷律",
    "T29n1558_014:0073b17": "儀。由此或有靜慮律儀非斷律儀。應作四",
    "T29n1558_014:0073b18": "句。第一句者。除未至定九無間道有漏律儀。",
    "T29n1558_014:0073b19": "所餘有漏靜慮律儀。第二句者。依未至定九",
    "T29n1558_014:0073b20": "無間道無漏律儀。第三句者。依未至定九無",
    "T29n1558_014:0073b21": "間道有漏律儀。第四句者。除未至定九無間",
    "T29n1558_014:0073b22": "道無漏律儀所餘一切無漏律儀。如是或有",
    "T29n1558_014:0073b23": "無漏律儀非斷律儀。應作四句。准前四句",
    "T29n1558_014:0073b24": "如應當知。若爾世尊所說略戒。",
    "T29n1558_014:0073b25": " 身律儀善哉  善哉語律儀",
    "T29n1558_014:0073b26": " 意律儀善哉  善哉遍律儀",
    "T29n1558_014:0073b27": "[0073b27] 又契經說。應善守護應善安住眼根律儀。",
    "T29n1558_014:0073b28": "此意根律儀以何為自性。此二自性非無表",
    "T29n1558_014:0073b29": "色。若爾是何。頌曰。",
    "T29n1558_014:0073c01": " 正知正念合  名意根律儀",
    "T29n1558_014:0073c02": "[0073c02] 論曰。為顯如是二種律儀俱以正知正念",
    "T29n1558_014:0073c03": "為體故。列名已復說合言。謂意律儀慧念",
    "T29n1558_014:0073c04": "為體。即合二種為根律儀。故離合言顯勿",
    "T29n1558_014:0073c05": "如次。今應思擇。表及無表誰成就何。齊",
    "T29n1558_014:0073c06": "何時分。且辯成無表律儀不律儀。頌曰。",
    "T29n1558_014:0073c07": " 住別解無表  未捨恒成現",
    "T29n1558_014:0073c08": " 剎那後成過  不律儀亦然",
    "T29n1558_014:0073c09": " 得靜慮律儀  恒成就過未",
    "T29n1558_014:0073c10": " 聖初除過去  住定道成中",
    "T29n1558_014:0073c11": "[0073c11] 論曰。住別解脫補特伽羅。未捨以來恒成",
    "T29n1558_014:0073c12": "現世。此別解脫律儀無表。初剎那後亦成過",
    "T29n1558_014:0073c13": "去。前未捨言遍流至後。無散無表有成未",
    "T29n1558_014:0073c14": "來。不隨心色勢微劣故。如說安住別解律",
    "T29n1558_014:0073c15": "儀。住不律儀應知亦爾。謂至未捨惡戒",
    "T29n1558_014:0073c16": "以來恒成現世。惡戒無表初剎那後亦成過",
    "T29n1558_014:0073c17": "去。諸有獲得靜慮律儀。乃至未捨恒成過",
    "T29n1558_014:0073c18": "未。餘生所失過去定律儀。今初剎那必還得",
    "T29n1558_014:0073c19": "彼故。一切聖者無漏律儀。過去未來亦恒成",
    "T29n1558_014:0073c20": "就。有差別者。謂初剎那必成未來非成過",
    "T29n1558_014:0073c21": "去。此類聖道先未起故。若有現住靜慮彼",
    "T29n1558_014:0073c22": "道。如次成現在靜慮道律儀。非出觀時有",
    "T29n1558_014:0073c23": "成現在。已辯安住善惡律儀。住中云何。頌",
    "T29n1558_014:0073c24": "曰。",
    "T29n1558_014:0073c25": " 住中有無表  初成中後二",
    "T29n1558_014:0073c26": "[0073c26] 論曰。言住中者。謂非律儀非不律儀。彼所",
    "T29n1558_014:0073c27": "起業未必一切皆有無表。若有無表即是",
    "T29n1558_014:0073c28": "善戒或是惡戒種類所攝。彼初剎那但成現",
    "T29n1558_014:0073c29": "在。然現在世處過未中。故以成中說成現",
    "T29n1558_014:0074a01": "在。初剎那後未捨以來。恒成過現二世無",
    "T29n1558_014:0074a02": "表。若有安住律不律儀。亦有成惡善無表",
    "T29n1558_014:0074a03": "不。設有成就為經幾時。頌曰。",
    "T29n1558_014:0074a04": " 住律不律儀  起染淨無表",
    "T29n1558_014:0074a05": " 初成中後二  至染淨勢終",
    "T29n1558_014:0074a06": "[0074a06] 論曰。若住律儀由勝煩惱作殺縛等諸不",
    "T29n1558_014:0074a07": "善業。由此便發不善無表。住不律儀。由淳",
    "T29n1558_014:0074a08": "淨信。作禮佛等諸勝善業。由此亦發諸善",
    "T29n1558_014:0074a09": "無表。乃至此二心未斷來。所發無表恒時相",
    "T29n1558_014:0074a10": "續。然其初念唯成現在。自茲以後通成過",
    "T29n1558_014:0074a11": "現。已辯無表。成表云何。頌曰。",
    "T29n1558_014:0074a12": " 表正作成中  後成過非未",
    "T29n1558_014:0074a13": " 有覆及無覆  唯成就現在",
    "T29n1558_014:0074a14": "[0074a14] 論曰。諸有安住律不律儀及住中者。乃至",
    "T29n1558_014:0074a15": "正作諸表業來恒成現表。初剎那後至未",
    "T29n1558_014:0074a16": "捨來恒成過去。必無成就未來表者。如",
    "T29n1558_014:0074a17": "無表釋。有覆無覆二無記表。定無有能成",
    "T29n1558_014:0074a18": "就過未。法力既劣得力亦微。是故無能逆追",
    "T29n1558_014:0074a19": "成者。此法力劣誰之所為。是心所為。若爾有",
    "T29n1558_014:0074a20": "覆無記心等勿成過未。此責非理。表昧鈍",
    "T29n1558_014:0074a21": "故。依他起故。心等不然。無記表業從劣心",
    "T29n1558_014:0074a22": "起。其力倍劣彼能起心。故表與心成有差",
    "T29n1558_014:0074a23": "別。如前所說住不律儀。此不律儀名差別",
    "T29n1558_014:0074a24": "者。頌曰。",
    "T29n1558_014:0074a25": " 惡行惡戒業  業道不律儀",
    "T29n1558_014:0074a26": "[0074a26] 論曰。此惡行等五種異名。是不律儀名之差",
    "T29n1558_014:0074a27": "別。是諸智者所訶厭故。果非愛故立惡行",
    "T29n1558_014:0074a28": "名。障淨尸羅故名惡戒。身語所造故名為",
    "T29n1558_014:0074a29": "業。根本所攝故名業道。不禁身語名不律",
    "T29n1558_014:0074b01": "儀。然業道名唯目初念。通初後位立餘四",
    "T29n1558_014:0074b02": "名。或成表業非無表等。應作四句。其事云",
    "T29n1558_014:0074b03": "何。頌曰。",
    "T29n1558_014:0074b04": " 成表非無表  住中劣思作",
    "T29n1558_014:0074b05": " 捨未生表聖  成無表非表",
    "T29n1558_014:0074b06": "[0074b06] 論曰。唯成就表非無表者。謂住非律儀",
    "T29n1558_014:0074b07": "非不律儀。以微劣思造善造惡。唯發表業",
    "T29n1558_014:0074b08": "尚無無表。況無記思所發表業。除有依福及",
    "T29n1558_014:0074b09": "成業道。唯成無表非表業者。謂易生聖補",
    "T29n1558_014:0074b10": "特伽羅。表業未生或生已捨。俱成非句如應",
    "T29n1558_014:0074b11": "當知。說住律儀不律儀等成就表業無表",
    "T29n1558_014:0074b12": "業已。此諸律儀由何而得。頌曰。",
    "T29n1558_014:0074b13": " 定生得定地  彼聖得道生",
    "T29n1558_014:0074b14": " 別解脫律儀  得由他教等",
    "T29n1558_014:0074b15": "[0074b15] 論曰。靜慮律儀由得有漏根本近分靜慮地",
    "T29n1558_014:0074b16": "心。爾時便得。與心俱故。無漏律儀由得無",
    "T29n1558_014:0074b17": "漏根本近分靜慮地心。爾時便得。亦心俱故。",
    "T29n1558_014:0074b18": "彼聲為顯前靜慮心。復說聖言簡取無漏。",
    "T29n1558_014:0074b19": "六靜慮地有無漏心。謂未至中間及四根本",
    "T29n1558_014:0074b20": "定。非三近分。如後當辯。別解脫律儀由他",
    "T29n1558_014:0074b21": "教等得。能教他者說名為他。從如是他教",
    "T29n1558_014:0074b22": "力發戒。故說此戒由他教得。此復二種。謂",
    "T29n1558_014:0074b23": "從僧伽補特伽羅有差別故。從僧伽得者。",
    "T29n1558_014:0074b24": "謂苾芻苾芻尼及正學戒。從補特伽羅得",
    "T29n1558_014:0074b25": "者。謂餘五種戒。諸毘柰耶毘婆沙師說。有十",
    "T29n1558_014:0074b26": "種得具戒法。為攝彼故復說等言。何者為",
    "T29n1558_014:0074b27": "十。一由自然。謂佛獨覺。二由得入正性離",
    "T29n1558_014:0074b28": "生。謂五苾芻。三由佛命善來苾芻。謂耶舍",
    "T29n1558_014:0074b29": "等。四由信受佛為大師。謂大迦葉。五由",
    "T29n1558_014:0074c01": "善巧酬答所問。謂蘇陀夷。六由敬受八",
    "T29n1558_014:0074c02": "尊重法。謂大生主。七由遣使。謂法授尼。",
    "T29n1558_014:0074c03": "八由持律為第五人。謂於邊國。九由十眾。",
    "T29n1558_014:0074c04": "謂於中國。十由三說歸佛法僧。謂六十賢",
    "T29n1558_014:0074c05": "部共集受具戒。如是所得別解律儀。非必",
    "T29n1558_014:0074c06": "定依表業而發。又此所說別解律儀。應齊",
    "T29n1558_014:0074c07": "幾時要期而受。頌曰。",
    "T29n1558_014:0074c08": " 別解脫律儀  盡壽或晝夜",
    "T29n1558_014:0074c09": "[0074c09] 論曰。七眾所持別解脫戒。唯應盡壽要期而",
    "T29n1558_014:0074c10": "受。近住所持別解脫戒。唯一晝夜要期而受。",
    "T29n1558_014:0074c11": "此時定爾。所以者何。戒時邊際但有二種。",
    "T29n1558_014:0074c12": "一壽命邊際。二晝夜邊際。重說晝夜為半",
    "T29n1558_014:0074c13": "月等。時名是何法。謂諸行增語。於四洲中",
    "T29n1558_014:0074c14": "光位闇位如其次第立晝夜名二邊際中盡",
    "T29n1558_014:0074c15": "壽可爾。於命終後雖有要期而不能生",
    "T29n1558_014:0074c16": "別解脫戒。依身別故。別依身中無加行故",
    "T29n1558_014:0074c17": "無憶念故。一晝夜後或五戒十晝夜等中",
    "T29n1558_014:0074c18": "受近住戒。何法為障令彼眾多近住律儀",
    "T29n1558_014:0074c19": "非亦得起。必應有法能為障礙。以薄伽梵",
    "T29n1558_014:0074c20": "於契經中說近住律儀唯一晝夜故於如",
    "T29n1558_014:0074c21": "是義應共尋思。為佛正觀一晝夜後理無",
    "T29n1558_014:0074c22": "容起近住律儀。故於經中說一晝夜。為",
    "T29n1558_014:0074c23": "觀所化根難調者。旦應授與一晝夜戒。依",
    "T29n1558_014:0074c24": "何理教作如是言。過此戒生不違理故。毘",
    "T29n1558_014:0074c25": "婆沙者作如是言。曾無契經說過晝夜有",
    "T29n1558_014:0074c26": "別受得近住律儀。是故我宗不許斯義。依",
    "T29n1558_014:0074c27": "何邊際得不律儀。頌曰。",
    "T29n1558_014:0074c28": " 惡戒無晝夜  謂非如善受",
    "T29n1558_014:0074c29": "[0074c29] 論曰。要期盡壽造諸惡業得不律儀。非",
    "T29n1558_014:0075a01": "一晝夜如近住戒。所以者何。謂此非如善",
    "T29n1558_014:0075a02": "戒受故。謂必無有立限對師受不律儀",
    "T29n1558_014:0075a03": "如近住戒我一晝夜定受不律儀。此是智人",
    "T29n1558_014:0075a04": "所訶厭業故。若爾亦無有立限對師我乃",
    "T29n1558_014:0075a05": "至命終定受惡戒。勿盡形壽得不律儀。雖",
    "T29n1558_014:0075a06": "無對師要期盡壽作諸惡業。由起畢竟",
    "T29n1558_014:0075a07": "壞善意樂得不律儀。非起暫時壞善意樂。",
    "T29n1558_014:0075a08": "無師令彼得不律儀。故不律儀無一晝夜。",
    "T29n1558_014:0075a09": "然近住戒由現對師要期受力。雖無畢竟",
    "T29n1558_014:0075a10": "壞惡意樂。而得律儀。設有對師要期暫受",
    "T29n1558_014:0075a11": "不律儀者。亦必應得。然未曾見故不立有。",
    "T29n1558_014:0075a12": "經部師說如善律儀無別實物名為無表。此",
    "T29n1558_014:0075a13": "不律儀亦應非實。即欲造惡不善意樂相",
    "T29n1558_014:0075a14": "續不捨名不律儀。由此後時善心雖起而",
    "T29n1558_014:0075a15": "名成就不律儀者。以不捨此阿世耶故。",
    "T29n1558_014:0075a16": "說一晝夜近住律儀。欲正受時當如何受。",
    "T29n1558_014:0075a17": "頌曰。",
    "T29n1558_014:0075a18": " 近住於晨旦  下座從師受",
    "T29n1558_014:0075a19": " 隨教說具支  離嚴飾晝夜",
    "T29n1558_014:0075a20": "[0075a20] 論曰。近住律儀於晨旦受。謂受此戒要日",
    "T29n1558_014:0075a21": "出時。此戒要經一晝夜故。諸有先作如是",
    "T29n1558_014:0075a22": "要期。謂我恒於月八日等必當受此近住",
    "T29n1558_014:0075a23": "律儀。若旦有礙緣齋竟亦得受。言下座者。",
    "T29n1558_014:0075a24": "謂在師前居卑劣座。或蹲或跪曲躬合掌。",
    "T29n1558_014:0075a25": "唯除有病。若不恭敬不發律儀。此必從",
    "T29n1558_014:0075a26": "師無容自受。以後若遇諸犯戒緣。由愧",
    "T29n1558_014:0075a27": "戒師能不違犯。受此戒者應隨師教受",
    "T29n1558_014:0075a28": "者後說。勿前勿俱。如是方成從師教受。",
    "T29n1558_014:0075a29": "異此授受二俱不成。具受八支方成近住。",
    "T29n1558_014:0075b01": "隨有所闕近住不成。受此律儀必離嚴飾。",
    "T29n1558_014:0075b02": "憍逸處故。常嚴身具不必須捨。緣彼不能",
    "T29n1558_014:0075b03": "生甚憍逸如新異故。受此律儀必須晝",
    "T29n1558_014:0075b04": "夜。謂至明旦日初出時。若不如斯依法受",
    "T29n1558_014:0075b05": "者。但生妙行不得律儀。又若如斯盡晝",
    "T29n1558_014:0075b06": "夜受。具制屠獵姦盜有情。近住律儀深成",
    "T29n1558_014:0075b07": "有用。言近住者。謂此律儀近阿羅漢住。以",
    "T29n1558_014:0075b08": "隨學彼故。有說。此近盡壽戒住。如是律",
    "T29n1558_014:0075b09": "儀或名長養。長養薄少善根有情。令其善",
    "T29n1558_014:0075b10": "根漸增多故。如有頌言。",
    "T29n1558_014:0075b11": " 由此能長養  自他善淨心",
    "T29n1558_014:0075b12": " 是故薄伽梵  說此名長養",
    "T29n1558_014:0075b13": "[0075b13] 何緣受此必具八支。頌曰。",
    "T29n1558_014:0075b14": " 戒不逸禁支  四一三如次",
    "T29n1558_014:0075b15": " 為防諸性罪  失念及憍逸",
    "T29n1558_014:0075b16": "[0075b16] 論曰。八中前四是尸羅支。謂離殺生至虛誑",
    "T29n1558_014:0075b17": "語。由此四種離性罪故。次有一種是不放",
    "T29n1558_014:0075b18": "逸支。謂離飲諸酒。生放逸處。雖受尸羅若",
    "T29n1558_014:0075b19": "飲諸酒則心放逸。犯尸羅故。後有三種是",
    "T29n1558_014:0075b20": "禁約支。謂離塗飾香鬘乃至食非時食。以能",
    "T29n1558_014:0075b21": "隨順厭離心故。何緣具受如是三支。若不",
    "T29n1558_014:0075b22": "具支便不能離性罪失念憍逸過失。謂初",
    "T29n1558_014:0075b23": "離殺至虛誑語。能防性罪。離貪瞋癡所起",
    "T29n1558_014:0075b24": "殺等諸惡業故。次離飲酒能防失念。以飲",
    "T29n1558_014:0075b25": "酒時能令忘失應不應作諸事業故。後離",
    "T29n1558_014:0075b26": "三種能防憍逸。以若受用種種香鬘高廣",
    "T29n1558_014:0075b27": "床座習近歌舞心便憍舉。尋即毀戒。由遠",
    "T29n1558_014:0075b28": "彼故心便離憍。若有能持依時食者。以能",
    "T29n1558_014:0075b29": "遮止恒食時故。便憶自受近住律儀。能於",
    "T29n1558_014:0075c01": "世間深生厭離。若非時食二事俱無。數食能",
    "T29n1558_014:0075c02": "令心縱逸故。有餘師說。離非時食名為齋",
    "T29n1558_014:0075c03": "體。餘有八種說名齋支。塗飾香鬘舞歌觀",
    "T29n1558_014:0075c04": "聽分為二故。若作此執便違契經。經中說",
    "T29n1558_014:0075c05": "離非時食已。便作是說。此第八支我今隨",
    "T29n1558_014:0075c06": "聖阿羅漢學。隨行隨作。若爾有何別齋體。",
    "T29n1558_014:0075c07": "而說此八名齋支。總摽齋號別說為支。以",
    "T29n1558_014:0075c08": "別成總得支名故。如車眾分及四支軍五",
    "T29n1558_014:0075c09": "支散等。齋戒八支應知亦爾。毘婆沙師作如",
    "T29n1558_014:0075c10": "是說。離非時食是齋亦齋支。所餘七支是齋",
    "T29n1558_014:0075c11": "支非齋。如正見是道亦道支。餘七支是道支",
    "T29n1558_014:0075c12": "非道。擇法覺是覺亦覺支。餘六支是覺支非",
    "T29n1558_014:0075c13": "覺。三摩地是靜慮亦靜慮支。所餘支是靜慮",
    "T29n1558_014:0075c14": "支非靜慮。如是所說不應正理。不可正見",
    "T29n1558_014:0075c15": "等即正見等支。若謂前生正見等為後生正",
    "T29n1558_014:0075c16": "見等支。則初剎那聖道等應不具有八支",
    "T29n1558_014:0075c17": "等。為唯近事得受近住。為餘亦有受近",
    "T29n1558_014:0075c18": "住耶。頌曰。",
    "T29n1558_014:0075c19": " 近住餘亦有  不受三歸無",
    "T29n1558_014:0075c20": "[0075c20] 論曰。諸有未受近事律儀。一晝夜中歸依",
    "T29n1558_014:0075c21": "三寶。說三歸已受近住戒。彼亦受得近住",
    "T29n1558_014:0075c22": "律儀。異此則無。除不知者。如契經說。佛告",
    "T29n1558_014:0075c23": "大名。諸有在家白衣男子男根成就。歸佛法",
    "T29n1558_014:0075c24": "僧起殷淨心。發誠諦語自稱我是鄔波索",
    "T29n1558_014:0075c25": "迦。願尊憶持慈悲護念。齊是名曰鄔波索",
    "T29n1558_014:0075c26": "迦。為但受三歸即成近事。外國諸師說。唯",
    "T29n1558_014:0075c27": "此即成。迦濕彌羅國諸論師言。離近事律儀",
    "T29n1558_014:0075c28": "則非近事。若爾應與此經相違。此不相違。",
    "T29n1558_014:0075c29": "已發戒故。何時發戒。頌曰。",
    "T29n1558_014:0076a01": " 稱近事發戒  說如苾芻等",
    "T29n1558_014:0076a02": "[0076a02] 論曰。起殷淨心發誠諦語自稱我是鄔波",
    "T29n1558_014:0076a03": "索迦。願尊憶持慈悲護念。爾時即發近事律",
    "T29n1558_014:0076a04": "儀。稱近事等言便發律儀故。以經復說我",
    "T29n1558_014:0076a05": "從今時乃至命終捨生言故。此經意說捨",
    "T29n1558_014:0076a06": "殺生等。略去殺等但說捨生。故於前時已",
    "T29n1558_014:0076a07": "得五戒。彼雖已得近事律儀。為令了知所",
    "T29n1558_014:0076a08": "應學處故。復為說離殺生等五種戒相令",
    "T29n1558_014:0076a09": "識堅持。如得苾芻具足戒已。說重學處",
    "T29n1558_014:0076a10": "令識堅持。勤策亦然。此亦應爾。是故近事",
    "T29n1558_014:0076a11": "必具律儀。頌曰。",
    "T29n1558_014:0076a12": " 若皆具律儀  何言一分等",
    "T29n1558_014:0076a13": " 謂約能持說",
    "T29n1558_014:0076a14": "[0076a14] 論曰。若諸近事皆具律儀。何緣世尊言有",
    "T29n1558_014:0076a15": "四種。一能學一分。二能學少分。三能學多",
    "T29n1558_014:0076a16": "分。四能學滿分。謂約能持故作是說。能持",
    "T29n1558_014:0076a17": "先所受故說能學言。不爾應言受一分等。",
    "T29n1558_014:0076a18": "理實約受等具律儀。以具律儀故名近事。",
    "T29n1558_014:0076a19": "如是所執違越契經。如何違經。謂無經說",
    "T29n1558_014:0076a20": "自稱我是近事等言便發五戒。此經不說",
    "T29n1558_014:0076a21": "我從今者乃至命終捨生言故。經如何說。如",
    "T29n1558_014:0076a22": "大名經。唯此經中說近事相。餘經不爾故",
    "T29n1558_014:0076a23": "違越經。然餘經說。我從今時乃至命終捨",
    "T29n1558_014:0076a24": "生歸淨。是歸三寶發誠信言。此中顯示以",
    "T29n1558_014:0076a25": "見諦者。由得證淨舉命自要。表於正法",
    "T29n1558_014:0076a26": "深懷愛重乃至為救自生命緣。終不捨於",
    "T29n1558_014:0076a27": "如來正法。非彼為欲說近事相。故說如是",
    "T29n1558_014:0076a28": "捨生等言。設說亦非分明理教。誰能准此不",
    "T29n1558_014:0076a29": "明了文。便信前時已發五戒。又約持犯戒",
    "T29n1558_014:0076b01": "說學一分等尚不應問。況應為答。誰有已",
    "T29n1558_014:0076b02": "解近事律儀必具五支。而不能解於所學",
    "T29n1558_014:0076b03": "處持一非餘。乃至具持名一分等。由彼未",
    "T29n1558_014:0076b04": "解近事律儀受量少多故應請問。凡有幾",
    "T29n1558_014:0076b05": "種鄔波索迦能學學處。答言。有四鄔波索",
    "T29n1558_014:0076b06": "迦。謂能學一分等。猶未能了。復問何名能",
    "T29n1558_014:0076b07": "學一分。乃至廣說。若闕律儀得名近事。苾",
    "T29n1558_014:0076b08": "芻勤策闕亦應成。彼既不成。此亦應爾。何",
    "T29n1558_014:0076b09": "緣近事乃至苾芻所受律儀支量定爾。由佛",
    "T29n1558_014:0076b10": "教力施設故然。若爾何緣不許由佛教力",
    "T29n1558_014:0076b11": "施設雖闕律儀。而名近事非苾芻等。迦濕",
    "T29n1558_014:0076b12": "彌羅國毘婆沙師。不許闕律儀得成近事。",
    "T29n1558_014:0076b13": "此近事等一切律儀。由何得成下中上品。",
    "T29n1558_014:0076b14": "頌曰。",
    "T29n1558_014:0076b15": " 下中上隨心",
    "T29n1558_014:0076b16": "[0076b16] 論曰。八眾所受別解脫律儀。皆隨受心有",
    "T29n1558_014:0076b17": "下中上品。由如是理諸阿羅漢或有成",
    "T29n1558_014:0076b18": "就下品律儀。然諸異生或成上品。為有但",
    "T29n1558_014:0076b19": "受近事律儀不受三歸成近事不。不成",
    "T29n1558_014:0076b20": "近事除有不知。諸有歸依佛法僧者。為",
    "T29n1558_014:0076b21": "歸何等。頌曰。",
    "T29n1558_014:0076b22": " 歸依成佛僧  無學二種法",
    "T29n1558_014:0076b23": " 及涅槃擇滅  是說具三歸",
    "T29n1558_014:0076b24": "[0076b24] 論曰。歸依佛者。謂但歸依能成佛無學法。",
    "T29n1558_014:0076b25": "由彼勝故身得佛名。或由得彼法佛能覺",
    "T29n1558_014:0076b26": "一切。何等名為佛無學法。謂盡智等及彼隨",
    "T29n1558_014:0076b27": "行。非色等身。前後等故。為歸一佛。一切佛",
    "T29n1558_014:0076b28": "耶。理實應言歸一切佛。以諸佛道相無異",
    "T29n1558_014:0076b29": "故。歸依僧者。謂通歸依諸能成僧學無學",
    "T29n1558_014:0076c01": "法。由得彼故僧成八種補特伽羅。不可破",
    "T29n1558_014:0076c02": "故。為歸一佛僧。一切佛僧耶。理實通歸一切",
    "T29n1558_014:0076c03": "佛僧。以諸僧道相無異故。然契經說當來",
    "T29n1558_014:0076c04": "有僧汝應歸者。彼經但為顯示當來現見",
    "T29n1558_014:0076c05": "僧寶。歸依法者。謂歸涅槃。此涅槃言唯顯擇",
    "T29n1558_014:0076c06": "滅。自他相續煩惱及苦寂滅一相。故通歸依。",
    "T29n1558_014:0076c07": "若唯無學法即是佛者。如何於佛所惡心出",
    "T29n1558_014:0076c08": "血。但損生身成無間罪。毘婆沙者作是釋",
    "T29n1558_014:0076c09": "言。壞彼所依彼隨壞故。然尋本論不見有",
    "T29n1558_014:0076c10": "言唯無學法即名為佛。但言無學法能成",
    "T29n1558_014:0076c11": "於佛。既不遮佛體亦攝依身。故於此中不",
    "T29n1558_014:0076c12": "容前難。若異此者。應佛與僧住世俗心",
    "T29n1558_014:0076c13": "非僧非佛。又應唯執成苾芻戒即是苾芻。",
    "T29n1558_014:0076c14": "然如有欲供養苾芻者。彼唯供養成苾",
    "T29n1558_014:0076c15": "芻尸羅。如是有欲歸依佛者。亦應但歸",
    "T29n1558_014:0076c16": "成佛無學法。有餘師說。歸依佛者。總歸依",
    "T29n1558_014:0076c17": "如來十八不共法。此能歸依何法為體。語表",
    "T29n1558_014:0076c18": "為體。如是歸依以何為義。救濟為義。由",
    "T29n1558_014:0076c19": "彼為依能永解脫一切苦故。如世尊言。",
    "T29n1558_014:0076c20": " 眾人怖所逼  多歸依諸山",
    "T29n1558_014:0076c21": " 園苑及叢林  孤樹制多等",
    "T29n1558_014:0076c22": " 此歸依非勝  此歸依非尊",
    "T29n1558_014:0076c23": " 不因此歸依  能解脫眾苦",
    "T29n1558_014:0076c24": " 諸有歸依佛  及歸依法僧",
    "T29n1558_014:0076c25": " 於四聖諦中  恒以慧觀察",
    "T29n1558_014:0076c26": " 知苦知苦集  知永超眾苦",
    "T29n1558_014:0076c27": " 知八支聖道  趣安隱涅槃",
    "T29n1558_014:0076c28": " 此歸依最勝  此歸依最尊",
    "T29n1558_014:0076c29": " 必因此歸依  能解脫眾苦",
    "T29n1558_014:0077a01": "[0077a01] 是故歸依普於一切受律儀處為方便門。何",
    "T29n1558_014:0077a02": "緣世尊於餘律儀處立離非梵行為其所",
    "T29n1558_014:0077a03": "學。唯於近事一律儀中但制令其離欲邪",
    "T29n1558_014:0077a04": "行。頌曰。",
    "T29n1558_014:0077a05": " 邪行最可訶  易離得不作",
    "T29n1558_014:0077a06": "[0077a06] 論曰。唯欲邪行世極訶責。以能侵毀他妻",
    "T29n1558_014:0077a07": "等故。感惡趣故非非梵行。又欲邪行易",
    "T29n1558_014:0077a08": "遠離故。諸在家者耽著欲故離非梵行難",
    "T29n1558_014:0077a09": "可受持。觀彼不能長時修學故不制彼",
    "T29n1558_014:0077a10": "離非梵行。又諸聖者於欲邪行一切定得",
    "T29n1558_014:0077a11": "不作律儀。經生聖者亦不行故離非梵行則",
    "T29n1558_014:0077a12": "不如是。故於近事所受律儀但為制立離",
    "T29n1558_014:0077a13": "欲邪行。勿經生聖者犯近事律儀。不作律",
    "T29n1558_014:0077a14": "儀謂定不作。諸有先受近事律儀後娶妻",
    "T29n1558_014:0077a15": "妾。於彼妻妾先受戒時得律儀不。理實應",
    "T29n1558_014:0077a16": "得。勿但於一分得別解律儀。若爾云何後",
    "T29n1558_014:0077a17": "非犯戒。頌曰。",
    "T29n1558_014:0077a18": " 得律儀如誓  非總於相續",
    "T29n1558_014:0077a19": "[0077a19] 論曰。如本受誓而得律儀。本受誓云何。謂",
    "T29n1558_014:0077a20": "離欲邪行。非於一切有情相續言我皆當",
    "T29n1558_014:0077a21": "離非梵行。由此普於有情相續唯得離欲",
    "T29n1558_014:0077a22": "邪行戒。非離非梵行律儀故後納妻妾非",
    "T29n1558_014:0077a23": "毀犯前戒。何緣但制離虛誑語。非離間語",
    "T29n1558_014:0077a24": "等為近事律儀。亦由前說三種因故。謂虛",
    "T29n1558_014:0077a25": "誑語最可訶故。諸在家者易遠離故。一切",
    "T29n1558_014:0077a26": "聖者得不作故。復有別因。頌曰。",
    "T29n1558_014:0077a27": " 以開虛誑語  便越諸學處",
    "T29n1558_014:0077a28": "[0077a28] 論曰。越諸學處被檢問時。若開虛誑語。便",
    "T29n1558_014:0077a29": "言我不作。因斯於戒多所違越。故佛為",
    "T29n1558_014:0077b01": "欲令彼堅持。於一切律儀制離虛誑語。",
    "T29n1558_014:0077b02": "云何令彼若犯戒時便自發露能防後犯。復",
    "T29n1558_014:0077b03": "以何緣不於遠離遮罪建立近事律儀。誰",
    "T29n1558_014:0077b04": "言此中不離遮罪。離何遮罪。謂離飲酒。何",
    "T29n1558_014:0077b05": "緣於彼諸遮罪中不制離餘。唯遮飲酒。頌",
    "T29n1558_014:0077b06": "曰。",
    "T29n1558_014:0077b07": " 遮中唯離酒  為護餘律儀",
    "T29n1558_014:0077b08": "[0077b08] 論曰。諸飲酒者心多縱逸。不能守護諸餘",
    "T29n1558_014:0077b09": "律儀。故為護餘令離飲酒。寧知飲酒遮罪",
    "T29n1558_014:0077b10": "攝耶。由此中無性罪相故。以諸性罪唯染",
    "T29n1558_014:0077b11": "心行。為療病時雖飲諸酒不為醉亂能",
    "T29n1558_014:0077b12": "無染心。豈不先知酒能醉亂而故欲飲即",
    "T29n1558_014:0077b13": "是染心。此非染心由自知量。為療病故",
    "T29n1558_014:0077b14": "分限而飲不令醉亂故非染心。諸持律者",
    "T29n1558_014:0077b15": "言。飲酒是性罪。如彼尊者鄔波離言。我當",
    "T29n1558_014:0077b16": "如何供給病者。世尊告曰。唯除性罪餘隨",
    "T29n1558_014:0077b17": "所應皆可供給。然有染疾釋種須酒。世尊",
    "T29n1558_014:0077b18": "不開彼飲酒故。又契經說。諸有苾芻稱我",
    "T29n1558_014:0077b19": "為師不應飲酒。乃至極少如一茅端所霑",
    "T29n1558_014:0077b20": "酒量亦不應飲。故知飲酒是性罪攝。又諸",
    "T29n1558_014:0077b21": "聖者雖易多生亦不犯故。如殺生等。又",
    "T29n1558_014:0077b22": "經說是身惡行故。對法諸師言非性罪。然",
    "T29n1558_014:0077b23": "為病者總開遮戒。復於異時遮飲酒者。",
    "T29n1558_014:0077b24": "為防因此犯性罪故。又令醉亂量無定",
    "T29n1558_014:0077b25": "限。故遮乃至飲茅端所霑量。又一切聖皆不",
    "T29n1558_014:0077b26": "飲者。以諸聖者具慚羞故。飲酒能令失",
    "T29n1558_014:0077b27": "正念故。乃至少分亦不飲者。以如毒藥量",
    "T29n1558_014:0077b28": "無定故。又經說是身惡行者。酒是一切放",
    "T29n1558_014:0077b29": "逸處故。由是獨立放逸處名。餘不立此名。",
    "T29n1558_014:0077c01": "皆是性罪故。然說數習墮惡趣者。顯數飲",
    "T29n1558_014:0077c02": "酒能令身中諸不善法相續轉故。又能引",
    "T29n1558_014:0077c03": "發惡趣業故。或能令彼轉增盛故。如契經",
    "T29n1558_014:0077c04": "說。窣羅迷麗耶末陀放逸處。依何義說。醞",
    "T29n1558_014:0077c05": "食成酒名為窣羅。醞餘物所成名迷麗耶",
    "T29n1558_014:0077c06": "酒。即前二酒未熟已壞不能令醉不名末",
    "T29n1558_014:0077c07": "陀。若令醉時名末陀酒。簡無用位重立此",
    "T29n1558_014:0077c08": "名。然以檳榔及稗子等亦能令醉。為簡彼",
    "T29n1558_014:0077c09": "故。須說窣羅迷麗耶酒。雖是遮罪而令放",
    "T29n1558_014:0077c10": "逸廣造眾惡。為令殷重遮斷故說放逸處",
    "T29n1558_014:0077c11": "言。酒是放逸所依處故。"
}