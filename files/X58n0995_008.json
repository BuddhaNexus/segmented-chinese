{
    "X58n0995_008:0238a03": "華嚴一乘分齊章義苑疏卷第八",
    "X58n0995_008:0238a05": "霅溪普靜沙門 道亭 述",
    "X58n0995_008:0238a06": "[0238a06] 第十義理分齊至六相圓融義四。",
    "X58n0995_008:0238a07": "[0238a07] 釋曰然此教海宏深包含無外通明三性離過絕",
    "X58n0995_008:0238a08": "非染淨交參雙融無礙遂成緣起力用相資德用",
    "X58n0995_008:0238a09": "所因略以備矣然後一多無礙炳現十玄總別圓",
    "X58n0995_008:0238a10": "融洞明六相已上四門宗因若是&#x7ADD;為圓教具德",
    "X58n0995_008:0238a11": "一乘分齊旨趣耳。",
    "X58n0995_008:0238a12": "[0238a12] 三性同異義第一至先直說後決擇。",
    "X58n0995_008:0238a13": "[0238a13] 釋曰一通就當性說二約當性二義三對三無性",
    "X58n0995_008:0238a14": "說初就&#x5FA7;計一謂由是妄執無法可生可滅也二",
    "X58n0995_008:0238a15": "情有即是理無故不生也理無即情有故不滅也",
    "X58n0995_008:0238a16": "不滅不生為一法也三求&#x5FA7;計相不可得故不生",
    "X58n0995_008:0238a17": "能顯無相性故不滅不滅即不生亦一法也二就",
    "X58n0995_008:0238a18": "緣起性一謂法無自體攬緣而起即生無生既本",
    "X58n0995_008:0238a19": "不生故無可滅也二緣起無性故不生無性緣起",
    "X58n0995_008:0238a20": "故不滅是故不生即不滅不滅即不生為一法也",
    "X58n0995_008:0238a21": "三推緣無起故不生能顯無生性故不滅三約圓",
    "X58n0995_008:0238a22": "成性一謂非是有為故無彼生滅相也二非妄心",
    "X58n0995_008:0238a23": "境故不生即相無義聖智所證故不滅即性有義",
    "X58n0995_008:0238a24": "而非妄心境故遠離我法所執便能顯得勝義無",
    "X58n0995_008:0238b01": "自性性即第三無性義也又體非遷變故不生隨",
    "X58n0995_008:0238b02": "緣令法起故不滅不滅即不生為一法也此即法",
    "X58n0995_008:0238b03": "性宗中二義也四通就三性混融於一法上就&#x5FA7;",
    "X58n0995_008:0238b04": "計故不生就圓成故不滅就依他故亦不生亦不",
    "X58n0995_008:0238b05": "滅就三無性故非不生非不滅則合三性為三句",
    "X58n0995_008:0238b06": "三無性為一句以成四句如一念心剎那瞥起即",
    "X58n0995_008:0238b07": "具六義謂一念之心是緣起法是依他起情計有",
    "X58n0995_008:0238b08": "實即&#x5FA7;計執體本空寂即是圓成三性備矣既即",
    "X58n0995_008:0238b09": "依三性說三無性故六義具矣唯識云初即相無",
    "X58n0995_008:0238b10": "性次無自然性後由遠離前所執我法性五然此",
    "X58n0995_008:0238b11": "四門合為一聚圓融無礙以一念心上一微塵上",
    "X58n0995_008:0238b12": "即有六義故總融合頓思可見此義法相宗無須",
    "X58n0995_008:0238b13": "智權實不得此門難見融通故茲預說方曉下文。",
    "X58n0995_008:0238b14": "[0238b14] 前中三性各有二義至一情有義二理無義。",
    "X58n0995_008:0238b15": "[0238b15] 釋曰真即圓成性由真故不變如故隨緣依他者",
    "X58n0995_008:0238b16": "依攬眾緣無性緣起故依有緣無自性故無性所",
    "X58n0995_008:0238b17": "執者&#x5FA7;計執性謂計度依他故情有妄執無法故",
    "X58n0995_008:0238b18": "理無此乃離成六義下合成二門。",
    "X58n0995_008:0238b19": "[0238b19] 由真中不變至不壞末而常本也。",
    "X58n0995_008:0238b20": "[0238b20] 釋曰真有不變隨緣妄有體空成事此中無性理",
    "X58n0995_008:0238b21": "無即是妄中體空由體空故與不變而無殊故三",
    "X58n0995_008:0238b22": "性而一際不捨緣而即真故不壞末而常本也。",
    "X58n0995_008:0238b23": "[0238b23] 經云眾生即涅槃不復更滅也。",
    "X58n0995_008:0238b24": "[0238b24] 釋曰淨名經也妄攬真成眾生相現妄空無體卓",
    "X58n0995_008:0238c01": "爾真常故不復滅。",
    "X58n0995_008:0238c02": "[0238c02] 又約真如至不動本而常末也。",
    "X58n0995_008:0238c03": "[0238c03] 釋曰似有情有即妄中成事與真中隨緣畢竟無",
    "X58n0995_008:0238c04": "二故亦無異不變性而緣起故不動本常末也。",
    "X58n0995_008:0238c05": "[0238c05] 經云法身至名曰眾生也。",
    "X58n0995_008:0238c06": "[0238c06] 釋曰法身經也則真如隨緣成諸染法眾生現而",
    "X58n0995_008:0238c07": "法身不顯事能隱理如水成波動顯靜隱。",
    "X58n0995_008:0238c08": "[0238c08] 即由此三義至通融無障無礙。",
    "X58n0995_008:0238c09": "[0238c09] 釋曰結上合成二門謂真該妄末結此隨緣妄徹",
    "X58n0995_008:0238c10": "真源結前不變性相通融結成一際無障無礙通",
    "X58n0995_008:0238c11": "理事與事事無礙準前四五二門思之。",
    "X58n0995_008:0238c12": "[0238c12] 問依他似有至是情有耶。",
    "X58n0995_008:0238c13": "[0238c13] 釋曰似有為假所執為實假實相違故成問也。",
    "X58n0995_008:0238c14": "[0238c14] 答由二義故無異至所執無隨緣故。",
    "X58n0995_008:0238c15": "[0238c15] 釋曰一以彼所執下依緣故執唯識云由彼彼&#x5FA7;",
    "X58n0995_008:0238c16": "計遍計種種物二若離下由執故緣唯識云依他",
    "X58n0995_008:0238c17": "起自性分別緣所生真中隨緣等者謂由心故現",
    "X58n0995_008:0238c18": "境由境故起心起信云一切諸法唯依妄念而有",
    "X58n0995_008:0238c19": "差別若離心念則無一切境界之相。",
    "X58n0995_008:0238c20": "[0238c20] 問如何三性至不相違耶。",
    "X58n0995_008:0238c21": "[0238c21] 釋曰有無性相不變隨緣義象既殊寧不相背故",
    "X58n0995_008:0238c22": "茲問起。",
    "X58n0995_008:0238c23": "[0238c23] 答以此二義至隨緣成染淨也。",
    "X58n0995_008:0238c24": "[0238c24] 釋曰但有二義而無二體由體同故因不變而方",
    "X58n0995_008:0239a01": "隨緣因隨緣而顯不變也。",
    "X58n0995_008:0239a02": "[0239a02] 猶如明鏡至顯鏡之明淨。",
    "X58n0995_008:0239a03": "[0239a03] 釋曰喻明也鏡喻不變染淨喻隨緣由明現像不",
    "X58n0995_008:0239a04": "變現於隨緣因像驗明隨緣顯於不變二義相成",
    "X58n0995_008:0239a05": "體恒無二故云唯是一性雖現下約離過以重明",
    "X58n0995_008:0239a06": "耳。",
    "X58n0995_008:0239a07": "[0239a07] 當知真如至方成染淨。",
    "X58n0995_008:0239a08": "[0239a08] 釋曰合法也非直不動下謂不但不變成隨緣亦",
    "X58n0995_008:0239a09": "由隨緣顯不變非直不壞下謂不但隨緣彰不變",
    "X58n0995_008:0239a10": "抑又不變作隨緣二義相資豈成違返。",
    "X58n0995_008:0239a11": "[0239a11] 是故二義至豈相違耶。",
    "X58n0995_008:0239a12": "[0239a12] 釋曰結成上義是以二義若非一性則不相成一",
    "X58n0995_008:0239a13": "性若非二義則無相&#x5FA7;思之令見其法。",
    "X58n0995_008:0239a14": "[0239a14] 依他中雖復至皆無自性故。",
    "X58n0995_008:0239a15": "[0239a15] 釋曰似有者相假也必無自性者性空也以諸下",
    "X58n0995_008:0239a16": "出空所以。",
    "X58n0995_008:0239a17": "[0239a17] 若非無性至似有是故無性。",
    "X58n0995_008:0239a18": "[0239a18] 釋曰依他二義以相推初若非下返推似有若成",
    "X58n0995_008:0239a19": "下順推無性假緣從緣者必無性矣。",
    "X58n0995_008:0239a20": "[0239a20] 故智論云至即顯無性也。",
    "X58n0995_008:0239a21": "[0239a21] 釋曰從緣即似有義無性即性無義正同中論因",
    "X58n0995_008:0239a22": "緣所生法我說即是空畢竟空者是名般若則實",
    "X58n0995_008:0239a23": "相現前此則下結指上文緣生故空也。",
    "X58n0995_008:0239a24": "[0239a24] 中論云至明緣生也。",
    "X58n0995_008:0239b01": "[0239b01] 釋曰似有空義等者謂諸法若不空則無道無果",
    "X58n0995_008:0239b02": "何以故法定實故故不能成緣以今成緣返知空",
    "X58n0995_008:0239b03": "耳此則下結指上文無性故緣生也。",
    "X58n0995_008:0239b04": "[0239b04] 涅槃經云至不二法門故也。",
    "X58n0995_008:0239b05": "[0239b05] 釋曰智論緣生故無性中論無性故緣生各舉一",
    "X58n0995_008:0239b06": "義尚未同時故引涅槃空有雙陳結為不二法門",
    "X58n0995_008:0239b07": "方窮其旨也。",
    "X58n0995_008:0239b08": "[0239b08] 非直二義至畢竟無二也。",
    "X58n0995_008:0239b09": "[0239b09] 釋曰全體雙收者謂空故緣生相收於性也緣生",
    "X58n0995_008:0239b10": "故空性收於相也性相雙融成畢竟無二也。",
    "X58n0995_008:0239b11": "[0239b11] 所執性中至橫計有故。",
    "X58n0995_008:0239b12": "[0239b12] 釋曰雖復當情者謂依他現前故執之為有離緣",
    "X58n0995_008:0239b13": "無性故道理無以於下出所以。",
    "X58n0995_008:0239b14": "[0239b14] 如於木杌至唯一性也。",
    "X58n0995_008:0239b15": "[0239b15] 釋曰如於下喻情有然鬼下喻理無此是標定二",
    "X58n0995_008:0239b16": "義如於其木下返顯今既橫計下順明是故下二",
    "X58n0995_008:0239b17": "義相資唯一周&#x5FA7;計度故云一性也。",
    "X58n0995_008:0239b18": "[0239b18] 當知所執道理亦爾。",
    "X58n0995_008:0239b19": "[0239b19] 釋曰指法同喻也。",
    "X58n0995_008:0239b20": "[0239b20] 上來直明竟至第三顯示其義。",
    "X58n0995_008:0239b21": "[0239b21] 釋曰性本超情故不可以情而取所以云般若如",
    "X58n0995_008:0239b22": "火聚四邊不可取設固取之便墮斷常之過此乃",
    "X58n0995_008:0239b23": "取則被焚然後四謗全祛百非斯絕真義現前舉",
    "X58n0995_008:0239b24": "措皆入方云般若如清涼四邊皆得入即顯示其",
    "X58n0995_008:0239c01": "義矣。",
    "X58n0995_008:0239c02": "[0239c02] 初門護執者至行處故餘句準之。",
    "X58n0995_008:0239c03": "[0239c03] 釋曰此中決擇問同答別曲盡執性初問有無等",
    "X58n0995_008:0239c04": "約隨緣不變二義單答二問有無約二義相即複",
    "X58n0995_008:0239c05": "答於複中言餘二句可知者應問云亦有亦無耶",
    "X58n0995_008:0239c06": "答不也無二性故問非有非無耶答不也具德故",
    "X58n0995_008:0239c07": "三問有無離計以答離所謂者謂則計也下三句",
    "X58n0995_008:0239c08": "例然者皆言離所謂故則離四種計也四問有無",
    "X58n0995_008:0239c09": "等約離四謗以答初言空真如者雖是空如來藏",
    "X58n0995_008:0239c10": "義同離增益謗次言不空真如雖具恒沙性德義",
    "X58n0995_008:0239c11": "同離損減謗則離四謗備矣五問有無約超情造",
    "X58n0995_008:0239c12": "修以答所以離妄則超情智行則造詣餘句準之",
    "X58n0995_008:0239c13": "者應問云亦有亦無耶答不也性無二故問非有",
    "X58n0995_008:0239c14": "非無耶答不也性德圓彰故問此之決擇真如與",
    "X58n0995_008:0239c15": "夫起信廣釋真如同耶異耶答遣四句雖同為門",
    "X58n0995_008:0239c16": "則異彼局真如門此通真如生滅二門何以故顯",
    "X58n0995_008:0239c17": "隨緣不變故問執情無量何止於此耶答然執取",
    "X58n0995_008:0239c18": "雖多總攝不過此四所以四謗喪而百非斯遣矣。",
    "X58n0995_008:0239c19": "[0239c19] 依他性者至境故餘句準之。",
    "X58n0995_008:0239c20": "[0239c20] 釋曰亦問同而答別也初問有無等約緣起無性",
    "X58n0995_008:0239c21": "二義單答無二性者全體相收故有多義門者謂",
    "X58n0995_008:0239c22": "迷悟染淨等皆緣起故二問有無等約二義相資",
    "X58n0995_008:0239c23": "複答餘二句可知者例前三四二句也三又以緣",
    "X58n0995_008:0239c24": "起離於四句者謂藉緣而起故離有緣起似有故",
    "X58n0995_008:0240a01": "離無緣起無性無二故離亦有亦無緣起具眾義",
    "X58n0995_008:0240a02": "故離非有非無又以無性故亦離四句者謂無性",
    "X58n0995_008:0240a03": "故離有無性成緣起故離無無性緣起相收故離",
    "X58n0995_008:0240a04": "亦有亦無無性具緣故離故離非有非無四問依",
    "X58n0995_008:0240a05": "他有無等前二句約遣妄顯真答後二句約離二",
    "X58n0995_008:0240a06": "謗答言約觀遣故者謂除染分依他也能現無生",
    "X58n0995_008:0240a07": "故者依他無性即顯圓成也五又問有無等者約",
    "X58n0995_008:0240a08": "異真妄境智以答異圓成者非真有也又約&#x5FA7;計",
    "X58n0995_008:0240a09": "分者理無也又離所謂者離有計也異&#x5FA7;計者相",
    "X58n0995_008:0240a10": "有也以圓成分故者性同真也又智境者真淨為",
    "X58n0995_008:0240a11": "智所緣故餘句準之者應問云亦有亦無耶答不",
    "X58n0995_008:0240a12": "也性相不二故問非有非無耶答不也依之發智",
    "X58n0995_008:0240a13": "故。",
    "X58n0995_008:0240a14": "[0240a14] &#x5FA7;計所執者至曀真故餘句準之。",
    "X58n0995_008:0240a15": "[0240a15] 釋曰初問有無等約二義以互答二問有無等唯",
    "X58n0995_008:0240a16": "約理無以答是以答有答無皆言無道理者言同",
    "X58n0995_008:0240a17": "而意別也故初無道理克就無也次無道理翻顯",
    "X58n0995_008:0240a18": "情有也餘句準之者應問亦有亦無耶答不也無",
    "X58n0995_008:0240a19": "道理故無二也問非有非無耶答不也無道理故",
    "X58n0995_008:0240a20": "恒順性也三問有無等唯約情有以答第四句云",
    "X58n0995_008:0240a21": "執成故者謂執性即圓成也四問有無等約亡情",
    "X58n0995_008:0240a22": "觀境以答餘句準之者應問云亦有亦無耶不也",
    "X58n0995_008:0240a23": "境智不二故非有非無耶不也洞明眾德故五問",
    "X58n0995_008:0240a24": "有無等約體空障理以答餘句準之者應問云亦",
    "X58n0995_008:0240b01": "有亦無耶不也成事體空無二故非有非無耶不",
    "X58n0995_008:0240b02": "也事能顯理故。",
    "X58n0995_008:0240b03": "[0240b03] 第二示執過至有二過失。",
    "X58n0995_008:0240b04": "[0240b04] 釋曰前章護執是法本超情此章示過是礭執乖",
    "X58n0995_008:0240b05": "真便成過患故圓覺云以輪迴心而觀圓覺彼圓",
    "X58n0995_008:0240b06": "覺性即同輪迴。",
    "X58n0995_008:0240b07": "[0240b07] 一常過謂至即墮常過。",
    "X58n0995_008:0240b08": "[0240b08] 釋曰若執真如是有一向定實者遂不能從緣而",
    "X58n0995_008:0240b09": "轉故對染之時卓然獨立染中既無真常何容智",
    "X58n0995_008:0240b10": "慧覺了則決定是常故云即墮常過也。",
    "X58n0995_008:0240b11": "[0240b11] 問諸聖教至豈是過耶。",
    "X58n0995_008:0240b12": "[0240b12] 釋曰因上執真為有被結屬常過故引聖教量漫",
    "X58n0995_008:0240b13": "以難之凝然者不變之性也。",
    "X58n0995_008:0240b14": "[0240b14] 答聖說真如不思議常。",
    "X58n0995_008:0240b15": "[0240b15] 釋曰即不異無常之常者謂常與無常畢竟同故",
    "X58n0995_008:0240b16": "則真隨妄轉妄顯真常不可作一端而擬議故云",
    "X58n0995_008:0240b17": "名不思議常也。",
    "X58n0995_008:0240b18": "[0240b18] 非謂不作至故名真實。",
    "X58n0995_008:0240b19": "[0240b19] 釋曰非謂下返斥情計以彼下順顯真常問若云",
    "X58n0995_008:0240b20": "凝然常是情計者且法相宗中廣談真如凝然堅",
    "X58n0995_008:0240b21": "如玉石不受熏變豈皆情計耶答若與之者對小",
    "X58n0995_008:0240b22": "施權得真如一分亦是常也若奪之者執權為了",
    "X58n0995_008:0240b23": "二諦不融豈非情計與故智論云智障極盲闇謂",
    "X58n0995_008:0240b24": "真俗別執。",
    "X58n0995_008:0240c01": "[0240c01] 是故經云不染至時不失常也。",
    "X58n0995_008:0240c02": "[0240c02] 釋曰勝鬘經也上句不變即隨緣下句隨緣即不",
    "X58n0995_008:0240c03": "變二義雙融故不失常也。",
    "X58n0995_008:0240c04": "[0240c04] 問教中既就至為無常耶。",
    "X58n0995_008:0240c05": "[0240c05] 釋曰稽夫真性難彼無常方盡隨緣之旨。",
    "X58n0995_008:0240c06": "[0240c06] 答教中亦說至成染心等。",
    "X58n0995_008:0240c07": "[0240c07] 釋曰教中亦說者成上之問也經云下引楞伽明",
    "X58n0995_008:0240c08": "隨緣成無常之相如來藏受苦樂者真隨妄轉果",
    "X58n0995_008:0240c09": "藉因成是以因善果樂因惡則果苦雖因果如斯",
    "X58n0995_008:0240c10": "藏性未&#x751E;捨離故云俱也若生滅者狀于漂沉也",
    "X58n0995_008:0240c11": "論云下引起信明真如不守自性隨熏動作耳故",
    "X58n0995_008:0240c12": "彼又云單真不立獨妄難成真妄和合方有所為。",
    "X58n0995_008:0240c13": "[0240c13] 以此教理至是非有也。",
    "X58n0995_008:0240c14": "[0240c14] 釋曰以此教理者結前經論之理道成上常作無",
    "X58n0995_008:0240c15": "常旨故妄顯真隱亦非有也。",
    "X58n0995_008:0240c16": "[0240c16] 問真如是至之常義耶。",
    "X58n0995_008:0240c17": "[0240c17] 釋曰問真如下騰上圓成常無常義述作難端亦",
    "X58n0995_008:0240c18": "可下正以依他例而難之。",
    "X58n0995_008:0240c19": "[0240c19] 答亦得有也至成無常也。",
    "X58n0995_008:0240c20": "[0240c20] 釋曰以諸緣起者相有即無自性者性無由斯二",
    "X58n0995_008:0240c21": "義方成依他起性此乃依真而起故云不異常性",
    "X58n0995_008:0240c22": "而得無常經云不生不滅是無常義者謂不生不",
    "X58n0995_008:0240c23": "滅是所依生滅妄法是能依攬不生不滅之真成",
    "X58n0995_008:0240c24": "生滅無常之妄故曰是無常義故次結云此則不",
    "X58n0995_008:0241a01": "異於常成無常也。",
    "X58n0995_008:0241a02": "[0241a02] 又以諸緣起至不復更滅等。",
    "X58n0995_008:0241a03": "[0241a03] 釋曰緣起為妄無性為真不壞緣而即真故無常",
    "X58n0995_008:0241a04": "為常也經云下般若淨名文顯可知。",
    "X58n0995_008:0241a05": "[0241a05] 此中二義至此之謂也。",
    "X58n0995_008:0241a06": "[0241a06] 釋曰二義相配者以緣起隨緣無性配不變則不",
    "X58n0995_008:0241a07": "離真俗二諦所以真妄融而二諦即中道挺然智",
    "X58n0995_008:0241a08": "論下返證智障極盲闇者無法空中道之玅慧也。",
    "X58n0995_008:0241a09": "[0241a09] 是故若執至賴真立故。",
    "X58n0995_008:0241a10": "[0241a10] 釋曰由上問答真如常與無常左右釋成竊慮學",
    "X58n0995_008:0241a11": "者執情彌固故此結過兼顯無真有俗俗亦墮常",
    "X58n0995_008:0241a12": "以染淨下出常過所以也。",
    "X58n0995_008:0241a13": "[0241a13] 二斷過者至亦是斷也。",
    "X58n0995_008:0241a14": "[0241a14] 釋曰如情下約真明斷又若下約真明俗斷初則",
    "X58n0995_008:0241a15": "情有非真有者謂情生則理喪故非真常之有也",
    "X58n0995_008:0241a16": "次則情有不能隨緣俗無體性獨妄難成故染淨",
    "X58n0995_008:0241a17": "諸法幾乎絕矣矧茲有計二諦皆斷寧不慎乎。",
    "X58n0995_008:0241a18": "[0241a18] 第二執無至亦即常也。",
    "X58n0995_008:0241a19": "[0241a19] 釋曰謂真如為迷悟所依故無真則生死無依無",
    "X58n0995_008:0241a20": "依有法法成定實不可改轉故即是常智依真發",
    "X58n0995_008:0241a21": "無真則智何所因無因成智是亦常情也。",
    "X58n0995_008:0241a22": "[0241a22] 又無所依至無亦即斷也。",
    "X58n0995_008:0241a23": "[0241a23] 釋曰斷過也無依下約無真俗斷又執下明無真",
    "X58n0995_008:0241a24": "真斷亦一計而二諦雙斷無過斯甚矣。",
    "X58n0995_008:0241b01": "[0241b01] 第三執亦有至故是斷也。",
    "X58n0995_008:0241b02": "[0241b02] 釋曰真理體絕有無思情雙計與真相乖故失彼",
    "X58n0995_008:0241b03": "真既失于真無法可詣故墮於斷也。",
    "X58n0995_008:0241b04": "[0241b04] 若謂如彼至是即常也。",
    "X58n0995_008:0241b05": "[0241b05] 釋曰若謂如彼所計者指彼雙計有無也以雙計",
    "X58n0995_008:0241b06": "既失其真執為真者正墮常有之過耳。",
    "X58n0995_008:0241b07": "[0241b07] 第四非有至即是斷也。",
    "X58n0995_008:0241b08": "[0241b08] 釋曰情懷兒戲於真遠矣豈非斷歟。",
    "X58n0995_008:0241b09": "[0241b09] 戲論非真至故是常也。",
    "X58n0995_008:0241b10": "[0241b10] 釋曰謂雙非戲屬于妄情故云非真而翻認為真",
    "X58n0995_008:0241b11": "者此乃強執情有故墮常過。",
    "X58n0995_008:0241b12": "[0241b12] 第二依他至即是斷也。",
    "X58n0995_008:0241b13": "[0241b13] 釋曰一常下明常過又由下明斷過且夫依他起",
    "X58n0995_008:0241b14": "法本是攬緣無有自體今執有者既不藉緣法成",
    "X58n0995_008:0241b15": "定性故墮常過又假緣者方有其法無緣有法無",
    "X58n0995_008:0241b16": "所從宛成斷過。",
    "X58n0995_008:0241b17": "[0241b17] 問若說依他至以為有耶。",
    "X58n0995_008:0241b18": "[0241b18] 釋曰依他為有過屬斷常殊乖經論故此問之。",
    "X58n0995_008:0241b19": "[0241b19] 答聖說依他至名依他有。",
    "X58n0995_008:0241b20": "[0241b20] 釋曰初標有即於空故云不異何以下徵而釋之",
    "X58n0995_008:0241b21": "言無作者故者謂無定自性也由無自性方成緣",
    "X58n0995_008:0241b22": "起似有故結云是故即非有之有名依他有此即",
    "X58n0995_008:0241b23": "假有之有不同情計之實有耳。",
    "X58n0995_008:0241b24": "[0241b24] 是則聖者至斷依他也。",
    "X58n0995_008:0241c01": "[0241c01] 釋曰是則下指聖立法若謂下墮常是故下成斷",
    "X58n0995_008:0241c02": "不動真際等者依真成有也亦闇用淨名彼文云",
    "X58n0995_008:0241c03": "依無住本立一切法若謂依他如言有等者則計",
    "X58n0995_008:0241c04": "執依他有其實性纔成實性遂不藉緣無緣有法",
    "X58n0995_008:0241c05": "即墮於常故結云良由執有此之執有以防斷空",
    "X58n0995_008:0241c06": "故云恐墮空斷勵力立有不知執有翻墮斷空故",
    "X58n0995_008:0241c07": "云不達緣所起法便墮空無故結云斷依他故也。",
    "X58n0995_008:0241c08": "[0241c08] 二若執無者至即是斷也。",
    "X58n0995_008:0241c09": "[0241c09] 釋曰且依他是其假有假有既執之為無則緣何",
    "X58n0995_008:0241c10": "所起起法不成便墮斷過雙標二過常過留在結",
    "X58n0995_008:0241c11": "文非謂偏括耳。",
    "X58n0995_008:0241c12": "[0241c12] 問若說緣生至畢竟空耶。",
    "X58n0995_008:0241c13": "[0241c13] 釋曰以情空濫于真空故有斯問。",
    "X58n0995_008:0241c14": "[0241c14] 答聖說緣至名緣生空。",
    "X58n0995_008:0241c15": "[0241c15] 釋曰答聖說下標即俗之真何以下徵而釋之是",
    "X58n0995_008:0241c16": "故下結成正義言若不爾者謂若非緣生之有而",
    "X58n0995_008:0241c17": "顯真空者於何法上而說其空故云無緣生因以",
    "X58n0995_008:0241c18": "何所以等此是返徵是故下方順結耳。",
    "X58n0995_008:0241c19": "[0241c19] 此聖者至惡趣空也。",
    "X58n0995_008:0241c20": "[0241c20] 釋曰此即下指聖洞緣若謂下執空成斷是故下",
    "X58n0995_008:0241c21": "防有墮空不動緣生等者即俗而明真是故生滅",
    "X58n0995_008:0241c22": "去來本如來藏若謂緣生如言空者則言生理喪",
    "X58n0995_008:0241c23": "情執之空也故次云即無空理既失真空故不能",
    "X58n0995_008:0241c24": "達法遂防有見督志於空不知此空卻成斷滅故",
    "X58n0995_008:0242a01": "云情中惡趣空也。",
    "X58n0995_008:0242a02": "[0242a02] 問若由依他至互相破耶。",
    "X58n0995_008:0242a03": "[0242a03] 釋曰由幻有真空二義故一極相順謂冥合一相",
    "X58n0995_008:0242a04": "舉體全攝二極相違謂各互相害全奪永盡是故",
    "X58n0995_008:0242a05": "下屬初門何故下屬次門所以爾者謂諸緣起法",
    "X58n0995_008:0242a06": "未嘗有體未曾損德無體無壞無二無礙為緣起",
    "X58n0995_008:0242a07": "法是故前代論師龍樹等雖說盡有之空而不滅",
    "X58n0995_008:0242a08": "有有既不損則是不違有之空則離有離空之真",
    "X58n0995_008:0242a09": "空也無著等雖說盡空之有而不損空空既不損",
    "X58n0995_008:0242a10": "即是不違空之有是故亦離空離有之幻有也當",
    "X58n0995_008:0242a11": "知二說全體相與際限無遺雖各述一義而舉體",
    "X58n0995_008:0242a12": "圓具故無違也是故舉體全空之有無著等說舉",
    "X58n0995_008:0242a13": "體全有之空龍樹等談非直二說互不相違亦乃",
    "X58n0995_008:0242a14": "二義相由全攝故無二也若爾何故清辯護法後",
    "X58n0995_008:0242a15": "代論師亦約緣起法卻互相破耶下約極相違全",
    "X58n0995_008:0242a16": "奪答云。",
    "X58n0995_008:0242a17": "[0242a17] 答此乃相成非相破也。",
    "X58n0995_008:0242a18": "[0242a18] 釋曰若不空有相奪永盡無以舉體全收故極破",
    "X58n0995_008:0242a19": "方極成也。",
    "X58n0995_008:0242a20": "[0242a20] 何者為末代至如謂之有也。",
    "X58n0995_008:0242a21": "[0242a21] 釋曰謂器鈍情生聞說依他幻有執為定有故云",
    "X58n0995_008:0242a22": "不達等如謂者計執也。",
    "X58n0995_008:0242a23": "[0242a23] 是故清辯至破於有也。",
    "X58n0995_008:0242a24": "[0242a24] 釋曰破依他有者情執定有令成緣起幻有故云",
    "X58n0995_008:0242b01": "方乃得彼依他之有也。",
    "X58n0995_008:0242b02": "[0242b02] 又彼有情至如謂之空。",
    "X58n0995_008:0242b03": "[0242b03] 釋曰又彼者指上末代鈍根眾生謂彼聞說緣生",
    "X58n0995_008:0242b04": "性空者謂為斷無故云不達如謂之空者情計之",
    "X58n0995_008:0242b05": "斷空矣。",
    "X58n0995_008:0242b06": "[0242b06] 是故護法至破於空也。",
    "X58n0995_008:0242b07": "[0242b07] 釋曰破彼謂空等者破其計執空無以存幻有者",
    "X58n0995_008:0242b08": "即真之有此有方成無性真空故云若有滅非真",
    "X58n0995_008:0242b09": "空故是故下結為成空故真也破於空也斷耳。",
    "X58n0995_008:0242b10": "[0242b10] 以色即是空至舉體全攝。",
    "X58n0995_008:0242b11": "[0242b11] 釋曰以色即是空幻色即真空則清辯奪有盡而",
    "X58n0995_008:0242b12": "成空空即是色真空即幻色則護法害空盡而成",
    "X58n0995_008:0242b13": "有空有相參故極違而方極順故云舉體全攝。",
    "X58n0995_008:0242b14": "[0242b14] 若無後代至反相成也。",
    "X58n0995_008:0242b15": "[0242b15] 釋曰龍樹無著等就極順門故不相破清辯護法",
    "X58n0995_008:0242b16": "據極違門故須相破違順無礙方是緣起是故前",
    "X58n0995_008:0242b17": "後皆不相違餘準上思之故諸法無不會耳。",
    "X58n0995_008:0242b18": "[0242b18] 是故如情至即墮常也。",
    "X58n0995_008:0242b19": "[0242b19] 釋曰雙結二過如情執無無不即法故屬于斷若",
    "X58n0995_008:0242b20": "以無法便為依他即不藉緣不藉緣故法局定常",
    "X58n0995_008:0242b21": "耳。",
    "X58n0995_008:0242b22": "[0242b22] 第三亦有至可以準之。",
    "X58n0995_008:0242b23": "[0242b23] 釋曰兩亦之過亦墮斷常故云具上諸失。",
    "X58n0995_008:0242b24": "[0242b24] 問若據上來至具上失耶。",
    "X58n0995_008:0242c01": "[0242c01] 釋曰有無偏取此應不可者謂單取於有墮其常",
    "X58n0995_008:0242c02": "過局取於空遂成惡趣此是偏局之失返驗雙取",
    "X58n0995_008:0242c03": "空有應當與理契合亦何失乎。",
    "X58n0995_008:0242c04": "[0242c04] 答依他起性至具上失也。",
    "X58n0995_008:0242c05": "[0242c05] 釋曰雖具下護與之然全下約空有相即奪之而",
    "X58n0995_008:0242c06": "如下據情出過所以有無雖同情非情異也且依",
    "X58n0995_008:0242c07": "他緣起非定有無若執有無雙定即失其不定緣",
    "X58n0995_008:0242c08": "起故是斷也若謂如彼雙計以為緣起者以無緣",
    "X58n0995_008:0242c09": "有法是即常也。",
    "X58n0995_008:0242c10": "[0242c10] 第四非有至亦非理也。",
    "X58n0995_008:0242c11": "[0242c11] 釋曰且緣起之性空有無二若計雙非寧同正趣",
    "X58n0995_008:0242c12": "故亦非理。",
    "X58n0995_008:0242c13": "[0242c13] 何者以其執至為道理也。",
    "X58n0995_008:0242c14": "[0242c14] 釋曰此計從兩亦中來謂雙計有無既屬斷常遂",
    "X58n0995_008:0242c15": "執雙非應契正理不知此計宛又成非故下結失",
    "X58n0995_008:0242c16": "云。",
    "X58n0995_008:0242c17": "[0242c17] 此既非理至思以準之。",
    "X58n0995_008:0242c18": "[0242c18] 釋曰戲論於緣是計情故失於緣起即是斷也又",
    "X58n0995_008:0242c19": "戲論非緣而計為緣起無緣有法故是常也。",
    "X58n0995_008:0242c20": "[0242c20] 第三&#x5FA7;計至有二過失。",
    "X58n0995_008:0242c21": "[0242c21] 釋曰既云&#x5FA7;計所執何故計執者翻成斷常耶答",
    "X58n0995_008:0242c22": "謂此性中情有理無全體相即故若偏執之則不",
    "X58n0995_008:0242c23": "了融即故屬斷常。",
    "X58n0995_008:0242c24": "[0242c24] 謂若所執至故是斷也。",
    "X58n0995_008:0243a01": "[0243a01] 釋曰謂妄執無體故以智照之則清淨本然今既",
    "X58n0995_008:0243a02": "執為實有縱智照之亦應不空豈非常過歟又&#x5FA7;",
    "X58n0995_008:0243a03": "計之性道理是無今強執理有翻失情有情有失",
    "X58n0995_008:0243a04": "故過屬於斷。",
    "X58n0995_008:0243a05": "[0243a05] 二若執&#x5FA7;計至亦是斷也。",
    "X58n0995_008:0243a06": "[0243a06] 釋曰&#x5FA7;計情中是有今計執無則無殊聖者故云",
    "X58n0995_008:0243a07": "凡夫迷倒不異於聖既不異聖則情不可除故即",
    "X58n0995_008:0243a08": "是常凡夫與聖無殊即無凡迷故即墮斷且悟因",
    "X58n0995_008:0243a09": "迷有既無凡迷亦無聖悟聖凡撥喪故云亦是斷",
    "X58n0995_008:0243a10": "也。",
    "X58n0995_008:0243a11": "[0243a11] 三亦有無至具上失也。",
    "X58n0995_008:0243a12": "[0243a12] 釋曰性既無二者情有理無全相即故而謂有無",
    "X58n0995_008:0243a13": "者計執兩亦故有無情隔故即相違且有無不二",
    "X58n0995_008:0243a14": "方善茲性既兩亦雙計失彼相融故是斷也若執",
    "X58n0995_008:0243a15": "雙計便為性者失二義而有性即墮於常故云且",
    "X58n0995_008:0243a16": "上失也。",
    "X58n0995_008:0243a17": "[0243a17] 四非有非無至准以知之。",
    "X58n0995_008:0243a18": "[0243a18] 釋曰謂兩亦既失遂計雙非不知雙非情同戲論",
    "X58n0995_008:0243a19": "既成戲論失彼性融故屬於斷又戲論非性而計",
    "X58n0995_008:0243a20": "為性故是常也故云亦具上失。",
    "X58n0995_008:0243a21": "[0243a21] 第二執成至顯示其義者。",
    "X58n0995_008:0243a22": "[0243a22] 釋曰標示也前示執離過故於此中明顯出情之",
    "X58n0995_008:0243a23": "義使人造詣大疏云四句之火莫焚萬法之門皆",
    "X58n0995_008:0243a24": "入。",
    "X58n0995_008:0243b01": "[0243b01] 真如是有義至准上知之。",
    "X58n0995_008:0243b02": "[0243b02] 釋曰超情故所以四句翻成四門真如下標以迷",
    "X58n0995_008:0243b03": "下三句皆然以迷悟所依者謂迷之則生死無窮",
    "X58n0995_008:0243b04": "解之則廓爾大悟又不空義者具足河沙性功德",
    "X58n0995_008:0243b05": "故不可壞者性恒不變故又真如是空義者空無",
    "X58n0995_008:0243b06": "窮妄染故故云離相隨緣故者以有空義故一切",
    "X58n0995_008:0243b07": "法得成對染故者體無妄染方能現染故以具德",
    "X58n0995_008:0243b08": "故者謂統眾德而空有雙含違順自在故者不二",
    "X58n0995_008:0243b09": "而二則違各成性故二而不二則順全相即故鎔",
    "X58n0995_008:0243b10": "融故者以消事事與理而融和此皆具有無故真",
    "X58n0995_008:0243b11": "如兩亦耳以二不二故者謂真俗雙泯故是雙非",
    "X58n0995_008:0243b12": "定取不得故者約互奪故亦屬雙非互存故成兩",
    "X58n0995_008:0243b13": "亦也。",
    "X58n0995_008:0243b14": "[0243b14] 二依他是有至不得故准前。",
    "X58n0995_008:0243b15": "[0243b15] 釋曰皆言准前者前示執中也何以示義卻准執",
    "X58n0995_008:0243b16": "失之文耶答良以前文皆以正義斥彼過非故今",
    "X58n0995_008:0243b17": "准前能斥之正義耳有無等四門皆以緣起義無",
    "X58n0995_008:0243b18": "性義順而明之隨取一不得故者既不可偏取顯",
    "X58n0995_008:0243b19": "是雙非餘皆可知。",
    "X58n0995_008:0243b20": "[0243b20] 三&#x5FA7;計是有至准前思之。",
    "X58n0995_008:0243b21": "[0243b21] 釋曰&#x5FA7;計執性體是橫執依他起性故兩亦雙非",
    "X58n0995_008:0243b22": "之二門皆言由是所執故前二各據一義明之可",
    "X58n0995_008:0243b23": "知。",
    "X58n0995_008:0243b24": "[0243b24] 上來別明三性竟。",
    "X58n0995_008:0243c01": "[0243c01] 釋曰通結也然上三性雖合作二門克論真妄乃",
    "X58n0995_008:0243c02": "是離成六義開合無方然後三性備陳黜逐情計",
    "X58n0995_008:0243c03": "巳情義現皆屬別明故此通結。",
    "X58n0995_008:0243c04": "[0243c04] 第二總說者至融性無障礙。",
    "X58n0995_008:0243c05": "[0243c05] 釋曰三性既融究竟無異故云一際一實貫三是",
    "X58n0995_008:0243c06": "故舉一全收矣。",
    "X58n0995_008:0243c07": "[0243c07] 如攝論婆羅至羅至一分成涅槃。",
    "X58n0995_008:0243c08": "[0243c08] 釋曰依何義下問於依他下答何以故下徵釋無",
    "X58n0995_008:0243c09": "差言不見生死涅槃者了二相之平等故云不見",
    "X58n0995_008:0243c10": "淨志未達此旨故以問之於依他中分別性者染",
    "X58n0995_008:0243c11": "分同妄也及真實性者淨分同真也染淨不二故",
    "X58n0995_008:0243c12": "生死為涅槃故曰無差別何以故下徵云以何義",
    "X58n0995_008:0243c13": "故依他二分成生死涅槃耶故釋云此依他性等",
    "X58n0995_008:0243c14": "此約依他二分說也若約三性說者謂於依他起",
    "X58n0995_008:0243c15": "自性中依偏計所執自性及圓成實自性遂成生",
    "X58n0995_008:0243c16": "死涅槃何以故下亦是徵其無差別應答云即此",
    "X58n0995_008:0243c17": "依他起自性由&#x5FA7;計所執分成生死由圓成實分",
    "X58n0995_008:0243c18": "成涅槃故若如此則三性交徹備矣此據無性論",
    "X58n0995_008:0243c19": "釋之。",
    "X58n0995_008:0243c20": "[0243c20] 釋曰依他至婆羅門如此。",
    "X58n0995_008:0243c21": "[0243c21] 釋曰此之釋論乃是天親所造依他性非生死者",
    "X58n0995_008:0243c22": "約真妄相即義釋上無差義何以故非生死耶遂",
    "X58n0995_008:0243c23": "釋曰由此性因真實成涅槃故此性非涅槃者標",
    "X58n0995_008:0243c24": "依他非定真也何以故下徵此性由分別下依他",
    "X58n0995_008:0244a01": "亦能即妄也真妄既能相即故不可定說一分言",
    "X58n0995_008:0244a02": "若見一分餘分性不異者二分既相即故言不異",
    "X58n0995_008:0244a03": "由不異故生死與涅槃平等無二故云是故不見",
    "X58n0995_008:0244a04": "生死亦不見涅槃義記云生死涅槃夷齊同貫由",
    "X58n0995_008:0244a05": "此下結如來以二相平等答其問矣。",
    "X58n0995_008:0244a06": "[0244a06] 又云阿毗至義說三分。",
    "X58n0995_008:0244a07": "[0244a07] 釋曰世尊說法下標三種法依何義下徵於依他",
    "X58n0995_008:0244a08": "下釋約依他二分并想相依他以為三分若如此",
    "X58n0995_008:0244a09": "有一性具于三分則真妄交徹顯矣若約三性說",
    "X58n0995_008:0244a10": "者則於依他起自性中偏計所執自性是染汙分",
    "X58n0995_008:0244a11": "圓成實自性是清淨分即依他起性是彼二分耳。",
    "X58n0995_008:0244a12": "[0244a12] 釋曰阿毗至作此說也。",
    "X58n0995_008:0244a13": "[0244a13] 釋曰分別性下所依體也故說法下能依法也阿",
    "X58n0995_008:0244a14": "毗達摩此云對法修多羅此云經也。",
    "X58n0995_008:0244a15": "[0244a15] 此上論文至思之可見。",
    "X58n0995_008:0244a16": "[0244a16] 釋曰結上攝論兩節之文初中依他分別為生死",
    "X58n0995_008:0244a17": "則真該妄末也依他真實為涅槃則妄徹真源也",
    "X58n0995_008:0244a18": "二無差別則交徹雙融耳次中三分不離依他也",
    "X58n0995_008:0244a19": "準可知矣。"
}