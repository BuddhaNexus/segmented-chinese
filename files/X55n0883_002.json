{
    "X55n0883_002:0192b04": "法苑義林章決擇記卷下本",
    "X55n0883_002:0192b05": "沙門　智周　撰",
    "X55n0883_002:0192b06": "五根章",
    "X55n0883_002:0192b07": "章。唯菩薩地造者。其菩薩字錯。合是大字。",
    "X55n0883_002:0192b08": "章。或五大共造者。五字錯也。合是色字。似色大。簡地",
    "X55n0883_002:0192b09": "大。地造理亦不然。彼宗說色而為唯量。不名大故。應",
    "X55n0883_002:0192b10": "勘餘本。",
    "X55n0883_002:0192b11": "章。不爾用狹不與通稱者。若不修方便及離擁等者。",
    "X55n0883_002:0192b12": "功能良狹不與通名。",
    "X55n0883_002:0192b13": "章。又不能除三際愚故者。談實天眼不能除三際之",
    "X55n0883_002:0192b14": "愚。觀現色而能引發生死智。相從可名除三際也。天",
    "X55n0883_002:0192b15": "耳不爾。問。如聞於察知生死等。亦由耳引意識等知。",
    "X55n0883_002:0192b16": "耳識何不得名明。答。今義准之。非勝眼故故不立之。",
    "X55n0883_002:0192b17": "章。處寬遍者。能令根等而長大故。名寬遍也。",
    "X55n0883_002:0192b18": "章。相增盛者。能令根等而但增明勝利而不大也。下",
    "X55n0883_002:0192b19": "有四者。皆是增明。與緣彼所依故者。彼識依也。由為",
    "X55n0883_002:0192b20": "識依。今根明利。由修習彼勝作意故。而專觀境。能令",
    "X55n0883_002:0192b21": "其根能審明故。數數觀之。長時不絕亦明利。",
    "X55n0883_002:0192b22": "章。異熟等流者。非異熟及以長養。諸色等法剎那剎",
    "X55n0883_002:0192b23": "那前後變易等依。如無想定等。對法論云。自性無記",
    "X55n0883_002:0192b24": "即此前後相生。又異名為本性等流。又異熟有二種。",
    "X55n0883_002:0192c01": "一其第八識是真異熟。所餘識等真異熟類為等流。",
    "X55n0883_002:0192c02": "二第八識第二念後名等流。餘法可知。其長養者。如",
    "X55n0883_002:0192c03": "五根等中有長養者。第二念後即名長養等流。",
    "X55n0883_002:0192c04": "章。二養二皆具者。異熟長養名之為二。此二之中各",
    "X55n0883_002:0192c05": "有二故。名二二也。",
    "X55n0883_002:0192c06": "章。亦謂自計當其深理者。此所說義。",
    "X55n0883_002:0192c07": "章。以雜心云至在有香地者。此師意。若是欲界身根",
    "X55n0883_002:0192c08": "有時。餘之四根必隨有一。不可但身物餘根。論既說",
    "X55n0883_002:0192c09": "云。有身有九。明知約起上界根境。上身根可許不起。",
    "X55n0883_002:0192c10": "上之可等。若談欲界。可有身時即合說十。不應言九。",
    "X55n0883_002:0192c11": "彼意如此。",
    "X55n0883_002:0192c12": "章。起彼眼耳當成身等者。縱是起彼上界眼。可必當",
    "X55n0883_002:0192c13": "成於欲界身根返顯於前。不可起於上身根也。雖作",
    "X55n0883_002:0192c14": "此解。行相難見。今觀文意。非說上界當成身等相運。",
    "X55n0883_002:0192c15": "而談意云。彼云頌文不說上界微聚及起彼眼。可及",
    "X55n0883_002:0192c16": "成彼身根等。言當成者。起之義。思之。",
    "X55n0883_002:0192c17": "表無表章",
    "X55n0883_002:0192c18": "章。依三業道者。即貪．嗔．痴。以業道唯三。故意無表亦",
    "X55n0883_002:0192c19": "但三支。",
    "X55n0883_002:0192c20": "章。除染無記者。不善有覆俱名為染。言增上者。善中",
    "X55n0883_002:0192c21": "上者。",
    "X55n0883_002:0192c22": "章。獨意種二者。善及不善名之為二。",
    "X55n0883_002:0192c23": "章。十善種有十戒但七支者。此師會前。據其種有十",
    "X55n0883_002:0192c24": "故為十善。談其戒體但有七支。",
    "X55n0883_002:0193a01": "章。問。今三說中何者為勝。答。雖言任用據實論許意",
    "X55n0883_002:0193a02": "發無表勝。何以故。意勝身語。菩薩防意。意有無表故",
    "X55n0883_002:0193a03": "知為勝。若爾。對法何故不別說意有無表。答。彼論通",
    "X55n0883_002:0193a04": "對三乘說故。",
    "X55n0883_002:0193a05": "章。色用差別者。總標。謂有表無表者。指法律儀至所",
    "X55n0883_002:0193a06": "攝作用者。此即列彼表無表也。說布施等為此業故",
    "X55n0883_002:0193a07": "等者。此即正顯處中得有無表。所以布施即是處中",
    "X55n0883_002:0193a08": "所收。說布施等名表無表。故知處中有表無表也。大",
    "X55n0883_002:0193a09": "意如此。",
    "X55n0883_002:0193a10": "章。非律儀至亦持業釋者。問。其不律儀亦是非律儀。",
    "X55n0883_002:0193a11": "豈律儀即是非不律儀。答。彼言不律儀所以非律儀。",
    "X55n0883_002:0193a12": "即非不律儀得持業釋。",
    "X55n0883_002:0193a13": "章。前解為正者。前師意說。佛餘善攝善法戒收。因中",
    "X55n0883_002:0193a14": "無漏。道共戒也。無漏法可處中收。前為正。",
    "X55n0883_002:0193a15": "章。其別解脫及處中一分者。處中通善及不善故。二",
    "X55n0883_002:0193a16": "者一分。",
    "X55n0883_002:0193a17": "章。十七地中有漏定者。八根本地及八近並中間禪。",
    "X55n0883_002:0193a18": "章。此說道俱無漏戒外靜慮律儀故者。此即釋彼定",
    "X55n0883_002:0193a19": "律儀戒。唯言有漏之所以也。道俱無漏戒外靜慮戒",
    "X55n0883_002:0193a20": "外。故定律儀俱說有漏。談實定律儀亦有無漏。",
    "X55n0883_002:0193a21": "章。對法云至略不立故者。此會違非令也。若薩婆多",
    "X55n0883_002:0193a22": "無色全無定律儀也。所以然者。無色不防欲界之色。",
    "X55n0883_002:0193a23": "以隔界故。若大乘中。遠分對治亦能防之。",
    "X55n0883_002:0193a24": "章。無漏律儀等者。問。若薩婆多不許無漏定律儀。今",
    "X55n0883_002:0193b01": "者許之。與道律儀而有何別。答。道體是慧。定即一現",
    "X55n0883_002:0193b02": "思與道相應。能防於惡。名道共戒。與定相應防於怨",
    "X55n0883_002:0193b03": "等。名定共戒。即是一思隨相應義分二戒也。以彼定",
    "X55n0883_002:0193b04": "道二體別故。問。云何一思分為二也。答。雖一思種尚",
    "X55n0883_002:0193b05": "分七支。一現行思何妨分二。此亦不然。思種分七。戒",
    "X55n0883_002:0193b06": "唯是一。何故一思分為二戒。答。種有一戒得分七支。",
    "X55n0883_002:0193b07": "現有二能分二何失。問。何故瑜伽五十三文不言定",
    "X55n0883_002:0193b08": "戒而是無漏。答。豈以不說即不許耶。彼亦不說別解",
    "X55n0883_002:0193b09": "脫戒而是無漏。豈即不許通無漏耶。誰言解脫而是",
    "X55n0883_002:0193b10": "無漏。若爾。三聚淨戒。佛不捨成佛身。別解脫豈是有",
    "X55n0883_002:0193b11": "漏。若爾。彼文如何會釋。答五十三文通三乘。說薩婆",
    "X55n0883_002:0193b12": "多不許定戒及解脫而是無漏。故亦無妨。",
    "X55n0883_002:0193b13": "章。若表無表二業三業者。身語名二。通意名三。何謂",
    "X55n0883_002:0193b14": "二三而別說有也。為約小乘及大乘故。談身語意皆",
    "X55n0883_002:0193b15": "有無表。即但舉二三。意通取七業道。",
    "X55n0883_002:0193b16": "章。不律儀色至建立色性等者。以不善戒不防善身",
    "X55n0883_002:0193b17": "語故。故俱依現。發身語色。立為戒性。",
    "X55n0883_002:0193b18": "章。分義類義者。分者一一別說。類者約多同類而合",
    "X55n0883_002:0193b19": "說之。",
    "X55n0883_002:0193b20": "章。謂止持等者。如經生等。止不作名為持。若不止作",
    "X55n0883_002:0193b21": "即名為犯。如安居等。若依法作名之為持。若不作者",
    "X55n0883_002:0193b22": "即名為犯。",
    "X55n0883_002:0193b23": "章。羯耻那等家者。有曰唱令家不知何者名為眼會。",
    "X55n0883_002:0193b24": "章。若有妄語至不重修故者。由妄語故。覆藏己罪。不",
    "X55n0883_002:0193c01": "肯懺悔重修戒也。",
    "X55n0883_002:0193c02": "章。三非時僧食者。僧字賸也。",
    "X55n0883_002:0193c03": "章。若為沽酒所醉者。由為沽酒便有飲故。故離沽酒。",
    "X55n0883_002:0193c04": "章。出家五眾合一所明者。七眾戒中出家相似。五合",
    "X55n0883_002:0193c05": "明之。近事近住二別說也。即上四支明五眾戒。",
    "X55n0883_002:0193c06": "章。此中意說至有此增減者。七眾之中總數七支。中",
    "X55n0883_002:0193c07": "間有具不具之者。釋此所以支分同分別之定道二。",
    "X55n0883_002:0193c08": "戒定七支故。十善十種。數即決定。處中不定有其數",
    "X55n0883_002:0193c09": "品。不可分別不律儀者。既有二師。支既不定。故亦不",
    "X55n0883_002:0193c10": "說。思之。",
    "X55n0883_002:0193c11": "章。何意至七支律儀者。此即問也。苾芻等至非有別",
    "X55n0883_002:0193c12": "類等者。是答詞。問意可知。答意者由意簡。遮身三語",
    "X55n0883_002:0193c13": "四。一種色性。故唯七支。妄語一種。障其懺悔。以過重",
    "X55n0883_002:0193c14": "故。故不是遮。綺語等三。為護妄語而受之也。除四餘",
    "X55n0883_002:0193c15": "戒。悉為護四而方受之。問。若論正遮。唯四色性。為防",
    "X55n0883_002:0193c16": "彼四。餘戒皆是。何故但身口七支。答。三除妄語。不是",
    "X55n0883_002:0193c17": "其勝。故舉其勝餘劣類之。更不別說。故但七支。且為",
    "X55n0883_002:0193c18": "此釋。彼應詳之。",
    "X55n0883_002:0193c19": "章。然通防彼至皆三世者。如次加行及根本等。次第",
    "X55n0883_002:0193c20": "配之以為三世。",
    "X55n0883_002:0193c21": "章。此不爾至實唯現在者。此大乘也。別解脫戒不同",
    "X55n0883_002:0193c22": "有宗。唯現在其定道戒實防現在。據其義說可言防",
    "X55n0883_002:0193c23": "三。有宗定道實防三世。問。有何所以。答。如義證第二。",
    "X55n0883_002:0193c24": "章。不律儀亦有七支者。文有二釋。章斷任取愚情觀",
    "X55n0883_002:0194a01": "之。初釋應勝。現見世間不律儀者。雖但行殺而不起",
    "X55n0883_002:0194a02": "於盜等六故。若言無心。防餘六故。故為殺等即為七",
    "X55n0883_002:0194a03": "者。如處中者而行殺等亦無心。故防餘六。豈可即許",
    "X55n0883_002:0194a04": "具有七支。以此故知初說為善。",
    "X55n0883_002:0194a05": "章。非初攝受者。近事近住名初攝受。可多少受出家。",
    "X55n0883_002:0194a06": "既非初攝受。故必盡形。所以不得多少受等。",
    "X55n0883_002:0194a07": "章。其十善至攝初眾者。近事等名為初眾者。近事亦",
    "X55n0883_002:0194a08": "不稱者。此意難云。能攝十善既許多少。所攝近事近",
    "X55n0883_002:0194a09": "住二種。何故不許同於十善多少受耶。",
    "X55n0883_002:0194a10": "章。即具等支者。其等字錯。應為十字。",
    "X55n0883_002:0194a11": "章。菩薩律儀具十支故者。言說菩薩而有十支。除疑",
    "X55n0883_002:0194a12": "錯應。勘之。",
    "X55n0883_002:0194a13": "章。性罪護謂等者。謂字錯。合是治字。據其色支俱言",
    "X55n0883_002:0194a14": "其七。通其非色即有十支。",
    "X55n0883_002:0194a15": "章。前依後說之得有頓漸者。談表無表得有漸頓。如",
    "X55n0883_002:0194a16": "下自悉。近住後受出家四支名重。在近事中早已得",
    "X55n0883_002:0194a17": "故。今時更得名之為重。三支名業。曾未得故。久但受",
    "X55n0883_002:0194a18": "十戒六法。名之為單。後受具戒名為重也。",
    "X55n0883_002:0194a19": "從師等受至後時不定者。後近事等。表與無表不同",
    "X55n0883_002:0194a20": "所以約必善。以後時不定所以不得表無表。受字應",
    "X55n0883_002:0194a21": "賸。又自受等者。謂近事等。表與無表同時而發。前師",
    "X55n0883_002:0194a22": "一向不許同時。後師說有同不同不定也。故與前別。",
    "X55n0883_002:0194a23": "以自受時禮拜發言。發身語七。亦俱能發於無表也。",
    "X55n0883_002:0194a24": "更思。",
    "X55n0883_002:0194b01": "章。未成殺生所生者。未得殺生所越業道。",
    "X55n0883_002:0194b02": "章。及餘不善業道者。即餘偷盜及斷獄等不善業道。",
    "X55n0883_002:0194b03": "雖生彼家。未作之時亦得不得。同殺生也。",
    "X55n0883_002:0194b04": "章。後若現行等者。初生彼宗發新心等。即得不律儀。",
    "X55n0883_002:0194b05": "作殺生業事方成表業。由先得無表。故言後也。",
    "X55n0883_002:0194b06": "章。處中表業至或作方得者。如遣使殺。處分得即。若",
    "X55n0883_002:0194b07": "自作。作時即得。殺餘可知。",
    "X55n0883_002:0194b08": "章。餘戒名得准此應知者。餘別解脫戒。准定等戒俱",
    "X55n0883_002:0194b09": "用倍增。名之為得。",
    "X55n0883_002:0194b10": "章。相即可爾等者。據其不相。可知後說正理即非。如",
    "X55n0883_002:0194b11": "文可悉。",
    "X55n0883_002:0194b12": "章。或通無漏心受者。即無漏心得受別解脫。命終時",
    "X55n0883_002:0194b13": "亦捨也。",
    "X55n0883_002:0194b14": "章。持律為第五者。有二解。一云五人悉皆持律。今言",
    "X55n0883_002:0194b15": "第五談羯磨人。二云五人悉皆清淨。言持律者是智",
    "X55n0883_002:0194b16": "法人。知法人者羯磨人也。餘四人者清淨即得。今觀",
    "X55n0883_002:0194b17": "從應正。撿俱舍。",
    "X55n0883_002:0194b18": "章。六十賢部者。部者部類。六十賢人者為賢部。",
    "X55n0883_002:0194b19": "章。故唯三種佛無時得者。物護得四。佛無亦得。若別",
    "X55n0883_002:0194b20": "言之。其大戒等唯得法。彼七八九三沙彌尼等。三歸",
    "X55n0883_002:0194b21": "亦得。",
    "X55n0883_002:0194b22": "章。後當為名等者。此師意云。言不善根為不律者。從",
    "X55n0883_002:0194b23": "當為名。",
    "X55n0883_002:0194b24": "章。由公因中者。即遮難緣而有六種。問。唯除闕減至",
    "X55n0883_002:0194c01": "僧眾等。六因之中幾因所攝。答。撿文方悉。",
    "X55n0883_002:0194c02": "章。故法師等者。此文錯也。應勘之。諸小乘部中有說",
    "X55n0883_002:0194c03": "和尚雖不在壇。但遙推法而亦得成。",
    "X55n0883_002:0194c04": "章。若等護持福無差別者。自從他受。若是自受一種",
    "X55n0883_002:0194c05": "護持。福亦一種。生慚愧增佗受勝。兼自他故而不犯",
    "X55n0883_002:0194c06": "也。",
    "X55n0883_002:0194c07": "章。從他何人不清淨耶者。此但問詞而無答語。准大",
    "X55n0883_002:0194c08": "論文。清淨人方得戒。應撿文。",
    "X55n0883_002:0194c09": "章。菩薩地說受菩薩戒心等者。若從他受及以自受",
    "X55n0883_002:0194c10": "一種名等。",
    "X55n0883_002:0194c11": "章。雖有續皆不定故者。從師乞戒。禮拜之時名為表",
    "X55n0883_002:0194c12": "業。以後之者而即非也。不由以後相續之相而能發",
    "X55n0883_002:0194c13": "戒。身語無表起身後表。必須善心。以後有無三性不",
    "X55n0883_002:0194c14": "定。故不取。",
    "X55n0883_002:0194c15": "章。非發無表之業也者。雖有表業而更不發無表。以",
    "X55n0883_002:0194c16": "圓滿故。",
    "X55n0883_002:0194c17": "章。雖聖不作者。得聖之者名為無形。",
    "X55n0883_002:0194c18": "章。虫食之時即入見道者。聖教之中有此事也。若無",
    "X55n0883_002:0194c19": "之者說之誰信。既言入見得戒不失。若無其戒如何",
    "X55n0883_002:0194c20": "入見。",
    "X55n0883_002:0194c21": "章。比丘轉為尼得彼戒者。由受戒時諸惡法斷。所以",
    "X55n0883_002:0194c22": "具得僧尼二戒。俱為佛制持有差別。故轉根時隨得",
    "X55n0883_002:0194c23": "彼戒。然僧有犯尼戒之時亦不為犯。據不制說。尼准",
    "X55n0883_002:0194c24": "之知。應思。",
    "X55n0883_002:0195a01": "章。俱舍至不可依據者。俱舍意說無界等。根不入見",
    "X55n0883_002:0195a02": "道信等五根及眼身等五。命根意根男女隨一。未知",
    "X55n0883_002:0195a03": "根者。世於見道。所以無根不得入見。道不可依者。是",
    "X55n0883_002:0195a04": "許無根入見師語。",
    "X55n0883_002:0195a05": "章。不無戒除三漏者。若其無形而失戒者。應同二形",
    "X55n0883_002:0195a06": "除三無漏。論既不除三漏者。明知有戒。",
    "X55n0883_002:0195a07": "章。斷善根同其戒先後捨者。受別解脫戒而有二心。",
    "X55n0883_002:0195a08": "方便生得。方便心受。斷善方便其戒無捨。生得心受。",
    "X55n0883_002:0195a09": "正斷善時其戒方捨。所以然者。斷善根但斷生得。善",
    "X55n0883_002:0195a10": "根無力能斷方便善故。為此其戒捨有前後。問。生得",
    "X55n0883_002:0195a11": "善心如何得戒。感於果耶。答。求三乘果名為方便。求",
    "X55n0883_002:0195a12": "三界等皆生得收。所以生得亦能受戒。人言問別解",
    "X55n0883_002:0195a13": "脫者。此文錯也。",
    "X55n0883_002:0195a14": "章。命終已至名捨者。此明第五棄同分捨。",
    "X55n0883_002:0195a15": "章。然正法滅者重新更不得者。有云。佛正法滅。其戒",
    "X55n0883_002:0195a16": "亦捨。今章意說。但不新受。舊戒不捨。",
    "X55n0883_002:0195a17": "章。亦起不同分心者。捨於佛法入外道中。",
    "X55n0883_002:0195a18": "章。亦隱形影者。由近住中有日出捨隱形。斷善近事",
    "X55n0883_002:0195a19": "之中顯斷善捨。",
    "X55n0883_002:0195a20": "章。故應有四者。加其斷善。",
    "X55n0883_002:0195a21": "章。此同於上者。同前別解脫犯重失戒。",
    "X55n0883_002:0195a22": "章。要決擇分者。此文似錯。無由來也。勘。",
    "X55n0883_002:0195a23": "章。出家亦犯重捨。以下廣明捨不善也。",
    "X55n0883_002:0195a24": "章。息謗俗為論者。談實捨戒無俗。生謗故言不失。",
    "X55n0883_002:0195b01": "章。又棄戒可說上說上等者。上品犯重失菩薩戒。非",
    "X55n0883_002:0195b02": "上品犯即不失。故此亦屬第二解。",
    "X55n0883_002:0195b03": "章。心必寬漫者。漫者遍也。",
    "X55n0883_002:0195b04": "章。及別皆不失者。別餘趣生。名之為別。即云大同分",
    "X55n0883_002:0195b05": "不失戒。",
    "X55n0883_002:0195b06": "章。若不受菩薩戒至以隨作生者。此意說云。菩薩但",
    "X55n0883_002:0195b07": "受出家之戒。命終亦捨。何以故。若菩薩戒通於五趣。",
    "X55n0883_002:0195b08": "命終不捨。出家之戒不遍諸趣。隨作令受而合受之。",
    "X55n0883_002:0195b09": "所以命終形沒等捨。且為此趣。應勘餘本。",
    "X55n0883_002:0195b10": "章。若生分者捨至亦得隨轉者。此文意說。菩薩生分",
    "X55n0883_002:0195b11": "中盡轉趣餘生。其出家戒而亦不捨。隨彼而轉。菩薩",
    "X55n0883_002:0195b12": "期心得多生故。",
    "X55n0883_002:0195b13": "章。准此文故者。准決擇文。得許經生而戒不捨。而勘",
    "X55n0883_002:0195b14": "別不得者。餘文之中不許菩薩出家之戒經生不失。",
    "X55n0883_002:0195b15": "而無答也。今思答者。經生捨者據別受說。言不捨者",
    "X55n0883_002:0195b16": "約其同受。上下有此答意。",
    "X55n0883_002:0195b17": "章。還得順意四乘故者。身三語一。章不說述。戒而便",
    "X55n0883_002:0195b18": "捨者。不說彼人體持戒已前不律儀而亦棄捨。故知",
    "X55n0883_002:0195b19": "還得名不律儀。",
    "X55n0883_002:0195b20": "章。義准至道理亦爾者。捨不律儀。通繫非繫。准據律",
    "X55n0883_002:0195b21": "儀。亦可得有暫時多時。十善等戒隨多少時皆得受",
    "X55n0883_002:0195b22": "故。今觀文勢明不律儀。何須說彼律儀。律儀無許短",
    "X55n0883_002:0195b23": "長受故。今助釋者。受不律儀亦可得故。許短長而受",
    "X55n0883_002:0195b24": "成不律儀。而同於捨。思之。",
    "X55n0883_002:0195c01": "章。況彼唯惡與惡行事却便捨惡者。不律儀者是最",
    "X55n0883_002:0195c02": "惡。諸有彼形沒二形生。惡行惡念更增。如何言却捨",
    "X55n0883_002:0195c03": "惡法。",
    "X55n0883_002:0195c04": "章。得煩惱所引無表者。信所引無表。信萎時捨。煩惱",
    "X55n0883_002:0195c05": "所引無表。煩惱盡時捨。",
    "X55n0883_002:0195c06": "章。若菩薩至亦不捨者。菩薩善中所攝處中律儀。命",
    "X55n0883_002:0195c07": "終不捨。菩薩意廣彼故。諸菩薩像造作經所行施等",
    "X55n0883_002:0195c08": "皆處中也。",
    "X55n0883_002:0195c09": "章。其退菩提心第一攝者。菩薩戒二緣捨中退菩薩",
    "X55n0883_002:0195c10": "心。即六緣中初之所攝。",
    "X55n0883_002:0195c11": "章。由此但五者。菩薩捨處中戒但有五緣。無表表。斷",
    "X55n0883_002:0195c12": "斷壞。壞捨捨者。即是命終具六緣者。據其餘人。",
    "X55n0883_002:0195c13": "章。如鼻舌應亦爾者。說佛鼻舌。佛既恒居第四靜慮。",
    "X55n0883_002:0195c14": "明知二識上地亦有。不爾。佛豈無八識耶。以此故知。",
    "X55n0883_002:0195c15": "舌等既然。無漏身語八地有。亦有云。八地以去生第",
    "X55n0883_002:0195c16": "四禪。雖無有漏鼻舌二識。然許此菩薩起欲界鼻舌",
    "X55n0883_002:0195c17": "二識。依上界根。然借六識理亦無違。望其章意即不",
    "X55n0883_002:0195c18": "如是。章中自言無漏識故。借下識者是有漏故。",
    "X55n0883_002:0195c19": "章。善者如前者。同次前表業。欲及四禪五地所攝。有",
    "X55n0883_002:0195c20": "云。有漏身語表。得許已上三定而起。說十八梵。佛邊",
    "X55n0883_002:0195c21": "受戒不可起。初禪散心發表。有漏善繫。地強故上不",
    "X55n0883_002:0195c22": "起下。有漏定亦然。又彼定中不發身語。若起下無記。",
    "X55n0883_002:0195c23": "如何受戒。故知但是自地散善發表業。故而受戒也。",
    "X55n0883_002:0195c24": "彼有思故。故知有漏身語表通上三定。故命終等得",
    "X55n0883_002:0196a01": "起下。染唯借識。但異地意言相行因緣。言定不起下",
    "X55n0883_002:0196a02": "善心等者。唯第六識。第五識得起不識行。依上根上",
    "X55n0883_002:0196a03": "識不得依下根也。更有超禪等。可容上起不定心地",
    "X55n0883_002:0196a04": "捨證。",
    "X55n0883_002:0196a05": "章。此別解至定是無漏者。此意說云。若是色界迴心",
    "X55n0883_002:0196a06": "菩薩別脫戒。為菩薩時依於色界而是有漏。至佛位",
    "X55n0883_002:0196a07": "時捨前有漏。決定得其無漏別脫。有云。此約菩薩無",
    "X55n0883_002:0196a08": "漏心受以上三定。有漏不能發身語表。故言定無漏。",
    "X55n0883_002:0196a09": "此義不然。既許四禪凡夫得受菩薩律儀。豈可不發",
    "X55n0883_002:0196a10": "身語表業得戒無表。以此故知。迴心之者不得言定",
    "X55n0883_002:0196a11": "無漏心受。",
    "X55n0883_002:0196a12": "章。十八梵者。有云十八天中梵王。非餘少梵王。且作",
    "X55n0883_002:0196a13": "此釋。未為決定。",
    "X55n0883_002:0196a14": "章。別受別脫除諸一切聖者者。若是聖者即能別受",
    "X55n0883_002:0196a15": "出家別脫。凡夫即不然。既簡凡夫唯不得受出家戒。",
    "X55n0883_002:0196a16": "明知亦得受菩薩戒。如何說言三定唯依無漏心受。",
    "X55n0883_002:0196a17": "章。上界至由此不得者。釋色界凡夫不得別受出家",
    "X55n0883_002:0196a18": "律儀。又釋者色界迴心必不生下。故須於上受出家。",
    "X55n0883_002:0196a19": "凡雖迴心求大菩提。還下生。故不定受。談實容受於",
    "X55n0883_002:0196a20": "理何傷。思之。",
    "X55n0883_002:0196a21": "章。既許欲天至得別脫者。住梵行者有聖教文得別",
    "X55n0883_002:0196a22": "脫戒。雖未見文。舉梵行例。",
    "X55n0883_002:0196a23": "章。但非彼性者。雖受五八俱名妙行。相似解脫非真",
    "X55n0883_002:0196a24": "解脫。以彼非是受戒器故。言有別脫。但據相似。",
    "X55n0883_002:0196b01": "章。非菩薩戒者。此意既云非畜生五八。但是相似。非",
    "X55n0883_002:0196b02": "實別脫。若菩薩戒彼受得。非如五八是相似也。",
    "X55n0883_002:0196b03": "章。地獄無由至可攝於彼者。地獄唯得菩薩戒攝。然",
    "X55n0883_002:0196b04": "雜受處。今解或可純受處得。亦何妨哉。佛等力故。云",
    "X55n0883_002:0196b05": "純受者。據餘時說。",
    "X55n0883_002:0196b06": "章。瑜伽俱遮意至不遮畜生等。此論意云。畜生等趣",
    "X55n0883_002:0196b07": "既非所遮。何故不得受近事戒。俱字疑錯。",
    "X55n0883_002:0196b08": "章。根依發起犯戒煩惱者。根者三不善根。此根為依",
    "X55n0883_002:0196b09": "而能發起犯戒煩惱種子。初未至定能對治之。有云。",
    "X55n0883_002:0196b10": "根字錯。合為總字。總依犯戒煩惱種子。立所對治。",
    "X55n0883_002:0196b11": "章。法爾靜慮皆能伏者。伹是靜慮。此能伏者但是靜",
    "X55n0883_002:0196b12": "慮。即能伏於犯戒。非也。",
    "X55n0883_002:0196b13": "章。唯是色界有此為未可者。若色界有定律儀。理為",
    "X55n0883_002:0196b14": "不可。若其有宗定戒。色界有色。故唯在色。",
    "X55n0883_002:0196b15": "章。有唯脩道等者。前言六地是常途義。章家欲明下",
    "X55n0883_002:0196b16": "三無色而亦得有。所以更言有義而為徵起。今觀文",
    "X55n0883_002:0196b17": "勢。復無有義二字。理亦應好。言不次故。",
    "X55n0883_002:0196b18": "章。非想地者至明斷義者。明字應合是得字。說彼非",
    "X55n0883_002:0196b19": "想但是遠分得斷義也。非是斷。對治名為斷也。得斷",
    "X55n0883_002:0196b20": "義字。向屬於非想。若明斷義。向屬下者。理即相違。色",
    "X55n0883_002:0196b21": "界等身非得斷義違分。所以然者。要斷下惑方生於",
    "X55n0883_002:0196b22": "上。身既生。欲界惑已斷。如何上二界身得斷義耶。故",
    "X55n0883_002:0196b23": "知身但得遠。謂此所以不得屬下。",
    "X55n0883_002:0196b24": "章。三界身一切容起者。此文總也。上二界身但起遠",
    "X55n0883_002:0196c01": "分。依欲界身可通起也。思之可知。",
    "X55n0883_002:0196c02": "章。意表等及無漏者。即是前明處中之中。許處中戒",
    "X55n0883_002:0196c03": "而有無漏師義。章。起者下。明諸趣起諸律儀故。言故",
    "X55n0883_002:0196c04": "者。即據舉也。",
    "X55n0883_002:0196c05": "章。三界別說者。說字錯也。合是脫字。三界別脫者。是",
    "X55n0883_002:0196c06": "菩薩戒。何以故。攝善法戒即三界漏與無漏一切善",
    "X55n0883_002:0196c07": "法皆是菩薩攝善別脫。善言說者有何所以。次言定",
    "X55n0883_002:0196c08": "道及無漏者。通三乘說。三界別脫。說唯菩薩戒。更思。",
    "X55n0883_002:0196c09": "章。皆是能至四大所造者。即以無漏等律儀色。此是",
    "X55n0883_002:0196c10": "造彼。欲界怨身語。能造四大之所造。",
    "X55n0883_002:0196c11": "章。所以亦界已名造者。此義錯賸無用故。",
    "X55n0883_002:0196c12": "章。小乘必有至知相無故為殺者。小乘說鬼神見彼",
    "X55n0883_002:0196c13": "仙人身語。現其瞋色。有勤說故而方行殺。所以上有",
    "X55n0883_002:0196c14": "表發無表。",
    "X55n0883_002:0196c15": "章。大乘意表至發殺生無者。無者無身語表。",
    "X55n0883_002:0196c16": "章。若不爾至云何成者。若仙人意業亦有。依身語表",
    "X55n0883_002:0196c17": "故。便違二十論。可知。",
    "X55n0883_002:0196c18": "章。今解至非彼論意者。不用身業者。說仙人不以身",
    "X55n0883_002:0196c19": "殺國人也。能殺具者。即是仙人現其瞋時。身色改變",
    "X55n0883_002:0196c20": "感動。語發怨聲。此等皆是殺家之具。此殺具不所發",
    "X55n0883_002:0196c21": "色。故意無表亦得色名。彼論本意不說意業。依表而",
    "X55n0883_002:0196c22": "發言。由先至鬼成者。會彼論意。彼論意云。但由意行",
    "X55n0883_002:0196c23": "成殺鬼。非親行殺。故說意業不有身語等表。據本成",
    "X55n0883_002:0196c24": "罪鬼。然鬼神等未殺之時。仙人業道亦復未得。要殺",
    "X55n0883_002:0197a01": "方得。",
    "X55n0883_002:0197a02": "章。扇據半擇迦者。初重後輕。",
    "X55n0883_002:0197a03": "章。外道賊住者。外道詐為比丘。名外道賊住。若受戒",
    "X55n0883_002:0197a04": "時緣不具等。雖受而不得戒。處比丘中同布薩等。名",
    "X55n0883_002:0197a05": "賊住。准可知。",
    "X55n0883_002:0197a06": "章。若別異住者。犯四根本。無藏心而即發露。名破戒。",
    "X55n0883_002:0197a07": "而不得根本之罪。由無露故汗別住。終身懺悔。故與",
    "X55n0883_002:0197a08": "不共而別明也。有曰是異喜住盜心受戒也。此亦不",
    "X55n0883_002:0197a09": "可。",
    "X55n0883_002:0197a10": "章。不共住者。犯根本罪若不即發露之者。",
    "X55n0883_002:0197a11": "章。若王所惡者。王酬家。",
    "X55n0883_002:0197a12": "章。若有至不宜業者。不宜業者。違王教法。",
    "X55n0883_002:0197a13": "章。若他劫引者被他所得者。設成盜巳後轉與餘人。",
    "X55n0883_002:0197a14": "餘人得者名他所得。有云。劫引者是劫成引明。他得",
    "X55n0883_002:0197a15": "者成盜將。雖作一解。然欲多別。不及前解。",
    "X55n0883_002:0197a16": "章。若從五戒一者。第一即受名五戒。",
    "X55n0883_002:0197a17": "章。但遮其遮戒者。賸初遮字。受十戒時但品得其遮",
    "X55n0883_002:0197a18": "戒。餘四共從。",
    "X55n0883_002:0197a19": "章。若損至即頓等者。三支四支不別相望。初戒之時",
    "X55n0883_002:0197a20": "即得名為頓也。望名斬者。據相望也。",
    "X55n0883_002:0197a21": "章。又尼五戒等者。五字錯。合是具字。此難意云。受具",
    "X55n0883_002:0197a22": "戒時四支先得。捨具戒時但為捨三。為四亦捨。",
    "X55n0883_002:0197a23": "章。總捨七支等者。問。雖言別受。但增其明。更不別明。",
    "X55n0883_002:0197a24": "何故。捨時即捨七也。答。言捨三。七支全捨。四支據捨。",
    "X55n0883_002:0197b01": "增明而說。非捨彼體也。十戒時得故捨十。捨若爾。捨",
    "X55n0883_002:0197b02": "六法時何故即言捨四體。答。六法受持更無別法。但",
    "X55n0883_002:0197b03": "持前四如七受業。故六法捨捨四體具戒。依於大僧",
    "X55n0883_002:0197b04": "所受而別作法。與彼十戒作法不同。為此但捨四體",
    "X55n0883_002:0197b05": "之用。法師助一釋云。受大戒時可得四體不同。六法",
    "X55n0883_002:0197b06": "作法別故。六法十戒但依尼受。不可發具戒。要依大",
    "X55n0883_002:0197b07": "僧之受。從師乞戒更復作之。何故不別得四體耶。故",
    "X55n0883_002:0197b08": "知別得理亦無失。若其別得捨具戒時。捨體也。",
    "X55n0883_002:0197b09": "章。解云至種子能感者。問。如何道理種子能感異熟",
    "X55n0883_002:0197b10": "耶。答。資有漏業名之為感也。問。現行上尚不能招。種",
    "X55n0883_002:0197b11": "何能感。答。談實現行亦能感彼。然業未熟。果不即生。",
    "X55n0883_002:0197b12": "故熏成種。後時招果。若爾。現行既能招。何須種子感。",
    "X55n0883_002:0197b13": "答。現行雖生。剎那滅故。熏種子後生於果。若但現行。",
    "X55n0883_002:0197b14": "現行滅已後果起。闕俱有之因。久已滅故。為此言種",
    "X55n0883_002:0197b15": "感也。定道種子。定道類故。假名定道。非如餘人將此",
    "X55n0883_002:0197b16": "種子實為定道戒體也。",
    "X55n0883_002:0197b17": "章。若不生者。身語不生也。",
    "X55n0883_002:0197b18": "章。若如前說即是身業為重者。此意說云。仙人意嫌",
    "X55n0883_002:0197b19": "是意業重。能殺國人。若准初解許有表業既。由有表。",
    "X55n0883_002:0197b20": "國人方死。即是表業。何云意重。",
    "X55n0883_002:0197b21": "章。解即亦色也者。從彼鬼神所發雨石。仙人無表而",
    "X55n0883_002:0197b22": "得色名。依他所發假名自色。",
    "X55n0883_002:0197b23": "章。持七受之業者。捨論文。",
    "X55n0883_002:0197b24": "章。然十業體是思者。問。業道無表二有何別。答。業體",
    "X55n0883_002:0197c01": "實思。無表色者是唯是假立。防惡色故。假名無表色。",
    "X55n0883_002:0197c02": "又無表者種上功能。業思實體。又未受戒但不殺生。",
    "X55n0883_002:0197c03": "唯得一種自性業道。若受戒已更別得彼無表之戒。",
    "X55n0883_002:0197c04": "又處中善。雖不由受亦有無表。據其體用亦與業道",
    "X55n0883_002:0197c05": "而不即一。問。戒體但是種上功能。為假實耶。答。是假。",
    "X55n0883_002:0197c06": "若爾。假法如無。如何經言戒能感果。而復言持名非",
    "X55n0883_002:0197c07": "色心。答。實種能感。以種體從用。名戒感也。而言持者。",
    "X55n0883_002:0197c08": "亦據體說。言非色心。說彼功能。問。思體是業。體能感",
    "X55n0883_002:0197c09": "者但是其業。何實戒耶。答。但是一種。約其義用立名",
    "X55n0883_002:0197c10": "字異。問。戒既種上差別功能。第八緣不。答。不緣。若爾。",
    "X55n0883_002:0197c11": "種上廣大功能如何即緣。答。廣大是實。戒是假故。故",
    "X55n0883_002:0197c12": "緣其實不緣其假也。問。一種功能。假實何別。答。廣大",
    "X55n0883_002:0197c13": "依種親起。不約防外。名實戒體。其色外防身語。是故",
    "X55n0883_002:0197c14": "名假。如提塘等亦遮故。思之。",
    "X55n0883_002:0197c15": "章。如何得言至無表色耶者。其答意者。假所發雨石",
    "X55n0883_002:0197c16": "之色以立其名。亦復何失。",
    "X55n0883_002:0197c17": "章。生今亦者。二字錯。合是在字。",
    "X55n0883_002:0197c18": "章。並先從師者。師下脫受字。",
    "X55n0883_002:0197c19": "歸敬章(卷第四本)",
    "X55n0883_002:0197c20": "章。故我稽首大沙門者。頌云稽首故非身敬。若爾。雜",
    "X55n0883_002:0197c21": "集序云。敬禮如何即通身語二。答。彼論釋中自言身",
    "X55n0883_002:0197c22": "語業。實性論中而無釋處。且依有文作如是判。據實",
    "X55n0883_002:0197c23": "相似。",
    "X55n0883_002:0197c24": "章。轉愛果者。身心名愛果。由於善心轉動愛果而禮",
    "X55n0883_002:0198a01": "敬也。",
    "X55n0883_002:0198a02": "章。俱舍至之通稱者。俱舍但以身心。不名為稽首。稽",
    "X55n0883_002:0198a03": "首即是身業別名。亦是三業之通稱也。俱舍且約別",
    "X55n0883_002:0198a04": "名而說。據實通三。",
    "X55n0883_002:0198a05": "章。隨其所應亦通種子者。今是身語二種無表。依思",
    "X55n0883_002:0198a06": "種立。名種為體。",
    "X55n0883_002:0198a07": "章。身語二業至聲處者。次明佛位歸敬自性。亦得在",
    "X55n0883_002:0198a08": "於色聲二處。佛位既有身語業等無表與色。故通四",
    "X55n0883_002:0198a09": "處。今現文意。身語二業無表色等。故此總是釋名種",
    "X55n0883_002:0198a10": "子之所以。應思。",
    "X55n0883_002:0198a11": "章。語業禮者。所有違妨如三輪章及彼記會。故不更",
    "X55n0883_002:0198a12": "釋。",
    "X55n0883_002:0198a13": "章。二歸依境廣等者。問。狹境敬禮歸依可差。寬境敬",
    "X55n0883_002:0198a14": "禮歸依何別。答。歸依寬。敬禮不定。故名二差。非是寬",
    "X55n0883_002:0198a15": "敬即是歸依。歸依三寶所以寬之。敬禮雖三。尊而非",
    "X55n0883_002:0198a16": "是寬也。亦復全別。",
    "X55n0883_002:0198a17": "章。四支七支等者。言言支者。語業四支約語表業。但",
    "X55n0883_002:0198a18": "說於四。身表於語。義准可知。不言三支合而言七。",
    "X55n0883_002:0198a19": "章。七歸依義勝至而兼是者。現理者。法寶意。說歸敬",
    "X55n0883_002:0198a20": "必具三寶。敬禮禮賢而又得成。非要具也。",
    "X55n0883_002:0198a21": "章。證淨是信等者。今觀此文意設遮。於下難會。歸敬",
    "X55n0883_002:0198a22": "之境即是三寶證淨之境。亦是三寶。何不對辨。為此",
    "X55n0883_002:0198a23": "故言信業別也。",
    "X55n0883_002:0198a24": "章。法隨法行者。隨聞慧法。行修思慧。此法隨與彼法",
    "X55n0883_002:0198b01": "隨第二聽聞何殊。法行中思與彼第三作意何別。答。",
    "X55n0883_002:0198b02": "由二三而為因故。而能生起法隨法行。總而言之。前",
    "X55n0883_002:0198b03": "三為因。第四為果。果即三慧。",
    "X55n0883_002:0198b04": "章。一者諸根不調者。由根不調。故須歸依練根器。",
    "X55n0883_002:0198b05": "章。依不成依者。所歸者無恐怖故。更不說求所歸依",
    "X55n0883_002:0198b06": "也。若爾。僧寶又是所歸依收。豈不求依更無怖。答。勝",
    "X55n0883_002:0198b07": "鬘經云。但說如來名歸依。",
    "X55n0883_002:0198b08": "章。七地已前在因位故者。言因位者。釋身語二有漏。",
    "X55n0883_002:0198b09": "所以言七地者。釋彼意通無漏。所以八地已上唯無",
    "X55n0883_002:0198b10": "漏故。若是地前。唯有漏故。所以七地言通。",
    "X55n0883_002:0198b11": "章。一界處者。據其實體。體唯思故。五蘊中言色行二",
    "X55n0883_002:0198b12": "種。體表合說。",
    "X55n0883_002:0198b13": "章。由形惡者。即欲界能變惡身。恐怖生類亦生類。",
    "X55n0883_002:0198b14": "章。十二受歸依者。從於師受三歸依。",
    "X55n0883_002:0198b15": "章。善十一眾中所謂大師等者。言大師等即善十一",
    "X55n0883_002:0198b16": "之眾。",
    "X55n0883_002:0198b17": "四食章",
    "X55n0883_002:0198b18": "章。前解不然等者。談初師釋與後師解意有別故。名",
    "X55n0883_002:0198b19": "為不然。非是破前名為不然。非要等下。出前意。",
    "X55n0883_002:0198b20": "章。然准諸文行解勝者。准論但言攝益喜等。不言八",
    "X55n0883_002:0198b21": "識。",
    "X55n0883_002:0198b22": "章。能會境思名意會思者。意相應思能思於境。令合",
    "X55n0883_002:0198b23": "會故。意會思有。有能令境思。此思能令意於境中思",
    "X55n0883_002:0198b24": "惟也。自聞思與所思二行何別。答。思但思量彼境。心",
    "X55n0883_002:0198c01": "所即能令心造作等。故二別也。不然。今者正取意相",
    "X55n0883_002:0198c02": "應思而為食體。何須說言思令思惟自聞取。理猶未",
    "X55n0883_002:0198c03": "盡。應撿彼文。",
    "X55n0883_002:0198c04": "章。能攝益識者。遍八識也。有云但對自三識也。但初",
    "X55n0883_002:0198c05": "益。自識變壞時。益更用。欲徧益餘等也。有云。觀大意",
    "X55n0883_002:0198c06": "但於變壞時益本識方益諸根。非是自三識也。應撿",
    "X55n0883_002:0198c07": "彼論方悉。今謂不相增邊長養。由段食等令識明利。",
    "X55n0883_002:0198c08": "如何言但資本識。",
    "X55n0883_002:0198c09": "章。依止方便者。思為依止。是起愛根等。亦方便。",
    "X55n0883_002:0198c10": "章。如是三種至由體增盛者。由三食故得增盛。識言",
    "X55n0883_002:0198c11": "通八。有云其者可也。章。及緣現在者。觸食也。章。未來",
    "X55n0883_002:0198c12": "生故者。思食也。章。亦緣過去者。雙說觸思。通緣過去。",
    "X55n0883_002:0198c13": "章。此義且依順觸思故略而不論者。觸思緣現及未",
    "X55n0883_002:0198c14": "來世而是順。故云說現未。略而不言。緣過去也。",
    "X55n0883_002:0198c15": "章。能與後後為增盛因者。令彼合識而得生。言意根",
    "X55n0883_002:0198c16": "等無間滅意。",
    "X55n0883_002:0198c17": "章。四者前三之所依止者。即第八識。由此任持根大",
    "X55n0883_002:0198c18": "種等而得安住。",
    "X55n0883_002:0198c19": "章。依彼而轉者。彼即第八識。",
    "X55n0883_002:0198c20": "章。能集後有業煩惱識者。即業煩惱所招當來異熟",
    "X55n0883_002:0198c21": "識也。",
    "X55n0883_002:0198c22": "章。由此四種各有通別等者。數能資氣力。觸長樂愛",
    "X55n0883_002:0198c23": "等思。資欲貪等識。令根等識而安住也。名為別通。即",
    "X55n0883_002:0198c24": "能招當來果等。又有通者如上下。思之可知。",
    "X55n0883_002:0199a01": "章。欲令根義明增明淨者。四食各別。名為本也。此四",
    "X55n0883_002:0199a02": "名得義明淨故。",
    "X55n0883_002:0199a03": "章。謂變壞故有變壞者。此等四文如次四食。初言變",
    "X55n0883_002:0199a04": "礙非是食。彼言變者正是食。故總結之。一一之中有",
    "X55n0883_002:0199a05": "是有非。",
    "X55n0883_002:0199a06": "章。四有種法至四食者。由此四食各別能資長氣力。",
    "X55n0883_002:0199a07": "四方能資諸根大也。",
    "X55n0883_002:0199a08": "章。又由追求三食等者。一二未來所有食。若前先不。",
    "X55n0883_002:0199a09": "初相從而追求觸思者。據展轉求三食也。求食即意。",
    "X55n0883_002:0199a10": "起喜樂即觸食。思量二行相難見。",
    "X55n0883_002:0199a11": "章。生業煩惱生後有識等者。由求三食以為因故有",
    "X55n0883_002:0199a12": "業。後有識生。",
    "X55n0883_002:0199a13": "章。四是諸行至因緣等者。諸行多分。以識而為住因。",
    "X55n0883_002:0199a14": "緣此徧者。言識。",
    "X55n0883_002:0199a15": "章。嬰兒等類亦能知故者。雖不能知觸思識等體用",
    "X55n0883_002:0199a16": "行相。然亦思量觸對。對諦境故名為可知。",
    "X55n0883_002:0199a17": "章。日日分易資養等者。此日日資身也。若闕。身即羸",
    "X55n0883_002:0199a18": "損。",
    "X55n0883_002:0199a19": "章。無無生而住故者。無有眾而無。有生而得住也。故",
    "X55n0883_002:0199a20": "章云生生即生相。",
    "X55n0883_002:0199a21": "章。由緣未盡善等者。即是前生能滅生之善。由有此",
    "X55n0883_002:0199a22": "善。有情得住。",
    "X55n0883_002:0199a23": "章。謂於是處說由命住者。即無色界天名為是處。不",
    "X55n0883_002:0199a24": "曾求食。又不食有求食故。而有難作。對於彼說依命",
    "X55n0883_002:0199b01": "住。",
    "X55n0883_002:0199b02": "章。若爾何故至處寬遍耶者。此未詳也。今助釋者意",
    "X55n0883_002:0199b03": "云。若其不損。即名長養者。有處寬遍長養一切。以是",
    "X55n0883_002:0199b04": "不損害也。",
    "X55n0883_002:0199b05": "章。根由其識所資長養者。問。根望於識有五義勝。如",
    "X55n0883_002:0199b06": "何令識能長養相耶。答。彼約聞聲見色時根有力勝。",
    "X55n0883_002:0199b07": "今據為食故識若勝。即由第八任持根故。",
    "X55n0883_002:0199b08": "章。雖具五處全非是食者。界繫別故。若無漏者據有",
    "X55n0883_002:0199b09": "漏故。",
    "X55n0883_002:0199b10": "章。然由聖力至可為食故者。此意說云。聖定等力及",
    "X55n0883_002:0199b11": "思成等力為食之時。但取香味觸三為食。不取其色",
    "X55n0883_002:0199b12": "而食。故此即法處以為食也。",
    "X55n0883_002:0199b13": "章。有義不然至非法處者。此師意說。聖者定力變魚",
    "X55n0883_002:0199b14": "米等為增上緣。有漏第八據彼自變為魚米等受用",
    "X55n0883_002:0199b15": "之時。但用自八所變之者實香味等。而不用彼法處",
    "X55n0883_002:0199b16": "等色也。所以然者。有情三識而能用法處色故。",
    "X55n0883_002:0199b17": "章。此亦不然至三處名食者。此意說云。但能資養即",
    "X55n0883_002:0199b18": "名為食。非要三識緣故名食。上有情類食段食勝。正",
    "X55n0883_002:0199b19": "為食時。三識量是緣。若得三時未為食故。此亦如是。",
    "X55n0883_002:0199b20": "道理皆難。所以然者。定等所變是上界法。如何得資",
    "X55n0883_002:0199b21": "欲界有情界。隨增過。又無漏者破於有故。如何食緣",
    "X55n0883_002:0199b22": "之。定通等力即不決定。故得以上而為下食。雖然。終",
    "X55n0883_002:0199b23": "有致別。非有失。又解。尅實言之。但以彼色而為其質。",
    "X55n0883_002:0199b24": "自第八識變業果色而受用之。如義燈中廣問答辨。",
    "X55n0883_002:0199c01": "章。有漏者是善性攝者。此即是許七地以前變魚米",
    "X55n0883_002:0199c02": "等得實用。七地以前有漏尚行。故有漏心亦能變也。",
    "X55n0883_002:0199c03": "章。若無漏者至漏者至彼損有故者。問。為食之時。但",
    "X55n0883_002:0199c04": "唯食自第八所變有漏之者。不食無漏。如何得言破",
    "X55n0883_002:0199c05": "於有耶。答。由以無漏為疎緣故。畢竟能令有情終得",
    "X55n0883_002:0199c06": "斷於有漏。",
    "X55n0883_002:0199c07": "章。此義便狹者。對法及彼在下離欲之人。攝論無及。",
    "X55n0883_002:0199c08": "故不攝彼下離欲者。",
    "X55n0883_002:0199c09": "章。答有二定至資下三耶者。眼耳身意名四識也。既",
    "X55n0883_002:0199c10": "言下。識思識觸定隨。",
    "X55n0883_002:0199c11": "章。問下資上耶至思妙理故者。上字錯。合為下字。",
    "X55n0883_002:0199c12": "章。約方便別義者。此方字錯。應撿餘本。",
    "X55n0883_002:0199c13": "章。界不思食故。有求不得。",
    "X55n0883_002:0199c14": "章。集種子識得有增長者。前三者。此明由三為門。起",
    "X55n0883_002:0199c15": "業或識支種子。為後有因。名識食。",
    "X55n0883_002:0199c16": "章。智順益捨故者。簡非遍境故也。",
    "X55n0883_002:0199c17": "章。然唯約與未生諸法作生緣理者。由此食為因食。",
    "X55n0883_002:0199c18": "得長養諸種子。彼六識等准勝果故。以現在食不資",
    "X55n0883_002:0199c19": "落漏謝故。",
    "X55n0883_002:0199c20": "章。但由法假者。更非有受者。",
    "X55n0883_002:0199c21": "章。無漏又爾者。但持無漏故。",
    "X55n0883_002:0199c22": "章。初解遍六識者。但由外聞法。初資名愛。後資名樂。",
    "X55n0883_002:0199c23": "十業防色支。說有文言。記心如是等者。但是方便非",
    "X55n0883_002:0199c24": "本心樂道。",
    "X55n0883_002:0200a01": "六十二見章(卷第四末)",
    "X55n0883_002:0200a02": "章。由習異見異親近故者。與師見異。名為見異。與師",
    "X55n0883_002:0200a03": "別為發。名異親近。",
    "X55n0883_002:0200a04": "章。本劫本見者。前際也。章。末劫末見者。後際也。有云。",
    "X55n0883_002:0200a05": "本是成劫。末是壞劫者。不然。總名中云。五為前際。五",
    "X55n0883_002:0200a06": "為後際。即阿含云。本劫末劫。明知是前後際也。",
    "X55n0883_002:0200a07": "章。二十句等者。即色為我等是。",
    "X55n0883_002:0200a08": "章。阿含經有至非可全憑者。此意說云。此六十二見",
    "X55n0883_002:0200a09": "遍計三界。無色界亦有色故。亦非所宗。此經既是大",
    "X55n0883_002:0200a10": "眾部。不可全依彼經所說。定果可爾。業果即非。",
    "X55n0883_002:0200a11": "章。由上中下清淨差別者。淨色也。靜慮異名。",
    "X55n0883_002:0200a12": "章。第二觀生者。唯觀生彼。不觀死此也。應撿疏論。",
    "X55n0883_002:0200a13": "章。若有說言至即有違天眼者。前三者除後一也。瑜",
    "X55n0883_002:0200a14": "伽第四名為天眼。即婆娑第三名為天眼。所以違也。",
    "X55n0883_002:0200a15": "章。常論者。瑜伽論中解常論。更名為常論。",
    "X55n0883_002:0200a16": "章。或見梵王隨意成立者。見彼梵王大種常。或見心",
    "X55n0883_002:0200a17": "無常。或見自身及眾具。梵王自隨意成立也。",
    "X55n0883_002:0200a18": "章。同彼忍者。彼。梵王也。",
    "X55n0883_002:0200a19": "章。或住梵世者。出彼在親聞梵語也。",
    "X55n0883_002:0200a20": "章。或是展轉聞者。即生此間。傳聞他說。或可在梵世。",
    "X55n0883_002:0200a21": "亦傳聞說。",
    "X55n0883_002:0200a22": "章。皆依靜慮者。問。第二即聞梵王說。云何依靜慮耶。",
    "X55n0883_002:0200a23": "答。昔在即上中。梵王說令在人間得定。却緣已前聞",
    "X55n0883_002:0200a24": "者。亦無違也。或可現在梵王說未來前。故亦名前際。",
    "X55n0883_002:0200b01": "章。出心以前所有諸位者。通自心．心所法及餘法也。",
    "X55n0883_002:0200b02": "章。諸法如我者。此諸法者。身外諸法。舉自之身。例於",
    "X55n0883_002:0200b03": "諸法而亦無也。問。何故不憶出心以前。答。出心以前",
    "X55n0883_002:0200b04": "正在無心。無心何憶。問。何故不憶無心以前諸有心",
    "X55n0883_002:0200b05": "位。答。外道宿住極唯憶八十。為在無心。經五百劫。故",
    "X55n0883_002:0200b06": "不應能憶無心已前。問。宿住亦得緣於色法。在無心",
    "X55n0883_002:0200b07": "位。心．心法雖無礙。色法在。何不緣色執無因耶。答。凡",
    "X55n0883_002:0200b08": "宿住觀。要於心方。觀色出心。前心法既無。如何觀色。",
    "X55n0883_002:0200b09": "章。若依緣斷邊際求世邊時者。壞時論於盡劫。名斷",
    "X55n0883_002:0200b10": "邊際。盡邊以為分限。名有邊也。作此見解報故。名求",
    "X55n0883_002:0200b11": "世邊。",
    "X55n0883_002:0200b12": "章。出觀方便者。出現成劫也。方便者。以此出現而名",
    "X55n0883_002:0200b13": "方便。觀邊無邊。今是旦舉劫等。又是方便。",
    "X55n0883_002:0200b14": "章。三種妄想者。雖列四。今談其體。第四但是第三故。",
    "X55n0883_002:0200b15": "而是無別體。",
    "X55n0883_002:0200b16": "章。一不善清淨者。外道也。章。二善清淨者。唯佛也。唯",
    "X55n0883_002:0200b17": "入俗定者。外道定也。",
    "X55n0883_002:0200b18": "章。或為異記者。善說不善等名為異記。章。或撥實有",
    "X55n0883_002:0200b19": "者。撥實法以為無等。或有云應據動。章。或許非有者。",
    "X55n0883_002:0200b20": "外人解云。其有法而乃問言此法豈不是無耶。而隨",
    "X55n0883_002:0200b21": "問言是非。有名淨名有。此言三並外思欲名答也。通",
    "X55n0883_002:0200b22": "解四行相。",
    "X55n0883_002:0200b23": "章。又以聖者至不矯亂天。有答不亂天故名亂天。非",
    "X55n0883_002:0200b24": "佛法說彼是不亂天。乍觀欲似以答不亂天故。以從",
    "X55n0883_002:0200c01": "能問。故佛法亦名不亂天。思之。",
    "X55n0883_002:0200c02": "章。隨於處所者。隨世何方域之處也。",
    "X55n0883_002:0200c03": "章。案未開者。於同淨天而未解也。",
    "X55n0883_002:0200c04": "章。性雖有識者。雖有解性。有本言隨憶也。",
    "X55n0883_002:0200c05": "章。答成邪見者。見不正故名之為邪。非要五見中邪",
    "X55n0883_002:0200c06": "見。",
    "X55n0883_002:0200c07": "章。不答成妄語者。雖不分明說我愛有證能。亦[糸*奄]含",
    "X55n0883_002:0200c08": "自說有證。今總不答。前說有證者便說妄語。",
    "X55n0883_002:0200c09": "章。如是三種假託餘事者。假託即同餘事行相。各各",
    "X55n0883_002:0200c10": "有別。即壞畏等是。",
    "X55n0883_002:0200c11": "章。無色界下三地亦通於彼者。如大眾部。若說無色",
    "X55n0883_002:0200c12": "亦有色者。我有色句亦攝無色。下三無色。何故除有",
    "X55n0883_002:0200c13": "頂。答。彼非有想非無想中故。思之。",
    "X55n0883_002:0200c14": "章。第七者。大論第七。",
    "X55n0883_002:0200c15": "章。二執我種種想謂在下地者。第四禪下三天及欲",
    "X55n0883_002:0200c16": "界也。欲界可知。初禪為見。覺樂等別。二三禪等見大",
    "X55n0883_002:0200c17": "水災。有怖不怖差別心故。如法華抄。",
    "X55n0883_002:0200c18": "章。一我純有樂至謂下三靜慮者。三唯樂受。",
    "X55n0883_002:0201a01": "章。我有麤色至我斷滅者。欲界人起惡道中。以極苦",
    "X55n0883_002:0201a02": "故。不作斷滅故。如法華抄。",
    "X55n0883_002:0201a03": "章。欲界諸天者。人天趣別。故別開也。章。三色界諸天",
    "X55n0883_002:0201a04": "者。章於無色界合為一。無色翻色。",
    "X55n0883_002:0201a05": "章。不定自他至一切皆得者。若計自身。若此若此。他",
    "X55n0883_002:0201a06": "身及此。今說以為滅。悉皆得故。",
    "X55n0883_002:0201a07": "章。我解脫心得自在者。由我解脫故心自在也。章。觀",
    "X55n0883_002:0201a08": "得自在者。於所變境而得自在。名觀得自在。有云心",
    "X55n0883_002:0201a09": "得自在者謂止觀兩行。互未詳所以也。",
    "X55n0883_002:0201a10": "章。此說勝妙略無人中婆娑說有者。此一段文疑錯。",
    "X55n0883_002:0201a11": "章。具足住者。證得現法樂住也。",
    "X55n0883_002:0201a12": "章。何故無有二天者。三十三天與四王天。章。及仙趣",
    "X55n0883_002:0201a13": "耶者。亦有於仙而沒得之天執不沒者。以為常何。故",
    "X55n0883_002:0201a14": "不立為一分耶。答。此等難及廣聊。簡法皆如義燈。",
    "X55n0883_002:0201a15": "八解脫章",
    "X55n0883_002:0201a16": "章。內未伏除見者色想者。自內身見有好惡貪等未",
    "X55n0883_002:0201a17": "盡未除。問。離當地惑及依六行得空識等。即得名八",
    "X55n0883_002:0201a18": "解脫不。答。有云離當地染非八解脫。八解脫者。要解",
    "X55n0883_002:0201a19": "脫處思惟勝行也。六行者。外道可然。佛弟子但依諦",
    "X55n0883_002:0201a20": "觀修解脫。",
    "X55n0883_002:0201a21": "章。見者色想安立現前者。見者是能見。能見者所觀",
    "X55n0883_002:0201a22": "色相安立現前。問。見者色相何安立現前耶。答。有云",
    "X55n0883_002:0201a23": "雖離色染仍有定障。見有好惡。故此色相當情安立。",
    "X55n0883_002:0201a24": "今助釋者。由已離染。為令障更轉遠。所以安立色相",
    "X55n0883_002:0201b01": "現前而觀之也。",
    "X55n0883_002:0201b02": "章。由前三解脫引勝處等者。問。為是八解脫方修勝",
    "X55n0883_002:0201b03": "處。為將少多即引勝處。答。為二釋。一云得於二解脫",
    "X55n0883_002:0201b04": "已。引前四處次起第三清淨解脫。解脫起已引前四",
    "X55n0883_002:0201b05": "處。四處起已解修餘解脫。二云定得八解脫已。隨其",
    "X55n0883_002:0201b06": "所應引其勝處。且依解後釋。若爾。第二解脫而已得。",
    "X55n0883_002:0201b07": "於內無色初二勝處。如何復云內有色耶。答。內安立",
    "X55n0883_002:0201b08": "色名為有色。非未離染名有色故。對法云。解脫名造。",
    "X55n0883_002:0201b09": "修勝處名起。加行遍處即成滿。故三種次第別也。若",
    "X55n0883_002:0201b10": "如前解。解脫勝處修有雜亂。更思。",
    "X55n0883_002:0201b11": "章。或見者無色想安立現前者。由初習業未能任運。",
    "X55n0883_002:0201b12": "故須安立無色現前。問。設不安立。但依靜慮觀作少",
    "X55n0883_002:0201b13": "多等何失。答。有云。由要先安立無色想伏除見者。色",
    "X55n0883_002:0201b14": "想始依靜慮作解脫。以彼先除定故。更遠防故。問。瑜",
    "X55n0883_002:0201b15": "伽對法皆不作少多等也。准何言之。答。第二既云餘。",
    "X55n0883_002:0201b16": "如前說故知爾也。問。初解脫等但作光明觀如何。如",
    "X55n0883_002:0201b17": "前證少多耶。答。攝少多境而為光明。取彼如前所攝",
    "X55n0883_002:0201b18": "少多。故無失也。更思。有云。見者色想安立現前。未得",
    "X55n0883_002:0201b19": "無色定。但依諦觀伏除見者。色想或依真觀。問。初二",
    "X55n0883_002:0201b20": "解脫但觀欲。何故但於第二言已離欲色。答。據實是",
    "X55n0883_002:0201b21": "齊。但初據二果及外道等合。單作者故不離色已。有",
    "X55n0883_002:0201b22": "云。佛弟子但依諦觀得根本諸定。不依六行不同外",
    "X55n0883_002:0201b23": "道。如聞佛說法即得初果。豈說六行得近分也。有云。",
    "X55n0883_002:0201b24": "初解若初俱未得無色定。俱依諦觀伏斷色染。",
    "X55n0883_002:0201c01": "章。又不思惟彼想者。不思惟彼初光明相而為相也。",
    "X55n0883_002:0201c02": "章。今此第二內有色有根等色者。此會違也。有餘文",
    "X55n0883_002:0201c03": "言內有色者。有根等色也。",
    "X55n0883_002:0201c04": "章。世間正智者。修六行智亦名正智。",
    "X55n0883_002:0201c05": "章。前無間道至方得至解脫名者。欲入滅定還作無",
    "X55n0883_002:0201c06": "間解脫道也。",
    "X55n0883_002:0201c07": "章。即外色之觀及有色之觀外色者。初釋大乘。後及",
    "X55n0883_002:0201c08": "有色等釋小乘。攝大乘初觀觀外色故。",
    "X55n0883_002:0201c09": "章。諸色之觀及內無色之觀外色者。大小乘兼釋思",
    "X55n0883_002:0201c10": "惟分別。",
    "X55n0883_002:0201c11": "章。一向意解思惟淨妙者隨轉理門者。隨小乘俱舍",
    "X55n0883_002:0201c12": "等說。唯作清淨名一意解。",
    "X55n0883_002:0201c13": "章。定等諸所依法等者。彼同時心．心所等也。即此定",
    "X55n0883_002:0201c14": "等名之為處。定等非一名諸所依。即是彼能依功德",
    "X55n0883_002:0201c15": "虗空之所依故。名所依法。言能依行者所緣虗空等",
    "X55n0883_002:0201c16": "者。舉彼能依顯所依也。能依行者即功德等。便思。",
    "X55n0883_002:0201c17": "章。餘無所有無別境界者。無所有外。更無境也。",
    "X55n0883_002:0201c18": "章。觀已上境無所有少者。觀彼識外名觀已上。有云。",
    "X55n0883_002:0201c19": "空無邊處者緣無邊為境。若厭色生彼。皆無色故。即",
    "X55n0883_002:0201c20": "緣彼空故。若厭色行。非要緣空對治色也。如滅定但",
    "X55n0883_002:0201c21": "厭心令滅。非要空也。故但厭色。問。無所有心唯但思",
    "X55n0883_002:0201c22": "惟。下識處外無餘法故。名解脫。為亦緣於自他四諦",
    "X55n0883_002:0201c23": "非擇等法為解脫耶。答。緣於自他四諦等下。然解脫",
    "X55n0883_002:0201c24": "障．所知障收。若也不解自他之名。亦是障攝。若也解",
    "X55n0883_002:0202a01": "名。除一分障。若欲解名必須思惟識所處。為境戒之",
    "X55n0883_002:0202a02": "外色心等。無名無所有。不爾如何名無所有。有頂解",
    "X55n0883_002:0202a03": "脫亦引此知而言無色。不緣下者。不緣下界。又餘不",
    "X55n0883_002:0202a04": "能作解脫者。不能緣之。非一切也。更思。問。答此難但",
    "X55n0883_002:0202a05": "厭色作何行解。故緣空及識。更不緣下地。若無所有",
    "X55n0883_002:0202a06": "即緣下識。於識上無彼空境等故。名無有微細。若爾。",
    "X55n0883_002:0202a07": "此與識處何別。答。識處但觀唯有識。更不觀所餘。",
    "X55n0883_002:0202a08": "章。故漸入真觀方斷空障者。此釋緣如以觀光明及",
    "X55n0883_002:0202a09": "少多已方入真觀。斷於定障。定障斷已既證真如。所",
    "X55n0883_002:0202a10": "以此觀得緣如也。言緣如者。出瑜伽論。",
    "X55n0883_002:0202a11": "章。以攝受相者。即是展轉相攝受。",
    "X55n0883_002:0202a12": "章。為斷此二障者。色．無色二也。",
    "X55n0883_002:0202a13": "章。異生聖者至然有差別者。聖之中通離染得淨。異",
    "X55n0883_002:0202a14": "生一向是加行得。應更撿彼文。",
    "X55n0883_002:0202a15": "章。除變化障得自在故者。於色解脫。起諸神通。得自",
    "X55n0883_002:0202a16": "在也。此說聖者。異生不然。",
    "X55n0883_002:0202a17": "章。不說異生不作初三者。論既不說異生不作。明知",
    "X55n0883_002:0202a18": "異生得作也。",
    "X55n0883_002:0202a19": "章。由此返顯至故通內外有者。此會意。論既不言唯",
    "X55n0883_002:0202a20": "聖者得。聖之弟子不得。明知異生而又得也。所有言",
    "X55n0883_002:0202a21": "外者。異生名外。或外者外道。彼論但言多生貪味。非",
    "X55n0883_002:0202a22": "是一向不許彼得。文無遮故。應撿彼論。",
    "X55n0883_002:0202a23": "章。即於淨色至變化相違者。於淨執不淨。執為定實。",
    "X55n0883_002:0202a24": "故障展轉相待。解言變化加行功用者。於淨色變化",
    "X55n0883_002:0202b01": "不淨加行功用。行而不能成。或功用者。於淨色加功",
    "X55n0883_002:0202b02": "用。行而執著也。不淨准之。後解好。",
    "X55n0883_002:0202b03": "章。惑苦二法者。是定障中義說。或聞在定障中無有",
    "X55n0883_002:0202b04": "也。",
    "X55n0883_002:0202b05": "章。第六解脫至之令遠者。此通對以下為境。斷定障",
    "X55n0883_002:0202b06": "也。應撿彼論。",
    "X55n0883_002:0202b07": "章。後成滿時至得後起者。此證意者通於二界。得起",
    "X55n0883_002:0202b08": "成滿之者。色界遍處既為其因。明知必有解脫之果",
    "X55n0883_002:0202b09": "也。如初業者要慧為因方能得定。分成已後。即定為",
    "X55n0883_002:0202b10": "因慧為果也。",
    "X55n0883_002:0202b11": "章。不作淨觀不唯在欲者。作淨無色色亦得。有云。又",
    "X55n0883_002:0202b12": "遠作欲顯色淨觀也。今解者設觀色界顯等色。何失",
    "X55n0883_002:0202b13": "更問。",
    "X55n0883_002:0202b14": "章。離欲得者。但離欲已而即得之。更修行方便得。問。",
    "X55n0883_002:0202b15": "若離染得依斷者說。何故前言伏除見者色想。答。望",
    "X55n0883_002:0202b16": "義有別。約斷伏入隨有別亦不相違。而已得解脫至",
    "X55n0883_002:0202b17": "觀自境作何行相。答。遂作先等解行俱更增勝。",
    "X55n0883_002:0202b18": "二執章",
    "X55n0883_002:0202b19": "章。思誕提底者。此無相當。故不翻之。但此四字助彼",
    "X55n0883_002:0202b20": "薩字自為偽也。",
    "X55n0883_002:0202b21": "章。依本我無境者。依本執心妄為我執我境而無體",
    "X55n0883_002:0202b22": "也。",
    "X55n0883_002:0202b23": "章。故法我見亦同生我者。同上所說我見行相生也。",
    "X55n0883_002:0202b24": "章。除染淨意者。有覆名染淨等攝。無覆無記及以善",
    "X55n0883_002:0202c01": "等。",
    "X55n0883_002:0202c02": "二十七賢聖章(卷第五本)",
    "X55n0883_002:0202c03": "章。斷六七品即半生在者。但斷七品有半生在。而言",
    "X55n0883_002:0202c04": "六者。由斷六故應義。第七所斷半六故名。六字賸。",
    "X55n0883_002:0202c05": "章。初預流向者。前十五心名之為向。何故文中更不",
    "X55n0883_002:0202c06": "出。應撿餘章。",
    "X55n0883_002:0202c07": "章。八智十六行者。十六心中八智為體。忍從於智但",
    "X55n0883_002:0202c08": "名八智。四諦之下各四類行相。乃名十六行。問。前十",
    "X55n0883_002:0202c09": "五心三諦四行皆悉是向。如何總說以為果耶。答。唯",
    "X55n0883_002:0202c10": "道類智初果正修。餘之七智。初果之時而是得修。正",
    "X55n0883_002:0202c11": "修得修總以為體。故言八智。道四行相而是正修。三",
    "X55n0883_002:0202c12": "諦四行並是得修。亦同智說。不出第二果者。第二果",
    "X55n0883_002:0202c13": "或易。故不說。或是脫也。其第三果及第四果頓修八",
    "X55n0883_002:0202c14": "智十六行。准初果說。問。分別之惑初果已除。第三果",
    "X55n0883_002:0202c15": "等不斷彼故。何故取彼八十一無為為體。答。果總無",
    "X55n0883_002:0202c16": "為。所以得有八十一也。此等皆依小乘。應撿俱舍等。",
    "X55n0883_002:0202c17": "章。轉至前三果等者。談實此二四果皆有利鈍別故。",
    "X55n0883_002:0202c18": "然唯依於初果建立。若四皆立。成雜亂故。今言前三",
    "X55n0883_002:0202c19": "果皆有者。道理稍難。所以然者。若據有體。四果皆有。",
    "X55n0883_002:0202c20": "不唯前三。若約建立。唯初果不依中二。故不可。應撿",
    "X55n0883_002:0202c21": "瑜伽第三抄及俱舍等。",
    "X55n0883_002:0202c22": "章。第三果中為身證者。據其別也。通而言之四皆有",
    "X55n0883_002:0202c23": "故。羅漢之中第六不動見至餘五信解。",
    "X55n0883_002:0202c24": "章。成就彼對治者。成三四六對治。",
    "X55n0883_002:0203a01": "章。問上之三亦應入斷者。答此問者初之三品。初入",
    "X55n0883_002:0203a02": "修道智猛利即斷中之三品。修道再起不入斷盡。又",
    "X55n0883_002:0203a03": "中下三倍離欲。故不須初。三非倍故入即斷。又初三",
    "X55n0883_002:0203a04": "品麤易故入。中三細斷入不頓斷。應撿俱舍。大乘無",
    "X55n0883_002:0203a05": "文。而解者通大乘。無失。",
    "X55n0883_002:0203a06": "章。皆於初禪身至而斷受生者。此半超。不同全超直",
    "X55n0883_002:0203a07": "生非想及五淨居。不同遍沒。地地皆生。隨於何地而",
    "X55n0883_002:0203a08": "受生。故得半名。今此三種依上流。依初禪身死上生",
    "X55n0883_002:0203a09": "而建立之。故此三種皆言初禪死生上。",
    "X55n0883_002:0203a10": "章。答四果說者。此答意云。為立四果故說羅漢。羅漢",
    "X55n0883_002:0203a11": "若無。四果不定。",
    "X55n0883_002:0203a12": "章。答約種姓別立六有別者。三有別應撿俱舍等。",
    "X55n0883_002:0203a13": "章。問向中何故不取見道無為者。此舉見道而等取",
    "X55n0883_002:0203a14": "修無為亦然。向亦無故。答此意者。無為進向義不勝",
    "X55n0883_002:0203a15": "故不取。如解向中已為此釋。故今不為答。",
    "X55n0883_002:0203a16": "章。以彼經生至無由生欲界者。此是答。二解合在。必",
    "X55n0883_002:0203a17": "無命終。下錄錯。無命終之所以也。怖生死故。不生上",
    "X55n0883_002:0203a18": "界。欲界惑盡。不於欲生。為此所以必不命終。如廣章",
    "X55n0883_002:0203a19": "說。錄誤失。安在問中。",
    "X55n0883_002:0203a20": "章。又多障難者。放逸處故。唯梵王所居放逸名障。",
    "X55n0883_002:0203a21": "章。何界所攝者。此文說錯。應勘本。",
    "X55n0883_002:0203a22": "章。有果而非向至不進斷位是者。此前問意。今約得",
    "X55n0883_002:0203a23": "是果亦為向之者而以為問。不據唯果及唯是向而",
    "X55n0883_002:0203a24": "作問端。初果第四唯果非向。初向唯向。故今答中於",
    "X55n0883_002:0203b01": "此而答。不爾者。何所以而不取之。應撿廣章。",
    "X55n0883_002:0203b02": "章。如何而斷欲界第八品等者。此脫七字。此中問意。",
    "X55n0883_002:0203b03": "八九未斷有果生在。可名一間。既斷第八唯第九下",
    "X55n0883_002:0203b04": "而無半生。何名一間。答此意者。據小生說名為一間。",
    "X55n0883_002:0203b05": "亦無妨也。",
    "X55n0883_002:0203b06": "章。二性煩雜故者。二性難辨。故不作而般涅槃。又生",
    "X55n0883_002:0203b07": "死厭者。生。性也。唯有一性無極離厭。故得涅槃。略而",
    "X55n0883_002:0203b08": "言之名無厭也。不作此釋。道理難知。",
    "X55n0883_002:0203b09": "章。略有五義。如廣章說。",
    "X55n0883_002:0203b10": "三科章",
    "X55n0883_002:0203b11": "章。五蘊通二性者。問。唯識第八說五蘊等通三性收。",
    "X55n0883_002:0203b12": "今唯言二。豈不相違。答。今談蘊等體。遍計無體。故不",
    "X55n0883_002:0203b13": "說之。處．界准此。",
    "X55n0883_002:0203b14": "章。除一合我至合識為一者。問。執一開色為十。理即",
    "X55n0883_002:0203b15": "章違。合識為一如何能遣一合之執。答。為執色身為",
    "X55n0883_002:0203b16": "一。合我開為十。但書心法非見不執。一合不別開非",
    "X55n0883_002:0203b17": "不開。除彼一合也。此門依彼般若經中破一合相以",
    "X55n0883_002:0203b18": "為廢詮。",
    "X55n0883_002:0203b19": "章。又釋樂色多至開心為七者。此等文錯。應撿俱舍。",
    "X55n0883_002:0203b20": "章。好惡等三據性是假者。所之性者。非體性性。用性",
    "X55n0883_002:0203b21": "性也。而言好惡等無故惡體。由能發生好惡心故。假",
    "X55n0883_002:0203b22": "名好惡。所依之體而是實俱生。二體是俱生故不說",
    "X55n0883_002:0203b23": "假。味性是假。准香應知。苦味性假設故也。",
    "X55n0883_002:0203b24": "章。定自在生實者。定所生起色是實。",
    "X55n0883_002:0203c01": "章。定境色是假者。即假想所觀之色名定境也。",
    "X55n0883_002:0203c02": "章。如梵王起論者。即彼梵王不矯答梵眾。謟於馬勝",
    "X55n0883_002:0203c03": "所發語者。皆有覆攝。把馬勝手引迎馬勝。有覆身業。",
    "X55n0883_002:0203c04": "上無不善有覆心發。名為有覆身語表。實非有覆。",
    "X55n0883_002:0203c05": "章。二十四不相應隨應者。等隨彼所依以明性也。",
    "X55n0883_002:0203c06": "章。法中定引果者。即定果也。由定引故。名為定引也。",
    "X55n0883_002:0203c07": "章。遍計並威儀者。即遍計心妄為色境。名遍計色。即",
    "X55n0883_002:0203c08": "遍計心於所計境作威儀解。名為威儀。",
    "X55n0883_002:0203c09": "章。九變化五界中者。界字錯也。合為蘊字。又唯取色",
    "X55n0883_002:0203c10": "界者。緣字又錯。又合為蘊字。下自分別十八界故。若",
    "X55n0883_002:0203c11": "爾。下言識中唯第六等。如何今云唯色蘊。答。談所變",
    "X55n0883_002:0203c12": "化唯色蘊故。心．心所等非所變化之第六。說能化。若",
    "X55n0883_002:0203c13": "爾。眼耳二識何名能變化。答。眼耳二種實非能化。以",
    "X55n0883_002:0203c14": "眼耳二有二通故。名為變化。",
    "X55n0883_002:0203c15": "章。五塵全者。有云據實所變皆能法處收。但以境對",
    "X55n0883_002:0203c16": "根言五境。",
    "X55n0883_002:0203c17": "章。扶根四塵扶根塵非業感者。各自性收。",
    "X55n0883_002:0203c18": "章。非別有自性無記者。談離異熟無記更不別有自",
    "X55n0883_002:0204a01": "性無記。異熟生寬。攝得於彼。",
    "X55n0883_002:0204a02": "章。無間以辨緣者。依等無間以辨緣也。",
    "X55n0883_002:0204a03": "極微章",
    "X55n0883_002:0204a04": "章。瑜伽亦說至中間盡滅者。更云不至。明無實微。若",
    "X55n0883_002:0204a05": "有實微。應云至也。",
    "X55n0883_002:0204a06": "章。翻解此至微至邊際者。非至極微邊名際也。但七",
    "X55n0883_002:0204a07": "極微之處名之為邊。",
    "X55n0883_002:0204a08": "章。便能清淨廣大修習等者。根諸色心無一念執著",
    "X55n0883_002:0204a09": "之心。故能廣大修清淨行。",
    "X55n0883_002:0204a10": "章。五勝利者。一以與二空為方便故。二又與至破辨",
    "X55n0883_002:0204a11": "色故。三又能斷薩迦耶見等。四憍慢伏故。五煩惱纏",
    "X55n0883_002:0204a12": "除諸相。",
    "X55n0883_002:0204a13": "章。修諸空觀至先至極微者。欲修法空觀。要先折色",
    "X55n0883_002:0204a14": "等。",
    "X55n0883_002:0204a15": "章。後入空故者。後字錯也。應為得字。由斷煩惱得空",
    "X55n0883_002:0204a16": "也。",
    "X55n0883_002:0204a17": "章。斷集諦辨苦者。為因名集。為果名苦。一諦體義分",
    "X55n0883_002:0204a18": "不同小乘。此二定別。",
    "X55n0883_002:0204a20": "法苑義林章決擇記卷下本"
}