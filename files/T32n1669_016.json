{
    "T32n1669_016:0688a17": "大宗地玄文本論卷第十六",
    "T32n1669_016:0688a19": "馬鳴菩薩造",
    "T32n1669_016:0688a20": "真諦三藏譯",
    "T32n1669_016:0688a21": "◎出離繫縛地清白解脫道路大決擇分",
    "T32n1669_016:0688a22": "第三十一",
    "T32n1669_016:0688a23": "[0688a23] 如是。已說最極廣大俱行山王無盡海海。大",
    "T32n1669_016:0688a24": "決擇分。次當說出離繫縛地清白解脫道路",
    "T32n1669_016:0688a25": "大決擇分。其相云何。偈曰。",
    "T32n1669_016:0688a26": " 解脫道路中  有二十無為",
    "T32n1669_016:0688a27": " 謂十空十有  如是諸無為",
    "T32n1669_016:0688a28": " 五十一位中  皆悉具足有",
    "T32n1669_016:0688a29": " 依法位立轉  有二重重超",
    "T32n1669_016:0688b01": "[0688b01] 論曰。就出離繫縛地清白解脫道路分中。則",
    "T32n1669_016:0688b02": "有二十無為常法。所謂十空十有無為各差",
    "T32n1669_016:0688b03": "別故。云何名為十空無為一者廣大虛空自",
    "T32n1669_016:0688b04": "然常住離造作空無為。二者大虛空影空無",
    "T32n1669_016:0688b05": "為。三者虛空影影空無為。四者破影無所有",
    "T32n1669_016:0688b06": "空無為。五者空空俱非空無為。六者離言絕",
    "T32n1669_016:0688b07": "說空無為。七者絕離未畢空無為。八者絕離",
    "T32n1669_016:0688b08": "心解空無為。九者絕離窮窮空無為。十者無",
    "T32n1669_016:0688b09": "障無礙大空大空空無為。是名為十。云何名",
    "T32n1669_016:0688b10": "為十有無為。一者一切言說決定常住無破",
    "T32n1669_016:0688b11": "非空無為。二者一切心識決定常住無破非",
    "T32n1669_016:0688b12": "空無為。三者一切大種決定常住無破非空",
    "T32n1669_016:0688b13": "無為。四者一切俱非決定常住無破非空無",
    "T32n1669_016:0688b14": "為。五者一切有實決定常住無破非空無為。",
    "T32n1669_016:0688b15": "六者一切性大決定常住無破非空無為。七",
    "T32n1669_016:0688b16": "者一切今光決定常住無破非空無為。八者",
    "T32n1669_016:0688b17": "一切有名決定常住無破非空無為。九者一",
    "T32n1669_016:0688b18": "切無名決定常住無破非空無為。十者廣大",
    "T32n1669_016:0688b19": "圓滿自性本有一切種有決定常住無破非空",
    "T32n1669_016:0688b20": "無為。是名為十。如偈解脫道路中有二十無",
    "T32n1669_016:0688b21": "為。謂十空十有故。如是二十種無為法。五十",
    "T32n1669_016:0688b22": "一種金剛位中。具足圓滿無闕失轉。如偈",
    "T32n1669_016:0688b23": "如是諸無為五十一位中皆悉具足有故。依",
    "T32n1669_016:0688b24": "如是等二十無為。五十一位建立轉相。則有",
    "T32n1669_016:0688b25": "二種。云何為二。一者重重該攝無障礙門。二",
    "T32n1669_016:0688b26": "者次第亂轉超過門。是名為二。如偈依法位",
    "T32n1669_016:0688b27": "立轉有二重重超故。且重重該攝無障礙門",
    "T32n1669_016:0688b28": "形相如何。偈曰。",
    "T32n1669_016:0688b29": " 二十法一一  各攝後二十",
    "T32n1669_016:0688c01": " 五十一種位  一一皆各各",
    "T32n1669_016:0688c02": " 攝五十一位  亦此相違攝",
    "T32n1669_016:0688c03": " 以此因緣故  建立重重名",
    "T32n1669_016:0688c04": "[0688c04] 論曰。云何名為重重門相。謂該攝故。云何該",
    "T32n1669_016:0688c05": "攝。謂二十種無為常法信心具足。一一各各",
    "T32n1669_016:0688c06": "攝後諸位各二十種無為法故。如說信心餘",
    "T32n1669_016:0688c07": "位亦爾。如偈二十法一一各攝後二十故。五",
    "T32n1669_016:0688c08": "十一種位。各攝五十一。亦無障礙。如偈五十",
    "T32n1669_016:0688c09": "一種位一一皆各各攝五十一位故。亦一一法",
    "T32n1669_016:0688c10": "攝一切位。一一位位攝一切法。亦無障礙。如",
    "T32n1669_016:0688c11": "偈亦此相違攝故。以如是二種該攝門故。立",
    "T32n1669_016:0688c12": "重重名。如偈以此因緣故建立重重名故。如",
    "T32n1669_016:0688c13": "是已說重重該攝無障礙門。次當說次第亂",
    "T32n1669_016:0688c14": "轉超過門。其相云何。偈曰。",
    "T32n1669_016:0688c15": " 五十一位中  隨一經五十",
    "T32n1669_016:0688c16": " 漸漸增法數  周遍廣大轉",
    "T32n1669_016:0688c17": "[0688c17] 論曰。今此偈中為明何義。為欲現示五十一",
    "T32n1669_016:0688c18": "種金剛位中。以信為初經五十位。以發心住",
    "T32n1669_016:0688c19": "而為其初經五十位。乃至以最極地而為其",
    "T32n1669_016:0688c20": "初經五十位。若第一轉。增四十一百數法位",
    "T32n1669_016:0688c21": "轉。若第二轉。增八十二百數法位轉。乃至最",
    "T32n1669_016:0688c22": "後地故。如偈五十一位中隨一經五十漸漸",
    "T32n1669_016:0688c23": "增法數周遍廣大轉故。蘊高山王品類修多",
    "T32n1669_016:0688c24": "羅中。作如是說。無破地地門中。有寂靜寶其",
    "T32n1669_016:0688c25": "數眾多。空寂靜寶其數眾多。若有行者入此",
    "T32n1669_016:0688c26": "門中。通達諸法無為大道。無所障礙無所疑",
    "T32n1669_016:0688c27": "畏。其心自在決定常住大安樂。漸漸增長常",
    "T32n1669_016:0688c28": "功德海。乃至廣說故。",
    "T32n1669_016:0688c29": "解脫山王根本地地無礙自在大決擇分",
    "T32n1669_016:0689a01": "第三十二",
    "T32n1669_016:0689a02": "[0689a02] 如是已說出離繫縛地清白解脫道路大決擇",
    "T32n1669_016:0689a03": "分。次當說解脫山王根本地地無礙自在大",
    "T32n1669_016:0689a04": "決擇分。其相云何。偈曰。",
    "T32n1669_016:0689a05": " 根本山王中  空有互相生",
    "T32n1669_016:0689a06": " 諸位相生故  轉勝廣大轉",
    "T32n1669_016:0689a07": "[0689a07] 論曰。今此偈中為明何義。為欲現示十空無",
    "T32n1669_016:0689a08": "為。一一各各出生十有無為常法。十有無為。",
    "T32n1669_016:0689a09": "一一各各出生十空無為常法。五十一位。一",
    "T32n1669_016:0689a10": "一各各出生五十依重重等門。圓滿廣大轉",
    "T32n1669_016:0689a11": "故。如偈根本山王中空有互相生諸位相生",
    "T32n1669_016:0689a12": "故轉勝廣大轉故。摩訶衍海修多羅中。作如",
    "T32n1669_016:0689a13": "是說。解脫海中。亦有空有亦有有空其數眾",
    "T32n1669_016:0689a14": "多。如是空有。唯是常滅非無常量。唯是功德",
    "T32n1669_016:0689a15": "非過患品。是故說言解脫藏海。乃至廣說",
    "T32n1669_016:0689a16": "故。◎"
}