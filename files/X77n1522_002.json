{
    "X77n1522_002:0078c01": "新脩科分六學僧傳卷第二",
    "X77n1522_002:0078c02": "淛東沙門 曇噩 述",
    "X77n1522_002:0078c03": "  慧學",
    "X77n1522_002:0078c04": "   譯經科",
    "X77n1522_002:0078c05": "宋佛馱什[0078c05] 此云覺壽。罽賓國人。少受業於比丘之善",
    "X77n1522_002:0078c06": "彌沙塞部律者。於是以毗尼嚴身。以禪那洗心。景平",
    "X77n1522_002:0078c07": "元年七月至揚州。其年冬。集眾龍光寺。譯彌沙塞律",
    "X77n1522_002:0078c08": "三十四卷。為五分律。親執梵本。沙門道生慧嚴筆受。",
    "X77n1522_002:0078c09": "侍中瑯琊王&#x5008;為檀越。明年四月。又抄出戒心羯磨",
    "X77n1522_002:0078c10": "法。後不知所終。",
    "X77n1522_002:0078c11": "宋曇摩耶舍[0078c11] 此云法明。罽賓國人。少好學。年十四為",
    "X77n1522_002:0078c12": "弗若多羅所知。既長標致特高。該通經律。有異能解。",
    "X77n1522_002:0078c13": "&#x751E;習禪觀。時以比浮頭婆馱。孤行山澤。往往衝虎。每",
    "X77n1522_002:0078c14": "坐樹下。歎曰。年已三十。乃未得果。何其懈哉。至忘寢",
    "X77n1522_002:0078c15": "食。以精苦悔先罪。乃夢。博叉天王勸以游方觀道。不",
    "X77n1522_002:0078c16": "當自善。曰道可致。不可求也。然以非分強求。雖死無",
    "X77n1522_002:0078c17": "所獲。乃游諸國。以隆安中。至廣州白沙寺。善誦毗婆",
    "X77n1522_002:0078c18": "沙律。時號大毗婆沙。年已八十五。弟子八十五人。有",
    "X77n1522_002:0078c19": "女子張氏字晉明。清淨自活。從耶舍咨授道要。乃為",
    "X77n1522_002:0078c20": "說佛生緣起。并譯出差摩經一卷。義&#x7188;中。至長安。姚",
    "X77n1522_002:0078c21": "興為前席。與天竺沙門曇摩屈多友善。秦弘始九年。",
    "X77n1522_002:0078c22": "共譯舍利弗阿毗曇。至十六年乃竟。凡二十二卷。後",
    "X77n1522_002:0078c23": "如江陵止新寺。大弘禪要。學者至三百餘人。道俗初",
    "X77n1522_002:0078c24": "疑其慢。及見之莫不傾伏。往往定中多見殊祥。人傳",
    "X77n1522_002:0079a01": "以為證果矣。元嘉中辭還西域。[0079a01] 弟子法度善梵語。佐",
    "X77n1522_002:0079a02": "耶舍譯經。度天竺婆勒子也。勒賈于廣州。而生度於",
    "X77n1522_002:0079a03": "南康。名金迦。長而出家。獲今名。而不知者。以度為南",
    "X77n1522_002:0079a04": "康人也。度自其師西歸。乃執異見。學小乘禁方等法。",
    "X77n1522_002:0079a05": "謂無十方佛。性禮釋迦。食用銅&#x76CB;。不置別器。令諸尼",
    "X77n1522_002:0079a06": "相從。而行悔罪。止伏地相向而已。尼法弘普明皆受",
    "X77n1522_002:0079a07": "其法。而諸尼多宗習之云。",
    "X77n1522_002:0079a08": "宋曇無讖[0079a08] 中天竺人。幼孤。母傭織毾[登*毛]。取資以養之。",
    "X77n1522_002:0079a09": "六歲使師達摩耶舍。十歲習小乘五明學。誦經日萬",
    "X77n1522_002:0079a10": "言。莫有敢抗者。時白頭禪師號宿納。讖攻離不能屈。",
    "X77n1522_002:0079a11": "疑其有異書。求教焉。禪師以樹皮涅槃經授之。讖讀",
    "X77n1522_002:0079a12": "而悟。乃集大眾悔過。年二十。誦二百萬言。而大乘諸",
    "X77n1522_002:0079a13": "經。披玩略盡。兄以善調象。獲幸於王。佗日王之白耳",
    "X77n1522_002:0079a14": "象死。王誅之。令曰。敢收葬者。夷三族。讖收葬之。衛卒",
    "X77n1522_002:0079a15": "執以聞。王怒趣烹讖。讖曰。王以法殺。弟以義收。此天",
    "X77n1522_002:0079a16": "下之通理也。王由是加敬。讖於&#x546A;尤&#x52B9;驗。號大&#x546A;師。",
    "X77n1522_002:0079a17": "&#x751E;與王山行乏水。&#x546A;石使觱沸。諸國聞之交聘。久之",
    "X77n1522_002:0079a18": "奉涅槃前分。并菩薩戒本。游罽賓。罽賓皆小乘違之。",
    "X77n1522_002:0079a19": "之龜茲。止姑臧傳舍。疑有盜。枕經以寢。夢人引衣語",
    "X77n1522_002:0079a20": "曰。此如來解脫藏也。敢忘敬乎。遂驚悟。置經高處。盜",
    "X77n1522_002:0079a21": "果饒力不能舉。旦日讖負經去。盜以為神。向之懺謝。",
    "X77n1522_002:0079a22": "沮渠蒙遜據涼土。然待讖尤勤至。於是請譯經本。讖",
    "X77n1522_002:0079a23": "以未習華語。不即許。居三年。譯涅槃前分大集大雲",
    "X77n1522_002:0079a24": "悲華地持優婆塞戒金光海龍王菩薩戒本等六十",
    "X77n1522_002:0079b01": "餘萬言。辭製工密。文藻妍富。沙門慧嵩道朗等。深相",
    "X77n1522_002:0079b02": "推重。猶以涅槃品數未足。乞西還究尋之。凡四十二",
    "X77n1522_002:0079b03": "卷。曰。此經本三萬五千偈。此方纔百萬言耳。吾所出",
    "X77n1522_002:0079b04": "者。止一萬偈。讖多異跡。魏拓拔燾聞其名。遣使迎請。",
    "X77n1522_002:0079b05": "諭云。知遜尊寵。若不遣。顧有兵耳。遜因表留讖。魏又",
    "X77n1522_002:0079b06": "遣高平公李順。策拜遜侍中都督涼州西域諸軍事。",
    "X77n1522_002:0079b07": "太傅驃騎大將軍涼州牧涼王。加九錫。諭曰。曇摩讖",
    "X77n1522_002:0079b08": "道德廣大。朕思一瞻禮。可驛馳以至。遜謂順曰。臣奉",
    "X77n1522_002:0079b09": "事朝廷。無所負。上信邪言見逼。何耶。前表乞留讖。今",
    "X77n1522_002:0079b10": "遽來追。此臣師也。願與俱死。死要不免。遲疾亦非所",
    "X77n1522_002:0079b11": "較也。順曰。王誠[款-士+止]先著。遣子入侍。朝廷欽王忠義。故",
    "X77n1522_002:0079b12": "顯加殊禮。今乃以一胡道人。虧損大功。失朝廷待遇",
    "X77n1522_002:0079b13": "之意。竊為大王不取也。遜曰。如太常言固美。弟恐情",
    "X77n1522_002:0079b14": "不副此耳。遜竟不遣。[0079b14] 義和三年三月。讖固請西行。求",
    "X77n1522_002:0079b15": "涅槃後分。遜忿其去。且恐為魏得也。遣刺客中路殺",
    "X77n1522_002:0079b16": "之。壽四十九。聞者為流涕。宋元嘉十年也。初讖出關",
    "X77n1522_002:0079b17": "日。謂送客曰。業對至矣。雖眾聖不能救也。[0079b17] 方讖在姑",
    "X77n1522_002:0079b18": "臧。有張掖沙門道進者。從讖受菩薩戒。讖曰。當洗心",
    "X77n1522_002:0079b19": "自悔七日乃來。既詣讖。讖忽怒。進曰此夙障也。進復",
    "X77n1522_002:0079b20": "精勤三年。夢釋迦如來為授戒法。同夕十餘人夢如",
    "X77n1522_002:0079b21": "進所見。進於是又詣讖。讖望見大驚曰。善哉已感戒",
    "X77n1522_002:0079b22": "矣。今為汝作證。沙門道朗。&#x76D6;同夢者。願下其臘。兄事",
    "X77n1522_002:0079b23": "進。從以受戒者千餘人。[0079b23] 昔有別記曰。菩薩地持經。是",
    "X77n1522_002:0079b24": "伊婆勒菩薩當傳此土。後讖果出此經。則讖之地位",
    "X77n1522_002:0079c01": "可知矣。",
    "X77n1522_002:0079c02": "宋浮陀跋摩[0079c02] 此云覺鎧。西域人也。少有節橾。習三藏。",
    "X77n1522_002:0079c03": "尤精毗婆沙論。常誦持以為心要。元嘉元年至西涼。",
    "X77n1522_002:0079c04": "沙門道泰志用強果。少游諸國。得毗婆梵本。十四年",
    "X77n1522_002:0079c05": "請跋摩譯之。道泰筆受。慧高道朗等詳正。凡百卷。亂",
    "X77n1522_002:0079c06": "離亡失四十卷。後歸西域。",
    "X77n1522_002:0079c07": "宋智嚴[0079c07] 西涼州人。史失其姓。以精進聞。少尋師。至罽",
    "X77n1522_002:0079c08": "賓國摩天陀羅精舍。受佛馱先尊者禪法。三年有勝",
    "X77n1522_002:0079c09": "力。佛&#x99C4;器賞之。西土道俗曰。秦地乃有此道人耶。秦",
    "X77n1522_002:0079c10": "因其增重。有佛&#x99C4;跋陀者。禪法之宗。聲名甚著。嚴請",
    "X77n1522_002:0079c11": "東游。傳法利生。乃從俱還。至關中。久之跋陀為秦僧",
    "X77n1522_002:0079c12": "擠嫉。如匡山。嚴因依止山東。禪誦而已。義&#x7188;十三年。",
    "X77n1522_002:0079c13": "宋武西征。還至山東。始興王恢從駕過嚴廬。與兩比",
    "X77n1522_002:0079c14": "丘。各禪坐寂然。恢彈指。皆舉目即斂。不與言。恢心奇",
    "X77n1522_002:0079c15": "之。加敬焉。即啟武帝。延還都。初無肯行者。而嚴乃行",
    "X77n1522_002:0079c16": "至都。住始興寺。恢又造東郊寺居之。即枳園也。元嘉",
    "X77n1522_002:0079c17": "五年。共沙門寶雲。譯普曜廣博嚴淨四天王等經。嚴",
    "X77n1522_002:0079c18": "不受別請。食時至。持&#x76CB;入聚落一飯。跏趺終日。嚴自",
    "X77n1522_002:0079c19": "念少於戒有缺犯。疑當見於棄法中。乃航海至天竺。",
    "X77n1522_002:0079c20": "請異尊者決之。尊者為入定。登內院問慈氏。慈氏曰。",
    "X77n1522_002:0079c21": "已得戒。嚴大喜。至罽賓無疾而化。壽七十八。罽賓法。",
    "X77n1522_002:0079c22": "若比丘化者。必分凡聖地。以闍維之。嚴有精進實行。",
    "X77n1522_002:0079c23": "而人未知之。將闍維於凡地。而重不可舉。至聖地而",
    "X77n1522_002:0079c24": "輕。以故知嚴得道也。",
    "X77n1522_002:0080a01": "宋寶雲[0080a01] 不知何許人。少往來涼州。有學行。靜退不交",
    "X77n1522_002:0080a02": "世務。忘身求法。以晉隆安元年。適西域。與法顯智嚴",
    "X77n1522_002:0080a03": "相繼&#x5FA7;游諸國。至羅剎之野。聞天鼓聲。釋迦遺跡。多",
    "X77n1522_002:0080a04": "所瞻禮。善梵語。學旁行書。後還長安。從跋陀禪師游。",
    "X77n1522_002:0080a05": "跋陀如匡山。雲亦隨。所至混跡。久之來歸。安止道場",
    "X77n1522_002:0080a06": "寺。譯無量壽諸經。又住六合寺。譯佛本行贊經。元嘉",
    "X77n1522_002:0080a07": "二十六年終。壽七十四。",
    "X77n1522_002:0080a08": "宋求那跋摩[0080a08] 此云功德鎧。剎利種。世王罽賓國。大父",
    "X77n1522_002:0080a09": "呵黎跋陀。此云師子賢。父僧伽阿難。此云眾喜。皆有",
    "X77n1522_002:0080a10": "奇德。跋摩年十四。天姿秀發。其母&#x751E;須野獸肉&#x7FAE;。使",
    "X77n1522_002:0080a11": "辦味。跋摩曰。有生之類。莫不惡死。以彼之所惡。充己",
    "X77n1522_002:0080a12": "之所嗜。豈亦仁人之用心哉。母恚曰。汝謂端有地獄",
    "X77n1522_002:0080a13": "報耶。佗日我替汝償。所不悔也。已而跋摩偶覆&#x7FAE;爛",
    "X77n1522_002:0080a14": "手。謂母曰。痛可柰何。母其替我乎。母&#x54B2;曰。痛在汝。我",
    "X77n1522_002:0080a15": "安能替耶。跋摩跪曰。殺寔三塗極苦之因。身作身受。",
    "X77n1522_002:0080a16": "固無替理。昨者大人之言。其無乃過乎。母為止殺。終",
    "X77n1522_002:0080a17": "其身。[0080a17] 年十八。去為沙門。有相者曰。君三十當南面稱",
    "X77n1522_002:0080a18": "孤。今茲出家。其獲道果必矣。及期王薨。國人欲迎立",
    "X77n1522_002:0080a19": "之。跋摩翻然自引。游獅子國。入闍婆。闍婆王婆多伽",
    "X77n1522_002:0080a20": "母先夢聖者至。見跋摩從受五戒。王始不信。以母故。",
    "X77n1522_002:0080a21": "亦從受焉。久之乃篤信。鄰國來&#x51A6;。王將禦之。因問跋",
    "X77n1522_002:0080a22": "摩以不戰而勝之術。對曰其惟慈悲乎。雖然國有患",
    "X77n1522_002:0080a23": "難。而豈可弗加驅馳哉。王行矣。既凱旋。王中流矢。跋",
    "X77n1522_002:0080a24": "摩&#x546A;水洗之而愈。王欲出家。&#x7FA3;臣固爭不可。王曰吾",
    "X77n1522_002:0080b01": "有三願。苟諸君聽之。則吾亦當聽諸君請。不然則否。",
    "X77n1522_002:0080b02": "其一應同奉大和尚。其二應禁殺。其三應有餘積。以",
    "X77n1522_002:0080b03": "賑給貧乏。於是群臣謹奉約。而率遵五戒。王躬治精",
    "X77n1522_002:0080b04": "舍。以延跋摩。名震諸國。元嘉元年九月。京師沙門慧",
    "X77n1522_002:0080b05": "觀慧&#x8066;等。表請迎至。詔交州刺史。并沙門法長道&#x51B2;",
    "X77n1522_002:0080b06": "道&#x5101;等。航海以往至廣州。詔聽乘驛詣闕。道由始興。",
    "X77n1522_002:0080b07": "愛其虎市山。形類耆闍。因改山中寺額為靈鷲。留居",
    "X77n1522_002:0080b08": "之一年。太守蔡茂之深加敬仰。將死。說法安慰。而家",
    "X77n1522_002:0080b09": "人夢其在寺為眾僧講法。寺有寶月殿。跋摩於東壁",
    "X77n1522_002:0080b10": "戲作定光儒童布髮像。極妙。夜輒有光。山故多虎。自",
    "X77n1522_002:0080b11": "跋摩至屏絕。禪定必累日。寺僧&#x751E;遣沙彌侯之。見白",
    "X77n1522_002:0080b12": "獅子。仰躡柱而戲。彌空皆青蓮華。沙彌驚走大呼。僧",
    "X77n1522_002:0080b13": "爭至。豁無所見。八年正月至建鄴。引對。勞問甚勤。曰",
    "X77n1522_002:0080b14": "寡人欲持齋不殺。迫以身徇萬幾。不獲所願。法師遠",
    "X77n1522_002:0080b15": "來陋邦。何以見教。對曰道在身。不在事。法由己。不由",
    "X77n1522_002:0080b16": "人。且帝王所脩。與匹夫異。匹夫身賤名微。言令不威。",
    "X77n1522_002:0080b17": "儻不克己苦節。何以為用。帝王以四海為家。萬民為",
    "X77n1522_002:0080b18": "子。出一嘉言。則士庶皆悅。布一善政。則人神以和。刑",
    "X77n1522_002:0080b19": "不夭命。役不勞力。則使風雨時若。寒暑應節。百穀滋",
    "X77n1522_002:0080b20": "繁。桑麻&#x9B31;茂。以是為持齋不殺。亦大矣。安在輟半日",
    "X77n1522_002:0080b21": "之&#x98F1;。全一禽之命。然後為弘濟耶。帝撫几歎曰。俗迷",
    "X77n1522_002:0080b22": "遠理。僧滯近教。迷遠理者。謂至道&#x8657;曠。滯近教者。但",
    "X77n1522_002:0080b23": "拘名相。如法師所諭。開獎人意。可與論天人之際矣。",
    "X77n1522_002:0080b24": "止祇洹寺。講法華及十地品。法席之盛。前所未見。譯",
    "X77n1522_002:0080c01": "菩薩善戒三十品。優婆塞五戒法等二十六卷。足成",
    "X77n1522_002:0080c02": "伊葉波羅所譯雜心十卷。元嘉六年。坐夏定林。夏休",
    "X77n1522_002:0080c03": "還祇洹。九月二十八日。中食未畢還室。弟子從至。泊",
    "X77n1522_002:0080c04": "然已化。壽六十五。則一日謂弟子曰。我已證二果矣。",
    "X77n1522_002:0080c05": "又說偈三十六行。授阿沙羅曰。可以示天竺僧。及此",
    "X77n1522_002:0080c06": "土僧。有詔建塔。譯遺偈。偈多不載。",
    "X77n1522_002:0080c07": "宋僧伽跋摩[0080c07] 此云眾鎧。天竺人也。少棄家。清俊有律",
    "X77n1522_002:0080c08": "學。尤精雜心。元嘉十年。至建鄴。道俗爭崇尚。號三藏。",
    "X77n1522_002:0080c09": "居平陸寺。與沙門慧觀。增脩寺塔。有獅子國比丘尼",
    "X77n1522_002:0080c10": "鐵薩羅至。為影福寺尼慧果淨音等受戒法。祇洹慧",
    "X77n1522_002:0080c11": "義者。非之。跋摩標宗顯法。理證明允。於是義屈伏。僧",
    "X77n1522_002:0080c12": "尼受者數百人。彭城王義康特敬事之。譯雜心及摩",
    "X77n1522_002:0080c13": "得勒伽分別業報略勸發諸王要偈請聖僧浴文等。",
    "X77n1522_002:0080c14": "寶雲臨文。慧觀筆受。後還西域。",
    "X77n1522_002:0080c15": "宋&#x757A;良耶舍[0080c15] 此云時稱。西域人。氣剛大。無嗜好。善誦",
    "X77n1522_002:0080c16": "阿毗曇。該通群經。而專以禪觀法授人。元嘉元年。至",
    "X77n1522_002:0080c17": "建鄴。為大祖文皇所敬。依止鍾山道林精舍。沙門寶",
    "X77n1522_002:0080c18": "公崇其禪法。譯藥王藥上觀無量壽佛經。僧含筆受。",
    "X77n1522_002:0080c19": "以此二經。為轉障祕術。淨土密因。故沈吟研味。興於",
    "X77n1522_002:0080c20": "歎詠。平昌孟顗出守會稽。要之不去。後移止江陵。十",
    "X77n1522_002:0080c21": "九年入蜀弘道。俄還江陵而卒。壽六十有二。",
    "X77n1522_002:0080c22": "齊求那毗地[0080c22] 此云安進。中天竺人。少出家。事大乘師",
    "X77n1522_002:0080c23": "僧伽斯。使日誦二十萬言。兼內外學。建安初。至建鄴。",
    "X77n1522_002:0080c24": "止毗耶離寺。有威儀。學者取法焉。譯僧伽斯所集脩",
    "X77n1522_002:0081a01": "多羅藏要譬喻事一卷。十二因緣。須達長者經二卷。",
    "X77n1522_002:0081a02": "中興二年歿。",
    "X77n1522_002:0081a03": "梁僧伽婆羅[0081a03] 華言眾養。亦云眾鎧。扶南國人也。幼而",
    "X77n1522_002:0081a04": "穎悟。早年出家。偏業阿毗曇。有譽海南。具足後。習律",
    "X77n1522_002:0081a05": "藏。觀方開化。隨舶至齊。住都之正觀寺。為天竺沙門",
    "X77n1522_002:0081a06": "求那跋陀弟子。博閱多通。兼解數國書語。齊亡按訪",
    "X77n1522_002:0081a07": "術能。以天監五年。於楊都壽光殿華林園正觀寺瞻",
    "X77n1522_002:0081a08": "雲&#x8218;扶南&#x8218;等五處。傳譯訖。十七年。都合一十一部。",
    "X77n1522_002:0081a09": "四十八卷。即大育王經。解脫道論等是也。初翻日。武",
    "X77n1522_002:0081a10": "帝躬臨筆受。沙門寶唱慧超僧智法雲及袁曇允等",
    "X77n1522_002:0081a11": "疏出。不墜譯宗。帝厚禮之。引為家僧。以其親施。成所",
    "X77n1522_002:0081a12": "住寺。太尉臨川王宏。接遇尤隆。普通五年。因疾卒于",
    "X77n1522_002:0081a13": "正觀寺。春秋六十五。[0081a13] 又有沙門曼陀羅者。亦扶南人",
    "X77n1522_002:0081a14": "也。華言弘弱。遠&#x8CF7;梵本來。上使與婆羅譯之。則寶雲",
    "X77n1522_002:0081a15": "法界體性文殊般若經三部。合一十一卷。其文隱質。",
    "X77n1522_002:0081a16": "多不可曉。[0081a16] 天監十五年。居士木道賢。上優樓頻經一",
    "X77n1522_002:0081a17": "卷。文既不具。且莫知所從來。報罷。[0081a17] 太學博士江泌女",
    "X77n1522_002:0081a18": "僧法者。小年出家。時靜坐閉目誦經。若有所憑附者。",
    "X77n1522_002:0081a19": "自八歲至十六。總出淨土妙莊嚴等三十五卷。天監",
    "X77n1522_002:0081a20": "中。上御華光殿。親閱之。嘆異焉。",
    "X77n1522_002:0081a21": "元魏曇曜[0081a21] 史不言姓氏鄉里。和平間。住北臺昭玄統。",
    "X77n1522_002:0081a22": "住恒安石窟通樂寺。寺即文成所造也。先武惑於道",
    "X77n1522_002:0081a23": "士&#x51A6;謙之。廢釋氏。後癘疾而崩。至是詔復教。塔寺經",
    "X77n1522_002:0081a24": "像加於前。而此寺尤巧麗。蓋鑿武周山谷為之也。綿",
    "X77n1522_002:0081b01": "&#x4E98;三十餘里。&#x7891;碣見存。未卒。陳委曜。於寺出付法藏",
    "X77n1522_002:0081b02": "傳。并淨土經。又沙門曇靖。出提謂波利經二卷。",
    "X77n1522_002:0081b03": "元魏菩提流支[0081b03] 華言道希。&#x5FA7;通三藏。妙入總持。志在",
    "X77n1522_002:0081b04": "弘法。永平初。東臻洛都。宣武皇帝處之永寧大寺。時",
    "X77n1522_002:0081b05": "梵僧七百。推為元匠。初翻十地。帝親筆受。及孝靜帝。",
    "X77n1522_002:0081b06": "遷都漳鄴。歷天平二十餘年。出佛名入楞伽法集深",
    "X77n1522_002:0081b07": "密等經。勝思惟大寶積法華涅槃等論。沙門僧朗道",
    "X77n1522_002:0081b08": "湛侍中崔光等筆受。凡三十九部。一百二十七卷。時",
    "X77n1522_002:0081b09": "信士李廓撰眾經目錄。其標擬流支尤悉。&#x751E;謂其所",
    "X77n1522_002:0081b10": "居之室。經論梵夾殆盈萬。所翻&#x85C1;本。滿一間屋。[0081b10] 然而",
    "X77n1522_002:0081b11": "神悟&#x8066;敏。洞善方言。妙工祝術。&#x751E;漱灌。人無為汲者。",
    "X77n1522_002:0081b12": "因作梵語。以柳指并。纔數遍。水上涌井欄。就酌用之。",
    "X77n1522_002:0081b13": "元魏勒那摩提[0081b13] 華言寶意。天竺人也。正始五年。譯十",
    "X77n1522_002:0081b14": "地寶積論等。大部二十四卷於洛都。又善開華嚴。神",
    "X77n1522_002:0081b15": "理標異。領牒魏辭。偏盡隅奧。一日正處高座。忽有持",
    "X77n1522_002:0081b16": "笏通刺。如大官者。云奉天帝命來請。勒那辭以今比",
    "X77n1522_002:0081b17": "法席未散。難於從命。且謂都講維那。法事所資。可先",
    "X77n1522_002:0081b18": "請定。既而勒那都講維那。同時皆殞。",
    "X77n1522_002:0081b19": "元魏北天竺佛陀扇多[0081b19] 華言覺定。自正光間至元象",
    "X77n1522_002:0081b20": "二年。於洛都白馬寺。鄴都金華寺。譯金剛上味等經",
    "X77n1522_002:0081b21": "十部。沙門法場於洛都。譯辨言長者問經一卷。般若",
    "X77n1522_002:0081b22": "流支。華言智希。瞿曇氏。婆羅門種。南天竺波羅奈國",
    "X77n1522_002:0081b23": "人也。&#x7188;平間。至洛都。自元象元年。至興和末。譯正法",
    "X77n1522_002:0081b24": "念聖善住回諍唯識等經論。凡一十四部。八十五卷。",
    "X77n1522_002:0081c01": "於鄴都沙門曇琳僧昉等筆受。當時菩提流支與般",
    "X77n1522_002:0081c02": "若流支。前後出經。而傳寫者。率去上字。但云流支。故",
    "X77n1522_002:0081c03": "雨流支淆雜。難得詳定。周文帝二年。波頭摩國律師",
    "X77n1522_002:0081c04": "攘那跋陀羅。華言智賢。與耶舍崛多等。譯五明論。五",
    "X77n1522_002:0081c05": "明者。聲醫工術符印也。沙門智僊筆受。[0081c05] 武帝天和間。",
    "X77n1522_002:0081c06": "摩勒國達磨流支。華言法希。為大冢宰晉陽公宇文。",
    "X77n1522_002:0081c07": "護。譯婆羅門天文二十卷。[0081c07] 又摩伽陀國禪師闍那耶",
    "X77n1522_002:0081c08": "舍。華言藏稱與其弟子闍那崛多等於長安故域四",
    "X77n1522_002:0081c09": "天王寺。譯定意天子問經六部。沙門圓明道辨城陽",
    "X77n1522_002:0081c10": "公蕭吉等筆受。",
    "X77n1522_002:0081c11": "陳拘那羅陀[0081c11] 華言親依。或云波羅末陀。華言真諦。西",
    "X77n1522_002:0081c12": "天竺優禪尼國人。梁武皇帝盛昌三寶大同中直後",
    "X77n1522_002:0081c13": "張汜等。送扶南貢使返國。且使請求名德三藏。彼國",
    "X77n1522_002:0081c14": "乃以諦應詔。而併&#x8CF7;至大乘論諸雜華經等。大同十",
    "X77n1522_002:0081c15": "二年八月十五日。達南海。大清二年八月。屆京師。帝",
    "X77n1522_002:0081c16": "頂禮於寶雲殿。即欲傳翻。屬&#x51A6;羯憑陵弗果諦亦漫",
    "X77n1522_002:0081c17": "遊東土。檀越富春。令陸元哲。招延。與沙門寶瓊等二",
    "X77n1522_002:0081c18": "十餘人。翻十七地論。昉五卷。太寶三年。侯景徵還供",
    "X77n1522_002:0081c19": "養。元帝啟祚。止金陵正觀寺偕願禪師等二十餘人。",
    "X77n1522_002:0081c20": "翻金光明經。後隨方傳譯。靡寧厥止。心欲汎舶往楞",
    "X77n1522_002:0081c21": "伽脩國。道俗結誓留之。遂停南越。重覈所翻。文帝天",
    "X77n1522_002:0081c22": "嘉四年。楊都建元寺沙門僧宗法准僧忍律師等。欽",
    "X77n1522_002:0081c23": "渴新聞。遠承芳問。諦感其意。乃為翻攝大乘等論。旋",
    "X77n1522_002:0081c24": "至梁安。將返西國。而業風飄舶。還廣州。刺史穆公頠。",
    "X77n1522_002:0082a01": "延住制旨寺。與沙門慧愷等。翻廣義法門經及唯識",
    "X77n1522_002:0082a02": "論等。穆公薨。世子紇為檀越。仍事傳譯。然其神思通",
    "X77n1522_002:0082a03": "幽。非世所測。&#x751E;居絕島。紇往候之。波濤[漓-禸]涌。未即渡。",
    "X77n1522_002:0082a04": "諦望見。因敷坐具水上。跏坐。絕流達岸。而坐具略不",
    "X77n1522_002:0082a05": "霑。濕或折荷葉乘之。不少傾側。[0082a05] 至光太二年六月。入",
    "X77n1522_002:0082a06": "南海北山。將捐身命。慧愷聞之。輟講奔赴。刺史稽顙",
    "X77n1522_002:0082a07": "請留。群眾遮挽。三日乃已。因是迎致王園寺。議還建",
    "X77n1522_002:0082a08": "鄴。會有忌者。沮於上。乃止。大建元年。正月十一日。遘",
    "X77n1522_002:0082a09": "疾遷化。年七十有一。所譯經論。僧宗法准等。奉還匡",
    "X77n1522_002:0082a10": "山。[0082a10] 諦雖廣出眾經。偏宗攝論。故隨處翻傳。親流疏解。",
    "X77n1522_002:0082a11": "後疏則僧宗所釋也。宗愷則窮括教源。詮題義旨。每",
    "X77n1522_002:0082a12": "面揚闡。情理無伏。[0082a12] 諦一日喟然長嘆。而謂愷曰。君等",
    "X77n1522_002:0082a13": "實副參傳。而遇非其時。則奈何。愷泣數行下。因跪啟",
    "X77n1522_002:0082a14": "曰。法被中國。群生垢重。致是擾攘。必何時而可定耶。",
    "X77n1522_002:0082a15": "諦指西北。且曰。此方有大大國。非久當盛弘吾教。但",
    "X77n1522_002:0082a16": "恨君等不及&#x89A9;耳。嗚呼其亦有待於今日乎。[0082a16] 諦自梁",
    "X77n1522_002:0082a17": "武之末。陳宣之初。二十三載。所出經傳記。六十四部。",
    "X77n1522_002:0082a18": "合二百七十八卷。[0082a18] 于時有中天竺優禪尼國王子月",
    "X77n1522_002:0082a19": "婆那首華言高空。以魏元象中。於鄴城司徒公孫騰",
    "X77n1522_002:0082a20": "第。出僧伽吒經三部七卷。沙門僧昉筆受。屬齊受禪。",
    "X77n1522_002:0082a21": "南抵金陵。大同間。譯大乘頂王經一部。梁武詔那。總",
    "X77n1522_002:0082a22": "監外國諸使。大清二年。遇于闐沙門求那跋陀。華言",
    "X77n1522_002:0082a23": "德賢。&#x8CF7;勝天王般若梵本至。那從祈請得之。適丁侯",
    "X77n1522_002:0082a24": "景之亂。未暇翻傳。陳天嘉乙酉歲。始譯于江州興業",
    "X77n1522_002:0082b01": "寺沙門智昕筆受。",
    "X77n1522_002:0082b02": "陳扶南國僧須菩提[0082b02] 華言善吉。於揚州至敬寺。譯大",
    "X77n1522_002:0082b03": "乘寶雲經八卷。較之梁世曼陀羅所出七卷。少差耳。",
    "X77n1522_002:0082b04": "並見隋三寶錄。",
    "X77n1522_002:0082b05": "陳法泰[0082b05] 不知何許人。早與慧愷僧宗法忍等知名。梁",
    "X77n1522_002:0082b06": "代天竺沙門真諦。流寓嶺南。泰偕宗愷等事之。以赴",
    "X77n1522_002:0082b07": "廣州刺史歐陽頠之請。傳譯於制旨寺。陳太建三年。",
    "X77n1522_002:0082b08": "講所譯新經於建鄴。驚異時眾。會彭城靜嵩來扣。泰",
    "X77n1522_002:0082b09": "為隨機按旨。披釋無遺。事見嵩傳。慧愷曹姓。義理淹",
    "X77n1522_002:0082b10": "博。詞力尤殷贍。贊諦譯事。每恨相見之晚。住廣州顯",
    "X77n1522_002:0082b11": "明寺。延諦房中。講俱舍論。光大間。僧宗法准法忍等。",
    "X77n1522_002:0082b12": "就諦求學。為講攝論。與獲聽受請愷於智慧寺。講俱",
    "X77n1522_002:0082b13": "舍。至業品疏第九卷。遘疾不救。明年春。諦又化。[0082b13] 有受",
    "X77n1522_002:0082b14": "菩薩戒弟子曹毗。愷之叔子也。少隨愷入南中。既善",
    "X77n1522_002:0082b15": "攝論。兼承諸部。晚住江都。&#x751E;以章甫縫掖。登座開演",
    "X77n1522_002:0082b16": "而沙門僧榮日嚴法侃等。皆咨稟焉。[0082b16] 時智敷道尼亦",
    "X77n1522_002:0082b17": "為愷所賞識。故愷之亡。諦撫膺哀慟。率敷尼等十有",
    "X77n1522_002:0082b18": "二人。於法准房。傳香火。誓弘攝舍。後敷雖遇跋摩利",
    "X77n1522_002:0082b19": "三藏弟子慧哿。從究涅槃論。僅得敘分。而哿以疾殂。",
    "X77n1522_002:0082b20": "乃專講攝論。",
    "X77n1522_002:0082b21": "隋那連提黎耶舍[0082b21] 華言尊稱。北竺烏傷國人。弱冠出",
    "X77n1522_002:0082b22": "家。備聞正教。既登具足。&#x5FA7;訪聖&#x8E2A;。天梯石臺之奇。龍",
    "X77n1522_002:0082b23": "廟寶塔之勝。並躬頂禮。無所遺逸。&#x751E;有異尊者。見舍",
    "X77n1522_002:0082b24": "而謂之曰。苟能靜脩。當證道果。遊涉徒勞。終無所成",
    "X77n1522_002:0082c01": "舍不從艱關諸國。乃屆齊境。則文宣皇帝。天寶七年。",
    "X77n1522_002:0082c02": "也。時舍齒方強仕。氣貌雄雅。物議憚之。詔安置天平",
    "X77n1522_002:0082c03": "寺。號翻經三藏。禮遇隆至。內出梵本千餘夾。為建道",
    "X77n1522_002:0082c04": "場。以示尊崇。帝躬拜伏。顧謂群臣曰。此三寶洪基也。",
    "X77n1522_002:0082c05": "故宜偏敬。初譯眾經五十餘卷。詔昭玄大統沙門法",
    "X77n1522_002:0082c06": "上等。二十餘人監掌。沙門法智。居士萬天懿。度語。未",
    "X77n1522_002:0082c07": "幾詔授舍昭玄統。俄為都。[0082c07] 及齊曆告終。教亦隨替。避",
    "X77n1522_002:0082c08": "地東南。不遑寧處。綿歷四載。有隋御宇。光復大法。開",
    "X77n1522_002:0082c09": "皇二年。七月。奉璽書。偕弟子道密等入京。居大興善",
    "X77n1522_002:0082c10": "寺。冬十二月。即事翻譯。前後出菩薩見寶月藏日藏",
    "X77n1522_002:0082c11": "法勝毗曇像頭精舍大乘總持等經論一十七部。並",
    "X77n1522_002:0082c12": "沙門法纂僧琛明芬。給事李道寶等筆受。昭玄統沙",
    "X77n1522_002:0082c13": "門曇延。昭玄都沙門靈藏等二十餘人。監護。[0082c13] 舍年邁",
    "X77n1522_002:0082c14": "行厲。每以舍利弗陀羅尼自課。夢身作佛。境界殊妙。",
    "X77n1522_002:0082c15": "後住廣濟寺。為外國僧主。撫存&#x8989;旅。得其歡心焉。久",
    "X77n1522_002:0082c16": "之不疾而化。適滿百齡。開皇九年。八月二十九日也。",
    "X77n1522_002:0082c17": "隋闍那崛多[0082c17] 華言德志。北賢豆揵陀羅國人。髫&#x9F53;出",
    "X77n1522_002:0082c18": "家於其國之大林寺。既登戒品之三夏。年方二十有",
    "X77n1522_002:0082c19": "七。即與其落髮師勝名。得戒師志賢。遊方弘法。路由",
    "X77n1522_002:0082c20": "迦臂施國踰大雪山。備&#x751E;嶮岨。至鄯州。則西魏後元",
    "X77n1522_002:0082c21": "年也。以周明帝武成初。駐錫長安之草堂寺。未幾譽",
    "X77n1522_002:0082c22": "徹上聽。詔偕勝名智賢二師。後園論法。且為造四天",
    "X77n1522_002:0082c23": "王寺。傳度梵文。則十一面觀音。金僊所問經是也。會",
    "X77n1522_002:0082c24": "譙王宇文儉鎮蜀。邀俱往。止龍淵寺。建德廢教。逼從",
    "X77n1522_002:0083a01": "祿仕。以死辭。詔放歸。北陷突厥。連丁二師喪。初沙門",
    "X77n1522_002:0083a02": "寶暹。道邃。僧曇等。以齊武平間西訪經法。獲梵本二",
    "X77n1522_002:0083a03": "百六十部。以東。至是亦宿留突厥。以避周禍。相得歡",
    "X77n1522_002:0083a04": "甚。會隋受禪。而暹等先以所獲經來。上詔訪宿德傳",
    "X77n1522_002:0083a05": "譯。開皇五年。崛多偕使者。謁文帝於洛陽。即詔就職",
    "X77n1522_002:0083a06": "於大興善寺。時耶舍已亡。久曠元匠。更詔婆羅門僧",
    "X77n1522_002:0083a07": "達磨笈多。居士高天奴。高和仁。兄弟。同傳梵語。置十",
    "X77n1522_002:0083a08": "大德。沙門僧休。法粲。法經。慧藏。洪尊。慧遠。法纂。僧暉。",
    "X77n1522_002:0083a09": "明穆。曇遷。等。監掌翻事。銓定宗旨。明穆彥琮重對梵",
    "X77n1522_002:0083a10": "本。詳審文義。開皇二十年崛多唱滅。春秋七十又八。",
    "X77n1522_002:0083a11": "始終出經三十七部。一百七十六卷。則佛本行集。法",
    "X77n1522_002:0083a12": "炬。威德。護念。賢護。等是也。",
    "X77n1522_002:0083a13": "隋達磨笈多[0083a13] 華言法密。南賢豆。羅囉國人。姓弊耶伽",
    "X77n1522_002:0083a14": "羅。華言虎氏。剎帝利種。年二十三。出家於中賢豆。師",
    "X77n1522_002:0083a15": "事沙門覺密落髮。二十五年。從沙門德施。沙門普照。",
    "X77n1522_002:0083a16": "受具。通大小乘經論。又從照師行乞食。禪觀法三年。",
    "X77n1522_002:0083a17": "略窺戶牖。俄而事照師赴吒伽國王之請。留一年。迨",
    "X77n1522_002:0083a18": "師云返。獨留四年。居天遊寺。天遊蓋其王之所造寺",
    "X77n1522_002:0083a19": "也。自茲行役。倍多見聞。商旅盛傳。以支那大國。三寶",
    "X77n1522_002:0083a20": "&#x9B31;興。然猶未之信。及踰雪嶺所傳益真。於是始係心",
    "X77n1522_002:0083a21": "焉。間關跋涉。屢移歲敘。開皇十年。冬抵京師。旋處大",
    "X77n1522_002:0083a22": "興善寺。笈多經洞字源。論窮聲意。推居譯首。允愜輿",
    "X77n1522_002:0083a23": "情。煬帝定鼎洛都。彌加崇嚮。詔開翻經&#x8218;於上林中。",
    "X77n1522_002:0083a24": "招徠&#x5101;彥。訖大業之季。凡二十八年。合出經論七部",
    "X77n1522_002:0083b01": "三十二卷。即起世。緣生。藥師本願。攝大乘。菩提資&#x7CAE;。",
    "X77n1522_002:0083b02": "等也。唐武德二年終。",
    "X77n1522_002:0083b03": "唐波羅頗迦羅密多羅[0083b03] 華言作明知識。一名波頗。華",
    "X77n1522_002:0083b04": "言光智。中天竺人也。本王種。姓剎帝利。十歲出家。隨",
    "X77n1522_002:0083b05": "師習學。誦一洛叉大乘經偈。受具後。因習律部。略通",
    "X77n1522_002:0083b06": "戒綱。心樂禪觀。更從勝德習定。閱十二年。南遊伽陀",
    "X77n1522_002:0083b07": "國。那蘭陀寺。時戒賢師。方弘十七地論。復獲聽受。然",
    "X77n1522_002:0083b08": "以此論兼明小教。仍誦小乘論一洛叉偈。門人般若",
    "X77n1522_002:0083b09": "因陀羅跋摩傳燈本國。託以紹承。乃展轉北行。達于",
    "X77n1522_002:0083b10": "西面可汗葉護衙。以法訓勗。曾未浹旬。可汙信嚮。武",
    "X77n1522_002:0083b11": "德九年。高平王使而見之。將載與俱。而葉護君臣未",
    "X77n1522_002:0083b12": "即許。高平馹奏聞。詔葉護津發。毋滯留。十二月偕高",
    "X77n1522_002:0083b13": "平詣京師。謁帝。詔居興善寺。賜綵段納帔。從僧加常",
    "X77n1522_002:0083b14": "供給。問勞勤至。三年三月。詔所司。搜揚碩德一十九",
    "X77n1522_002:0083b15": "人。就波頗所居寺傳譯。沙門慧乘等證義。沙門玄暮",
    "X77n1522_002:0083b16": "等譯語。沙門慧賾。慧淨。慧明。法琛。等綴文。上柱國。尚",
    "X77n1522_002:0083b17": "書。左僕射。房玄齡。散騎常侍。太子詹事。杜正倫。參助",
    "X77n1522_002:0083b18": "銓定。光祿大夫。太府卿。蕭璟。總知監護。出寶星。勝光。",
    "X77n1522_002:0083b19": "般若燈。大莊嚴經論。合三部三十五卷。六年繕寫云",
    "X77n1522_002:0083b20": "畢。上聞。賜波頗綵百假。餘賜束帛有差。當是時。或謗",
    "X77n1522_002:0083b21": "以為故聚名達。廢棄講貫。僥倖取譽。誠非弘通本意",
    "X77n1522_002:0083b22": "者。監護使以沙門靈佳之辨弗聽。會太子疾。迎入內。",
    "X77n1522_002:0083b23": "承顧問。寵眷益隆渥。然其氣剛志確。終以前謗。不能",
    "X77n1522_002:0083b24": "平。遂分散衣資。造諸淨業。貞觀六年四月六日。觀佛",
    "X77n1522_002:0083c01": "坐逝於勝光寺。遺表施身。詔闍維收舍利起塔。",
    "X77n1522_002:0083c02": "唐慧賾[0083c02] 李姓。荊州江陵人。九歲依本邑隱法師出家。",
    "X77n1522_002:0083c03": "為沙彌。執卷誦文。紙盈四十。初聽涅槃。法華。後別聽",
    "X77n1522_002:0083c04": "三論。隋開皇中。鄉里以賾器質夙成。請為法主。講涅",
    "X77n1522_002:0083c05": "槃。辨答率屈耆宿。時纔十二歲。刺史空龍公元壽。聞",
    "X77n1522_002:0083c06": "而謁焉。大加褒賞。以其名聞。詔入京師。既引見。賜納",
    "X77n1522_002:0083c07": "僧伽&#x68C3;。併餘衣一襲。仍住清禪寺。冠蓋日擁門。憚煩。",
    "X77n1522_002:0083c08": "從應禪師稟資心學。大業末。避地終南之高冠嶺。唐",
    "X77n1522_002:0083c09": "室隆興。出遊都邑。屢建法筵。武德初。詔於延興寺。百",
    "X77n1522_002:0083c10": "座開仁王經。公卿盛集。吉藏&#x7AEA;論。賾言清理詣。銳責",
    "X77n1522_002:0083c11": "鋒起。四部駭異。藏歎伏。尤善楷書。太宗文皇帝。在秦",
    "X77n1522_002:0083c12": "邸。欲致之別第。以崇供養。使者六反。固辭。貞觀詔。簡",
    "X77n1522_002:0083c13": "僧傳譯。眾咸推讓。訖事奏上。詔賜帛百匹。衣服一襲。",
    "X77n1522_002:0083c14": "賾又著般若燈論敘。文多不載。十年四月六日。終於",
    "X77n1522_002:0083c15": "所住。壽五十有七。葬京師之東郊。太常博士褚亮撰",
    "X77n1522_002:0083c16": "&#x7891;詞。有集八卷行世。",
    "X77n1522_002:0083c17": "唐伽梵達磨[0083c17] 華言尊法。西印土人也。史失載其出處",
    "X77n1522_002:0083c18": "之詳。永徽中。譯千手千眼觀世音菩薩廣大圓滿無",
    "X77n1522_002:0083c19": "礙大悲心陀羅尼經一卷。又按千臂經。序云。偕沙門",
    "X77n1522_002:0083c20": "智通譯。",
    "X77n1522_002:0083c21": "唐阿地瞿多[0083c21] 華言無極高。族氏出家。史不載。永徽三",
    "X77n1522_002:0083c22": "年。壬子正月。屆長安。所奉西印土梵夾。詔於慈門寺",
    "X77n1522_002:0083c23": "安置。仍同沙門大乘琮等十六人。英公李世勣。鄂公",
    "X77n1522_002:0083c24": "尉遲德等十二人。於慧日寺。浮圖院。建陀羅尼普集",
    "X77n1522_002:0084a01": "會壇。所須有司供辦。屢現靈瑞。道俗忻嘆。四年翻譯",
    "X77n1522_002:0084a02": "金剛大道場經中撮要陀羅尼集經十二卷。沙門玄",
    "X77n1522_002:0084a03": "楷筆受。",
    "X77n1522_002:0084a04": "唐智通[0084a04] 生郟州安邑趙氏。隋大業隸總持寺。出家受",
    "X77n1522_002:0084a05": "具。後遊方洛京。學梵書語于翻譯&#x8218;。頗復諳究。貞觀",
    "X77n1522_002:0084a06": "中。北天竺沙門。奉千臂千眼經梵本至。太宗詔求材",
    "X77n1522_002:0084a07": "學。足以綴文筆受者。充翻經&#x8218;職事。通應命。偕梵僧",
    "X77n1522_002:0084a08": "譯成二卷。高宗。永徽四年。復出千囀陀羅尼。觀世音",
    "X77n1522_002:0084a09": "菩薩&#x546A;一卷。觀自在菩薩隨心祝。一卷。觀世音菩薩",
    "X77n1522_002:0084a10": "清淨陀羅尼一卷。共四部五卷。或謂其善瑜伽秘密",
    "X77n1522_002:0084a11": "教。每獲感通。",
    "X77n1522_002:0084a12": "唐若那跋陀羅[0084a12] 華言智賢。南海波凌國人。善三藏學。",
    "X77n1522_002:0084a13": "麟德中。成都沙門會寧。遊西域。道由波凌遂與賢於",
    "X77n1522_002:0084a14": "阿笈摩經內。譯出世尊焚棺收設利等事。為涅槃後",
    "X77n1522_002:0084a15": "分二卷。附舶達交州。寧復西進。儀鳳初。都督梁難敵",
    "X77n1522_002:0084a16": "遣使偕寧弟子運期來上。三年大慈恩寺沙門靈會。",
    "X77n1522_002:0084a17": "於東宮。啟請施行。賢竟終於其國云。",
    "X77n1522_002:0084a18": "唐佛陀多羅[0084a18] 華言覺救。北天竺罽賓人也。出大方廣",
    "X77n1522_002:0084a19": "圓覺了義經於洛陽白馬寺。文辭諧暢。理趣精微。誠",
    "X77n1522_002:0084a20": "如來之慧命。眾生之心地也。然而來遊歲月。平昔行",
    "X77n1522_002:0084a21": "藏。史皆不載。惜諸。",
    "X77n1522_002:0084a22": "唐地婆訶羅[0084a22] 華言日照。中印土人也。持律精進。尤善",
    "X77n1522_002:0084a23": "祝術。高宗時來遊中國。儀鳳四年五月。疏請翻傳所",
    "X77n1522_002:0084a24": "&#x8CF7;經夾。天后末。於兩京東西太原寺。及西京廣福寺",
    "X77n1522_002:0084b01": "出大乘顯識經。大乘五蘊論等。凡一十八部。沙門戰",
    "X77n1522_002:0084b02": "陀般若提婆譯語。慧智證梵語。道成薄塵。嘉尚。圓測。",
    "X77n1522_002:0084b03": "靈辨。明恂。懷度。證義。思玄。復禮。綴文筆受。天后親序",
    "X77n1522_002:0084b04": "其端。後終于翻經之室。享年七十五。塔于洛陽龍門",
    "X77n1522_002:0084b05": "之香山。",
    "X77n1522_002:0084b06": "唐提雲般若[0084b06] 又云提雲陀若那。華言天智。生于闐國。",
    "X77n1522_002:0084b07": "永昌元年。始東戾。謁天后於洛陽。詔於魏國東寺翻",
    "X77n1522_002:0084b08": "譯。天授二年。出華嚴經。法界無差別論等。六部七卷。",
    "X77n1522_002:0084b09": "沙門處一筆受。復禮綴文。德感。慧儼。法明。恒景等。證",
    "X77n1522_002:0084b10": "義。",
    "X77n1522_002:0084b11": "唐慧智[0084b11] 父印土婆羅門也。東遊生智。少慕出俗。從長",
    "X77n1522_002:0084b12": "年婆羅門僧為弟子。善天竺書語。三藏地婆訶羅。提",
    "X77n1522_002:0084b13": "雲若那。寶思惟等。有所翻譯。皆召證文。兼度語。長壽",
    "X77n1522_002:0084b14": "二年。智於東都佛授記寺。出觀世音頌一卷。",
    "X77n1522_002:0084b15": "唐彌陀山[0084b15] 華言寂友。&#x89A9;火邏人也天后時。偕實叉難",
    "X77n1522_002:0084b16": "陀出大乘入楞伽經。天授中。偕沙門法藏等。出無垢",
    "X77n1522_002:0084b17": "淨光陀羅尼經一卷。經之緣起。蓋劫比羅戰荼婆羅",
    "X77n1522_002:0084b18": "門以疾將終。佛欲延其壽命而說也。既進上。后厚餞",
    "X77n1522_002:0084b19": "之西歸。",
    "X77n1522_002:0084b20": "唐般剌密諦[0084b20] 華言極量。中印度人也。神龍元年乙巳。",
    "X77n1522_002:0084b21": "五月二十三日。於廣州制止道場。以烏萇國沙門彌",
    "X77n1522_002:0084b22": "伽釋迦譯語。菩薩戒弟子。前正議大夫。同中書門下",
    "X77n1522_002:0084b23": "平章事。清河房融筆受。循州羅浮山南樓寺沙門懷",
    "X77n1522_002:0084b24": "迪證義。出大佛頂如來密因脩證了義諸菩薩萬行",
    "X77n1522_002:0084c01": "首楞嚴經一年十卷。此蓋灌頂部中一品也。既傳譯。",
    "X77n1522_002:0084c02": "未及進上。會其國遣使。以王命追攝。謂其擅出秘密",
    "X77n1522_002:0084c03": "經本故也。遂以梵本。泛舶西歸。而此土所留者。獨譯",
    "X77n1522_002:0084c04": "本云。",
    "X77n1522_002:0084c05": "唐智嚴[0084c05] 于闐國質子也。&#x5190;姓尉遲。名樂受。隸鴻臚寺。",
    "X77n1522_002:0084c06": "授左領軍衛大將軍。上柱國。封金滿郡公。性聰銳。每",
    "X77n1522_002:0084c07": "思脫屣塵累。神龍二年五月。疏乞以所居宅為寺。詔",
    "X77n1522_002:0084c08": "允之。賜額奉恩。景龍元年。十一月五日。中宗誕節也。",
    "X77n1522_002:0084c09": "因剃染以祝壽。詔就寺翻譯諸經成部。嚴有力焉。又",
    "X77n1522_002:0084c10": "重出生無邊法門陀羅尼經。後行頭陀於石&#x9F08;谷。充",
    "X77n1522_002:0084c11": "上座於終南山。至相寺。",
    "X77n1522_002:0084c12": "唐實叉難陀[0084c12] 一云施乞叉難陀。華言學喜。&#x8471;嶺北于",
    "X77n1522_002:0084c13": "遁人也。善大小乘。旁通異學。[0084c13] 武后以華嚴舊經處會",
    "X77n1522_002:0084c14": "未備。發使于闐。訪求梵本。并請譯人。而叉與梵夾俱",
    "X77n1522_002:0084c15": "至。證聖元年乙未。詔南印土沙門菩提流志。沙門義",
    "X77n1522_002:0084c16": "淨同譯於東都大&#x5FA7;空寺。後沙門復禮法藏等。從佛",
    "X77n1522_002:0084c17": "授記寺。聖歷二年。成八十卷。后躬製序文。以冠其首。",
    "X77n1522_002:0084c18": "久視間。出大乘入楞伽經。又出文殊授記經於京師",
    "X77n1522_002:0084c19": "清禪。及東都佛授記寺。前後總出經十九部。長安四",
    "X77n1522_002:0084c20": "年。上書祈歸省母。詔御史霍嗣光送景龍二年中。宗",
    "X77n1522_002:0084c21": "詔至京。上親迎于開遠門外居大薦福寺。會疾卒。景",
    "X77n1522_002:0084c22": "雲元年十月十二日也。春秋五十九。詔依外國葬禮。",
    "X77n1522_002:0084c23": "焚於開遠門外。古然燈臺。其舌不俱燼。詔哥舒道元",
    "X77n1522_002:0084c24": "送歸其國。而所焚之地。猶起塔。號華嚴三藏塔焉。",
    "X77n1522_002:0085a01": "唐義淨[0085a01] 字文明。范陽張氏子也。髫&#x9F53;謝俗。有志西遊。",
    "X77n1522_002:0085a02": "弱冠登具。愈勵前操。咸亨二年。春秋三十又七矣。結",
    "X77n1522_002:0085a03": "友數十人。將登舶。皆退散無復與俱。淨因孤邁。閱二",
    "X77n1522_002:0085a04": "十五年。歷三十餘國。天后證聖元年。乙未仲夏。還至",
    "X77n1522_002:0085a05": "河洛。得經律論梵夾。僅四百部。合五十萬頌。金剛座",
    "X77n1522_002:0085a06": "像一鋪。舍利三百粒。后躬於上東門外。迎勞備至。諸",
    "X77n1522_002:0085a07": "剎飭旛蓋華香擁導。詔以所&#x8CF7;。悉安置佛授記寺。仍",
    "X77n1522_002:0085a08": "就翻譯。初偕。實叉難陀出華嚴經。久視庚子後。居福",
    "X77n1522_002:0085a09": "先寺。又居長安西明寺。乃專譯金光明最勝王。能斷",
    "X77n1522_002:0085a10": "金剛般若。彌勒成佛。一字祝王。莊嚴王陀羅尼。長爪",
    "X77n1522_002:0085a11": "梵志等經。根本一切有部毗柰耶。尼陀那。目得迦。百",
    "X77n1522_002:0085a12": "一羯磨攝。等掌中。取因假設。六門教授等論。龍樹勸",
    "X77n1522_002:0085a13": "誡頌。凡二十部。后為親製聖教序。中宗神龍元年。駐",
    "X77n1522_002:0085a14": "蹕洛陽。詔居內道場。及大福先寺。又出經祝四部。上",
    "X77n1522_002:0085a15": "製大唐龍興三藏聖教序。躬御西門。以新譯宣示諸",
    "X77n1522_002:0085a16": "官。二年詔置翻經&#x8218;於京師大薦福寺。淨從駕歸。遂",
    "X77n1522_002:0085a17": "居之。三年詔入內坐夏。[0085a17] 上之在房陵也。&#x751E;禱藥師。詔",
    "X77n1522_002:0085a18": "譯本願經於大佛光殿二卷。上躬筆受。睿宗唐隆元",
    "X77n1522_002:0085a19": "年。出浴像功德經。毗柰耶雜事。二眾戒經。唯識。寶生。",
    "X77n1522_002:0085a20": "所緣釋等二十部。吐火羅沙門達磨末磨。中印土沙",
    "X77n1522_002:0085a21": "門拔弩證梵義。罽賓沙門達磨難陀證梵文。居士東",
    "X77n1522_002:0085a22": "印土首領伊舍羅證梵本。沙門慧積。居士中印土李",
    "X77n1522_002:0085a23": "釋迦度梵語。沙門文綱。慧沼。利貞。勝莊。愛同。思恒。證",
    "X77n1522_002:0085a24": "義。玄傘。智積。筆受。居士東印土瞿曇金剛。迦濕彌羅",
    "X77n1522_002:0085b01": "國王子阿順證譯。脩文&#x8218;大學士李嶠兵部尚書韋",
    "X77n1522_002:0085b02": "嗣立中書侍郎趙彥昭。吏部侍郎盧藏用。兵部侍郎",
    "X77n1522_002:0085b03": "張說。中書舍人李乂二十餘人。潤文。左僕射韋鉅源",
    "X77n1522_002:0085b04": "右僕射蘇&#x74CC;監護。秘書大監嗣虢王邕同監護。景雲",
    "X77n1522_002:0085b05": "二年。復於大薦福寺。出積讚如來功德神祝等經。太",
    "X77n1522_002:0085b06": "常卿薛崇嗣監護。淨自天后久視迄睿宗景雲。總出",
    "X77n1522_002:0085b07": "十六部二百三十卷。又撰西域求法高僧傳。南海寄",
    "X77n1522_002:0085b08": "歸傳。別說罪要行法。受用三法水要法。護命放生軌",
    "X77n1522_002:0085b09": "儀。凡五部九卷。又出說一切有部跋窣堵。即諸部中。",
    "X77n1522_002:0085b10": "犍度跋渠之類。約七十八卷。然尤工律部。訓徒無少",
    "X77n1522_002:0085b11": "倦。漉囊滌穢異常。學者&#x5FA7;京洛。先天二年。卒世壽七",
    "X77n1522_002:0085b12": "十九。法臘五十九。塔京洛龍門北之高岡。",
    "X77n1522_002:0085b13": "唐阿&#x511E;真那[0085b13] 華言寶思惟。北印土迦濕密羅國人。剎",
    "X77n1522_002:0085b14": "帝利種。天后長壽二年。屆洛都。詔於天宮寺傳。翻中",
    "X77n1522_002:0085b15": "宗神龍丙午。徙佛授記天宮福先等寺。出不空罥索",
    "X77n1522_002:0085b16": "陀羅尼經等七部。睿宗太極元年。六月。詔詳定入藏",
    "X77n1522_002:0085b17": "施行。自爾益務禮誦。每於晨朝。磨香水塗浴佛像。而",
    "X77n1522_002:0085b18": "後食。至老死弗倦。衣&#x76CB;之外。隨得隨施。&#x751E;於龍門山。",
    "X77n1522_002:0085b19": "依西域制度搆寺。就名之西域而居其徒。開元九年",
    "X77n1522_002:0085b20": "終壽百餘。",
    "X77n1522_002:0085b21": "唐菩提流志[0085b21] 南竺國淨行婆羅門種。姓迦葉氏。年十",
    "X77n1522_002:0085b22": "二。事波羅奢外道出家。學聲明僧佉等論。年逾耳順。",
    "X77n1522_002:0085b23": "初依耶舍瞿沙三藏學正法。永淳二年。高宗遣使迎",
    "X77n1522_002:0085b24": "其來。天后尤加敬禮。詔居東洛福先寺。出佛境界寶",
    "X77n1522_002:0085c01": "雨華嚴等經。凡十一部。中宗神龍二年。譯大寶積經",
    "X77n1522_002:0085c02": "於京兆崇福寺。沙門思忠。天竺大首領伊舍羅等。譯",
    "X77n1522_002:0085c03": "梵文。天竺沙門波若屈多。沙門達磨證梵義。沙門履",
    "X77n1522_002:0085c04": "方宗一。慧覺筆受。沙門勝莊。塵外。無著。懷迪。證義。沙",
    "X77n1522_002:0085c05": "門承禮。雲觀。神暕。道本次文。學士盧粲。徐堅。中書舍",
    "X77n1522_002:0085c06": "人蘇&#x7468;。給侍中崔璩潤文。中書門下三品陸象先。尚",
    "X77n1522_002:0085c07": "書郭元振。中書令張說。侍中魏知古。監護。睿宗景雲",
    "X77n1522_002:0085c08": "初。徙北苑白蓮池甘露亭總成一百二十卷。則佛四",
    "X77n1522_002:0085c09": "十九會所說也。四月八日進上。御序以冠之。開元十",
    "X77n1522_002:0085c10": "二年。隨駕居洛京長壽寺。十五年十一月四日卒。壽",
    "X77n1522_002:0085c11": "一百五十六。帝聞軫悼。諡開元一切&#x5FA7;知三藏。喪事",
    "X77n1522_002:0085c12": "給內府物。用鹵簿羽儀幡幢華蓋。遣內侍杜懷信監",
    "X77n1522_002:0085c13": "護。十二月一日。遷窆于洛南龍門西北原。起塔勒&#x7891;。",
    "X77n1522_002:0085c14": "禮也。",
    "X77n1522_002:0085c15": "唐懷迪[0085c15] 循州人。出家隸南樓寺。寺當半海半陸之地。",
    "X77n1522_002:0085c16": "誠僊聖遊居之府也。數有梵僧寓止。迪由爾書語通",
    "X77n1522_002:0085c17": "利當菩提流支之譯寶積也。迪充證義。後又於廣州",
    "X77n1522_002:0085c18": "制止道場。譯梵僧所&#x8CF7;葉夾。佛頂萬行首楞嚴經。",
    "X77n1522_002:0085c19": "唐飛錫[0085c19] 不知何許人。初究毗儀。後研天台三觀一心",
    "X77n1522_002:0085c20": "之旨。及遊京闕。多止終南紫閣&#x5CEF;草堂寺。與不空傳",
    "X77n1522_002:0085c21": "翻。頻登筆受潤文之任。代宗永泰元年四月十五日。",
    "X77n1522_002:0085c22": "詔於大明宮內道場。同義學沙門良賁等十六人。參",
    "X77n1522_002:0085c23": "譯仁王護國般若經。及密嚴經。而此經昔則偈頌。今",
    "X77n1522_002:0085c24": "則散文。宜乎不空與錫。翰林學士柳抗之。重加詳定",
    "X77n1522_002:0086a01": "也。錫充證義。辭筆不愧斯職。",
    "X77n1522_002:0086a02": "唐勿提提羼魚[0086a02] 華言蓮華精進。龜慈人也。久居其國",
    "X77n1522_002:0086a03": "之蓮華寺。寺在國之西門外。近前踐山。山有流水。自",
    "X77n1522_002:0086a04": "成樂音。可愛。開元中。安西使工寫其音。以獻曲。名耶",
    "X77n1522_002:0086a05": "婆瑟雞。以之入羯鼓尤。妙。車奉朝&#x751E;為使。偶見精進",
    "X77n1522_002:0086a06": "號三藏苾&#x84AD;。奉朝因祈請。出十力經一卷。蓋佛在舍",
    "X77n1522_002:0086a07": "衛國所說者。奉朝使歸。以其經進上。貞元中入藏。",
    "X77n1522_002:0086a08": "唐般剌若[0086a08] 華言智慧。姓憍答摩。北天竺迦畢試國人。",
    "X77n1522_002:0086a09": "天資&#x9834;悟。七歲依大德調伏軍出家。誦四阿含。十萬",
    "X77n1522_002:0086a10": "頌。阿毗達磨四萬頌。既具戒。誦薩婆多。近四萬頌。俱",
    "X77n1522_002:0086a11": "舍二萬八千頌。及大毗婆沙等。兼通其義又七年。習",
    "X77n1522_002:0086a12": "小乘法。後於中天竺那爛陀寺。承事大德智護進友",
    "X77n1522_002:0086a13": "智友。&#x69C0;大乘金剛般若等經。唯識。瑜伽。中邊。因明。聲",
    "X77n1522_002:0086a14": "明。醫明。王律等論。十八年。受瑜珈法。入曼茶囉三密",
    "X77n1522_002:0086a15": "護身五部印契于南天竺達磨耶舍。誦凡三千五百",
    "X77n1522_002:0086a16": "餘頌。[0086a16] 稔聞支那大國文殊所護乃泛舶東指。歷二十",
    "X77n1522_002:0086a17": "二年再至番禺。僅克有濟。貞元二年。始留京輦。神策",
    "X77n1522_002:0086a18": "軍正將羅好心舅氏子也。方以朱泚之亂有戰功。相",
    "X77n1522_002:0086a19": "見悲喜。迎至其家。延留供養。八年疏舉翻譯。六月八",
    "X77n1522_002:0086a20": "日。內出梵本。詔以罽賓三藏般若。開釋梵本。翰林待",
    "X77n1522_002:0086a21": "詔光澤寺利言度語。西明寺圓照筆受。資聖寺道液。",
    "X77n1522_002:0086a22": "西明寺良秀。莊嚴寺應真。醴泉寺超悟。道岸。辯空。充",
    "X77n1522_002:0086a23": "正義。仍就西明寺置&#x8218;。是日共施有加。出大乘理趣",
    "X77n1522_002:0086a24": "六波羅蜜多經十卷。華嚴長者問佛那羅延力經。般",
    "X77n1522_002:0086b01": "若心經各一卷。十月繕寫進上。詔於神策軍衛。賜齋。",
    "X77n1522_002:0086b02": "嚫慧絹五百疋。冬衣一襲。餘賜絹各有差。慧謝有疏。",
    "X77n1522_002:0086b03": "不錄。其表兄羅好心。謝疏稱。奉天定難功臣。開府儀",
    "X77n1522_002:0086b04": "同三司。檢校太子詹事。語多不錄。慧終於洛陽。塔龍",
    "X77n1522_002:0086b05": "門之西國。",
    "X77n1522_002:0086b06": "唐良秀[0086b06] 姓郭氏。蒲津人也。年及佩&#x89F9;。乃披剃於中條",
    "X77n1522_002:0086b07": "山柏梯寺。通經受具。&#x52E0;力講業。貞元四年。詔參罽賓",
    "X77n1522_002:0086b08": "三藏般若。譯大乘理趣六波羅蜜經。五年二月四日。",
    "X77n1522_002:0086b09": "寫成十卷進上。尋詔造疏。有謝表。薦同脩疏沙門談",
    "X77n1522_002:0086b10": "筵於本寺開演。不錄贈秀談筵。道恒。等。帛九十疋。內",
    "X77n1522_002:0086b11": "給事毛琦瑛。宣詔慰問。",
    "X77n1522_002:0086b12": "唐蓮華[0086b12] 中印土人。興元初。杖錫謁德宗曰。願得一鍾",
    "X77n1522_002:0086b13": "歸西國。為陛下作大佛事。詔廣州節度使季復脩鼓",
    "X77n1522_002:0086b14": "鑄。仍令送往南天竺金&#x5860;寺。華因置鍾於寶軍國毗",
    "X77n1522_002:0086b15": "盧遮那佛塔所。無幾何。附舶致華嚴後分梵夾。以謝。",
    "X77n1522_002:0086b16": "詔般若三藏。譯於崇福寺。成四十卷。[0086b16] 一云南天竺烏",
    "X77n1522_002:0086b17": "萇國王。以書奉獻。不知孰是。",
    "X77n1522_002:0086b18": "唐牟尼室利[0086b18] 華言寂默。北印土人。出家於中天竺那",
    "X77n1522_002:0086b19": "爛&#x9641;寺德宗貞元九年。擁錫東來。止長安興福寺。十",
    "X77n1522_002:0086b20": "九年徙崇福醴泉寺。復徙慈恩寺請翻譯上所出奘",
    "X77n1522_002:0086b21": "師梵本。守護國界主陀羅尼經十卷。及六麀圖。帝悅",
    "X77n1522_002:0086b22": "檀施加厚。",
    "X77n1522_002:0086b23": "唐尸羅達磨[0086b23] 華言戒法。于闐人。居北庭。為大法師。貞",
    "X77n1522_002:0086b24": "元中。沙門悟空。偕節度使楊襲古。於北庭龍興寺。請",
    "X77n1522_002:0086c01": "法為譯主。出十地回向輪等經。法躬讀梵文。兼譯語。",
    "X77n1522_002:0086c02": "沙門大震。筆受。法超潤文。善信證義。悟空證梵文。既",
    "X77n1522_002:0086c03": "繕寫。屬沙門不通所譯經本。附宣慰中使段明秀。秦",
    "X77n1522_002:0086c04": "事官牛昕安西奏事官程。鍔由回鶻路入朝進上。梵",
    "X77n1522_002:0086c05": "夾留龍興寺藏。",
    "X77n1522_002:0086c06": "唐般若[0086c06] 罽賓國人。入本朝。充義學沙門。憲宗敦崇佛",
    "X77n1522_002:0086c07": "理。深思翻譯。而國家多故。元和五年。庚寅。詔工部侍",
    "X77n1522_002:0086c08": "郎歸登孟簡劉伯芻蕭俛等。就醴泉寺。譯出經八卷。",
    "X77n1522_002:0086c09": "號本生心地觀。其梵夾則高宗時獅子國所進者。寫",
    "X77n1522_002:0086c10": "畢經進御覽。有詔願為序。尋頒視其文冠于首。大中",
    "X77n1522_002:0086c11": "間。法寶大師玄暢。請入藏。",
    "X77n1522_002:0086c12": "唐滿月[0086c12] 西域人也。開成中。進梵夾。會有甘露之禍。不",
    "X77n1522_002:0086c13": "暇翻譯。悟達國師知玄。好聲明學。師事月。因請出諸",
    "X77n1522_002:0086c14": "禁祝。偕菩提&#x56A9;日囉金剛悉地。出陀羅尼集四卷。又",
    "X77n1522_002:0086c15": "出佛為毗戍&#x9641;天子所說尊勝經一卷。較舊譯尤詳。",
    "X77n1522_002:0086c16": "[0086c16] 有般若斫迦三藏者。華言智慧輪。大中間。行大&#x3B05;拏",
    "X77n1522_002:0086c17": "羅灌頂法。為阿闍&#x68C3;。著佛法根本。其說以為陀羅尼",
    "X77n1522_002:0086c18": "者。法之根本。蓋大毗盧遮那。寔諸佛所依。至於出生",
    "X77n1522_002:0086c19": "無邊法門。學者脩戒定慧而以總持助成之。務令速",
    "X77n1522_002:0086c20": "疾。無不可者。又述示教指歸。",
    "X77n1522_002:0086c21": "[0086c21] 讚曰。",
    "X77n1522_002:0086c22": " 佛唱一音  周&#x5FA7;法界  隨類得聞  無雜無壞",
    "X77n1522_002:0086c23": " 業障有殊  斯陋而隘  翻譯之興  東國攸賴",
    "X77n1522_002:0086c24": " 記持非古  結集非今  阿難迦葉  常住一心",
    "X77n1522_002:0087a01": " 名句文身  舌授筆受  體制純深  律呂諧偶",
    "X77n1522_002:0087a02": " 海藏天宮  亦或稀有  視世辭章  泰山[山*音]嶁"
}