{
    "X18n0338_006:0497b13": "維摩羅詰經文疏卷第六(從長者子訖稽首如空無所依)",
    "X18n0338_006:0497b15": "[0497b15] 長者子寶積即於佛前以偈頌曰。",
    "X18n0338_006:0497b16": "[0497b16] 此第二別序敘述序也大聖現相難測自非寶積",
    "X18n0338_006:0497b17": "神智高明孰知所表寶積欲發起時眾令知現瑞",
    "X18n0338_006:0497b18": "表說佛國信解分別故說三十六行偈歎述也。",
    "X18n0338_006:0497b19": "[0497b19] 目淨脩廣如青蓮。",
    "X18n0338_006:0497b20": "[0497b20] 就此三十六行偈述歎文有二別一前有十七行",
    "X18n0338_006:0497b21": "述歎表發之由後次有十九行正述歎現瑞表發",
    "X18n0338_006:0497b22": "就前表發之由又為二初九行述歎勝應法身為",
    "X18n0338_006:0497b23": "發起近由後八行述歎劣應為發起遠由所言勝",
    "X18n0338_006:0497b24": "應法身者若為諸菩薩說大乘所現色身相好光",
    "X18n0338_006:0497c01": "明威德殊勝尋此勝應即得法身所言劣應者若",
    "X18n0338_006:0497c02": "為聲聞說三藏教所現身相則劣尋此劣應不見",
    "X18n0338_006:0497c03": "法身也故法華經云長者即脫瓔珞著弊垢衣塵",
    "X18n0338_006:0497c04": "土坌身狀有所畏也問曰何故勝應為近由劣應",
    "X18n0338_006:0497c05": "為遠由答曰勝應是即座說普集經由此現瑞故",
    "X18n0338_006:0497c06": "是近由也劣應是昔說三藏教身遠藉為由故是",
    "X18n0338_006:0497c07": "遠由也問曰說三藏劣應自是昔事何得為此經",
    "X18n0338_006:0497c08": "作遠由也答曰法華經云於二十年常令除糞過",
    "X18n0338_006:0497c09": "是已後心相體信入出無難是故今時共諸聲聞",
    "X18n0338_006:0497c10": "說大乘經現勝應身合&#x8462;現瑞表說佛國當知由",
    "X18n0338_006:0497c11": "昔之劣應得顯今之勝應現瑞表發故得為遠由",
    "X18n0338_006:0497c12": "就九行偈述歎現瑞近由為二初兩行略歎勝應",
    "X18n0338_006:0497c13": "法身形聲兩益次七行偈廣歎勝應法身形聲兩",
    "X18n0338_006:0497c14": "益今此略廣歎形聲兩益&#x7ADD;是述前佛在四眾說",
    "X18n0338_006:0497c15": "普集經明中道正報因果何以得知下偈歎云說",
    "X18n0338_006:0497c16": "法不有亦不無以因緣故諸法生就前兩行歎形",
    "X18n0338_006:0497c17": "聲益為二初一行正歎形益次一行歎聲益也初",
    "X18n0338_006:0497c18": "一句歎色功德次一句歎心功德故大涅槃經云",
    "X18n0338_006:0497c19": "佛性者亦色非色云何名色金剛身故亦言三十",
    "X18n0338_006:0497c20": "二相故云何非色十力四無所畏非色法故今初",
    "X18n0338_006:0497c21": "句歎色功德約眼歎者即是金剛身三十二之一",
    "X18n0338_006:0497c22": "相也但身分雖多所尊者首首分又多要用者目",
    "X18n0338_006:0497c23": "歎勝攝劣舉目為歎也十力無畏等智慧功德雖",
    "X18n0338_006:0497c24": "多歎心則罄無不攝故舉要雙歎色心也所言目",
    "X18n0338_006:0498a01": "者是眼之異名眼主肝肝悲則眼流淚歎眼即是",
    "X18n0338_006:0498a02": "歎大悲也大智論云般若是佛母大悲是般若母",
    "X18n0338_006:0498a03": "故約此相以歎色功德也問曰法身亦有相耶答",
    "X18n0338_006:0498a04": "曰此是勝應表法身尋此眼相得法身佛眼故歎",
    "X18n0338_006:0498a05": "應即是歎法身佛眼餘相類此可知故法華云微",
    "X18n0338_006:0498a06": "妙淨法身具相三十二但眼是總名從用分別則",
    "X18n0338_006:0498a07": "有五眼一肉眼見麤事色二天眼見因果細色三",
    "X18n0338_006:0498a08": "慧眼見麤細色心偏真之理四法眼見色心麤細",
    "X18n0338_006:0498a09": "因緣假名俗諦諸法五佛眼見中道圓真佛性之",
    "X18n0338_006:0498a10": "理又能雙照麤細因緣事理今約四教明有四種",
    "X18n0338_006:0498a11": "佛不同分別五眼義亦有四種不同也金剛般若",
    "X18n0338_006:0498a12": "經明須菩提如來有肉眼乃至有佛眼不須菩提",
    "X18n0338_006:0498a13": "白佛言世尊如來有肉眼乃至有佛眼今寶積偈",
    "X18n0338_006:0498a14": "歎言目淨者五眼皆離垢障故言目淨也修廣者",
    "X18n0338_006:0498a15": "脩之言長廣之言闊五眼見境豎深窮源故名修",
    "X18n0338_006:0498a16": "橫遍法界故言廣也如青蓮者事解云西國有青",
    "X18n0338_006:0498a17": "蓮華葉形相脩廣青白可愛相似佛眼故以青蓮",
    "X18n0338_006:0498a18": "譬佛眼也又解云非但青蓮形似佛眼青蓮雖處",
    "X18n0338_006:0498a19": "汙泥而不為所染如來五眼亦爾非但見境豎深",
    "X18n0338_006:0498a20": "橫廣甚可愛敬雖照世境而不為世境所染故歎",
    "X18n0338_006:0498a21": "云目淨脩廣如青蓮也今略分別五眼帖釋目淨",
    "X18n0338_006:0498a22": "脩廣如青蓮義不同肉眼脩廣如青蓮者功德果",
    "X18n0338_006:0498a23": "熏肉眼故眼無惡業之障名目淨豎從地獄上至",
    "X18n0338_006:0498a24": "有頂諸色悉見故名脩橫遍百億無色不見故言",
    "X18n0338_006:0498b01": "廣雖見諸色不染不著故云如青蓮也天眼脩廣",
    "X18n0338_006:0498b02": "青蓮者因禪定離貪瞋五&#x8462;發四大造色清淨眼",
    "X18n0338_006:0498b03": "根名目淨豎見界外諸色故名脩橫見十法界諸",
    "X18n0338_006:0498b04": "色故名廣雖見諸色不染不著如青蓮也慧眼脩",
    "X18n0338_006:0498b05": "廣如青蓮者無有界內界外見思名目淨豎照界",
    "X18n0338_006:0498b06": "內界外真諦之理究竟故言脩橫見界內界外真",
    "X18n0338_006:0498b07": "諦之理故言廣雖能見真而不染真如青蓮也法",
    "X18n0338_006:0498b08": "眼脩廣如青蓮者無恒沙無知名目淨豎見界內",
    "X18n0338_006:0498b09": "界外四種四諦之法故名脩橫見界內界外十方",
    "X18n0338_006:0498b10": "法界四種四諦之法故言廣不著諸法如青蓮也",
    "X18n0338_006:0498b11": "佛眼脩廣如青蓮者無有法界無明名目淨豎見",
    "X18n0338_006:0498b12": "界內界外中道法界窮源盡性故言脩橫見十方",
    "X18n0338_006:0498b13": "法界眾生中道法界海一時圓照故名廣不為法",
    "X18n0338_006:0498b14": "界無明一切煩惱生死之所染汙如青蓮也此但",
    "X18n0338_006:0498b15": "略取別圓教意明五三藏通教皆約界內二諦明",
    "X18n0338_006:0498b16": "五眼但約隨情因緣色心分別即是三藏教明五",
    "X18n0338_006:0498b17": "眼若約幻化因緣色心分別即是通教明五眼也",
    "X18n0338_006:0498b18": "問曰長者子說偈四教五眼定歎何眼答曰此經",
    "X18n0338_006:0498b19": "既屬方等之教具四教之說隨眾生四教根緣常",
    "X18n0338_006:0498b20": "所聞知歎無乖隔故下偈言佛以一音演說法眾",
    "X18n0338_006:0498b21": "生隨類各得解今寶積偈歎豈非乖佛心而不能",
    "X18n0338_006:0498b22": "一音令眾生隨類各得解也若觀心明五眼一心",
    "X18n0338_006:0498b23": "三觀照心因緣麤細境名修肉眼天眼照因緣即",
    "X18n0338_006:0498b24": "空名修慧眼照因緣法即假名修法眼照因緣即",
    "X18n0338_006:0498c01": "中道法界名修佛眼故大涅槃經云聲聞之人雖",
    "X18n0338_006:0498c02": "有慧眼名為肉眼學大乘者雖有肉眼名為佛眼",
    "X18n0338_006:0498c03": "也。",
    "X18n0338_006:0498c04": "[0498c04] 心淨已度諸禪定。",
    "X18n0338_006:0498c05": "[0498c05] 此約非色法以歎心功德者即是歎十力四無所",
    "X18n0338_006:0498c06": "畏等一切功德皆是心也而言心淨者佛心一切",
    "X18n0338_006:0498c07": "結漏生死眾惡以盡眾善普會故言心淨也已度",
    "X18n0338_006:0498c08": "諸禪定者若通論禪定禪定通因通果故大涅槃",
    "X18n0338_006:0498c09": "經云大般涅槃名深禪定窟豈得歎言心淨已度",
    "X18n0338_006:0498c10": "大涅槃也若約別義禪定據因佛心據果果出因",
    "X18n0338_006:0498c11": "外故言已度諸禪定也問曰何以得知別義禪是",
    "X18n0338_006:0498c12": "因名答曰如大智論云禪隋言思惟修佛心智鑑",
    "X18n0338_006:0498c13": "圓明豈繁思惟究竟無學豈得言修也又翻云禪",
    "X18n0338_006:0498c14": "名棄惡如來眾惡可棄故大涅槃經云有所斷者",
    "X18n0338_006:0498c15": "名有上士無所斷者名無上士故知思惟修惡翻",
    "X18n0338_006:0498c16": "禪皆是因也今約四教明佛心淨已度不同若三",
    "X18n0338_006:0498c17": "藏教明佛無正習故名心淨也於四禪四空八背",
    "X18n0338_006:0498c18": "捨九次第定師子奮迅三昧超越三昧等一切諸",
    "X18n0338_006:0498c19": "禪定永離法愛出入自在故名已度諸禪定也但",
    "X18n0338_006:0498c20": "十力無畏歷別照境不能一時等照若通教明心",
    "X18n0338_006:0498c21": "淨已度諸禪定者佛心照真諦極本淨之源界內",
    "X18n0338_006:0498c22": "結習永盡於一切禪定無礙自在無出入相一念",
    "X18n0338_006:0498c23": "十力無畏一時照境故名已度諸禪定也若別教",
    "X18n0338_006:0498c24": "明心淨者緣修正智顯自性清淨心非但界內正",
    "X18n0338_006:0499a01": "習已盡界外十二品無明究竟永滅故名心淨已",
    "X18n0338_006:0499a02": "度諸禪定地持論明菩薩有九種禪一自性禪二",
    "X18n0338_006:0499a03": "一切禪三難禪四一切門禪五善人禪六一切行",
    "X18n0338_006:0499a04": "禪七除惱禪八此世他世樂禪九清淨菩薩依清",
    "X18n0338_006:0499a05": "淨禪得大菩提果大菩提果出過清淨故言心淨",
    "X18n0338_006:0499a06": "已度諸禪定也此約三十心修自性禪登地得一",
    "X18n0338_006:0499a07": "切禪乃至等覺住清淨禪斷十一品無明入重玄",
    "X18n0338_006:0499a08": "門名清淨禪也佛果出過此清淨禪故言心淨已",
    "X18n0338_006:0499a09": "度若約圓教明心淨已度諸禪定者鐵輪位六根",
    "X18n0338_006:0499a10": "清淨即是自性禪初發心住即是一切禪以究竟",
    "X18n0338_006:0499a11": "離&#x8657;妄顯自性清淨心如是乃至清淨禪破四十",
    "X18n0338_006:0499a12": "一品無明住無垢地如來心淨度此禪定登妙覺",
    "X18n0338_006:0499a13": "果故言已度諸禪定也是以金光明經云是時如",
    "X18n0338_006:0499a14": "來遊於無量甚深法性過諸菩薩所行清淨即其",
    "X18n0338_006:0499a15": "義也瓔珞經明昔在華嚴集八禪眾即是自性禪",
    "X18n0338_006:0499a16": "至此世他世樂禪為八禪眾為說華嚴得入清淨",
    "X18n0338_006:0499a17": "禪住金剛無垢地也常徒舊取四禪四空為八禪",
    "X18n0338_006:0499a18": "眾說華嚴經聲聞在座尚如聾啞八禪外道何足",
    "X18n0338_006:0499a19": "可集若約觀心一心三觀眾生心即如來心本性",
    "X18n0338_006:0499a20": "清淨故言心淨能度修事相禪定故言度禪定也。",
    "X18n0338_006:0499a21": "[0499a21] 久積淨業稱無量導眾以寂故稽首。",
    "X18n0338_006:0499a22": "[0499a22] 此一行偈歎化他形聲兩益所以然者久積淨業",
    "X18n0338_006:0499a23": "稱無量即是無量劫來修福德內成三十二相外",
    "X18n0338_006:0499a24": "能神通變化稱會物情又無量劫來常修智慧內",
    "X18n0338_006:0499b01": "能離結稱法相理故得心淨度諸禪定外能稱無",
    "X18n0338_006:0499b02": "量眾生根緣故能於四不可說用四悉檀起四教",
    "X18n0338_006:0499b03": "化導一切眾生證四番滅諦之理故云導眾以寂",
    "X18n0338_006:0499b04": "既有形聲兩益荷利恩深是可敬重故須稽首也",
    "X18n0338_006:0499b05": "又解云導眾者般若能導眾行若至佛果導義便",
    "X18n0338_006:0499b06": "息故言已寂是則久積淨業稱無量一句釋成目",
    "X18n0338_006:0499b07": "淨脩廣導眾已寂釋心淨已度也。",
    "X18n0338_006:0499b08": "[0499b08] 既見大聖以神變普現十方無量土。",
    "X18n0338_006:0499b09": "[0499b09] 此下七行偈廣歎形聲兩益就此文有二別前五",
    "X18n0338_006:0499b10": "行廣歎形益色用次二行廣歎聲益既見大聖以",
    "X18n0338_006:0499b11": "神變者即是廣歎見佛色功德用也神變即是神",
    "X18n0338_006:0499b12": "通約色為神變法身之色清淨無礙應化變現如",
    "X18n0338_006:0499b13": "如意珠亦如明鏡故放光動地十方國土皆悉現",
    "X18n0338_006:0499b14": "也是則一切法趣色是趣不過色為不思議藏色",
    "X18n0338_006:0499b15": "為色入法界海是以任運能變能現廣大如空無",
    "X18n0338_006:0499b16": "有涯際故歎色功德用也。",
    "X18n0338_006:0499b17": "[0499b17] 其中諸佛演說法於是一切悉見聞。",
    "X18n0338_006:0499b18": "[0499b18] 此一行還釋成色用神變也若非佛神力被此會",
    "X18n0338_006:0499b19": "四眾何得見他方諸佛聞佛說法也如法華經明",
    "X18n0338_006:0499b20": "踊出菩薩四眾以佛神力故得見百千萬億國土",
    "X18n0338_006:0499b21": "&#x8657;空菩薩也問曰此即是現相表發何得是表發",
    "X18n0338_006:0499b22": "近由也答曰亦有師謬取謂此是合&#x8462;現土今細",
    "X18n0338_006:0499b23": "尋偈文不爾此是歎說普集經現相非是合&#x8462;現",
    "X18n0338_006:0499b24": "瑞如下偈云今奉世尊此微&#x8462;於中現我三千界",
    "X18n0338_006:0499c01": "此始是歎正表發也。",
    "X18n0338_006:0499c02": "[0499c02] 法王法力超&#x7FA3;生。",
    "X18n0338_006:0499c03": "[0499c03] 此兩行即是歎佛心用言法王者得三昧王三昧",
    "X18n0338_006:0499c04": "故名法王也法力者於二諦三諦四種四諦諸法",
    "X18n0338_006:0499c05": "得自在無礙也超&#x7FA3;生者佛心清淨智斷超過三",
    "X18n0338_006:0499c06": "界&#x9008;出十法界眾生也。",
    "X18n0338_006:0499c07": "[0499c07] 常以法財施一切。",
    "X18n0338_006:0499c08": "[0499c08] 此即四教所論四種道諦七聖法財常施十法界",
    "X18n0338_006:0499c09": "眾生也問曰法財為屬色用為屬心用答曰法財",
    "X18n0338_006:0499c10": "施通色心如無盡意施瓔珞淨名施瓔珞皆名法",
    "X18n0338_006:0499c11": "施但能施是心約色聲皆得是法財施也。",
    "X18n0338_006:0499c12": "[0499c12] 能善分別諸法相於第一義而不動。",
    "X18n0338_006:0499c13": "[0499c13] 此正約二智釋心用成法財施義也能善分別者",
    "X18n0338_006:0499c14": "權智分別世諦法相也於第一義不動者實智照",
    "X18n0338_006:0499c15": "第一義不動也問曰上多約三諦明義今此經何",
    "X18n0338_006:0499c16": "得用二諦歎也答曰合真入中合真入俗通別二",
    "X18n0338_006:0499c17": "諦具在玄義料簡也又釋若隨情辨真即是權智",
    "X18n0338_006:0499c18": "所照分別法相若隨智之真是實智寂而常照是",
    "X18n0338_006:0499c19": "故歎言於第一義而不動也。",
    "X18n0338_006:0499c20": "[0499c20] 已於諸法得自在是故稽首此法王。",
    "X18n0338_006:0499c21": "[0499c21] 此一行結歎色心用已於色諸法得自在故能神",
    "X18n0338_006:0499c22": "通轉變普現佛土已於心法得自在故二諦開合",
    "X18n0338_006:0499c23": "隨機利物色心功用既備是可歸依故致敬稽首",
    "X18n0338_006:0499c24": "也。",
    "X18n0338_006:0500a01": "[0500a01] 說法不有亦不無以因緣故諸法生。",
    "X18n0338_006:0500a02": "[0500a02] 此下兩行第二正廣歎聲益述歎上四眾圍繞而",
    "X18n0338_006:0500a03": "為說法也上現尊勝之身表說大乘今猶現說法",
    "X18n0338_006:0500a04": "將表當說不思議依報之土驗非異席所以為序",
    "X18n0338_006:0500a05": "致有此歎也說法不有亦不無者即中道之法也",
    "X18n0338_006:0500a06": "不有故非俗不無故非真然說法本約二諦既雙",
    "X18n0338_006:0500a07": "非二邊說何等法當知正說大乘中道也所以者",
    "X18n0338_006:0500a08": "何凡夫者有二乘者無菩薩正觀中道佛性是故",
    "X18n0338_006:0500a09": "大乘方等為諸菩薩說法多說中道入不二法門",
    "X18n0338_006:0500a10": "故言不有亦不無也問曰上用二諦歎佛智今明",
    "X18n0338_006:0500a11": "說法何得約三諦也答曰無有為俗中道即是真",
    "X18n0338_006:0500a12": "諦即是說二諦也問曰外道亦說非有非無如言",
    "X18n0338_006:0500a13": "神及世間非常非無常即是非有非無也小乘聲",
    "X18n0338_006:0500a14": "聞經亦說非有非無如為車匿說離有無經今何",
    "X18n0338_006:0500a15": "得言但大乘說非有非無也答曰凡夫外道顛倒",
    "X18n0338_006:0500a16": "妄計尚不見真諦之無何況見非無聲聞經雖說",
    "X18n0338_006:0500a17": "非有非無只見真諦之無何曾見中道非無之理",
    "X18n0338_006:0500a18": "也今約四教明非有非無不同若外人所計非但",
    "X18n0338_006:0500a19": "計單非有非無計複非有非無計具足非有非無",
    "X18n0338_006:0500a20": "乃至畢竟不可說皆是妄情橫計流轉生死不見",
    "X18n0338_006:0500a21": "真空非有皆名為有不出二十五有也尚不得非",
    "X18n0338_006:0500a22": "有何得說非無悉三藏教有門之所破若三藏教",
    "X18n0338_006:0500a23": "破見入理凡有四門為車匿說離有無經即是三",
    "X18n0338_006:0500a24": "藏教非有非無門若得方便從四門入理見真但",
    "X18n0338_006:0500b01": "名非有不得名非無若不得方便即墮有無與外",
    "X18n0338_006:0500b02": "道不異縱令入理亦非大乘不有不無也三藏教",
    "X18n0338_006:0500b03": "雖無外道妄計諸見之有猶有滅色等見論愛論",
    "X18n0338_006:0500b04": "說無是故還是有無非是不有不無通若通教明",
    "X18n0338_006:0500b05": "觀色等皆如夢幻無有定性不可言有不可言無",
    "X18n0338_006:0500b06": "通教有四門入道此即非有非無門也若向道之",
    "X18n0338_006:0500b07": "人聞說即悟即得見理言語道斷若執即為愚癡",
    "X18n0338_006:0500b08": "論邪見火燒縱令入理但見真諦之無善滅諸戲",
    "X18n0338_006:0500b09": "論亦非真中道非有非無也又別教觀中道破二",
    "X18n0338_006:0500b10": "邊明不有非俗諦之有不無非真諦之無若入中",
    "X18n0338_006:0500b11": "道不二法門故言不有不無也此約別教就如來",
    "X18n0338_006:0500b12": "藏佛性之門明不有不無門不同前兩教若別教",
    "X18n0338_006:0500b13": "四門得入理故不須破非有非無若未悟者亦是",
    "X18n0338_006:0500b14": "愚癡論非真中道不有不無也圓教雖立四門只",
    "X18n0338_006:0500b15": "一門即是四門四門即是一門不定有故不有不",
    "X18n0338_006:0500b16": "定無故不無無所依倚將此&#x8657;心豁然入不二法",
    "X18n0338_006:0500b17": "門見中道佛性即是真名不有不無若於此生著",
    "X18n0338_006:0500b18": "猶尚應破何況餘邪若其未悟徒百千說終成有",
    "X18n0338_006:0500b19": "無非不有不無也今簡偽顯真點出圓教得意之",
    "X18n0338_006:0500b20": "者為不有不無以歎勝應如來說法不有亦不無",
    "X18n0338_006:0500b21": "也即是說於圓教真佛性中道不有不無也復次",
    "X18n0338_006:0500b22": "前三教明不有不無&#x7ADD;是權若圓教明不有不無",
    "X18n0338_006:0500b23": "即是實也若權若實皆說不有不無故言說法不",
    "X18n0338_006:0500b24": "有亦不無也以因緣故諸法生者是歎說緣起用",
    "X18n0338_006:0500c01": "也緣起有二種如前說今此歎文備含二種緣起",
    "X18n0338_006:0500c02": "法體既不有不無豈得有生有因緣故亦得說生",
    "X18n0338_006:0500c03": "者以界內無明見思惑因緣故即有滅苦集生無",
    "X18n0338_006:0500c04": "生苦集生以因滅無明見思故則有生滅道諦生",
    "X18n0338_006:0500c05": "無生道諦生以界外無明塵沙無知故故有無量",
    "X18n0338_006:0500c06": "苦集生以因滅無明塵沙無知故故有無量道諦",
    "X18n0338_006:0500c07": "生以法界無明故故有無作苦集生以因滅法界",
    "X18n0338_006:0500c08": "無明故故有無作道諦生故言以因緣故諸法生",
    "X18n0338_006:0500c09": "也有四種道諦生故即有四種滅諦名之為無是",
    "X18n0338_006:0500c10": "明不有不無雙照有無也。",
    "X18n0338_006:0500c11": "[0500c11] 無我無造無受者。",
    "X18n0338_006:0500c12": "[0500c12] 自此一句及下一句結成不有不無也以無我無",
    "X18n0338_006:0500c13": "受故不有善惡之業不敗亡故不無也今此一句",
    "X18n0338_006:0500c14": "正明無我無受正結不有分別歷四教明三種無",
    "X18n0338_006:0500c15": "我無受(云云)若有我可論造若無我誰造善惡也。",
    "X18n0338_006:0500c16": "[0500c16] 善惡之業亦不亡。",
    "X18n0338_006:0500c17": "[0500c17] 此一句結因緣故諸法生也通無明見思因緣故",
    "X18n0338_006:0500c18": "則善惡業三界之集不敗亡隨有善惡不失能感",
    "X18n0338_006:0500c19": "二十五有報也以因滅此通無明見思故則二乘",
    "X18n0338_006:0500c20": "三菩提燈善業不敗亡以有無明不了染真法生",
    "X18n0338_006:0500c21": "愛故則有無量集善惡之業不敗亡以有無量道",
    "X18n0338_006:0500c22": "故則有菩提之善不敗亡以有無明順道法愛生",
    "X18n0338_006:0500c23": "故則有無作集善惡之業不敗亡以因滅法界無",
    "X18n0338_006:0500c24": "明故則有無上菩提燈善不敗亡此結因緣生善",
    "X18n0338_006:0501a01": "惡不敗亡也問曰集能感苦可說不敗亡道何所",
    "X18n0338_006:0501a02": "感答曰四種之道必得四種滅諦解脫果故不敗",
    "X18n0338_006:0501a03": "必也。",
    "X18n0338_006:0501a04": "[0501a04] 始在佛樹力降魔得甘露滅覺道成。",
    "X18n0338_006:0501a05": "[0501a05] 此下有八行偈是第二歎劣應為遠由也就此文",
    "X18n0338_006:0501a06": "有二別初兩行歎應體形益次六行歎劣應用聲",
    "X18n0338_006:0501a07": "益今就歎體為二前歎應色二歎應心佛樹者佛",
    "X18n0338_006:0501a08": "坐此樹成佛故名佛樹也有言元吉樹亦云菩提",
    "X18n0338_006:0501a09": "樹菩薩成道時初詣此樹坐魔王恐菩薩道成化",
    "X18n0338_006:0501a10": "其眷屬空其宮殿前遣三女三女不能惑亂即變",
    "X18n0338_006:0501a11": "為三老姥還歸魔王增忿遂將欲界十八億鬼神",
    "X18n0338_006:0501a12": "兵眾至菩薩所魔自敗散具在瑞應經明甘露滅",
    "X18n0338_006:0501a13": "者魔王去後菩薩中夜入四禪三十四心見四諦",
    "X18n0338_006:0501a14": "理名得甘露甘露是四諦理今言甘露是得四諦",
    "X18n0338_006:0501a15": "理也滅者即是滅諦界內見思惑正習俱盡故名",
    "X18n0338_006:0501a16": "滅也覺道成者只見四諦即發真智名覺道也又",
    "X18n0338_006:0501a17": "解云因四諦發真見第一義時朗然大悟知一切",
    "X18n0338_006:0501a18": "有常法無常法眾生數非眾生數等一切法了了",
    "X18n0338_006:0501a19": "覺見足十力四無畏等一切諸佛法名為覺道成",
    "X18n0338_006:0501a20": "也以神力降魔神通即是色法功德用也。",
    "X18n0338_006:0501a21": "[0501a21] 已無心意無受行而悉摧伏諸外道。",
    "X18n0338_006:0501a22": "[0501a22] 無心意無受行者得甘露一切見受顛倒四陰滅",
    "X18n0338_006:0501a23": "故名無心意也所以者何若有心意即有心顛倒",
    "X18n0338_006:0501a24": "有顛倒即有三受三受即三苦是苦諦也行即行",
    "X18n0338_006:0501b01": "陰行陰思數作業業招生死輪轉不息即集諦也",
    "X18n0338_006:0501b02": "無心則無受無受則無行無行則無業無業故無",
    "X18n0338_006:0501b03": "集無集則無三苦苦集滅即是得甘露滅覺道成",
    "X18n0338_006:0501b04": "也大品經明五受五行行即是集諦集諦斷故佛",
    "X18n0338_006:0501b05": "無心意無心意故無此五見受行故能破外道五",
    "X18n0338_006:0501b06": "見受行也雖無五受五行為調伏外道用四悉檀",
    "X18n0338_006:0501b07": "說三藏教五門調伏外道也如佛問破長爪云汝",
    "X18n0338_006:0501b08": "見汝受不汝有不受之見即還成受受即是苦與",
    "X18n0338_006:0501b09": "眾生與眾人何異而猗不受憍慢輕他起心口意",
    "X18n0338_006:0501b10": "即是行行即成集招生感死何名得實相也長爪",
    "X18n0338_006:0501b11": "信伏得法眼淨此五門伏諸外道例爾問長爪是",
    "X18n0338_006:0501b12": "後時事此歎意明未轉法輪前已伏外道是何等",
    "X18n0338_006:0501b13": "外道答曰舊解云佛昔為凡夫時從阿羅邏仙受",
    "X18n0338_006:0501b14": "八禪定菩薩實無心從其受學但為化之今謂此",
    "X18n0338_006:0501b15": "解乖偈明佛未成道降魔成道後伏外道何得以",
    "X18n0338_006:0501b16": "凡夫時受八禪為伏彼也恐是如來初成道竟未",
    "X18n0338_006:0501b17": "轉法輪前為提謂長者說五戒符其本習對五戒",
    "X18n0338_006:0501b18": "辨五行六甲陰陽曆數其既信伏令歸依佛法有",
    "X18n0338_006:0501b19": "當來僧汝當歸依佛為提謂說五戒長者得須陀",
    "X18n0338_006:0501b20": "洹果佛實無心受行五行六甲世事但為摧伏外",
    "X18n0338_006:0501b21": "道故說也案結集法藏明從波羅奈至涅槃夜結",
    "X18n0338_006:0501b22": "為修多羅藏故知伏提謂在法輪前從是以後皆",
    "X18n0338_006:0501b23": "以不受之法破諸外道如向所引長爪之類。",
    "X18n0338_006:0501b24": "[0501b24] 三轉法輪於大千其輪本來常清淨。",
    "X18n0338_006:0501c01": "[0501c01] 此下有六行偈是第二歎轉法輪即歎劣應聲益",
    "X18n0338_006:0501c02": "也文有三別初兩行歎轉法輪次兩行歎天人得",
    "X18n0338_006:0501c03": "益次兩行結歎也今言三轉法輪者是即趣波羅",
    "X18n0338_006:0501c04": "奈說生滅四諦也言輪者佛證四諦之法四諦之",
    "X18n0338_006:0501c05": "法有可轉之義名之為輪又解能壞煩惱名之為",
    "X18n0338_006:0501c06": "輪如王輪寶能壞怨&#x6B52;佛法輪寶能壞煩惱故名",
    "X18n0338_006:0501c07": "法輪也如來成道經三七日方趣波羅奈生生雖",
    "X18n0338_006:0501c08": "不可說以悉檀方便赴天人小乘機而說四諦轉",
    "X18n0338_006:0501c09": "入彼心壞彼煩惱故名轉法輪也而言三轉者一",
    "X18n0338_006:0501c10": "示轉謂是苦是集是滅是道二勸轉謂苦應知集",
    "X18n0338_006:0501c11": "應斷滅應證道應修三證轉謂苦我已知集我已",
    "X18n0338_006:0501c12": "斷滅我已證道我已修初轉示見諦道勸轉示修",
    "X18n0338_006:0501c13": "道證轉示無學道是為三轉十二行法輪初一轉",
    "X18n0338_006:0501c14": "即生眼智明覺也若曇無德解三轉不同事如別",
    "X18n0338_006:0501c15": "明所言大千者即娑婆三千世界是釋迦之土轉",
    "X18n0338_006:0501c16": "法輪王所化之所也其輪本來常清淨者如三藥",
    "X18n0338_006:0501c17": "中無三種病三種病中無三種藥四諦法轉無見",
    "X18n0338_006:0501c18": "思惑垢故名本來清淨也又解生生不可說而說",
    "X18n0338_006:0501c19": "四諦法輪不說即是真諦真諦無苦集故說本來",
    "X18n0338_006:0501c20": "常清淨如大集經云甚深之理不可說第一實義",
    "X18n0338_006:0501c21": "無聲字陳如比丘於諸法獲得真實之知見問曰",
    "X18n0338_006:0501c22": "若陳如見真即如成論明見空得道不答曰陳如",
    "X18n0338_006:0501c23": "有門見真成論空門見真見真雖一教門有異也",
    "X18n0338_006:0501c24": "今用數解者三藏教起有門為初陳如得道正是",
    "X18n0338_006:0502a01": "有門得道其次空門得道是須菩提也。",
    "X18n0338_006:0502a02": "[0502a02] 天人得道此為證三寶於是現世間。",
    "X18n0338_006:0502a03": "[0502a03] 天人得道天是八萬諸天人即拘&#x96A3;五人五人聞",
    "X18n0338_006:0502a04": "法初得見諦初果八萬諸天得法眼淨也有人解",
    "X18n0338_006:0502a05": "云五人拘&#x96A3;始得道餘四人至夏初方得恐是經",
    "X18n0338_006:0502a06": "論異出不同此經親云天人得道三寶現世間若",
    "X18n0338_006:0502a07": "四人不得見道即非見諦得戒但拘&#x96A3;一人不成",
    "X18n0338_006:0502a08": "僧寶也故知若用此釋非便也所言此為證者證",
    "X18n0338_006:0502a09": "佛說法契理契緣不&#x8657;非如六師妄說不能令人",
    "X18n0338_006:0502a10": "得道也三寶於是現世間者不用一體三寶為釋",
    "X18n0338_006:0502a11": "初得甘露覺道成始有佛寶三轉法輪即是法寶",
    "X18n0338_006:0502a12": "拘&#x96A3;等見諦得戒即是僧寶也自迦葉佛滅度三",
    "X18n0338_006:0502a13": "寶隱沒但有舊醫之化今佛興出三寶始具現出",
    "X18n0338_006:0502a14": "世也。",
    "X18n0338_006:0502a15": "[0502a15] 以斯妙法濟&#x7FA3;生。",
    "X18n0338_006:0502a16": "[0502a16] 此歎妙法故能濟一切也以斯妙法者生滅四諦",
    "X18n0338_006:0502a17": "為妙法也能令眾生發真見理畢故不造新謂之",
    "X18n0338_006:0502a18": "妙法也。",
    "X18n0338_006:0502a19": "[0502a19] 一受不退常寂然。",
    "X18n0338_006:0502a20": "[0502a20] 即是初見聖諦得果永不退失常寂也若世智斷",
    "X18n0338_006:0502a21": "結遇緣更起今無漏真智斷結諸見戲論滅畢竟",
    "X18n0338_006:0502a22": "不起故言常寂然大涅槃經云世醫所療治差已",
    "X18n0338_006:0502a23": "還復發如來所療治差已不復發故歎言常寂然",
    "X18n0338_006:0502a24": "也案婆沙見有得道至盡智猶有退退至須陀洹",
    "X18n0338_006:0502b01": "曇無德見空得道一向無退也修道教門不同見",
    "X18n0338_006:0502b02": "道不退其義無別今偈歎意正歎見道發無漏永",
    "X18n0338_006:0502b03": "不退為凡夫也。",
    "X18n0338_006:0502b04": "[0502b04] 度老病死大醫王當禮法海德無邊。",
    "X18n0338_006:0502b05": "[0502b05] 此歎醫王能除思惟惑也佛自度此三界思惟老",
    "X18n0338_006:0502b06": "病死亦度眾生三界思惟老病死故名大醫王也",
    "X18n0338_006:0502b07": "所以能度者眾生病無量佛法藥亦無量如大海",
    "X18n0338_006:0502b08": "無邊是可歸敬也。",
    "X18n0338_006:0502b09": "[0502b09] 毀譽不動如須彌於善不善等以慈。",
    "X18n0338_006:0502b10": "[0502b10] 此總歎生身佛有八風不動大慈三念之德如栴",
    "X18n0338_006:0502b11": "遮邏女謗而不戚諸天大梵讚而不欣八風不移",
    "X18n0338_006:0502b12": "如須彌山八方風所不能動此山高廣三百三十",
    "X18n0338_006:0502b13": "六萬里翻為安明又翻好高也是歎斷德也於善",
    "X18n0338_006:0502b14": "不善等以慈者歎智德也雖復羅&#x777A;三摩調達三",
    "X18n0338_006:0502b15": "呵呵令改惡摩令進善慈心也。",
    "X18n0338_006:0502b16": "[0502b16] 心行平等如&#x8657;空孰聞人寶不敬承。",
    "X18n0338_006:0502b17": "[0502b17] 平等三念處所謂一香塗左二刀割右三不塗不",
    "X18n0338_006:0502b18": "割視之平等無有異想此據色法為三念處也順",
    "X18n0338_006:0502b19": "我法不喜違我法不瞋不違不順常行捨心此約",
    "X18n0338_006:0502b20": "心明三念處佛心於此善惡皆慈念平等也孰誰",
    "X18n0338_006:0502b21": "也人寶者用智人為寶也智人能別真偽故聞者",
    "X18n0338_006:0502b22": "敬承也。",
    "X18n0338_006:0502b23": "[0502b23] 今奉世尊此微&#x8462;於中現我三千界諸天龍神所居",
    "X18n0338_006:0502b24": "宮乾闥婆等及夜叉悉見世間諸所有十力哀現此",
    "X18n0338_006:0502c01": "化變。",
    "X18n0338_006:0502c02": "[0502c02] 此十九行是第二正述歎表發之事即為二初四",
    "X18n0338_006:0502c03": "行總述歎現三瑞表發二有十五行別述歎佛三",
    "X18n0338_006:0502c04": "密今就初為三初半行述歎五百奉&#x8462;次二行半",
    "X18n0338_006:0502c05": "正述歎如來受&#x8462;合成一蓋現瑞表發次一行述",
    "X18n0338_006:0502c06": "歎眾&#x89A9;希有大眾歡喜也奉微蓋者微之言小因",
    "X18n0338_006:0502c07": "小果大表不思議大果淨土無方莫測也現三千",
    "X18n0338_006:0502c08": "界者是述上蓋內現土現佛現佛說法表說應土",
    "X18n0338_006:0502c09": "應身之事也哀現者慈念欲為&#x7FA3;品說此佛國因",
    "X18n0338_006:0502c10": "果是故先現瑞作由漸方得開闡故稱哀現也。",
    "X18n0338_006:0502c11": "[0502c11] 眾&#x89A9;希有皆歎佛今我稽首三界尊。",
    "X18n0338_006:0502c12": "[0502c12] 此述上大眾歎未曾有也。",
    "X18n0338_006:0502c13": "[0502c13] 大聖法王眾所歸淨心觀佛靡不欣各見世尊在其",
    "X18n0338_006:0502c14": "前斯則神力不共法。",
    "X18n0338_006:0502c15": "[0502c15] 此下十五行是別述歎佛現三密利物也即為三",
    "X18n0338_006:0502c16": "前兩行歎身密次六行歎口密次七行歎意密此",
    "X18n0338_006:0502c17": "三密即是三輪不思議化三無失三不護也大聖",
    "X18n0338_006:0502c18": "法王眾所歸是歎法身勝應若法身三昧王三昧",
    "X18n0338_006:0502c19": "三諦自在為四十一心菩薩聖眾所歸勝應現化",
    "X18n0338_006:0502c20": "自在為四眾所歸即是上來所明佛安處眾寶師",
    "X18n0338_006:0502c21": "子之座映蔽諸來大眾故為眾所歸也淨心者即",
    "X18n0338_006:0502c22": "四眾大乘機發心無疑濁欲聞淨道亦是諸大菩",
    "X18n0338_006:0502c23": "薩淨心入觀佛三昧故言淨心各見世尊在其前",
    "X18n0338_006:0502c24": "者此明應身對十法界眾生眾生各見同己所宜",
    "X18n0338_006:0503a01": "譬如一月影現百盆方圓隨器然身非勝應劣應",
    "X18n0338_006:0503a02": "而眾生機有大小根有利鈍種種不同各各見異",
    "X18n0338_006:0503a03": "身或如老比丘像或光明相好或見尊特之身或",
    "X18n0338_006:0503a04": "現小相大相坐寶蓮華或身如&#x8657;空像法決疑經",
    "X18n0338_006:0503a05": "所明此則法身非勝非劣眾生感見種種勝劣之",
    "X18n0338_006:0503a06": "身不同此是身密之德故前釋佛在毗耶離眾生",
    "X18n0338_006:0503a07": "見不同意在此也不共者如此身密不與二乘及",
    "X18n0338_006:0503a08": "下地共也。",
    "X18n0338_006:0503a09": "[0503a09] 佛以一音演說法眾生隨類各得解皆謂世尊同其",
    "X18n0338_006:0503a10": "語斯則神力不共法。",
    "X18n0338_006:0503a11": "[0503a11] 此是歎佛口密六行偈歎四辯文有三別初兩行",
    "X18n0338_006:0503a12": "即是辭辯法辯同其語即辭辯各得解即歎法辯",
    "X18n0338_006:0503a13": "辭辯者一切眾生殊方異不類同言音各異如來",
    "X18n0338_006:0503a14": "能同其類音故知是辭辯也法辯者是一切諸法",
    "X18n0338_006:0503a15": "名字差別種種不一雖是一物而名字各異一切",
    "X18n0338_006:0503a16": "名字不同各有所召得法辯者皆識異類語法以",
    "X18n0338_006:0503a17": "同其語音故即辭辯同其語下之法令得解即法",
    "X18n0338_006:0503a18": "辯也佛以一音而辭法異趣用二辯應物者是口",
    "X18n0338_006:0503a19": "密也佛尚非是梵音況同眾生鳥獸音而令異類",
    "X18n0338_006:0503a20": "得解者即是非辭而現辭非而說種種名字之法",
    "X18n0338_006:0503a21": "口密之力也。",
    "X18n0338_006:0503a22": "[0503a22] 佛以一音演說法眾生各各隨所解普得受行獲其",
    "X18n0338_006:0503a23": "利斯則神力不共法。",
    "X18n0338_006:0503a24": "[0503a24] 此兩行是二歎義辯一音說法受行獲利即是尋",
    "X18n0338_006:0503b01": "言求旨得言下所以所以即是義也如來本無句",
    "X18n0338_006:0503b02": "義豈有義辯而能為眾生分別一切句義者此口",
    "X18n0338_006:0503b03": "密也。",
    "X18n0338_006:0503b04": "[0503b04] 佛以一音演說法或有恐怖或歡喜或生厭離或斷",
    "X18n0338_006:0503b05": "疑斯則神力不共法。",
    "X18n0338_006:0503b06": "[0503b06] 此兩行偈是三歎樂說辯也或恐畏或歡喜者即",
    "X18n0338_006:0503b07": "樂說辯也旋轉無窮眾皆樂聞約四諦逗機我當",
    "X18n0338_006:0503b08": "為說怖畏之事三界皆苦苦故生怖苦諦也樂求",
    "X18n0338_006:0503b09": "涅槃即歡喜滅諦也厭離者諸苦所因貪欲為本",
    "X18n0338_006:0503b10": "即集諦也斷疑即道諦也又約悉檀者三界苦可",
    "X18n0338_006:0503b11": "畏即世界悉檀也歡喜即為人令生善根故歡喜",
    "X18n0338_006:0503b12": "厭離是厭煩惱即對治藥病相對也斷疑即見諦",
    "X18n0338_006:0503b13": "道是第一義一音之演其力如是如來本非四諦",
    "X18n0338_006:0503b14": "非四悉檀而能以四諦四悉檀善巧利益即是口",
    "X18n0338_006:0503b15": "密也。",
    "X18n0338_006:0503b16": "[0503b16] 稽首十力大精進稽首已得無所畏。",
    "X18n0338_006:0503b17": "[0503b17] 此下七行偈正歎心密佛心非權非實能現權實",
    "X18n0338_006:0503b18": "化物即是心密也文為二別初四行約三種權實",
    "X18n0338_006:0503b19": "二智以歎心密次三行約三種二諦結歎心密稽",
    "X18n0338_006:0503b20": "首十力初一行約內外歎自行十力據內智圓滿",
    "X18n0338_006:0503b21": "無畏據外用不怯弱此為一雙即是約自行權實",
    "X18n0338_006:0503b22": "歎心密也。",
    "X18n0338_006:0503b23": "[0503b23] 稽首住於不共法稽首一切大導師。",
    "X18n0338_006:0503b24": "[0503b24] 此一行偈歎自行化他不共法是自證導師是化",
    "X18n0338_006:0503c01": "他也。",
    "X18n0338_006:0503c02": "[0503c02] 稽首能斷眾結縛稽首已到於彼岸。",
    "X18n0338_006:0503c03": "[0503c03] 此一行兩用若作歎自行即是歎佛自行智斷兩",
    "X18n0338_006:0503c04": "德能斷是斷德到彼岸是智德若作歎化他此一",
    "X18n0338_006:0503c05": "行約化他權實智斷以歎心密也能斷眾結縛者",
    "X18n0338_006:0503c06": "即是化他權實明智斷也眾是眾人故為化他問",
    "X18n0338_006:0503c07": "曰何得一偈兩用答曰佛智斷自既無縛能解他",
    "X18n0338_006:0503c08": "縛故得兩用也。",
    "X18n0338_006:0503c09": "[0503c09] 稽首能度諸世間稽首永離生死道。",
    "X18n0338_006:0503c10": "[0503c10] 此即是總結上三種權實智斷也。",
    "X18n0338_006:0503c11": "[0503c11] 悉知眾生去來相善於諸法得解脫。",
    "X18n0338_006:0503c12": "[0503c12] 下三行是舉三種二諦以諦歎心密也初一行知",
    "X18n0338_006:0503c13": "眾生去來者是隨情二諦也何以故俗諦百千心",
    "X18n0338_006:0503c14": "亦無量或是求真或欲樂俗情有去取故言去來",
    "X18n0338_006:0503c15": "去取無量佛亦赴情說無量二諦即是隨情二諦",
    "X18n0338_006:0503c16": "也。",
    "X18n0338_006:0503c17": "[0503c17] 不著世間如蓮華常善入於空寂行。",
    "X18n0338_006:0503c18": "[0503c18] 此偈約隨情智二諦也隨情而無染隨智故言空",
    "X18n0338_006:0503c19": "寂也。",
    "X18n0338_006:0503c20": "[0503c20] 達諸法相無罣礙稽首如空無所依。",
    "X18n0338_006:0503c21": "[0503c21] 一行是歎隨智二諦智心所照皆入一相而無所",
    "X18n0338_006:0503c22": "礙如空無所依故名隨智二諦也。"
}