{
    "X78n1553_008:0447c01": "天聖廣燈錄卷第八   〔宋實〕",
    "X78n1553_008:0447c03": "[0447c03] 洪州百丈山大智禪師下法嗣。",
    "X78n1553_008:0447c04": "[0447c04] 筠州黃檗鷲峰山斷際禪師。",
    "X78n1553_008:0447c05": "南岳大惠禪師[0447c05] 諱懷讓。金州人也。俗姓杜。唐儀鳳二",
    "X78n1553_008:0447c06": "年四月八日降誕。感白氣應於玄象。在安康之分。太",
    "X78n1553_008:0447c07": "史瞻見。奏聞 高宗皇帝。帝問。是何祥瑞。[0447c07] 太史對曰。",
    "X78n1553_008:0447c08": "國之法器。不染世榮。帝&#x52C5;金州太守韓偕親往存慰。",
    "X78n1553_008:0447c09": "[0447c09] 家有三子。師居其小。年始三歲。炳然殊異。性多恩讓。",
    "X78n1553_008:0447c10": "父乃安名懷讓。至年十歲。惟樂佛書。時有三藏玄靜",
    "X78n1553_008:0447c11": "過金。見而奇之。告其父母曰。此子若出家。必獲上乘。",
    "X78n1553_008:0447c12": "廣度眾生。[0447c12] 垂拱三年。方十五歲。辭親往荊州玉泉寺。",
    "X78n1553_008:0447c13": "依弘景律師出家。通天二年受戒。後習毗尼藏。一日。",
    "X78n1553_008:0447c14": "自歎曰。夫出家者。為無為法。天上人間。無有勝者。時",
    "X78n1553_008:0447c15": "有同學坦然。知師志氣高邁。勸師同謁嵩山安禪師。",
    "X78n1553_008:0447c16": "安啟發之。不契。乃直詣曹溪禮六祖。[0447c16] 祖問。什麼處來。",
    "X78n1553_008:0447c17": "[0447c17] 師云。嵩山安禪師處來。[0447c17] 祖云。什麼物與麼來。師無語。",
    "X78n1553_008:0447c18": "[0447c18] 經于八載。忽然有省。乃白祖云。某甲有箇會處。[0447c18] 祖云。",
    "X78n1553_008:0447c19": "作麼生。[0447c19] 師云。說似一物即不中。[0447c19] 祖云。還假修證也無。",
    "X78n1553_008:0447c20": "[0447c20] 師云。修證即不無。不敢污染。[0447c20] 祖云。秖此不污染。是諸",
    "X78n1553_008:0447c21": "佛之諸念。吾亦如是。汝亦如是。西天二十七祖般若",
    "X78n1553_008:0447c22": "多羅讖汝曰。",
    "X78n1553_008:0447c23": " 震旦雖闊無別路  要假兒孫&#x811A;上行",
    "X78n1553_008:0447c24": " 金雞解銜一粒米  供養什邡羅漢僧",
    "X78n1553_008:0448a01": "[0448a01] (又讖傳道一法)。",
    "X78n1553_008:0448a02": " 心裏能藏事  說向漢江&#x6FF5;  湖波探水月",
    "X78n1553_008:0448a03": " 將照二三人",
    "X78n1553_008:0448a04": "[0448a04] 六祖又云。吾先師有言。從吾向後。勿傳此衣。但以法",
    "X78n1553_008:0448a05": "傳。若傳此衣。命如懸[糸*系]。即道化示。莫損於汝。聽吾偈",
    "X78n1553_008:0448a06": "曰。",
    "X78n1553_008:0448a07": " 心地含諸種  普雨悉皆&#x8420;  頓悟花情已",
    "X78n1553_008:0448a08": " 菩提果自成",
    "X78n1553_008:0448a09": "[0448a09] 汝向後出一馬駒。踏殺天下人。師侍奉一十五載。[0448a09] 先",
    "X78n1553_008:0448a10": "天二年。始往南嶽。居般若寺。示徒云。一切萬法皆從",
    "X78n1553_008:0448a11": "心生。心本無生。法亦無住。若達心地。所作無礙。非遇",
    "X78n1553_008:0448a12": "上根。宜慎言哉。",
    "X78n1553_008:0448a13": "[0448a13] 僧問。如鏡鑄像。像成後。光歸何處 師云。如大德未",
    "X78n1553_008:0448a14": "出家時相狀向什麼處去。[0448a14] 云。成後為什麼不鑑照",
    "X78n1553_008:0448a15": " 師云。雖然不鑑照。謾他一點也不得。[0448a15] 馬祖於南岳",
    "X78n1553_008:0448a16": "傳法院後。獨處一庵。唯習坐禪。凡有來訪者都不顧。",
    "X78n1553_008:0448a17": "師往彼亦不顧。師觀其神宇有異。憶六祖讖記。乃多",
    "X78n1553_008:0448a18": "方誘導。[0448a18] 一日。將&#x750E;於庵前磨。祖亦不顧 時既久。乃",
    "X78n1553_008:0448a19": "問曰。作什麼 師云。磨&#x750E;作鏡 祖云。磨&#x750E;豈得成",
    "X78n1553_008:0448a20": "鏡 師云。磨&#x750E;既不成鏡。坐禪豈得成佛 祖乃離",
    "X78n1553_008:0448a21": "座云。如何即是 師云。譬牛駕車。車若不行。打牛即",
    "X78n1553_008:0448a22": "是。打車即是。又云。汝學坐禪。為學坐佛。若學坐禪。師",
    "X78n1553_008:0448a23": "非坐臥。若學坐佛。佛非定相。於無住法。不應取捨。汝",
    "X78n1553_008:0448a24": "若坐佛。即是殺佛。若執坐相。非達其理 祖聞斯示",
    "X78n1553_008:0448b01": "誨。豁然開悟。禮拜問云。如何用心。即合無相三昧",
    "X78n1553_008:0448b02": " 師云。汝學心地法門。如下種子。我說法要。譬彼天澤。",
    "X78n1553_008:0448b03": "汝緣合故。當見其道 祖云。道非色相。云何能見",
    "X78n1553_008:0448b04": " 師云。心地法眼能見道。無相三昧亦復然矣 祖云。",
    "X78n1553_008:0448b05": "有成壞否 師云。若以成壞聚散而見道者。非也。聽",
    "X78n1553_008:0448b06": "吾偈曰。",
    "X78n1553_008:0448b07": " 心地含諸種  遇澤悉皆&#x8420;  三昧花無相",
    "X78n1553_008:0448b08": " 何壞復何成",
    "X78n1553_008:0448b09": "[0448b09] 祖既蒙開悟。侍奉十秋。日益玄奧。師入寶弟子六人。",
    "X78n1553_008:0448b10": "各印可曰。汝等六人同證吾身。各契其一。一人得吾",
    "X78n1553_008:0448b11": "眉。善威儀(常浩)。一人得吾眼。善顧盼(智達)。一人得吾",
    "X78n1553_008:0448b12": "耳。善聽理(坦然)。一人得吾鼻。善知氣(神照)。一人得吾",
    "X78n1553_008:0448b13": "舌。善談說(嚴峻)。一人得吾心。善吾今(道一)。[0448b13] 馬祖闡化",
    "X78n1553_008:0448b14": "江西開元寺。師問眾曰。道一為眾說法否 眾曰。已",
    "X78n1553_008:0448b15": "為眾說法 師云。未見通箇消息來。遂遣一僧去。待",
    "X78n1553_008:0448b16": "伊上堂時。但問作麼生。記取答話來 僧如教。迴舉",
    "X78n1553_008:0448b17": "似師 祖云。自從胡亂後。三十年來不曾少鹽醬。",
    "X78n1553_008:0448b18": " 師然之 師天寶三年八月十一日示寂於南嶽。&#x52C5;",
    "X78n1553_008:0448b19": "諡大惠禪師最勝輪之塔。吏部侍郎歸登撰塔記。",
    "X78n1553_008:0448b20": "江西馬祖大寂禪師[0448b20] 師諱道一。漢州什邡縣人也。俗",
    "X78n1553_008:0448b21": "姓馬。本邑羅漢寺出家。師容貌奇異。虎視牛行。引舌",
    "X78n1553_008:0448b22": "過鼻。足下有二輪文。幼歲依資州唐和尚落髮。受具",
    "X78n1553_008:0448b23": "於渝州圓律師。開元中。習禪定于衡岳傳法院。密受",
    "X78n1553_008:0448b24": "大惠心印。[0448b24] 天竺般若多羅讖行化偈曰。",
    "X78n1553_008:0448c01": " 領得彌勒語  離鄉日日敷  東梁移近路",
    "X78n1553_008:0448c02": " 餘氣&#x811A;天徒",
    "X78n1553_008:0448c03": "[0448c03] 師始自建陽佛蹟嶺遷臨川。次南康龔公山。大曆中。",
    "X78n1553_008:0448c04": "&#x96B7;名於鍾陵開元寺。時連師路嗣恭聆風景慕。親授",
    "X78n1553_008:0448c05": "密旨。由是四方學者雲集座下。厥後法嗣盛布於天",
    "X78n1553_008:0448c06": "下。時號江西馬祖焉。",
    "X78n1553_008:0448c07": "[0448c07] 師謂眾曰。汝等諸人。各信自心是佛。此心即是佛心。",
    "X78n1553_008:0448c08": "達磨大師從南天竺國躬至中華。傳上乘一心之法。",
    "X78n1553_008:0448c09": "令汝等開悟。又引楞伽經文。以印眾生心地。恐汝顛",
    "X78n1553_008:0448c10": "倒。不肯自信此一心之法。各各有之。故楞伽經云。佛",
    "X78n1553_008:0448c11": "語心為宗。無門為法門。[0448c11] 夫求法者。應無所求。心外無",
    "X78n1553_008:0448c12": "別佛。佛外無別心。不取善。不捨惡。淨穢兩邊俱不依",
    "X78n1553_008:0448c13": "怙。達罪性空。念念不可得。無自性故。故三界唯心。森",
    "X78n1553_008:0448c14": "羅萬像。一法所印。凡所見色。皆是見心。心不自心。因",
    "X78n1553_008:0448c15": "色故有。汝但隨時言說。即事即理。都無所礙。菩提道",
    "X78n1553_008:0448c16": "果。亦復如是。於心所生。即名為色。知色空故。生即不",
    "X78n1553_008:0448c17": "生。若了此意。乃可隨時著衣喫飯。長養聖胎。任運過",
    "X78n1553_008:0448c18": "時。更有何事。汝受吾教。聽吾偈曰。",
    "X78n1553_008:0448c19": " 心地隨時說  菩提亦秖寧  事理俱無礙",
    "X78n1553_008:0448c20": " 當生即不生",
    "X78n1553_008:0448c21": "[0448c21] 問。如何是修道 師云。道不屬修。即言修得。修成還",
    "X78n1553_008:0448c22": "壞。即同聲聞。若言不修。即同凡夫。[0448c22] 云。作何見解。即",
    "X78n1553_008:0448c23": "得達道 師云。自性本來具足。但於善惡事上不滯。",
    "X78n1553_008:0448c24": "喚作修道人。取善捨惡。觀空入定。即屬造作。更若向",
    "X78n1553_008:0449a01": "外馳求。轉&#x8E08;轉遠。但盡三界心量。一念妄想。即是三",
    "X78n1553_008:0449a02": "界生死根本。但無一念。即除生死根本。即得法王無",
    "X78n1553_008:0449a03": "上珍寶。[0449a03] 無量劫來。凡夫妄想。&#x8B1F;曲邪偽。我慢貢高。合",
    "X78n1553_008:0449a04": "為一體。故經云。但以眾法合成此身。起時唯法起。滅",
    "X78n1553_008:0449a05": "時唯法滅。此法起時不言我起。滅時不言我滅。前念．",
    "X78n1553_008:0449a06": "後念．中念。念念不相待。念念寂滅。喚作海印三昧。接一",
    "X78n1553_008:0449a07": "切法。如百千異流同歸大海。都名海水。住於一味。即接",
    "X78n1553_008:0449a08": "眾味。住於大海。即混諸流。如人在大海水中浴。即用",
    "X78n1553_008:0449a09": "一切水。[0449a09] 所以聲聞悟迷。凡夫迷悟。聲聞不知聖心本",
    "X78n1553_008:0449a10": "無地位．因果．階級。心量妄想修因證果。住其空定八",
    "X78n1553_008:0449a11": "萬劫．二萬劫。雖即已悟。&#x5374;迷。諸菩薩觀如地獄苦。沉",
    "X78n1553_008:0449a12": "空滯寂。又見佛性。若是上根眾生。忽遇善知識指示。",
    "X78n1553_008:0449a13": "言下領會。更不歷於階級．地位。頓悟本性。故經云。凡",
    "X78n1553_008:0449a14": "夫有返覆心。而聲聞無也。對迷說悟。本既無迷。悟亦",
    "X78n1553_008:0449a15": "不立。[0449a15] 一切眾生。從無量劫來。不出法性三昧。長在法",
    "X78n1553_008:0449a16": "性三昧中。著衣喫飯。言談祗對。六根運用。一切施為。",
    "X78n1553_008:0449a17": "盡是法性。不解返源。隨名逐相。迷情妄起。造種種業。",
    "X78n1553_008:0449a18": "若能一念返照。全體聖心。汝等諸人。各達自心。莫記",
    "X78n1553_008:0449a19": "吾語。縱饒說得河沙道理。其心亦不增。總說不得。其",
    "X78n1553_008:0449a20": "心亦不減。說得亦是汝心。說不得亦是汝心。乃至今",
    "X78n1553_008:0449a21": "身放光。現十八變。不如還我死&#x7070;來。淋過死&#x7070;無力。",
    "X78n1553_008:0449a22": "喻聲聞妄修因證果。未淋過死&#x7070;有力。喻菩薩道業",
    "X78n1553_008:0449a23": "純熟。諸惡不染。若說如來權教三藏。河沙劫說不可",
    "X78n1553_008:0449a24": "盡。猶如&#x920E;&#x93C1;。亦不斷絕。若悟聖心。總無餘事。久立。珍",
    "X78n1553_008:0449b01": "重。",
    "X78n1553_008:0449b02": "[0449b02] 上堂。龐居士問。不與萬法為侶是什麼人 師云。待",
    "X78n1553_008:0449b03": "汝一口吸盡西江水即向汝道 又問。不昧本來人。",
    "X78n1553_008:0449b04": "請師高著眼 師直下&#x89B7; 士云。一等勿絃琴。唯師",
    "X78n1553_008:0449b05": "彈得妙。師直上&#x89B7; 士禮拜 師歸方丈 居士隨",
    "X78n1553_008:0449b06": "後云。適來弄巧成拙 問。如何是佛 師云。即心是",
    "X78n1553_008:0449b07": "佛 問。離四句。絕百非。請師直指西來意 師云。我",
    "X78n1553_008:0449b08": "今日無心情。汝去西堂問取智藏。[0449b08] 僧至西堂問。西堂",
    "X78n1553_008:0449b09": "以手指頭云。我今日頭痛。不能為汝說得。汝去問海",
    "X78n1553_008:0449b10": "兄。[0449b10] 僧去問海兄。海兄云。我到者裏&#x5374;不會。[0449b10] 僧回。舉似",
    "X78n1553_008:0449b11": "師。師云。藏頭白。海頭黑。",
    "X78n1553_008:0449b12": "[0449b12] 師採藤次。見水老便作放勢。水老近前接。師便踏倒。",
    "X78n1553_008:0449b13": "水老起來。呵呵大笑云。無量妙義。百千三昧。盡在一",
    "X78n1553_008:0449b14": "毛頭上。識得根源去。[0449b14] 鄧隱&#x5CEF;辭師 師云。什麼處去",
    "X78n1553_008:0449b15": " 峰云。石頭去 師云。石頭路滑 峰云。竿本隨身。",
    "X78n1553_008:0449b16": "逢場作戲。[0449b16] 遂到石頭。繞禪床一&#x5E00;。振錫而立。云。是何",
    "X78n1553_008:0449b17": "宗旨 石頭云。蒼天。蒼天 峰無語。回。舉似師 師",
    "X78n1553_008:0449b18": "云。更去問。待他有答。汝便作噓噓聲。[0449b18] &#x5CEF;又去。依前",
    "X78n1553_008:0449b19": "問 石頭作噓噓聲 峰又無語。回。舉似師 師云。",
    "X78n1553_008:0449b20": "向汝道石頭路滑。",
    "X78n1553_008:0449b21": "[0449b21] 師令僧馳書與徑山欽和尚。書中畫一圓相。徑山纔",
    "X78n1553_008:0449b22": "開見。索筆於中著一&#x70B9;。後有僧舉似忠國師。國師云。",
    "X78n1553_008:0449b23": "欽師猶被馬師惑。[0449b23] 有僧於師前作四畫。上一畫長。下",
    "X78n1553_008:0449b24": "三畫短。云。不得道一畫長。三畫短。離四句。絕百非。請",
    "X78n1553_008:0449c01": "和尚答某甲。[0449c01] 師畫一畫。云。不得道長短。答汝了也。[0449c01] 後",
    "X78n1553_008:0449c02": "有僧舉似忠國師。國師云。何不問我。",
    "X78n1553_008:0449c03": "[0449c03] 師問僧。什麼處來 云。湖南來 師云。東湖水滿",
    "X78n1553_008:0449c04": "也未 云。未 師云。許多時雨水尚未滿(道吾云。滿也。雲岩云。",
    "X78n1553_008:0449c05": "湛湛地。洞山云。什麼劫中曾欠少)",
    "X78n1553_008:0449c06": "百丈問。如何是佛旨趣 師云。正是汝放身命處",
    "X78n1553_008:0449c07": " 師示眾云。道不用修。但莫污染。何為污染。但有生死",
    "X78n1553_008:0449c08": "心。造作趣向。皆是染污。若欲直會其道。平常心是道。",
    "X78n1553_008:0449c09": "何謂平常心。無造作．無是非．無取捨。無斷常．無凡聖。",
    "X78n1553_008:0449c10": "故經云。非凡夫行．非聖賢行。是菩薩行。秖如今行住",
    "X78n1553_008:0449c11": "坐臥。應機接物盡是道。今即是法界。乃至河沙妙用。",
    "X78n1553_008:0449c12": "不出法界。若不然者。云何言心地法門。云何言無盡",
    "X78n1553_008:0449c13": "&#x706F;。一切法皆是心法。一切名皆是心名。萬法皆從心",
    "X78n1553_008:0449c14": "生。心為萬法之根本。故經云。識心達本源。故號為沙",
    "X78n1553_008:0449c15": "門。名等．義等。一切法皆等。純一無雜。[0449c15] 若於教門中得",
    "X78n1553_008:0449c16": "隨時自在。建立法界。盡是法界。若立真如。盡是真如。",
    "X78n1553_008:0449c17": "若立理。一切法盡是理。若立事。一切法盡是變。舉一",
    "X78n1553_008:0449c18": "千從。事理無差。盡是妙用。更無別理。皆由心之回轉。",
    "X78n1553_008:0449c19": "譬如月影有若干。真月無若干。諸源水有若干。水性",
    "X78n1553_008:0449c20": "無若干。森羅萬像有若干。&#x8657;空無若干。說道理有若",
    "X78n1553_008:0449c21": "干。無礙慧無若干。種種成立。皆由一心也。建立亦得。",
    "X78n1553_008:0449c22": "掃蕩亦得。盡是妙用。妙用盡是自家。非離真而有立",
    "X78n1553_008:0449c23": "處。立處即真。盡是自家體。若不然者。更是何人。一切",
    "X78n1553_008:0449c24": "法皆是佛法。諸法即是解脫。解脫者即是真如。諸法",
    "X78n1553_008:0450a01": "不出於真如。行住坐臥悉是不思議用。不待時節。經",
    "X78n1553_008:0450a02": "云。在在處處則為有佛。[0450a02] 佛是能仁。有智慧。善機情。能",
    "X78n1553_008:0450a03": "破一切眾生疑網。出離有無等縛。凡聖情盡。人法俱",
    "X78n1553_008:0450a04": "空。轉無等輪。超於數量。所作無礙。事理雙通。如天起",
    "X78n1553_008:0450a05": "雲。忽有還無。不留蹤跡。猶如畫水成文。不生不滅。是",
    "X78n1553_008:0450a06": "大寂滅。在纏名如來藏。出纏號淨法身。體無增減。能",
    "X78n1553_008:0450a07": "大能小。能方能圓。應物現形。如水中月。滔滔運用。不",
    "X78n1553_008:0450a08": "立根苗。木盡有為。不住無為。有為是無為之用。無為",
    "X78n1553_008:0450a09": "是有為之依。不住於依。故云。如空無所依。[0450a09] 心生滅義。",
    "X78n1553_008:0450a10": "心真如義。心真如者。喻如明鏡照像。鏡喻於心。像喻",
    "X78n1553_008:0450a11": "於法。若心取法。即涉外因。即是生滅義。不取於法。即",
    "X78n1553_008:0450a12": "是真如義。聲聞耳聞佛性。菩薩眼見佛性。了達無二。",
    "X78n1553_008:0450a13": "名平等性。性無有異。用則不同。在迷為識。在悟為智。",
    "X78n1553_008:0450a14": "順理為悟。順事為迷。迷則迷自本心。悟則悟自本性。",
    "X78n1553_008:0450a15": "一悟永悟。不復更迷。如日出時。不與暗對。智慧日出。",
    "X78n1553_008:0450a16": "不與煩惱暗俱。[0450a16] 了心境界。妄想即除。妄想既除。即是",
    "X78n1553_008:0450a17": "無生法性。本有之性。不假修成。禪不屬坐。坐即有著。",
    "X78n1553_008:0450a18": "若見此理。真正合道。隨緣度日。戒行增熏。積於淨業。",
    "X78n1553_008:0450a19": "但能如是。何慮不通。久立。珍重。",
    "X78n1553_008:0450a20": "[0450a20] 師於貞元四年正月登建昌石門山。於林中經行。見",
    "X78n1553_008:0450a21": "洞壑平坦。峰巒秀&#x39DE;。謂侍者曰。茲吉祥所。乃吾終焉",
    "X78n1553_008:0450a22": "之地矣。[0450a22] 既而示疾。院主問。和尚近日尊候如何。[0450a22] 師云。",
    "X78n1553_008:0450a23": "日面佛．月面佛。[0450a23] 至二月一日。沐浴加趺而化。享年八",
    "X78n1553_008:0450a24": "十。僧臘六十。元和中 德宗皇帝追諡大寂禪師。塔",
    "X78n1553_008:0450b01": "曰大中莊嚴。",
    "X78n1553_008:0450b02": "洪州百丈山大智禪師[0450b02] 師諱懷海。福州長樂人也。俗",
    "X78n1553_008:0450b03": "姓王。丱歲離塵。三學該練。屬大寂闡化江西。乃傾心",
    "X78n1553_008:0450b04": "依附。與西堂智藏．南泉普願同號入室三大士焉。一",
    "X78n1553_008:0450b05": "夕。三大士隨侍馬祖翫月次。祖問。正當與麼時如何。",
    "X78n1553_008:0450b06": "[0450b06] 西堂云。正好供養。[0450b06] 師云。正好修行。南泉拂袖便去。[0450b06] 祖",
    "X78n1553_008:0450b07": "云。經入藏。禪歸海。唯有普願獨超物外。",
    "X78n1553_008:0450b08": "[0450b08] 師為馬祖侍者。一日。隨侍馬祖路行次。聞野鴨聲。",
    "X78n1553_008:0450b09": " 祖云。什麼聲 師云。野鴨聲 良久。祖云。適來聲向",
    "X78n1553_008:0450b10": "什麼處去 師云。飛過去 祖迴頭。將師鼻使扭。",
    "X78n1553_008:0450b11": " 師作痛聲 祖云。又道飛過去 師於言下有省",
    "X78n1553_008:0450b12": " 明日。祖昇堂纔坐 師出來卷&#x5374;簟 祖便下座。",
    "X78n1553_008:0450b13": " 師隨至方丈 祖云。適來要舉轉因緣。你為什麼卷",
    "X78n1553_008:0450b14": "&#x5374;簟 師云。為某甲鼻頭痛 祖云。你什麼處去來",
    "X78n1553_008:0450b15": " 師云。昨日偶有出入。不及參隨 祖喝一喝 師",
    "X78n1553_008:0450b16": "便出去。",
    "X78n1553_008:0450b17": "[0450b17] 馬祖一日上堂。眾集。以手&#x70B9;拂柄三下。便下座。師默",
    "X78n1553_008:0450b18": "有省。三日後。舉似祖。祖上堂。告眾曰。吾何憂矣。自有",
    "X78n1553_008:0450b19": "大默在。是汝諸人之師也。",
    "X78n1553_008:0450b20": "[0450b20] 馬祖一日問師。什麼處來 師云。山後來 祖云。還",
    "X78n1553_008:0450b21": "逢著一人麼 師云。不逢著 祖云。為什麼不逢著",
    "X78n1553_008:0450b22": " 師云。若逢著。即舉似和尚 祖云。什麼處得者&#x4E2A;",
    "X78n1553_008:0450b23": "消息來 師云。某甲罪過 祖云。&#x5374;是老僧罪過",
    "X78n1553_008:0450b24": " 師再參馬祖。祖&#x7AEA;起拂子 師云。即此用。離此用。",
    "X78n1553_008:0450c01": " 祖掛拂子於舊處 良久。祖云。你已後開兩片皮。將",
    "X78n1553_008:0450c02": "何示人 師遂取拂子&#x7AEA;起 祖云。即此用。離此用",
    "X78n1553_008:0450c03": " 師亦掛拂子於舊處 祖便喝 師直得三日耳",
    "X78n1553_008:0450c04": "聾。方乃大悟。",
    "X78n1553_008:0450c05": "[0450c05] 有一僧哭入法堂 師云。作什麼 僧云。父母俱喪。",
    "X78n1553_008:0450c06": "請師揀日 師云。明日一時埋&#x5374; 問。如何是奇特",
    "X78n1553_008:0450c07": "事 師云。獨坐大雄山 僧禮拜 師便打。[0450c07] 西堂",
    "X78n1553_008:0450c08": "問師。&#x511E;向後作麼生開示於人。師以手卷舒兩邊。[0450c08] 堂",
    "X78n1553_008:0450c09": "云。更作麼生。師以手點頭三下。",
    "X78n1553_008:0450c10": "[0450c10] 上堂云。靈光獨耀。&#x9008;脫根塵。體露真常。不拘文字。心",
    "X78n1553_008:0450c11": "性無染。本自圓成。但離妄緣。即如如佛。[0450c11] 問。依經解",
    "X78n1553_008:0450c12": "義。三世佛冤。離經一字。如同魔說是如何 師云。固",
    "X78n1553_008:0450c13": "守動靜。三世佛冤。此外別求。還同魔說。[0450c13] 馬祖令人",
    "X78n1553_008:0450c14": "馳書。并醬三甕。與師。師令挑向法堂前。乃上堂。眾纔",
    "X78n1553_008:0450c15": "集。師以拄杖。指醬甕云。道得。即不打破。道不得。即打",
    "X78n1553_008:0450c16": "破。眾無語 師便打破。歸方丈。",
    "X78n1553_008:0450c17": "[0450c17] 上堂。眾纔集。師以拄杖&#x8D82;下。&#x5374;召大眾。眾迴頭。師云。",
    "X78n1553_008:0450c18": "是什麼。",
    "X78n1553_008:0450c19": "[0450c19] 黃檗到師處。一日。辭云。欲禮拜馬祖去 師云。馬祖",
    "X78n1553_008:0450c20": "已遷化也 檗云。未審有何言句 師遂舉再參馬",
    "X78n1553_008:0450c21": "祖&#x7AEA;拂因緣 檗聞舉。不覺吐舌 師云。子已後莫",
    "X78n1553_008:0450c22": "承嗣馬祖去麼 檗云。不然。今日因師舉。得見馬祖",
    "X78n1553_008:0450c23": "大機之用。然且不識馬祖。若嗣馬祖。已後喪我兒孫",
    "X78n1553_008:0450c24": " 師云。見與師齊。減師半德。見過於師。方堪傳授。子",
    "X78n1553_008:0451a01": "甚有超師之見。[0451a01] 後溈山問仰山。百丈再參馬祖&#x7AEA;拂",
    "X78n1553_008:0451a02": "因緣。此二尊宿意旨如何 仰山云。此是顯大機之",
    "X78n1553_008:0451a03": "用 溈山云。馬祖出八十四人善知識。幾人得大機。",
    "X78n1553_008:0451a04": "幾人得大用 仰山云。百丈得大機。黃檗得大用。餘",
    "X78n1553_008:0451a05": "者盡是喝道之師 溈山云。如是。如是。",
    "X78n1553_008:0451a06": "[0451a06] 師因普請開田。迴問。運闍梨。開田不易 檗云。眾僧",
    "X78n1553_008:0451a07": "作務 師云。有煩道用 檗云。爭敢辭勞 師云。開",
    "X78n1553_008:0451a08": "得多少田 檗作鋤田勢 師便喝 檗掩耳而出",
    "X78n1553_008:0451a09": "師問黃檗。甚處來。[0451a09] 檗云。山下採菌子來 師云。山",
    "X78n1553_008:0451a10": "下有一虎子。汝還見麼 檗便作虎聲 師於腰下",
    "X78n1553_008:0451a11": "取斧作斫勢 檗約住便掌師。",
    "X78n1553_008:0451a12": "[0451a12] 師晚參上堂。云。大眾。山下有一虎子。汝等諸人出入",
    "X78n1553_008:0451a13": "好看。老僧今朝親遭一口。[0451a13] 後溈山問仰山云。黃檗虎",
    "X78n1553_008:0451a14": "話作麼生 仰山云。和尚如何 溈山云。百丈當時",
    "X78n1553_008:0451a15": "便合一斧斫殺。因什麼到如此 仰山云。不然 溈",
    "X78n1553_008:0451a16": "山云。子又作麼生 仰山云。不唯騎虎頭。亦解把虎",
    "X78n1553_008:0451a17": "尾 溈山云。寂子甚有險崖之句。",
    "X78n1553_008:0451a18": "[0451a18] 師每上堂。常有一老人聽法。罷皆隨眾散去。一日。留",
    "X78n1553_008:0451a19": "身不去 師問。立者何人 老人曰。某甲於過去迦",
    "X78n1553_008:0451a20": "葉佛時曾住此山 有學人問。大修行底人還落因",
    "X78n1553_008:0451a21": "果也無 對云。不落因果。墮在野狐身。今請和尚代",
    "X78n1553_008:0451a22": "一轉語 師云。汝但問 老人便問。大修行底人還",
    "X78n1553_008:0451a23": "落因果也無 師云。不昧因果 老人於言下大悟。",
    "X78n1553_008:0451a24": "告辭 師云。某甲已免野狐身。住在山後。乞依亡僧",
    "X78n1553_008:0451b01": "燒送。[0451b01] 師令維那白槌告眾。齋後普請送亡僧。眾皆愕",
    "X78n1553_008:0451b02": "然。齋後。眾去山後。岩中果見一死野狐。積薪燒訖",
    "X78n1553_008:0451b03": " 師至晚上堂。舉前因緣次。黃檗便問。古人錯對一轉",
    "X78n1553_008:0451b04": "語。墮在野狐身。今人轉轉不錯。又且如何 師云。近",
    "X78n1553_008:0451b05": "前來。向汝道 檗近前打師一掌 師云。將謂胡鬚",
    "X78n1553_008:0451b06": "赤。更有赤鬚胡 時溈山在會下作典座。司馬頭陀",
    "X78n1553_008:0451b07": "舉野狐語問典座。作麼生 典座以手撼門扇三下",
    "X78n1553_008:0451b08": " 司馬云。大麤生 典座云。佛法不是者箇道理",
    "X78n1553_008:0451b09": " 後溈山舉黃檗問野狐話問仰山 山云。黃檗常用",
    "X78n1553_008:0451b10": "此機 溈山云。汝道天生得。從人得 仰山云。亦是",
    "X78n1553_008:0451b11": "稟受師承。亦是自宗通 溈山云。如是。如是 黃檗",
    "X78n1553_008:0451b12": "問。從上古人以何法示人。師良久 黃檗云。後代兒",
    "X78n1553_008:0451b13": "孫將何傳授 師云。將謂&#x511E;者漢是箇人。便歸方丈。",
    "X78n1553_008:0451b14": "[0451b14] 溈山一夜方丈中侍立。既久 師令撥爐中看有火",
    "X78n1553_008:0451b15": "麼 山撥云。無火 師自起。撥得一星火。挾示。云汝",
    "X78n1553_008:0451b16": "道無火。者箇是什麼。山因此有省 後一日。作務次。",
    "X78n1553_008:0451b17": "師問溈山云。還有火麼 溈山云。有 師云。在什麼",
    "X78n1553_008:0451b18": " 處。溈山把一堇柴吹度與師 師云。如蟲蝕木",
    "X78n1553_008:0451b19": " 因普請鋤地次。有僧聞鼓聲。舉起鋤頭。呵呵大笑而",
    "X78n1553_008:0451b20": "歸 師云。俊哉。從觀音門而入 後喚其僧。問云。&#x511E;",
    "X78n1553_008:0451b21": "適來見什麼道理 僧云。某甲肚飢。聞&#x76B7;聲。歸喫飯",
    "X78n1553_008:0451b22": " 師呵呵大笑。",
    "X78n1553_008:0451b23": "[0451b23] 問。如何是佛 師云。汝是阿誰 云。某甲 師云。汝",
    "X78n1553_008:0451b24": "識某甲否 云。分明箇 師乃&#x7AEA;起拂子問。汝見拂",
    "X78n1553_008:0451c01": "子否 云。見 師不顧。",
    "X78n1553_008:0451c02": "[0451c02] 師令僧。去章敬處。見伊上堂說法。&#x511E;便展開座具。禮",
    "X78n1553_008:0451c03": "拜起。將一隻鞋。以袖拂&#x5374;上塵。倒頭覆下。其僧到章",
    "X78n1553_008:0451c04": "敬處。一依師旨。章敬云。老僧罪過。",
    "X78n1553_008:0451c05": "[0451c05] 上堂云。併&#x5374;咽喉唇吻。速道將來 溈山云。某甲道",
    "X78n1553_008:0451c06": "不得。請和尚道 師云。不辭向&#x511E;道。他後喪我兒孫",
    "X78n1553_008:0451c07": " 五峰云。和尚亦須併&#x5374; 師云。無人處斫額望汝",
    "X78n1553_008:0451c08": " 雲岩云。某甲有道處。請和尚舉 師云。併&#x5374;咽喉",
    "X78n1553_008:0451c09": "唇吻。速道將來 岩云。師今有也 師云。喪兒孫",
    "X78n1553_008:0451c10": " 上堂云。我要一人去傳語西堂和尚。阿誰去得 五",
    "X78n1553_008:0451c11": "&#x5CEF;云。某甲去得 師云。&#x511E;作麼生傳語 峰云。待見",
    "X78n1553_008:0451c12": "西堂即道 師云。道什麼 峰云。&#x5374;來舉似和尚",
    "X78n1553_008:0451c13": " 師童年之時。隨母入寺拜佛。指尊像問母。此是何物",
    "X78n1553_008:0451c14": " 母云。是佛 童云。形容似人。我後亦當作焉。",
    "X78n1553_008:0451c15": "[0451c15] 師凡作務執勞。必先於眾。眾不忍其勞。密收作具而",
    "X78n1553_008:0451c16": "請息之。師云。吾無德矣。爭合勞人。既&#x5FA7;求作具不獲。",
    "X78n1553_008:0451c17": "而亦不食。故有一日不作。一日不食之言流播寰宇",
    "X78n1553_008:0451c18": "矣 師於元和九年正月十七日示寂。春秋九十五。",
    "X78n1553_008:0451c19": "長慶元年。&#x52C5;諡大智禪師。塔曰大勝寶輪。",
    "X78n1553_008:0451c20": "筠州黃檗鷲峰山斷際禪師者[0451c20] 閩中人也。幼於本州",
    "X78n1553_008:0451c21": "黃檗山出家。眉間隆起如珠。音詞暢潤。志意沖澹。後",
    "X78n1553_008:0451c22": "遊天台。逢一僧。如舊識。乃同行。屬澗水瀑漲。師倚杖",
    "X78n1553_008:0451c23": "而止。其僧率師同過。師云。請兄先過。其僧&#x5374;浮笠於",
    "X78n1553_008:0451c24": "水上便過。[0451c24] 師云。我&#x5374;共箇梢子行。悔不一棒打殺",
    "X78n1553_008:0452a01": " 有僧辭歸宗 宗云。往甚處去 云。諸方學五味禪",
    "X78n1553_008:0452a02": "去 宗云。諸方有五味禪。我者裏秖是一味禪 僧",
    "X78n1553_008:0452a03": "云。如何是一味禪 宗便打 僧云。會也。會也 宗",
    "X78n1553_008:0452a04": "云。道。道。僧擬開口 宗又打。[0452a04] 其僧後到師處。師問。什",
    "X78n1553_008:0452a05": "麼處來 云。歸宗來 師云。歸宗有何言句。僧遂舉",
    "X78n1553_008:0452a06": "前話。[0452a06] 師乃上堂。舉此因緣云。馬大師出八十四人善",
    "X78n1553_008:0452a07": "知識。問著箇箇屙漉漉地。秖有皈宗較些子。",
    "X78n1553_008:0452a08": "[0452a08] 師在鹽官會裏。大中帝為沙彌。師於佛殿禮佛 沙",
    "X78n1553_008:0452a09": "彌云。不著佛。求不著法求。不著眾求。長老禮拜。當何",
    "X78n1553_008:0452a10": "所求 師云。不著佛。求不著法求。不著眾求。常禮如",
    "X78n1553_008:0452a11": "是事 沙彌云。用禮何為 師便掌 沙彌云。太麤",
    "X78n1553_008:0452a12": "生。 師云。者裏是什麼所在。說麤說細。隨後又掌。",
    "X78n1553_008:0452a13": " 沙彌便走。",
    "X78n1553_008:0452a14": "[0452a14] 師行&#x811A;時。到南泉。一日齋時。捧&#x9262;向南泉位上坐。南",
    "X78n1553_008:0452a15": "泉下來。見便問。長老什麼年中行道 師云。威音王",
    "X78n1553_008:0452a16": "已前 南泉云。猶是王老師孫在。師便移下座 師",
    "X78n1553_008:0452a17": "一日出次。南泉云。如許大身材。戴箇些子大笠 師",
    "X78n1553_008:0452a18": "云。三千大千世界總在裏許 南泉云。王老師[口*爾]。師",
    "X78n1553_008:0452a19": "戴笠便行 師一日在茶堂內坐 南泉下來問。定",
    "X78n1553_008:0452a20": "慧等學。明見佛性。此理如何 師云。十二時中不依",
    "X78n1553_008:0452a21": "倚一物 泉云。莫便是長老見處麼 師云。不敢",
    "X78n1553_008:0452a22": " 泉云。漿水錢且置。草鞋錢教什麼人還 師便休",
    "X78n1553_008:0452a23": " 溈山後舉此因緣問仰山。莫是黃檗構他南泉不得",
    "X78n1553_008:0452a24": "麼 仰山云。不然。須知黃檗有陷虎之機 溈山云。",
    "X78n1553_008:0452b01": "子見處得與麼長。",
    "X78n1553_008:0452b02": "[0452b02] 一日普請 南泉問。什麼處去 師云。擇菜去 泉",
    "X78n1553_008:0452b03": "云。將什麼擇 師&#x7AEA;起刀子 泉云。秖解作賓。不解",
    "X78n1553_008:0452b04": "作主 師扣刀三下。",
    "X78n1553_008:0452b05": "[0452b05] 一日。五人新到。同時相看。四人禮拜。一人不禮拜。以",
    "X78n1553_008:0452b06": "手畫一圓相而立 師云。還知道好隻獵犬麼 云。",
    "X78n1553_008:0452b07": "尋羚羊氣來 師云。羚什無氣。汝向什麼處尋 云。",
    "X78n1553_008:0452b08": "尋羚羊蹤來 師云。羚羊無蹤。汝向什麼處尋 云。",
    "X78n1553_008:0452b09": "與麼則死羚羊也。師便休。",
    "X78n1553_008:0452b10": "[0452b10] 來曰昇座。退。問昨日尋羚羊僧出來 其僧便出",
    "X78n1553_008:0452b11": " 師云。老僧昨日後頭未有語在。作麼生 其僧無語",
    "X78n1553_008:0452b12": " 師云。將謂本色衲僧。元來秖是義學沙門。",
    "X78n1553_008:0452b13": "[0452b13] 師曾散眾。在洪州開元寺。裴相公一日入寺行次。見",
    "X78n1553_008:0452b14": "壁畫。乃問寺主。者畫者是什麼 寺主云。畫高僧。[0452b14] 相",
    "X78n1553_008:0452b15": " 公云。形影在者裏。高僧在什麼處 寺主無對",
    "X78n1553_008:0452b16": " 相公云。此間莫有禪僧麼 寺主云。有一人 相公",
    "X78n1553_008:0452b17": "遂請師相見。乃舉前話問師 師召云。裴休 休應嗒",
    "X78n1553_008:0452b18": "師云。在什麼處 相公於言下有省。乃再請師開堂。",
    "X78n1553_008:0452b19": "[0452b19] 上堂云。汝等諸人盡是&#x5647;酒糟漢。與麼行&#x811A;。笑殺他",
    "X78n1553_008:0452b20": "人。總似與麼容易。何處更有今日。汝還知大唐國裏",
    "X78n1553_008:0452b21": "無禪師麼 時有僧問。秖如諸方匡徒領眾。為什麼",
    "X78n1553_008:0452b22": "&#x5374;道無禪師 師云。不道無禪。秖道無師 後溈山",
    "X78n1553_008:0452b23": "舉此因緣問仰山云。意作麼生 仰山云。鵝王擇乳。",
    "X78n1553_008:0452b24": "素非鴨類 溈山云。此實難辨。",
    "X78n1553_008:0452c01": "[0452c01] 裴相一日托一尊佛於師前。[跍*月]跪云。請師安名 師",
    "X78n1553_008:0452c02": "召云。裴休 休應喏 師云。與汝安名竟 相公便",
    "X78n1553_008:0452c03": "禮拜。",
    "X78n1553_008:0452c04": "[0452c04] 相公一日上詩一章 師接得便坐&#x5374;。乃問。會麼",
    "X78n1553_008:0452c05": " 相公云。不會 師云。與麼不會。猶較些子。若形紙墨。",
    "X78n1553_008:0452c06": "何有吾宗。[0452c06] 詩曰。",
    "X78n1553_008:0452c07": " 自從大士傳心印  額有圓珠七尺身",
    "X78n1553_008:0452c08": " 掛錫十年棲蜀水  浮杯今日渡漳&#x6FF5;",
    "X78n1553_008:0452c09": " 一千龍象隨高步  萬里香華結勝因",
    "X78n1553_008:0452c10": " 願欲事師為弟子  不知將法付何人",
    "X78n1553_008:0452c11": "[0452c11] 師答曰。",
    "X78n1553_008:0452c12": " 心如大海無邊際  口吐紅蓮養病身",
    "X78n1553_008:0452c13": " 雖有一雙無事手  不曾祗接等閑人",
    "X78n1553_008:0452c14": "[0452c14] 夫學道者。先須併&#x5374;雜學諸緣。決定不求。決定不著。",
    "X78n1553_008:0452c15": "聞甚深法。恰似清風屆耳。瞥然而過。更不追尋。是為",
    "X78n1553_008:0452c16": "甚深。入如來禪。離生禪想。從上祖師。唯傳一心。更無",
    "X78n1553_008:0452c17": "異法。指心是佛。頓超等妙二覺之表。決定不流至第",
    "X78n1553_008:0452c18": "二念。始似入我宗門。如斯之法。汝取次人到者裏。擬",
    "X78n1553_008:0452c19": "作麼生學。所以道。擬心時。被擬心魔縛。非擬心時。又",
    "X78n1553_008:0452c20": "被非擬心魔縛。非非擬心時。又被非非擬心魔縛。魔",
    "X78n1553_008:0452c21": "非外來。出自&#x511E;心。唯有無神通菩薩足跡不可尋。[0452c21] 若",
    "X78n1553_008:0452c22": "於一切時中。心有常見。即是常見外道。若觀一切法",
    "X78n1553_008:0452c23": "空作空見。即是斷見外道。所以三界唯心。萬法唯識。",
    "X78n1553_008:0452c24": "此猶是對外道邪見人說。若說法身以為極果。此對",
    "X78n1553_008:0453a01": "三賢十聖人言。故佛地斷二愚。一者微細所知愚。二",
    "X78n1553_008:0453a02": "者極微細所知愚。佛既如是。更說什麼等妙二覺所",
    "X78n1553_008:0453a03": "知。[0453a03] 一切人但欲向明。不欲向暗。但欲求悟。不愛煩惱。",
    "X78n1553_008:0453a04": "便道佛是覺。眾生是妄。若作如是見解。百劫千生輪",
    "X78n1553_008:0453a05": "迴六道。更無斷絕。何以故。為謗諸佛本源自性故。他",
    "X78n1553_008:0453a06": "分明向&#x511E;道。佛且不明。眾生且不暗。法無明暗故。佛",
    "X78n1553_008:0453a07": "且不強。眾生且不弱。法無強弱故。佛且不智。眾生且",
    "X78n1553_008:0453a08": "不愚。法無愚智故。是你出頭總道解禪。開著口便病",
    "X78n1553_008:0453a09": "發。不說本。秖說末。不說迷。秖說悟。不曾說體。秖說用。",
    "X78n1553_008:0453a10": "總無&#x511E;話論處。[0453a10] 他一切法且本不有。今亦不無。緣起",
    "X78n1553_008:0453a11": "不有。緣滅不無。本亦不有。本非本故。心亦不心。心非",
    "X78n1553_008:0453a12": "心故。相亦非相。相非相故。所以道。無法無本心。始解",
    "X78n1553_008:0453a13": "心心法。法即非法。非法即法。無法無非法故。是心心",
    "X78n1553_008:0453a14": "法。忽然瞥起一念。了知如幻如化。即流入過去佛。過",
    "X78n1553_008:0453a15": "去佛且不有。未來佛且不無。又且不喚作未來佛。現",
    "X78n1553_008:0453a16": "在念念不住。不喚作現在佛。佛若起時。即不擬他是",
    "X78n1553_008:0453a17": "覺是迷。是善是惡。&#x8F19;不得執滯他。斷絕他。如一念瞥",
    "X78n1553_008:0453a18": "起。千重關&#x93C1;&#x93C1;不得。萬丈繩索。繫他不住。[0453a18] 既若如是。",
    "X78n1553_008:0453a19": "爭合便擬滅他止他。分明向&#x511E;道爾燄識。&#x511E;作麼生",
    "X78n1553_008:0453a20": "擬斷他。喻如陽燄。&#x511E;道近。十方世界求不可得。始道",
    "X78n1553_008:0453a21": "遠。看時秖在目前。&#x511E;擬&#x8D82;他。他又轉遠去。&#x511E;始避他。",
    "X78n1553_008:0453a22": "他又來逐。&#x511E;取又不得。捨又不得。既若如此。故知一",
    "X78n1553_008:0453a23": "切法性自爾。即不用愁他慮他。[0453a23] 如言前念是凡。後念",
    "X78n1553_008:0453a24": "是聖。如手翻覆一般。此是三乘教之極也。據我宗門",
    "X78n1553_008:0453b01": "中。前念且不是凡。後念且不是聖。前念不是佛。後念",
    "X78n1553_008:0453b02": "不是眾生。所以一切色是佛色。一切聲是佛聲。舉著",
    "X78n1553_008:0453b03": "一理。一切理皆然。見一事。見一切事。見一心。見一切",
    "X78n1553_008:0453b04": "心。見一道。見一切道。一切處無不是道。見一塵。十方",
    "X78n1553_008:0453b05": "世界山河大地皆然。見一滴水。即見十方世界。一切",
    "X78n1553_008:0453b06": "性水。又見一切法。即見一切心。一切法本空。心即不",
    "X78n1553_008:0453b07": "無。不無即妙有。有亦不有。不有即有。即真空妙有。既",
    "X78n1553_008:0453b08": "若如是。十方&#x8657;空世界。不出我之一心。一切微塵國",
    "X78n1553_008:0453b09": "土。不出我之一念。若然。說什麼內之與外。如蜜性甜。",
    "X78n1553_008:0453b10": "一切蜜皆然。不可者箇蜜甜。餘底苦也。何處有與麼",
    "X78n1553_008:0453b11": "事。[0453b11] 所以道。&#x8657;空無內外。法性自爾。&#x8657;空無中間。法性",
    "X78n1553_008:0453b12": "自爾。故眾生即佛。佛即眾生。眾生與佛。元同一體。生",
    "X78n1553_008:0453b13": "死涅槃。有為無為。元同一體。世間出世間。乃至六道",
    "X78n1553_008:0453b14": "四生。山河大地。有性無性。亦同一體。言同者。名相亦",
    "X78n1553_008:0453b15": "空。有亦空。無亦空。盡恒沙世界元是一空。既若如此。",
    "X78n1553_008:0453b16": "何處有佛度眾生。何處有眾生受佛度。何故如此。萬",
    "X78n1553_008:0453b17": "法之性自爾故。若作自然見。即落自然外道。若作無",
    "X78n1553_008:0453b18": "我．無我所見。墮在三賢十聖位中。[0453b18] &#x511E;如今云何將一",
    "X78n1553_008:0453b19": "尺一寸。便擬度量&#x8657;空。他分明向汝道。法法不相到。",
    "X78n1553_008:0453b20": "法自寂故。當處自住。當處自真。以身空故名法空。以",
    "X78n1553_008:0453b21": "心空故名性空。身心總空。故名法性空。乃至千途異",
    "X78n1553_008:0453b22": "說。皆不離&#x511E;之本心。如今說菩提涅槃。真如佛性．二",
    "X78n1553_008:0453b23": "乘菩薩者。皆指葉為黃金．拳掌之說。若也展手之時。",
    "X78n1553_008:0453b24": "一切大眾。若天若人。皆見掌中都無一物。所以道。本",
    "X78n1553_008:0453c01": "來無一物。何處有塵埃。本既無物。三際亦無所有。故",
    "X78n1553_008:0453c02": "學道人單刀直入。須見者箇意始得。[0453c02] 故達磨大師從",
    "X78n1553_008:0453c03": "西天來至此土。經多少國土。秖覓得可大師一人。密",
    "X78n1553_008:0453c04": "傳心印。印&#x511E;本心。以心印法。以法印心。心心不異。心",
    "X78n1553_008:0453c05": "既如此。法亦如此。同真際。等法性。法性空中。誰是授",
    "X78n1553_008:0453c06": "記人。誰是成佛人。誰是得法人。他分明向&#x511E;道。菩提",
    "X78n1553_008:0453c07": "者。不可以身得。身無相故。不可以心得。心無相故。不",
    "X78n1553_008:0453c08": "可以性得。性即便是本源自性天真佛故。不可以佛",
    "X78n1553_008:0453c09": "更得佛。不可以無相更得無相。不可以空更得空。不",
    "X78n1553_008:0453c10": "可以道更得道。本無所得。無得亦不可得。所以道。無",
    "X78n1553_008:0453c11": "一法可得。秖教&#x511E;了取本心。當下了時。不得了相。無",
    "X78n1553_008:0453c12": "了無不了相亦不可得。[0453c12] 如此之法。得者即得。得者。不",
    "X78n1553_008:0453c13": "自覺知。不得者。亦不自覺知。如此之法。從上已來。有",
    "X78n1553_008:0453c14": "幾人得知。所以道。天下忘己者有幾人。如今於一機",
    "X78n1553_008:0453c15": "一境。一經一教。一世一時。一名一字。六根門前領得。",
    "X78n1553_008:0453c16": "與機關木人何別。忽有一人出來。不於一名一相上",
    "X78n1553_008:0453c17": "作解者。我說此人盡十方世界覓者箇人不可得。以",
    "X78n1553_008:0453c18": "無第二人故。繼於祖位。亦云釋種。無雜純一故。[0453c18] 言王",
    "X78n1553_008:0453c19": "若成佛時。王子亦隨出家。此意大難知。秖教&#x511E;。莫覓。",
    "X78n1553_008:0453c20": "覓便失&#x5374;。如癡人。山中&#x544C;一聲。響從谷出。便走下山。",
    "X78n1553_008:0453c21": "&#x8D82;及乎覓不得。又&#x544C;一聲。山上響。又應。亦走上。山上",
    "X78n1553_008:0453c22": "&#x8D82;。如是千生萬劫。秖是尋聲逐響人。&#x8657;生浪死漢。汝",
    "X78n1553_008:0453c23": "若無聲。亦無其響。涅槃者。無聞．無知．無聲．絕跡．絕蹤。",
    "X78n1553_008:0453c24": "若得如是。稍與祖師&#x96A3;房也。",
    "X78n1553_008:0454a01": "[0454a01] 問。如王庫藏內。都無如是刀。伏願誨示 師云。王庫",
    "X78n1553_008:0454a02": "藏者。即&#x8657;空性也。能攝十方&#x8657;空世界。皆總不出&#x511E;",
    "X78n1553_008:0454a03": "心。亦謂之&#x8657;空菩薩。&#x511E;若道是有是無．非有非無。總",
    "X78n1553_008:0454a04": "成羖羊角。羖羊角者。即&#x511E;求覓者也 問。王庫藏中",
    "X78n1553_008:0454a05": "有真刀否 師云。此亦是羖羊角 云。若王庫藏中",
    "X78n1553_008:0454a06": "本無真刀。何故云。王子持王庫中真刀出至異國。何",
    "X78n1553_008:0454a07": "得言無 師云。持刀出者。此喻如來使者。&#x511E;若言王",
    "X78n1553_008:0454a08": "子持王庫中真刀出去者。庫中應空去也。本源&#x8657;空",
    "X78n1553_008:0454a09": "性。不可被異人將去。是什麼語。設&#x511E;有者。皆名羖羊",
    "X78n1553_008:0454a10": "角 問。迦葉受佛心印。得為傳語入否 師云。是",
    "X78n1553_008:0454a11": " 云。若是傳語人。應不離得羖羊角 師云。迦葉自領",
    "X78n1553_008:0454a12": "得本心。所以不是羖羊角。若以領得如來心。見如來",
    "X78n1553_008:0454a13": "意。見如來色相者。即屬如來使。為傳語人。所以阿難",
    "X78n1553_008:0454a14": "為侍者二十年。但見如來色相。所以被佛呵云。唯觀",
    "X78n1553_008:0454a15": "救世者。不能離得羖羊角。",
    "X78n1553_008:0454a16": "[0454a16] 問。執&#x5292;於瞿曇前者。如何 師云。五百菩薩得宿命",
    "X78n1553_008:0454a17": "智。見過去生業障。五百者。即&#x511E;五陰身是。以見此宿",
    "X78n1553_008:0454a18": "障故。求佛求菩提涅槃。所以文殊將智解&#x5292;。害此有",
    "X78n1553_008:0454a19": "見佛心故。故言&#x511E;當善害 云。何者是&#x5292; 師云。解",
    "X78n1553_008:0454a20": "心是&#x5292; 云。解心既是&#x5292;。斷此有見佛心。秖如能斷",
    "X78n1553_008:0454a21": "見心。何能除得 師云。還將&#x511E;無分別智。斷此有見",
    "X78n1553_008:0454a22": "分別心 云。如作有見。有求佛心。將無分別智&#x5292;斷。",
    "X78n1553_008:0454a23": "爭奈有智&#x5292;在何 師云。若無分別智。害有見無見。",
    "X78n1553_008:0454a24": "無分別智亦不可得 云。不可以智更斷智。不可以",
    "X78n1553_008:0454b01": "&#x5292;更斷&#x5292; 師云。&#x5292;自害&#x5292;。&#x5292;&#x5292;相害。即&#x5292;亦不可",
    "X78n1553_008:0454b02": "得。智自害智。智智相害。即智亦不可得。母子俱喪。亦",
    "X78n1553_008:0454b03": "復如是。",
    "X78n1553_008:0454b04": "[0454b04] 問。如何是見性 師云。性即是見。見即是性。不可以",
    "X78n1553_008:0454b05": "性更見性。聞即是性。不可以性更聞性。秖&#x511E;作性見。",
    "X78n1553_008:0454b06": "能聞能見性。便有一異法生。他分明道。所可見者。不",
    "X78n1553_008:0454b07": "可更見。&#x511E;云何頭上更著頭。他分明道。如盤中散珠。",
    "X78n1553_008:0454b08": "大者大圓。小者小圓。各各不相知。各各不相礙。起時",
    "X78n1553_008:0454b09": "不言我起。滅時不言我滅。所以四生六道。未有不如",
    "X78n1553_008:0454b10": "時。[0454b10] 且眾生不見佛。佛不見眾生。四果不見四向。四向",
    "X78n1553_008:0454b11": "不見四果。三賢十聖不見等妙二覺。等妙二覺不見",
    "X78n1553_008:0454b12": "三賢十聖。乃至水不見火。火不見水。地不見風。風不",
    "X78n1553_008:0454b13": "見地。眾生不入法界。佛不出法界。所以法性無去來。",
    "X78n1553_008:0454b14": "無能所見。既如此。因什麼道我見我聞。於善知識處",
    "X78n1553_008:0454b15": "得契悟。善知識與我說法。諸佛出世與眾生說法。迦",
    "X78n1553_008:0454b16": "旃延祗為以生滅心傳實相法。被淨名呵責。分明道。",
    "X78n1553_008:0454b17": "一切法本來無縛。何用解。他本來不染。何用淨。他故",
    "X78n1553_008:0454b18": "云。實相如是。豈可說乎。汝今秖成是非心．染淨心。學",
    "X78n1553_008:0454b19": "得一知一解。繞天下行。見人便擬定當取。誰有心眼。",
    "X78n1553_008:0454b20": "誰強誰弱。若也如此。天地懸殊。更說什麼見性。",
    "X78n1553_008:0454b21": "[0454b21] 問。既言性即見。見即性。秖如性。自無障礙。無齊限。云",
    "X78n1553_008:0454b22": "何隔物即不見。又於&#x8657;空中。近即見。遠即不見者。如",
    "X78n1553_008:0454b23": "何 師云。此是&#x511E;妄生異見。若言隔物不見。無物言",
    "X78n1553_008:0454b24": "見。便謂性有隔礙者。全無交涉。性且非見非不見。法",
    "X78n1553_008:0454c01": "亦非見非不見。若見性人。何處不是我之本性。所以",
    "X78n1553_008:0454c02": "六道四生．山河大地。總是我之性淨明體。故云。見色",
    "X78n1553_008:0454c03": "便見心。色心不異故。秖為取相作見聞覺知。去&#x5374;前",
    "X78n1553_008:0454c04": "物。始擬得見者。即墮二乘人中依通見解也。&#x8657;空中。",
    "X78n1553_008:0454c05": "近則見。遠則不見。此是外道中收。分明道。非內亦非",
    "X78n1553_008:0454c06": "外。非近亦非遠。近而不可見者。萬物之性也。近尚不",
    "X78n1553_008:0454c07": "可見。更道遠而不可見。有什麼意智。",
    "X78n1553_008:0454c08": "[0454c08] 問。學人不會。和尚如何指示 師云。我無一物。從來",
    "X78n1553_008:0454c09": "不曾將一物與人。&#x511E;無始已來。秖為被人指示。覓契",
    "X78n1553_008:0454c10": "覓會。此可不是弟子與師俱陷王難。&#x511E;但知一念不",
    "X78n1553_008:0454c11": "受。即是無受身。一念不想。即是無想身。決定不遷流",
    "X78n1553_008:0454c12": "造作。即是無行身。莫思量卜度分別。即是無識身。[0454c12] &#x511E;",
    "X78n1553_008:0454c13": "如今纔瞥起一念。即入十二因緣。無明緣行。亦因亦",
    "X78n1553_008:0454c14": "果。乃至老死。亦因亦果。故善財童子一百一十處求",
    "X78n1553_008:0454c15": "善知識。秖向十二因緣中求。最後見彌勒。彌勒&#x5374;指",
    "X78n1553_008:0454c16": "見文殊。文殊者。即汝本地無明。若心心別異。向外求",
    "X78n1553_008:0454c17": "善知識者。一念纔生即滅。纔滅又生。所以汝等比丘。",
    "X78n1553_008:0454c18": "亦生亦老。亦病亦死。酬因答果已來。即五聚之生滅。",
    "X78n1553_008:0454c19": "五聚者。五陰也。一念不起。即十八界空。即身便是菩",
    "X78n1553_008:0454c20": "提華果。即心便是靈智。亦云靈臺。若有所住著。即身",
    "X78n1553_008:0454c21": "為死屍。亦云守死屍鬼。",
    "X78n1553_008:0454c22": "[0454c22] 問。淨名默然。文殊讚歎云。是真入不二法門。如何",
    "X78n1553_008:0454c23": " 師云。不二法門。即&#x511E;本心也。說與不說。即有起滅。無",
    "X78n1553_008:0454c24": "言說時。無所顯示。故文殊讚歎。[0454c24] 云。淨名不說時。聲有",
    "X78n1553_008:0455a01": "斷滅否 師云。語即默。默即語。語默不二。故云聲之",
    "X78n1553_008:0455a02": "實性亦無斷滅。文殊本聞亦不斷滅。所以如來常說。",
    "X78n1553_008:0455a03": "未曾有不說時。如來說即是法。法即是說。法說不二",
    "X78n1553_008:0455a04": "故。乃至報化二身。菩薩聲聞。山河大地。水鳥樹林。一",
    "X78n1553_008:0455a05": "時說法。所以語亦說。默亦說。終日說而未&#x751E;說。既若",
    "X78n1553_008:0455a06": "如是。但以默為本。",
    "X78n1553_008:0455a07": "[0455a07] 問。聲聞人藏形於三界。不能藏於菩提者。如何 師",
    "X78n1553_008:0455a08": "云。形者。質也。聲聞人但能斷三界見修。已離煩惱。不",
    "X78n1553_008:0455a09": "能藏於菩提。故還被魔王。於菩提中捉得。於林中宴",
    "X78n1553_008:0455a10": "坐。還成微細見菩提心也。菩薩人已於三界菩提決",
    "X78n1553_008:0455a11": "定不捨不取。不取故。七大中覓他不得。不捨故。外魔",
    "X78n1553_008:0455a12": "亦覓他不得。&#x511E;但擬著一法。印子早成也。[0455a12] 印著有。即",
    "X78n1553_008:0455a13": "六道四生文出。印著空。即無相文現。如今但知決定",
    "X78n1553_008:0455a14": "不印一切物。此印為&#x8657;空。不一不二。空本不空。印本",
    "X78n1553_008:0455a15": "不有。十方&#x8657;空世界。諸佛出世。如見電光一般。觀一",
    "X78n1553_008:0455a16": "切蠢動含靈。如響一般。見十方微塵國土。恰似海中",
    "X78n1553_008:0455a17": "一滴水相似。聞一切甚深法。如幻如化。心心不異。法",
    "X78n1553_008:0455a18": "法不異。乃至千經萬論。秖為&#x511E;之一心。若能不取一",
    "X78n1553_008:0455a19": "切相。故言如是一心中。方便勤莊嚴。",
    "X78n1553_008:0455a20": "[0455a20] 問。如我昔為歌利王割截身體。如何 師云。仙人者。",
    "X78n1553_008:0455a21": "即是&#x511E;心。歌利王者。好求也。不守王位。謂之貪利。如",
    "X78n1553_008:0455a22": "今學人。積功累德。見者便擬學。與歌利王何別。如見",
    "X78n1553_008:0455a23": "色時。壞&#x5374;仙人眼。聞聲時。壞&#x5374;仙人耳。乃至覺知時。",
    "X78n1553_008:0455a24": "亦復如是。喚作節節支解 云。秖如仙人忍時。不合",
    "X78n1553_008:0455b01": "更有節節支解。不可一心忍。一心不忍也 師云。&#x511E;",
    "X78n1553_008:0455b02": "作無生見．忍辱解．無求解。總是傷損 云。仙人被割",
    "X78n1553_008:0455b03": "時。還知痛否 師云。痛 云。此中無受者。是誰受痛",
    "X78n1553_008:0455b04": "師云。&#x511E;既不痛。出頭來覓箇什麼。",
    "X78n1553_008:0455b05": "[0455b05] 問。然燈佛授記。為在五百歲中。五百歲外 師云。五",
    "X78n1553_008:0455b06": "百歲中不得授記。所言授記者。&#x511E;本心決定不忘不",
    "X78n1553_008:0455b07": "失。有為中不取菩提。但以了世非世。亦不出五百歲",
    "X78n1553_008:0455b08": "外別得授記。亦不於五百歲中得授記 云。了世非",
    "X78n1553_008:0455b09": "世三際相可得已否 師云。無一法可得 云。何故",
    "X78n1553_008:0455b10": "言頻經五百世。前後極時長 師云。五百世長遠。當",
    "X78n1553_008:0455b11": "知猶是仙人。故然燈授記時。實無少法可得。",
    "X78n1553_008:0455b12": "[0455b12] 問。教中云。銷我億劫顛倒想。不歷僧秖獲法身者。如",
    "X78n1553_008:0455b13": "何 師云。若以三無數劫修行。有所證得者。盡恒沙",
    "X78n1553_008:0455b14": "劫不得。若於一剎那中獲得法身。直了見性者。猶是",
    "X78n1553_008:0455b15": "三乘教之極談也。何以故。以見法身可獲故。皆屬不",
    "X78n1553_008:0455b16": "了義教中收。",
    "X78n1553_008:0455b17": "[0455b17] 問。見法頓了者。見祖師意否 師云。祖師心。出&#x8657;空",
    "X78n1553_008:0455b18": "外 云。有限劑否 師云。有無限劑。此皆數量對待",
    "X78n1553_008:0455b19": "之法。祖師心。且非有限量。非無限量。亦非非有無限",
    "X78n1553_008:0455b20": "量。以絕對故。&#x511E;如今學者。未能出得三乘教外。爭喚",
    "X78n1553_008:0455b21": "作禪師。分明向&#x511E;道。一等學禪。莫取次妄生異見。如",
    "X78n1553_008:0455b22": "人飲水。冷暖自知。一行一住。一剎那間。念念不異。若",
    "X78n1553_008:0455b23": "不如是。不免輪迴。",
    "X78n1553_008:0455b24": "[0455b24] 問。佛身無為。不墮諸數。何故佛身舍利八斛四斗",
    "X78n1553_008:0455c01": " 師云。&#x511E;作如是見。祗見假舍利。不見真舍利 云。舍",
    "X78n1553_008:0455c02": "利為是本有。為復功勳 師云。非是本有。亦非功勳",
    "X78n1553_008:0455c03": " 云。若非本有。又非功勳。何故如來舍利。唯鍊唯精。",
    "X78n1553_008:0455c04": "金骨常存 師乃呵云。&#x511E;作如此見解。爭喚作學禪",
    "X78n1553_008:0455c05": "人。&#x511E;見&#x8657;空。曾有骨否。諸佛心同太&#x8657;。覓什麼骨",
    "X78n1553_008:0455c06": " 云。如今既有舍利。此是何法 師云。此從&#x511E;妄想心",
    "X78n1553_008:0455c07": "生。即見舍利 云。和尚還有舍利否。請將出來看",
    "X78n1553_008:0455c08": " 師云。真舍利難見。&#x511E;但以十指撮盡妙高&#x5CEF;為微塵。",
    "X78n1553_008:0455c09": "即見真舍利。夫參禪學道。須得一切處不生心。秖論",
    "X78n1553_008:0455c10": "忘機即佛道隆。分別即魔軍盛。畢竟無毛頭許少法",
    "X78n1553_008:0455c11": "可得。",
    "X78n1553_008:0455c12": "[0455c12] 問。祖師傳法。付與何人 師云。無法與人 云。何故",
    "X78n1553_008:0455c13": "二祖請師安心 師云。&#x511E;若道有。二祖即合覓得心。",
    "X78n1553_008:0455c14": "覓心不可得故。所以道。與&#x511E;安心竟。若有所得。全歸",
    "X78n1553_008:0455c15": "生滅。",
    "X78n1553_008:0455c16": "[0455c16] 問。佛窮得無明否即 師云。無明即是一切諸佛得",
    "X78n1553_008:0455c17": "道之處。所以緣起是道場。所見一塵一色。便合無邊",
    "X78n1553_008:0455c18": "理性。舉足下足不離道場。道場者。無所得也。我向&#x511E;",
    "X78n1553_008:0455c19": "道。秖為無所得。名為坐道場 云。無明者。為明為暗",
    "X78n1553_008:0455c20": " 師云。非明非暗。明暗是代謝之法。無明且不明亦",
    "X78n1553_008:0455c21": "不暗。不明祇是本明。不明不暗。秖是本明。不明不暗。",
    "X78n1553_008:0455c22": "秖者一句子。亂&#x5374;天下人眼。所以道。假使滿世間。皆",
    "X78n1553_008:0455c23": "如舍利弗。盡思共度量。不能測佛智。其無礙慧出過",
    "X78n1553_008:0455c24": "&#x8657;空。無&#x511E;語論處。釋迦量等三千大千世界。忽有一",
    "X78n1553_008:0456a01": "菩薩出來一跨。跨&#x5374;。三千大千世界。不出普賢一毛",
    "X78n1553_008:0456a02": "孔。&#x511E;如今把什麼本領擬學他 云。既是學不得。為",
    "X78n1553_008:0456a03": "什麼道歸源性無二。方便有多門。如之何 師云。歸",
    "X78n1553_008:0456a04": "智。其無礙惠。出過&#x8657;空。無&#x511E;語論處。釋迦量等三千",
    "X78n1553_008:0456a05": "大千世界。忽有一菩薩出來一跨。跨&#x5374;三千大千世",
    "X78n1553_008:0456a06": "界。不出普賢一毛孔。&#x511E;如今把什麼本領擬學他",
    "X78n1553_008:0456a07": " 云。既是學不得。為什麼道歸源性無二。方便有多門。",
    "X78n1553_008:0456a08": "如之何 師云。歸源性無二者。無明實性即諸佛性。",
    "X78n1553_008:0456a09": "方便有多門者。聲聞人見無明生。亦見無明滅。緣覺",
    "X78n1553_008:0456a10": "人但見無明滅。不見無明生。念念證寂滅。諸佛見眾",
    "X78n1553_008:0456a11": "生。終日生而無生。終日滅而無滅。無生無滅。即大乘",
    "X78n1553_008:0456a12": "果。所以道。果滿菩提圓。花開世界起。[0456a12] 舉足即佛。下足",
    "X78n1553_008:0456a13": "即眾生。諸佛兩足尊者。即理足．變足．眾生足．生死涅",
    "X78n1553_008:0456a14": "槃一切等足。足故不求。是&#x511E;如今念念學佛。即嫌著",
    "X78n1553_008:0456a15": "眾生。若嫌著眾生。即是謗他十方諸佛。所以佛出世",
    "X78n1553_008:0456a16": "來。執除糞器。蠲除戲論之糞。秖教&#x511E;除&#x5374;從來學心．",
    "X78n1553_008:0456a17": "見心。除得盡。即不隨戲論。亦云般糞出。秖教&#x511E;不生",
    "X78n1553_008:0456a18": "心。心若不生。自然成大智。[0456a18] 大智者。決定不分別佛與",
    "X78n1553_008:0456a19": "眾生。一切盡不分別。始得入我曹溪門下。故自古先",
    "X78n1553_008:0456a20": "聖云。少人行我此法門。所以無行為法門。秖是一心",
    "X78n1553_008:0456a21": "門。一切人到者裏盡不敢入。不道全無。秖是少人得。",
    "X78n1553_008:0456a22": "今者即是佛。珍重 師於大中年中終于本山 唐",
    "X78n1553_008:0456a23": "宣宗&#x52C5;斷際禪師。塔曰廣業。"
}