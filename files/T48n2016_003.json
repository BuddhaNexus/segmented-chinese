{
    "T48n2016_003:0428a16": "宗鏡錄卷第三",
    "T48n2016_003:0428a18": "慧日永明寺主智覺禪師延壽集",
    "T48n2016_003:0428a19": "[0428a19] 夫教明一切萬法。至理虛玄。非有無之詮絕",
    "T48n2016_003:0428a20": "自他之性。若無一法自體。云何立宗。",
    "T48n2016_003:0428a21": "[0428a21] 答。若不立宗。學何歸趣。若論自他有無。皆是",
    "T48n2016_003:0428a22": "眾生識心分別。是對治門。從相待有。法身自",
    "T48n2016_003:0428a23": "體。中實理心。豈同幻有。不隨幻無。楞伽經云。",
    "T48n2016_003:0428a24": "佛言。大慧。譬如非牛馬性。牛馬性。其實非有",
    "T48n2016_003:0428a25": "非無。彼非無自相。古釋云。馬體上不得說牛",
    "T48n2016_003:0428a26": "性是有是無。然非無馬自體。以譬法身上不得",
    "T48n2016_003:0428a27": "說陰界入性是有是無。然非無法身自相。此",
    "T48n2016_003:0428a28": "法空之理。超過有無。即法身之性。然有趣有",
    "T48n2016_003:0428a29": "向。智背天真。無得無歸情生斷滅。但有之不",
    "T48n2016_003:0428b01": "用求真規宛爾。無之自然足。妙旨煥然。則寂",
    "T48n2016_003:0428b02": "爾有歸。恬然無間。頓超能所。不在有無。可謂",
    "T48n2016_003:0428b03": "真歸。能通至道矣。[0428b03] 問。以心為宗。如何是宗",
    "T48n2016_003:0428b04": "通之相。[0428b04] 答。內證自心第一義理。住自覺地。",
    "T48n2016_003:0428b05": "入聖智門。以此相應。名宗通相。此是行時。非",
    "T48n2016_003:0428b06": "是解時。因解成行。行成解絕。則言說道斷。心",
    "T48n2016_003:0428b07": "行處滅。如楞伽經云。佛告大慧。宗通者。謂緣",
    "T48n2016_003:0428b08": "自得勝進相。遠離言說文字妄想。趣無漏界",
    "T48n2016_003:0428b09": "自覺地自相。遠離一切虛妄覺想。降伏一切",
    "T48n2016_003:0428b10": "外道眾魔。緣自覺趣光明輝發。是名宗通相。",
    "T48n2016_003:0428b11": "所以悟心成祖。先聖相傳。故達磨大師云。明",
    "T48n2016_003:0428b12": "佛心宗。寸無差悟。行解相應。名之曰祖。又",
    "T48n2016_003:0428b13": "偈云。亦不&#x89A9;惡而生慊。亦不觀善而勤措。亦",
    "T48n2016_003:0428b14": "不捨愚而近賢。亦不拋迷而就悟。達大道兮。",
    "T48n2016_003:0428b15": "過量。通佛心兮。出度。不與凡聖同躔。超然。名",
    "T48n2016_003:0428b16": "之曰祖。[0428b16] 問。悟道明宗。如人飲水。冷暖自知。",
    "T48n2016_003:0428b17": "云何說其行相。[0428b17] 答。前已云。諸佛方便。不斷今",
    "T48n2016_003:0428b18": "時。密布深慈。不令孤棄。已明達者。終不發言。",
    "T48n2016_003:0428b19": "只為因疑故。問因問故答。此是本師。於楞伽",
    "T48n2016_003:0428b20": "會上。為十方諸大菩薩。來求法者。親說此二",
    "T48n2016_003:0428b21": "通。一宗通。二說通。宗通為菩薩。說通為童蒙。",
    "T48n2016_003:0428b22": "祖佛俯為初機童蒙。少垂開示。此約說通。只",
    "T48n2016_003:0428b23": "為從他覓法。隨語生解。恐執方便為真實。迷",
    "T48n2016_003:0428b24": "於宗通。是以分開二通之義。宗通者。謂緣自",
    "T48n2016_003:0428b25": "得勝進相。遠離言說文字妄想。乃至緣自覺",
    "T48n2016_003:0428b26": "趣光明輝發。若親到自覺地。光明發時。得云",
    "T48n2016_003:0428b27": "如人飲水。冷暖自知。如群盲眼開。分明照境。",
    "T48n2016_003:0428b28": "驗象真體。終不摸其尾牙。見乳正色。豈在談",
    "T48n2016_003:0428b29": "其鵠雪。當此具眼人前。若更說示。則不得稱",
    "T48n2016_003:0428c01": "知時名為大法師。實見月人。終不觀指。親到",
    "T48n2016_003:0428c02": "家者。自息問程。唯證相應。不俟言說。終不執",
    "T48n2016_003:0428c03": "指為月。亦不離指見月。如大涅槃經云。譬如",
    "T48n2016_003:0428c04": "有王。告一大臣。汝牽一象。以示盲者。爾時大",
    "T48n2016_003:0428c05": "臣。受王&#x52C5;已。多集眾盲。以象示之。時彼眾盲。",
    "T48n2016_003:0428c06": "各以手觸。大臣即還。而白王言。臣已示竟。爾",
    "T48n2016_003:0428c07": "時大王。即喚眾盲。各各問言。汝見象耶。眾盲",
    "T48n2016_003:0428c08": "各言。我已得見。王言。象為何類。其觸牙者。",
    "T48n2016_003:0428c09": "即言。象形。如蘆菔根。其觸耳者。言象如箕。其",
    "T48n2016_003:0428c10": "觸頭者。言象如石。其觸鼻者。言象如杵。其觸",
    "T48n2016_003:0428c11": "&#x811A;者。言象如木臼。其觸脊者。言象如床。其觸",
    "T48n2016_003:0428c12": "腹者。言象如瓮。其觸尾者。言象如繩。善男子。",
    "T48n2016_003:0428c13": "如彼眾盲。不說象體。亦非不說。若是眾相。悉",
    "T48n2016_003:0428c14": "非象者。離是之外。更無別象。善男子。王喻如",
    "T48n2016_003:0428c15": "來應正遍知。臣喻方等大涅槃經。象喻佛性。",
    "T48n2016_003:0428c16": "盲喻一切無明眾生。是諸眾生聞佛說已。或",
    "T48n2016_003:0428c17": "作是言。色是佛性。何以故。是色雖滅。次第相",
    "T48n2016_003:0428c18": "續。是故獲得無上如來三十二相如來常色。",
    "T48n2016_003:0428c19": "如來色者。常不斷故。是說色名為佛性。譬如",
    "T48n2016_003:0428c20": "真金。質雖遷變。色常不異。或時作釧作盤。然",
    "T48n2016_003:0428c21": "其黃色初無改易。眾生佛性。亦復如是。質雖",
    "T48n2016_003:0428c22": "無常。而色是常。以是故。說色為佛性。乃至說",
    "T48n2016_003:0428c23": "受想行識等為佛性。又有說言。離陰有我。我",
    "T48n2016_003:0428c24": "是佛性。如彼盲人。各各說象。雖不得實。非不",
    "T48n2016_003:0428c25": "說象。說佛性者。亦復如是。非即六法。不離六",
    "T48n2016_003:0428c26": "法。善男子。是故我說眾生佛性。非色不離色。",
    "T48n2016_003:0428c27": "乃至非我不離我。善男子。有諸外道。雖說有",
    "T48n2016_003:0428c28": "我。而實無我。眾生我者。即是五陰。離陰之外。",
    "T48n2016_003:0428c29": "更無別我。善男子。譬如莖葉鬚臺。合為蓮華。",
    "T48n2016_003:0429a01": "離是之外。更無別華。又佛言。善男子。是諸外",
    "T48n2016_003:0429a02": "道。癡如小兒。無慧方便。不能了達。常與無常。",
    "T48n2016_003:0429a03": "苦與樂。淨不淨。我無我。壽命非壽命。眾生非眾",
    "T48n2016_003:0429a04": "生。實非實。有非有。於佛法中。取少許分。虛妄",
    "T48n2016_003:0429a05": "計有。常樂我淨。而實不知常樂我淨。如生盲",
    "T48n2016_003:0429a06": "人。不識乳色。便問他言。乳色何似。他人答言。",
    "T48n2016_003:0429a07": "色白如貝。盲人復問。是乳色者。如貝[革*卬]耶。答",
    "T48n2016_003:0429a08": "言不也。復問。貝色為何似耶。答言。猶稻米粖。",
    "T48n2016_003:0429a09": "盲人復問。乳色柔軟。如稻米粖耶。稻米粖者。",
    "T48n2016_003:0429a10": "復何所似。答言。猶如雨雪。盲人復言。彼稻米",
    "T48n2016_003:0429a11": "粖冷如雪耶。雪復何似。答言。猶如白鵠。是生",
    "T48n2016_003:0429a12": "盲人。雖聞如是四種譬喻。終不能得識乳真",
    "T48n2016_003:0429a13": "色。是諸外道。亦復如是。終不能識常樂我淨。",
    "T48n2016_003:0429a14": "善男子。以是義故。我佛法中。有真實諦。非於",
    "T48n2016_003:0429a15": "外道。夫真實諦者。宗鏡所歸。未聞悟時。不信",
    "T48n2016_003:0429a16": "解者。所有說法。及自修行。皆成生滅折伏之",
    "T48n2016_003:0429a17": "門。不入無生究竟之道。如菴提遮女經云。爾",
    "T48n2016_003:0429a18": "時文殊師利。又問曰。頗有明知生而不生相。",
    "T48n2016_003:0429a19": "為生所留者不。答曰有。雖自明見。其力未充。",
    "T48n2016_003:0429a20": "而為生所留者是也。又問曰。頗有無知不識",
    "T48n2016_003:0429a21": "生性。而畢竟不為生所留者不。答曰無。所以",
    "T48n2016_003:0429a22": "者何。若不見生性。雖因調伏。少得安處。其不",
    "T48n2016_003:0429a23": "安之相。常為對治。若能見生性者。雖在不安",
    "T48n2016_003:0429a24": "之處。而安相常現前。若不如是知者。雖有種",
    "T48n2016_003:0429a25": "種勝辯談說。甚深典籍。而即是生滅心。說彼",
    "T48n2016_003:0429a26": "實相密要之言。如盲辯色。因他語故。說得青",
    "T48n2016_003:0429a27": "黃赤白黑。而不能自見色之正相。今不能見",
    "T48n2016_003:0429a28": "諸法者。亦復如是。但今為生所生。為死所死",
    "T48n2016_003:0429a29": "者。而有所說者。乃於其人。即無生死之義耶。",
    "T48n2016_003:0429b01": "若為常無常所繫者。亦復如是。當知大得空",
    "T48n2016_003:0429b02": "者亦不自得空。故說有空義耶。故知能了萬",
    "T48n2016_003:0429b03": "法無生之性。是為得道。大般若經云。佛言。善",
    "T48n2016_003:0429b04": "現。以一切法空無所有。皆不自在。虛誑不堅。",
    "T48n2016_003:0429b05": "故一切法。無生無起。無知無見。復次善現。一",
    "T48n2016_003:0429b06": "切法性。無所依止。無所繫屬。由此因緣。無生",
    "T48n2016_003:0429b07": "無起。無知無見。華嚴經云。如實法印。印諸業",
    "T48n2016_003:0429b08": "門。得法無生。住佛所住。觀無生性。印諸境界。",
    "T48n2016_003:0429b09": "諸佛護念。發心迴向。與諸法性。相應迴向。入",
    "T48n2016_003:0429b10": "無作法。成就所作方便。是以不了唯心之旨。",
    "T48n2016_003:0429b11": "未入宗鏡之人。向無生中。起貪癡之垢。於真",
    "T48n2016_003:0429b12": "空內。著境界之緣。以為對治。成其輪轉。若能",
    "T48n2016_003:0429b13": "返照。心境俱寂。如諸法無行經云。若菩薩見",
    "T48n2016_003:0429b14": "貪欲際。即是真際。見瞋恚際。即是真際。見愚",
    "T48n2016_003:0429b15": "癡際。即是真際。則能畢滅業障之罪。乃至凡",
    "T48n2016_003:0429b16": "夫愚人。不知諸法畢竟滅相故。自見其身。亦",
    "T48n2016_003:0429b17": "見他人。以是見故。便起身口意業。乃至不見",
    "T48n2016_003:0429b18": "佛。不見法。不見僧。是則不見一切法。若不見",
    "T48n2016_003:0429b19": "一切法。於諸法中。則不生疑。不生疑故。則不",
    "T48n2016_003:0429b20": "受一切法。不受一切法故。則自寂滅。不思議",
    "T48n2016_003:0429b21": "佛境界經云。爾時世尊。復語文殊師利菩薩",
    "T48n2016_003:0429b22": "言。童子。汝能了知如來所住平等法不。文殊",
    "T48n2016_003:0429b23": "師利菩薩言。世尊。我已了知。佛言。童子。何",
    "T48n2016_003:0429b24": "者是如來所住平等法。文殊師利菩薩言。世",
    "T48n2016_003:0429b25": "尊。一切凡夫。起貪瞋癡處。是如來所住平等",
    "T48n2016_003:0429b26": "法。佛言。童子。云何一切凡夫。起貪瞋癡處。是",
    "T48n2016_003:0429b27": "如來所住平等法。文殊師利菩薩言。世尊。一",
    "T48n2016_003:0429b28": "切凡夫。於空無相無願法中。起貪瞋癡。是故",
    "T48n2016_003:0429b29": "一切凡夫。起貪瞋癡處。即是如來所住平等",
    "T48n2016_003:0429c01": "法。佛言。童子。空豈是有法。而言於中。有貪瞋",
    "T48n2016_003:0429c02": "癡。文殊師利菩薩言。世尊。空是有。是故貪瞋",
    "T48n2016_003:0429c03": "癡亦是有。佛言。童子。空云何有。貪瞋癡。復云",
    "T48n2016_003:0429c04": "何有。文殊師利菩薩言。世尊。空以言說故有。",
    "T48n2016_003:0429c05": "貪瞋癡。亦以言說故有。如佛說。比丘有。無生",
    "T48n2016_003:0429c06": "無起。無作無為。非諸行法。此無生無起。無作",
    "T48n2016_003:0429c07": "無為非諸行法。非不有。若不有者。則於生起",
    "T48n2016_003:0429c08": "作為諸行之法。應無出離。以有。故言出離耳。",
    "T48n2016_003:0429c09": "此亦如是。若無有空。則於貪瞋癡。無有出離。",
    "T48n2016_003:0429c10": "以有。故說離貪等諸煩惱耳。中觀論偈云。從",
    "T48n2016_003:0429c11": "法不生法。亦不生非法。從非法不生。法。及於",
    "T48n2016_003:0429c12": "非法。直釋偈意。法即是有。如色心等。非法是",
    "T48n2016_003:0429c13": "無。如兔角等。若從法生法。如母生子。法生非",
    "T48n2016_003:0429c14": "法。如人生石女兒。從非法生法。如兔角生人。",
    "T48n2016_003:0429c15": "從非法生非法者。如龜毛生兔角。故般若假",
    "T48n2016_003:0429c16": "名論云。復有念言。若如來但證無所得者。佛",
    "T48n2016_003:0429c17": "法即一非是無邊。是故經言。如來說一切法。",
    "T48n2016_003:0429c18": "皆是佛法。佛法謂何。即無所得。未曾一法。有",
    "T48n2016_003:0429c19": "可得性。是故一切。無非佛法。云何一切。皆無",
    "T48n2016_003:0429c20": "所得。經云。一切法者。即非一切法。云何非",
    "T48n2016_003:0429c21": "耶。無生性故。若無生即無性。云何名一切法。",
    "T48n2016_003:0429c22": "於無性中。假言說故。一切法無有性者。即是",
    "T48n2016_003:0429c23": "眾生如來藏性。龐居士偈云。劫火燃天天不",
    "T48n2016_003:0429c24": "熱。嵐風吹動不聞聲。百川競注海不溢。五嶽",
    "T48n2016_003:0429c25": "名山不見形。澄清靜慮無蹤跡。千途盡總入",
    "T48n2016_003:0429c26": "無生。故知諸法從意成形。千途因心有像。一",
    "T48n2016_003:0429c27": "念澄寂。萬境曠然。元同不二之門。盡入無生",
    "T48n2016_003:0429c28": "之旨。所以傅大士行路難云。君不見。諸法但",
    "T48n2016_003:0429c29": "假空施設。寂靜無門為法門。一切法中心為",
    "T48n2016_003:0430a01": "主。余今不復得心原。究撿心原既不得。當知",
    "T48n2016_003:0430a02": "諸法併無根。又無生有二。如通心論云。一法",
    "T48n2016_003:0430a03": "性無生。妙理言法。至虛言性。本來自爾。名曰",
    "T48n2016_003:0430a04": "無生。二緣起無生。夫境由心現。故不從他生。",
    "T48n2016_003:0430a05": "心籍境起。故不自生。心境各異。故不共生。相",
    "T48n2016_003:0430a06": "因而有。故不無因生。亦云。一理無生。圓成實",
    "T48n2016_003:0430a07": "性。本不生故。二事無生。緣生之相。即無生故。",
    "T48n2016_003:0430a08": "止觀云。若釋金剛經。即轉無生意。度入不住",
    "T48n2016_003:0430a09": "門中。種種不住。不住色布施。不住聲香等布",
    "T48n2016_003:0430a10": "施。雖諸法不住。以無住法住般若中。即是入",
    "T48n2016_003:0430a11": "空。以無住法住世諦。即是入假。以無住法住",
    "T48n2016_003:0430a12": "實相。即是入中。此無住慧。即是金剛。三昧。能",
    "T48n2016_003:0430a13": "破盤石沙礫。徹至本際。又如釋迦牟尼入大",
    "T48n2016_003:0430a14": "寂定金剛三昧。天親無著論。開善廣解。詎出",
    "T48n2016_003:0430a15": "無生無住之意。若得此意。千經萬論。豁矣無",
    "T48n2016_003:0430a16": "疑。此是學觀之初章。思議之根本。釋異之妙",
    "T48n2016_003:0430a17": "慧。入道之指歸。綱骨曠大。事理具足。一解",
    "T48n2016_003:0430a18": "千從。法門自在。故知一切諸法。皆從無生性",
    "T48n2016_003:0430a19": "空而有。有而非有。不離俗而常真。非有而有。",
    "T48n2016_003:0430a20": "不離真而恒俗。則幻有立而無生顯。空有歷",
    "T48n2016_003:0430a21": "然。兩相泯而雙事存。真俗宛爾。斯則無生而",
    "T48n2016_003:0430a22": "無不生。不住二邊矣。如古德頌云。無生終不",
    "T48n2016_003:0430a23": "住。萬像徒流布。若作無生解。還被無生固。",
    "T48n2016_003:0430a24": "[0430a24] 問。以心為宗。理須究竟。約有情界。真妄似分。",
    "T48n2016_003:0430a25": "不可雷同。有濫圓覺。如金&#x936E;共爇。真偽俄分。",
    "T48n2016_003:0430a26": "砂米同炊。生熟有異。未審以何心為宗。[0430a26] 答。",
    "T48n2016_003:0430a27": "誠如所問。須細識心。此妙難知。唯佛能辯。只",
    "T48n2016_003:0430a28": "為三乘慕道。見有差殊。錯指妄心。以為真實。",
    "T48n2016_003:0430a29": "認妄賊而為真子。劫盡家珍。收魚目以作驪",
    "T48n2016_003:0430b01": "珠。空迷智眼。遂使愚癡之子。陷有獄之重關。",
    "T48n2016_003:0430b02": "邪倒之人。溺見河之駭浪。戲熾焰於朽宅。忘",
    "T48n2016_003:0430b03": "苦忘疲。臥大夢於長宵。迷心迷性。皆為執斯",
    "T48n2016_003:0430b04": "緣慮。作自己身。遺此真心。認他聲色。斯則出",
    "T48n2016_003:0430b05": "俗外道。在家凡夫之所失也。乃至三乘慕道。",
    "T48n2016_003:0430b06": "法學。禪宗。亦迷此心。執佛方便。致使教開八",
    "T48n2016_003:0430b07": "網。乘對四機。越一念而遠驟三祇。功虛大劫。",
    "T48n2016_003:0430b08": "離寶所而久淹化壘。跡困長衢。斯即權機小",
    "T48n2016_003:0430b09": "果。乃至禪宗不得意者之所失也。所以首楞",
    "T48n2016_003:0430b10": "嚴經云。佛告阿難。一切眾生從無始來。種種",
    "T48n2016_003:0430b11": "顛倒。業種自然。如惡叉聚。諸修行人。不能得",
    "T48n2016_003:0430b12": "成無上菩提。乃至別成聲聞緣覺。及成外道",
    "T48n2016_003:0430b13": "諸天魔王。及魔眷屬。皆由不知二種根本。錯",
    "T48n2016_003:0430b14": "亂修習。猶如煮砂欲成嘉饌。縱經塵劫。終不",
    "T48n2016_003:0430b15": "能得。云何二種。阿難。一者。無始生死根本。則",
    "T48n2016_003:0430b16": "汝今者。與諸眾生。用攀緣心。為自性者。二者。",
    "T48n2016_003:0430b17": "無始菩提涅槃。元清淨體。則汝今者。識精元",
    "T48n2016_003:0430b18": "明。能生諸緣。緣所遺者。由諸眾生遺此本明。",
    "T48n2016_003:0430b19": "雖終日行而不自覺。枉入諸趣。釋曰。此二種",
    "T48n2016_003:0430b20": "根本。即真妄二心。一者無始生死根本者。即",
    "T48n2016_003:0430b21": "根本無明。此是妄心。最初迷一法界。不覺忽",
    "T48n2016_003:0430b22": "起而有其念。忽起即是無始。如睛勞華現。睡",
    "T48n2016_003:0430b23": "熟夢生。本無元起之由。非有定。生之處。皆自",
    "T48n2016_003:0430b24": "妄念。非他外緣。從此成微細業識。則起轉識。",
    "T48n2016_003:0430b25": "轉作能心。後起現識。現外境界。一切眾生。同",
    "T48n2016_003:0430b26": "用此業轉現等三識。起內外攀緣。為心自性。",
    "T48n2016_003:0430b27": "因此生死相續。以為根本。二者無始菩提。涅",
    "T48n2016_003:0430b28": "槃元清淨體者。此即真心。亦云自性清淨心。",
    "T48n2016_003:0430b29": "亦云清淨本覺。以無起無生。自體不動。不為",
    "T48n2016_003:0430c01": "生死所染。不為涅槃所淨。目為清淨。此清淨",
    "T48n2016_003:0430c02": "體。是八識之精元。本自圓明。以隨染不覺不",
    "T48n2016_003:0430c03": "守性故。如虛谷任響。隨緣發聲。此亦如然。能",
    "T48n2016_003:0430c04": "生諸法。則立見相二分。心境互生。但隨染淨",
    "T48n2016_003:0430c05": "之緣。遺此圓常之性。如水隨風。作諸波浪。由",
    "T48n2016_003:0430c06": "此眾生。失本逐末。一向沈淪。都不覺知。枉受",
    "T48n2016_003:0430c07": "妄苦。雖受妄苦。真樂恒存。任涉昇沈本覺不",
    "T48n2016_003:0430c08": "動。如水作波。不失濕性。唯知變心作境。以悟",
    "T48n2016_003:0430c09": "為迷。從迷積迷。空歷塵沙之劫。因夢生夢。永",
    "T48n2016_003:0430c10": "昏長夜之中。故經云。當知一切眾生。從無始",
    "T48n2016_003:0430c11": "來生死相續。皆由不知常住真心。性淨明體。",
    "T48n2016_003:0430c12": "用諸妄想。此想不真。故有輪轉。以不了不動",
    "T48n2016_003:0430c13": "真心。而隨輪迴妄識。此識無體。不離真心。元",
    "T48n2016_003:0430c14": "於無相真原。轉作有情妄想。如風起澄潭之",
    "T48n2016_003:0430c15": "浪。浪雖動而常居不動之源。似&#x7796;生空界之",
    "T48n2016_003:0430c16": "華。華雖現而匪離虛空之性。&#x7796;消空淨。浪",
    "T48n2016_003:0430c17": "息潭清。唯一真心。周遍法界。又此心不從前",
    "T48n2016_003:0430c18": "際生。不居中際住。不向後際滅。昇降不動。性",
    "T48n2016_003:0430c19": "相一如。則從上稟受。以此真心為宗。離此修",
    "T48n2016_003:0430c20": "行。盡縈魔&#x7F82;。別有所得。悉陷邪林。是以能動",
    "T48n2016_003:0430c21": "深慈。倍生憐愍。故二祖求此妄心不得。初祖",
    "T48n2016_003:0430c22": "於是傳衣。阿難執此妄心。如來所以呵斥。如",
    "T48n2016_003:0430c23": "經云。佛告阿難。汝今欲知奢摩他路。願出生",
    "T48n2016_003:0430c24": "死。今復問汝。即時如來舉金色臂。屈五輪指。",
    "T48n2016_003:0430c25": "語阿難言。汝今見不。阿難言見。佛言。汝何所",
    "T48n2016_003:0430c26": "見。阿難言。我見如來。舉臂屈指為光明拳。耀",
    "T48n2016_003:0430c27": "我心目。佛言。汝將誰見。阿難言。我與大眾。同",
    "T48n2016_003:0430c28": "將眼見。佛告阿難。汝今答我。如來屈指為光",
    "T48n2016_003:0430c29": "明拳。耀汝心目。汝目可見。以何為心。當我拳",
    "T48n2016_003:0431a01": "耀。阿難言。如來現今徵心所在。而我以心推",
    "T48n2016_003:0431a02": "窮尋逐。即能推者。我將為心。佛言。咄。阿難。",
    "T48n2016_003:0431a03": "此非汝心。阿難。矍然避座。合掌起立白佛。此",
    "T48n2016_003:0431a04": "非我心。當名何等。佛告阿難。此是前塵虛妄",
    "T48n2016_003:0431a05": "想相。惑汝真性。由汝無始至于今生。認賊為",
    "T48n2016_003:0431a06": "子。失汝元常。故受輪轉。阿難白佛言。世尊。我",
    "T48n2016_003:0431a07": "佛寵弟。心愛佛故。令我出家。我心何獨供養",
    "T48n2016_003:0431a08": "如來。乃至遍歷恒沙國土。承事諸佛。及善知",
    "T48n2016_003:0431a09": "識。發大勇猛。行諸一切難行法事。皆用此心。",
    "T48n2016_003:0431a10": "縱令謗法。永退善根。亦因此心。若此發明不",
    "T48n2016_003:0431a11": "是心者。我乃無心。同諸土木。離此覺知。更無",
    "T48n2016_003:0431a12": "所有。云何如來說此非心。我實驚怖。兼此大",
    "T48n2016_003:0431a13": "眾無不疑惑。唯垂大悲。開示未悟。爾時世尊。",
    "T48n2016_003:0431a14": "開示阿難。及諸大眾。欲令心入無生法忍。於",
    "T48n2016_003:0431a15": "師子座。摩阿難頂而告之言。如來常說。諸法",
    "T48n2016_003:0431a16": "所生。唯心所現。一切因果。世界微塵。因心成",
    "T48n2016_003:0431a17": "體。阿難。若諸世界。一切所有。其中乃至草葉",
    "T48n2016_003:0431a18": "縷結。詰其根元。咸有體性。縱令虛空。亦有名",
    "T48n2016_003:0431a19": "貌。何況清淨妙淨明心。性一切心。而自無體。",
    "T48n2016_003:0431a20": "若汝執吝分別覺觀所了知性。必為心者。此",
    "T48n2016_003:0431a21": "心即應離諸一切色香味觸諸塵事業。別有全",
    "T48n2016_003:0431a22": "性。如汝今者。承聽我法。此則因聲而有分別。",
    "T48n2016_003:0431a23": "縱滅一切見聞覺知。內守幽閑。猶為法塵分",
    "T48n2016_003:0431a24": "別影事。我非&#x52C5;汝執為非心。但汝於心。微細",
    "T48n2016_003:0431a25": "揣摩。若離前塵有分別性。即真汝心。若分別",
    "T48n2016_003:0431a26": "性。離塵無體。斯則前塵分別影事。塵非常住。",
    "T48n2016_003:0431a27": "若變滅時。此心則同龜毛兔角。則汝法身同",
    "T48n2016_003:0431a28": "於斷滅。其誰修證無生法忍。古釋云。能推者。",
    "T48n2016_003:0431a29": "即是妄心。皆有緣慮之用。亦得名心。然不是",
    "T48n2016_003:0431b01": "真心。妄心是真心上之影像。故云。汝身汝心。",
    "T48n2016_003:0431b02": "皆是妙明真精。妙心中所現物。若執此影像為",
    "T48n2016_003:0431b03": "真。影像滅時。此心即斷。故云若執緣塵。即同",
    "T48n2016_003:0431b04": "斷滅。以妄心攬塵成體。如鏡中之像。水上之",
    "T48n2016_003:0431b05": "泡。迷水執波。波寧心滅。迷鏡執像。像滅心",
    "T48n2016_003:0431b06": "亡。心若滅時。即成斷見。若知濕性不壞。鏡體",
    "T48n2016_003:0431b07": "常明。則波浪本空。影像元寂。故知諸佛境智。",
    "T48n2016_003:0431b08": "遍界遍空。凡夫身心。如影如像。若執末為本。",
    "T48n2016_003:0431b09": "以妄為真。生死現時。方驗不實。故古聖云。見",
    "T48n2016_003:0431b10": "&#x945B;不識金。入爐始知錯。[0431b10] 問。真妄二心。各以",
    "T48n2016_003:0431b11": "何義名心。以何為體。以何為相。[0431b11] 答。真心以",
    "T48n2016_003:0431b12": "靈知寂照為心。不空無住為體。實相為相。妄",
    "T48n2016_003:0431b13": "心以六塵緣影為心。無性為體。攀緣思慮為",
    "T48n2016_003:0431b14": "相。此緣慮覺了能知之妄心。而無自體。但是",
    "T48n2016_003:0431b15": "前塵。隨境有無。境來即生。境去即滅。因境而",
    "T48n2016_003:0431b16": "起。全境是心。又因心照境。全心是境。各無自",
    "T48n2016_003:0431b17": "性。唯是因緣。故法句經云。焰光無水。但陽氣",
    "T48n2016_003:0431b18": "耳。陰中無色。但緣氣耳。以熱時炎氣。因日光",
    "T48n2016_003:0431b19": "爍。遠看似水。但從想生。唯陽氣耳。此虛妄",
    "T48n2016_003:0431b20": "色心。亦復如是。以自業為因。父母外塵為緣。",
    "T48n2016_003:0431b21": "和合似現色心。唯緣氣耳。故圓覺經云。妄認",
    "T48n2016_003:0431b22": "六塵緣影。為自心性。故知此能推之心。若無",
    "T48n2016_003:0431b23": "因緣。即不生起。但從緣生。緣生之法。皆是無",
    "T48n2016_003:0431b24": "常。如鏡裏之形。無體。而全因外境。似水中之",
    "T48n2016_003:0431b25": "月。不實。而虛現空輪。認此為真。愚之甚矣。所",
    "T48n2016_003:0431b26": "以慶喜執而無據。七處茫然。二祖了而不生。",
    "T48n2016_003:0431b27": "一言契道。則二祖求此緣慮不安之心不得。",
    "T48n2016_003:0431b28": "即知真心遍一切處。悟此為宗。遂乃最初紹",
    "T48n2016_003:0431b29": "於祖位。阿難因如來推破妄心。乃至於五陰",
    "T48n2016_003:0431c01": "六入。十二處。十八界。七大性。一一微細窮詰。",
    "T48n2016_003:0431c02": "徹底。唯空。皆無自性。既非因緣自他和合而",
    "T48n2016_003:0431c03": "有。又非自然無因而生。悉是意言識想分別。",
    "T48n2016_003:0431c04": "因茲豁悟妙明真心。廣大含容遍一切處。即",
    "T48n2016_003:0431c05": "與大眾俱達此心。同聲讚佛。故經云。爾時阿",
    "T48n2016_003:0431c06": "難。及諸大眾。蒙佛如來。微妙開示。身心蕩然。",
    "T48n2016_003:0431c07": "得無罣礙。是諸大眾。各各自知。心遍十方。見",
    "T48n2016_003:0431c08": "十方空。如觀手中所持葉物。一切世間諸所",
    "T48n2016_003:0431c09": "有物。皆即菩提妙明元心。心精遍圓。含裏",
    "T48n2016_003:0431c10": "十方。反觀父母所生之身。猶彼十方虛空之",
    "T48n2016_003:0431c11": "中。吹一微塵。若存若亡。如湛巨海。流一浮漚。",
    "T48n2016_003:0431c12": "起滅無從。了然自知。獲本妙心。常住不滅。禮",
    "T48n2016_003:0431c13": "佛合掌。得未曾有。於如來前。說偈讚佛。妙湛",
    "T48n2016_003:0431c14": "總持不動尊。首楞嚴王世希有。消我億劫顛",
    "T48n2016_003:0431c15": "倒想。不歷僧祇獲法身。即同初祖。直指人心。",
    "T48n2016_003:0431c16": "見性成佛。[0431c16] 問。真心行相。有何證文。[0431c16] 答。持",
    "T48n2016_003:0431c17": "世經云。菩薩觀心。心中無心相。是心從本以",
    "T48n2016_003:0431c18": "來。不生不起。性常清淨。客塵煩惱染。故有分",
    "T48n2016_003:0431c19": "別。心不知心。亦不見心。何以故。是心空。性",
    "T48n2016_003:0431c20": "自空。故根本無所有。是心無有一定法。定法",
    "T48n2016_003:0431c21": "不可得故。是心無法。若合若散。是心前後際",
    "T48n2016_003:0431c22": "不可得。是心無形。無能見者。心不自見。不知",
    "T48n2016_003:0431c23": "自性。乃至是人。爾時。不分別是心是非心。但",
    "T48n2016_003:0431c24": "善知心無生相。通達是心無生性。何以故。心",
    "T48n2016_003:0431c25": "無決定性。亦無決定相。乃至不得心垢相。不",
    "T48n2016_003:0431c26": "得心淨相。但知是心。常清淨相。大般若經云。",
    "T48n2016_003:0431c27": "於一切法。雖無所取。而能成辦一切事業。釋",
    "T48n2016_003:0431c28": "曰。若了自心。無事不辦。或妄取前境界。&#x5374;成",
    "T48n2016_003:0431c29": "內自不足。所以金剛三昧經云。菩薩觀本性",
    "T48n2016_003:0432a01": "相。謂自滿足。千思萬慮不益道理。徒為動亂。",
    "T48n2016_003:0432a02": "失本心王。論釋云。無量功德。即是一心。一心",
    "T48n2016_003:0432a03": "為主。故名心王。生滅動亂。違此心王。不得還",
    "T48n2016_003:0432a04": "歸。故言失也。又心者。統攝諸法。一切最勝。",
    "T48n2016_003:0432a05": "無一法而不攝。王者。統御四海。八表朝宗。無",
    "T48n2016_003:0432a06": "一民而不臣。故如幻三昧經云。不求諸法。是",
    "T48n2016_003:0432a07": "名己身。進趣大乘方便經云。真如實觀者。思",
    "T48n2016_003:0432a08": "惟心性。無生無滅。不住見聞覺知。永離一切",
    "T48n2016_003:0432a09": "分別之想。[0432a09] 問。心能作佛。心作眾生。以了真",
    "T48n2016_003:0432a10": "心。故成佛。以執妄心。故成眾生。若成佛。皆具",
    "T48n2016_003:0432a11": "圓通五眼。無漏五陰。故經云。滅無常色。獲得",
    "T48n2016_003:0432a12": "常色。又云。妙色湛然常安住。又云。善能分別",
    "T48n2016_003:0432a13": "諸法相。云何說真心。不住見聞覺知。永離一",
    "T48n2016_003:0432a14": "切分別之想。[0432a14] 答。若是妄心見聞。須假因緣",
    "T48n2016_003:0432a15": "能所生起。如云。眼具九緣生等。若無色空和",
    "T48n2016_003:0432a16": "合之緣。見性無由得發。五根亦然。皆仗緣起。",
    "T48n2016_003:0432a17": "斯則緣會而生。緣散而滅。無自主宰。畢竟性",
    "T48n2016_003:0432a18": "空。如楞伽經偈云。心為工技兒。意如和技者。",
    "T48n2016_003:0432a19": "五識為伴侶。妄想觀技眾。如歌舞立技之人。",
    "T48n2016_003:0432a20": "隨他拍轉。拍緩則步緩。拍急則步急。五根亦",
    "T48n2016_003:0432a21": "如是。但隨意轉。如云。身非念輪。隨念而轉。何",
    "T48n2016_003:0432a22": "者。意地若生。身輪動作。意地若息。根境寂然。",
    "T48n2016_003:0432a23": "真心則不爾。常照常現。鐵圍不能匿其輝。遍",
    "T48n2016_003:0432a24": "界遍空。穹蒼不能覆其體。非純非雜。萬法不",
    "T48n2016_003:0432a25": "能隱其真。無住無依。塵勞不能易其性。豈假",
    "T48n2016_003:0432a26": "前塵發耀。對境生知。自然寂照靈知。湛然無",
    "T48n2016_003:0432a27": "際。故首楞嚴經云。佛告阿難。如是六根。由彼",
    "T48n2016_003:0432a28": "覺明。有明明覺。失彼精了。黏妄發光。是以汝",
    "T48n2016_003:0432a29": "今離暗離明。無有見體。離動離靜。元無聽質。",
    "T48n2016_003:0432b01": "無通無塞。嗅性不生。非變非恬。&#x751E;無所出。不",
    "T48n2016_003:0432b02": "離不合。覺觸本無。無滅無生。了知安寄。汝但",
    "T48n2016_003:0432b03": "不循動靜合離。恬變通塞。生滅暗明。如是十",
    "T48n2016_003:0432b04": "二諸有為相。隨拔一根。脫黏內伏。伏歸元真。",
    "T48n2016_003:0432b05": "發本明耀。耀性發明。諸餘五黏應拔圓脫。不",
    "T48n2016_003:0432b06": "由前塵所起知見。明不循根。寄根明發。由是",
    "T48n2016_003:0432b07": "六根互相為用。阿難。汝豈不知。今此會中。阿",
    "T48n2016_003:0432b08": "那律陀。無目而見。跋難陀龍。無耳而聽。殑伽",
    "T48n2016_003:0432b09": "神女。非鼻聞香。驕梵&#x9262;提。異舌知味。舜若多",
    "T48n2016_003:0432b10": "神。無身有觸。如來光中。映令暫現。既為風質。",
    "T48n2016_003:0432b11": "其體元無。諸滅盡定。得寂聲聞。如此會中摩",
    "T48n2016_003:0432b12": "訶迦葉。久滅意根。圓明了知。不因心念。阿難。",
    "T48n2016_003:0432b13": "今汝諸根。若圓拔已。內瑩發光。如是浮塵。及",
    "T48n2016_003:0432b14": "器世間諸變化相。如湯消&#x6C37;。應念化成無上",
    "T48n2016_003:0432b15": "知覺。阿難。如彼世人。聚見於眼。若令急合。暗",
    "T48n2016_003:0432b16": "相現前。六根黤然。頭足相類。彼人以手循體",
    "T48n2016_003:0432b17": "外繞。彼雖不見。頭足一辯。知覺是同。緣見因",
    "T48n2016_003:0432b18": "明。暗成無見。不明自發。則諸暗相永不能昏。",
    "T48n2016_003:0432b19": "根塵既消。云何覺明。不成圓妙。釋曰。如彼世",
    "T48n2016_003:0432b20": "人聚見於眼者。此先明世見。非眼莫觀。若令",
    "T48n2016_003:0432b21": "急合。則無所見。與耳等。五根相似。彼人以手。",
    "T48n2016_003:0432b22": "循體外繞。雖不假眼。而亦自知。此況真見。不",
    "T48n2016_003:0432b23": "藉外境。緣見因明暗成無見者。此牒世間眼",
    "T48n2016_003:0432b24": "見。須仗明暗因緣。根塵和合。方成於見。無見。",
    "T48n2016_003:0432b25": "不明自發者。此正明真見之時。見性非眼。既",
    "T48n2016_003:0432b26": "不屬眼。又何假明暗根塵所發。則不明之明。",
    "T48n2016_003:0432b27": "無見之見。自然寂照靈知。何曾間斷。且世間",
    "T48n2016_003:0432b28": "明暗虛幻出沒之相。又焉能覆蓋乎。是以明",
    "T48n2016_003:0432b29": "不能明。暗不能暗也。故云。則諸暗相。永不能",
    "T48n2016_003:0432c01": "昏。真性天然。豈非圓妙。所以學人問先德云。",
    "T48n2016_003:0432c02": "如何是大悲千手眼。答云。如人夜裏摸得枕",
    "T48n2016_003:0432c03": "子。[0432c03] 問。妄心行相。有何證文。[0432c03] 答。勝天王般",
    "T48n2016_003:0432c04": "若波羅蜜經云。佛言。菩薩行般若波羅蜜。念",
    "T48n2016_003:0432c05": "心作是思惟。此心無常。而謂常住。於苦謂樂。",
    "T48n2016_003:0432c06": "無我謂我。不淨謂淨。數動不住。速疾轉易。結",
    "T48n2016_003:0432c07": "使根本。諸惡趣門。煩惱因緣。壞滅善道。是不",
    "T48n2016_003:0432c08": "可信。貪瞋癡主。一切法中。心為上首。若善知",
    "T48n2016_003:0432c09": "心。悉解眾法。種種世間皆由心造。心不自見。",
    "T48n2016_003:0432c10": "若善若惡。悉由心起。心性迴轉。如旋火輪。易",
    "T48n2016_003:0432c11": "轉如馬。能燒如火。暴起如水。作如是觀。於念",
    "T48n2016_003:0432c12": "不動。不隨心行。令心隨已。若能伏心。則伏眾",
    "T48n2016_003:0432c13": "法。大涅槃經云。佛言。善男子。心若常者。亦",
    "T48n2016_003:0432c14": "復不能分別諸色。所謂青黃赤白紫色。善男",
    "T48n2016_003:0432c15": "子。心若常者。諸憶念法。不應忘失。善男子。心",
    "T48n2016_003:0432c16": "若常者。凡所讀誦。不應增長。復次善男子。心",
    "T48n2016_003:0432c17": "若常者。不應說言。已作今作當作。若有已作",
    "T48n2016_003:0432c18": "今作當作。當知是心必定無常。善男子。心若",
    "T48n2016_003:0432c19": "常者。則無怨親。非怨非親。心若常者。則不應",
    "T48n2016_003:0432c20": "言。我物他物。若死若生。心若常者。雖有所作。",
    "T48n2016_003:0432c21": "不應增長。善男子。以是義故。當知心性。各各",
    "T48n2016_003:0432c22": "別異故。當知無常。又云。云何現喻。如經中說。",
    "T48n2016_003:0432c23": "眾生心性。猶如獼猴。獼猴之性。捨一取一。眾",
    "T48n2016_003:0432c24": "生心性。亦復如是。取著色聲香味觸法。無暫",
    "T48n2016_003:0432c25": "住時。是名現喻。可驗。即今眾生之心。如猿猴",
    "T48n2016_003:0432c26": "之處高樹。上下不停。猶彌泥之泛迅流。出入",
    "T48n2016_003:0432c27": "無礙。似幻士之遊眾會。名相皆虛。若技兒之",
    "T48n2016_003:0432c28": "出戲場。本末非實。所以正法念處經云。又彼",
    "T48n2016_003:0432c29": "比丘。次復觀察心之猿猴。如見猿猴。如彼猿",
    "T48n2016_003:0433a01": "猴躁擾不停。種種樹枝。華果林等。山谷巖窟。",
    "T48n2016_003:0433a02": "迴曲之處。行不障礙。心之猿猴。亦復如是。五",
    "T48n2016_003:0433a03": "道差別。如種種林。地獄。畜生。餓鬼。諸道。猶如",
    "T48n2016_003:0433a04": "彼樹。眾生無量。如種種枝。愛如華葉。分別愛",
    "T48n2016_003:0433a05": "聲諸香味等。以為眾果。行三界山。身則如窟。",
    "T48n2016_003:0433a06": "行不障礙。是心猿猴。此心猿猴。常行地獄餓",
    "T48n2016_003:0433a07": "鬼。畜生。生死之地。又彼比丘。依禪觀察心之",
    "T48n2016_003:0433a08": "技兒。如見技兒。如彼技兒。取諸樂器。於戲場",
    "T48n2016_003:0433a09": "地。作種種戲。心之技兒。亦復如是。種種業化。",
    "T48n2016_003:0433a10": "以為衣服。戲場地者。謂五道地。種種裝飾。種",
    "T48n2016_003:0433a11": "種因緣。種種樂器。謂自境界。技兒戲者。生",
    "T48n2016_003:0433a12": "死戲也。心為技兒種種戲者。無始無終長生",
    "T48n2016_003:0433a13": "死也。又彼比丘。依禪觀察心彌泥魚。如見彌",
    "T48n2016_003:0433a14": "泥。如彌泥魚。在於河中。若諸河水。急速亂波。",
    "T48n2016_003:0433a15": "深而流疾。難可得行。能漂無量。種種樹木。勢",
    "T48n2016_003:0433a16": "力暴疾。不可遮障。山澗河水。峻速急惡。彼彌",
    "T48n2016_003:0433a17": "泥魚。能入能出。能行能住。心之彌泥。亦復如",
    "T48n2016_003:0433a18": "是。於欲界河急疾波亂。能出能入。能行能住。",
    "T48n2016_003:0433a19": "大智度論云。如佛說。凡夫人。或時知身無常。",
    "T48n2016_003:0433a20": "而不能知心無常。若凡夫人。言身有常猶差。",
    "T48n2016_003:0433a21": "以心為常。是大惑。何以故。身住或十歲。二十",
    "T48n2016_003:0433a22": "歲。是心日日過去。生滅各異。念念不停。欲生",
    "T48n2016_003:0433a23": "異生。欲滅異滅。如幻事。實相不可得。如是無",
    "T48n2016_003:0433a24": "量因緣。故知心無常。是名心念處。行者思惟。",
    "T48n2016_003:0433a25": "是心屬誰。誰使是心。觀已。不見有主。一切法",
    "T48n2016_003:0433a26": "因緣和合。故不自在。不自在。故無自性。無自",
    "T48n2016_003:0433a27": "性。故無我。若無我。誰當使是心。止觀云。起一",
    "T48n2016_003:0433a28": "念慮知之心。隨善惡而生十道。一若其心念",
    "T48n2016_003:0433a29": "念專貪瞋癡。攝之不還。拔之不出。日增月甚。",
    "T48n2016_003:0433b01": "起上品十惡如五扇提羅者。此發地獄之心。",
    "T48n2016_003:0433b02": "行火塗道。二若其心念念欲多眷屬。如海吞",
    "T48n2016_003:0433b03": "流。如火焚薪。起中品十惡。如調達誘眾者。此",
    "T48n2016_003:0433b04": "發畜生心。行血塗道。三若其心念念欲得名聞。",
    "T48n2016_003:0433b05": "四遠八方。稱揚欽詠。內無實德。虛比賢聖。起",
    "T48n2016_003:0433b06": "下品十惡。如摩犍提者。此發鬼心。行刀塗道。",
    "T48n2016_003:0433b07": "四若其心念念常欲勝彼。不耐下人。輕他珍",
    "T48n2016_003:0433b08": "已。如&#x9D44;高飛下視。而外揚仁義禮智信。起下",
    "T48n2016_003:0433b09": "品善心。行阿脩羅道。五若其心念念。欣世間",
    "T48n2016_003:0433b10": "樂。安其嗅身。悅其癡心。此起中品善心。行",
    "T48n2016_003:0433b11": "於人道。六若其心念念知三惡苦多。人間苦樂",
    "T48n2016_003:0433b12": "相間天上純樂。為天上樂。折伏&#x9E81;惡。此上品",
    "T48n2016_003:0433b13": "善心。行於天道。七若其心念念欲大威勢。身",
    "T48n2016_003:0433b14": "口意纔有所作。一切弭從。此發欲界主心。行",
    "T48n2016_003:0433b15": "魔羅道。八若其心念念欲得利智辯聰。高才",
    "T48n2016_003:0433b16": "勇哲。鑒達六合。十方顒顒。此發世智心。行尼",
    "T48n2016_003:0433b17": "乾道。九若其心念念五塵六欲。外樂蓋微。三",
    "T48n2016_003:0433b18": "禪之樂。猶如石泉。其樂內重。此發梵心。行色",
    "T48n2016_003:0433b19": "無色道。十若其心念念知善惡輪環。凡夫耽",
    "T48n2016_003:0433b20": "湎。賢聖所訶。破惡由淨慧。淨慧由淨禪。淨禪",
    "T48n2016_003:0433b21": "由淨戒。尚此三法。如飢如渴。此發無漏心。行",
    "T48n2016_003:0433b22": "二乘道。此上十心。或先起非心。或先起是心。",
    "T48n2016_003:0433b23": "或是非並起。譬象魚風。並濁池水。象譬諸非。",
    "T48n2016_003:0433b24": "自外而起。魚譬內觀羸弱。為二邊所動。風譬",
    "T48n2016_003:0433b25": "內外合雜。穢濁混和。前九種心是生死。如蠶",
    "T48n2016_003:0433b26": "自縛。後一種心是涅槃。如&#x9E9E;獨跳。雖得自脫。",
    "T48n2016_003:0433b27": "未具佛法。俱非。故雙簡。明知三界無別理。但",
    "T48n2016_003:0433b28": "是妄心生。為八倒之根株。作四流之源穴。疾",
    "T48n2016_003:0433b29": "如掣電。猛若狂風。瞥起塵勞。速甚瀑川之",
    "T48n2016_003:0433c01": "水。&#x6B58;生五欲。急過旋火之輪。是以結構四魔。",
    "T48n2016_003:0433c02": "驅馳十使。沈二死之河底。投八苦之焰中。醉",
    "T48n2016_003:0433c03": "迷衣裏之珠。徒經艱險。&#x9B2A;沒額中之寶。空自",
    "T48n2016_003:0433c04": "悲嗟。皆因妄心。迷此真覺。終無別失。有出斯",
    "T48n2016_003:0433c05": "文。如上依教所說。真妄二心。約義似分。歸宗",
    "T48n2016_003:0433c06": "匪別。何者。真心約理體。妄心據相用。今以理",
    "T48n2016_003:0433c07": "恒是心。不得心相。心恒是理。不動心相。如水",
    "T48n2016_003:0433c08": "即波。不得波相。波即是水。不壞波相。是以動",
    "T48n2016_003:0433c09": "靜無際。性相一原。當凡心而是佛心。觀世諦",
    "T48n2016_003:0433c10": "而成真諦。所以華嚴經云。菩薩摩訶薩。觀一",
    "T48n2016_003:0433c11": "切法。皆以心為自性。如是而住。若攝境為心。",
    "T48n2016_003:0433c12": "是世俗勝義。心之自性。即是真如。是勝義勝",
    "T48n2016_003:0433c13": "義。如是而住。以無所得而為方便。雙照真俗。",
    "T48n2016_003:0433c14": "無住住故。",
    "T48n2016_003:0433c15": "宗鏡錄卷第三"
}