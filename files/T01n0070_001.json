{
    "T01n0070_001:0875a11": "佛說數經",
    "T01n0070_001:0875a13": "西晉沙門釋法炬譯",
    "T01n0070_001:0875a14": "聞如是：一時，婆伽婆在舍衛城東園中鹿講",
    "T01n0070_001:0875a15": "堂。彼時數婆羅門，中食後行彷徉，而行至世",
    "T01n0070_001:0875a16": "尊所。到已，共世尊面相慰勞。面相慰勞已，却",
    "T01n0070_001:0875a17": "坐一面。彼數婆羅門却坐一面已，白世尊曰：",
    "T01n0070_001:0875a18": "「此瞿曇！我欲有所問，聽我所問。」「聽汝問，婆羅",
    "T01n0070_001:0875a19": "門！隨意所樂。」「此瞿曇！此鹿講堂次第作、次第",
    "T01n0070_001:0875a20": "成。瞿曇！此鹿講堂初上減梯，如是二三四。瞿",
    "T01n0070_001:0875a21": "曇！如是此鹿講堂次第得上。瞿曇！此御象者，",
    "T01n0070_001:0875a22": "次第教授、次第學，謂手執鈎。瞿曇！此乘馬者，",
    "T01n0070_001:0875a23": "次第教授、次第學，謂已羈靽。此瞿曇！謂剎利",
    "T01n0070_001:0875a24": "種，次第教授、次第學，謂執弓箭。瞿曇！此婆羅",
    "T01n0070_001:0875a25": "門，次第教授、次第學，謂學詩章。瞿曇！我等學",
    "T01n0070_001:0875a26": "數，數以存命。若數弟子，謂有小兒，被初一二",
    "T01n0070_001:0875a27": "數之，二三二三、若十若百、若增多。如是，瞿曇！",
    "T01n0070_001:0875a28": "我等學數，數以存命，次第教授、次第學，謂學",
    "T01n0070_001:0875a29": "數。沙門瞿曇！於此法律，以何教授、何所學",
    "T01n0070_001:0875b01": "而可知？」「汝數，目犍連！若作是說，為等說不？",
    "T01n0070_001:0875b02": "次第教授、次第學，行戒教學。此目犍連！若作",
    "T01n0070_001:0875b03": "是說，為次第說不？於我法律，何以故，此目犍",
    "T01n0070_001:0875b04": "連！於我法律次第有教授、次第行戒次第學？",
    "T01n0070_001:0875b05": "此目犍連！謂彼為比丘初學不久，至此法律",
    "T01n0070_001:0875b06": "亦未從如來教語之。此比丘！身行等淨其行，",
    "T01n0070_001:0875b07": "口意等淨其行。此目犍連！若比丘，身行等淨",
    "T01n0070_001:0875b08": "其行，口意等淨其行，彼如來無上御之。「此比",
    "T01n0070_001:0875b09": "丘，當內身身相觀行止，至痛意法法相觀",
    "T01n0070_001:0875b10": "行止。此目犍連！謂比丘內身身相觀行止，至",
    "T01n0070_001:0875b11": "痛意法法相觀行止，彼如來無上御之。「此",
    "T01n0070_001:0875b12": "比丘，當守護根門，自護其意護意念，俱自行",
    "T01n0070_001:0875b13": "精進，彼眼見色，當莫受想、莫受他想，謂增上",
    "T01n0070_001:0875b14": "因緣故。護眼根無耻貪憂慼意，不在惡不善",
    "T01n0070_001:0875b15": "法，彼在中學護於眼根；如是耳鼻舌身意根，",
    "T01n0070_001:0875b16": "身意知法，莫受想、莫受他想，謂增上因緣故。",
    "T01n0070_001:0875b17": "是意根無耻貪憂慼意，不善法不在意住，彼",
    "T01n0070_001:0875b18": "在中學自護意根。此目犍連！若比丘，具足諸",
    "T01n0070_001:0875b19": "根門，自護其意，意無染護意，意與念俱等行",
    "T01n0070_001:0875b20": "精進，彼眼見色，亦不受想、不受他想，謂增上",
    "T01n0070_001:0875b21": "緣故。具足眼根無耻貪憂慼意，不在惡不善",
    "T01n0070_001:0875b22": "法，彼在中學自護眼根；如是耳鼻舌身意知",
    "T01n0070_001:0875b23": "法，亦不受想，至彼在中學自護意根，彼如來",
    "T01n0070_001:0875b24": "無上御之。「此比丘，過已過當為等行觀，已",
    "T01n0070_001:0875b25": "觀屈申持僧伽梨衣鉢，若行若住若坐，若眠",
    "T01n0070_001:0875b26": "若覺若說若默，當為等行。此目犍連！若比丘，",
    "T01n0070_001:0875b27": "過已過至行於等行，彼如來無上御之。「此比",
    "T01n0070_001:0875b28": "丘，知牀臥已而受之，若在靜處，若在樹下、空",
    "T01n0070_001:0875b29": "靜處、山間窟中，露坐草蓐、林間塚間，彼若",
    "T01n0070_001:0875c01": "在靜處，依敷尼師檀結加趺坐，正身意願，",
    "T01n0070_001:0875c02": "意最在前，除貪嫉意無瞋恚住，莫於他財發",
    "T01n0070_001:0875c03": "於貪，謂他物令我有，淨除貪意。如是瞋恚懈",
    "T01n0070_001:0875c04": "怠、睡眠調戲羞耻，除疑貪，離邪離疑、離諸猶",
    "T01n0070_001:0875c05": "豫法，淨於疑意，彼棄五蓋意著結，智慧羸於",
    "T01n0070_001:0875c06": "婬解脫，至住四禪。如是，目犍連！比丘於婬解",
    "T01n0070_001:0875c07": "脫至住四禪。如是，目犍連！如來為初學比丘多",
    "T01n0070_001:0875c08": "有所益，謂教學教行。「謂目犍連！彼諸比丘上",
    "T01n0070_001:0875c09": "尊，諸王所識，無懈怠住，行於梵行，如來無上",
    "T01n0070_001:0875c10": "御之。謂至竟盡有漏盡，一切沙門瞿曇弟子，",
    "T01n0070_001:0875c11": "如是教授、如是教學，至竟盡近涅槃。此目犍",
    "T01n0070_001:0875c12": "連！非一向或一不或一向。」「此瞿曇！有何因有",
    "T01n0070_001:0875c13": "何緣，言有涅槃求涅槃道？沙門瞿曇！住能教",
    "T01n0070_001:0875c14": "授，或一比丘，如是教授、如是教學，至竟盡至",
    "T01n0070_001:0875c15": "竟向涅槃，或一不如是。」「是故，目犍連！我還問",
    "T01n0070_001:0875c16": "汝，隨汝所樂而還報之。於目犍連意云何？善",
    "T01n0070_001:0875c17": "知退羅閱祇道路不？」「唯瞿曇！我善知退羅閱",
    "T01n0070_001:0875c18": "祇道路。」「若有人來，欲至羅閱祇到王所，到汝",
    "T01n0070_001:0875c19": "所而作是言：『目犍連婆羅門善知數羅閱祇",
    "T01n0070_001:0875c20": "行道路，我欲到羅閱祇至王所而問道路。』汝",
    "T01n0070_001:0875c21": "當作是言：『汝當以此道正而去，正去已趣彼",
    "T01n0070_001:0875c22": "村，趣彼村已至彼處，是故汝次第當至羅閱",
    "T01n0070_001:0875c23": "祇。謂於羅閱祇，園地快樂，林快樂地快樂，池",
    "T01n0070_001:0875c24": "快樂河水流冷，安隱快樂。當知此、當見此。』彼",
    "T01n0070_001:0875c25": "當受汝教等受其教，受教已以彼道直至彼。",
    "T01n0070_001:0875c26": "直至彼已，反取邪道背而行。彼於羅閱祇，園",
    "T01n0070_001:0875c27": "地快樂至安隱快樂，彼亦不知、彼亦不見。若",
    "T01n0070_001:0875c28": "有人來，有王事欲至羅閱祇，而到汝所，當作",
    "T01n0070_001:0875c29": "是言：『目犍連婆羅門善知數羅閱祇道路，我",
    "T01n0070_001:0876a01": "欲至羅閱祇，我今問汝道。』汝當作是言：『汝以",
    "T01n0070_001:0876a02": "此道直而往至，直往已至彼村，至彼村已至",
    "T01n0070_001:0876a03": "彼處。彼次第到羅閱祇，謂彼羅閱祇，園地快",
    "T01n0070_001:0876a04": "樂至安隱快樂，彼知彼見。』此目犍連！何因何",
    "T01n0070_001:0876a05": "緣，有彼羅閱祇？有羅閱祇道路？汝住教授，彼",
    "T01n0070_001:0876a06": "初人得教授，亦不受教授，而取邪道背而去，",
    "T01n0070_001:0876a07": "謂於羅閱祇，園地快樂至安隱快樂，彼亦不",
    "T01n0070_001:0876a08": "知彼亦不見。彼二人如教授，受其教取其道，",
    "T01n0070_001:0876a09": "次第到羅閱祇，謂於羅閱祇，園地快樂至安",
    "T01n0070_001:0876a10": "隱快樂，彼便知彼便見。」「此瞿曇！我當如何？",
    "T01n0070_001:0876a11": "有彼羅閱祇，有羅閱祇道路，我住教授，彼初",
    "T01n0070_001:0876a12": "來人，如所教不受教，取邪道反而往，謂於",
    "T01n0070_001:0876a13": "羅閱祇，園地快樂至安隱快樂，彼亦不知彼",
    "T01n0070_001:0876a14": "亦不見。彼二人如教授，受其教取其道，次",
    "T01n0070_001:0876a15": "第到羅閱祇，謂於羅閱祇，園地快樂至安隱",
    "T01n0070_001:0876a16": "快樂，彼當知彼當見。」「如是，目犍連！我亦當如",
    "T01n0070_001:0876a17": "何？有彼涅槃、有涅槃道，我住教授，或一比丘，",
    "T01n0070_001:0876a18": "如是教授、如是教令，至竟盡近涅槃；或一不",
    "T01n0070_001:0876a19": "如此。此目犍連！謂彼比丘於中受教，於世尊",
    "T01n0070_001:0876a20": "眾中受教授所記，謂至竟盡有漏盡。」「已過",
    "T01n0070_001:0876a21": "瞿曇！已過瞿曇！猶若，瞿曇！極好地有娑羅林",
    "T01n0070_001:0876a22": "樹，彼守娑羅樹林者勤修無懈，彼自以力俱彼",
    "T01n0070_001:0876a23": "娑羅樹根，以時穿毀視之，以糞投中、以水溉",
    "T01n0070_001:0876a24": "之，若有不滿以土滿之，若邊有草拔已棄",
    "T01n0070_001:0876a25": "之，若邊有蔓草弊惡曲戾不直，此所防盡",
    "T01n0070_001:0876a26": "拔已棄之，謂彼棄新生，極長彼初生，隨時水",
    "T01n0070_001:0876a27": "治，以糞投中以水溉之。如是，瞿曇！好地娑羅",
    "T01n0070_001:0876a28": "樹林，於後時極大轉增。如是，瞿曇！謂彼人諛",
    "T01n0070_001:0876a29": "諂為幻，不信懈怠亂志不定，惡智意亂根不",
    "T01n0070_001:0876b01": "定，戒行不勤，不極分別沙門行。沙門瞿曇！不",
    "T01n0070_001:0876b02": "共彼宿，不共如此人住。何以故？瞿曇！如是，彼",
    "T01n0070_001:0876b03": "人為壞梵行者。瞿曇謂彼人無有諛諂，亦無",
    "T01n0070_001:0876b04": "有邪意，信行精進，意常住應於定智慧，順敬",
    "T01n0070_001:0876b05": "戒學，多分別沙門行。沙門瞿曇！為無所著，共",
    "T01n0070_001:0876b06": "如此人宿止。何以故？瞿曇！如此人者，於梵行",
    "T01n0070_001:0876b07": "者為應法清淨。猶若，瞿曇！諸有根香，迦羅為",
    "T01n0070_001:0876b08": "最上。何以故？瞿曇！彼迦羅諸根香首。猶若，瞿",
    "T01n0070_001:0876b09": "曇！諸有娑羅香，赤栴檀是彼之首，何以故？",
    "T01n0070_001:0876b10": "瞿曇！諸娑羅香，赤栴檀為首故。猶若，瞿曇！",
    "T01n0070_001:0876b11": "諸水中華，青憂鉢為首。何以故？瞿曇！諸水",
    "T01n0070_001:0876b12": "華，青憂鉢為首故。猶若，瞿曇！諸陸地華，須",
    "T01n0070_001:0876b13": "牟尼婆利師為首。何以故？瞿曇！諸陸地華，",
    "T01n0070_001:0876b14": "婆利師為首故。猶若，瞿曇！諸世之論，沙門瞿",
    "T01n0070_001:0876b15": "曇論為最。何以故？沙門瞿曇論，能攝一切異",
    "T01n0070_001:0876b16": "學故。是故，唯世尊！我今自歸法及比丘僧。唯",
    "T01n0070_001:0876b17": "世尊！我今持優婆塞，從今日始盡命離殺生，",
    "T01n0070_001:0876b18": "今自歸。」佛如是說。常數目犍連婆羅門聞佛",
    "T01n0070_001:0876b19": "所說，歡喜而樂。",
    "T01n0070_001:0876b20": "佛說數經"
}