{
    "T44n1850_003:0436c06": "大乘起信論裂網疏卷第三",
    "T44n1850_003:0436c08": "靈峰蕅益沙門智旭述",
    "T44n1850_003:0436c09": "[0436c09] 二釋不覺義二。初總明不覺依覺故無實。",
    "T44n1850_003:0436c10": "二別示不覺虛妄相。今初。",
    "T44n1850_003:0436c11": "[0436c11] 不覺義者。謂從無始來。不如實知真法一故。",
    "T44n1850_003:0436c12": "不覺心起而有妄念。然彼妄念。自無實相。不",
    "T44n1850_003:0436c13": "離(真如)本覺 此心前際決不可得。故云從無始",
    "T44n1850_003:0436c14": "來。真如但有性德隨緣之能。未有修德照性",
    "T44n1850_003:0436c15": "之智。故云不如實知。雖有八識。及諸心所。體",
    "T44n1850_003:0436c16": "及相見。四分差別。但如幻事體即真如。故云",
    "T44n1850_003:0436c17": "真法一故。只此不如實。知便是無始已來從",
    "T44n1850_003:0436c18": "未悟故。名為根本不覺。亦名無始住地無明",
    "T44n1850_003:0436c19": "種子。此種雖在第八識中。不與第八現行相",
    "T44n1850_003:0436c20": "應。所以下文。名為不相應無明也。由此無明",
    "T44n1850_003:0436c21": "種子。令前七識心。非起似起。由八識心起現",
    "T44n1850_003:0436c22": "行故。便有遍行別境等諸心所法相應俱起。",
    "T44n1850_003:0436c23": "故云有妄念也。然此心王心所若種若現。並",
    "T44n1850_003:0436c24": "是無始法爾成就。並攬真如全體為體。別無",
    "T44n1850_003:0436c25": "自體。故云自無實相。不離本覺。此本覺字。即",
    "T44n1850_003:0436c26": "指真如。不指賴耶識中無漏種子。蓋真如雖",
    "T44n1850_003:0436c27": "遍為迷悟依。非覺非不覺。而不覺違於真如。",
    "T44n1850_003:0436c28": "故但得云無實。覺則順於真如。真如本無不",
    "T44n1850_003:0436c29": "覺。故或有時。即呼本覺為真如。或復有時。即",
    "T44n1850_003:0437a01": "呼真如為本覺也。問。即謂妄念不離無漏種",
    "T44n1850_003:0437a02": "子。亦何不可。答。約真如門。理實無礙約生",
    "T44n1850_003:0437a03": "滅門。則無漏種。不生有漏現行故也。況無漏",
    "T44n1850_003:0437a04": "種。亦非真如之外。別有實法。但此真如理性。",
    "T44n1850_003:0437a05": "雖無始來從未曾悟。法爾有此應正了知之",
    "T44n1850_003:0437a06": "理。即目此法爾應正了知道理。名為無漏種",
    "T44n1850_003:0437a07": "子。今無明但是不了真如而起。非謂應正了",
    "T44n1850_003:0437a08": "知道理之上。反能生於不正了知也。",
    "T44n1850_003:0437a09": "[0437a09] 猶如迷人。依方故迷。迷無自相。不離於方",
    "T44n1850_003:0437a10": " 東西定方。以喻真如。如其定方而正了知。以",
    "T44n1850_003:0437a11": "喻覺義。迷東為西。以喻不覺妄念。方非迷悟。",
    "T44n1850_003:0437a12": "為迷悟依。悟方之時。方外別無悟相可得。以",
    "T44n1850_003:0437a13": "喻如外無智。迷方之時。方外別無迷相可得。",
    "T44n1850_003:0437a14": "以喻真如之外。別無妄念。是故妄念自無實",
    "T44n1850_003:0437a15": "相也。問。若言東西有定方者。何故大智度論",
    "T44n1850_003:0437a16": "破云。若以日出處為東。則俱盧洲日。於此處",
    "T44n1850_003:0437a17": "沒。復名為西。勝神洲日。於此處午。復名為",
    "T44n1850_003:0437a18": "南。牛貨洲日。於此處成半夜。復名為北。今言",
    "T44n1850_003:0437a19": "定方。如何可通。答。大凡譬喻。皆就目前人所",
    "T44n1850_003:0437a20": "共知。以易例難。以淺況深而已。如滿月喻面。",
    "T44n1850_003:0437a21": "豈可求其眉鼻。雪山喻象。豈可責其尾牙。然",
    "T44n1850_003:0437a22": "即汝所引。益顯妙義。若就此洲。則東西有",
    "T44n1850_003:0437a23": "定。定方之外。無別知相。可喻如外無智。若約",
    "T44n1850_003:0437a24": "四洲。則東西無定。各隨眾生所知立名。所知",
    "T44n1850_003:0437a25": "之外。無別實方。可喻智外無如。若互奪則兩",
    "T44n1850_003:0437a26": "亡。故云。都無所得。離二取相。若雙照則宛",
    "T44n1850_003:0437a27": "爾。故云。唯有如如。及如如智也。問。譬如迷",
    "T44n1850_003:0437a28": "方。須人指示。眾生無始已來。從未曾悟。則最",
    "T44n1850_003:0437a29": "先一佛。仗誰指示。答。約真如門。尚無成佛與",
    "T44n1850_003:0437b01": "不成佛。何有先後。約生滅門。則譬如曠野迷",
    "T44n1850_003:0437b02": "方。無人可問。但當諦觀日影去來之相。便識",
    "T44n1850_003:0437b03": "東西。眾生亦爾。若能諦觀生老病死之相。便",
    "T44n1850_003:0437b04": "能覺悟。故紫柏大師云。最先一佛。以苦諦為",
    "T44n1850_003:0437b05": "師也。",
    "T44n1850_003:0437b06": "[0437b06] 眾生亦爾。依於(真如)覺(性)故。而有不覺。妄念迷",
    "T44n1850_003:0437b07": "生。然彼不覺。自無實相。不離(真如)本覺。復待不",
    "T44n1850_003:0437b08": "覺。以說真覺。不覺既無。真覺亦遣 此以法",
    "T44n1850_003:0437b09": "合喻也。覺及本覺。即合方字。仍指真如言之。",
    "T44n1850_003:0437b10": "復待不覺以說真覺。謂猶迷方而說悟方。此",
    "T44n1850_003:0437b11": "真覺字。即指究竟始覺言之。始覺合本。無復",
    "T44n1850_003:0437b12": "本始之異。本覺即真。無復理智之分。故云真",
    "T44n1850_003:0437b13": "覺亦遣也。初總明不覺依覺故無實竟。",
    "T44n1850_003:0437b14": "[0437b14] 二別示不覺虛妄相",
    "T44n1850_003:0437b15": "[0437b15] 復次依放逸故而有不覺。生三種相。不相捨",
    "T44n1850_003:0437b16": "離。一無明業相。以依不覺。心動為業。覺則不",
    "T44n1850_003:0437b17": "動。動則有苦。果不離因故。二能見相。以依心",
    "T44n1850_003:0437b18": "動。能見境界。不動則無見。三境界相。以依能",
    "T44n1850_003:0437b19": "見。妄境相現。離見則無境 釋此為二。一約",
    "T44n1850_003:0437b20": "無始無明釋。二約現前觀照釋。一約無始釋",
    "T44n1850_003:0437b21": "者。眾生無始已來。法爾有八種識。即法爾有",
    "T44n1850_003:0437b22": "諸心所與之相應。此心心所。並是真如不變",
    "T44n1850_003:0437b23": "隨緣所成。以真如從無始來盡未來際。決無",
    "T44n1850_003:0437b24": "不隨緣時。設不隨染淨緣造十法界。何以顯",
    "T44n1850_003:0437b25": "其不變之德但無始來。從未悟故。未有淨緣。",
    "T44n1850_003:0437b26": "秖隨染緣。名為放逸。此放逸者。即是八種大",
    "T44n1850_003:0437b27": "隨煩惱之一。於染淨品不能防修。縱蕩為性。",
    "T44n1850_003:0437b28": "增惡損善所依為業。故云依放逸故而有不",
    "T44n1850_003:0437b29": "覺也。不覺。即六七兩識相應之俱住法癡。由",
    "T44n1850_003:0437c01": "其不能如實了知真法一故。遂使真故相無",
    "T44n1850_003:0437c02": "別之心王心所。幻成俗故相有別之各各四",
    "T44n1850_003:0437c03": "分。以內二分體。名為業相。以外二分用。名能",
    "T44n1850_003:0437c04": "見相及境界相。心王心所不起則已。起則法",
    "T44n1850_003:0437c05": "爾有此四分。同時俱起。不可分析別異。故云",
    "T44n1850_003:0437c06": "不相捨離也。一無明業相者。果報心心所體。",
    "T44n1850_003:0437c07": "依無明不覺而動。動即名業也。蓋第八識體。",
    "T44n1850_003:0437c08": "純是異熟無記報法。第七雖名有覆無記。與",
    "T44n1850_003:0437c09": "前六識一分無記報法。及彼相應報得心所。",
    "T44n1850_003:0437c10": "皆名為異熟生。此報法體。皆名為心。以依無",
    "T44n1850_003:0437c11": "明不覺而動。名之為業。心即證自證分。業即",
    "T44n1850_003:0437c12": "自證分也。覺則契會真如。故不動。不覺而動。",
    "T44n1850_003:0437c13": "則當體便是果報苦法。由動為因。顯心苦果。",
    "T44n1850_003:0437c14": "故唯識論以第三自證分為能量。第四證自",
    "T44n1850_003:0437c15": "證分為量果。如鏡面鏡背。兩不相離。故云果",
    "T44n1850_003:0437c16": "不離因也。二能見相。即心王心所現行起時。",
    "T44n1850_003:0437c17": "必有見分。能見於境。唯不動則無見耳。動即",
    "T44n1850_003:0437c18": "有見。非先動而後見也。三境界相。即心王心",
    "T44n1850_003:0437c19": "所現行起時。必有相分為所緣境。唯離見則",
    "T44n1850_003:0437c20": "無境耳。見即有境。非先見而後境也。夫唯不",
    "T44n1850_003:0437c21": "覺。故舉真如全體。而為心心所之各各三相。",
    "T44n1850_003:0437c22": "若能覺知三相無相。唯一真如。則一切心心",
    "T44n1850_003:0437c23": "所之業相。即真如體。一切能見。即真如相。一",
    "T44n1850_003:0437c24": "切境界。即真如用。故前文云。若有眾生。能觀",
    "T44n1850_003:0437c25": "一切妄念無相。則為證得如來智慧也。二約",
    "T44n1850_003:0437c26": "現前觀照釋者。若觀一切妄念無相。則一念",
    "T44n1850_003:0437c27": "相應一念佛。念念相應念念佛。即名為不",
    "T44n1850_003:0437c28": "放逸。即名為覺。所謂具縛凡夫。能知如來",
    "T44n1850_003:0437c29": "祕密之藏。雖是肉眼。即名佛眼。並無三相六",
    "T44n1850_003:0438a01": "相。可以當情。苟一念放逸。失於觀照。便有不",
    "T44n1850_003:0438a02": "覺。便令三相及下六相。紛然頓現也。除&#x5374;現",
    "T44n1850_003:0438a03": "前一念無明所現九相。豈別有無始無明所",
    "T44n1850_003:0438a04": "生九相哉。",
    "T44n1850_003:0438a05": "[0438a05] 以有虛妄境界緣故。復生六種相 境界唯",
    "T44n1850_003:0438a06": "是自心心所相分。故名虛妄。所謂依他起性。",
    "T44n1850_003:0438a07": "如幻事也。以此為所緣緣及增上緣。復生六",
    "T44n1850_003:0438a08": "相。能生既是虛妄。則所生相。豈有實哉。然",
    "T44n1850_003:0438a09": "前三相。通於八識及諸心所。以心心所。定各",
    "T44n1850_003:0438a10": "有四分故。此下六相。則有局有通也。",
    "T44n1850_003:0438a11": "[0438a11] 一智相。謂緣境界。生愛非愛心 智相。即別",
    "T44n1850_003:0438a12": "境中之慧心所也。此相唯與前七相應。第七",
    "T44n1850_003:0438a13": "但緣第八見分。計為實我實法。生於愛心。愛",
    "T44n1850_003:0438a14": "即根本煩惱中之貪也。第六遍緣三界一切",
    "T44n1850_003:0438a15": "境界。遍起愛非愛心。愛即是貪。非愛即瞋。前",
    "T44n1850_003:0438a16": "五各緣現在一塵境界。各起愛非愛心。然此",
    "T44n1850_003:0438a17": "智相。亦全攬真如為體。與前覺義。毫無差別。",
    "T44n1850_003:0438a18": "若能了達智無智。相即為證得如來智慧矣。",
    "T44n1850_003:0438a19": "[0438a19] 二相續相。謂依於智。苦樂覺念相應不斷",
    "T44n1850_003:0438a20": " 相續有二義。一約心所。即受與念定。苦樂覺。",
    "T44n1850_003:0438a21": "是受。由念故不忘。由定故專注也。二約心王。",
    "T44n1850_003:0438a22": "即等無間意根。由智及念。助彼心王相續而",
    "T44n1850_003:0438a23": "起。假立前念已滅心王。名為意根。然第八第",
    "T44n1850_003:0438a24": "七。從無始來。法爾相續。不依於智。前六相",
    "T44n1850_003:0438a25": "續。並依智起。故云相應不斷也。只此相續。實",
    "T44n1850_003:0438a26": "無體性。譬如一星之火。旋之成輪。火念念滅。",
    "T44n1850_003:0438a27": "不從此方轉至餘方。由其相似相續。妄&#x89A9;為",
    "T44n1850_003:0438a28": "輪。心性亦爾念念寂滅。無相續義。迷情以為",
    "T44n1850_003:0438a29": "似常似一。名相續相。若能諦觀相續無相。即",
    "T44n1850_003:0438b01": "為證得如來智慧也。",
    "T44n1850_003:0438b02": "[0438b02] 三執著相謂依苦樂覺念相續。而生執著",
    "T44n1850_003:0438b03": " 執著。即別境中勝解心所。及貪瞋慢等任運",
    "T44n1850_003:0438b04": "諸煩惱也。大凡一剎那心。生已即滅。無執著",
    "T44n1850_003:0438b05": "義。由其前後相似相續。乃有執著功能。此相",
    "T44n1850_003:0438b06": "唯是第六識有。以七八兩識及前五識。唯緣",
    "T44n1850_003:0438b07": "現在一剎那境。無執著故。然如實觀之。能執",
    "T44n1850_003:0438b08": "著者。即第六識見分。所執著者即第六識相",
    "T44n1850_003:0438b09": "分。見分剎那不住。何能執著。相分亦復剎那",
    "T44n1850_003:0438b10": "不住。何可執著。若能了知執著無相。即為證",
    "T44n1850_003:0438b11": "得如來智慧也。",
    "T44n1850_003:0438b12": "[0438b12] 四執名等相。謂依執著分別名等諸安立相",
    "T44n1850_003:0438b13": " 此即四不定中尋伺心所。及根本中五見等",
    "T44n1850_003:0438b14": "煩惱也。亦唯在第六識。然能執者。亦即見分。",
    "T44n1850_003:0438b15": "剎那生滅。無能執義。所執者。即若名若義自",
    "T44n1850_003:0438b16": "性差別。名中無義。義中無名。名義自性。了不",
    "T44n1850_003:0438b17": "可得。名義差別。了不可得。隨心生滅。何可執",
    "T44n1850_003:0438b18": "著。若能了知執名等。相即是無相。即為證得",
    "T44n1850_003:0438b19": "如來智慧也。",
    "T44n1850_003:0438b20": "[0438b20] 五起業相。謂依執名等。起於種種諸差別業",
    "T44n1850_003:0438b21": " 能起業者。即第六識相應之思。所起之業。",
    "T44n1850_003:0438b22": "通前五識。言差別者。或起惡業。或起善業。或",
    "T44n1850_003:0438b23": "禪定業。即是三界諸有漏業。乃至出世無漏",
    "T44n1850_003:0438b24": "業。菩薩利他業。皆名起業相也。然此業性。即",
    "T44n1850_003:0438b25": "是身表語表及與無表。且身表者。既非形量。",
    "T44n1850_003:0438b26": "亦非動作。亦非動因。但是假名。非實有體。次",
    "T44n1850_003:0438b27": "語表者。一剎那聲。無詮表義。多念相續。似有",
    "T44n1850_003:0438b28": "詮表。便無實體。表業既無實性。無表又豈有",
    "T44n1850_003:0438b29": "實。若能了知業相無相。即為證得如來智慧",
    "T44n1850_003:0438c01": "也。",
    "T44n1850_003:0438c02": "[0438c02] 六業繫苦相。謂依業受苦。不得自在 既造",
    "T44n1850_003:0438c03": "三界有漏諸業。則為三界業之所繫。引業所",
    "T44n1850_003:0438c04": "招異熟總報。滿業所招增上別報。通名果報",
    "T44n1850_003:0438c05": "五蘊。樂是壞苦。苦是苦苦。不苦不樂是行苦。",
    "T44n1850_003:0438c06": "無常無我。所以皆不自在。乃至無漏及利他",
    "T44n1850_003:0438c07": "業。所感變易生死。亦名為苦。亦不自在也。",
    "T44n1850_003:0438c08": "然此果報五蘊。色無自性。受想行識亦無自",
    "T44n1850_003:0438c09": "性。既無自性。體即真如。既即真如。便具無邊",
    "T44n1850_003:0438c10": "德相業用。是則只此業繫苦相。便是不可思",
    "T44n1850_003:0438c11": "議大乘。若能觀此苦相無相。即為證得如來",
    "T44n1850_003:0438c12": "智慧也。奈何無明不覺。復依此身心而幻成",
    "T44n1850_003:0438c13": "業相等三相及與六相。輪迴是中自取流轉",
    "T44n1850_003:0438c14": "也哉。",
    "T44n1850_003:0438c15": "[0438c15] 是故當知一切染法。悉無有相。皆因無明",
    "T44n1850_003:0438c16": "而生起故 此正結明三相六相。皆無實也。",
    "T44n1850_003:0438c17": "依於覺故而有無明。無明已自無實相矣。況",
    "T44n1850_003:0438c18": "依無明所生染法。豈有實哉。言染相者。智等",
    "T44n1850_003:0438c19": "四相是染惑。五起業相。是染業。此二並是染",
    "T44n1850_003:0438c20": "因。業繫苦相。并苦果上所起三相。即是界內",
    "T44n1850_003:0438c21": "界外依正。為染果也。若因若果。皆因無明生",
    "T44n1850_003:0438c22": "起。譬如一&#x7796;在目。空華亂舞。&#x7796;病若除。華元",
    "T44n1850_003:0438c23": "非有。無明不起。則苦即法身。惑即般若。業即",
    "T44n1850_003:0438c24": "解脫。何一非大乘耶。二依義各釋竟。",
    "T44n1850_003:0438c25": "[0438c25] 三總辨同異二。初標二釋。今初。",
    "T44n1850_003:0438c26": "[0438c26] 復次覺與不覺。有二種相。一同相。二異相",
    "T44n1850_003:0438c27": " 前明阿賴耶識有二種義。所謂覺與不覺。今",
    "T44n1850_003:0438c28": "故約此辨同異也。真如不變隨緣。既舉體而",
    "T44n1850_003:0438c29": "為阿賴耶識。即舉體而為覺與不覺。覺與不",
    "T44n1850_003:0439a01": "覺隨緣不變。既舉體依於阿賴耶識。即舉體",
    "T44n1850_003:0439a02": "便是真如。今約隨緣不變。生滅即真如故。名",
    "T44n1850_003:0439a03": "為同相。約不變隨緣。真如即生滅故。名為異",
    "T44n1850_003:0439a04": "相。故上文云。二門展轉不相離也。",
    "T44n1850_003:0439a05": "[0439a05] 二釋二。初釋同相。二釋異相。今初。",
    "T44n1850_003:0439a06": "[0439a06] 言同相者。如種種瓦器。皆同土相。如是無漏",
    "T44n1850_003:0439a07": "無明種種幻用。皆同真相 無漏。即指覺義。",
    "T44n1850_003:0439a08": "無明。即不覺義。種種幻用。雙指依無漏智所",
    "T44n1850_003:0439a09": "起不思議用。及依無明所起三相六相也。皆",
    "T44n1850_003:0439a10": "同真相者。並是真如下變隨緣所成。是故隨",
    "T44n1850_003:0439a11": "緣不變。一一無非全體真如。如土作瓦器。無",
    "T44n1850_003:0439a12": "一器而非全體是土也。",
    "T44n1850_003:0439a13": "[0439a13] 是故佛說一切眾生。無始已來。常入涅槃。菩",
    "T44n1850_003:0439a14": "提非可修相。非可生相。畢竟無得。無有色相",
    "T44n1850_003:0439a15": "而可得見。見色相者。當知皆是隨染幻用。非",
    "T44n1850_003:0439a16": "是智色不空之相。以智相不可得故。廣如彼",
    "T44n1850_003:0439a17": "說 此引經以證真如同相也。無始已來常",
    "T44n1850_003:0439a18": "入涅槃者。即唯識論所謂自性清淨涅槃。一",
    "T44n1850_003:0439a19": "切有情平等共有也。菩提非可修相非可生",
    "T44n1850_003:0439a20": "相者。即大佛頂經所謂此見及緣。元是菩提",
    "T44n1850_003:0439a21": "妙淨明體。云何於中有是非是也。無有色相",
    "T44n1850_003:0439a22": "而可得見者。即前文所謂亦無不空相。以非",
    "T44n1850_003:0439a23": "妄念心所行故。唯離念者之所證故也。見色",
    "T44n1850_003:0439a24": "相者以下。釋疑難也。難曰。若約同相。定無色",
    "T44n1850_003:0439a25": "相可見者。如何見有色相可見。亦見如來種",
    "T44n1850_003:0439a26": "種色相釋曰。當知皆約生滅門中。隨染幻用。",
    "T44n1850_003:0439a27": "見有差別色相。非謂真如門中智色不空之",
    "T44n1850_003:0439a28": "相。亦可見也。以智相同於真如。雖實不空。亦",
    "T44n1850_003:0439a29": "無不空相可得故。廣如彼契經中佛所說也。",
    "T44n1850_003:0439b01": "初釋同相竟。",
    "T44n1850_003:0439b02": "[0439b02] 二釋異相",
    "T44n1850_003:0439b03": "[0439b03] 言異相者。如種種瓦器。各各不同。此亦如是。",
    "T44n1850_003:0439b04": "無漏無明種種幻用。相差別故 不唯無漏",
    "T44n1850_003:0439b05": "覺相。與有漏無明。其相各別。即就無漏法中。",
    "T44n1850_003:0439b06": "四智菩提。三身。四土。乃至十力。無畏。十八",
    "T44n1850_003:0439b07": "不共法等。種種幻用。相各差別。又就有漏法",
    "T44n1850_003:0439b08": "中。心王。心所。相見自證。現行種子。及諸分",
    "T44n1850_003:0439b09": "段變易因果種種幻用。相各差別。然此幻用",
    "T44n1850_003:0439b10": "差別無性。常異而同。即此無性真如無差別",
    "T44n1850_003:0439b11": "故。遍攝一切差別之法皆入一法。即此一法",
    "T44n1850_003:0439b12": "所攝一切差別之法。隨拈一法。亦復還攝一",
    "T44n1850_003:0439b13": "切諸法。故得重重無盡。無盡重重。並由此同",
    "T44n1850_003:0439b14": "異二相而顯示也。初正釋心生滅竟。",
    "T44n1850_003:0439b15": "[0439b15] 二明生滅因緣二。初明迷染因緣。二明悟",
    "T44n1850_003:0439b16": "淨因緣初中二。初總明依心故轉。二別釋意",
    "T44n1850_003:0439b17": "及意識。今初。",
    "T44n1850_003:0439b18": "[0439b18] 復次生滅因緣者。謂諸眾生。依心。意意。識",
    "T44n1850_003:0439b19": "轉 生滅雖無自性。全體真如。而真如不變",
    "T44n1850_003:0439b20": "隨緣。舉體成生滅時。於生滅中。須論因緣。方",
    "T44n1850_003:0439b21": "免邪因及無因過。此則第八與前七識。互為",
    "T44n1850_003:0439b22": "因果。唯識理成也。眾生者。五蘊和合之假名",
    "T44n1850_003:0439b23": "也。心者。第八識也。意者。第七識也。意識者。",
    "T44n1850_003:0439b24": "第六識并前五識也。第八為根本依。第七方",
    "T44n1850_003:0439b25": "轉。第七為染淨依。第六方轉。第六為分別依。",
    "T44n1850_003:0439b26": "前五方轉。故云依心意及意識轉也。",
    "T44n1850_003:0439b27": "[0439b27] 二別釋意及意識二。初釋意。二釋意識。今初。",
    "T44n1850_003:0439b28": "[0439b28] 此義云何。以依阿賴耶識。有無明不覺起。能",
    "T44n1850_003:0439b29": "見。能現。能取境界。分別相續。說名為意 謂",
    "T44n1850_003:0439c01": "阿賴耶識中。法爾有第七識種子。及有根本",
    "T44n1850_003:0439c02": "無明種子。由無始來。第七與第八識恒俱轉",
    "T44n1850_003:0439c03": "故。第七識與恒行不共無明。定相應故。於一",
    "T44n1850_003:0439c04": "真如無相體上。令心心所。分體分用。分見分",
    "T44n1850_003:0439c05": "相。起諸取著。相似相續。皆以第七識為染污",
    "T44n1850_003:0439c06": "依故說此第七識名為意也。意者。依義。依第",
    "T44n1850_003:0439c07": "七識。方令第八受賴耶名及異熟名。方令前",
    "T44n1850_003:0439c08": "六成有漏義。故名染依。若第七識之人我執",
    "T44n1850_003:0439c09": "斷。則第八識捨賴耶名。第六生空智果恒得",
    "T44n1850_003:0439c10": "現前。前五不起諸有漏業。若第七識之法我",
    "T44n1850_003:0439c11": "執斷。則第八識捨異熟名。轉為大圓鏡智相",
    "T44n1850_003:0439c12": "應心品。自亦平等性智恒共相應。第六法空",
    "T44n1850_003:0439c13": "智果恒得現前。前五轉為成事智品。故又名",
    "T44n1850_003:0439c14": "淨依也。如釋摩訶衍論。引顯了契經云。種種",
    "T44n1850_003:0439c15": "心識。雖有無量。唯末那轉。無有餘法。所以",
    "T44n1850_003:0439c16": "者何。是末那識。具足十一義。無所不作故。",
    "T44n1850_003:0439c17": "此之謂也。",
    "T44n1850_003:0439c18": "[0439c18] 此意復有五種異名。一名業識謂無明力。不",
    "T44n1850_003:0439c19": "覺心動 由第七識。恒與法癡相應。不如實",
    "T44n1850_003:0439c20": "知真法一故。令自與第八。無始恒轉。令前六",
    "T44n1850_003:0439c21": "識。依之得轉。心實無動。由不覺故。謂之為",
    "T44n1850_003:0439c22": "動。動即是現行轉。現行之體。即自證分。名為",
    "T44n1850_003:0439c23": "業相。是則一切心王心所業相皆依第七無",
    "T44n1850_003:0439c24": "明而起。名為依他起性。故直名此第七為業",
    "T44n1850_003:0439c25": "識也。若觀動心即不生滅。即得入真如門。",
    "T44n1850_003:0439c26": "[0439c26] 二名轉識。謂依動心。能見境相 由第七識",
    "T44n1850_003:0439c27": "恒行不共無明。不如實知真法一故。令諸心",
    "T44n1850_003:0439c28": "王心所。法爾各有能見境相。名為見分。故直",
    "T44n1850_003:0439c29": "名此第七為轉識也。若觀一切境界無是見",
    "T44n1850_003:0440a01": "者。則見無見相。即得入真如門。",
    "T44n1850_003:0440a02": "[0440a02] 三名現識。謂現一切諸境界相。猶如明鏡。現",
    "T44n1850_003:0440a03": "眾色像。現識亦爾。如其五境。對至即現。無有",
    "T44n1850_003:0440a04": "前後。不由功力 由第七識不共無明。不如",
    "T44n1850_003:0440a05": "實知真法一故。令心心所起現行時。法爾各",
    "T44n1850_003:0440a06": "有所現境界。名為相分。諸心心所之體。猶如",
    "T44n1850_003:0440a07": "明鏡。見分如光。相分如所現像。若非第七執",
    "T44n1850_003:0440a08": "藏之力。則第八何由幻現三界三類性境。若",
    "T44n1850_003:0440a09": "非第七為第六不共親依。則第六何由遍現",
    "T44n1850_003:0440a10": "一切假實諸法。若非第七為前五染淨共依。",
    "T44n1850_003:0440a11": "則前五何由如其五境。對至即現。無有前後。",
    "T44n1850_003:0440a12": "不由功力。故直名此第七為現識也。若觀一",
    "T44n1850_003:0440a13": "切境界無非見者。則境無境相。即得入真如",
    "T44n1850_003:0440a14": "門。",
    "T44n1850_003:0440a15": "[0440a15] 四名智識。謂分別染淨諸差別法 由第七識",
    "T44n1850_003:0440a16": "不共無明。不如實知真法一故。令心心所現",
    "T44n1850_003:0440a17": "行轉時。幻成見相二分。復由第七人我法我二",
    "T44n1850_003:0440a18": "見力故。自既妄執第八見分以為實我實法。",
    "T44n1850_003:0440a19": "成染分別。復為第六識之不共親依。為前五",
    "T44n1850_003:0440a20": "識之染淨依。令前六識。分別染淨諸差別法。",
    "T44n1850_003:0440a21": "故直名此第七為智識也。若觀分別及所分",
    "T44n1850_003:0440a22": "別皆無自性。則智無智相。即得入真如門。",
    "T44n1850_003:0440a23": "[0440a23] 五名相續識。謂恒作意相應不斷。任持過去",
    "T44n1850_003:0440a24": "善惡等業。令不失壞。成熟現未苦樂等報。使",
    "T44n1850_003:0440a25": "無違越。已曾經事。忽然憶念。未曾經事。妄生",
    "T44n1850_003:0440a26": "分別 由第七識不共無明。不如實知真法",
    "T44n1850_003:0440a27": "一故。於真常中。妄見生滅。又不能知剎那不",
    "T44n1850_003:0440a28": "住。當體寂滅。於生滅中。妄見相續。是故念念",
    "T44n1850_003:0440a29": "內執第八為自我法。令其受熏持種。招異熟",
    "T44n1850_003:0440b01": "果。念念為外六轉識依。令其憶念過去。分別",
    "T44n1850_003:0440b02": "未來。若非第七俱生法執為前六依。則第八",
    "T44n1850_003:0440b03": "識便不受前七熏。持有漏種以無能熏之前",
    "T44n1850_003:0440b04": "七。即無所熏之第八故。第六識亦不憶念過",
    "T44n1850_003:0440b05": "去。分別未來。以無所依之七八。即無能依之",
    "T44n1850_003:0440b06": "第六故。故直名此第七為相續識也。如釋論",
    "T44n1850_003:0440b07": "中。引法門契經云。第七識有殊勝力故。或時",
    "T44n1850_003:0440b08": "造作持藏之用。或時造作分別之依。此之謂",
    "T44n1850_003:0440b09": "也。若觀心性剎那不住。當體寂滅。則相續無",
    "T44n1850_003:0440b10": "相續相。即得入真如門。",
    "T44n1850_003:0440b11": "[0440b11] 是故三界一切。皆以(八識)心為自性。離(八識)心則",
    "T44n1850_003:0440b12": "無六塵境界。何以故。一切諸法。以(第八)心為主。",
    "T44n1850_003:0440b13": "從(第七)妄念起。凡(八識)所分別。皆分別(八識)自心(所變相分)",
    "T44n1850_003:0440b14": "心不見心。無相可得。是故當知。一切世間境",
    "T44n1850_003:0440b15": "界之相。皆依眾生無明妄念而得建立。如鏡",
    "T44n1850_003:0440b16": "中像。無體可得。唯從虛妄分別心轉。心生則",
    "T44n1850_003:0440b17": "種種法生。心滅則種種法滅故 此承上文。",
    "T44n1850_003:0440b18": "止由第七不共無明。不如實知真法一故。內",
    "T44n1850_003:0440b19": "緣第八。起二我執。外為六依。令起妄念。故有",
    "T44n1850_003:0440b20": "世間一切依正等法。此一切法。皆是八種識",
    "T44n1850_003:0440b21": "心所變。即以八識心為自性。若離能變之八",
    "T44n1850_003:0440b22": "種識心。何有所變六塵境界可得。是則一切",
    "T44n1850_003:0440b23": "諸法。悉皆不離第八本識。故云以心為主。皆",
    "T44n1850_003:0440b24": "從第七無明幻現。故云從妄念起也。第八分",
    "T44n1850_003:0440b25": "別三類性境。還是第八所變相分。第七分別。",
    "T44n1850_003:0440b26": "虛妄我法。還是第七所變相分。第六分別一",
    "T44n1850_003:0440b27": "切諸法。還是第六所變相分。前五分別五塵",
    "T44n1850_003:0440b28": "性境。還是前五所變相分。故云凡所分別皆",
    "T44n1850_003:0440b29": "分別自心也。譬如有人。大張其眼。求覓已眼。",
    "T44n1850_003:0440c01": "終不能見。心亦如是。故云心不見心也。然眼",
    "T44n1850_003:0440c02": "不自見。猶有他人能見其眼。心不見心。必無",
    "T44n1850_003:0440c03": "他人能見其心。故云無相可得也。問。若無他",
    "T44n1850_003:0440c04": "人能見心者。云何說有他心智通。答。由起妄",
    "T44n1850_003:0440c05": "念。妄有緣影。遂令他心智者。托此為質。變相",
    "T44n1850_003:0440c06": "而緣。名了他心。其實緣影。即是所變相分之",
    "T44n1850_003:0440c07": "影。非是心體。亦非見分。心體及心見分。並無",
    "T44n1850_003:0440c08": "形相。決不可見。故如來云。我以佛眼。猶不能",
    "T44n1850_003:0440c09": "見眾生之心。云何癡人。說有心相可得也。問。",
    "T44n1850_003:0440c10": "第七緣第八之見分。執為實我實法。是名以",
    "T44n1850_003:0440c11": "心緣心。豈非心見心耶。答。第七設能見第八",
    "T44n1850_003:0440c12": "者。應名現量。何名非量。故知一切心心所之",
    "T44n1850_003:0440c13": "見分。皆無形相可得。決定不可見也。夫能變",
    "T44n1850_003:0440c14": "之心。尚自無相可見。則所變境界。又豈有實。",
    "T44n1850_003:0440c15": "是故當知。一切世間境界之相。皆依眾生無",
    "T44n1850_003:0440c16": "明妄念而得建立。謂依第七不共無明。不如",
    "T44n1850_003:0440c17": "實知真法一故。令心心所。轉成四分。則此世",
    "T44n1850_003:0440c18": "間一切境界。不過皆是自心心所相分。心心",
    "T44n1850_003:0440c19": "所體如鏡相分如鏡中像。像不離鏡。別無自",
    "T44n1850_003:0440c20": "體可得。唯從虛妄分別心轉。除&#x5374;諸心心所",
    "T44n1850_003:0440c21": "生滅之外。何&#x751E;有法自生滅耶。初釋意竟。",
    "T44n1850_003:0440c22": "[0440c22] 二釋意識",
    "T44n1850_003:0440c23": "[0440c23] 言意識者。謂一切凡夫。依相續識。執我我所。",
    "T44n1850_003:0440c24": "種種妄取六塵境界。亦名分離識。亦名分別",
    "T44n1850_003:0440c25": "事識。以依見愛等熏而增長故 前六種識。",
    "T44n1850_003:0440c26": "總名了別境識。今舉第六。攝前五也。但言一",
    "T44n1850_003:0440c27": "切凡夫者。且約迷染因緣言也。依相續識者。",
    "T44n1850_003:0440c28": "以第七識為染淨依。第七恒與第八俱轉。無",
    "T44n1850_003:0440c29": "始不斷。故名相續識也。執我我所者。第七但",
    "T44n1850_003:0441a01": "有俱生我執。第六依之。遍起分別俱生我及",
    "T44n1850_003:0441a02": "我所執也。種種妄取六塵境界者。第六或與",
    "T44n1850_003:0441a03": "前五俱起。名為同時意識。則取現在色聲香",
    "T44n1850_003:0441a04": "味觸之境界。名為五塵。或唯自起。名為獨頭",
    "T44n1850_003:0441a05": "意識。則取過現未來一切境界。若於夢中。則",
    "T44n1850_003:0441a06": "取夢中所現境界。若入禪定。則取四禪四空",
    "T44n1850_003:0441a07": "所有境界。皆名為法塵也。亦名分離識者。",
    "T44n1850_003:0441a08": "眼識但緣自所變色。乃至身識但緣自所變",
    "T44n1850_003:0441a09": "觸。意識雖能遍緣。而不能知諸塵無性。唯是",
    "T44n1850_003:0441a10": "自心。故名分離識也。亦名分別事識者。六塵",
    "T44n1850_003:0441a11": "妄境。名之為事。不知無性之理。故名分別事",
    "T44n1850_003:0441a12": "識也。以依見愛等熏而增長故者。愛。即六識",
    "T44n1850_003:0441a13": "相應種種鈍使。見。即第六相應種種利使。現",
    "T44n1850_003:0441a14": "行熏成種子。種子復起現行。故增長也。初明",
    "T44n1850_003:0441a15": "迷染因緣竟。",
    "T44n1850_003:0441a16": "[0441a16] 二明悟淨因緣二。初總明悟有淺深。二詳",
    "T44n1850_003:0441a17": "釋淺深差別。今初。",
    "T44n1850_003:0441a18": "[0441a18] 無始無明熏所起識。非諸凡夫二乘智慧之",
    "T44n1850_003:0441a19": "所能知。解行地菩薩。始學觀察。法身菩薩能",
    "T44n1850_003:0441a20": "少分知。至究竟地。猶未知盡。唯有如來。能總",
    "T44n1850_003:0441a21": "明了 無始無明。即第七識俱生法癡。名為",
    "T44n1850_003:0441a22": "根本住地無明。由此無明。不如實知真法一",
    "T44n1850_003:0441a23": "故。所以眾生從無始來。真如不變隨緣。法爾",
    "T44n1850_003:0441a24": "有八種識。第七為能執。第八為所執。第八為",
    "T44n1850_003:0441a25": "所熏。前七為能熏。前七為能依。第八為所依。",
    "T44n1850_003:0441a26": "凡夫世智。固不能知。二乘真智。亦所不達。以",
    "T44n1850_003:0441a27": "如來為鈍根人。但說蘊處界法。破其我執。未",
    "T44n1850_003:0441a28": "曾明言七八二種識故。解行地菩薩。即信成",
    "T44n1850_003:0441a29": "就發心之後。便名為解行地。唯識所謂資糧",
    "T44n1850_003:0441b01": "加行二種位也。秉大乘教。修行修心滿十千",
    "T44n1850_003:0441b02": "劫。方得發心。入解行地。方於藏識境界。能學",
    "T44n1850_003:0441b03": "觀察。所謂尋思名。尋思義。尋思名義自性。尋",
    "T44n1850_003:0441b04": "思名義差別。皆是假有實無。唯識所現。故云。",
    "T44n1850_003:0441b05": "大乘菩薩。恒觀意言為境也。法身菩薩能少",
    "T44n1850_003:0441b06": "分知者。謂通達位。真見道故。從此分分斷障。",
    "T44n1850_003:0441b07": "分分證真如也。至究竟地。猶末知盡者。謂十",
    "T44n1850_003:0441b08": "地滿足。猶有極微細所知愚也。唯有如來能",
    "T44n1850_003:0441b09": "總明了者。謂窮盡心識本源。通達心識性相。",
    "T44n1850_003:0441b10": "無餘惑也。此中談理唯實。明位兼權者。為收",
    "T44n1850_003:0441b11": "一切機故。若論一乘實教。則初心便觀如來",
    "T44n1850_003:0441b12": "藏性不變隨緣。能知八識之相差別建立。又",
    "T44n1850_003:0441b13": "觀如來藏性隨緣不變。能知八識之性唯一",
    "T44n1850_003:0441b14": "真如。則有名字證得如來智慧。乃至究竟證",
    "T44n1850_003:0441b15": "得如來智慧。具如前文所明也。",
    "T44n1850_003:0441b16": "[0441b16] 二詳釋淺深差別三。初總明義深。二別示",
    "T44n1850_003:0441b17": "次第。三結示二障。今初。",
    "T44n1850_003:0441b18": "[0441b18] 此義云何。以其心性本來清淨。無明力故。染",
    "T44n1850_003:0441b19": "心相現。雖有染心。而常明潔。無有改變。復以",
    "T44n1850_003:0441b20": "本性無分別故。雖復遍生一切境界。而無變",
    "T44n1850_003:0441b21": "易 心性。通指八識心王及諸心所之性。即",
    "T44n1850_003:0441b22": "是真如不變性也。無明。即指第七識相應之",
    "T44n1850_003:0441b23": "微細法癡。不如實知真法一也。染心相現。通",
    "T44n1850_003:0441b24": "指八識心王及諸心所。皆有四分依他相起",
    "T44n1850_003:0441b25": "也。而常明潔無有改變者。心王心所各各四",
    "T44n1850_003:0441b26": "分。既皆全攬真如為體。真如隨緣不變。故常",
    "T44n1850_003:0441b27": "明潔。如金作諸器。諸器皆金也。復以本性無",
    "T44n1850_003:0441b28": "分別故等者。偏指心王心所所變相分。亦以",
    "T44n1850_003:0441b29": "心性為體。全體心性。曾無變易。決無心外之",
    "T44n1850_003:0441c01": "境界也。",
    "T44n1850_003:0441c02": "[0441c02] 以不覺一法界故。不相應無明分別起。生諸",
    "T44n1850_003:0441c03": "染心 不相應無明者。正指第八識中無明",
    "T44n1850_003:0441c04": "種子。不與第八識現行相應也。此明雖由無",
    "T44n1850_003:0441c05": "始已來無明力故。法爾有此八識及諸心所",
    "T44n1850_003:0441c06": "各各四分。乃至一切境界。然此諸法。原無改",
    "T44n1850_003:0441c07": "變。原無變易。仍是一真法界。若能念念觀察",
    "T44n1850_003:0441c08": "動心即不生滅。即得入真如門。即為證得如",
    "T44n1850_003:0441c09": "來智慧。特以偶爾失照。不覺一法界故。則第",
    "T44n1850_003:0441c10": "八識中無明種子。即與前七相應。而現行分",
    "T44n1850_003:0441c11": "別遂起。復生諸染心也。",
    "T44n1850_003:0441c12": "[0441c12] 如是之義。甚深難測。唯佛能知。非餘所了",
    "T44n1850_003:0441c13": " 謂第八識中無明種子。只須一念不覺。便起",
    "T44n1850_003:0441c14": "現行而生染心。此雖等覺菩薩。未轉異熟識",
    "T44n1850_003:0441c15": "為無垢識尚未能盡其源。唯佛位中。既與大",
    "T44n1850_003:0441c16": "圓鏡智相應。方能通達其性相之邊底也。初",
    "T44n1850_003:0441c17": "總明義深竟。",
    "T44n1850_003:0441c18": "[0441c18] 二別示次第二。初正釋悟淨次第。二轉釋",
    "T44n1850_003:0441c19": "相應不相應義。初中二。初明離染心次第。二",
    "T44n1850_003:0441c20": "明離不覺次第。今初。",
    "T44n1850_003:0441c21": "[0441c21] 此(不覺)所生染心。有六種別。一執相應染。聲聞。",
    "T44n1850_003:0441c22": "緣覺。及信相應地諸菩薩。能遠離 執相應",
    "T44n1850_003:0441c23": "染。謂我執相應之見思惑也。聲聞初果。緣覺",
    "T44n1850_003:0441c24": "有學。信成就發心菩薩。皆能頓斷見惑。漸斷",
    "T44n1850_003:0441c25": "思惑。故云能遠離也。",
    "T44n1850_003:0441c26": "[0441c26] 二不斷相應染。信地菩薩勤修力。能少分離。",
    "T44n1850_003:0441c27": "至淨心地。永盡無餘 不斷相應染者。謂第",
    "T44n1850_003:0441c28": "六識相應之分別法執。二乘法中所不斷也。",
    "T44n1850_003:0441c29": "信地菩薩。即學唯心識觀。正伏此執。故至歡",
    "T44n1850_003:0442a01": "喜地中。永盡無餘。",
    "T44n1850_003:0442a02": "[0442a02] 三分別智相應染。從具戒地。乃至具慧地。能",
    "T44n1850_003:0442a03": "少分離。至無相行地。方得永盡 分別智相",
    "T44n1850_003:0442a04": "應染者。謂第六識相應之俱生法執。雖是任",
    "T44n1850_003:0442a05": "運所起。以其不如實知真法一故。仍名分別",
    "T44n1850_003:0442a06": "智也。二離垢地。名具戒。六現前地。名具慧。",
    "T44n1850_003:0442a07": "分分漸斷名少分離。七遠行地。名無相行。法",
    "T44n1850_003:0442a08": "空智果恒得現前。是故此染方得永盡。",
    "T44n1850_003:0442a09": "[0442a09] 四現色不相應染。此色自在地之所除滅",
    "T44n1850_003:0442a10": " 此由無始已來。妄執依正不同。所有習氣。熏",
    "T44n1850_003:0442a11": "在第八識中。雖不與現行轉識相應俱起。而",
    "T44n1850_003:0442a12": "此習氣種子力故。未能任運現相及土。名為",
    "T44n1850_003:0442a13": "現色不相應染。若入第八色自在地。則此習",
    "T44n1850_003:0442a14": "氣永除。故能依中現正。正中現依也。",
    "T44n1850_003:0442a15": "[0442a15] 五見心不相應染。此心自在地之所除滅",
    "T44n1850_003:0442a16": " 此由無始已來。妄執自心他心不同。所有習",
    "T44n1850_003:0442a17": "氣。熏在第八識中。雖不與現行轉識相應俱",
    "T44n1850_003:0442a18": "起。而此習氣種子力故。未能自他互作。名為",
    "T44n1850_003:0442a19": "見心不相應染。若入第九心自在地。則此習",
    "T44n1850_003:0442a20": "氣永除。故能自身入定他身起。他身入定自",
    "T44n1850_003:0442a21": "身起。一身入定多身起。多身入定一身起。乃",
    "T44n1850_003:0442a22": "至具足四辯。一音普答一切眾生各別諸問",
    "T44n1850_003:0442a23": "難也。",
    "T44n1850_003:0442a24": "[0442a24] 六根本業不相應染。此從菩薩究竟地。入如",
    "T44n1850_003:0442a25": "來地之所除滅 此由無始第七識之法見法",
    "T44n1850_003:0442a26": "愛法慢。妄執第八以為自內實法。所有習氣",
    "T44n1850_003:0442a27": "熏在第八識中。雖以第六法空智果恒現在",
    "T44n1850_003:0442a28": "前之力。不與第七現行相應俱起。而此習氣",
    "T44n1850_003:0442a29": "種子力故。未捨異熟識名。未證一切如來究",
    "T44n1850_003:0442b01": "竟平等不二法身。故須從菩薩究竟地。入於",
    "T44n1850_003:0442b02": "金剛喻定。除滅此種。乃入如來地也。初明離",
    "T44n1850_003:0442b03": "染心次第竟。",
    "T44n1850_003:0442b04": "[0442b04] 二明離不覺次第",
    "T44n1850_003:0442b05": "[0442b05] 不覺一法界者。始從信地觀察地。行至淨心",
    "T44n1850_003:0442b06": "地。能少分離。入如來地。方得永盡 不覺一",
    "T44n1850_003:0442b07": "法界者。即所謂無始無明住地根本惑也。恒",
    "T44n1850_003:0442b08": "與第七識相應。亦有時與第六識相應。皆所",
    "T44n1850_003:0442b09": "謂法癡也。由此無明。方生一切染心。前已明",
    "T44n1850_003:0442b10": "所生染心。離有次第。故今更明離此不覺之",
    "T44n1850_003:0442b11": "次第也。二乘不聞此不覺名。何況知斷。故不",
    "T44n1850_003:0442b12": "復論。大乘始從信地。即能觀察學斷。故亦名",
    "T44n1850_003:0442b13": "觀察地。雖復學斷。但能漸伏。猶未能離。良以",
    "T44n1850_003:0442b14": "有漏聞思修慧。未能破壞彼種子故。行至初",
    "T44n1850_003:0442b15": "歡喜地。離第六識分別法癡。自後漸離俱生",
    "T44n1850_003:0442b16": "法癡。直至入如來地。方得永盡第七識中俱",
    "T44n1850_003:0442b17": "生法癡。以是恒行不共無明。極微細故。直至",
    "T44n1850_003:0442b18": "金剛喻定現在前時。乃與根本業不相應染",
    "T44n1850_003:0442b19": "一時俱滅也。當知漸教菩薩。但知次第離染。",
    "T44n1850_003:0442b20": "故須至淨心地。方能少分離此無明。若頓教",
    "T44n1850_003:0442b21": "菩薩。從初即學觀察無明無性。不須別別除",
    "T44n1850_003:0442b22": "染。而能生之無明。既得分分伏離。則所生之",
    "T44n1850_003:0442b23": "染法。亦自分分除滅所以初發心便名為淨",
    "T44n1850_003:0442b24": "心地。不唯永斷第二不斷相應染。乃至亦能",
    "T44n1850_003:0442b25": "除彼第四第五二種不相應染。遂能示現八",
    "T44n1850_003:0442b26": "相成道。得色自在。得心自在也。問。前云依",
    "T44n1850_003:0442b27": "不覺故。生三種相及六種相。此云以不覺",
    "T44n1850_003:0442b28": "故。生六種染。染之與相。為同為異。又生相",
    "T44n1850_003:0442b29": "時。即生染否。除染時。即除相否。答。所言相",
    "T44n1850_003:0442c01": "者。是所遍計之形相。體即依他通惑業苦。所",
    "T44n1850_003:0442c02": "言染者。是能遍計之種現。從依他起。唯指於",
    "T44n1850_003:0442c03": "惑。染如捏目。相如亂華。但應除染。不須除",
    "T44n1850_003:0442c04": "相。又一一相。皆能起於六染。一一染。皆能成",
    "T44n1850_003:0442c05": "於九相。故決不可指何染即何相也。若約染",
    "T44n1850_003:0442c06": "除相必隨除。粗分別者。一執相應染。即界內",
    "T44n1850_003:0442c07": "見思。三乘離見惑時。即除界內執名等相。及",
    "T44n1850_003:0442c08": "起有漏業相。聖必不造後有業故。二乘思惑",
    "T44n1850_003:0442c09": "盡時。即除界內智及相續執取三相。二乘入",
    "T44n1850_003:0442c10": "涅槃時。即除界內業繫苦相。及依苦蘊所起",
    "T44n1850_003:0442c11": "業等三相菩薩有二。一者智增上。捨分段生。",
    "T44n1850_003:0442c12": "生方便土所除諸相。與二乘同。二者悲增上。",
    "T44n1850_003:0442c13": "扶習潤生。不除界內智相及相續相。但除界",
    "T44n1850_003:0442c14": "內之執著相。仍用故業種子受生。故亦不除",
    "T44n1850_003:0442c15": "業繫苦相。及與業等三相。但決不造新業。故",
    "T44n1850_003:0442c16": "無起有漏業相也。二不斷相應染。即界外見",
    "T44n1850_003:0442c17": "惑。盡此惑已。分證法身。唯除界外第四執名",
    "T44n1850_003:0442c18": "等相。三分別智相應染。即界外現行思惑。盡",
    "T44n1850_003:0442c19": "此惑已。證無相地。除界外執著。及起無漏有",
    "T44n1850_003:0442c20": "功用業之相。然不除無功用業相也。四現色",
    "T44n1850_003:0442c21": "不相應染。即相分戲論習氣。除此習已。得色",
    "T44n1850_003:0442c22": "自在。能現諸色。非除境界相也。五見心不相",
    "T44n1850_003:0442c23": "應染。即見分戲論習氣。除此習已。得心自在。",
    "T44n1850_003:0442c24": "能現諸心。非除能見相也。六根本業不相應",
    "T44n1850_003:0442c25": "染。即異熟無記果報習氣。除此習已。一切妄",
    "T44n1850_003:0442c26": "相無不除盡。證諸如來平等法身。無有彼此",
    "T44n1850_003:0442c27": "差別色相可得。故云。一人成佛時。法界皆為",
    "T44n1850_003:0442c28": "一佛之依正。譬如一室千燈。光光各遍。不可",
    "T44n1850_003:0442c29": "分別。而無障礙。亦無雜也。又除染及不覺已。",
    "T44n1850_003:0443a01": "方能顯出真如相用。謂諸如來法報合身。恒",
    "T44n1850_003:0443a02": "自受用廣大法樂。即是究竟業相。本後二智",
    "T44n1850_003:0443a03": "照一切法。即究竟能見相。大圓鏡智相應淨",
    "T44n1850_003:0443a04": "識。變為無漏純淨佛土。周圓無際。眾寶莊嚴。",
    "T44n1850_003:0443a05": "自受用身。常依而住。如淨土量。身量亦爾。諸",
    "T44n1850_003:0443a06": "根相好。一一無邊。即究竟境界相。四智心品。",
    "T44n1850_003:0443a07": "無差而差。即究竟智相。盡未來際。不異不滅。",
    "T44n1850_003:0443a08": "即究竟相續相。大慈大悲。攝取眾生。恒無厭",
    "T44n1850_003:0443a09": "倦。即究竟執著相。於無名相法中。施設種種",
    "T44n1850_003:0443a10": "希有名句文身。令諸眾生得四悉益。即究竟",
    "T44n1850_003:0443a11": "執名等相。恒現三輪不思議化。即究竟起業",
    "T44n1850_003:0443a12": "相。同流九界。遊戲地獄。即究竟業繫苦相。又",
    "T44n1850_003:0443a13": "如來固能圓證究竟九相。發心已上。亦即分",
    "T44n1850_003:0443a14": "證九相。於修慧中。亦有相似九相。於思慧中。",
    "T44n1850_003:0443a15": "亦有觀行九相。於聞慧中。亦有名字九相。一",
    "T44n1850_003:0443a16": "切眾生。但有理即九相也。九相平等。無非法",
    "T44n1850_003:0443a17": "界。即真如體大。前之三相。即真如相大。後之",
    "T44n1850_003:0443a18": "六相。即真如用大。真如無分劑故。無分別故。",
    "T44n1850_003:0443a19": "於此諸相之中。隨拈一相。無不還具體相用",
    "T44n1850_003:0443a20": "三大義。可以意知。不可言盡。而皆不離眾生",
    "T44n1850_003:0443a21": "現前介爾之心。故依此心。顯示摩訶衍也。初",
    "T44n1850_003:0443a22": "正釋悟淨次第竟。",
    "T44n1850_003:0443a23": "[0443a23] 二轉釋相應不相應義。",
    "T44n1850_003:0443a24": "[0443a24] 相應義者。心分別異。染淨分別異。知相緣相",
    "T44n1850_003:0443a25": "同 心分別。謂前七心王之體。染淨分別。謂",
    "T44n1850_003:0443a26": "相應心所之體。心王心所。皆以虛妄分別為",
    "T44n1850_003:0443a27": "自性故。言各異者。各起現行。各有自體也。知",
    "T44n1850_003:0443a28": "相同者。能緣之見分。和合似一也。緣相同者。",
    "T44n1850_003:0443a29": "所緣之相分。質影相似也。",
    "T44n1850_003:0443b01": "[0443b01] 不相應義者。即心不覺。常無別異。知相緣相",
    "T44n1850_003:0443b02": "不同 即心不覺常無別異者。心。謂第八心",
    "T44n1850_003:0443b03": "王見分。不覺謂染心種子。即是第八所緣相",
    "T44n1850_003:0443b04": "分。相見皆依自證分起。故云無別異也。知相",
    "T44n1850_003:0443b05": "不同者。第八現行見分。是能緣。故有知。染心",
    "T44n1850_003:0443b06": "種子不起現行。是不能緣。故無知也緣相不",
    "T44n1850_003:0443b07": "同者。第八見分。以三類性境為所緣。染心種",
    "T44n1850_003:0443b08": "子。則無所緣境也。二別示次第竟。",
    "T44n1850_003:0443b09": "[0443b09] 三結示二障",
    "T44n1850_003:0443b10": "[0443b10] 染心者。是煩惱障。能障真如根本智故 此",
    "T44n1850_003:0443b11": "總結六種染心。皆名煩惱障也。我執相應種",
    "T44n1850_003:0443b12": "種諸惑。皆名界內見思煩惱。能障我空真如。",
    "T44n1850_003:0443b13": "法執相應種種諸惑。但除法癡一種。皆名界",
    "T44n1850_003:0443b14": "外見思煩惱。能障法空真如。唯根本智。能證",
    "T44n1850_003:0443b15": "真如。既障真如。即障根本智也。",
    "T44n1850_003:0443b16": "[0443b16] 無明者。是所知障。能障世間業自在智故",
    "T44n1850_003:0443b17": " 唯取法癡一種。名曰無明。由此法癡。於世間",
    "T44n1850_003:0443b18": "業不得自在。名為障彼智也。",
    "T44n1850_003:0443b19": "[0443b19] 此義云何。以依染心。執著無量能取所取虛",
    "T44n1850_003:0443b20": "妄境界。違一切法平等之性 此釋染心所",
    "T44n1850_003:0443b21": "以能障根本智也。一切法平等之性。即是真",
    "T44n1850_003:0443b22": "如本無能所。",
    "T44n1850_003:0443b23": "[0443b23] 一切法性。平等寂滅。無有生相。無明不覺。妄",
    "T44n1850_003:0443b24": "與覺違。是故於一切世間種種境界差別業",
    "T44n1850_003:0443b25": "用。皆悉不能如實而知 此釋無明所以能",
    "T44n1850_003:0443b26": "障自在智也。唯如實知。方得自在故。二明生",
    "T44n1850_003:0443b27": "滅因緣竟。",
    "T44n1850_003:0443b28": "[0443b28] 三辨生滅之相二。初正分別。二問答釋疑。",
    "T44n1850_003:0443b29": "今初。",
    "T44n1850_003:0443c01": "[0443c01] 復次分別心生滅相者。有二種別。一粗。謂相",
    "T44n1850_003:0443c02": "應心。二細。謂不相應心 與心相應而起。名",
    "T44n1850_003:0443c03": "相應心。即心心所現行。楞伽所謂相生住滅",
    "T44n1850_003:0443c04": "也不與心相應起。名不相應心。即心心所種",
    "T44n1850_003:0443c05": "子。楞伽所謂流注生住滅也。",
    "T44n1850_003:0443c06": "[0443c06] 粗中之粗。凡夫智境 粗中之粗。即第一執",
    "T44n1850_003:0443c07": "相應染也。本是二乘及信地菩薩之所遠離。",
    "T44n1850_003:0443c08": "今言凡夫智境者。信地名為內凡。與二乘人",
    "T44n1850_003:0443c09": "同其智斷。未入大乘聖位故。",
    "T44n1850_003:0443c10": "[0443c10] 粗中之細。及細中之粗。菩薩智境。細中之細。",
    "T44n1850_003:0443c11": "是佛智境(藏中失此八字准梁本補) 粗中之細。即不斷相應",
    "T44n1850_003:0443c12": "染。分別智相應染。細中之粗。即現色不相應",
    "T44n1850_003:0443c13": "染。見心不相應染。菩薩。謂淨心地已上。細中",
    "T44n1850_003:0443c14": "之細。即根本業不相應染。唯有佛智。乃能照",
    "T44n1850_003:0443c15": "其源也。",
    "T44n1850_003:0443c16": "[0443c16] 此(粗細)二種相。皆由無明熏習力起。然依因。依",
    "T44n1850_003:0443c17": "緣。因是不覺。緣是妄境。因滅則緣滅。緣滅故",
    "T44n1850_003:0443c18": "相應心滅。因滅故不相應心滅 無明。單指",
    "T44n1850_003:0443c19": "法癡。除此皆屬染心攝故。不覺。即無明法癡",
    "T44n1850_003:0443c20": "也。緣滅則不起現行。故相應心滅。因滅則無",
    "T44n1850_003:0443c21": "復種子。故不相應心滅。成如來也。問。既云因",
    "T44n1850_003:0443c22": "滅則緣滅。則未成佛時。無明未滅。境必未滅。",
    "T44n1850_003:0443c23": "境既未滅。則相應心亦不應滅。如何至無相",
    "T44n1850_003:0443c24": "地。便滅相應染已盡耶。答。無明有二。一與第",
    "T44n1850_003:0443c25": "七識俱者。佛地方盡。二與第六識俱者。又分",
    "T44n1850_003:0443c26": "為二。一是分別。淨心地除。二是俱生。無相地",
    "T44n1850_003:0443c27": "除。無明分滅。則境亦分滅。境分滅故。相應心",
    "T44n1850_003:0443c28": "亦分滅也。又此所謂相應心滅者。但是染心",
    "T44n1850_003:0443c29": "現行滅耳。若無漏現行。則佛果四智。皆有二",
    "T44n1850_003:0444a01": "十一法相應。不更滅也。所謂不相應心滅者。",
    "T44n1850_003:0444a02": "但是有漏種子滅耳。若無漏種。則恒為菴摩",
    "T44n1850_003:0444a03": "羅識所持。盡未來際。永不滅也。初正分別",
    "T44n1850_003:0444a04": "竟。",
    "T44n1850_003:0444a05": "[0444a05] 二問答釋疑",
    "T44n1850_003:0444a06": "[0444a06] 問。若心滅者。云何相續。若相續者。云何言",
    "T44n1850_003:0444a07": "滅 此正欲顯染心種現可滅。淨心種現不",
    "T44n1850_003:0444a08": "滅。故設問以發起之也。",
    "T44n1850_003:0444a09": "[0444a09] 答。實然。今言滅者。但心相滅。非心體滅 心",
    "T44n1850_003:0444a10": "相。即指染相。心體。即指染淨所依非染非淨",
    "T44n1850_003:0444a11": "之本體也。染亦依體。以違體故。但名為相。淨",
    "T44n1850_003:0444a12": "亦有相。所謂真如相大。以順體故。直名為體",
    "T44n1850_003:0444a13": "也。",
    "T44n1850_003:0444a14": "[0444a14] 如水因風。而有動相。以風滅故。動相即滅。非",
    "T44n1850_003:0444a15": "水體滅。若水滅者。動相應斷。以無所依(之水則)",
    "T44n1850_003:0444a16": "無能依(之動)故。以水體不滅動相相續 水。喻",
    "T44n1850_003:0444a17": "心體。風。喻無明。動。喻心相也。",
    "T44n1850_003:0444a18": "[0444a18] 眾生亦爾。以無明力。令其心動。無明滅故。動",
    "T44n1850_003:0444a19": "相即滅。非心體滅。若心滅者。則眾生斷。以無",
    "T44n1850_003:0444a20": "所依。無能依故 無明令其心動。猶如因風",
    "T44n1850_003:0444a21": "起波。則八識及諸心所。皆動相也。無明滅故。",
    "T44n1850_003:0444a22": "染動相滅。非心體滅。如風息波滅。水體不滅。",
    "T44n1850_003:0444a23": "則四智相應心品。皆如水也。若心滅則眾生",
    "T44n1850_003:0444a24": "斷者。如來名為無上眾生。若無所依之四智",
    "T44n1850_003:0444a25": "心體。則無能依之假名如來故。",
    "T44n1850_003:0444a26": "[0444a26] 以心體不滅。心動相續 梁云。以體不滅。心",
    "T44n1850_003:0444a27": "得相續。唯癡滅故。心相隨滅。非心智滅。(文)",
    "T44n1850_003:0444a28": "是知但滅染相。名為不動。而四智心品。即是",
    "T44n1850_003:0444a29": "真如相大。恒起真如用大。仍可名為心動相",
    "T44n1850_003:0444b01": "續矣。然由了達無動而動所以動無動相。不",
    "T44n1850_003:0444b02": "同世諦境界作用。非一切眾生心意識所能",
    "T44n1850_003:0444b03": "思量也。初明染淨生滅竟。"
}