{
    "T01n0025_007:0397b15": "起世因本經卷第七",
    "T01n0025_007:0397b17": "隋天竺沙門達摩笈多譯",
    "T01n0025_007:0397b18": "三十三天品中",
    "T01n0025_007:0397b19": "[0397b19] 「諸比丘！又彼園中，有何因緣，名為歡喜？諸",
    "T01n0025_007:0397b20": "比丘！彼歡喜園，三十三天王入其中已，坐",
    "T01n0025_007:0397b21": "於歡喜及善歡喜二石之上，心受歡喜，意念",
    "T01n0025_007:0397b22": "歡喜，念已復念，心受悅樂，受悅樂已，復受",
    "T01n0025_007:0397b23": "悅樂，是故彼稱為歡喜園。諸比丘！又復彼",
    "T01n0025_007:0397b24": "樹有何因緣，名波利夜多囉拘毘陀羅樹？諸",
    "T01n0025_007:0397b25": "比丘！其波利夜多囉拘毘陀羅樹下，有天子",
    "T01n0025_007:0397b26": "住，名曰末多，日夜常以彼天種種五欲功德",
    "T01n0025_007:0397b27": "具足和合遊戲受樂，是故彼天稱彼為波利",
    "T01n0025_007:0397b28": "夜多囉拘毘陀羅樹。諸比丘！又復三十三天",
    "T01n0025_007:0397b29": "隨急疾時，未曾離彼般茶甘婆石，唯設供",
    "T01n0025_007:0397c01": "養尊重恭敬，隨心所欲，去處即去。所以者",
    "T01n0025_007:0397c02": "何？以此石是如來昔日所住處故。彼諸天取",
    "T01n0025_007:0397c03": "為支提塔，一切世間天人魔梵沙門婆羅門",
    "T01n0025_007:0397c04": "等供養故。",
    "T01n0025_007:0397c05": "[0397c05] 「諸比丘！有三十三天，唯眼得見波婁沙迦",
    "T01n0025_007:0397c06": "園，身不得入。身不入故，不得彼處五欲功",
    "T01n0025_007:0397c07": "德受具足樂。何以故？彼處業勝，以其前世",
    "T01n0025_007:0397c08": "作善根劣故不得入。有三十三天，得見波",
    "T01n0025_007:0397c09": "婁沙迦園，身亦得入。既得入已，具得以天",
    "T01n0025_007:0397c10": "種種五欲和合功德具足而受同體快樂。何",
    "T01n0025_007:0397c11": "以故？以其善根增上勝故。",
    "T01n0025_007:0397c12": "[0397c12] 「諸比丘！有三十三天，眼不得見雜色車園，",
    "T01n0025_007:0397c13": "身亦不入，亦不得以彼園五欲和合功德具",
    "T01n0025_007:0397c14": "足同體而受快樂。何以故？以其善根有別異",
    "T01n0025_007:0397c15": "故。又有三十三天，眼雖得見雜色車園，身",
    "T01n0025_007:0397c16": "不得入，亦不得以彼園五欲和合功德具足",
    "T01n0025_007:0397c17": "同體而受快樂。何以故？以其善根有優劣",
    "T01n0025_007:0397c18": "故。又有三十三天，眼既得見雜色車園，身",
    "T01n0025_007:0397c19": "亦得入。既得入已，具足得彼種種五欲同體",
    "T01n0025_007:0397c20": "和合快樂而受。何以故？以其善根增上勝故。",
    "T01n0025_007:0397c21": "[0397c21] 「諸比丘！諸是一切三十三天，並得見於雜亂",
    "T01n0025_007:0397c22": "園苑，亦皆得入，既得入已，悉共同得彼園",
    "T01n0025_007:0397c23": "苑中種種五欲和合功德同體快樂具足而",
    "T01n0025_007:0397c24": "受。何以故？彼處無有別異善根修行等故。",
    "T01n0025_007:0397c25": "諸比丘！有三十三天，不得見歡喜園，亦不",
    "T01n0025_007:0397c26": "得入，亦不得以彼園苑中種種五欲和合功",
    "T01n0025_007:0397c27": "德同體快樂具足而受。何以故？彼處果報前",
    "T01n0025_007:0397c28": "世造時業別異故。又有三十三天，得見歡喜",
    "T01n0025_007:0397c29": "園，唯不得入，亦不得彼歡喜園中種種五欲",
    "T01n0025_007:0398a01": "和合功德同體快樂具足而受。何以故？彼於",
    "T01n0025_007:0398a02": "彼處，業別異故。又有三十三天得見歡喜園，",
    "T01n0025_007:0398a03": "其身亦入，既入彼已，具足得彼種種五欲和",
    "T01n0025_007:0398a04": "合功德同體快樂，並皆受之。何以故？彼於彼",
    "T01n0025_007:0398a05": "處，造諸善業，所熏修時無別異故。",
    "T01n0025_007:0398a06": "[0398a06] 「諸比丘！其善法堂三十三天聚會處所，有",
    "T01n0025_007:0398a07": "二岐道；帝釋天王宮殿處所，有二岐道；諸",
    "T01n0025_007:0398a08": "小天王，并諸官屬，三十三天宮殿處所，亦",
    "T01n0025_007:0398a09": "二岐道；伊羅婆那大龍象王宮殿處所，亦二",
    "T01n0025_007:0398a10": "岐道；波婁沙迦園，亦二岐道；雜色車園",
    "T01n0025_007:0398a11": "及雜亂園、歡喜園池等，一一亦各有二岐道；",
    "T01n0025_007:0398a12": "波利夜多囉拘毘陀羅大樹，亦二岐道。",
    "T01n0025_007:0398a13": "[0398a13] 「諸比丘！其帝釋天王，若欲向於波婁沙迦",
    "T01n0025_007:0398a14": "園及雜色車、歡喜園等，澡浴歡樂遊戲行時，",
    "T01n0025_007:0398a15": "爾時心念伊羅婆那大龍象王。其伊羅婆那",
    "T01n0025_007:0398a16": "大龍象王亦生是念：『帝釋天王心念於我。』如",
    "T01n0025_007:0398a17": "是知已，從其宮出，即自變化，作三十三頭；",
    "T01n0025_007:0398a18": "其一一頭，化作六牙；一一牙上，化作七池，",
    "T01n0025_007:0398a19": "一一池中，各有七華；一一華上，各七玉女；",
    "T01n0025_007:0398a20": "一一玉女，各復自有七女為侍。爾時，伊羅婆",
    "T01n0025_007:0398a21": "那大龍象王，化作如是諸神變已，即便詣向",
    "T01n0025_007:0398a22": "帝釋王所，到已在彼帝釋前住。",
    "T01n0025_007:0398a23": "[0398a23] 「爾時，帝釋天王心念諸小三十二天王，并三",
    "T01n0025_007:0398a24": "十二諸天眾等。時，彼小王及諸天眾亦生是",
    "T01n0025_007:0398a25": "心：『帝釋天王今念我等。』如是知已，各以種",
    "T01n0025_007:0398a26": "種眾妙瓔珞莊嚴其身，俱乘種種車乘，詣向",
    "T01n0025_007:0398a27": "天帝釋邊，到已各各在前而住。時，天帝釋見",
    "T01n0025_007:0398a28": "已，即自種種嚴身，服眾瓔珞，前後左右，以諸",
    "T01n0025_007:0398a29": "天眾，周匝圍遶，即便昇上伊羅婆那龍象王",
    "T01n0025_007:0398b01": "上，帝釋天王正當中央真頭上坐，左右兩",
    "T01n0025_007:0398b02": "邊各有十六諸小天王，悉同乘彼伊羅婆那",
    "T01n0025_007:0398b03": "龍象王化頭之上，各各而坐。時，天帝釋導",
    "T01n0025_007:0398b04": "從天眾，向波婁沙迦及雜色車，并雜亂園、",
    "T01n0025_007:0398b05": "歡喜園等，到已而住。其歡喜等四園之中，",
    "T01n0025_007:0398b06": "皆有三種風輪而持，謂開、淨、吹，略說如前，",
    "T01n0025_007:0398b07": "開門、淨地及吹花等。諸比丘！彼等園中，既",
    "T01n0025_007:0398b08": "吹花散遍地至膝，其花香氣處處普熏。於時",
    "T01n0025_007:0398b09": "帝釋共小天王三十三天眷屬圍遶，入雜色",
    "T01n0025_007:0398b10": "車、歡喜園等，嬉戲受樂，隨意遊行，或臥或",
    "T01n0025_007:0398b11": "坐。時，帝釋天王欲得瓔珞，即念毘守羯磨天",
    "T01n0025_007:0398b12": "子。時彼天子即便化作眾寶瓔珞，奉上天",
    "T01n0025_007:0398b13": "王。若三十三天眷屬等須瓔珞者，毘守羯",
    "T01n0025_007:0398b14": "磨皆悉化作而供給之。欲聞音聲及伎樂者，",
    "T01n0025_007:0398b15": "則有諸鳥，出種種音，聲甚和雅，令天樂聞。天",
    "T01n0025_007:0398b16": "於彼時如是受樂，一日乃至七日，一月乃至",
    "T01n0025_007:0398b17": "三月，種種歡娛，澡浴嬉戲，行住坐臥，隨意",
    "T01n0025_007:0398b18": "東西。諸比丘！帝釋天王有十天子，常為守護。",
    "T01n0025_007:0398b19": "何等為十？一名因陀羅迦、二名瞿波迦、三",
    "T01n0025_007:0398b20": "名頻頭迦、四名頻頭婆迦、五名阿俱吒迦、",
    "T01n0025_007:0398b21": "六名吒都多迦、七名時婆迦、八名胡盧祇那、",
    "T01n0025_007:0398b22": "九名難茶迦、十名胡盧婆迦。諸比丘！其天",
    "T01n0025_007:0398b23": "帝釋常為如是十天子護，恒隨左右，不曾捨",
    "T01n0025_007:0398b24": "離，以守護故。",
    "T01n0025_007:0398b25": "[0398b25] 「諸比丘！閻浮提地，為諸人輩有水生諸華，",
    "T01n0025_007:0398b26": "最上精妙極可愛者，所謂優&#x9262;羅花、&#x9262;陀摩",
    "T01n0025_007:0398b27": "花、究牟陀花、奔茶梨迦花，其花香氣氤氳",
    "T01n0025_007:0398b28": "軟美；其陸生華，最極好者，所謂阿提目多",
    "T01n0025_007:0398b29": "迦華、瞻波迦華、波吒羅花、蘇摩那華、婆利",
    "T01n0025_007:0398c01": "師迦花、摩利迦華、摩頭揵提迦華、搔揵提",
    "T01n0025_007:0398c02": "迦花、遊提迦華、殊低沙迦利迦花、陀奴沙",
    "T01n0025_007:0398c03": "迦膩迦花等。諸比丘！瞿陀尼人輩，有水生花，",
    "T01n0025_007:0398c04": "最極好者，所謂優&#x9262;羅花、&#x9262;陀摩花、究牟",
    "T01n0025_007:0398c05": "陀花、奔茶梨迦花，香氣氛馥，處處熏人；其",
    "T01n0025_007:0398c06": "陸生華，最香好者，所謂阿提目多迦華、瞻",
    "T01n0025_007:0398c07": "波迦花、波吒羅花、蘇摩那花、婆利師迦花、",
    "T01n0025_007:0398c08": "摩利迦花、摩頭揵提迦花、搔揵提迦花、遊提",
    "T01n0025_007:0398c09": "迦花、殊低沙迦利迦華、陀奴沙迦膩迦花等。",
    "T01n0025_007:0398c10": "諸比丘！其弗婆提諸人輩，有水生之華，最",
    "T01n0025_007:0398c11": "極好者，所謂優&#x9262;羅花、&#x9262;陀摩花、究牟陀",
    "T01n0025_007:0398c12": "華、奔茶梨迦花，極甚光鮮，香氣普熏；其陸",
    "T01n0025_007:0398c13": "生花，最極好者，所謂阿提目多迦花、瞻波",
    "T01n0025_007:0398c14": "迦華、波吒羅花、蘇摩那華、婆利師迦花、摩",
    "T01n0025_007:0398c15": "利迦花、摩頭揵提迦華、搔揵提迦華、遊提",
    "T01n0025_007:0398c16": "迦花、殊低沙迦利迦花、陀奴沙迦膩迦華等。",
    "T01n0025_007:0398c17": "[0398c17] 「諸比丘！其&#x6B1D;多羅究留人輩，有水生花，最",
    "T01n0025_007:0398c18": "極好者，所謂優&#x9262;羅花、&#x9262;陀摩花、究牟陀",
    "T01n0025_007:0398c19": "華、奔茶梨迦花，香氣柔軟；其陸生華，最極",
    "T01n0025_007:0398c20": "好者，所謂阿提目多迦華、瞻波迦華、波吒",
    "T01n0025_007:0398c21": "羅華、蘇摩那花、婆利師迦花、摩利迦花、摩",
    "T01n0025_007:0398c22": "頭揵提迦華、搔揵提迦華、遊提迦花、殊低",
    "T01n0025_007:0398c23": "沙迦利迦花、陀奴沙迦膩迦花等。",
    "T01n0025_007:0398c24": "[0398c24] 「諸比丘！其諸龍等及金翅鳥，亦各皆有水",
    "T01n0025_007:0398c25": "生之花，最極好者，所謂優&#x9262;羅花、&#x9262;陀摩",
    "T01n0025_007:0398c26": "花、究牟陀花、奔茶梨迦華，香氣氛氳，柔軟",
    "T01n0025_007:0398c27": "美妙；其陸生花，最極好者，所謂阿提目多",
    "T01n0025_007:0398c28": "迦花、瞻波迦花、波吒羅花、蘇摩那花、婆利",
    "T01n0025_007:0398c29": "師迦華、摩利迦花、摩頭揵提迦花、搔揵提",
    "T01n0025_007:0399a01": "迦花、遊提迦花、殊低沙迦利迦花、羯迦羅",
    "T01n0025_007:0399a02": "利迦花、摩訶羯迦羅利迦花等。",
    "T01n0025_007:0399a03": "[0399a03] 「諸比丘！其阿修羅輩，亦各皆有諸水生花，",
    "T01n0025_007:0399a04": "最極妙者，所謂優&#x9262;羅花、&#x9262;陀摩華、究牟",
    "T01n0025_007:0399a05": "陀花、奔茶梨迦花，香氣普熏，甚可愛樂；其",
    "T01n0025_007:0399a06": "陸生花，最極好者，所謂阿提目多迦花、瞻",
    "T01n0025_007:0399a07": "波迦花、波吒羅華、蘇摩那華、婆利師迦花、",
    "T01n0025_007:0399a08": "摩利迦花、摩頭揵提迦花、搔揵提迦花、遊提",
    "T01n0025_007:0399a09": "迦花、殊低沙迦利迦花、陀奴師迦花、羯迦",
    "T01n0025_007:0399a10": "羅利迦花、摩訶羯迦羅利迦花、頻&#x96A3;曇華、",
    "T01n0025_007:0399a11": "摩訶頻&#x96A3;曇花、曼陀羅帆華、摩訶曼陀羅帆",
    "T01n0025_007:0399a12": "華等。",
    "T01n0025_007:0399a13": "[0399a13] 「諸比丘！其四天王及諸天輩，有水生花，極",
    "T01n0025_007:0399a14": "好端正，可愛微妙，所謂優&#x9262;羅花、&#x9262;陀摩花、",
    "T01n0025_007:0399a15": "究牟陀華、奔茶梨迦華，其氣極香，質甚柔",
    "T01n0025_007:0399a16": "軟；其陸生華，微妙可愛，所謂阿提目多迦",
    "T01n0025_007:0399a17": "花、瞻波迦花、波吒羅華、蘇摩那花、婆利師",
    "T01n0025_007:0399a18": "迦華、摩利迦花、摩頭揵提迦華、搔揵提迦",
    "T01n0025_007:0399a19": "花、遊提迦華、殊低沙迦利迦華、陀奴沙迦",
    "T01n0025_007:0399a20": "花、羯迦羅利迦華、摩訶羯迦羅利迦華、頻",
    "T01n0025_007:0399a21": "&#x96A3;曇華、摩訶頻&#x96A3;曇華等。",
    "T01n0025_007:0399a22": "[0399a22] 「諸比丘！其三十三天，有水生華，極好端正，",
    "T01n0025_007:0399a23": "微妙可&#x6199;，所謂優&#x9262;羅華、&#x9262;陀摩華、究牟",
    "T01n0025_007:0399a24": "陀花、奔茶梨迦花等，其氣極香，質甚柔軟；",
    "T01n0025_007:0399a25": "其陸生華，微妙可愛，所謂阿提目多迦花、",
    "T01n0025_007:0399a26": "瞻波迦花、波吒羅花、蘇摩那華、婆利師迦",
    "T01n0025_007:0399a27": "華、摩利迦花、摩頭揵提迦花、搔揵提迦花、",
    "T01n0025_007:0399a28": "遊提迦花、殊低沙迦利迦花、陀奴沙迦膩迦",
    "T01n0025_007:0399a29": "華、羯迦羅利迦花、摩訶羯迦羅利迦花、頻",
    "T01n0025_007:0399b01": "&#x96A3;曇花、摩訶頻&#x96A3;曇花、曼陀羅帆華、摩訶",
    "T01n0025_007:0399b02": "曼陀羅帆花等。如三十三天所有諸華，其夜",
    "T01n0025_007:0399b03": "摩天、兜率陀天、化樂天、他化自在天，并魔",
    "T01n0025_007:0399b04": "身天，如是次第，等無有異，一一應知。",
    "T01n0025_007:0399b05": "[0399b05] 「諸比丘！其世間人，有七種色。何等為七？諸",
    "T01n0025_007:0399b06": "比丘！有諸人輩，火色火形、金色金形、青色",
    "T01n0025_007:0399b07": "青形、赤色赤形、白色白形、黃色黃形、黑色",
    "T01n0025_007:0399b08": "黑形，譬如魔梵常色。諸比丘！世間人有此",
    "T01n0025_007:0399b09": "七種色，諸阿修羅，亦復如是，有此七色；諸",
    "T01n0025_007:0399b10": "天眾等，亦復有此七種之色，譬如魔梵常",
    "T01n0025_007:0399b11": "色。",
    "T01n0025_007:0399b12": "[0399b12] 「諸比丘！諸天別有十種之法。何等為十？諸",
    "T01n0025_007:0399b13": "比丘！一諸天行來去無邊；二諸天行來去",
    "T01n0025_007:0399b14": "無礙；三諸天行無有遲疾；四諸天行&#x811A;無蹤",
    "T01n0025_007:0399b15": "跡；五諸天身無患疲乏；六諸天身有形無影；",
    "T01n0025_007:0399b16": "七諸天無大小便；八諸天身無有涕唾；九",
    "T01n0025_007:0399b17": "諸天身清淨微妙，無有脂髓皮肉及血筋骨",
    "T01n0025_007:0399b18": "脈等；十諸天身欲現長短青黃赤白大小麤",
    "T01n0025_007:0399b19": "細，隨意悉能，並皆端正，可喜殊絕，令人愛",
    "T01n0025_007:0399b20": "樂。諸天之身，有此十種不可思議。諸比丘！",
    "T01n0025_007:0399b21": "又諸天身，充實不虛，悉皆平滿。齒白方密，",
    "T01n0025_007:0399b22": "髮青齊整。柔軟光澤，身自然明。有神通力，飛",
    "T01n0025_007:0399b23": "騰虛空，眼視不瞬。瓔珞自然，衣無垢膩。",
    "T01n0025_007:0399b24": "[0399b24] 「諸比丘！閻浮提人，壽命百年，其間有夭；瞿",
    "T01n0025_007:0399b25": "陀尼人，壽二百年，中亦有夭；弗婆提人壽",
    "T01n0025_007:0399b26": "三百年，中亦有夭；&#x6B1D;多囉究留人，定壽千",
    "T01n0025_007:0399b27": "年，無有夭殤；閻摩羅世諸眾生，壽七萬二",
    "T01n0025_007:0399b28": "千歲，中亦有夭；諸龍及金翅鳥，壽命一劫，",
    "T01n0025_007:0399b29": "中亦有夭；阿修羅壽，同天千年，中間亦夭；",
    "T01n0025_007:0399c01": "四天王壽五百歲，中亦有夭；三十三天，壽",
    "T01n0025_007:0399c02": "命千歲；夜摩諸天，壽二千歲；兜率陀天，壽",
    "T01n0025_007:0399c03": "四千歲；化樂諸天，壽八千歲；他化自在天，",
    "T01n0025_007:0399c04": "壽十六千歲；魔身天，壽三萬二千歲；梵身",
    "T01n0025_007:0399c05": "天壽一劫；光憶念天，壽命二劫；遍淨諸天，",
    "T01n0025_007:0399c06": "壽命四劫；廣果諸天，壽命八劫；無想諸天，",
    "T01n0025_007:0399c07": "壽十六劫；不熱諸天，壽命千劫；無惱諸天，",
    "T01n0025_007:0399c08": "壽二千劫；善見諸天，壽三千劫；善現諸天，",
    "T01n0025_007:0399c09": "壽四千劫；色究竟天，壽五千劫；虛空處天，",
    "T01n0025_007:0399c10": "壽十千劫；識處天，壽二萬一千劫；無所有",
    "T01n0025_007:0399c11": "處天，壽四萬二千劫；非想非非想處天，壽",
    "T01n0025_007:0399c12": "八萬四千劫；於其中間，並皆有夭。",
    "T01n0025_007:0399c13": "[0399c13] 「諸比丘！閻浮提人，身長三肘半，衣廣中七",
    "T01n0025_007:0399c14": "肘，上下三肘半；瞿陀尼人、弗婆提人，身量",
    "T01n0025_007:0399c15": "及衣，與閻浮等；其&#x6B1D;多囉究留人，身長七",
    "T01n0025_007:0399c16": "肘，衣廣中十四肘，上下七肘；阿修囉身，",
    "T01n0025_007:0399c17": "長一踰闍那，衣廣中二踰闍那，上下一踰闍",
    "T01n0025_007:0399c18": "那，重半迦利沙；四天王身，長半踰闍那，衣",
    "T01n0025_007:0399c19": "廣中一踰闍那，上下半踰闍那，重一迦利沙；",
    "T01n0025_007:0399c20": "三十三天，身長一踰闍那，衣廣中二踰闍那，",
    "T01n0025_007:0399c21": "上下一踰闍那，重半迦利沙；夜摩天，身長",
    "T01n0025_007:0399c22": "二踰闍那，衣廣中四踰闍那，上下二踰闍那，",
    "T01n0025_007:0399c23": "重一迦利沙四分之一；兜率陀天，身長四",
    "T01n0025_007:0399c24": "踰闍那，衣廣八踰闍那，上下四踰闍那，重",
    "T01n0025_007:0399c25": "一迦利沙八分之一；化樂天，身長八踰闍",
    "T01n0025_007:0399c26": "那，衣廣十六踰闍那，上下八踰闍那，重一",
    "T01n0025_007:0399c27": "迦利沙十六分之一；他化自在天，身長十",
    "T01n0025_007:0399c28": "六踰闍那，衣廣三十二踰闍那，上下十六踰",
    "T01n0025_007:0399c29": "闍那，重一迦利沙三十二分之一；魔身諸",
    "T01n0025_007:0400a01": "天，身長三十二踰闍那，衣廣六十四踰闍那，",
    "T01n0025_007:0400a02": "上下三十二踰闍那，重一迦利沙六十四分",
    "T01n0025_007:0400a03": "之一。自此已上，諸天身量長短，與衣正等",
    "T01n0025_007:0400a04": "無差。",
    "T01n0025_007:0400a05": "[0400a05] 「諸比丘！閻浮提人，所有市買，或以錢財、或",
    "T01n0025_007:0400a06": "以穀帛、或以眾生；瞿陀尼人，所欲市買，或",
    "T01n0025_007:0400a07": "以牛羊、或摩尼寶；弗婆提人，若作市易，或",
    "T01n0025_007:0400a08": "以財帛、或以五穀、或摩尼寶；&#x6B1D;多囉究留",
    "T01n0025_007:0400a09": "人輩，無諸市買，所欲自然。諸比丘！閻浮提",
    "T01n0025_007:0400a10": "人、瞿陀尼人、弗婆提人，悉有男婚女嫁之法；",
    "T01n0025_007:0400a11": "其&#x6B1D;多囉究留人輩，無我我所，樹枝若垂，",
    "T01n0025_007:0400a12": "男女便合，無有婚嫁。諸比丘！龍、金翅鳥及",
    "T01n0025_007:0400a13": "阿修囉輩，略說嫁娶，悉如人間；四天王天、",
    "T01n0025_007:0400a14": "三十三天、夜摩諸天、兜率陀天、化樂諸天、",
    "T01n0025_007:0400a15": "他化自在諸天、魔身天等，皆有嫁娶，略說",
    "T01n0025_007:0400a16": "如前。從此已上其諸天等，無復婚嫁男女之",
    "T01n0025_007:0400a17": "別。",
    "T01n0025_007:0400a18": "[0400a18] 「諸比丘！閻浮提人，若行欲時，二根相到，流",
    "T01n0025_007:0400a19": "出不淨；瞿陀尼人、弗婆提人，并&#x6B1D;多囉究",
    "T01n0025_007:0400a20": "留人輩，悉如閻浮提；一切諸龍、金翅鳥等，",
    "T01n0025_007:0400a21": "若行欲時，亦二根到，但出風氣，即便暢情，",
    "T01n0025_007:0400a22": "無有不淨；諸阿修羅、四天王天、三十三天，",
    "T01n0025_007:0400a23": "行欲根到，暢情出氣，如諸龍王及金翅鳥，",
    "T01n0025_007:0400a24": "一種無異；夜摩諸天，執手成欲；兜率陀天，",
    "T01n0025_007:0400a25": "憶念成欲；化樂諸天，熟視成欲；他化自在天，",
    "T01n0025_007:0400a26": "共語成欲；魔身諸天，相看成欲；並皆暢心，",
    "T01n0025_007:0400a27": "成其欲事。",
    "T01n0025_007:0400a28": "[0400a28] 「諸比丘！論其人間，螢火之明，則不如彼燈火",
    "T01n0025_007:0400a29": "之明；燈火之明，又不如彼炬火之明；其炬火",
    "T01n0025_007:0400b01": "明，又不如彼火聚之明；其火聚明，不及諸天",
    "T01n0025_007:0400b02": "星宿光明；其星宿明，又不及彼月宮殿明；月",
    "T01n0025_007:0400b03": "宮殿明，又不及日宮殿光明；其日宮殿照耀",
    "T01n0025_007:0400b04": "光明，又不及彼四天王天牆壁宮殿身瓔珞",
    "T01n0025_007:0400b05": "明；四天王天諸有光明，則又不及三十三",
    "T01n0025_007:0400b06": "天所有光明；其三十三天諸有光明，則又",
    "T01n0025_007:0400b07": "不及夜摩諸天牆壁宮殿瓔珞光明；其夜摩",
    "T01n0025_007:0400b08": "天所有諸光，則不及彼兜率陀天所有光明；",
    "T01n0025_007:0400b09": "兜率陀天所有諸明，則又不及化樂天明；其",
    "T01n0025_007:0400b10": "化樂天所有光明，則不及彼他化自在諸天",
    "T01n0025_007:0400b11": "光明；他化自在所有光明，則又不及魔身天",
    "T01n0025_007:0400b12": "明；其魔身天牆壁宮殿瓔珞身光，比於在下，",
    "T01n0025_007:0400b13": "最勝最妙，殊特無過。",
    "T01n0025_007:0400b14": "[0400b14] 「諸比丘！其魔身天，比梵身天則又不及；其",
    "T01n0025_007:0400b15": "梵身天，比光憶念天則又不及；其光憶念",
    "T01n0025_007:0400b16": "天比遍淨天，則又不及；其遍淨天；比廣果",
    "T01n0025_007:0400b17": "天光則不及；彼廣果天，如是略說，無惱熱",
    "T01n0025_007:0400b18": "天、善見、善現、阿迦膩吒天等，唯除瓔珞，",
    "T01n0025_007:0400b19": "餘如上說，應如是知。諸比丘！若天世界，及",
    "T01n0025_007:0400b20": "諸魔梵，沙門婆羅門人等，世間所有光明，",
    "T01n0025_007:0400b21": "欲比如來阿羅訶三藐三佛陀光明，百千萬",
    "T01n0025_007:0400b22": "億恒河沙數，不可為比。此如來光，最勝最",
    "T01n0025_007:0400b23": "妙，殊特第一。所以者何？諸比丘！其如來",
    "T01n0025_007:0400b24": "身，戒行無量、三摩提、般若、解脫、解脫知見，",
    "T01n0025_007:0400b25": "神通及神通行，教化及教化輪，說處及說處",
    "T01n0025_007:0400b26": "輪等，並各無量無邊。諸比丘！如來如是無",
    "T01n0025_007:0400b27": "量功德，一切諸法，皆悉具足。以是義故，如",
    "T01n0025_007:0400b28": "來光明，最勝無上，當如是持。",
    "T01n0025_007:0400b29": "[0400b29] 「諸比丘！一切眾生，有四種食，以資諸大，得",
    "T01n0025_007:0400c01": "住持故、成諸有故、相攝受故。何等為四？一",
    "T01n0025_007:0400c02": "者麤段及微細食，二者觸食，三者意思食，四",
    "T01n0025_007:0400c03": "者識食。何等眾生，應食麤段及微細食？諸",
    "T01n0025_007:0400c04": "比丘！閻浮提人，飯食&#x9EA8;豆及魚肉等，此等",
    "T01n0025_007:0400c05": "名為麤段之食；覆蓋按摩，澡浴揩拭，脂膏",
    "T01n0025_007:0400c06": "塗等，此悉名為微細之食。瞿陀尼人、弗婆",
    "T01n0025_007:0400c07": "提人，麤段微細，略說與前閻浮提等。其&#x6B1D;",
    "T01n0025_007:0400c08": "多囉究留人輩，身不耕種，自然而有成熟",
    "T01n0025_007:0400c09": "粳米，以為麤段；覆蓋澡浴，及按摩等，為微",
    "T01n0025_007:0400c10": "細食。",
    "T01n0025_007:0400c11": "[0400c11] 「諸比丘！一切諸龍及金翅鳥等，以諸魚&#x9F08;",
    "T01n0025_007:0400c12": "黿鼉、蝦&#x87C7;、&#x866C;螭、蛇獺、金毘羅等，是彼麤段；諸",
    "T01n0025_007:0400c13": "覆蓋等，是彼微細。諸阿修羅，以天須陀妙",
    "T01n0025_007:0400c14": "好之味，以為麤段；諸覆蓋等，以為微細。四",
    "T01n0025_007:0400c15": "天王天及諸天輩，皆用彼天須陀之味，以",
    "T01n0025_007:0400c16": "為麤段；諸覆蓋等，以為微細。三十三天，以",
    "T01n0025_007:0400c17": "須陀味，為天麤段；諸覆蓋等，以為微細。略",
    "T01n0025_007:0400c18": "說猶如三十三天，其夜摩天、兜率陀天、化",
    "T01n0025_007:0400c19": "樂諸天、他化自在天等，並皆用天須陀之味，",
    "T01n0025_007:0400c20": "以為麤段；諸覆蓋等，以為微細。自此已上，",
    "T01n0025_007:0400c21": "諸天眾輩，並以禪悅法喜為食、三摩提為",
    "T01n0025_007:0400c22": "食、三摩跋提為食，無復麤段及微細食。",
    "T01n0025_007:0400c23": "[0400c23] 「諸比丘！何等眾生，以觸為食？諸比丘！有諸",
    "T01n0025_007:0400c24": "眾生，從卵生者，所謂鵝鴈鴻鶴、雞鴨孔雀、鸚",
    "T01n0025_007:0400c25": "鵡&#x9E1C;鵒、鳩鴿燕雀雉鵲等，自餘種種雜類眾",
    "T01n0025_007:0400c26": "生從卵生者，以其從卵有此身故，是等並皆",
    "T01n0025_007:0400c27": "以觸為食。何等眾生，以思為食？若有眾生，",
    "T01n0025_007:0400c28": "以意思惟，資潤諸根，增長身命，所謂魚&#x9F08;",
    "T01n0025_007:0400c29": "龜蛇蝦蟆及以伽羅瞿陀等，自餘所有諸眾",
    "T01n0025_007:0401a01": "生類，以意思惟，潤益諸根，增長命者，此等",
    "T01n0025_007:0401a02": "並皆用思為食。何等眾生，以識為食？所謂",
    "T01n0025_007:0401a03": "地獄諸眾生輩，及識無邊諸天輩等。此等",
    "T01n0025_007:0401a04": "眾生，並皆用識，持以為食。諸比丘！此四種",
    "T01n0025_007:0401a05": "食，為眾生輩，住持諸大，攝受生故。於中有",
    "T01n0025_007:0401a06": "優陀那偈：",
    "T01n0025_007:0401a07": "「花色及諸法，  壽命衣第五，",
    "T01n0025_007:0401a08": " 市買并嫁娶，  二根食為十。",
    "T01n0025_007:0401a09": "[0401a09] 「諸比丘！世間眾生，皆悉有此三種惡行。何",
    "T01n0025_007:0401a10": "等為三？所謂身惡、口惡、意惡。諸比丘！有一",
    "T01n0025_007:0401a11": "種類，以身惡行口意惡行，如是作已，彼因",
    "T01n0025_007:0401a12": "緣故，身壞命終，當墮惡趣生地獄中。彼於",
    "T01n0025_007:0401a13": "此中，最後識滅，地獄中識初相續生。彼識",
    "T01n0025_007:0401a14": "共生，即有名色，緣名色故，即生六入。",
    "T01n0025_007:0401a15": "[0401a15] 「諸比丘！復有一種，以身惡行口意惡行，如",
    "T01n0025_007:0401a16": "是作已，彼因緣故，身壞命終，墮於惡趣，生",
    "T01n0025_007:0401a17": "畜生中。彼於此中，最後識滅，畜生中識初相",
    "T01n0025_007:0401a18": "續生。當於彼識共生之時，即有名色，緣名",
    "T01n0025_007:0401a19": "色故，便生六入。",
    "T01n0025_007:0401a20": "[0401a20] 「諸比丘！復有一種，以身惡行、口意惡行，如",
    "T01n0025_007:0401a21": "是作已，彼因緣故，身壞命終，墮於惡趣，生",
    "T01n0025_007:0401a22": "閻摩世。彼於此中，最後識滅，閻摩世識初",
    "T01n0025_007:0401a23": "相續生。當於彼識初生之時，即共名色一",
    "T01n0025_007:0401a24": "時俱生，緣名色故，六入即生。諸比丘！此等",
    "T01n0025_007:0401a25": "名為三種惡行，應當遠離。",
    "T01n0025_007:0401a26": "[0401a26] 「諸比丘！世間復有三種善行。何等為三？所",
    "T01n0025_007:0401a27": "謂身善行、口意善行。諸比丘！有一種類，身",
    "T01n0025_007:0401a28": "作善行、口意善行，如是習已，彼因緣故，身",
    "T01n0025_007:0401a29": "壞命終，生於人道。彼於此處，最後識滅，人",
    "T01n0025_007:0401b01": "道中識初相續生。當於彼識初生之時，即",
    "T01n0025_007:0401b02": "共名色一時同生，緣名色故，六入便生。",
    "T01n0025_007:0401b03": "[0401b03] 「諸比丘！復有一種，以身善行、口意善行，如",
    "T01n0025_007:0401b04": "是作已，彼因緣故，身壞命終，生於天上，此",
    "T01n0025_007:0401b05": "處識滅，彼天上識初相續生。彼識生時，即",
    "T01n0025_007:0401b06": "共名色一時俱生，有名色故，即生六入。諸",
    "T01n0025_007:0401b07": "比丘！彼於天中，或在天子、或在天女，加",
    "T01n0025_007:0401b08": "趺處生、或兩膝內髀股間生。初出之時，狀",
    "T01n0025_007:0401b09": "如人間十二歲兒。若是天男，即於天子坐膝",
    "T01n0025_007:0401b10": "邊生；若是天女，即天玉女髀股內生。如是",
    "T01n0025_007:0401b11": "生已，彼天即稱是我兒女，如是應知。",
    "T01n0025_007:0401b12": "[0401b12] 「諸比丘！修善生天，有如是法。若初生時，是",
    "T01n0025_007:0401b13": "諸天子及天女等，以自業因所熏習故，生三",
    "T01n0025_007:0401b14": "種念：一者自知從何處死、二者自知今此處",
    "T01n0025_007:0401b15": "生、三者知此生是何業果是何福報，以我彼",
    "T01n0025_007:0401b16": "處身命壞已，來生此間。又如是念：『緣我有",
    "T01n0025_007:0401b17": "是三種業果三種業熟，得來生此。何者為三？",
    "T01n0025_007:0401b18": "所謂身善行、口意善行。此等三業，果報熟故，",
    "T01n0025_007:0401b19": "身壞命終，來於此處。』復作是念：『願我今於",
    "T01n0025_007:0401b20": "此處死已，當生人間。我於彼處，如是生已，",
    "T01n0025_007:0401b21": "還修身口及意善行。以身口意行善行故，身",
    "T01n0025_007:0401b22": "壞敗已，還來此生。』作是念已，即便思食。彼",
    "T01n0025_007:0401b23": "念食時，即於彼前，有眾寶器，自然盛滿，天",
    "T01n0025_007:0401b24": "須陀味，種種出生。若天子中，有勝上者，彼",
    "T01n0025_007:0401b25": "須陀味其色最白；若其天子，果報中者，彼",
    "T01n0025_007:0401b26": "須陀味其色即赤；若有天子，福德下者，彼須",
    "T01n0025_007:0401b27": "陀味其色現黑。時，彼天子即以手取天須陀",
    "T01n0025_007:0401b28": "味，內於口中，彼須陀味，既入天口，即自",
    "T01n0025_007:0401b29": "漸漸融消變化。譬如酥及生酥擲置火中，",
    "T01n0025_007:0401c01": "即自融消，無有形影。如是如是，天須陀味，",
    "T01n0025_007:0401c02": "置於口中，自然消化，亦復如是。食須陀已，",
    "T01n0025_007:0401c03": "若其渴時，即於彼前，有天寶器，盛滿天酒，",
    "T01n0025_007:0401c04": "福上中下，白赤黑色，略說如前，入口消化，",
    "T01n0025_007:0401c05": "融消亦爾。時，彼天子食飲訖已，而其身體，",
    "T01n0025_007:0401c06": "上下大小，如彼舊生諸天子天女等。",
    "T01n0025_007:0401c07": "[0401c07] 「諸比丘！若諸天子及諸天女，身體既充，各隨",
    "T01n0025_007:0401c08": "意向或詣池邊。到池邊已，入彼池內，澡浴清",
    "T01n0025_007:0401c09": "淨，歡喜受樂。既出池上，詣香樹邊。時，彼香",
    "T01n0025_007:0401c10": "樹枝自然低，從枝中出種種妙香，流入手中，",
    "T01n0025_007:0401c11": "即以塗身。復詣衣樹，到已如前，亦為之低，而",
    "T01n0025_007:0401c12": "彼樹中，又出種種微妙好衣，至手邊已，即",
    "T01n0025_007:0401c13": "取而著。既著衣已，詣瓔珞樹，如是自低，垂",
    "T01n0025_007:0401c14": "流入手，或繫或著，以莊嚴身。如是復詣華",
    "T01n0025_007:0401c15": "鬘樹所，如前低垂，流出種種妙好華鬘。持",
    "T01n0025_007:0401c16": "飾頭已，便向器樹，樹出種種眾寶雜器，隨",
    "T01n0025_007:0401c17": "意入手，將詣果林，盛種種果，或即噉食，",
    "T01n0025_007:0401c18": "或取汁飲。如是復詣音樂樹邊，樹亦低垂，自",
    "T01n0025_007:0401c19": "然而出種種樂器，隨意而取，或彈或打、或",
    "T01n0025_007:0401c20": "歌或舞，音聲微妙，即便詣向林苑之中。入",
    "T01n0025_007:0401c21": "苑中已，於彼即見無量無邊百數千數無量",
    "T01n0025_007:0401c22": "百千萬億之數諸天玉女。若未見女，所有",
    "T01n0025_007:0401c23": "前世知見業報：『我從何處而來生此，如我此",
    "T01n0025_007:0401c24": "身，今受斯報。』果業熟故，彼於此時，了了分",
    "T01n0025_007:0401c25": "明，憶宿世事，猶如指掌。以見天女，迷諸色",
    "T01n0025_007:0401c26": "故，正念覺察智心即滅，既失前生，著現在欲，",
    "T01n0025_007:0401c27": "口唯唱言：『天玉女耶！天玉女耶！』如是名為",
    "T01n0025_007:0401c28": "欲愛之縛。諸比丘！此則名為三種善行。[0401c28] 「諸",
    "T01n0025_007:0401c29": "比丘！一月之中，有六烏晡沙他(烏晡沙他隋言受齋亦云增長)，",
    "T01n0025_007:0402a01": "白月半助，有十五日，黑月半助，亦十五日，",
    "T01n0025_007:0402a02": "如此白黑二月，各有三受齋日。何等白月三",
    "T01n0025_007:0402a03": "受齋日？所謂月八日、十四日、十五日。黑月亦",
    "T01n0025_007:0402a04": "有三受齋日，如白月數。云何名為白黑二月",
    "T01n0025_007:0402a05": "各有三日，受於齋戒？諸比丘！白黑二月，各",
    "T01n0025_007:0402a06": "有八日。當於是日，四天大王，集其眷屬而告",
    "T01n0025_007:0402a07": "之言：『汝等可往普觀四方，頗有人輩，於世間",
    "T01n0025_007:0402a08": "中，多行孝順，供養父母，恭敬沙門婆羅門不？",
    "T01n0025_007:0402a09": "於諸尊長崇重以不？修行布施受禁戒不？守",
    "T01n0025_007:0402a10": "攝八關持六齋不？』時，四天王如是教&#x52C5;其使",
    "T01n0025_007:0402a11": "者已，而彼使者如天王命，承奉而行，即下",
    "T01n0025_007:0402a12": "遍觀一切世人，是誰家中，孝養父母；有何",
    "T01n0025_007:0402a13": "族姓，恭敬沙門婆羅門等；誰家男女，敬事",
    "T01n0025_007:0402a14": "尊長；誰行布施；誰受六齋；誰持八禁；誰守",
    "T01n0025_007:0402a15": "戒德。爾時，使者如是遍歷世間觀察。見於人",
    "T01n0025_007:0402a16": "中，孝順供奉父母者少，承事尊重沙門者",
    "T01n0025_007:0402a17": "少，祇敬宿舊婆羅門於諸長者崇敬亦少，布",
    "T01n0025_007:0402a18": "施微薄，受齋稀&#x8E08;，護戒不全，禁守多缺。是時，",
    "T01n0025_007:0402a19": "天使如是見已，即便往到四天王所，而啟",
    "T01n0025_007:0402a20": "白言：『天王當知，其諸世間一切人輩，無",
    "T01n0025_007:0402a21": "多孝養事父母者，亦無有多恭敬沙門婆羅",
    "T01n0025_007:0402a22": "門者，亦無有多敬重尊長耆舊德者，亦無有",
    "T01n0025_007:0402a23": "多修行布施持六齋者，亦無有多奉持禁戒",
    "T01n0025_007:0402a24": "守八關者。』",
    "T01n0025_007:0402a25": "[0402a25] 「爾時，四大天王聞諸使者如是語已，意中慘",
    "T01n0025_007:0402a26": "然不甚歡悅，報使者言：『彼等世間，若實然",
    "T01n0025_007:0402a27": "者，其諸人輩，甚為不善。所以者何？人輩壽",
    "T01n0025_007:0402a28": "命，極成短促，止少時活，應修諸善，至彼後",
    "T01n0025_007:0402a29": "世，可得安樂。云何今者彼世間人，無有多",
    "T01n0025_007:0402b01": "行孝養父母，乃至不能修持六齋及以八禁",
    "T01n0025_007:0402b02": "守攝身口？此大損減我諸天眾，展轉增加阿",
    "T01n0025_007:0402b03": "修羅種。』諸比丘！若其世間，多人恭敬孝順父",
    "T01n0025_007:0402b04": "母，尊重沙門婆羅門等及諸宿舊，修行布施，",
    "T01n0025_007:0402b05": "樂受六齋，勤建福業，恒守八禁，如是相續。",
    "T01n0025_007:0402b06": "時，天使者巡察見已，上白四王：『大王當知，",
    "T01n0025_007:0402b07": "彼世間人，多有孝順於其父母，多有恭敬沙",
    "T01n0025_007:0402b08": "門婆羅門及諸尊長，樂行布施，勤修齋福。』",
    "T01n0025_007:0402b09": "爾時，四大天王，從其使邊聞此語已，心大",
    "T01n0025_007:0402b10": "歡喜，踊躍無量，作如是言：『甚善甚善，諸世",
    "T01n0025_007:0402b11": "間人，能如是修極大賢善。何以故？彼諸人",
    "T01n0025_007:0402b12": "輩，壽命短少，不久便當移至他世。今者乃能",
    "T01n0025_007:0402b13": "於彼人間，孝養父母，敬事沙門及婆羅門諸",
    "T01n0025_007:0402b14": "耆舊等，多樂布施，持戒守齋。如此則當增",
    "T01n0025_007:0402b15": "長諸天無量眷屬，損減諸阿修囉種類。』",
    "T01n0025_007:0402b16": "[0402b16] 「諸比丘！云何黑白二月十四日，是烏晡沙他",
    "T01n0025_007:0402b17": "日？諸比丘！其黑白二月十四日，四大天王，亦",
    "T01n0025_007:0402b18": "如是召四天太子，使其來下，觀察善惡多少，",
    "T01n0025_007:0402b19": "歡喜愁慘，略說悉如天使所說，唯以太子自",
    "T01n0025_007:0402b20": "下為異。諸比丘！其黑白二月十五日，烏晡",
    "T01n0025_007:0402b21": "沙他。四大天王，自下世間，躬察善惡。知多",
    "T01n0025_007:0402b22": "少已，即自往詣彼善法堂，到諸天集議論會",
    "T01n0025_007:0402b23": "處，至法堂前，面向帝釋，陳說人間善惡多",
    "T01n0025_007:0402b24": "少違順等事。爾時，帝釋聞於人間修福者少，",
    "T01n0025_007:0402b25": "即便慘然悵怏不樂，云何如是？天眾減少，阿",
    "T01n0025_007:0402b26": "修囉轉多。若聞人間如法多者，則大歡喜踊",
    "T01n0025_007:0402b27": "躍無量，作如是言：『我今天眾漸當增長。』緣此",
    "T01n0025_007:0402b28": "黑白二月六日，諸天下觀人間善惡故，名此",
    "T01n0025_007:0402b29": "日烏晡沙他。"
}