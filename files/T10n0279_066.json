{
    "T10n0279_066:0353c02": "大方廣佛華嚴經卷第六十六",
    "T10n0279_066:0353c04": "于闐國三藏實叉難陀奉 制譯",
    "T10n0279_066:0353c05": "入法界品第三十九之七",
    "T10n0279_066:0353c06": "[0353c06] 爾時，善財童子於明智居士所，聞此解脫已，",
    "T10n0279_066:0353c07": "游彼福德海，治彼福德田，仰彼福德山，趣",
    "T10n0279_066:0353c08": "彼福德津，開彼福德藏，觀彼福德法，淨彼福",
    "T10n0279_066:0353c09": "德輪，味彼福德聚，生彼福德力，增彼福德勢。",
    "T10n0279_066:0353c10": "[0353c10] 漸次而行，向師子城，周遍推求寶髻長者。見",
    "T10n0279_066:0353c11": "此長者在於市中，遽即往詣，頂禮其足，遶無",
    "T10n0279_066:0353c12": "數匝，合掌而立，白言：「聖者！我已先發阿耨多",
    "T10n0279_066:0353c13": "羅三藐三菩提心，而未知菩薩云何學菩薩",
    "T10n0279_066:0353c14": "行？云何修菩薩道？善哉聖者！願為我說諸菩",
    "T10n0279_066:0353c15": "薩道，我乘此道趣一切智！」[0353c15] 爾時，長者執善財",
    "T10n0279_066:0353c16": "手，將詣所居，示其舍宅，作如是言：「善男子！且",
    "T10n0279_066:0353c17": "觀我家。」[0353c17] 爾時，善財見其舍宅，清淨光明，真金",
    "T10n0279_066:0353c18": "所成，白銀為牆，玻&#x74C8;為殿，紺&#x7460;璃寶以為",
    "T10n0279_066:0353c19": "樓閣，硨磲妙寶而作其柱，百千種寶周遍莊",
    "T10n0279_066:0353c20": "嚴；赤珠摩尼為師子座；摩尼為帳，真珠為",
    "T10n0279_066:0353c21": "網，彌覆其上；碼&#x78AF;寶池香水盈滿，無量寶",
    "T10n0279_066:0353c22": "樹周遍行列；其宅廣博，十層八門。[0353c22] 善財入",
    "T10n0279_066:0353c23": "已，次第觀察。見最下層，施諸飲食。見第二",
    "T10n0279_066:0353c24": "層，施諸寶衣。見第三層，布施一切寶莊嚴具。",
    "T10n0279_066:0353c25": "見第四層，施諸采女并及一切上妙珍寶。見",
    "T10n0279_066:0353c26": "第五層，乃至五地菩薩雲集，演說諸法利益",
    "T10n0279_066:0353c27": "世間，成就一切陀羅尼門、諸三昧印、諸三昧",
    "T10n0279_066:0353c28": "行智慧光明。見第六層，有諸菩薩皆已成就",
    "T10n0279_066:0353c29": "甚深智慧，於諸法性明了通達，成就廣大總",
    "T10n0279_066:0354a01": "持三昧無障礙門，所行無礙，不住二法，在不",
    "T10n0279_066:0354a02": "可說妙莊嚴道場中而共集會，分別顯示般",
    "T10n0279_066:0354a03": "若波羅蜜門，所謂：寂靜藏般若波羅蜜門、善",
    "T10n0279_066:0354a04": "分別諸眾生智般若波羅蜜門、不可動轉般",
    "T10n0279_066:0354a05": "若波羅蜜門、離欲光明般若波羅蜜門、不可",
    "T10n0279_066:0354a06": "降伏藏般若波羅蜜門、照眾生輪般若波羅",
    "T10n0279_066:0354a07": "蜜門、海藏般若波羅蜜門、普眼捨得般若波",
    "T10n0279_066:0354a08": "羅蜜門、入無盡藏般若波羅蜜門、一切方便",
    "T10n0279_066:0354a09": "海般若波羅蜜門、入一切世間海般若波羅",
    "T10n0279_066:0354a10": "蜜門、無礙辯才般若波羅蜜門、隨順眾生般",
    "T10n0279_066:0354a11": "若波羅蜜門、無礙光明般若波羅蜜門、常觀",
    "T10n0279_066:0354a12": "宿緣而布法雲般若波羅蜜門……說如是等百",
    "T10n0279_066:0354a13": "萬阿僧祇般若波羅蜜門。見第七層，有諸菩",
    "T10n0279_066:0354a14": "薩得如響忍，以方便智分別觀察而得出",
    "T10n0279_066:0354a15": "離，悉能聞持諸佛正法。見第八層，無量菩薩",
    "T10n0279_066:0354a16": "共集其中，皆得神通無有退墮，能以一音遍",
    "T10n0279_066:0354a17": "十方剎，其身普現一切道場，盡于法界靡不",
    "T10n0279_066:0354a18": "周遍，普入佛境，普見佛身，普於一切佛眾會",
    "T10n0279_066:0354a19": "中而為上首演說於法。見第九層，一生所繫",
    "T10n0279_066:0354a20": "諸菩薩眾於中集會。見第十層，一切如來充",
    "T10n0279_066:0354a21": "滿其中，從初發心，修菩薩行，超出生死，成滿",
    "T10n0279_066:0354a22": "大願及神通力，淨佛國土道場眾會，轉正法",
    "T10n0279_066:0354a23": "輪，調伏眾生。如是一切，悉使明見。[0354a23] 爾時，善",
    "T10n0279_066:0354a24": "財見是事已，白言：「聖者！何緣致此清淨眾",
    "T10n0279_066:0354a25": "會？種何善根獲如是報？」[0354a25] 長者告言：[0354a25] 「善男子！",
    "T10n0279_066:0354a26": "我念過去，過佛剎微塵數劫，有世界，名：圓滿",
    "T10n0279_066:0354a27": "莊嚴，佛號：無邊光明法界普莊嚴王如來、應、正",
    "T10n0279_066:0354a28": "等覺，十號圓滿。彼佛入城，我奏樂音，并燒一",
    "T10n0279_066:0354a29": "丸香而以供養，以此功德迴向三處，謂：永離",
    "T10n0279_066:0354b01": "一切貧窮困苦、常見諸佛及善知識、恒聞正",
    "T10n0279_066:0354b02": "法，故獲斯報。[0354b02] 「善男子！我唯知此菩薩無量福",
    "T10n0279_066:0354b03": "德寶藏解脫門。如諸菩薩摩訶薩，得不思議",
    "T10n0279_066:0354b04": "功德寶藏，入無分別如來身海，受無分別無",
    "T10n0279_066:0354b05": "上法雲，修無分別功德道具，起無分別普賢",
    "T10n0279_066:0354b06": "行網，入無分別三昧境界，等無分別菩薩善",
    "T10n0279_066:0354b07": "根，住無分別如來所住，證無分別三世平等，",
    "T10n0279_066:0354b08": "住無分別普眼境界，住一切劫無有疲厭；而",
    "T10n0279_066:0354b09": "我云何能知能說彼功德行？[0354b09] 「善男子！於此南",
    "T10n0279_066:0354b10": "方，有一國土，名曰：藤根；其土有城，名曰：普",
    "T10n0279_066:0354b11": "門；中有長者，名為：普眼。汝詣彼問：菩薩云何",
    "T10n0279_066:0354b12": "學菩薩行、修菩薩道？」[0354b12] 時，善財童子頂禮其足，",
    "T10n0279_066:0354b13": "遶無數匝，慇懃瞻仰，辭退而去。",
    "T10n0279_066:0354b14": "[0354b14] 爾時，善財童子於寶髻長者所，聞此解脫已，",
    "T10n0279_066:0354b15": "深入諸佛無量知見，安住菩薩無量勝行，了",
    "T10n0279_066:0354b16": "達菩薩無量方便，希求菩薩無量法門，清淨",
    "T10n0279_066:0354b17": "菩薩無量信解，明利菩薩無量諸根，成就菩",
    "T10n0279_066:0354b18": "薩無量欲樂，通達菩薩無量行門，增長菩薩",
    "T10n0279_066:0354b19": "無量願力，建立菩薩無能勝幢，起菩薩智照",
    "T10n0279_066:0354b20": "菩薩法。[0354b20] 漸次而行，至藤根國，推問求覓彼城",
    "T10n0279_066:0354b21": "所在。雖歷艱難，不憚勞苦，但唯正念善知識",
    "T10n0279_066:0354b22": "教，願常親近承事供養，遍策諸根離眾放逸。",
    "T10n0279_066:0354b23": "然後乃得見普門城，百千聚落周匝圍遶，雉",
    "T10n0279_066:0354b24": "堞崇峻，衢路寬平。見彼長者，往詣其所，於",
    "T10n0279_066:0354b25": "前頂禮，合掌而立，白言：「聖者！我已先發阿耨",
    "T10n0279_066:0354b26": "多羅三藐三菩提心，而未知菩薩云何學菩",
    "T10n0279_066:0354b27": "薩行？云何修菩薩道？」[0354b27] 長者告言：[0354b27] 「善哉善哉！善",
    "T10n0279_066:0354b28": "男子！汝已能發阿耨多羅三藐三菩提心。[0354b28] 「善",
    "T10n0279_066:0354b29": "男子！我知一切眾生諸病：風黃、痰熱、鬼魅、",
    "T10n0279_066:0354c01": "蠱毒，乃至水火之所傷害。如是一切所生諸",
    "T10n0279_066:0354c02": "疾，我悉能以方便救療。[0354c02] 「善男子！十方眾生諸",
    "T10n0279_066:0354c03": "有病者咸來我所，我皆療治，令其得差；復以",
    "T10n0279_066:0354c04": "香湯沐浴其身，香華、瓔珞、名衣、上服、種種莊",
    "T10n0279_066:0354c05": "嚴，施諸飲食及以財寶，悉令充足無所乏短。",
    "T10n0279_066:0354c06": "然後各為如應說法：為貪欲多者，教不淨觀；",
    "T10n0279_066:0354c07": "瞋恚多者，教慈悲觀；愚癡多者，教其分別種",
    "T10n0279_066:0354c08": "種法相；等分行者，為其顯示殊勝法門。為欲",
    "T10n0279_066:0354c09": "令其發菩提心，稱揚一切諸佛功德；為欲",
    "T10n0279_066:0354c10": "令其起大悲意，顯示生死無量苦惱；為欲令",
    "T10n0279_066:0354c11": "其增長功德，讚歎修集無量福智；為欲令其",
    "T10n0279_066:0354c12": "發大誓願，稱讚調伏一切眾生；為欲令其修",
    "T10n0279_066:0354c13": "普賢行，說諸菩薩於一切剎、一切劫住，修諸",
    "T10n0279_066:0354c14": "行網；為欲令其具佛相好，稱揚讚歎檀波羅",
    "T10n0279_066:0354c15": "蜜；為欲令其得佛淨身，悉能遍至一切處故，",
    "T10n0279_066:0354c16": "稱揚讚歎尸波羅蜜；為欲令其得佛清淨不",
    "T10n0279_066:0354c17": "思議身，稱揚讚歎忍波羅蜜；為欲令其獲於",
    "T10n0279_066:0354c18": "如來無能勝身，稱揚讚歎精進波羅蜜；為欲",
    "T10n0279_066:0354c19": "令其得於清淨無與等身，稱揚讚歎禪波羅",
    "T10n0279_066:0354c20": "蜜；為欲令其顯現如來清淨法身，稱揚讚歎",
    "T10n0279_066:0354c21": "般若波羅蜜；為欲令其現佛世尊清淨色身，",
    "T10n0279_066:0354c22": "稱揚讚歎方便波羅蜜；為欲令其為諸眾生",
    "T10n0279_066:0354c23": "住一切劫，稱揚讚歎願波羅蜜；為欲令其現",
    "T10n0279_066:0354c24": "清淨身，悉過一切諸佛剎土，稱揚讚歎力波",
    "T10n0279_066:0354c25": "羅蜜；為欲令其現清淨身，隨眾生心悉使歡",
    "T10n0279_066:0354c26": "喜，稱揚讚歎智波羅蜜；為欲令其獲於究竟",
    "T10n0279_066:0354c27": "淨妙之身，稱揚讚歎永離一切諸不善法。如",
    "T10n0279_066:0354c28": "是施已，各令還去。[0354c28] 「善男子！我又善知和合一",
    "T10n0279_066:0354c29": "切諸香要法，所謂：無等香、辛頭波羅香、無勝",
    "T10n0279_066:0355a01": "香、覺悟香、阿盧那跋底香、堅黑栴檀香、烏洛",
    "T10n0279_066:0355a02": "迦栴檀香、沈水香、不動諸根香，如是等香，悉",
    "T10n0279_066:0355a03": "知調理和合之法。[0355a03] 「又，善男子！我持此香以為",
    "T10n0279_066:0355a04": "供養，普見諸佛，所願皆滿，所謂：救護一切眾",
    "T10n0279_066:0355a05": "生願、嚴淨一切佛剎願、供養一切如來願。[0355a05] 「又，",
    "T10n0279_066:0355a06": "善男子！然此香時，一一香中出無量香，遍至",
    "T10n0279_066:0355a07": "十方一切法界一切諸佛眾會道場，或為香",
    "T10n0279_066:0355a08": "宮，或為香殿，如是香欄檻、香垣牆、香&#x5374;敵、",
    "T10n0279_066:0355a09": "香戶牖、香重閣、香半月、香蓋、香幢、香幡、香",
    "T10n0279_066:0355a10": "帳、香羅網、香形像、香莊嚴具、香光明、香雲",
    "T10n0279_066:0355a11": "雨，處處充滿以為莊嚴。[0355a11] 「善男子！我唯知此令",
    "T10n0279_066:0355a12": "一切眾生普見諸佛歡喜法門。如諸菩薩摩",
    "T10n0279_066:0355a13": "訶薩如大藥王，若見、若聞、若憶念、若同住、若",
    "T10n0279_066:0355a14": "隨行往、若稱名號，皆獲利益，無空過者；若有",
    "T10n0279_066:0355a15": "眾生暫得值遇，必令銷滅一切煩惱，入於",
    "T10n0279_066:0355a16": "佛法，離諸苦蘊，永息一切生死怖畏，到無所",
    "T10n0279_066:0355a17": "畏一切智處，摧壞一切老死大山，安住平等",
    "T10n0279_066:0355a18": "寂滅之樂。而我云何能知能說彼功德行？[0355a18] 「善",
    "T10n0279_066:0355a19": "男子！於此南方，有一大城，名：多羅幢；彼中有",
    "T10n0279_066:0355a20": "王，名：無厭足。汝詣彼問：菩薩云何學菩薩",
    "T10n0279_066:0355a21": "行、修菩薩道？」[0355a21] 時，善財童子禮普眼足，遶無量",
    "T10n0279_066:0355a22": "匝，慇懃瞻仰，辭退而去。",
    "T10n0279_066:0355a23": "[0355a23] 爾時，善財童子憶念思惟善知識教，念善知",
    "T10n0279_066:0355a24": "識：「能攝受我，能守護我，令我於阿耨多羅三",
    "T10n0279_066:0355a25": "藐三菩提無有退轉。」如是思惟，生歡喜心、淨",
    "T10n0279_066:0355a26": "信心、廣大心、怡暢心、踊躍心、欣慶心、勝妙",
    "T10n0279_066:0355a27": "心、寂靜心、莊嚴心、無著心、無礙心、平等心、",
    "T10n0279_066:0355a28": "自在心、住法心、遍往佛剎心、見佛莊嚴心、不",
    "T10n0279_066:0355a29": "捨十力心。[0355a29] 漸次遊行，經歷國土、村邑、聚落，至",
    "T10n0279_066:0355b01": "多羅幢城，問無厭足王所在之處，諸人答言：",
    "T10n0279_066:0355b02": "「此王今者在於正殿，坐師子座，宣布法化，調",
    "T10n0279_066:0355b03": "御眾生，可治者治，可攝者攝，罰其罪惡，決其",
    "T10n0279_066:0355b04": "諍訟，撫其孤弱，皆令永斷殺、盜、邪婬，亦令禁",
    "T10n0279_066:0355b05": "止妄言、兩舌、惡口、綺語，又使遠離貪、瞋、邪見。」",
    "T10n0279_066:0355b06": "時，善財童子依眾人語，尋即往詣。[0355b06] 遙見彼王",
    "T10n0279_066:0355b07": "坐那羅延金剛之座，阿僧祇寶以為其足，無",
    "T10n0279_066:0355b08": "量寶像以為莊嚴，金繩為網彌覆其上；如",
    "T10n0279_066:0355b09": "意摩尼以為寶冠莊嚴其首，閻浮檀金以為",
    "T10n0279_066:0355b10": "半月莊嚴其額，帝青摩尼以為耳璫相對垂",
    "T10n0279_066:0355b11": "下，無價摩尼以為瓔珞莊嚴其頸，天妙摩",
    "T10n0279_066:0355b12": "尼以為印釧莊嚴其臂；閻浮檀金以為其蓋，",
    "T10n0279_066:0355b13": "眾寶間錯以為輪輻，大&#x7460;璃寶以為其竿，光",
    "T10n0279_066:0355b14": "味摩尼以為其臍，雜寶為鈴恒出妙音，放",
    "T10n0279_066:0355b15": "大光明周遍十方，如是寶蓋而覆其上。[0355b15] 阿那",
    "T10n0279_066:0355b16": "羅王有大力勢，能伏他眾，無能與敵；以離垢",
    "T10n0279_066:0355b17": "繒而繫其頂，十千大臣前後圍遶共理王",
    "T10n0279_066:0355b18": "事。其前復有十萬猛卒，形貌醜惡，衣服褊陋，",
    "T10n0279_066:0355b19": "執持器仗，攘臂瞋目，眾生見者無不恐怖。無",
    "T10n0279_066:0355b20": "量眾生犯王教敕，或盜他物，或害他命，或侵",
    "T10n0279_066:0355b21": "他妻，或生邪見，或起瞋恨，或懷貪嫉，作如是",
    "T10n0279_066:0355b22": "等種種惡業，身被五縛，將詣王所，隨其所犯",
    "T10n0279_066:0355b23": "而治罰之。或斷手足，或截耳鼻，或挑其目，或",
    "T10n0279_066:0355b24": "斬其首，或剝其皮，或解其體，或以湯煮，或以",
    "T10n0279_066:0355b25": "火焚，或驅上高山推令墮落，有如是等無量",
    "T10n0279_066:0355b26": "楚毒；發聲號叫，譬如眾合大地獄中。[0355b26] 善財",
    "T10n0279_066:0355b27": "見已，作如是念：「我為利益一切眾生，求菩",
    "T10n0279_066:0355b28": "薩行，修菩薩道。今者，此王滅諸善法，作大罪",
    "T10n0279_066:0355b29": "業，逼惱眾生，乃至斷命，曾不顧懼未來惡道。",
    "T10n0279_066:0355c01": "云何於此而欲求法，發大悲心救護眾生？」[0355c01] 作",
    "T10n0279_066:0355c02": "是念時，空中有天而告之言：「善男子！汝當憶",
    "T10n0279_066:0355c03": "念普眼長者善知識教。」[0355c03] 善財仰視而白之曰：",
    "T10n0279_066:0355c04": "「我常憶念，初不敢忘。」[0355c04] 天曰：「善男子！汝莫厭離",
    "T10n0279_066:0355c05": "善知識語，善知識者能引導汝至無險難安",
    "T10n0279_066:0355c06": "隱之處。善男子！菩薩善巧方便智不可思議，",
    "T10n0279_066:0355c07": "攝受眾生智不可思議，護念眾生智不可思",
    "T10n0279_066:0355c08": "議，成熟眾生智不可思議，守護眾生智不可",
    "T10n0279_066:0355c09": "思議，度脫眾生智不可思議，調伏眾生智不",
    "T10n0279_066:0355c10": "可思議。」[0355c10] 時，善財童子聞此語已，即詣王所，頂",
    "T10n0279_066:0355c11": "禮其足，白言：「聖者！我已先發阿耨多羅三藐",
    "T10n0279_066:0355c12": "三菩提心，而未知菩薩云何學菩薩行？云何",
    "T10n0279_066:0355c13": "修菩薩道？我聞聖者善能教誨，願為我說！」[0355c13] 時，",
    "T10n0279_066:0355c14": "阿那羅王理王事已，執善財手，將入宮中，命",
    "T10n0279_066:0355c15": "之同坐，告言：「善男子！汝應觀我所住宮殿。」[0355c15] 善",
    "T10n0279_066:0355c16": "財如語即遍觀察，見其宮殿廣大無比，皆以",
    "T10n0279_066:0355c17": "妙寶之所合成，七寶為牆周匝圍遶，百千眾",
    "T10n0279_066:0355c18": "寶以為樓閣，種種莊嚴悉皆妙好，不思議摩",
    "T10n0279_066:0355c19": "尼寶網羅覆其上；十億侍女端正殊絕，威儀",
    "T10n0279_066:0355c20": "進止皆悉可觀，凡所施為無非巧妙，先起後",
    "T10n0279_066:0355c21": "臥軟意承旨。[0355c21] 時，阿那羅王告善財言：[0355c21] 「善男子！",
    "T10n0279_066:0355c22": "於意云何？我若實作如是惡業，云何而得如",
    "T10n0279_066:0355c23": "是果報、如是色身、如是眷屬、如是富贍、如是",
    "T10n0279_066:0355c24": "自在？[0355c24] 「善男子！我得菩薩如幻解脫。善男子！我",
    "T10n0279_066:0355c25": "此國土所有眾生，多行殺、盜乃至邪見，作餘",
    "T10n0279_066:0355c26": "方便不能令其捨離惡業。善男子！我為調伏",
    "T10n0279_066:0355c27": "彼眾生故，化作惡人造諸罪業受種種苦，令",
    "T10n0279_066:0355c28": "其一切作惡眾生見是事已，心生惶怖，心生",
    "T10n0279_066:0355c29": "厭離，心生怯弱，斷其所作一切惡業，發阿耨",
    "T10n0279_066:0356a01": "多羅三藐三菩提意。善男子！我以如是巧方",
    "T10n0279_066:0356a02": "便故，令諸眾生，捨十惡業，住十善道，究竟快",
    "T10n0279_066:0356a03": "樂，究竟安隱，究竟住於一切智地。善男子！我",
    "T10n0279_066:0356a04": "身、語、意未曾惱害於一眾生。善男子！如我心",
    "T10n0279_066:0356a05": "者，寧於未來受無間苦，終不發生一念之意",
    "T10n0279_066:0356a06": "與一蚊一蟻而作苦事，況復人耶！人是福田，",
    "T10n0279_066:0356a07": "能生一切諸善法故。[0356a07] 「善男子！我唯得此如幻",
    "T10n0279_066:0356a08": "解脫。如諸菩薩摩訶薩得無生忍，知諸有",
    "T10n0279_066:0356a09": "趣悉皆如幻，菩薩諸行悉皆如化，一切世間",
    "T10n0279_066:0356a10": "悉皆如影，一切諸法悉皆如夢，入真實相無",
    "T10n0279_066:0356a11": "礙法門，修行帝網一切諸行，以無礙智行於",
    "T10n0279_066:0356a12": "境界，普入一切平等三昧，於陀羅尼已得自",
    "T10n0279_066:0356a13": "在；而我云何能知能說彼功德行？[0356a13] 「善男子！於",
    "T10n0279_066:0356a14": "此南方，有城名：妙光；王名：大光。汝詣彼問：",
    "T10n0279_066:0356a15": "菩薩云何學菩薩行、修菩薩道？」[0356a15] 時，善財童子",
    "T10n0279_066:0356a16": "頂禮王足，遶無數匝，辭退而去。",
    "T10n0279_066:0356a17": "[0356a17] 爾時，善財童子一心正念彼王所得幻智法",
    "T10n0279_066:0356a18": "門，思惟彼王如幻解脫，觀察彼王如幻法性，",
    "T10n0279_066:0356a19": "發如幻願，淨如幻法，普於一切如幻三世起",
    "T10n0279_066:0356a20": "於種種如幻變化，如是思惟。[0356a20] 漸次遊行，或至",
    "T10n0279_066:0356a21": "人間城邑、聚落，或經曠野、巖谷、險難，無有疲",
    "T10n0279_066:0356a22": "懈，未曾休息。然後乃至妙光大城，而問人言：",
    "T10n0279_066:0356a23": "「妙光大城在於何所？」人咸報言：「妙光城者，今",
    "T10n0279_066:0356a24": "此城是，是大光王之所住處。」[0356a24] 時，善財童子歡",
    "T10n0279_066:0356a25": "喜踊躍，作如是念：「我善知識在此城中，我今",
    "T10n0279_066:0356a26": "必當親得奉見，聞諸菩薩所行之行，聞諸菩",
    "T10n0279_066:0356a27": "薩出要之門，聞諸菩薩所證之法，聞諸菩薩",
    "T10n0279_066:0356a28": "不思議功德，聞諸菩薩不思議自在，聞諸菩",
    "T10n0279_066:0356a29": "薩不思議平等，聞諸菩薩不思議勇猛，聞諸",
    "T10n0279_066:0356b01": "菩薩不思議境界廣大清淨。」作是念已，入妙",
    "T10n0279_066:0356b02": "光城。[0356b02] 見此大城，以金、銀、&#x7460;璃、玻&#x74C8;、真珠、硨磲、",
    "T10n0279_066:0356b03": "碼&#x78AF;七寶所成，七寶深塹，七重圍遶；八功",
    "T10n0279_066:0356b04": "德水盈滿其中，底布金沙，優&#x9262;羅華、波頭摩",
    "T10n0279_066:0356b05": "華、拘物頭華、芬陀利華遍布其上；寶多羅",
    "T10n0279_066:0356b06": "樹七重行列，七種金剛以為其垣各各圍",
    "T10n0279_066:0356b07": "遶，所謂：師子光明金剛垣、無能超勝金剛垣、",
    "T10n0279_066:0356b08": "不可沮壞金剛垣、不可毀缺金剛垣、堅固無",
    "T10n0279_066:0356b09": "礙金剛垣、勝妙網藏金剛垣、離塵清淨金剛",
    "T10n0279_066:0356b10": "垣，悉以無數摩尼妙寶間錯莊嚴，種種眾寶",
    "T10n0279_066:0356b11": "而為埤堄。其城縱廣一十由旬，周迴八方，面",
    "T10n0279_066:0356b12": "開八門，皆以七寶周遍嚴飾，毘&#x7460;璃寶以為",
    "T10n0279_066:0356b13": "其地，種種莊嚴甚可愛樂。[0356b13] 其城之內，十億衢",
    "T10n0279_066:0356b14": "道，一一道間，皆有無量萬億眾生於中止住。",
    "T10n0279_066:0356b15": "有無數閻浮檀金樓閣，毘&#x7460;璃摩尼網羅覆",
    "T10n0279_066:0356b16": "其上；無數銀樓閣，赤真珠摩尼網羅覆其上；",
    "T10n0279_066:0356b17": "無數毘&#x7460;璃樓閣，妙藏摩尼網羅覆其上；無",
    "T10n0279_066:0356b18": "數玻&#x74C8;樓閣，無垢藏摩尼王網羅覆其上；",
    "T10n0279_066:0356b19": "無數光照世間摩尼寶樓閣，日藏摩尼王網",
    "T10n0279_066:0356b20": "羅覆其上；無數帝青摩尼寶樓閣，妙光摩尼",
    "T10n0279_066:0356b21": "王網羅覆其上；無數眾生海摩尼王樓閣，焰",
    "T10n0279_066:0356b22": "光明摩尼王網羅覆其上；無數金剛寶樓閣，",
    "T10n0279_066:0356b23": "無能勝幢摩尼王網羅覆其上；無數黑栴檀",
    "T10n0279_066:0356b24": "樓閣，天曼陀羅華網羅覆其上；無數無等",
    "T10n0279_066:0356b25": "香王樓閣，種種華網羅覆其上。[0356b25] 其城復有無",
    "T10n0279_066:0356b26": "數摩尼網、無數寶鈴網、無數天香網、無數天",
    "T10n0279_066:0356b27": "華網、無數寶形像網，無數寶衣帳、無數寶蓋",
    "T10n0279_066:0356b28": "帳、無數寶樓閣帳、無數寶華鬘帳之所彌覆，",
    "T10n0279_066:0356b29": "處處建立寶蓋、幢、幡。[0356b29] 當此城中，有一樓閣，名：",
    "T10n0279_066:0356c01": "正法藏，阿僧祇寶以為莊嚴，光明赫奕最勝",
    "T10n0279_066:0356c02": "無比，眾生見者心無厭足，彼大光王常處其",
    "T10n0279_066:0356c03": "中。[0356c03] 爾時，善財童子於此一切珍寶妙物，乃至",
    "T10n0279_066:0356c04": "男女、六塵境界，皆無愛著，但正思惟究竟之",
    "T10n0279_066:0356c05": "法，一心願樂見善知識。[0356c05] 漸次遊行，見大光王",
    "T10n0279_066:0356c06": "去於所住樓閣不遠四衢道中，坐如意摩尼",
    "T10n0279_066:0356c07": "寶蓮華藏廣大莊嚴師子之座，紺&#x7460;璃寶以",
    "T10n0279_066:0356c08": "為其足，金繒為帳，眾寶為網，上妙天衣以為",
    "T10n0279_066:0356c09": "茵蓐。其王於上結跏趺坐，二十八種大人",
    "T10n0279_066:0356c10": "之相、八十隨好而以嚴身；如真金山，光色熾",
    "T10n0279_066:0356c11": "盛；如淨空日，威光赫奕；如盛滿月，見者清涼；",
    "T10n0279_066:0356c12": "如梵天王，處於梵眾；亦如大海，功德法寶無",
    "T10n0279_066:0356c13": "有邊際；亦如雪山，相好樹林以為嚴飾；亦如",
    "T10n0279_066:0356c14": "大雲，能震法雷，啟悟群品；亦如虛空，顯現種",
    "T10n0279_066:0356c15": "種法門星象；如須彌山，四色普現眾生心海；",
    "T10n0279_066:0356c16": "亦如寶洲，種種智寶充滿其中。[0356c16] 於王座前，有",
    "T10n0279_066:0356c17": "金、銀、&#x7460;璃、摩尼、真珠、珊瑚、琥珀、珂貝、璧玉諸",
    "T10n0279_066:0356c18": "珍寶聚，衣服、瓔珞及諸飲食無量無邊種種",
    "T10n0279_066:0356c19": "充滿。復見無量百千萬億上妙寶車、百千萬",
    "T10n0279_066:0356c20": "億諸天妓樂、百千萬億天諸妙香、百千萬",
    "T10n0279_066:0356c21": "億病緣湯藥資生之具，如是一切悉皆珍好。",
    "T10n0279_066:0356c22": "無量乳牛，蹄角金色；無量千億端正女人，上",
    "T10n0279_066:0356c23": "妙栴檀以塗其體，天衣、瓔珞種種莊嚴，六十",
    "T10n0279_066:0356c24": "四能靡不該練，世情禮則悉皆善解，隨眾生",
    "T10n0279_066:0356c25": "心而以給施。[0356c25] 城邑、聚落、四衢道側，悉置一切",
    "T10n0279_066:0356c26": "資生之具。一一道傍皆有二十億菩薩，以",
    "T10n0279_066:0356c27": "此諸物給施眾生，為欲普攝眾生故，為令眾",
    "T10n0279_066:0356c28": "生歡喜故，為令眾生踊躍故，為令眾生心淨",
    "T10n0279_066:0356c29": "故，為令眾生清涼故，為滅眾生煩惱故，為",
    "T10n0279_066:0357a01": "令眾生知一切義理故，為令眾生入一切智",
    "T10n0279_066:0357a02": "道故，為令眾生捨怨敵心故，為令眾生離身、",
    "T10n0279_066:0357a03": "語惡故，為令眾生拔諸邪見故，為令眾生淨",
    "T10n0279_066:0357a04": "諸業道故。[0357a04] 時，善財童子五體投地，頂禮其足，",
    "T10n0279_066:0357a05": "恭敬右遶，經無量匝，合掌而住，白言：「聖者！",
    "T10n0279_066:0357a06": "我已先發阿耨多羅三藐三菩提心，而未知",
    "T10n0279_066:0357a07": "菩薩云何學菩薩行？云何修菩薩道？我聞聖",
    "T10n0279_066:0357a08": "者善能誘誨，願為我說！」[0357a08] 時，王告言：[0357a08] 「善男子！",
    "T10n0279_066:0357a09": "我淨修菩薩大慈幢行，我滿足菩薩大慈幢",
    "T10n0279_066:0357a10": "行。善男子！我於無量百千萬億乃至不可",
    "T10n0279_066:0357a11": "說不可說佛所，問難此法，思惟觀察，修習莊",
    "T10n0279_066:0357a12": "嚴。[0357a12] 「善男子！我以此法為王，以此法教敕，以此",
    "T10n0279_066:0357a13": "法攝受，以此法隨逐世間，以此法引導眾生，",
    "T10n0279_066:0357a14": "以此法令眾生修行，以此法令眾生趣入，以",
    "T10n0279_066:0357a15": "此法與眾生方便，以此法令眾生熏習，以此",
    "T10n0279_066:0357a16": "法令眾生起行，以此法令眾生安住思惟諸",
    "T10n0279_066:0357a17": "法自性，以此法令眾生安住慈心，以慈為主，",
    "T10n0279_066:0357a18": "具足慈力；如是，令住利益心、安樂心、哀愍",
    "T10n0279_066:0357a19": "心、攝受心、守護眾生不捨離心、拔眾生苦無",
    "T10n0279_066:0357a20": "休息心。我以此法令一切眾生畢竟快樂，恒",
    "T10n0279_066:0357a21": "自悅豫，身無諸苦，心得清涼，斷生死愛，樂正",
    "T10n0279_066:0357a22": "法樂，滌煩惱垢，破惡業障，絕生死流，入真法",
    "T10n0279_066:0357a23": "海，斷諸有趣，求一切智，淨諸心海，生不壞",
    "T10n0279_066:0357a24": "信。善男子！我已住此大慈幢行，能以正法教",
    "T10n0279_066:0357a25": "化世間。[0357a25] 「善男子！我國土中一切眾生，皆於我",
    "T10n0279_066:0357a26": "所無有恐怖。善男子！若有眾生貧窮困乏，",
    "T10n0279_066:0357a27": "來至我所而有求索。我開庫藏恣其所取，而",
    "T10n0279_066:0357a28": "語之言：『莫造諸惡，莫害眾生，莫起諸見，莫生",
    "T10n0279_066:0357a29": "執著。汝等貧乏，若有所須，當來我所及四衢",
    "T10n0279_066:0357b01": "道，一切諸物種種具足，隨意而取勿生疑",
    "T10n0279_066:0357b02": "難。』[0357b02] 「善男子！此妙光城所住眾生，皆是菩薩發",
    "T10n0279_066:0357b03": "大乘意，隨心所欲，所見不同，或見此城其量",
    "T10n0279_066:0357b04": "狹小，或見此城其量廣大；或見土沙以為其",
    "T10n0279_066:0357b05": "地，或見眾寶而以莊嚴；或見聚土以為垣牆，",
    "T10n0279_066:0357b06": "或見寶牆周匝圍遶；或見其地多諸瓦石高",
    "T10n0279_066:0357b07": "下不平，或見無量大摩尼寶間錯莊嚴平",
    "T10n0279_066:0357b08": "坦如掌；或見屋宅土木所成，或見殿堂及諸",
    "T10n0279_066:0357b09": "樓閣、階墀、&#x7A93;闥、軒檻、戶牖——如是一切無非妙",
    "T10n0279_066:0357b10": "寶。[0357b10] 「善男子！若有眾生其心清淨，曾種善根",
    "T10n0279_066:0357b11": "供養諸佛，發心趣向一切智道，以一切智為",
    "T10n0279_066:0357b12": "究竟處，及我昔時修菩薩行曾所攝受，則見",
    "T10n0279_066:0357b13": "此城眾寶嚴淨；餘皆見穢。[0357b13] 「善男子！此國土中",
    "T10n0279_066:0357b14": "一切眾生，五濁世時樂作諸惡。我心哀愍而",
    "T10n0279_066:0357b15": "欲救護，入於菩薩大慈為首隨順世間三昧",
    "T10n0279_066:0357b16": "之門。入此三昧時，彼諸眾生所有怖畏心、惱",
    "T10n0279_066:0357b17": "害心、怨敵心、諍論心，如是諸心，悉自消滅。",
    "T10n0279_066:0357b18": "何以故？入於菩薩大慈為首順世三昧，法如",
    "T10n0279_066:0357b19": "是故。善男子！且待須臾，自當現見。」[0357b19] 時，大光",
    "T10n0279_066:0357b20": "王即入此定。其城內外六種震動，諸寶地、寶",
    "T10n0279_066:0357b21": "牆、寶堂、寶殿、臺觀、樓閣、階砌、戶牖，如是一切",
    "T10n0279_066:0357b22": "咸出妙音，悉向於王曲躬敬禮。妙光城內所",
    "T10n0279_066:0357b23": "有居人，靡不同時歡喜踊躍，俱向王所舉身",
    "T10n0279_066:0357b24": "投地。村營、城邑一切人眾，咸來見王，歡喜敬",
    "T10n0279_066:0357b25": "禮。[0357b25] 近王所住，鳥獸之屬，互相瞻視，起慈悲",
    "T10n0279_066:0357b26": "心，咸向王前恭敬禮拜。一切山原及諸草",
    "T10n0279_066:0357b27": "樹，莫不迴轉向王敬禮。陂池、泉井及以河海，",
    "T10n0279_066:0357b28": "悉皆騰溢，流注王前。十千龍王起大香雲，激",
    "T10n0279_066:0357b29": "電震雷，注微細雨。有十千天王，所謂：忉利天",
    "T10n0279_066:0357c01": "王、夜摩天王、兜率陀天王、善變化天王、他",
    "T10n0279_066:0357c02": "化自在天王……如是等而為上首，於虛空中",
    "T10n0279_066:0357c03": "作眾妓樂。無數天女歌詠讚歎，雨無數華",
    "T10n0279_066:0357c04": "雲、無數香雲、無數寶鬘雲、無數寶衣雲、無",
    "T10n0279_066:0357c05": "數寶蓋雲、無數寶幢雲、無數寶幡雲，於虛",
    "T10n0279_066:0357c06": "空中而為莊嚴，供養其王。伊羅婆拏大象",
    "T10n0279_066:0357c07": "王，以自在力，於虛空中敷布無數大寶蓮華，",
    "T10n0279_066:0357c08": "垂無數寶瓔珞、無數寶繒帶、無數寶鬘、無",
    "T10n0279_066:0357c09": "數寶嚴具、無數寶華、無數寶香，種種奇妙以",
    "T10n0279_066:0357c10": "為嚴飾，無數采女種種歌讚。[0357c10] 閻浮提內復有",
    "T10n0279_066:0357c11": "無量百千萬億諸羅剎王、諸夜叉王、鳩槃荼",
    "T10n0279_066:0357c12": "王、毘舍闍王，或住大海，或居陸地，飲血噉",
    "T10n0279_066:0357c13": "肉，殘害眾生；皆起慈心，願行利益，明識後",
    "T10n0279_066:0357c14": "世，不造諸惡；恭敬合掌，頂禮於王。如閻浮",
    "T10n0279_066:0357c15": "提，餘三天下，乃至三千大千世界，乃至十方",
    "T10n0279_066:0357c16": "百千萬億那由他世界中，所有一切毒惡眾",
    "T10n0279_066:0357c17": "生悉亦如是。[0357c17] 時，大光王從三昧起，告善財",
    "T10n0279_066:0357c18": "言：「善男子！我唯知此菩薩大慈為首隨順世",
    "T10n0279_066:0357c19": "間三昧門。如諸菩薩摩訶薩為高蓋，慈心普",
    "T10n0279_066:0357c20": "蔭諸眾生故；為修行，下、中、上行悉等行故；為",
    "T10n0279_066:0357c21": "大地，能以慈心任持一切諸眾生故；為滿月，",
    "T10n0279_066:0357c22": "福德光明於世間中平等現故；為淨日，以智",
    "T10n0279_066:0357c23": "光明照耀一切所知境故；為明燈，能破一切",
    "T10n0279_066:0357c24": "眾生心中諸黑闇故；為水清珠，能清一切眾",
    "T10n0279_066:0357c25": "生心中諂誑濁故；為如意寶，悉能滿足一切",
    "T10n0279_066:0357c26": "眾生心所願故；為大風，速令眾生修習三昧",
    "T10n0279_066:0357c27": "入一切智大城中故。而我云何能知其行，能",
    "T10n0279_066:0357c28": "說其德，能稱量彼福德大山，能瞻仰彼功德",
    "T10n0279_066:0357c29": "眾星，能觀察彼大願風輪，能趣入彼甚深法",
    "T10n0279_066:0358a01": "門，能顯示彼莊嚴大海，能闡明彼普賢行門，",
    "T10n0279_066:0358a02": "能開示彼諸三昧窟，能讚歎彼大慈悲雲？[0358a02] 「善",
    "T10n0279_066:0358a03": "男子！於此南方，有一王都，名曰：安住；有優婆",
    "T10n0279_066:0358a04": "夷，名曰：不動。汝詣彼問：菩薩云何學菩薩行、",
    "T10n0279_066:0358a05": "修菩薩道？」[0358a05] 時，善財童子頂禮王足，遶無數匝，",
    "T10n0279_066:0358a06": "慇懃瞻仰，辭退而去。",
    "T10n0279_066:0358a07": "[0358a07] 爾時，善財童子出妙光城，遊行道路，正念思",
    "T10n0279_066:0358a08": "惟大光王教，憶念菩薩大慈幢行門，思惟菩",
    "T10n0279_066:0358a09": "薩隨順世間三昧光明門，增長彼不思議願",
    "T10n0279_066:0358a10": "福德自在力，堅固彼不思議成熟眾生智，觀",
    "T10n0279_066:0358a11": "察彼不思議不共受用大威德，憶念彼不思",
    "T10n0279_066:0358a12": "議差別相，思惟彼不思議清淨眷屬，思惟彼",
    "T10n0279_066:0358a13": "不思議所作業；生歡喜心，生淨信心，生猛利",
    "T10n0279_066:0358a14": "心，生欣悅心，生踊躍心，生慶幸心，生無濁",
    "T10n0279_066:0358a15": "心，生清淨心，生堅固心，生廣大心，生無盡",
    "T10n0279_066:0358a16": "心。如是思惟，悲泣流淚，念善知識實為希",
    "T10n0279_066:0358a17": "有，出生一切諸功德處，出生一切諸菩薩行，",
    "T10n0279_066:0358a18": "出生一切菩薩淨念，出生一切陀羅尼輪，出",
    "T10n0279_066:0358a19": "生一切三昧光明，出生一切諸佛知見，普雨",
    "T10n0279_066:0358a20": "一切諸佛法雨，顯示一切菩薩願門，出生難",
    "T10n0279_066:0358a21": "思智慧光明，增長一切菩薩根芽。又作是",
    "T10n0279_066:0358a22": "念：「善知識者，能普救護一切惡道，能普演說",
    "T10n0279_066:0358a23": "諸平等法，能普顯示諸夷險道，能普開闡大",
    "T10n0279_066:0358a24": "乘奧義，能普勸發普賢諸行，能普引到一切",
    "T10n0279_066:0358a25": "智城，能普令入法界大海，能普令見三世法",
    "T10n0279_066:0358a26": "海，能普授與眾聖道場，能普增長一切白法。」",
    "T10n0279_066:0358a27": "[0358a27] 善財童子如是悲哀思念之時，彼常隨逐覺",
    "T10n0279_066:0358a28": "悟菩薩、如來使天，於虛空中而告之言：「善男",
    "T10n0279_066:0358a29": "子！其有修行善知識教，諸佛世尊悉皆歡",
    "T10n0279_066:0358b01": "喜；其有隨順善知識語，則得近於一切智地；",
    "T10n0279_066:0358b02": "其有能於善知識語無疑惑者，則常值遇一",
    "T10n0279_066:0358b03": "切善友；其有發心願常不離善知識者，則得",
    "T10n0279_066:0358b04": "具足一切義利。善男子！汝可往詣安住王都，",
    "T10n0279_066:0358b05": "即當得見不動優婆夷大善知識」[0358b05] 時，善財童",
    "T10n0279_066:0358b06": "子從彼三昧智光明起，漸次遊行，至安住",
    "T10n0279_066:0358b07": "城，周遍推求不動優婆夷今在何所？無量人",
    "T10n0279_066:0358b08": "眾咸告之言：「善男子！不動優婆夷身是童女，",
    "T10n0279_066:0358b09": "在其家內，父母守護，與自親屬無量人眾演",
    "T10n0279_066:0358b10": "說妙法。」善財童子聞是語已，其心歡喜，如見",
    "T10n0279_066:0358b11": "父母，即詣不動優婆夷舍。[0358b11] 入其宅內，見彼堂",
    "T10n0279_066:0358b12": "宇，金色光明普皆照耀，遇斯光者身意清",
    "T10n0279_066:0358b13": "涼。善財童子光明觸身，即時獲得五百三昧",
    "T10n0279_066:0358b14": "門，所謂：了一切希有相三昧門、入寂靜三昧",
    "T10n0279_066:0358b15": "門、遠離一切世間三昧門、普眼捨得三昧門、",
    "T10n0279_066:0358b16": "如來藏三昧門……得如是等五百三昧門；以此",
    "T10n0279_066:0358b17": "三昧門故，身心柔軟，如七日胎。又聞妙香，非",
    "T10n0279_066:0358b18": "諸天、龍、乾闥婆等人與非人之所能有。[0358b18] 善財",
    "T10n0279_066:0358b19": "童子前詣其所，恭敬合掌，一心觀察，見其形",
    "T10n0279_066:0358b20": "色端正殊妙，十方世界一切女人無有能及，",
    "T10n0279_066:0358b21": "況其過者！唯除如來及以一切灌頂菩薩。口",
    "T10n0279_066:0358b22": "出妙香，宮殿莊嚴，并其眷屬悉無與等，況復",
    "T10n0279_066:0358b23": "過者！十方世界一切眾生，無有於此優婆夷",
    "T10n0279_066:0358b24": "所起染著心；若得暫見，所有煩惱悉自消",
    "T10n0279_066:0358b25": "滅。譬如百萬大梵天王，決定不生欲界煩惱；",
    "T10n0279_066:0358b26": "其有見此優婆夷者，所有煩惱應知亦然。十",
    "T10n0279_066:0358b27": "方眾生觀此女人皆無厭足，唯除具足大智",
    "T10n0279_066:0358b28": "慧者。[0358b28] 爾時，善財童子曲躬合掌，正念觀察，見",
    "T10n0279_066:0358b29": "此女人，其身自在不可思議，色相顏容世無",
    "T10n0279_066:0358c01": "與等，光明洞徹物無能障，普為眾生而作利",
    "T10n0279_066:0358c02": "益，其身毛孔恒出妙香，眷屬無邊，宮殿第",
    "T10n0279_066:0358c03": "一，功德深廣莫知涯際；心生歡喜，以頌讚曰：",
    "T10n0279_066:0358c04": "「守護清淨戒，  修行廣大忍，",
    "T10n0279_066:0358c05": " 精進不退轉，  光明照世間。」",
    "T10n0279_066:0358c06": "[0358c06] 爾時，善財童子說此頌已，白言：「聖者！我已先",
    "T10n0279_066:0358c07": "發阿耨多羅三藐三菩提心，而未知菩薩云",
    "T10n0279_066:0358c08": "何學菩薩行？云何修菩薩道？我聞聖者善能",
    "T10n0279_066:0358c09": "誘誨，願為我說！」[0358c09] 時，不動優婆夷以菩薩柔軟",
    "T10n0279_066:0358c10": "語、悅意語，慰諭善財，而告之言：「善哉善哉！善",
    "T10n0279_066:0358c11": "男子！汝已能發阿耨多羅三藐三菩提心。善",
    "T10n0279_066:0358c12": "男子！我得菩薩難摧伏智慧藏解脫門，我得",
    "T10n0279_066:0358c13": "菩薩堅固受持行門，我得菩薩一切法平等",
    "T10n0279_066:0358c14": "地總持門，我得菩薩照明一切法辯才門，我",
    "T10n0279_066:0358c15": "得菩薩求一切法無疲厭三昧門。」[0358c15] 善財童子",
    "T10n0279_066:0358c16": "言：「聖者！菩薩難摧伏智慧藏解脫門，乃至求",
    "T10n0279_066:0358c17": "一切法無疲厭三昧門，境界云何？」[0358c17] 童女言：「善",
    "T10n0279_066:0358c18": "男子！此處難知。」[0358c18] 善財白言：「唯願聖者，承佛神",
    "T10n0279_066:0358c19": "力，為我宣說！我當因善知識，能信能受，能知",
    "T10n0279_066:0358c20": "能了，趣入觀察，修習隨順，離諸分別，究竟平",
    "T10n0279_066:0358c21": "等。」[0358c21] 優婆夷言：[0358c21] 「善男子！過去世中有劫，名：離",
    "T10n0279_066:0358c22": "垢，佛號：脩臂。時，有國王名曰：電授，唯有一",
    "T10n0279_066:0358c23": "女，即我身是。我於夜分廢音樂時，父母兄",
    "T10n0279_066:0358c24": "弟悉已眠寢，五百童女亦皆昏寐。我於樓",
    "T10n0279_066:0358c25": "上仰觀星宿，於虛空中見彼如來如寶山王，",
    "T10n0279_066:0358c26": "無量無邊天龍八部、諸菩薩眾所共圍遶，佛",
    "T10n0279_066:0358c27": "身普放大光明網周遍十方無所障礙，佛身",
    "T10n0279_066:0358c28": "毛孔皆出妙香。我聞是香，身體柔軟，心生歡",
    "T10n0279_066:0358c29": "喜；便從樓下至於地上，合十指爪，頂禮於",
    "T10n0279_066:0359a01": "佛。又觀彼佛不見頂相，觀身左右莫知邊",
    "T10n0279_066:0359a02": "際。思惟彼佛諸相隨好無有厭足，竊自念言：",
    "T10n0279_066:0359a03": "『此佛世尊作何等業，獲於如是上妙之身，相",
    "T10n0279_066:0359a04": "好圓滿，光明具足，眷屬成就，宮殿嚴好，福德",
    "T10n0279_066:0359a05": "智慧悉皆清淨，總持三昧不可思議，神通自",
    "T10n0279_066:0359a06": "在，辯才無礙？』[0359a06] 「善男子！爾時，如來知我心念，",
    "T10n0279_066:0359a07": "即告我言：『汝應發不可壞心，滅諸煩惱；應發",
    "T10n0279_066:0359a08": "無能勝心，破諸取著；應發無退怯心，入深法",
    "T10n0279_066:0359a09": "門；應發能堪耐心，救惡眾生；應發無迷惑心，",
    "T10n0279_066:0359a10": "普於一切諸趣受生；應發無厭足心，求見諸",
    "T10n0279_066:0359a11": "佛無有休息；應發無知足心，悉受一切如來",
    "T10n0279_066:0359a12": "法雨；應發正思惟心，普生一切佛法光明；應",
    "T10n0279_066:0359a13": "發大住持心，普轉一切諸佛法輪；應發廣流",
    "T10n0279_066:0359a14": "通心，隨眾生欲施其法寶。』[0359a14] 「善男子！我於彼佛",
    "T10n0279_066:0359a15": "所聞如是法，求一切智，求佛十力，求佛辯",
    "T10n0279_066:0359a16": "才，求佛光明，求佛色身，求佛相好，求佛眾",
    "T10n0279_066:0359a17": "會，求佛國土，求佛威儀，求佛壽命。發是心",
    "T10n0279_066:0359a18": "已，其心堅固猶如金剛，一切煩惱及以二",
    "T10n0279_066:0359a19": "乘悉不能壞。[0359a19] 「善男子！我發是心已來，經閻浮",
    "T10n0279_066:0359a20": "提微塵數劫，尚不生於念欲之心，況行其事！",
    "T10n0279_066:0359a21": "爾所劫中，於自親屬不起瞋心，況他眾生！爾",
    "T10n0279_066:0359a22": "所劫中，於其自身不生我見，況於眾具而計",
    "T10n0279_066:0359a23": "我所！爾所劫中，死時、生時及住胎藏，未曾迷",
    "T10n0279_066:0359a24": "惑起眾生想及無記心，況於餘時！爾所劫",
    "T10n0279_066:0359a25": "中，乃至夢中隨見一佛未曾忘失，何況菩薩",
    "T10n0279_066:0359a26": "十眼所見！爾所劫中，受持一切如來正法，未",
    "T10n0279_066:0359a27": "曾忘失一文一句，乃至世俗所有言辭尚",
    "T10n0279_066:0359a28": "不忘失，何況如來金口所說！爾所劫中，受",
    "T10n0279_066:0359a29": "持一切如來法海，一文一句無不思惟、無",
    "T10n0279_066:0359b01": "不觀察，乃至一切世俗之法亦復如是。爾所",
    "T10n0279_066:0359b02": "劫中，受持如是一切法海，未曾於一法中不",
    "T10n0279_066:0359b03": "得三昧，乃至世間技術之法，一一法中悉",
    "T10n0279_066:0359b04": "亦如是。爾所劫中，住持一切如來法輪，隨所",
    "T10n0279_066:0359b05": "住持，未曾廢捨一文一句，乃至不曾生於世",
    "T10n0279_066:0359b06": "智，唯除為欲調眾生故。爾所劫中，見諸佛",
    "T10n0279_066:0359b07": "海，未曾於一佛所不得成就清淨大願，乃至",
    "T10n0279_066:0359b08": "於諸化佛之所悉亦如是。爾所劫中，見諸菩",
    "T10n0279_066:0359b09": "薩修行妙行，無有一行我不成就。爾所劫中，",
    "T10n0279_066:0359b10": "所見眾生，無一眾生我不勸發阿耨多羅三",
    "T10n0279_066:0359b11": "藐三菩提心，未曾勸一眾生發於聲聞、辟支",
    "T10n0279_066:0359b12": "佛意。爾所劫中，於一切佛法，乃至一文一句，",
    "T10n0279_066:0359b13": "不生疑惑，不生二想，不生分別想，不生種種",
    "T10n0279_066:0359b14": "想，不生執著想，不生勝劣想，不生愛憎想。[0359b14] 「善",
    "T10n0279_066:0359b15": "男子！我從是來，常見諸佛，常見菩薩，常見真",
    "T10n0279_066:0359b16": "實善知識，常聞諸佛願，常聞菩薩行，常聞菩",
    "T10n0279_066:0359b17": "薩波羅蜜門，常聞菩薩地智光明門，常聞菩",
    "T10n0279_066:0359b18": "薩無盡藏門，常聞入無邊世界網門，常聞出",
    "T10n0279_066:0359b19": "生無邊眾生界因門，常以清淨智慧光明除",
    "T10n0279_066:0359b20": "滅一切眾生煩惱，常以智慧生長一切眾生",
    "T10n0279_066:0359b21": "善根，常隨一切眾生所樂示現其身，常以",
    "T10n0279_066:0359b22": "清淨上妙言音開悟法界一切眾生。[0359b22] 「善男子！",
    "T10n0279_066:0359b23": "我得菩薩求一切法無厭足莊嚴門，我得一",
    "T10n0279_066:0359b24": "切法平等地總持門，現不思議自在神變。汝",
    "T10n0279_066:0359b25": "欲見不？」[0359b25] 善財言：「唯！我心願見。」[0359b25] 爾時，不動優婆",
    "T10n0279_066:0359b26": "夷坐於龍藏師子之座，入求一切法無厭足",
    "T10n0279_066:0359b27": "莊嚴三昧門、不空輪莊嚴三昧門、十力智輪",
    "T10n0279_066:0359b28": "現前三昧門、佛種無盡藏三昧門……入如是等",
    "T10n0279_066:0359b29": "一萬三昧門。入此三昧門時，十方各有不可",
    "T10n0279_066:0359c01": "說佛剎微塵數世界六種震動，皆悉清淨&#x7460;",
    "T10n0279_066:0359c02": "璃所成；一一世界中，有百億四天下，百億如",
    "T10n0279_066:0359c03": "來或住兜率天乃至般涅槃；一一如來放光",
    "T10n0279_066:0359c04": "明網，周遍法界道場眾會，清淨圍遶，轉妙",
    "T10n0279_066:0359c05": "法輪，開悟群生。[0359c05] 時，不動優婆夷從三昧起，告",
    "T10n0279_066:0359c06": "善財言：「善男子！汝見此不？」[0359c06] 善財言：「唯！我皆已",
    "T10n0279_066:0359c07": "見。」[0359c07] 優婆夷言：[0359c07] 「善男子！我唯得此求一切法無",
    "T10n0279_066:0359c08": "厭足三昧光明，為一切眾生說微妙法，皆",
    "T10n0279_066:0359c09": "令歡喜。如諸菩薩摩訶薩，如金翅鳥，遊行虛",
    "T10n0279_066:0359c10": "空無所障礙，能入一切眾生大海，見有善根",
    "T10n0279_066:0359c11": "已成熟者，便即執取置菩提岸；又如商客，入",
    "T10n0279_066:0359c12": "大寶洲，採求如來十力智寶；又如漁師，持正",
    "T10n0279_066:0359c13": "法網，入生死海，於愛水中漉諸眾生；如阿脩",
    "T10n0279_066:0359c14": "羅王，能遍撓動三有大城諸煩惱海；又如日",
    "T10n0279_066:0359c15": "輪，出現虛空，照愛水泥，令其乾竭；又如滿月，",
    "T10n0279_066:0359c16": "出現虛空，令可化者心華開敷；又如大地，普",
    "T10n0279_066:0359c17": "皆平等，無量眾生於中止住，增長一切善法",
    "T10n0279_066:0359c18": "根芽；又如大風，所向無礙，能拔一切諸見大",
    "T10n0279_066:0359c19": "樹；如轉輪王，遊行世間，以四攝事攝諸眾",
    "T10n0279_066:0359c20": "生。而我云何能知能說彼功德行？[0359c20] 「善男子！於",
    "T10n0279_066:0359c21": "此南方，有一大城，名：無量都薩羅；其中有一",
    "T10n0279_066:0359c22": "出家外道，名曰：遍行。汝往彼問：菩薩云何學",
    "T10n0279_066:0359c23": "菩薩行、修菩薩道？」[0359c23] 時，善財童子頂禮其足，遶",
    "T10n0279_066:0359c24": "無量匝，慇懃瞻仰，辭退而去。"
}