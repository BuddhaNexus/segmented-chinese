{
    "X66n1297_069:0694a04": "宗鑑法林卷六十九",
    "X66n1297_069:0694a06": "集雲堂 編",
    "X66n1297_069:0694a07": "大鑒下十三世",
    "X66n1297_069:0694a08": "鄧州丹霞子淳禪師(芙蓉楷嗣)[0694a08] 上堂。寶月流暉。澂潭布",
    "X66n1297_069:0694a09": "影。水無蘸月之意。月無分照之心。水月兩忘方可",
    "X66n1297_069:0694a10": "稱斷。所以道昇天底事直須颺&#x5374;。十成底事直須",
    "X66n1297_069:0694a11": "丟&#x5374;。擲地作金聲。不須回顧。若能如是。始解向異",
    "X66n1297_069:0694a12": "類中行。諸人到者裏還相委悉麼。良久曰。常行不",
    "X66n1297_069:0694a13": "舉人閒步。披毛戴角混塵泥。",
    "X66n1297_069:0694a14": "[0694a14] 崇先奇云。有國有家者未嘗不本此。丹霞老人恁麼",
    "X66n1297_069:0694a15": "為人。難免喪盡家珍。",
    "X66n1297_069:0694a16": "[0694a16] 廉纖脫盡體無依。尊貴纔&#x8EAD;被悟迷。不守寒潭清夜",
    "X66n1297_069:0694a17": "影。賺成頭角落塵泥。(頻吉祥)",
    "X66n1297_069:0694a18": "[0694a18] 丹霞上堂。舉德山曰。我宗無語句。實無一法與人。",
    "X66n1297_069:0694a19": "恁麼說話。可謂是祇知入艸求人。不覺通身泥水。",
    "X66n1297_069:0694a20": "仔細觀來。祇具一隻眼。丹霞即不然。我宗有語句。",
    "X66n1297_069:0694a21": "金刀剪不開。深深玄妙旨。玉女夜懷胎。",
    "X66n1297_069:0694a22": "[0694a22] 月暈天風霧不開。海鯨東促百川回。驚波一擊三山",
    "X66n1297_069:0694a23": "動。河渡公無歸去來。(鐵容玄)",
    "X66n1297_069:0694a24": "[0694a24] 王言纔出已如綸。父老傳聞淚欲紛。祇道興師邦可",
    "X66n1297_069:0694b01": "定。輸他不嗜殺人君。(南菴依)",
    "X66n1297_069:0694b02": "[0694b02] 塞鼓聲中催雪刃。紅旂影裏定昇平。歸來共賞秋空",
    "X66n1297_069:0694b03": "月。一掬澄潭上下盈。(素巖旻)",
    "X66n1297_069:0694b04": "[0694b04] 丹霞因僧問。牛頭未見四祖時如何。師曰金菊乍",
    "X66n1297_069:0694b05": "開蜂競采。曰見後如何。師曰苗枯花謝了無依。",
    "X66n1297_069:0694b06": "[0694b06] 白巖符別前語。松直棘曲。別後語。鵠白烏玄。",
    "X66n1297_069:0694b07": "[0694b07] 丹霞上堂。乾坤之內。宇宙之間。中有一寶。秘在形",
    "X66n1297_069:0694b08": "山。肇法師恁麼道。祇解指&#x8E2A;話&#x8FF9;。且不能拈示於",
    "X66n1297_069:0694b09": "人。丹霞今日劈開宇宙。打破形山。為諸人拈出。具",
    "X66n1297_069:0694b10": "眼者辨取。以拄杖卓一下曰。還見麼。鷺鷥立雪非",
    "X66n1297_069:0694b11": "同色。明月蘆花不似它。",
    "X66n1297_069:0694b12": "[0694b12] 象田現云。剖破藩籬。高廠玄閣。要人把手共登。固是",
    "X66n1297_069:0694b13": "丹霞一片熱腸。當時以拄杖卓一下便休。不妨奇特。",
    "X66n1297_069:0694b14": "乃更箋了又注。祖師門下濟得箇甚麼事。",
    "X66n1297_069:0694b15": "[0694b15] 收放分明眼未圓。金剛際下火燒天。梵王怒把飛輪",
    "X66n1297_069:0694b16": "舉。萬里山河絕點煙。(湘翁沄)",
    "X66n1297_069:0694b17": "[0694b17] 撲鼻儘馨香。舉世無相似。若是陶淵明。攢眉便歸去。",
    "X66n1297_069:0694b18": "(雲菴量)",
    "X66n1297_069:0694b19": "[0694b19] 當場無怯容。擲出珠無纇。剖腹非其人。徒把春風對。",
    "X66n1297_069:0694b20": "(克己貌)",
    "X66n1297_069:0694b21": "[0694b21] 丹霞上堂。亭亭日午猶虧半。寂寂三更尚未圓。六",
    "X66n1297_069:0694b22": "戶不曾知暖意。往來常在月明前。",
    "X66n1297_069:0694b23": "[0694b23] 烏&#x9DC4;夜半傳消息。玉兔天明入紫微。偏正縱橫原不",
    "X66n1297_069:0694b24": "涉。阿誰肯赴兩頭機。(虎角&#x7138;)",
    "X66n1297_069:0694c01": "東京淨因枯木法成禪師(芙蓉楷嗣)[0694c01] 上堂。知有佛祖向",
    "X66n1297_069:0694c02": "上事。方有語話分。且道那箇是佛祖向上事。有箇",
    "X66n1297_069:0694c03": "人家兒子。六根不具七識不全。是大闡提無佛種",
    "X66n1297_069:0694c04": "性。逢佛殺佛逢祖殺祖。天堂收不得。地獄攝無門。",
    "X66n1297_069:0694c05": "大眾還識得此人麼。良久曰。對面不僊陀。睡多饒",
    "X66n1297_069:0694c06": "寐語。",
    "X66n1297_069:0694c07": "[0694c07] 寶壽方云。大小淨因恁麼提持。牚門拄戶即得。若是",
    "X66n1297_069:0694c08": "佛祖向上事。三生六十劫。且作麼生是佛祖向上事。",
    "X66n1297_069:0694c09": "喫官酒。臥官街。興來踏斷長溪月。散髮狂歌笑滿&#x984B;。",
    "X66n1297_069:0694c10": "[0694c10] 淨因上堂。燈籠忽爾笑咍咍。如何露柱亦懷胎。天",
    "X66n1297_069:0694c11": "明生得白頭子。至今遊蕩不歸來。者冤家。好歸來。",
    "X66n1297_069:0694c12": "黃花與翠竹。早晚為誰開。",
    "X66n1297_069:0694c13": "[0694c13] 蔆花獨弄劫前機。玉戶初彰化外儀。簾幙&#x70DF;籠秋錦",
    "X66n1297_069:0694c14": "織。蟾蜍待曉上丹墀。(頻吉祥)",
    "X66n1297_069:0694c15": "洪州寶峰闡提惟照禪師(芙蓉楷嗣)[0694c15] 示聰藏主法語五",
    "X66n1297_069:0694c16": "則。其第五曰。有情故情滲漏。有見故見滲漏。有語",
    "X66n1297_069:0694c17": "故語滲漏。設得見無情無語無。曳住便問它。你是",
    "X66n1297_069:0694c18": "何人。",
    "X66n1297_069:0694c19": "[0694c19] 靈巖儲良久云。會麼。夜來&#x7240;席破。息索到天明。",
    "X66n1297_069:0694c20": "[0694c20] 寶峰上堂。太陽門下妙唱彌高。明月堂前知音蓋",
    "X66n1297_069:0694c21": "寡。不免舟橫江渚。棹舉清波。唱慶堯年。賀清平樂。",
    "X66n1297_069:0694c22": "如斯告報。普請承當。擬議之間。白雲萬里。",
    "X66n1297_069:0694c23": "[0694c23] 天目律云。當堂慵正坐。陜路不相逢。直得雙放雙收",
    "X66n1297_069:0694c24": "全賓全主。還他寶峰則固是。若是向上一途。又豈止",
    "X66n1297_069:0695a01": "白雲萬里。",
    "X66n1297_069:0695a02": "[0695a02] 金&#x9DC4;唱曉雲如練。玉兔含&#x70DF;月似花。正值秋風來入",
    "X66n1297_069:0695a03": "戶。數聲砧杵在誰家。(頻吉祥)",
    "X66n1297_069:0695a04": "東京淨因自覺禪師(芙蓉楷嗣)[0695a04] 初住淨因上堂。祖師西",
    "X66n1297_069:0695a05": "來特唱此事。自是諸人不肯委悉。向外馳求。投赤",
    "X66n1297_069:0695a06": "水以尋珠。詣荊山而覓玉。殊不知從門入者不是",
    "X66n1297_069:0695a07": "家珍。認影迷頭豈非大錯。直得宗門提唱體寂無",
    "X66n1297_069:0695a08": "依。念異不生古今無間。森羅萬象觸目家風。鳥道",
    "X66n1297_069:0695a09": "遼空不妨舉步。金&#x9DC4;報曉丹鳳翱翔。玉樹花開枯",
    "X66n1297_069:0695a10": "枝結子。祇有太陽門下日日三秋。明月堂前時時",
    "X66n1297_069:0695a11": "九夏。要會麼。無影樹垂寒澗月。海潮東注斗移西。",
    "X66n1297_069:0695a12": "[0695a12] 黯然捉得夜光珠。明月青天照見無。佇望一時羞按",
    "X66n1297_069:0695a13": "劍。憑誰捋斷驪龍鬚。(湘翁沄)",
    "X66n1297_069:0695a14": "[0695a14] 露滴花枝月未彎。子規聲裏夢初還。拈來鐵笛風前",
    "X66n1297_069:0695a15": "弄。信口吹成調幾般。(紫琈岠)",
    "X66n1297_069:0695a16": "大鑒下十四世",
    "X66n1297_069:0695a17": "真州長蘆真歇清了禪師(丹霞淳嗣)[0695a17] 始參丹霞。霞問如",
    "X66n1297_069:0695a18": "何是空劫已前自己。師擬對。霞曰。你鬧在。且去。一",
    "X66n1297_069:0695a19": "日登&#x76CB;盂峰豁然契悟。徑歸侍霞。霞與一掌曰。將",
    "X66n1297_069:0695a20": "謂你知有。師欣然拜之。",
    "X66n1297_069:0695a21": "[0695a21] 未破玄黃一段真。金童空半倒翻身。&#x5374;教玉女來偷",
    "X66n1297_069:0695a22": "&#x89B0;。害盡相思傷盡神。(巢鳴考)",
    "X66n1297_069:0695a23": "[0695a23] 蹋斷千山與萬溪。寥寥宇宙竟何歸。晴空霹靂頂門",
    "X66n1297_069:0695a24": "作。不覺通身在帝畿。(此念正)",
    "X66n1297_069:0695b01": "[0695b01] 長蘆上堂。轉功就位是向去底人。玉韞荊山貴。轉",
    "X66n1297_069:0695b02": "位就功是&#x5374;來底人。紅爐片雪春。功位俱轉。通身",
    "X66n1297_069:0695b03": "不滯攃手無依。石女夜登機。室密無人埽。正恁麼",
    "X66n1297_069:0695b04": "時。絕氣息一句作麼生相委。良久曰。歸根風墮葉。",
    "X66n1297_069:0695b05": "照盡月潭空。",
    "X66n1297_069:0695b06": "[0695b06] 聞菴宗答僧問如何是轉功就位。撒手無依全體現。",
    "X66n1297_069:0695b07": "扁舟漁父宿蘆花。如何是轉位就功。夜半嶺頭風月",
    "X66n1297_069:0695b08": "靜。一聲高樹老猿啼。如何是功位齊彰。出門不蹋來",
    "X66n1297_069:0695b09": "時路。滿目飛塵絕點埃。如何是功位齊隱。泥牛飲盡",
    "X66n1297_069:0695b10": "澄潭月。石馬加鞭不轉頭。 雲溪挺云。且作麼生說",
    "X66n1297_069:0695b11": "個轉底道理。良久云。且過那邊著。又云。切忌折合。",
    "X66n1297_069:0695b12": "[0695b12] 長蘆上堂。處處覓不得。祇有一處不覓自得。且道",
    "X66n1297_069:0695b13": "是那一處。良久曰。賊身已露。",
    "X66n1297_069:0695b14": "[0695b14] 車溪沖云。處處覓不得。且道什麼處不是。有一處不",
    "X66n1297_069:0695b15": "覓自得。人無下賤。下賤自生。良久。什麼處去也。賊身",
    "X66n1297_069:0695b16": "已露。還我贓物來。復云。真歇和尚祇知閉門作活。未",
    "X66n1297_069:0695b17": "知奪角衝關。且作麼生是奪角衝關底句子。卓拄杖",
    "X66n1297_069:0695b18": "云。扛江入水。 寶壽新云。者老賊被新上座捉敗了",
    "X66n1297_069:0695b19": "也。還有人遮蓋得麼。如無。且與你一條出路。拍香几",
    "X66n1297_069:0695b20": "云。去。 道林志云。祇有一處不覓自得。且道是那一",
    "X66n1297_069:0695b21": "處。拈拄杖云。春在艸頭上。遊人幾個知。乃卓一下。",
    "X66n1297_069:0695b22": " 崇先奇云。督亢圖窮匕首現。旁觀者為之髮豎。還有",
    "X66n1297_069:0695b23": "不惜性命底漢麼。 □□□云。長蘆醉後添盃。&#x5374;被",
    "X66n1297_069:0695b24": "天下衲僧勘破。簡析得出。許你向鶻臭汗衫知些氣",
    "X66n1297_069:0695c01": "息。",
    "X66n1297_069:0695c02": "[0695c02] 不來還憶君。相見&#x5374;無語。從來有此情。莫怪真州舉。",
    "X66n1297_069:0695c03": "舉處分明事可猜。身衣錦綺滿頭&#x7070;。自攜缾汲江邊",
    "X66n1297_069:0695c04": "浪。爛&#x7151;青天侑酒罍。(位中符)",
    "X66n1297_069:0695c05": "[0695c05] 雖然滿目艸離離。春到人間幾個知。汗馬共傳收夜",
    "X66n1297_069:0695c06": "半。天明烽火使人悲。(首嚴楞)",
    "X66n1297_069:0695c07": "[0695c07] 長蘆普請次。路逢一僧。師以杖指地上竹擔。僧拈",
    "X66n1297_069:0695c08": "起竹擔曰短些子。師劈脊打曰。者裏是什麼所在。",
    "X66n1297_069:0695c09": "說長說短。",
    "X66n1297_069:0695c10": "[0695c10] 大慈言云。者僧赤身挨白刃。不善趨避。未免喪身失",
    "X66n1297_069:0695c11": "命。長蘆雖則見兔放鷹。怎奈勞而無功。二者俱好與",
    "X66n1297_069:0695c12": "三十烏藤。大慈恁麼道。還有為長蘆出氣者麼。復云。",
    "X66n1297_069:0695c13": "險。",
    "X66n1297_069:0695c14": "明州天童宏智正覺禪師(丹霞淳嗣)[0695c14] 示眾。諸禪德。吞盡",
    "X66n1297_069:0695c15": "三世佛底人為什麼開口不得。照破四天下底人",
    "X66n1297_069:0695c16": "為什麼合眼不得。許多病痛為你一時拈&#x5374;了也。",
    "X66n1297_069:0695c17": "且作麼生得十成通暢去。還會麼。劈開華嶽連天",
    "X66n1297_069:0695c18": "秀。放出黃河倒海聲。",
    "X66n1297_069:0695c19": "[0695c19] 百丈泐云。天童費許多氣力。不消一彈指已拈&#x5374;了",
    "X66n1297_069:0695c20": "也。復喝一喝云。無人識得渠。 慵菴偉云。大小天童",
    "X66n1297_069:0695c21": "者兩種人底病痛不妨為伊拈&#x5374;。若是十成通暢則",
    "X66n1297_069:0695c22": "未可。諸人要得十成通暢麼。喫官酒。臥官街。毫無一",
    "X66n1297_069:0695c23": "物挂胸懷。狂&#x8B0C;明月清風裏。天子徵書召不來。",
    "X66n1297_069:0695c24": "[0695c24] 脫體風流道不難。橫身虎穴面門斑。活擒玉象恣遊",
    "X66n1297_069:0696a01": "戲。倒跨青牛夜度關。(頻吉祥)",
    "X66n1297_069:0696a02": "[0696a02] 天童因僧問。清&#x8657;之理畢竟無身時如何。師曰文",
    "X66n1297_069:0696a03": "彩未痕初。消息難傳際。曰。一步密移玄路轉。通身",
    "X66n1297_069:0696a04": "放下劫壺空。師曰。誕生就父時。合體無遺照。曰。理",
    "X66n1297_069:0696a05": "既如是。事作麼生。師曰。歷歷纔回分化事。十方機",
    "X66n1297_069:0696a06": "應又何妨。曰恁麼則塵塵皆現本來身去也。師曰。",
    "X66n1297_069:0696a07": "透一切色。超一切心。曰如理如事又作麼生。師曰",
    "X66n1297_069:0696a08": "路逢死蛇莫打殺。無底藍子盛將歸。曰。入市能長",
    "X66n1297_069:0696a09": "嘯。歸家著短衫。師曰。木人嶺上歌。石女溪邊舞。",
    "X66n1297_069:0696a10": "[0696a10] 崇先奇云。者僧久客未歸。猶思故園風景。天童老人",
    "X66n1297_069:0696a11": "不惜老婆與他話盡。雲山若是未能身裏出門者。何",
    "X66n1297_069:0696a12": "異夢中悲喜。然雖如是。瞞&#x81EF;亭不得。",
    "X66n1297_069:0696a13": "[0696a13] 天童因僧問如何是向去底人。師曰。白雲投壑盡。",
    "X66n1297_069:0696a14": "青嶂倚空高。曰如何是&#x5374;來底人。師曰。滿頭白髮",
    "X66n1297_069:0696a15": "離巖谷。半夜穿雲入市廛。曰如何是不去不來底",
    "X66n1297_069:0696a16": "人。師曰。石女喚回三界夢。木人坐斷六門機。",
    "X66n1297_069:0696a17": "[0696a17] 清化&#x5DBE;云。覺祖真乃道樞綿密智域淵深。等閒為人",
    "X66n1297_069:0696a18": "處。赤心片片極盡玄微。而今不肖子孫也要平分風",
    "X66n1297_069:0696a19": "月。土上加泥。有人問如何是向去底人。開眼不覺曉。",
    "X66n1297_069:0696a20": "如何是&#x5374;來底人。日午打三更。如何是不來不去底",
    "X66n1297_069:0696a21": "人。威音猶不住。那赴兩頭機。與天童相去多少。",
    "X66n1297_069:0696a22": "[0696a22] 匡嶽常聳峙。黃河滾底流。根本自深厚。應機理事周。",
    "X66n1297_069:0696a23": "堪笑峨嵋白長老。千千萬萬立門頭。(天水廣)",
    "X66n1297_069:0696a24": "[0696a24] 黃葉落翻飛。&#x7FA3;星拱紫微。當堂慵坐者。不赴兩頭機。",
    "X66n1297_069:0696b01": "(別音念)",
    "X66n1297_069:0696b02": "[0696b02] 建業幽州兩不留。不優游也得優游。綸巾羽服閒來",
    "X66n1297_069:0696b03": "往。一日看山過十洲。(潔生珂)",
    "X66n1297_069:0696b04": "[0696b04] 風清嶂冷老秋寒。月上扁舟過遠灘。釣罷不知何處",
    "X66n1297_069:0696b05": "去。夜闌高枕宿蘆灣。(羽揖休)",
    "X66n1297_069:0696b06": "大鑒下十五世",
    "X66n1297_069:0696b07": "明州天童宗&#x73CF;禪師(長蘆了嗣)[0696b07] 上堂。劫前運步。世外橫",
    "X66n1297_069:0696b08": "身。妙契不可以意到。真證不可以言傳。直得&#x8657;靜",
    "X66n1297_069:0696b09": "斂氣。白雲向寒巖而斷。靈光破暗。明月隨夜船而",
    "X66n1297_069:0696b10": "來。正恁麼時。作麼生履踐。偏正不曾離本位。縱橫",
    "X66n1297_069:0696b11": "那涉語因緣。",
    "X66n1297_069:0696b12": "[0696b12] 夜明簾外輕舞屣。語言不涉傳音旨。寶鴨&#x70DF;沉錦帳",
    "X66n1297_069:0696b13": "香。玉&#x5826;月冷雕闌水。君不見。壁廂底。美人留影在窗",
    "X66n1297_069:0696b14": "西。(南菴依)",
    "X66n1297_069:0696b15": "[0696b15] 誰將五位個中安。伸出頭來界外看。夜半太陽剛卓",
    "X66n1297_069:0696b16": "午。紅漫漫地黑漫漫。(劍叟是)",
    "X66n1297_069:0696b17": "[0696b17] 雪盡邊城牧馬還。但聞笳管戍樓寒。梅花此際成何",
    "X66n1297_069:0696b18": "況。一夜風吹玉滿山。(夢菴律)",
    "X66n1297_069:0696b19": "[0696b19] 秋風秋雨上林梢。葉落寒潭夜泣蛟。回首不堪明白",
    "X66n1297_069:0696b20": "裏。&#x51ED;闌醉飲寫芭蕉。(別牧純)",
    "X66n1297_069:0696b21": "[0696b21] 寶鴨香消夜正寒。長虹影斷落花前。銅壺滴碎刀頭",
    "X66n1297_069:0696b22": "夢。玉液光飛一色鮮。(紫琈岠)",
    "X66n1297_069:0696b23": "[0696b23] 天童因僧問如何是道。師曰十字街頭休斫額。",
    "X66n1297_069:0696b24": "[0696b24] 瀛山誾云。天童老漢向當陽指出八達康莊。人人可",
    "X66n1297_069:0696c01": "得而履。固稱作者。然猶未是衲僧痛快。或有問山僧",
    "X66n1297_069:0696c02": "如何是道。便與劈面掌云。誰教你艸窠裏走出去。",
    "X66n1297_069:0696c03": "[0696c03] 斫額山前碧玉流。騷人遙駐木蘭舟。春風無限瀟湘",
    "X66n1297_069:0696c04": "意。欲採蘋花不自由。(俍亭挺)",
    "X66n1297_069:0696c05": "[0696c05] 橋頭數頃田。雨後&#x754A;初畢。牧童牛背吹短笛。明月不",
    "X66n1297_069:0696c06": "來溪水碧。(玉&#x5D53;崑)",
    "X66n1297_069:0696c07": "無為軍吉祥元實禪師(芙蓉楷下三世天衣聰嗣)[0696c07] 參天衣。一日",
    "X66n1297_069:0696c08": "偶失笑誼眾。衣擯之。中夜宿田里。&#x89A9;星月燦然有",
    "X66n1297_069:0696c09": "省。歸呈衣。衣乃問。洞山五位君臣。如何話會。師曰",
    "X66n1297_069:0696c10": "我者裏一位也無。衣令參堂。乃謂侍僧曰。者漢&#x5374;",
    "X66n1297_069:0696c11": "有箇見處。奈不識宗旨何。入室次。衣預令行者五",
    "X66n1297_069:0696c12": "人分序而立。師至。俱召實上座。師於是密契奧旨。",
    "X66n1297_069:0696c13": "遂述偈曰。一位纔彰五位分。君臣&#x53F6;處紫雲屯。夜",
    "X66n1297_069:0696c14": "明簾卷無私照。金殿重重顯至尊。衣頷之。",
    "X66n1297_069:0696c15": "[0696c15] 薦福如云。天衣為其向上關未透。大法未明。乃一時",
    "X66n1297_069:0696c16": "婆心所致。妙手巧心有難於形容者。自非吉祥未易",
    "X66n1297_069:0696c17": "神會。然祖師門下果有如是事乎。吉祥道一位纔彰",
    "X66n1297_069:0696c18": "五位分。我要問他。五位且置。祇者一位從甚處得來。",
    "X66n1297_069:0696c19": "大鑒下十六世",
    "X66n1297_069:0696c20": "明州雪竇足菴智鑑禪師(天童&#x73CF;嗣)[0696c20] 參翠山宗。山問道",
    "X66n1297_069:0696c21": "者為眾竭力不無其勞。師曰須知有不勞者。曰尊",
    "X66n1297_069:0696c22": "貴位中留不住時如何。師曰觸處相逢不相識。曰。",
    "X66n1297_069:0696c23": "猶是途中主賓。如何是主中主。師曰丙丁吹滅火。",
    "X66n1297_069:0696c24": "山以手掩師口。師拓開便行。",
    "X66n1297_069:0697a01": "[0697a01] 崇先奇云。二老大似持&#x76CB;不得。詐道不饑。",
    "X66n1297_069:0697a02": "[0697a02] 足菴上堂。世尊有密語。迦葉不覆藏。一夜落花雨。",
    "X66n1297_069:0697a03": "滿溪流水香。",
    "X66n1297_069:0697a04": "[0697a04] 宮連太液見滄波。暑氣微消秋意多。一夜輕風蘋末",
    "X66n1297_069:0697a05": "起。露珠翻盡滿池荷。(鐵帆舟)",
    "X66n1297_069:0697a06": "[0697a06] 死蛇當路赤雙睛。日炙風吹腥滿城。毒氣不堪重舞",
    "X66n1297_069:0697a07": "弄。至今官路沒人行。(湘翁沄)",
    "X66n1297_069:0697a08": "[0697a08] 星輝午夜露堂堂。象嶺嵯峨勢莫降。一句全提恢祖",
    "X66n1297_069:0697a09": "令。雨花無地不芬芳。(德微昱)",
    "X66n1297_069:0697a10": "[0697a10] 竹影&#x7C6D;金月滿樓。星移斗轉照滄洲。忽聞艸閣琴聲",
    "X66n1297_069:0697a11": "細。自鼓笙歌散昔憂。([山*尼]山偉)",
    "X66n1297_069:0697a12": "大鑒下十七世",
    "X66n1297_069:0697a13": "明州天童長翁如淨禪師(雪竇鑑嗣)[0697a13] 參足菴於雪竇。看",
    "X66n1297_069:0697a14": "柏樹子話有省。呈偈曰。西來祖意庭前柏。鼻孔寥",
    "X66n1297_069:0697a15": "寥對眼睛。落地枯枝纔[跳-兆+孛]跳。松蘿亮鬲笑掀騰。菴",
    "X66n1297_069:0697a16": "頷之。出世屢遷巨剎。後住淨慈。奉敕陞天童。捧敕",
    "X66n1297_069:0697a17": "黃示眾曰。雲開九天呈起。日看彩鳳銜出。且道如",
    "X66n1297_069:0697a18": "何委悉。急急如律令敕。",
    "X66n1297_069:0697a19": "[0697a19] 滄溟窟中挨身而入。驪龍頷下抉珠而歸。其光耀也",
    "X66n1297_069:0697a20": "遠射斗牛。其價重也丕震帝畿。及盡今時。玉鳳高翥。",
    "X66n1297_069:0697a21": "拈&#x5374;那畔。冰壺夜輝。玲瓏巖峻摩霄漢。春色十洲花",
    "X66n1297_069:0697a22": "正肥。(百愚斯)",
    "X66n1297_069:0697a23": "[0697a23] 趙州捉下付炊舂。滯貨高&#x64E1;慧日峰。黃閣春風勾引",
    "X66n1297_069:0697a24": "處。玲瓏巖卷御香醲。(位中符)",
    "X66n1297_069:0697b01": "[0697b01] 長翁上堂。霜風號肅殺。霜葉墮蕭騷。舉拂子曰。看。",
    "X66n1297_069:0697b02": "惟有玲瓏巖。崔嵬望轉高。所謂天童滯貨。今朝短",
    "X66n1297_069:0697b03": "販一遭。莫有酬價底麼。",
    "X66n1297_069:0697b04": "[0697b04] 文峰玉云。長翁與麼說法。陽春雪曲固為難和。乃無",
    "X66n1297_069:0697b05": "端喚作滯貨要人酬價。從前雪曲。可惜變作下里巴",
    "X66n1297_069:0697b06": "歌了也。還有挽轉者麼。試與長翁出臂力看。",
    "X66n1297_069:0697b07": "[0697b07] 長翁開爐上堂。召眾打圓相曰。箇是天童火爐。近",
    "X66n1297_069:0697b08": "前則燒殺。退後則凍殺。忽有箇漢出來道。合作麼",
    "X66n1297_069:0697b09": "生。[囗@力]。火爐動也。",
    "X66n1297_069:0697b10": "[0697b10] 天界盛云。我當時若見恁麼道。便與驀頭一喝云。者",
    "X66n1297_069:0697b11": "老漢自己眉毛燒&#x5374;也不知。",
    "X66n1297_069:0697b12": "[0697b12] 長翁上堂。陸修靜陶淵明。文殊普賢。作一圓相曰。",
    "X66n1297_069:0697b13": "一款具呈。且道憑誰批判。若是孔夫子。吾無隱乎",
    "X66n1297_069:0697b14": "爾。",
    "X66n1297_069:0697b15": "[0697b15] 荷花六月水生香。殿角薰風入夜&#x51C9;。休畫[打-丁+羕]。謾論量。",
    "X66n1297_069:0697b16": "功就思僊憶子房。(維新起)",
    "X66n1297_069:0697b17": "[0697b17] 長翁六坐道場并未言稟承。有請為拈香者。師曰",
    "X66n1297_069:0697b18": "我待涅槃堂裏拈出。及臨終果拈香曰。如淨行&#x811A;",
    "X66n1297_069:0697b19": "四十餘年。首到乳峰失&#x811A;墮於陷&#x7A7D;。此香今不免",
    "X66n1297_069:0697b20": "拈出。鈍置我雪竇足菴大和尚。",
    "X66n1297_069:0697b21": "[0697b21] 龍唐柱云。長翁老祖被雪竇活埋在碧玉&#x7A7D;中。直得",
    "X66n1297_069:0697b22": "有屈無伸。所以三回兩度吐露不得。逗到臨末梢頭",
    "X66n1297_069:0697b23": "方纔雪屈。何也。縱有伯牙琴。應難寫心曲。",
    "X66n1297_069:0697b24": "大鑒下十八世",
    "X66n1297_069:0697c01": "襄州鹿門覺禪師(天童淨嗣)[0697c01] 參長翁。值上堂。一箇烏梅",
    "X66n1297_069:0697c02": "似本形。蜘蛛結網打蜻蜓。蜻蜓落了兩片羽。堪笑",
    "X66n1297_069:0697c03": "烏梅&#x9F69;鐵釘。師不覺失笑曰。早知鐙是火。飯熟幾",
    "X66n1297_069:0697c04": "多時。後承印記。出住鹿門。",
    "X66n1297_069:0697c05": "[0697c05] 皎潔孤輪眾象攢。倒垂桂影射龍潭。一條素練騰波",
    "X66n1297_069:0697c06": "上。四海澄清浪拍天。(粟菴鼎)",
    "X66n1297_069:0697c07": "[0697c07] 是處覓渠不見渠。昔年苦我雁傳書。而今狹路相逢",
    "X66n1297_069:0697c08": "著。撒手天涯任放愚。",
    "X66n1297_069:0697c09": "[0697c09] 鹿門示眾。盡大地是學人一卷經。盡乾坤是學人",
    "X66n1297_069:0697c10": "一隻眼。以者箇眼讀如是經。千萬億劫常無閒斷。",
    "X66n1297_069:0697c11": "[0697c11] 報恩秀云。看讀不易。 愚菴盂云。正恁麼時。有經處",
    "X66n1297_069:0697c12": "無眼。有眼處無經。舉意讀時便成閒斷。報恩云看讀",
    "X66n1297_069:0697c13": "不易。咄。寐語作麼。 龍唐柱云。看則眉毛墮落。讀則",
    "X66n1297_069:0697c14": "碓[此/束]生花。",
    "X66n1297_069:0697c15": "[0697c15] 鹿門因普照問。如何是盡乾坤是學人一隻眼。師",
    "X66n1297_069:0697c16": "曰汝被一卷經遮&#x5374;也。照擬對。師搖手曰不快漆",
    "X66n1297_069:0697c17": "桶。照於是得言外旨。",
    "X66n1297_069:0697c18": "[0697c18] 天界盛云。鹿門慣得其便則且置。且道如何是言外",
    "X66n1297_069:0697c19": "旨。盞子撲落地。碟子成七片。",
    "X66n1297_069:0697c20": "[0697c20] 鹿門示眾。牛角不用有。有也不妨。兔角不用無。無",
    "X66n1297_069:0697c21": "也不得。何故。天下事但得其情可恕。何妨其理難",
    "X66n1297_069:0697c22": "容。",
    "X66n1297_069:0697c23": "[0697c23] 輕身緩步下&#x5826;行。撩拂春風也動情。折轉閒身歸洞",
    "X66n1297_069:0697c24": "府。月明金殿冷沉沉。(頻吉祥)",
    "X66n1297_069:0698a01": "大鑒下十九世",
    "X66n1297_069:0698a02": "青州普照希辨禪師(鹿門覺嗣)[0698a02] 示眾。聲前薦得落在今",
    "X66n1297_069:0698a03": "時。句後承當迷頭認影。作麼生是空劫已前自己。",
    "X66n1297_069:0698a04": "[0698a04] 愚菴盂云。道即不難。恐落今時。 龍唐柱云。青州老",
    "X66n1297_069:0698a05": "人秉洞上綱宗為天下歸仰。大開東閣迎賓。不忘重",
    "X66n1297_069:0698a06": "闈禁殿。要識空劫以前自己麼。良久云。從來無位次。",
    "X66n1297_069:0698a07": "誰敢強安排。 百丈源云。貧逸富勞。",
    "X66n1297_069:0698a08": "[0698a08] 大地山河瑞像全。丙丁求火意重宣。紅爐點雪非情",
    "X66n1297_069:0698a09": "謂。碧岫滄浪絕妙玄。緣木取魚終錯矣。刻舟求劍必",
    "X66n1297_069:0698a10": "徒然。驊騮一自窺鞭影。忍俊追風過九天。(林泉倫)",
    "X66n1297_069:0698a11": "[0698a11] 長空雲淨天如洗。夾岸紅桃閒白李。過得橋來路上",
    "X66n1297_069:0698a12": "行。鷓鴣啼在深花裏。(北溟湛)",
    "X66n1297_069:0698a13": "[0698a13] 絕壑流泉凍不飛。湘簾月卷拭寒衣。孤村昨夜聞吹",
    "X66n1297_069:0698a14": "笛。天曉清音滿翠微。(巢鳴考)",
    "X66n1297_069:0698a15": "[0698a15] 一輪秋月映瀟湘。漁父扁舟泛渺茫。兩岸蘆花疑夜",
    "X66n1297_069:0698a16": "雪。數聲鴻鴈冷滄浪。(介石珙)",
    "X66n1297_069:0698a17": "[0698a17] 青州示眾。賓中辨主即不問。如何是主中之主。",
    "X66n1297_069:0698a18": "[0698a18] 主中主。玉宇天顏棲紫府。丹墀月浸影沉沉。彩雲無",
    "X66n1297_069:0698a19": "限遮廊廡。信不通。看亦絕。底事分明向誰說。(林泉倫)",
    "X66n1297_069:0698a20": "[0698a20] 青州示眾。夜半正明。天曉不露。為什麼道黑白未",
    "X66n1297_069:0698a21": "分前。猶是正中偏。",
    "X66n1297_069:0698a22": "[0698a22] 鵠序瑤&#x5826;待漏寒。遲遲斗柄轉闌干。靜鞭初響開宮",
    "X66n1297_069:0698a23": "扇。香霧珠簾著眼難。深殿影潭潭。消息信難傳。十二",
    "X66n1297_069:0698a24": "朱門廠不關。傍牆花寂鳥聲喧。端不是人間。(宗遠源)",
    "X66n1297_069:0698b01": "[0698b01] 錦帳瓊筵往事陳。蓼花帶蒂獨傷神。蜀王殿裏三更",
    "X66n1297_069:0698b02": "月。不是人間私語人。(覺胤圓)",
    "X66n1297_069:0698b03": "[0698b03] 青州垂問。有口讚不盡。無言心自明。是則裂破&#x8657;",
    "X66n1297_069:0698b04": "空。不是則鬼家活計。上人端的處。道將一句來。",
    "X66n1297_069:0698b05": "[0698b05] 愚菴盂云。骨鎈。又云。背手抽金鏃。 百丈源云。莫&#x7CDA;",
    "X66n1297_069:0698b06": "聾好。",
    "X66n1297_069:0698b07": "[0698b07] 鳧短鶴長。松直棘曲。李白桃紅。山青水綠。與麼酬醋。",
    "X66n1297_069:0698b08": "千足萬足。禪房一枕黑甜餘。方信無由容寵辱。(林泉倫)",
    "X66n1297_069:0698b09": "[0698b09] 寶馬雕鞍出禁圍。金鞭遙指亂紅飛。誰將短笛歌春",
    "X66n1297_069:0698b10": "令。一片宮商調入微。(珙堂樹)",
    "X66n1297_069:0698b11": "[0698b11] 青州因大明寶問。離四句。絕百非。請師直指西來",
    "X66n1297_069:0698b12": "意。師曰。昨日有人恁麼問。被打出去也。曰今日又",
    "X66n1297_069:0698b13": "如何。師曰你得恁麼不識痛癢。明禮拜。師曰。可惜",
    "X66n1297_069:0698b14": "許。棒折也。明直得汗下。",
    "X66n1297_069:0698b15": "[0698b15] 文峰玉云。一挨一拶有放有收。還他二大老。不&#x8657;其",
    "X66n1297_069:0698b16": "為作家手眼。有者道赤眼撞著火柴頭。也不妨許伊",
    "X66n1297_069:0698b17": "道著。若是大明汗下。猶未夢見在。",
    "X66n1297_069:0698b18": "[0698b18] 青州問。二邊純莫立。中道不須安。且道甚處相見",
    "X66n1297_069:0698b19": "得箇端的。",
    "X66n1297_069:0698b20": "[0698b20] 愚菴盂云。可憐無定河邊骨。盡是春閨夢裏人。",
    "X66n1297_069:0698b21": "[0698b21] 君山日出曉&#x70DF;收。一鑒空明上下秋。蘆蓼乍飛雲乍",
    "X66n1297_069:0698b22": "起。幾般晴色在滄洲。(頻吉祥)",
    "X66n1297_069:0698b23": "[0698b23] 青州問。回途轉位直須戴角披毛。喚作畜生得麼。",
    "X66n1297_069:0698b24": "[0698b24] 愚菴盂云。媧女不知亡國恨。隔江猶唱後庭花。",
    "X66n1297_069:0698c01": "[0698c01] 青州問。念念釋迦出世。步步彌勒下生。為什麼擬",
    "X66n1297_069:0698c02": "心即錯動念即乖。",
    "X66n1297_069:0698c03": "[0698c03] 愚菴盂云。富嫌千口少。貧恨一身多 百丈源云。甜",
    "X66n1297_069:0698c04": "瓜甜。苦瓜苦。",
    "X66n1297_069:0698c05": "明州天童雲外岫禪師(天童覺下五世直翁舉嗣)[0698c05] 上堂。&#x9599;市紅",
    "X66n1297_069:0698c06": "塵裏有&#x9599;市紅塵裏佛法。深山巖谷中有深山巖",
    "X66n1297_069:0698c07": "谷中佛法。山僧昨日出城門。&#x9599;市紅塵裏佛法一",
    "X66n1297_069:0698c08": "時忘&#x5374;了也。歸到二十里松雲。便見深山巖谷佛",
    "X66n1297_069:0698c09": "法。大眾。且道如何是深山巖谷中佛法。白雲澹佇",
    "X66n1297_069:0698c10": "出沒太&#x8657;之中。青蘿夤緣直上寒松之頂。",
    "X66n1297_069:0698c11": "[0698c11] 龍唐柱云。深山佛法雲外一一發泄了也。且道如何",
    "X66n1297_069:0698c12": "是紅塵&#x9599;市裏佛法。樓連湖墅梅花弄霽雪之天。樂",
    "X66n1297_069:0698c13": "作行營鼓吹雜邊笳之曲。 佛日&#x6673;云。雲外老漢尋",
    "X66n1297_069:0698c14": "常氣吞寰宇。及至拈提佛法二字。便打作兩橛。隆安",
    "X66n1297_069:0698c15": "佛法即不然。&#x9599;市紅塵便是深山巖崖中。深山巖崖",
    "X66n1297_069:0698c16": "中即是&#x9599;市紅塵裏。所以太白峰頭和泥合水。長安",
    "X66n1297_069:0698c17": "市上壁立萬仞。壁立萬仞處通身合水和泥。合水和",
    "X66n1297_069:0698c18": "泥時斬然壁立萬仞。且道隆安有甚長處乃能如是。",
    "X66n1297_069:0698c19": "卓拄杖云。但見皇風成一片。不知何處有封疆。 法",
    "X66n1297_069:0698c20": "林音云。深山巖崖中佛法還他雲外。紅塵&#x9599;市裏佛",
    "X66n1297_069:0698c21": "法讓他龍唐。兩處合來成一片。又須是佛日始得。且",
    "X66n1297_069:0698c22": "道法林者裏又作麼生。閒持經卷倚松立。笑問客從",
    "X66n1297_069:0698c23": "何處來。",
    "X66n1297_069:0698c24": "[0698c24] 天童垂語。天童今日大死去也。你作麼生救。天童",
    "X66n1297_069:0699a01": "今日大死去也。你不要相救。天童今日大死去也。",
    "X66n1297_069:0699a02": "阿誰與我同行。",
    "X66n1297_069:0699a03": "[0699a03] 雪竇證於第一問云。救他作麼。第二問云。請和尚喫",
    "X66n1297_069:0699a04": "飯。第三問云。和尚先行某甲隨後。 紫琈岠舉雪竇",
    "X66n1297_069:0699a05": "證語畢云。一轉語經天緯地。一轉語&#x621E;玉敲金。一轉",
    "X66n1297_069:0699a06": "語和泥合水。有人向者裏辨別得出。許你佛法有去",
    "X66n1297_069:0699a07": "處。不然。也須大死一番始得。",
    "X66n1297_069:0699a08": "大鑒下二十世",
    "X66n1297_069:0699a09": "磁州大明寶禪師(普照辨嗣)[0699a09] 示眾。若論此事。如人作鍼",
    "X66n1297_069:0699a10": "&#x7DAB;。幸然鍼鍼相似。忽見人來。不覺失&#x5374;鍼祇見&#x7DAB;。",
    "X66n1297_069:0699a11": "者邊尋也不見。那邊尋也不見。&#x5374;自曰近處尚不",
    "X66n1297_069:0699a12": "見。遠處那得來。多時尋不得。心煩昏悶乃打睡。拽",
    "X66n1297_069:0699a13": "衣就枕。方就枕時。驀然一劄。[囗@力]。原來在者裏。",
    "X66n1297_069:0699a14": "[0699a14] 愚菴盂云。大明不能為後人抽釘拔楔。作灑落了事",
    "X66n1297_069:0699a15": "人。反引渠向鍼線上作活計。就使摸索得來。轉見迷",
    "X66n1297_069:0699a16": "頭認影。雖然。三十年後。一回飲水一回噎。",
    "X66n1297_069:0699a17": "[0699a17] 百城煙水苦飄蓬。樓閣門開未許通。祗有善財親見",
    "X66n1297_069:0699a18": "得。德雲不在妙高峰。(南菴依)",
    "X66n1297_069:0699a19": "[0699a19] 為惜明珠糞掃堆。婆心曲盡幾多回。精光撥動由人",
    "X66n1297_069:0699a20": "取。蛟宅無須費打開。(位中符)",
    "X66n1297_069:0699a21": "[0699a21] 人間四月芳菲盡。山寺桃花始盛開。長恨春歸無覓",
    "X66n1297_069:0699a22": "處。不知轉入此中來。(鐵帆舟)",
    "X66n1297_069:0699a23": "[0699a23] 大明上堂。輪王寶藏如赤窮底人。酒店腰帶如大",
    "X66n1297_069:0699a24": "富底事。掉轉身來。撞著沒面目漢。要拳便拳要踢",
    "X66n1297_069:0699b01": "便踢。又誰知我洞上宗風。別有踞虎頭收虎尾底",
    "X66n1297_069:0699b02": "宗旨。會麼。玉犬徹夜行。不知天上曉。",
    "X66n1297_069:0699b03": "[0699b03] 機輪轉處絕周遮。電閃星馳羨作家。白骼樹梢魚扇",
    "X66n1297_069:0699b04": "子。碧波池上鳥翻車。(別牧純)",
    "X66n1297_069:0699b05": "[0699b05] 虎嘯孤巖青嶂合。龍吟枯木洞雲深。菱花影落無&#x8E2A;",
    "X66n1297_069:0699b06": "跡。夜半秋光冷似冰。(頻吉祥)",
    "X66n1297_069:0699b07": "大鑒下二十一世",
    "X66n1297_069:0699b08": "太原府王山覺體禪師(大明寶嗣)[0699b08] 見鵲子啄生臺飯。乃",
    "X66n1297_069:0699b09": "拍手一下。鵲飛去。大明遂於師背上打一掌。師回",
    "X66n1297_069:0699b10": "首。明曰。還是鵲子孤負你。還是你孤負我。師罔措。",
    "X66n1297_069:0699b11": "明曰。幸是可憐生。&#x5374;是互相孤負去。師豁然有省。",
    "X66n1297_069:0699b12": "十載執事秘重深嚴。一旦抽單罔不疑怪。或問大",
    "X66n1297_069:0699b13": "明。侍者何往。明曰。諸方來諸方去。何介意哉。曰參",
    "X66n1297_069:0699b14": "學何似。明曰。道有參學栽它頭角。道無參學減它",
    "X66n1297_069:0699b15": "威光。一眾方疑。後承印記。",
    "X66n1297_069:0699b16": "[0699b16] 龍唐柱云。全身奉重不觸威嚴。轉位提持縱橫得妙。",
    "X66n1297_069:0699b17": "道有道無二俱不涉。諸人作麼生會。天曉便藏無影",
    "X66n1297_069:0699b18": "樹。太陽雖照不能尋。",
    "X66n1297_069:0699b19": "[0699b19] 勒馬追風影不留。倒拈鐵鏃上頭遊。從他白刃兵交",
    "X66n1297_069:0699b20": "接。誰&#x7ADD;功封萬戶&#x77E6;。(宗楷元)",
    "X66n1297_069:0699b21": "[0699b21] 上林一夜雨催花。紅杏枝頭散曉霞。自有東君行正",
    "X66n1297_069:0699b22": "令。迸將春色滿皇家。(俍亭挺)",
    "X66n1297_069:0699b23": "[0699b23] 王山嘗發明洞上宗旨曰。夫既有尊貴之位。須明",
    "X66n1297_069:0699b24": "尊貴底人。須知尊貴底人。不處尊貴之位。方明尊",
    "X66n1297_069:0699c01": "貴不落階級。",
    "X66n1297_069:0699c02": "[0699c02] 寶壽方云。王山與麼提持。要明尊貴一路尚欠在。為",
    "X66n1297_069:0699c03": "什麼。不見道方外誰敢論量。 愚菴盂云。如何黑漆",
    "X66n1297_069:0699c04": "屏風上。更寫盧仝月蝕詩。",
    "X66n1297_069:0699c05": "[0699c05] 三更玉兔離霄漢。日午金&#x9DC4;唱御樓。禁閣香清君不",
    "X66n1297_069:0699c06": "寢。四臣無地進嘉猷。(浹水洽)",
    "X66n1297_069:0699c07": "[0699c07] 春回暘谷萬花新。鑾陛簾開海宇清。要知龍袖分香",
    "X66n1297_069:0699c08": "事。鶴唳雲霄石虎驚。(善&#x746B;賢)",
    "X66n1297_069:0699c09": "[0699c09] 禁殿不居九五位。曲垂方便示將來。隨身竿木逢場",
    "X66n1297_069:0699c10": "戲。嘯月吟風任往回。(雲怡濌)",
    "X66n1297_069:0699c11": "[0699c11] 不據空王殿。慵棲五鳳樓。平常適所志。放曠孰與遊。",
    "X66n1297_069:0699c12": "(震南弘)",
    "X66n1297_069:0699c13": "[0699c13] 四海朝參懶話陪。重重禁殿鎖蒼苔。金輪不坐差珍",
    "X66n1297_069:0699c14": "几。萬綠叢中任往來。(冰崖響)",
    "X66n1297_069:0699c15": "[0699c15] 土&#x5826;茅茨一無為。九五尊崇不自知。賸有天威震閫",
    "X66n1297_069:0699c16": "外。八紘誰敢不傾葵。(等照見)",
    "X66n1297_069:0699c17": "[0699c17] 愛月閒行到竹叢。&#x7C6D;金滿地弄清風。歸來趺坐蒲團",
    "X66n1297_069:0699c18": "上。茶&#x6900;頻斟寵辱空。(牧菴密)",
    "X66n1297_069:0699c19": "[0699c19] 雲龍寶殿絕追攀。密密簾&#x57C0;不露顏。咫尺天威誰得",
    "X66n1297_069:0699c20": "近。從教鵷鷺白排班。(紫琈岠)",
    "X66n1297_069:0699c21": "[0699c21] 王山上堂。還有衝流度刃者麼。僧從東過西。從西",
    "X66n1297_069:0699c22": "過東。師曰。未得一場榮。先刖兩脛足。曰也知和尚",
    "X66n1297_069:0699c23": "慣用此機。師曰罪不重科。僧擬議。師便打。僧吐舌。",
    "X66n1297_069:0699c24": "師曰棺材裏瞠眼。僧珍重便出。師曰有甚麼交涉。",
    "X66n1297_069:0700a01": "[0700a01] 紫琈岠云。王山埋兵掉&#x9B2C;。真有運籌帷幄決勝千里",
    "X66n1297_069:0700a02": "之謀。者僧不顧危亡單刀直入。也不妨許伊是員猛",
    "X66n1297_069:0700a03": "將。及乎被王山展動六花八門。大書平蠻露布。又祇",
    "X66n1297_069:0700a04": "得風聞鼠竄力盡烏江。今日路見不平。要與者僧排",
    "X66n1297_069:0700a05": "難解紛去也。驀拈拄杖下座。大眾一時走散。",
    "X66n1297_069:0700a06": "[0700a06] 劈海吞龍是大鵬。龍孫龍子要飛騰。奔流縱有榮身",
    "X66n1297_069:0700a07": "計。轉眼風摩海嶽崩。(湘翁沄)",
    "X66n1297_069:0700a08": "[0700a08] 雙睛&#x70F1;&#x70F1;頂門老。予奪臨時信非艸。橫按鏌&#x9381;坐閫",
    "X66n1297_069:0700a09": "帷。銅頭鐵額一齊掃。(北溟湛)",
    "X66n1297_069:0700a10": "大鑒下二十二世",
    "X66n1297_069:0700a11": "磁州大明雪巖善滿禪師(王山體嗣)[0700a11] 初參普照。照曰兄",
    "X66n1297_069:0700a12": "弟年少正宜力參。老僧當年念念以佛法為事。師",
    "X66n1297_069:0700a13": "避席進曰和尚而今如何。照曰如生冤家相似。師",
    "X66n1297_069:0700a14": "曰。若不得此語。幾乎枉行千里。照下禪&#x7240;握師手",
    "X66n1297_069:0700a15": "曰作家那。",
    "X66n1297_069:0700a16": "[0700a16] 報恩秀云。死&#x7070;裏一粒豆爆。 愚菴盂云。普照當時",
    "X66n1297_069:0700a17": "待問和尚而今如何也。好與頂門一棒。或再進語。更",
    "X66n1297_069:0700a18": "與一棒。且教者漢參三十年。雖然。爛泥有刺。作者方",
    "X66n1297_069:0700a19": "知。 龍唐柱云。雪巖向獅子頷下解鈴。驪龍額下探",
    "X66n1297_069:0700a20": "珠。誠為好手。然終未免被普照贓誣一上。報恩云冷",
    "X66n1297_069:0700a21": "&#x7070;裏一粒豆爆。也是壓良為賤。",
    "X66n1297_069:0700a22": "[0700a22] 作家相見事紛拏。佛法何如眼裏沙。病藥頓忘無一",
    "X66n1297_069:0700a23": "路。蹋翻雲月復何家。(伴我侶)",
    "X66n1297_069:0700a24": "[0700a24] 拶得磁州立地尿。銛銛牙爪羨年少。倒握王山夢裏",
    "X66n1297_069:0700b01": "符。熨斗煎茶別有銚。(位中符)",
    "X66n1297_069:0700b02": "[0700b02] 蟄戶初開。雲雷相送。電影光中看變動。騰身三汲浪",
    "X66n1297_069:0700b03": "花麤。頭角立時天外弄。(雪菴全)",
    "X66n1297_069:0700b04": "[0700b04] 入虎穴兮探虎子。披龍鱗兮抉龍珠。和雲送兮破雲",
    "X66n1297_069:0700b05": "浪。月滿山兮風滿湖。(獨立邁)",
    "X66n1297_069:0700b06": "[0700b06] 勇敢孤標羨少年。驪珠直奪涸龍淵。至今燦爛無遮",
    "X66n1297_069:0700b07": "蔽。為有王山一炷煙。(隱含敷)",
    "X66n1297_069:0700b08": "[0700b08] 雪巖問王山曰。洞山於&#x89A9;影處悟邈師真意旨。臨",
    "X66n1297_069:0700b09": "濟於徹困處悟佛法無多子。如何後來出世為人。",
    "X66n1297_069:0700b10": "立甚正偏君臣。玄要人境。毋乃惑亂後人。山笑曰。",
    "X66n1297_069:0700b11": "子欲了此生死病源。既於徹悟處為人處自生惑",
    "X66n1297_069:0700b12": "亂。則生死病根如何斷得。古人所謂不疑言句是",
    "X66n1297_069:0700b13": "為大病。子今既疑則病發矣。子知此病即子藥乎。",
    "X66n1297_069:0700b14": "師於是坐臥不寧。久之。一日讀洞山兼中到頌曰。",
    "X66n1297_069:0700b15": "折合終歸炭裏坐。忽然契悟曰。今日方知病即藥",
    "X66n1297_069:0700b16": "也。呈解於山。山曰料掉沒交涉。師曰者老漢此回",
    "X66n1297_069:0700b17": "瞞我不得也。",
    "X66n1297_069:0700b18": "[0700b18] 天界盛云。艸頭方子撞釆。醫得一個也。拈拄杖云還",
    "X66n1297_069:0700b19": "有要識者艸頭方子者麼。卓一卓云。料掉沒交涉。"
}