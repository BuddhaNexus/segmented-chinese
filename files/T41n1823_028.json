{
    "T41n1823_028:0970a11": "俱舍論頌疏論本第二十八",
    "T41n1823_028:0970a13": "釋曰。心一境性名之為定。此品廣明故名",
    "T41n1823_028:0970a14": "分別。就此品中。總分三段。一明定功德。二",
    "T41n1823_028:0970a15": "明正法住世。三明造論宗旨。就明定中二。",
    "T41n1823_028:0970a16": "一明所依諸定。二明能依功德。就明諸定",
    "T41n1823_028:0970a17": "中分為四段。一明四靜慮。二明四無色定。",
    "T41n1823_028:0970a18": "三明八等至。四明諸等持。此下第一明四",
    "T41n1823_028:0970a19": "靜慮。論云。已說諸智所成功德。餘性功德。",
    "T41n1823_028:0970a20": "今次當辨。於中先辨所依止定。且諸定內靜",
    "T41n1823_028:0970a21": "慮云何。頌曰。",
    "T41n1823_028:0970a22": "　靜慮四各二　　於中生已說",
    "T41n1823_028:0970a23": "　定謂善一境　　并伴五蘊性",
    "T41n1823_028:0970a24": "　初具伺喜樂　　後漸離前支",
    "T41n1823_028:0970a25": "釋曰。靜慮四各二者。四種靜慮。各有二種。",
    "T41n1823_028:0970a26": "一生靜慮。二定靜慮。於中生已說者。於二靜",
    "T41n1823_028:0970a27": "慮中四種靜慮體。世間品已說。謂世間品。",
    "T41n1823_028:0970a28": "說色界中有十七天。是生靜慮也　定謂善",
    "T41n1823_028:0970a29": "一境并伴五蘊性者。定靜慮體。謂唯善性。",
    "T41n1823_028:0970b01": "心一境性。剋體言之。以善等持。為自性",
    "T41n1823_028:0970b02": "故。若并助伴。五蘊為體(有色蘊者定共戒也)問何等",
    "T41n1823_028:0970b03": "名心一境性。答謂能令心專注一所緣。問",
    "T41n1823_028:0970b04": "何等名靜慮。答由定寂靜。能審慮故。慮體",
    "T41n1823_028:0970b05": "是慧。定有靜用。及生慧慮。故名靜慮　問",
    "T41n1823_028:0970b06": "無色等持。亦能靜慮。應名靜慮。答無色等",
    "T41n1823_028:0970b07": "持。不名靜慮。謂就勝義。立靜慮名。色界定",
    "T41n1823_028:0970b08": "勝。獨名靜慮。如世間說發光名日。螢燭雖",
    "T41n1823_028:0970b09": "光不得名日。問何故色界定。獨名為勝。答",
    "T41n1823_028:0970b10": "一謂諸等持內。攝十八支。二止觀均行。最能",
    "T41n1823_028:0970b11": "審慮。三名現法樂住。四名樂通行。故色界",
    "T41n1823_028:0970b12": "定。獨名靜慮　問色界染定。寧得此名。答",
    "T41n1823_028:0970b13": "由彼亦能邪審慮故。世尊亦說有惡靜慮。",
    "T41n1823_028:0970b14": "問心一境性。是靜慮體。依何相立初二三",
    "T41n1823_028:0970b15": "四。答頌言初具伺喜樂後漸離前支。謂初定",
    "T41n1823_028:0970b16": "內。具伺喜樂。名初靜慮。後之三定。漸離前",
    "T41n1823_028:0970b17": "支。謂唯離伺。有喜樂支。立第二靜慮。若離",
    "T41n1823_028:0970b18": "伺喜。唯有樂支。立第三靜慮。具離三種。立",
    "T41n1823_028:0970b19": "第四靜慮。故一境性。分為四種。",
    "T41n1823_028:0970b20": "從此第二。明無色定。論云。已辨靜慮。無色",
    "T41n1823_028:0970b21": "云何。頌曰。",
    "T41n1823_028:0970b22": "　無色亦如是　　四蘊離下地",
    "T41n1823_028:0970b23": "　并上三近分　　總名除色想",
    "T41n1823_028:0970b24": "　無色謂無色　　後色起從心",
    "T41n1823_028:0970b25": "　空無邊等三　　名從加行立",
    "T41n1823_028:0970b26": "　非想非非想　　昧劣故立名",
    "T41n1823_028:0970b27": "釋曰。無色亦如是者。無色定體四。各有二種。",
    "T41n1823_028:0970b28": "生無色體。世品已說。定無色體。亦善性攝。心",
    "T41n1823_028:0970b29": "一境性。與色界同故言如是。四蘊者。然助",
    "T41n1823_028:0970c01": "伴體。唯有四蘊。彼無色故。除色蘊也。離下",
    "T41n1823_028:0970c02": "地者。辨差別也。雖一境性體相無差別。離",
    "T41n1823_028:0970c03": "下地生。故分四種。離第四靜慮生。立空無",
    "T41n1823_028:0970c04": "邊處名。離空處生。立識無邊處。離識處",
    "T41n1823_028:0970c05": "生。立無所有處。離無所有處生。立非想非",
    "T41n1823_028:0970c06": "非想處　并上三近分總名除色想者。前四",
    "T41n1823_028:0970c07": "根本。無色。并上三無色。近分。此七總名除",
    "T41n1823_028:0970c08": "去色想空處近分。未得此名。緣下地色。有",
    "T41n1823_028:0970c09": "色想故。無色謂無色者。無色界中。謂無色",
    "T41n1823_028:0970c10": "故。立無色名。依大眾部。化地部等。無色界",
    "T41n1823_028:0970c11": "中。許有色法。以色微故。立無色名。問無",
    "T41n1823_028:0970c12": "色多劫。色相續斷。後沒生下。色從何生。答",
    "T41n1823_028:0970c13": "頌言後色起從心者。謂昔所起。色異熟因。",
    "T41n1823_028:0970c14": "熏習在心。功能今熟。是故今色從彼心。生",
    "T41n1823_028:0970c15": "此是論主依經部釋也　空無邊等三名從",
    "T41n1823_028:0970c16": "加行立者。謂修定前起加行位。厭色境故。",
    "T41n1823_028:0970c17": "作勝解想。思無邊空加行成時。名空無邊",
    "T41n1823_028:0970c18": "處　又於加行中。厭無邊空。起勝解想。思",
    "T41n1823_028:0970c19": "無邊識。加行成時。名識無邊處　又於加",
    "T41n1823_028:0970c20": "行中。厭無邊識。起勝解想。捨諸所有。寂然",
    "T41n1823_028:0970c21": "而住。加行成時。名無所有處　非想非非想",
    "T41n1823_028:0970c22": "昧劣故立名者。立第四名。由想昧劣。謂無",
    "T41n1823_028:0970c23": "下地明慧勝想。得非想名。有昧劣想。名非",
    "T41n1823_028:0970c24": "非想。故約彼處想昧劣故。當體立名。名非",
    "T41n1823_028:0970c25": "非想。前三無色。約加行立。第四非想。約當",
    "T41n1823_028:0970c26": "體立。",
    "T41n1823_028:0970c27": "從此第三。明八等至。就中二。一總明。二別",
    "T41n1823_028:0970c28": "明。且總明八等至者。論云。已辨無色云何",
    "T41n1823_028:0970c29": "等至。頌曰。",
    "T41n1823_028:0971a01": "　此本等至八　　前七各有三",
    "T41n1823_028:0971a02": "　謂味淨無漏　　後味淨二種",
    "T41n1823_028:0971a03": "　味謂愛相應　　淨謂世間善",
    "T41n1823_028:0971a04": "　此即所味著　　無漏謂出世",
    "T41n1823_028:0971a05": "釋曰。此本等至八者。此四靜慮。四無色。地根",
    "T41n1823_028:0971a06": "本等至。總有八種。前七各有三謂味淨無漏",
    "T41n1823_028:0971a07": "者。於前七地。各具有三。一味等至。謂愛相",
    "T41n1823_028:0971a08": "應。愛能味著。故名為味。由定與彼愛相應",
    "T41n1823_028:0971a09": "故。定得味名。二淨等至。謂世善定。與無貪",
    "T41n1823_028:0971a10": "等諸白淨法。相應起故。定得淨名。三無漏",
    "T41n1823_028:0971a11": "等至。謂出世定　後味淨二種者。後是有頂",
    "T41n1823_028:0971a12": "地。有二種等至。謂味與淨想昧劣故。無無",
    "T41n1823_028:0971a13": "漏也。味謂愛相應者。釋味定也。愛名為味。",
    "T41n1823_028:0971a14": "定與愛相應。故名味定。淨謂世間善者。釋",
    "T41n1823_028:0971a15": "淨定也。此即所味著者。此淨等至。是前味",
    "T41n1823_028:0971a16": "定。所味著境。謂淨定滅彼味定生。緣已滅",
    "T41n1823_028:0971a17": "淨。深生愛著。無漏謂出世者。愛不緣故。非",
    "T41n1823_028:0971a18": "所味著。",
    "T41n1823_028:0971a19": "從此第四。別明八等至。就中有二。一明靜",
    "T41n1823_028:0971a20": "慮支。二明淨等至。前中分六。一明靜慮支",
    "T41n1823_028:0971a21": "數。二明支體。三明染無支。四明名不動。",
    "T41n1823_028:0971a22": "五明生受有異。六明起下心。且第一明",
    "T41n1823_028:0971a23": "靜慮支數者。論云。於四靜慮。各有幾支。頌",
    "T41n1823_028:0971a24": "曰。",
    "T41n1823_028:0971a25": "　靜慮初五支　　尋伺喜樂定",
    "T41n1823_028:0971a26": "　第二有四支　　內淨喜樂定",
    "T41n1823_028:0971a27": "　第三具五支　　捨念慧樂定",
    "T41n1823_028:0971a28": "　第四有四支　　捨念中受定",
    "T41n1823_028:0971a29": "釋曰。唯淨無漏。四靜慮中。有十八支　初靜",
    "T41n1823_028:0971b01": "慮中。具有五支。一尋。二伺。三喜。四樂。五等",
    "T41n1823_028:0971b02": "持　第二靜慮中唯四支。一內等淨。二喜。",
    "T41n1823_028:0971b03": "三樂。四等持　第三靜慮。具有五支。一行捨",
    "T41n1823_028:0971b04": "(解云。是大善地中捨故。名行捨也)二正念。三正慧。四樂受。五等",
    "T41n1823_028:0971b05": "持(前二是輕安樂此樂受樂)　第四靜慮。唯有四支。一行捨",
    "T41n1823_028:0971b06": "清淨。二念清淨(離八災患。得清淨名。下文釋也)三非苦樂受。",
    "T41n1823_028:0971b07": "(此是頌文中受)四等持　問何故初二靜慮立輕安。不",
    "T41n1823_028:0971b08": "立行捨。後二靜慮立行捨。不立輕安。答第",
    "T41n1823_028:0971b09": "三定捨極喜。第四定捨極樂。故立行捨。初",
    "T41n1823_028:0971b10": "二既不立行捨。故立輕安。問信通諸地。何",
    "T41n1823_028:0971b11": "故唯於第二靜慮。立信為支。答隨起增上",
    "T41n1823_028:0971b12": "淨信。必依大喜。第二靜慮。有勝喜故。立內",
    "T41n1823_028:0971b13": "淨支。問慧通諸地。何故第三定。獨立慧為",
    "T41n1823_028:0971b14": "支。答彼有樂受。為耽此樂。不欣上地。對",
    "T41n1823_028:0971b15": "治此故。立正慧支。問念通諸地。何故三四",
    "T41n1823_028:0971b16": "定。獨立念為支。答此第三定。為第二定勝",
    "T41n1823_028:0971b17": "喜漂溺。若第四定。為第三定勝樂留礙。由",
    "T41n1823_028:0971b18": "為下地所留難故。於自地染。不能出離。",
    "T41n1823_028:0971b19": "是故世尊勸住正念。問何故初三靜慮。等",
    "T41n1823_028:0971b20": "具五支。二四靜慮。等具四支。答欲界諸惡。",
    "T41n1823_028:0971b21": "難斷難可破。難可越度故。初靜慮須",
    "T41n1823_028:0971b22": "具五支。第二靜慮有極重喜。難斷難破難",
    "T41n1823_028:0971b23": "可越度故。第三定建立五支。初及第三無",
    "T41n1823_028:0971b24": "如是事。故於二四。唯立四支。又解為欲",
    "T41n1823_028:0971b25": "隨順超定法故。謂從五支定超入五支",
    "T41n1823_028:0971b26": "定。復從四支定。超入四支定。以支等者。",
    "T41n1823_028:0971b27": "易可超越。",
    "T41n1823_028:0971b28": "從此第二。明支體性者。論云。靜慮支",
    "T41n1823_028:0971b29": "名既有十八。於中實事總有幾種。頌曰。",
    "T41n1823_028:0971c01": "　此實事十一　　初二樂輕安",
    "T41n1823_028:0971c02": "　內淨即信根　　喜即是喜受",
    "T41n1823_028:0971c03": "釋曰。名雖十八。實體十一。謂初五支。即五",
    "T41n1823_028:0971c04": "實事。第二靜慮。三支同前。增內淨一。足前",
    "T41n1823_028:0971c05": "成六。第三靜慮。定支同前。增餘四支。足前",
    "T41n1823_028:0971c06": "成十。第四靜慮。三支同前增非苦樂受。足",
    "T41n1823_028:0971c07": "前成十一。問初二。已有樂支。何故第三。說",
    "T41n1823_028:0971c08": "增樂受。答頌言初二樂輕安。由初二定樂",
    "T41n1823_028:0971c09": "是輕安樂。故於第三說增樂受。問何故初",
    "T41n1823_028:0971c10": "二無樂受樂。答初二定中。無樂根故。謂初",
    "T41n1823_028:0971c11": "二定。無心受樂。說有喜故。雖初二定有身",
    "T41n1823_028:0971c12": "受樂。正在定中無三識故　依經部宗。",
    "T41n1823_028:0971c13": "初二定樂。是身受樂。非輕安樂。以經部師。",
    "T41n1823_028:0971c14": "許在定中。得有身識。謂在定內。有輕安",
    "T41n1823_028:0971c15": "風。從勝定生。順生身識相應樂受。遍觸身",
    "T41n1823_028:0971c16": "故。又引經云。諸聖弟子。於離生喜。已斷五",
    "T41n1823_028:0971c17": "法。修習五法。所修五者。一歡。二喜。三輕安。",
    "T41n1823_028:0971c18": "四樂。五三摩地。此經輕安。與樂別說。故初",
    "T41n1823_028:0971c19": "二樂。非是輕安。內淨即信根者。謂若證得",
    "T41n1823_028:0971c20": "第二靜慮。則於定地亦可離中。有深信生。",
    "T41n1823_028:0971c21": "名內等淨。信是淨相。故立淨名。離外均流",
    "T41n1823_028:0971c22": "故。名內等。淨而內等故。立內等淨名。喜即",
    "T41n1823_028:0971c23": "是喜受者。謂上座部等。於心所中。別有喜",
    "T41n1823_028:0971c24": "體。非是喜受。謂簡彼故。故言喜即是喜受。",
    "T41n1823_028:0971c25": "謂初二定。喜名喜受也。",
    "T41n1823_028:0971c26": "從此第三。明染無支。論云。諸靜慮支。染靜",
    "T41n1823_028:0971c27": "慮中。謂皆有不(問也)。不爾(答也)。云何(徵也)。頌曰。",
    "T41n1823_028:0971c28": "　染如次從初　　無喜樂內淨",
    "T41n1823_028:0971c29": "　正念慧捨念　　餘說無安捨",
    "T41n1823_028:0972a01": "釋曰。初禪染中。無離生喜樂。非離煩惱。而",
    "T41n1823_028:0972a02": "得生故。第二染中。無內等淨。煩惱濁故。第",
    "T41n1823_028:0972a03": "三染中。無正念慧。染樂亂故。第四染中。無",
    "T41n1823_028:0972a04": "捨念淨。煩惱染故。餘說無安捨者。有餘師說。",
    "T41n1823_028:0972a05": "初二染中。但無輕安。後二染中。唯無行捨。",
    "T41n1823_028:0972a06": "以此二種大善地攝故染定無。",
    "T41n1823_028:0972a07": "從此第四。明不動。論云。契經中說三定有",
    "T41n1823_028:0972a08": "動。不動第四。依何義說。頌曰。",
    "T41n1823_028:0972a09": "　第四名不動　　離八災患故",
    "T41n1823_028:0972a10": "　八者謂尋伺　　四受入出息",
    "T41n1823_028:0972a11": "釋曰。第四靜慮。無八災患動。是故世尊說",
    "T41n1823_028:0972a12": "名不動。災患有八。所謂尋。伺。憂。苦。喜樂。",
    "T41n1823_028:0972a13": "出息。入息。有餘師說。第四靜慮。如密室燈",
    "T41n1823_028:0972a14": "照而無動。故名不動。",
    "T41n1823_028:0972a15": "從此第五。明生受有異。論云。如定靜慮所",
    "T41n1823_028:0972a16": "有諸受。生亦爾不(問也)。不爾(答也)。云何(徵也)。頌曰。",
    "T41n1823_028:0972a17": "　生靜慮從初　　有喜樂捨受",
    "T41n1823_028:0972a18": "　及喜捨樂捨　　唯捨受如次",
    "T41n1823_028:0972a19": "釋曰。生靜慮中。初有三受　一喜受。意識相",
    "T41n1823_028:0972a20": "應　二樂受。三識相應　三捨受。四識相應",
    "T41n1823_028:0972a21": "　第二有二。謂喜與捨。意識相應　第三",
    "T41n1823_028:0972a22": "有二。謂樂與捨。意識相應　第四有一。謂",
    "T41n1823_028:0972a23": "唯捨受。意識相應　是謂定。生。受有差",
    "T41n1823_028:0972a24": "別。",
    "T41n1823_028:0972a25": "從此第六。明起下心。論云。上三靜慮。無三",
    "T41n1823_028:0972a26": "識身。及無尋伺。如何生彼。能見聞觸及起",
    "T41n1823_028:0972a27": "表業(問也)非生彼地。無眼識等。但非彼繫也",
    "T41n1823_028:0972a28": "(答也)。所以者何(徵也)。頌曰。",
    "T41n1823_028:0972a29": "　生上三靜慮　　起三識表心",
    "T41n1823_028:0972b01": "　皆初靜慮攝　　唯無覆無記",
    "T41n1823_028:0972b02": "釋曰。生上三地。起三識身。及發表心。皆初",
    "T41n1823_028:0972b03": "定繫。生上起下。如起化心故。能見聞觸及",
    "T41n1823_028:0972b04": "發表起下三識。及發表心。此唯是無覆無",
    "T41n1823_028:0972b05": "記。不起下染　謂已斷故。不起下善。以",
    "T41n1823_028:0972b06": "下劣故。無記中庸故。得起下身識威儀無",
    "T41n1823_028:0972b07": "記。起下眼耳二識。若修得者。通果無記。若",
    "T41n1823_028:0972b08": "泛起者。威儀無記。起下發表心。亦威儀無",
    "T41n1823_028:0972b09": "記。",
    "T41n1823_028:0972b10": "從此已下。第二明淨等等至。就中有九。",
    "T41n1823_028:0972b11": "一初明得等至。二明等至相生。三明順四",
    "T41n1823_028:0972b12": "分定。四明修超等至。五明等至依身。六明",
    "T41n1823_028:0972b13": "等至緣境。七明等至斷惑。八明近分差別。",
    "T41n1823_028:0972b14": "九明中定不同　且初明得等至者。論云。",
    "T41n1823_028:0972b15": "如是別釋靜慮事已。淨等等至。初得云何。",
    "T41n1823_028:0972b16": "頌曰。",
    "T41n1823_028:0972b17": "　全不成而得　　淨由離染生",
    "T41n1823_028:0972b18": "　無漏由離染　　染由生及退",
    "T41n1823_028:0972b19": "釋曰。全不成而得淨由離染生者。八本等至。",
    "T41n1823_028:0972b20": "若全不成。而獲得者。即淨等至。由二緣得。",
    "T41n1823_028:0972b21": "一由離染得謂在下地。離下地染。得上地",
    "T41n1823_028:0972b22": "淨定。二由受生得。謂從上地。生自地時。",
    "T41n1823_028:0972b23": "得自地淨。下七等至。由此二緣。有頂等",
    "T41n1823_028:0972b24": "至。唯由離染。無由受生。謂無上地生自",
    "T41n1823_028:0972b25": "地故　問遮何故。說全不成言。答謂為遮",
    "T41n1823_028:0972b26": "已成更得少分如由加行得順決擇分及",
    "T41n1823_028:0972b27": "勝進分。彼於先時。得順退分及順住分。今",
    "T41n1823_028:0972b28": "由加行。得順決擇分及勝進分。已先得彼",
    "T41n1823_028:0972b29": "順退分等。故決擇等。而不名得。謂由四分",
    "T41n1823_028:0972c01": "同淨定故　又退離自染。得順退分定。亦",
    "T41n1823_028:0972c02": "不名得。謂彼先得順住分定。順勝進定。或",
    "T41n1823_028:0972c03": "決擇分。今方由退。得退分定。故此退得。而",
    "T41n1823_028:0972c04": "不名得。以此四分同淨定故。無漏由離",
    "T41n1823_028:0972c05": "染者。無漏等至。由一緣得。謂由離染。離下",
    "T41n1823_028:0972c06": "染時。必得上地無漏道故。染由生及退者",
    "T41n1823_028:0972c07": "染污等至。由二緣得。一由受生。謂從上",
    "T41n1823_028:0972c08": "地。生下地時。得下地染。二者由退。謂於",
    "T41n1823_028:0972c09": "此地離染退時。得此地染。",
    "T41n1823_028:0972c10": "從此第二。明等至相生。論云。何等至後生",
    "T41n1823_028:0972c11": "幾等至。頌曰。",
    "T41n1823_028:0972c12": "　無漏次生善　　上下至第三",
    "T41n1823_028:0972c13": "　淨次生亦然　　兼生自地染",
    "T41n1823_028:0972c14": "　染生自淨染　　并下一地淨",
    "T41n1823_028:0972c15": "　死淨生一切　　染生自下染",
    "T41n1823_028:0972c16": "釋曰。無漏次生善上下至第三者。無漏等至。",
    "T41n1823_028:0972c17": "次生於善。於上下地。各至第三。遠故無能",
    "T41n1823_028:0972c18": "超生第四。言善者。具攝淨及無漏也。上下",
    "T41n1823_028:0972c19": "至第三者。如從初禪無間生六。謂自初禪。",
    "T41n1823_028:0972c20": "二禪。三禪。各淨無漏無所有處無間生七。",
    "T41n1823_028:0972c21": "謂生自地及下識處空處各淨無漏。生上有",
    "T41n1823_028:0972c22": "頂唯淨等至　第二靜慮。無間生八。謂生",
    "T41n1823_028:0972c23": "自地及上三禪。四禪。各淨無漏。并下初禪。",
    "T41n1823_028:0972c24": "淨及無漏　識無邊處。無間生九。謂生自",
    "T41n1823_028:0972c25": "地。及下空處。第四靜慮。各淨無漏。并上無所",
    "T41n1823_028:0972c26": "有處。淨及無漏有頂唯淨　第三第四靜",
    "T41n1823_028:0972c27": "慮。無色空處。無間生十。謂上下八。并自地",
    "T41n1823_028:0972c28": "二　淨次生亦然兼生自地染者。從淨等至",
    "T41n1823_028:0972c29": "所生亦然。而各兼生自地染污。故有頂淨。",
    "T41n1823_028:0973a01": "無間生六。謂生自地淨及染污。并下識處。",
    "T41n1823_028:0973a02": "無所有處。淨及無漏。從初靜慮。無間生七。",
    "T41n1823_028:0973a03": "無所有處八。第二定九識處生十。餘生十",
    "T41n1823_028:0973a04": "一。思而可知。染生自淨染并下一地淨者。染",
    "T41n1823_028:0973a05": "污等至無間。能生自地淨染。并生次下一地",
    "T41n1823_028:0973a06": "淨定。言次生者。謂隣次也。如從有頂等至。",
    "T41n1823_028:0973a07": "唯生無所有處等至也。生下淨者。謂為自地煩",
    "T41n1823_028:0973a08": "惱所逼。於下淨定。亦生尊重。故有從染",
    "T41n1823_028:0973a09": "生下淨定。死淨生一切染生自下染者。前說",
    "T41n1823_028:0973a10": "淨染相生。唯約定說。今據命終。故言死也。",
    "T41n1823_028:0973a11": "謂命終時。從生得淨。容生三界一切地染。",
    "T41n1823_028:0973a12": "隨生何地。生彼染故。若命終時。從染污能",
    "T41n1823_028:0973a13": "生自地。及生下地。一切下染。不生上者。未",
    "T41n1823_028:0973a14": "離下染。不生上故。",
    "T41n1823_028:0973a15": "從此第三。明順四分定。論云。謂所言從淨",
    "T41n1823_028:0973a16": "生無漏者。為一切種皆能生耶。不爾云何。",
    "T41n1823_028:0973a17": "頌曰。",
    "T41n1823_028:0973a18": "　淨定有四種　　謂即順退分",
    "T41n1823_028:0973a19": "　順住順勝進　　順決擇分攝",
    "T41n1823_028:0973a20": "　如次順煩惱　　自上地無漏",
    "T41n1823_028:0973a21": "　互相望如次　　生二三三一",
    "T41n1823_028:0973a22": "釋曰。初一行頌者。明淨等至。總有四種。一",
    "T41n1823_028:0973a23": "順退分。二順住分。三順勝進分。四順決擇分。",
    "T41n1823_028:0973a24": "七地各四。有頂唯三。由彼處無上地可趣",
    "T41n1823_028:0973a25": "故。彼地無順勝進分。如次順煩惱自上地無",
    "T41n1823_028:0973a26": "漏者。釋四分相。順煩惱者。名順退分。順",
    "T41n1823_028:0973a27": "自地者。名順住分。順上地者。名順勝進",
    "T41n1823_028:0973a28": "分。順無漏者。名順決擇分故。唯順決擇分。",
    "T41n1823_028:0973a29": "能生無漏。互相望如次生二三三一者。順退",
    "T41n1823_028:0973b01": "分。能生二。謂順退順住。順住分。能生三。",
    "T41n1823_028:0973b02": "除順決擇分　順勝進分。能生三。除順退",
    "T41n1823_028:0973b03": "分。順決擇分。唯能生一。謂自順決擇分也。",
    "T41n1823_028:0973b04": "從此第四。明修超等至。論云。如上所言。",
    "T41n1823_028:0973b05": "淨及無漏。皆能上下。超至第三。行者如何。",
    "T41n1823_028:0973b06": "修超等至。頌曰。",
    "T41n1823_028:0973b07": "　二類定順逆　　均間次及超",
    "T41n1823_028:0973b08": "　至間超為成　　三洲利無學",
    "T41n1823_028:0973b09": "釋曰。二類定者。謂本善等至。分為二類。一",
    "T41n1823_028:0973b10": "者有漏。二者無漏　往上名順。還下名逆",
    "T41n1823_028:0973b11": "同類名均。異類名間。相隣名次。越一名超。",
    "T41n1823_028:0973b12": "至間超為成者。明修超也。謂觀行者。修超",
    "T41n1823_028:0973b13": "定時。先於有漏八地等至。順逆均次。現前數",
    "T41n1823_028:0973b14": "習　次於無漏七地等至。順逆均次現前數",
    "T41n1823_028:0973b15": "習　次於有漏無漏等至。順逆間次。現前數",
    "T41n1823_028:0973b16": "習　次於有漏順逆均超。現前數習　次於",
    "T41n1823_028:0973b17": "無漏。順逆均超。現前數習　是名修習超。",
    "T41n1823_028:0973b18": "加行成滿　後於有漏無漏等至。順逆間超。",
    "T41n1823_028:0973b19": "名超定成。三洲利無學者。明處及人也。修",
    "T41n1823_028:0973b20": "超等至。唯人三洲處也。於三洲中。是利根不",
    "T41n1823_028:0973b21": "時解脫。諸阿羅漢。人方能修也。以利無學定",
    "T41n1823_028:0973b22": "自在故。無煩惱故。故能修超。",
    "T41n1823_028:0973b23": "從此第五。明等至依身。論云。此諸等至。依",
    "T41n1823_028:0973b24": "何身起。頌曰。",
    "T41n1823_028:0973b25": "　諸定依自下　　非上無用故",
    "T41n1823_028:0973b26": "　唯生有頂聖　　起下盡餘惑",
    "T41n1823_028:0973b27": "釋曰。初兩句者。諸等至起。依自下身。依上",
    "T41n1823_028:0973b28": "地身。無容起下。一上地起下地。無所",
    "T41n1823_028:0973b29": "用故。二自地有勝定故。三下定勢力劣故。",
    "T41n1823_028:0973c01": "(已上通簡淨與無漏)四於下地。退棄捨故。五下地法。可",
    "T41n1823_028:0973c02": "厭毀故(此二唯簡淨等至)唯生有頂聖起下盡餘惑者。",
    "T41n1823_028:0973c03": "前約總相。此委細說。謂聖生有頂。必起",
    "T41n1823_028:0973c04": "下地無所有處無漏等至。為盡有頂諸餘煩",
    "T41n1823_028:0973c05": "惱。以自有頂無聖道故。於下聖道。欣樂起",
    "T41n1823_028:0973c06": "故。唯起無所有處者。謂最隣近故。",
    "T41n1823_028:0973c07": "從此第六。明等至緣境。論云。此諸等至。",
    "T41n1823_028:0973c08": "緣何境生。頌曰。",
    "T41n1823_028:0973c09": "　味定緣自繫　　淨無漏遍緣",
    "T41n1823_028:0973c10": "　根本善無色　　不緣下有漏",
    "T41n1823_028:0973c11": "釋曰。味定緣自繫者。味定唯緣自地有漏。不",
    "T41n1823_028:0973c12": "緣下地。謂已離故　亦不緣上。愛地別故",
    "T41n1823_028:0973c13": "　不緣無漏。應成善故　淨無漏遍緣者。",
    "T41n1823_028:0973c14": "淨及無漏。俱能遍緣自上下地。有為無為。皆",
    "T41n1823_028:0973c15": "為境故。有差別者。無記無為。無漏不緣。",
    "T41n1823_028:0973c16": "非諦攝故。根本善無色不緣下有漏者。根本",
    "T41n1823_028:0973c17": "地攝。善無色定。不緣下地諸有漏法。自上",
    "T41n1823_028:0973c18": "地法。無不能緣。唯能緣下類智品道無漏",
    "T41n1823_028:0973c19": "法也。無色近分。亦緣下地。彼無間道。必緣",
    "T41n1823_028:0973c20": "下故。",
    "T41n1823_028:0973c21": "從此第七。明等至斷惑。論云。味淨無漏三",
    "T41n1823_028:0973c22": "等至中。何等至力。能斷諸煩惱。頌曰。",
    "T41n1823_028:0973c23": "　無漏能斷惑　　及諸淨近分",
    "T41n1823_028:0973c24": "釋曰。諸無漏定。皆能斷惑　諸淨近分。亦",
    "T41n1823_028:0973c25": "斷煩惱。即欣上厭下斷也　言近分者。簡",
    "T41n1823_028:0973c26": "根本地。以根本淨。不能斷惑。不能斷下。",
    "T41n1823_028:0973c27": "謂已離故。不能斷自。自所縛故。不能斷",
    "T41n1823_028:0973c28": "上。以勝已故。中間禪淨。亦不斷惑。故言",
    "T41n1823_028:0973c29": "近分。",
    "T41n1823_028:0974a01": "從此第八。明近分差別。論云。近分有幾。",
    "T41n1823_028:0974a02": "(一問)何受相應(第二問也)於味等三為皆具不(三問)頌",
    "T41n1823_028:0974a03": "曰。",
    "T41n1823_028:0974a04": "　近分八捨淨　　初亦聖或三",
    "T41n1823_028:0974a05": "釋曰。近分八者。答初問四。本靜慮。四本無",
    "T41n1823_028:0974a06": "色。各有近分。與八根本。為入門故。捨者",
    "T41n1823_028:0974a07": "答第二問。此八近分。皆捨相應。作功用轉。",
    "T41n1823_028:0974a08": "故無喜樂。淨字及初亦聖或三者。答第三",
    "T41n1823_028:0974a09": "問。淨者謂八近分。皆淨定攝。初亦聖者。初禪",
    "T41n1823_028:0974a10": "近分。亦通無漏。此八近分。皆無有味。離染",
    "T41n1823_028:0974a11": "道故。或三者。或言顯別有說。初未至定。有",
    "T41n1823_028:0974a12": "味等至。未起根本。亦貪此故。由此未至。",
    "T41n1823_028:0974a13": "具三等至。",
    "T41n1823_028:0974a14": "從此第九。明中定不同。頌曰。",
    "T41n1823_028:0974a15": "　中靜慮無尋　　具三唯捨受",
    "T41n1823_028:0974a16": "釋曰。中間靜慮。無尋唯伺。具三等至。唯捨",
    "T41n1823_028:0974a17": "相應。言中間者。謂初靜慮。尋伺相應。二",
    "T41n1823_028:0974a18": "禪已上。皆無尋無伺。唯中間靜慮。有伺",
    "T41n1823_028:0974a19": "無尋故彼勝初。未及第二。依此義故。立",
    "T41n1823_028:0974a20": "中間名。此定能招大梵處果。多修習者。為",
    "T41n1823_028:0974a21": "大梵故。",
    "T41n1823_028:0974a22": "從此第四。明諸等持。就中一明尋伺等三。",
    "T41n1823_028:0974a23": "二明單空等三。三明重空等三。四明修四",
    "T41n1823_028:0974a24": "等持。且第一明尋伺等三者。論云。已說等",
    "T41n1823_028:0974a25": "至。云何等持。經說等持。總有三種。一有",
    "T41n1823_028:0974a26": "尋有伺。二無尋唯伺。三無尋無伺。其相云",
    "T41n1823_028:0974a27": "何。頌曰。",
    "T41n1823_028:0974a28": "　初下有尋伺　　中唯伺上無",
    "T41n1823_028:0974a29": "釋曰。初下有尋伺者。初謂初禪。下謂未至。此",
    "T41n1823_028:0974b01": "有尋有伺。謂與尋伺共相應故。中唯伺者。",
    "T41n1823_028:0974b02": "中間靜慮。無尋唯伺。三摩地也。上無者。二禪",
    "T41n1823_028:0974b03": "已上。乃至有頂。無尋無伺。此名無尋無伺三",
    "T41n1823_028:0974b04": "摩地也。",
    "T41n1823_028:0974b05": "從此第二。明單空等三。論云。契經復說三",
    "T41n1823_028:0974b06": "種等持。一空。二無願。三無相。其相云何。頌",
    "T41n1823_028:0974b07": "曰。",
    "T41n1823_028:0974b08": "　空謂空非我　　無相謂滅四",
    "T41n1823_028:0974b09": "　無願謂餘十　　諦行相相應",
    "T41n1823_028:0974b10": "　此通淨無漏　　無漏三脫門",
    "T41n1823_028:0974b11": "釋曰。空謂空非我者。空三摩地。謂空非我。相",
    "T41n1823_028:0974b12": "應等持。空即空我所。非我空其我。故二行",
    "T41n1823_028:0974b13": "相。俱得名空。無相謂滅四者。無相三摩地。",
    "T41n1823_028:0974b14": "謂緣滅諦。四種行相。相應等持。涅槃離十",
    "T41n1823_028:0974b15": "相。故名無相。定緣無相。得無相名。言十相",
    "T41n1823_028:0974b16": "者。謂色等五。男女二種。三有為相(除住相也)無",
    "T41n1823_028:0974b17": "願謂餘十諦行相相應者。釋無願三摩地。謂",
    "T41n1823_028:0974b18": "緣餘諦。十種行相。相應等持。言餘諦者。謂",
    "T41n1823_028:0974b19": "餘苦諦。非常苦相。集諦下四。因集生緣。道諦",
    "T41n1823_028:0974b20": "下四。道如行出。此名餘諦十種行相。非常與",
    "T41n1823_028:0974b21": "苦。及集諦因此二諦相。可厭患故。道諦如",
    "T41n1823_028:0974b22": "船筏。必應捨故。故緣彼諦。得無願名。不願",
    "T41n1823_028:0974b23": "樂故。名為無願。謂此超過現前所對。苦",
    "T41n1823_028:0974b24": "集道諦。可厭捨故。於苦諦下。空非我相。",
    "T41n1823_028:0974b25": "非所厭捨。以與涅槃相相似故。此通淨無",
    "T41n1823_028:0974b26": "漏者。此上等持。各通二種。二謂淨及無漏。",
    "T41n1823_028:0974b27": "世出世間。等持別故。無漏三脫門者。唯無",
    "T41n1823_028:0974b28": "漏者。名三解脫門。能與解脫涅槃。為入",
    "T41n1823_028:0974b29": "門故。",
    "T41n1823_028:0974c01": "從此第三。明重空等三。論云。契經復說三",
    "T41n1823_028:0974c02": "重等持。一空空。二無願無願。三無相無相。其",
    "T41n1823_028:0974c03": "相云何。頌曰。",
    "T41n1823_028:0974c04": "　重二緣無學　　取空非常相",
    "T41n1823_028:0974c05": "　後緣無相定　　非擇滅為靜",
    "T41n1823_028:0974c06": "　有漏人不時　　離上七近分",
    "T41n1823_028:0974c07": "釋曰。重二者。標名也。緣無學下。正辨釋也。",
    "T41n1823_028:0974c08": "空空等故。名為重二。緣無學字。流入下三",
    "T41n1823_028:0974c09": "句中。取空非常相者。一取空相。二取非常",
    "T41n1823_028:0974c10": "相。取空相者。釋空空也。空空等持。緣前",
    "T41n1823_028:0974c11": "無學空三摩地。取彼空相。空相順厭。勝非",
    "T41n1823_028:0974c12": "我故。唯取空相。不取非我。於空取空。故",
    "T41n1823_028:0974c13": "名空空。如燒死屍。以杖迴轉。屍既盡已。杖",
    "T41n1823_028:0974c14": "亦應燒。先以空相故。燒煩惱已。後起空",
    "T41n1823_028:0974c15": "定。厭捨前空。故名空空。取非常相者。釋",
    "T41n1823_028:0974c16": "無願無願也。無願無願。緣前無學無願等",
    "T41n1823_028:0974c17": "持。取非常相。觀前無願。作非常相。厭捨無",
    "T41n1823_028:0974c18": "願。無願不欣。重言無願。不取苦相因集生",
    "T41n1823_028:0974c19": "緣者。此五非是無漏相故。不取道等。四行",
    "T41n1823_028:0974c20": "相者。為厭捨故。謂此無願。不願聖道。作",
    "T41n1823_028:0974c21": "道等相。便欣於道。不能厭故。後緣無相定",
    "T41n1823_028:0974c22": "非擇滅為靜者。釋重無相也。無相無相。即",
    "T41n1823_028:0974c23": "緣無學無相三摩地非擇滅。為境。以無漏",
    "T41n1823_028:0974c24": "法無擇滅故。觀前無相非擇滅故。於無相",
    "T41n1823_028:0974c25": "上。復更無相。名無相無相。觀非擇滅。但取",
    "T41n1823_028:0974c26": "靜相。非滅妙離濫非常滅。不作滅相。以",
    "T41n1823_028:0974c27": "非擇滅是無記性故。不作妙相。非離繫果。",
    "T41n1823_028:0974c28": "不作離相。有漏人不時者。重三等持。唯是",
    "T41n1823_028:0974c29": "有漏。厭聖道故。唯三洲人。不時無學。能起",
    "T41n1823_028:0975a01": "此定。離上七近分者。明重空等三依十一",
    "T41n1823_028:0975a02": "地起。謂欲界。未至。中間。四本靜慮。四本無",
    "T41n1823_028:0975a03": "色也。初禪已上。七近分地。無重空等三故",
    "T41n1823_028:0975a04": "言離也。",
    "T41n1823_028:0975a05": "從此第四。明修四等持。論云。契經復說",
    "T41n1823_028:0975a06": "四種等持。一為住現法樂。二為得勝知",
    "T41n1823_028:0975a07": "見。三為得分別慧。四為諸漏永盡。修三摩",
    "T41n1823_028:0975a08": "地。其相云何。頌曰。",
    "T41n1823_028:0975a09": "　為得現法樂　　修諸善靜慮",
    "T41n1823_028:0975a10": "　為得勝知見　　修淨天眼通",
    "T41n1823_028:0975a11": "　為得分別慧　　修諸加行善",
    "T41n1823_028:0975a12": "　為得諸漏盡　　修金剛喻定",
    "T41n1823_028:0975a13": "釋曰。為得現法樂修諸善靜慮者。善言通攝",
    "T41n1823_028:0975a14": "淨及無漏。修諸善靜慮。得住現法樂故。修",
    "T41n1823_028:0975a15": "淨天眼。得殊勝知見。知見即是。清淨眼識。",
    "T41n1823_028:0975a16": "相應慧也。若修三界諸加行善。及無漏善。",
    "T41n1823_028:0975a17": "得分別慧。修金剛喻定。得諸漏永盡。",
    "T41n1823_028:0975a18": "俱舍論頌疏論本第二十八"
}