{
    "X28n0585_012:0065c15": "讀教記卷第十二",
    "X28n0585_012:0065c17": "天台沙門　法照",
    "X28n0585_012:0065c18": "文句(五)",
    "X28n0585_012:0065c19": "知法常無性",
    "X28n0585_012:0065c20": "經一頌未來佛章。",
    "X28n0585_012:0065c21": "文句(四)(二十九)知法常無性者實相常住無自性乃至",
    "X28n0585_012:0065c22": "無無因性無性亦無性是名無性。",
    "X28n0585_012:0065c23": "記(五)(二十二)一實理上性相二空(云云)。",
    "X28n0585_012:0065c24": "私科分五初一實理下帖釋本文二具如下例明",
    "X28n0585_012:0066a01": "觀體三若不了下立宗斥非四故於下的示觀相",
    "X28n0585_012:0066a02": "五問世下雙明料揀。",
    "X28n0585_012:0066a03": "佛種從緣起",
    "X28n0585_012:0066a04": "文句佛種從緣起者中道無性即是佛種(云云)記(云",
    "X28n0585_012:0066a05": "云)。",
    "X28n0585_012:0066a06": "記釋佛種下私科分二初破古二於中下正釋初",
    "X28n0585_012:0066a07": "破古又二初破佛種二然應下破緣起初破佛種",
    "X28n0585_012:0066a08": "又二初破古二故於下示義二破緣起又二初示",
    "X28n0585_012:0066a09": "義二他云下破古二正釋又二初立本無性即是",
    "X28n0585_012:0066a10": "佛種二迷此下雙明染淨二種緣起為三初標染",
    "X28n0585_012:0066a11": "淨二染中下釋染淨三若也下重論染淨釋中分",
    "X28n0585_012:0066a12": "二初釋染緣起性種二解此下釋淨緣起類種又",
    "X28n0585_012:0066a13": "分為二初釋淨緣起二欲起下釋結淨緣起歸教",
    "X28n0585_012:0066a14": "一記釋結果乘成相私科分四初修性下示性二",
    "X28n0585_012:0066a15": "具明下指廣三故知下自他四如是下依理於中",
    "X28n0585_012:0066a16": "自他又四初總標二先推下別釋三若推下離計",
    "X28n0585_012:0066a17": "四以性下結示。",
    "X28n0585_012:0066a18": "索車",
    "X28n0585_012:0066a19": "文句(四)(四)志求佛道者即是索大非求小果也索有三",
    "X28n0585_012:0066a20": "意一大機有感果之義機中論索二情中密求為得",
    "X28n0585_012:0066a21": "為不得即此意三發言索即是殷懃三請也昔教之",
    "X28n0585_012:0066a22": "中已有二求但未發言至於今日具此三索問昔出",
    "X28n0585_012:0066a23": "宅索三是機情索者文云如先所許此乃求三何關",
    "X28n0585_012:0066a24": "求一答出外不見必有異途將昔許三以求異意耳",
    "X28n0585_012:0066b01": "亦得是索一也。",
    "X28n0585_012:0066b02": "記(五)(三十三)索有三意者二索既云在機在情機中但",
    "X28n0585_012:0066b03": "云有感果義情中既云密求而已故前二在昔發言",
    "X28n0585_012:0066b04": "唯今昔言雖即通於四味此指二酥並聞大時是故",
    "X28n0585_012:0066b05": "得有二索之言又二索言有通有別通則俱通二味",
    "X28n0585_012:0066b06": "機則冥在於內情則內動於中二味咸然故云通也",
    "X28n0585_012:0066b07": "別則二索別對二味在方等中聞不思議雖斥為非",
    "X28n0585_012:0066b08": "冥有大利被斥不謗義當於索故知不謗理在有求",
    "X28n0585_012:0066b09": "在熟酥時為大洮誘雖無希取轉教情親縱不彰言",
    "X28n0585_012:0066b10": "索義漸切雖二不同機遙情近得不得者為獨菩薩",
    "X28n0585_012:0066b11": "亦利聲聞情中進退義當於索是則情帶於機稍切",
    "X28n0585_012:0066b12": "於昔故至般若別受情名至領解時以得顯失故云",
    "X28n0585_012:0066b13": "欲以問世尊為失為不失請索雖即唯在今教及至",
    "X28n0585_012:0066b14": "啟言機情必具從強屬口機情亦殊在昔但潛伏居",
    "X28n0585_012:0066b15": "懷於今乃助彰於口三索咸扣於至聖赴亦自分於",
    "X28n0585_012:0066b16": "顯密時熟既會內因具也聞略說故外緣足也因緣",
    "X28n0585_012:0066b17": "具故發言于茲問昔出宅等者舉譬品以顯今彼云",
    "X28n0585_012:0066b18": "諸子詣父願賜我等三種寶車今何得言機等索實",
    "X28n0585_012:0066b19": "答意者未出聞許出已不見所許之車唯見許人是",
    "X28n0585_012:0066b20": "故從人索昔所許所許不與必有異途故索昔在今",
    "X28n0585_012:0066b21": "元求異意今問鹿苑出宅唯保小果何曾索車答若",
    "X28n0585_012:0066b22": "在法說至鹿苑時義當出宅復經二味二索在懷但",
    "X28n0585_012:0066b23": "譬短含長義至法華之始故譬中諸子詣父索車索",
    "X28n0585_012:0066b24": "乃與之仍賜於大故彼譬意兼含二酥信解譬長方",
    "X28n0585_012:0066c01": "開體命故譬品文義含三索。",
    "X28n0585_012:0066c02": "記(五)(二十五)譬既三車一車今昔相對法亦若權若實",
    "X28n0585_012:0066c03": "竝列偏圓若不爾者開何所開本許三車索而不與",
    "X28n0585_012:0066c04": "及至為說等賜大車當知其車本無三一為物方便",
    "X28n0585_012:0066c05": "權立三名出宅廢權破三唯一。",
    "X28n0585_012:0066c06": "句(五)(十五)門又二宅門車門宅者生死也門者出要路",
    "X28n0585_012:0066c07": "也此方便教之詮也車者大乘法也門者圓教之詮",
    "X28n0585_012:0066c08": "也若宅門是車門初三車救子亦應即是等賜大車",
    "X28n0585_012:0066c09": "若所出門非所入門驗車宅異也。",
    "X28n0585_012:0066c10": "記(六)(八)五若宅下設難且以今昔相待為難宅是所出",
    "X28n0585_012:0066c11": "車是所入宅門是所出之路車門是所入之路既二",
    "X28n0585_012:0066c12": "路不同出入各異是故宅門非車門也故今難云若",
    "X28n0585_012:0066c13": "車宅門一何故出宅仍未得車若絕待者今應徵云",
    "X28n0585_012:0066c14": "若大車門非宅門者索時亦應別有出路何故還從",
    "X28n0585_012:0066c15": "所出索大長者亦秪於此與大又問得宅門已未得",
    "X28n0585_012:0066c16": "車門住在何處答大小異途是故云別開小即大同",
    "X28n0585_012:0066c17": "異如何故今申之斥則車宅永殊開則二門不異宅",
    "X28n0585_012:0066c18": "與車一二門何殊是故三乘具有二義承教出宅不",
    "X28n0585_012:0066c19": "見小車中間已經二味調熟乃從父索先所許車既",
    "X28n0585_012:0066c20": "索須與開彼小門無非大教門下小理終無別途絕",
    "X28n0585_012:0066c21": "理無二麤玅體一。",
    "X28n0585_012:0066c22": "句(五)(二十二)索是求請之別名在意名求索在口名請",
    "X28n0585_012:0066c23": "索在身名乞索如朦者求知如飢者請食如迷者問",
    "X28n0585_012:0066c24": "道凡居不達之地何有不索之理由索故許與許與",
    "X28n0585_012:0067a01": "故歡喜今文具有請與歡喜法說中千二百人身子",
    "X28n0585_012:0067a02": "為首殷懃三請菩薩眾中彌勒為首佛口所生子大",
    "X28n0585_012:0067a03": "數有八萬合掌以敬心欲聞具足道譬說之初身子",
    "X28n0585_012:0067a04": "為中根人請又總為四眾請傍為下根請文云善哉",
    "X28n0585_012:0067a05": "世尊願為四眾說其因緣(云云)。",
    "X28n0585_012:0067a06": "記(六)(十八)索是求請至名求索者引前三業皆有索文",
    "X28n0585_012:0067a07": "(云云)索義有三及引文證具騰始末由索故許由許",
    "X28n0585_012:0067a08": "故與許與有文何得無索。",
    "X28n0585_012:0067a09": "句(五)(二十三)別駮其一云齊三藏明菩薩不斷惑依法",
    "X28n0585_012:0067a10": "華有四句謂障除大機動障未除大機動機動則知",
    "X28n0585_012:0067a11": "索。",
    "X28n0585_012:0067a12": "記(六)(十八)言依法華有四句者謂準今經須作四句攝",
    "X28n0585_012:0067a13": "機方盡若無四句恐人謂機發獨在無障之人故第",
    "X28n0585_012:0067a14": "二句即三藏菩薩若獨二乘二乘何曾障未除耶。",
    "X28n0585_012:0067a15": "句(五)(二十六)然但乘通因果三十七品斷見思惑皆是",
    "X28n0585_012:0067a16": "因乘盡無生智皆名果乘要因因乘斷除惑盡方得",
    "X28n0585_012:0067a17": "果乘盡無生智故言車在門外但果正因傍就果為",
    "X28n0585_012:0067a18": "言車在門外。",
    "X28n0585_012:0067a19": "句(五)(二十六)今言情索者昔日依教謂盡無生能入無",
    "X28n0585_012:0067a20": "餘而於方等中見菩薩不思議聞淨名彈斥若我所",
    "X28n0585_012:0067a21": "得是實大士不應折挫若我非實佛不應說真故云",
    "X28n0585_012:0067a22": "茫然不知所云至大品中領知大法聞此樂大心起",
    "X28n0585_012:0067a23": "方欲進修大乘而不能知得與不得此等皆是情中",
    "X28n0585_012:0067a24": "已索大乘之義故身子領解提昔疑情見諸菩薩授",
    "X28n0585_012:0067b01": "記作佛不預斯事嗚呼自責欲以問世尊為失為不",
    "X28n0585_012:0067b02": "失即是指昔方等已有情索也今加口索者因聞方",
    "X28n0585_012:0067b03": "便品初偈略聞佛說竝是方便即復執今方便疑昔",
    "X28n0585_012:0067b04": "未極故云我今不知是義所趣動宿疑情故發言三",
    "X28n0585_012:0067b05": "請索求昔日所說之實機在大乘情求昔實又情求",
    "X28n0585_012:0067b06": "大乘口問昔實六度通教例爾。",
    "X28n0585_012:0067b07": "記(六)(二十三)言昔日者昔住小教既其被斥情有所望",
    "X28n0585_012:0067b08": "準此判意情通二味因斥舊解情索理違故今為立",
    "X28n0585_012:0067b09": "情索之義若單論情取意為語以機生故所以情動",
    "X28n0585_012:0067b10": "故機情索通徧二酥別分二味索求至之實者若是",
    "X28n0585_012:0067b11": "方便昔實何在機在天乘等者釋求實意至口索時",
    "X28n0585_012:0067b12": "大機已發情求昔實意在今真此則機實而情假又",
    "X28n0585_012:0067b13": "情下重申假以扣實故情實而口假故機情時未彰",
    "X28n0585_012:0067b14": "於口口索之日必具機情六度通教例爾者向明兩",
    "X28n0585_012:0067b15": "教二乘既然故知兩教菩薩亦爾何者昔五百八千",
    "X28n0585_012:0067b16": "俱被彈斥般若洮汰受益事同既見身子騰疑佛釋",
    "X28n0585_012:0067b17": "理應沾已默然在座佇聖申通。",
    "X28n0585_012:0067b18": "句(六)(二十七)第四領付家業譬近領火宅等賜大車遠",
    "X28n0585_012:0067b19": "領法說中無上道就此為二初領後付又各為二共",
    "X28n0585_012:0067b20": "領火宅等賜大車中四意(云云)。",
    "X28n0585_012:0067b21": "記(七)(十八)第四領付譬者是第四五合為一段則使鹿",
    "X28n0585_012:0067b22": "苑文後不入方等之文大章雖爾細開仍有免難等",
    "X28n0585_012:0067b23": "文以應一代五時之說今猶存開標領及付領謂領",
    "X28n0585_012:0067b24": "業指方等般若中付即付財在法華中譬文開為等",
    "X28n0585_012:0067c01": "賜四章即今文中初二後二者是即免難索車等賜",
    "X28n0585_012:0067c02": "歡喜以方等般若為索車者彼二周文免難之後即",
    "X28n0585_012:0067c03": "云索車但索車文促既不對二味故以口索對之今",
    "X28n0585_012:0067c04": "以二味為索亦秖且對機情索名雖同不無少別況",
    "X28n0585_012:0067c05": "前索文義非局口今言索者不局機情。",
    "X28n0585_012:0067c06": "記(六)(二十一)問車城俱方便有無義必同何故有無異",
    "X28n0585_012:0067c07": "致令索不等答車由斥方便失實故須索城若非真",
    "X28n0585_012:0067c08": "實亦同車處無。",
    "X28n0585_012:0067c09": "玅玄(五)(二十四)圓教三法者以真性軌為乘體",
    "X28n0585_012:0067c10": "籤(六)(十四)然此四教各具三軌非但深淺不同亦乃乘",
    "X28n0585_012:0067c11": "體誠異以諸乘體不同故也所以藏別兩教咸以智",
    "X28n0585_012:0067c12": "慧為體通圓兩教咸以真性為體者良以體為所乘",
    "X28n0585_012:0067c13": "未可蹔廢以藏別真性果滿方成儻指體在當以何",
    "X28n0585_012:0067c14": "為運若用觀照則從始至終故通圓居因即事論悟",
    "X28n0585_012:0067c15": "即事之性果位乃窮是故兩教真為乘體。",
    "X28n0585_012:0067c16": "輔行(五中)(三)十如秖是灋華實相權實正體亦是車體",
    "X28n0585_012:0067c17": "亦寶所體。",
    "X28n0585_012:0067c18": "義例一實相玅理以為車體無漏玅觀以為白牛自",
    "X28n0585_012:0067c19": "餘諸法皆莊嚴具。",
    "X28n0585_012:0067c20": "北峰師曰文句云要因因乘斷除惑盡方得果乘",
    "X28n0585_012:0067c21": "盡無生智是知乘因乘出宅則出宅之說不須疑",
    "X28n0585_012:0067c22": "也文句云因聞方便品初偈故發言三請記云車",
    "X28n0585_012:0067c23": "由斥方便失實故須索是知失車須在法華略開",
    "X28n0585_012:0067c24": "之時若二酥機情則非顯然失車則失車之說不",
    "X28n0585_012:0068a01": "須疑也文句云機在大乘情求昔實情求大乘口",
    "X28n0585_012:0068a02": "問昔實是知機索唯大情通大小口索唯小依虎",
    "X28n0585_012:0068a03": "溪說則三索大小不須疑也問志求佛道等是機",
    "X28n0585_012:0068a04": "情索大如何作願賜我等三種寶車索小譬本曰",
    "X28n0585_012:0068a05": "譬本之文義含三索機情亦大況索昔在今元求",
    "X28n0585_012:0068a06": "異意亦是索一既情意求大故不相違若爾則以",
    "X28n0585_012:0068a07": "機情為口索譬本而口索無法本耶曰上根得入",
    "X28n0585_012:0068a08": "由聞略開機發三請佛說令悟中根譬說機發索",
    "X28n0585_012:0068a09": "車願賜我等正譬三請所以大師正明口索兩處",
    "X28n0585_012:0068a10": "之文竝指三請但偈頌譬本文略直語機情扣佛",
    "X28n0585_012:0068a11": "故云志求佛道者皆來至我所不言口索所以大",
    "X28n0585_012:0068a12": "師據文直對則法說無口索據義委示則法譬俱",
    "X28n0585_012:0068a13": "三又問藏別以觀照為車體以何為前導通圓以",
    "X28n0585_012:0068a14": "真性為車體以何為所依曰藏別只一觀照就慧",
    "X28n0585_012:0068a15": "體邊為車體就照達邊是前導通圓談即亦即所",
    "X28n0585_012:0068a16": "依為當體也若玅玄四教之體皆云真性者乃通",
    "X28n0585_012:0068a17": "示所依也。",
    "X28n0585_012:0068a18": "逸堂曰出宅是乘因車若云車在門外須索者乃",
    "X28n0585_012:0068a19": "是果車若失車則有二義密失在方等彈斥時顯",
    "X28n0585_012:0068a20": "失在方便品初若三索大小亦依虎溪也問若口",
    "X28n0585_012:0068a21": "索唯小者且法說志求佛道者之文何得為譬說",
    "X28n0585_012:0068a22": "願賜三種寶車譬本曰譬本正是方等般若大乘",
    "X28n0585_012:0068a23": "機動機情索大祖師以三種寶車譬之者如荊溪",
    "X28n0585_012:0068a24": "云譬短含長故法說文長譬說文短法說之文出",
    "X28n0585_012:0068b01": "宅之後正是方等般若譬說之文出宅即是法華",
    "X28n0585_012:0068b02": "之初以無文譬於方等般若故以口索之文兼含",
    "X28n0585_012:0068b03": "譬之意以所含機情以譬二味機情兩索也非是",
    "X28n0585_012:0068b04": "直將口索譬於機情之二也記云譬品義含三索",
    "X28n0585_012:0068b05": "即此意也又問口索是小何故三請之文願說第",
    "X28n0585_012:0068b06": "一法又云欲聞具足道耶曰第一具足之名則通",
    "X28n0585_012:0068b07": "今是小中第一具足法也。",
    "X28n0585_012:0068b08": "鑑堂曰出宅者約法是乘觀照約喻是乘白牛若",
    "X28n0585_012:0068b09": "但通途指因乘者未知因乘是何法或如古人以",
    "X28n0585_012:0068b10": "三十七品是因乘者若為助道之乘則可若為正",
    "X28n0585_012:0068b11": "乘此認莊校為所乘如文句所破或謂望果而出",
    "X28n0585_012:0068b12": "或謂乘教出者皆非也失車者索雖通於三味失",
    "X28n0585_012:0068b13": "車唯在法華大小者機情大口索小原夫小機徧",
    "X28n0585_012:0068b14": "歷二酥具開大法調停淳熟至今法華理優入實",
    "X28n0585_012:0068b15": "而猶口請小者蓋由鹿苑證小佛曾親許雖經彈",
    "X28n0585_012:0068b16": "斥疑惑居懷既未云權執由未捨纔聞方便三乘",
    "X28n0585_012:0068b17": "言下頓棄所欲但昔是佛許今亦佛斥猶豫未決",
    "X28n0585_012:0068b18": "故寄昔許以求今說故知口雖索昔正意在今故",
    "X28n0585_012:0068b19": "云出外不見必有異途將昔許三以求異意問方",
    "X28n0585_012:0068b20": "便請大之文云何消耶曰先達重提佛語還是索",
    "X28n0585_012:0068b21": "小以方便品初佛歎如來方便波羅蜜皆已具足",
    "X28n0585_012:0068b22": "又云佛所成就第一希有難解之法又云要當說",
    "X28n0585_012:0068b23": "真實由是身子三請重提佛語云欲聞具足道願",
    "X28n0585_012:0068b24": "說第一法時為如實說雖提佛語小機乃謂昔具",
    "X28n0585_012:0068c01": "足等也或問二乘在昔證果不證果若證那云出",
    "X28n0585_012:0068c02": "外不見必有異途作此問者可與一笑愚意機情",
    "X28n0585_012:0068c03": "在大口索在小三味對論也而文句機大口小情",
    "X28n0585_012:0068c04": "通大小自就法華中論機情助彰於口故云若爾",
    "X28n0585_012:0068c05": "機大口小諸說同然但有謂情索亦只在大者蓋",
    "X28n0585_012:0068c06": "誤以般若之情為法華之情有謂情通大小者亦",
    "X28n0585_012:0068c07": "誤以法華之情為般若之情故未免偏失若夫出",
    "X28n0585_012:0068c08": "宅因車觀照之說皆非也荊溪自云承教而出何",
    "X28n0585_012:0068c09": "不依之失車之處皆指法華文義既詳將於是乎",
    "X28n0585_012:0068c10": "取。",
    "X28n0585_012:0068c11": "身子六心退",
    "X28n0585_012:0068c12": "本業瓔珞經(念字函上卷)諸善男子若一劫乃至十劫修",
    "X28n0585_012:0068c13": "行十信得入十住是人爾時從初一住至第六住中",
    "X28n0585_012:0068c14": "若修第六般若波羅蜜正觀現前復值諸佛菩薩善",
    "X28n0585_012:0068c15": "知識所護故出到第七住當住不退自此七住以前",
    "X28n0585_012:0068c16": "名為退分佛子若不退者入第六般若修行於空無",
    "X28n0585_012:0068c17": "我人主者畢竟無生必入定位佛子若不值善知識",
    "X28n0585_012:0068c18": "者若一劫二劫乃至十劫退菩提心如我初會眾中",
    "X28n0585_012:0068c19": "有八萬人退如淨目天子法才王舍利弗等欲入第",
    "X28n0585_012:0068c20": "七住其中值惡因緣故退入凡夫不善惡中不名習",
    "X28n0585_012:0068c21": "種性人退入外道若一劫若十劫乃至千劫作大邪",
    "X28n0585_012:0068c22": "見及五逆無惡不造名為退相(輔行三下三十五略引)。",
    "X28n0585_012:0068c23": "戒疏(上)(五)舊云法才王子六心中退即云十住第六心",
    "X28n0585_012:0068c24": "難云十住云性地性以不改為義云何退作二乘其",
    "X28n0585_012:0069a01": "猶一答性是不作一闡提不妨退大向小終是難通",
    "X28n0585_012:0069a02": "止觀師說是十法信中六心退耳比釋論師及金剛",
    "X28n0585_012:0069a03": "般若論師皆作此解是信習十心中六心耳七心已",
    "X28n0585_012:0069a04": "上永離二乘是時設為利弘經不無輕漏而度物心",
    "X28n0585_012:0069a05": "不失恒有菩薩之名也。",
    "X28n0585_012:0069a06": "四念處(三)(七)問十住十信退不答經明六心退七心不",
    "X28n0585_012:0069a07": "退。",
    "X28n0585_012:0069a08": "玅樂(六)(十六)準瓔珞意身子於十住中第六心退恐是",
    "X28n0585_012:0069a09": "爾前見思俱斷至六心時見猶未盡六心尚退。",
    "X28n0585_012:0069a10": "教行錄(四)(二)日本問云近代疑者云別教初住界內見",
    "X28n0585_012:0069a11": "惑皆已斷盡豈第六住見猶未盡退作凡夫逆罪人",
    "X28n0585_012:0069a12": "耶法智答曰若常程別教皆云初住斷見更不起諸",
    "X28n0585_012:0069a13": "重過也況見惑名數雖多乃一位頓斷思惑乃經諸",
    "X28n0585_012:0069a14": "位方盡此常所談別教分齊也今記主見云身子六",
    "X28n0585_012:0069a15": "住尚退復起重罪遂以義求恐有教門見思俱斷至",
    "X28n0585_012:0069a16": "六心時思既未盡見亦餘殘所以能牽惡道也此是",
    "X28n0585_012:0069a17": "記主約義斟酌之詞不可將現行別教難也若據起",
    "X28n0585_012:0069a18": "信唯云不退乃尅就圓人辨之若論示迹亦須示其",
    "X28n0585_012:0069a19": "階位約惑分齊方有退義。",
    "X28n0585_012:0069a20": "今疏云是信習十心中六心中者正是六堅中信",
    "X28n0585_012:0069a21": "堅六定中習相定故云信習中六心退耳。",
    "X28n0585_012:0069b06": "四種緣集",
    "X28n0585_012:0069b07": "玅樂(六)(二十七)自體者實報土也此是攝大乘師從因",
    "X28n0585_012:0069b08": "立名謂有為緣集即同居因無為緣集即方便因自",
    "X28n0585_012:0069b09": "體緣集即實報因亦云法界緣集今疏前二仍舊從",
    "X28n0585_012:0069b10": "果立名後一依彼從因立稱。",
    "X28n0585_012:0069b11": "淨名疏(二)(三十一)一有為緣集二無為緣集言有為者",
    "X28n0585_012:0069b12": "即是界內染淨國土迷真滯有而起結業稟分段生",
    "X28n0585_012:0069b13": "死皆其類也二無為者即是界外有餘果報及開中",
    "X28n0585_012:0069b14": "下寂光此三土眾生迷中道佛性滯無為緣集起諸",
    "X28n0585_012:0069b15": "結業受變易生死皆是此類約教辨者藏通有為緣",
    "X28n0585_012:0069b16": "集謂生滅無生之類別圓無為緣集即無量無作之",
    "X28n0585_012:0069b17": "類故約四教開兩緣集四種眾生問所明三土稟報",
    "X28n0585_012:0069b18": "不同所居各異云何悉同無為緣集答所迷理同皆",
    "X28n0585_012:0069b19": "是無明變易生死故通為一類。",
    "X28n0585_012:0069b20": "淨名疏(三)(二十八)一此半品明折伏界內有為緣集二",
    "X28n0585_012:0069b21": "弟子一品即是折伏無為緣集三菩薩品即是折伏",
    "X28n0585_012:0069b22": "自體緣集問無為與自體為同為異答諸說不同今",
    "X28n0585_012:0069b23": "言名別體同二乘迷自體起無為著著無為故正受",
    "X28n0585_012:0069b24": "無為之名菩薩亦迷自體起無為集而菩薩觀破無",
    "X28n0585_012:0069c01": "為但無為未盡此惑附體別受自體之名。",
    "X28n0585_012:0069c02": "略記(中之上)(二)今言二乘與諸菩薩同有內外無為緣",
    "X28n0585_012:0069c03": "集既分出已即見見二乘人順從著於無為立名菩",
    "X28n0585_012:0069c04": "薩不著唯觀自體及以法界故別得名名為法界法",
    "X28n0585_012:0069c05": "界非緣以緣與彼法界體合從所障說故云自體法",
    "X28n0585_012:0069c06": "界緣集以是應須竝置塵沙從無明立以塵沙惑竝",
    "X28n0585_012:0069c07": "不牽於界內外生故且置之不從其立。",
    "X28n0585_012:0069c08": "垂裕記(三)(六)一有為二無為三自體四法界此論師所",
    "X28n0585_012:0069c09": "立今家但用二名。",
    "X28n0585_012:0069c10": "三惑亦名緣集蓋諸緣積集之謂也。",
    "X28n0585_012:0069c11": "涅槃五人得菩提",
    "X28n0585_012:0069c12": "涅槃(壹字函十一卷現病品北涼曇無讖譯)迦葉有五種人於是大乘",
    "X28n0585_012:0069c13": "大涅槃典有病行處非如來也何等為五一斷三結",
    "X28n0585_012:0069c14": "得須陀洹果(云云)是人未來過八萬劫便當得成阿",
    "X28n0585_012:0069c15": "耨菩提(云云)迦葉第二人者斷三結薄貪恚癡得斯",
    "X28n0585_012:0069c16": "陀含果(云云)過六萬劫便當得成阿耨菩提(云云)迦",
    "X28n0585_012:0069c17": "葉第三人者斷五下結得阿那含果(云云)過四萬劫",
    "X28n0585_012:0069c18": "優當得成阿耨菩提迦葉第四人者永斷貪欲瞋恚",
    "X28n0585_012:0069c19": "愚癡得阿羅漢果(云云)是人過二萬劫當得成阿耨",
    "X28n0585_012:0069c20": "菩提迦葉五人者永斷貪欲瞋恚愚癡得辟支道(云",
    "X28n0585_012:0069c21": "云)過十千劫當得成阿耨菩提。",
    "X28n0585_012:0069c22": "輔行(七上)(五)次引大經以證權位經於劫數大經前後",
    "X28n0585_012:0069c23": "總有四文大同小異第十云經爾所劫當得菩提第",
    "X28n0585_012:0069c24": "十九云至菩提第二十云得菩提第二十一云住菩",
    "X28n0585_012:0070a01": "提住者秪是住於初住菩提住處當謂經劫方得菩",
    "X28n0585_012:0070a02": "提至之與得名異義同至謂從於方便中來得謂得",
    "X28n0585_012:0070a03": "於發心處所言須陀洹等者從本為名絕七生已任",
    "X28n0585_012:0070a04": "運入般生彼復經八萬劫竟方發大心一來六萬不",
    "X28n0585_012:0070a05": "還四萬無學二萬支佛一萬比說可知從根利鈍故",
    "X28n0585_012:0070a06": "便出界經劫長短發心已後修中道觀斷無明惑得",
    "X28n0585_012:0070a07": "見佛性乃可名為過於五百此語三藏入滅二乘通",
    "X28n0585_012:0070a08": "教多分即生能發如此論者無益初心然向五人皆",
    "X28n0585_012:0070a09": "云發心若到若得是故不與唯識義同長時乃發教",
    "X28n0585_012:0070a10": "尚是權況計永滅寧非方便若執權論破佛實經招",
    "X28n0585_012:0070a11": "過既深良恐未可。",
    "X28n0585_012:0070a12": "句(六)(十六)五人斷通惑者同生其土皆為菩薩佛以勝",
    "X28n0585_012:0070a13": "應應之純以大乘家業訓令修學。",
    "X28n0585_012:0070a14": "記(七)(六)既云五人彼土生者皆為菩薩故八六等至彼",
    "X28n0585_012:0070a15": "土時不須小化漸趣圓實豈仍滯偏習方便者多迷",
    "X28n0585_012:0070a16": "其教止觀第七判八六等教道須廢法華開顯方堪",
    "X28n0585_012:0070a17": "此聞菩薩機成所應何別五人即是四果支佛從本",
    "X28n0585_012:0070a18": "立名云須陀洹乃至支佛斷盡乃云斷通惑者或取",
    "X28n0585_012:0070a19": "三藏二乘及通三乘為斷通惑者此亦可爾三藏五",
    "X28n0585_012:0070a20": "人自攝通五通教菩薩先名菩薩不可更云至彼皆",
    "X28n0585_012:0070a21": "是菩薩當知全指兩教二乘兼通菩薩若以四人例",
    "X28n0585_012:0070a22": "通菩薩名皆為菩薩有何不可但彼對勝應其義不",
    "X28n0585_012:0070a23": "成但兩教二乘彼尚迴心通教菩薩豈應守舊若準",
    "X28n0585_012:0070a24": "改觀通別菩薩竝須發心故云訓令修學不云別者",
    "X28n0585_012:0070b01": "以此五人證同故也若也通論方便人數則應云九",
    "X28n0585_012:0070b02": "藏二通三別三圓一不得云五今且對小故云五耳",
    "X28n0585_012:0070b03": "句(七)(二十九)大經云須陀洹者八萬劫到到初發菩提",
    "X28n0585_012:0070b04": "心處也此取鈍根任運用八萬十千等至若如三藏",
    "X28n0585_012:0070b05": "中四果不經少時皆得入大豈須八萬之與十千耶",
    "X28n0585_012:0070b06": "(云云)。",
    "X28n0585_012:0070b07": "記(八)(十二)大經下正判但至初住也此取鈍根者有二",
    "X28n0585_012:0070b08": "義一者五中前三人鈍以住果故二者五人大乘根",
    "X28n0585_012:0070b09": "鈍以教權故故云若如三藏中至豈須八萬與十千",
    "X28n0585_012:0070b10": "耶驗知八萬等其教是權未至界外者尚於此生法",
    "X28n0585_012:0070b11": "華即發豈定界外必爾許耶云云者釋出教權須廢",
    "X28n0585_012:0070b12": "所以當知諸教長遠之位多是教道豈有出界聞勝",
    "X28n0585_012:0070b13": "應說必須更經八六四二。",
    "X28n0585_012:0070b14": "雜編疑者云羅漢支佛出界可爾前三果人通惑",
    "X28n0585_012:0070b15": "未盡如何出界經劫發心曰涅槃此說須兼二義",
    "X28n0585_012:0070b16": "一被鈍根待至界外方得見性二被利根意令弊",
    "X28n0585_012:0070b17": "遠即生能發何者其利根者聞佛所說若於現身",
    "X28n0585_012:0070b18": "止得初果乃至但證緣覺不學大乘未來須過八",
    "X28n0585_012:0070b19": "六等劫方至菩提是則今世回心免斯歷劫故求",
    "X28n0585_012:0070b20": "寶所不住化城逼發之言玅得經旨。",
    "X28n0585_012:0070b21": "或問文句只云五人斷通惑者同生其土記主何",
    "X28n0585_012:0070b22": "意便作四果支佛釋耶曰既云純以大乘家業訓",
    "X28n0585_012:0070b23": "令修學此即勸逼之言正同大經勸發意也以五",
    "X28n0585_012:0070b24": "人生方便唯出大經故云耳。",
    "X28n0585_012:0070c02": "讀教記卷第十二"
}