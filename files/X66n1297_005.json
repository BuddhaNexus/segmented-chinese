{
    "X66n1297_005:0303b15": "宗鑑法林卷五",
    "X66n1297_005:0303b17": "集雲堂 編",
    "X66n1297_005:0303b18": "  應化聖賢",
    "X66n1297_005:0303b19": "南嶽慧思大師[0303b19] 因誌公令人傳語曰。何不下山教",
    "X66n1297_005:0303b20": "化眾生。目視雲漢作麼。師曰。三世諸佛被我一口",
    "X66n1297_005:0303b21": "吞盡。何處更有眾生可教化。",
    "X66n1297_005:0303b22": "[0303b22] 五祖戒代誌公又傳語云。更說道理看。 報慈遂徵",
    "X66n1297_005:0303b23": "云。且道是山上語山下語。 雪竇顯云。有什麼屎臭",
    "X66n1297_005:0303b24": "氣。 翠巖芝云。思大祇見錐頭利不見鑿頭方。 天",
    "X66n1297_005:0303c01": "聖泰云。思大祇知開口。寶公平地喫交。 雲居舜云。",
    "X66n1297_005:0303c02": "思大誌公未傳語前猶較些子。 瑯琊覺云。&#x9A10;人端",
    "X66n1297_005:0303c03": "的處。 芭蕉徹云。更進一步。又云。雖是入泥入水。幾",
    "X66n1297_005:0303c04": "人搆得。 保寧勇別思大云。傳語法師合取狗口。",
    "X66n1297_005:0303c05": " 雲居莊云。兩個漢總與一坑埋&#x5374;。不為分外。雖然。也",
    "X66n1297_005:0303c06": "不得草草。良久云。雲自帝鄉去。水歸江漢流。 獅林",
    "X66n1297_005:0303c07": "則云。一人&#x62D5;泥帶水。一人斂手縮&#x811A;。徐六擔板遭人",
    "X66n1297_005:0303c08": "檢點。召眾云。寶公思大即今在山僧拄杖頭上。眉毛",
    "X66n1297_005:0303c09": "廝結共展神通。還見麼。拈起一枝無孔笛。臨風丁倒",
    "X66n1297_005:0303c10": "兩頭吹。 楚石琦代誌公復云。勘破了也。 龍翔訢",
    "X66n1297_005:0303c11": "云。思大被誌公一拶。直得倒退三千里。 平陽忞云。",
    "X66n1297_005:0303c12": "誌公傳語不是好心。思大雖是本色人。未免落他圈",
    "X66n1297_005:0303c13": "圚。者裡還有為思大作主者麼。良久云。儂家不管興",
    "X66n1297_005:0303c14": "亡事。一任和雲占洞庭。 棲霞成云。思大高踞南嶽",
    "X66n1297_005:0303c15": "峰頂。自謂羲皇上人。&#x5374;被誌公輕輕一拶。便見手忙",
    "X66n1297_005:0303c16": "&#x811A;亂。 黃蘗琦云。蚌鷸相持。俱落漁人之手。 天目",
    "X66n1297_005:0303c17": "律云。將謂思大有甚長處。",
    "X66n1297_005:0303c18": "[0303c18] 一口吞盡三世佛。牙如劍樹眼如鈴。斷絃不必鸞膠",
    "X66n1297_005:0303c19": "續。祇要知音側耳聽。(&#x8657;堂愚)",
    "X66n1297_005:0303c20": "[0303c20] 佛與眾生一口吞。纖毫不立道方存。杖頭日月纔挑",
    "X66n1297_005:0303c21": "起。鼓動三千海嶽昏。(尼閒林英)",
    "X66n1297_005:0303c22": "[0303c22] 目視&#x70DF;霄臥白雲。不知山下有乾坤。從何更有眾生",
    "X66n1297_005:0303c23": "度。三世如來一口吞。(本覺一)",
    "X66n1297_005:0303c24": "[0303c24] 時清休唱太平歌。大冶紅爐著一毛。試向其中撮&#x7070;",
    "X66n1297_005:0304a01": "燼。互天紅焰已周遭。(蒙庵嶽)",
    "X66n1297_005:0304a02": "萬年杜順[0304a02] 大士頌。懷州牛喫禾(慈明云。河沙世界)。益州馬",
    "X66n1297_005:0304a03": "腹脹(螘銜&#x76CC;送)。天下覓醫人(驢頭馬角)。炙豬左膞上(畫虎成狸)。",
    "X66n1297_005:0304a04": "[0304a04] 象田現云。祇者一頌。如萬仞銀山。無你措&#x811A;處。又如",
    "X66n1297_005:0304a05": "一團栗棘。無你下[此/束]處。山僧不惜眉毛。一一為諸人",
    "X66n1297_005:0304a06": "下個註&#x811A;。懷州牛喫禾。上大人。益州馬腹脹。丘乙己。",
    "X66n1297_005:0304a07": "天下覓醫人。化三千。炙豬左膊上。七十士。有者道和",
    "X66n1297_005:0304a08": "尚恁麼也是將土泥裡洗&#x5374;。向他道爾小生八九子",
    "X66n1297_005:0304a09": "佳作仁可知禮也。",
    "X66n1297_005:0304a10": "[0304a10] 一雨一陰風未和。春從不快裡消磨。桃花暗已隨流",
    "X66n1297_005:0304a11": "水。空使劉郎惆悵多。(心聞賁)",
    "X66n1297_005:0304a12": "[0304a12] 蠻婆哈酢[此/束]三尺。村老聞酸面百摺。引得乞兒聳膊",
    "X66n1297_005:0304a13": "寒。儼然一幅吳生筆。([卄/卬]溪森)",
    "X66n1297_005:0304a14": "[0304a14] 花枝草蔓眼中開。小白長紅越女&#x984B;。可憐日暮蘤香",
    "X66n1297_005:0304a15": "落。嫁與春風不用媒。(南菴依)",
    "X66n1297_005:0304a16": "明州憨布袋[0304a16] 以杖荷布囊并蓆。內盛&#x76CB;盂木履魚",
    "X66n1297_005:0304a17": "飯菜肉瓦石土木。於稠人處攃下曰。看看。又一一",
    "X66n1297_005:0304a18": "拈示問人曰。者個喚作甚麼。",
    "X66n1297_005:0304a19": "[0304a19] 瑯琊覺云。慈氏菩薩。 昭覺勤云。熟處難忘。",
    "X66n1297_005:0304a20": "[0304a20] 彌勒既非。布袋不是。是非兩忘。金生麗水。至寶滿袋。",
    "X66n1297_005:0304a21": "貴買賤賣。若解商量。不勞三拜。詮了義。註大乘。月裡",
    "X66n1297_005:0304a22": "螢光日下燈。布袋枕頭眠一覺。倚天山色碧層層。(野",
    "X66n1297_005:0304a23": "軒遵)",
    "X66n1297_005:0304a24": "[0304a24] 都盧一個布袋。裡面討甚奇怪。困來且得枕頭。攜去",
    "X66n1297_005:0304b01": "亦無妨礙。有時&#x9599;市打開。多是自家買賣。(白雲端)",
    "X66n1297_005:0304b02": "[0304b02] 天不能蓋。地不能載。包括乾坤。全歸布袋。十字街頭",
    "X66n1297_005:0304b03": "大打開。般般拈起隨人愛。(靈源清)",
    "X66n1297_005:0304b04": "[0304b04] 嬾向&#x7CDA;臺巧&#x7575;眉。玉釵敲斷竟如癡。衷腸話盡人難",
    "X66n1297_005:0304b05": "曉。除是清風明月知。(師瞿濟)",
    "X66n1297_005:0304b06": "[0304b06] 布袋在通衢立。有問在者裡作甚麼。師曰等個人。",
    "X66n1297_005:0304b07": "僧曰來也。師於懷中取一橘子度與僧。僧擬接。師",
    "X66n1297_005:0304b08": "縮手曰汝不是者個人。有時見僧前行。乃撫背一",
    "X66n1297_005:0304b09": "下。僧回首。師曰把一錢子來。",
    "X66n1297_005:0304b10": "[0304b10] 歸宗柔別云。歸去來。 寶壽方云。者僧也許伊是個",
    "X66n1297_005:0304b11": "行家。祇是猶欠些子。待道等個人。便好云。與麼則請",
    "X66n1297_005:0304b12": "和尚先行。他若更度橘子。便好撫掌呵呵大笑。拂袖",
    "X66n1297_005:0304b13": "而去。 棲霞成云。布袋逢人便賣弄。若不得個橘子。",
    "X66n1297_005:0304b14": "幾被者僧賺&#x5374;。汝不是者個人。賊過後張弓。",
    "X66n1297_005:0304b15": "[0304b15] 拈起而行。放下便歇。瞌睡阿師。弄巧成拙。佛意祖意",
    "X66n1297_005:0304b16": "寧知。裙子褊衫百結。有時獨立兮。誰是知音。歸去來",
    "X66n1297_005:0304b17": "兮。一天明月。(佛慧泉)",
    "X66n1297_005:0304b18": "[0304b18] 咄者憨布袋。眉麤兼眼大。終日在街頭。市行無買賣。",
    "X66n1297_005:0304b19": "阿呵呵。歸去來。典錢&#x5374;債。(保寧勇)",
    "X66n1297_005:0304b20": "[0304b20] 拊背覓錢成漏逗。回頭轉腦昧真機。可憐&#x9599;市無人",
    "X66n1297_005:0304b21": "識。空手肩擔布袋歸。(佛照光)",
    "X66n1297_005:0304b22": "[0304b22] 轉得頭來已是遲。恰如曾未轉頭時。一錢覓得無及",
    "X66n1297_005:0304b23": "處。猶自區區誑阿誰。(北&#x78F5;簡)",
    "X66n1297_005:0304b24": "[0304b24] 逢人乞一文。袋裡敵國富。不是下生遲。嫌佛不肯作。",
    "X66n1297_005:0304c01": "(環溪一)",
    "X66n1297_005:0304c02": "[0304c02] 布袋將示寂。於岳林寺東廊下端坐磐石。說偈曰。",
    "X66n1297_005:0304c03": "彌勒真彌勒(天童覺云。拶破面門)。分身千百億(築著鼻孔)。時時示",
    "X66n1297_005:0304c04": "時人(高著眼)。時人皆不識(當面諱卻)。安然而化。",
    "X66n1297_005:0304c05": "[0304c05] 天童覺云。憨布袋攔街截巷。直是無&#x5EFB;避處。還辨得",
    "X66n1297_005:0304c06": "麼。腦後見&#x984B;莫與往來。 徑山及云。彌勒三百六十",
    "X66n1297_005:0304c07": "骨節。八萬四千毛竅。一時撒向諸人懷裡了也。還識",
    "X66n1297_005:0304c08": "得也無。卓拄杖云。天上無彌勒。地下無彌勒。 寶壽",
    "X66n1297_005:0304c09": "新云。盡大地是樓閣。&#x5FA7;法界是彌勒。為什麼有識有",
    "X66n1297_005:0304c10": "不識。雖然。且待來日。 金粟元云。者漢不打自招。山",
    "X66n1297_005:0304c11": "僧比者路見不平。要與他華擘一上。彌勒真彌勒。少",
    "X66n1297_005:0304c12": "賣弄。分身千百億。者野狐精。時時示時人。費力作麼。",
    "X66n1297_005:0304c13": "時人皆不識。切莫壓良為賤。或有路見不平底。我要",
    "X66n1297_005:0304c14": "問他。布袋和尚[口*尒]。擬議不來。驀頭便棒。",
    "X66n1297_005:0304c15": "[0304c15] 接著一個半箇。覓得三文兩文。誰知破布袋裡。許多",
    "X66n1297_005:0304c16": "彌勒世尊。(瞎堂遠)",
    "X66n1297_005:0304c17": "[0304c17] 長汀汀上風顛子。曳杖回頭等阿誰。向道那人原不",
    "X66n1297_005:0304c18": "在。汝須知有轉身時。(天目禮)",
    "X66n1297_005:0304c19": "&#x47E6;陀尊者[0304c19] 因生法師論眾微聚曰。色眾微無自性。",
    "X66n1297_005:0304c20": "曰空者。曰祇明得因上色空。未明得果上色空。生",
    "X66n1297_005:0304c21": "問如何是果上色空。者曰一微空故眾微空。眾微",
    "X66n1297_005:0304c22": "空故一微空。一微空中無眾微。眾微空中無一微。",
    "X66n1297_005:0304c23": "[0304c23] 鹽官云。因中色空。果上色空。總是夢中說夢。 汾陽",
    "X66n1297_005:0304c24": "昭云。休葛藤。",
    "X66n1297_005:0305a01": "[0305a01] 靈光滿目蔟山河。幻境之中物像多。體妙已知緣不",
    "X66n1297_005:0305a02": "礙。執情還被境消磨。(雙泉瓊)",
    "X66n1297_005:0305a03": "[0305a03] 色空空色色空空。礙&#x5374;潼關路不通。劫火洞然毫末",
    "X66n1297_005:0305a04": "盡。青山依舊白雲中。(天衣懷)",
    "X66n1297_005:0305a05": "[0305a05] 堂堂色裡無空相。皎皎空中絕色形。直下色空無一",
    "X66n1297_005:0305a06": "二。色號原來不我名。(靈隱本)",
    "X66n1297_005:0305a07": "波羅提尊者[0305a07] 示異見王曰。在胎為身。處世為人。在",
    "X66n1297_005:0305a08": "眼曰見。在耳曰聞。在鼻辨香。在舌談論。在手執捉。",
    "X66n1297_005:0305a09": "在足運奔。&#x5FA7;現俱該法界。收攝在一微塵。識者知",
    "X66n1297_005:0305a10": "是佛性。不識喚作精魂。",
    "X66n1297_005:0305a11": "[0305a11] 徑山杲云。畢竟那個是佛性。那個是精魂。 天寧琦",
    "X66n1297_005:0305a12": "云。書頭教孃勤作息。書尾教孃莫瞌睡。還識孃面[此/束]",
    "X66n1297_005:0305a13": "麼。玉容寂寞淚闌干。一樹&#x68C3;花春帶雨。 瀛山誾云。",
    "X66n1297_005:0305a14": "當時喚作佛性。尊者面皮已厚三尺。更說八處作用。",
    "X66n1297_005:0305a15": "教壞人家男女不少。雖然如是。比他一等弄精魂。手",
    "X66n1297_005:0305a16": "&#x811A;猶較些子。 洞山瑩拈拂子拂一拂云。者個是佛",
    "X66n1297_005:0305a17": "性。將什麼喚作精魂。又拂云。者個是精魂。將什麼喚",
    "X66n1297_005:0305a18": "作佛性。連拂兩拂云。癡人面前休得說夢。擿下拂子。",
    "X66n1297_005:0305a19": " 大覺昇云。大小尊者祇識得精魂。佛性未夢見在。",
    "X66n1297_005:0305a20": "或有問如何是佛性。向道趙錢孫李周吳鄭王。 龍",
    "X66n1297_005:0305a21": "華體云。精魂佛性相去多少。點石化為金玉易。勸人",
    "X66n1297_005:0305a22": "除&#x5374;是非難。",
    "X66n1297_005:0305a23": "[0305a23] 草深路塞。將北作南。冒名頂替。不識羞&#x6159;。那堪更事",
    "X66n1297_005:0305a24": "語喃喃。賺他無限癡男女。錯認鞍橋作下頷。(香幢海)",
    "X66n1297_005:0305b01": "[0305b01] 古有異見王。執迷生異見。波羅提尊者為君通一&#x7DAB;。",
    "X66n1297_005:0305b02": "佛性等&#x8657;空。八門常出現。榮華有盛衰。大道無更變。",
    "X66n1297_005:0305b03": "變不變。清&#x51C9;須是犀牛扇。(南堂靜)",
    "X66n1297_005:0305b04": "[0305b04] 在胎為身。隨緣托質示天真。分明見得當時事。晝夜",
    "X66n1297_005:0305b05": "舒光轉法輪。(劉興朝居士八)",
    "X66n1297_005:0305b06": "[0305b06] 處世名人。我今知是釋迦身。堪悲擾擾昏昏者。箇箇",
    "X66n1297_005:0305b07": "埋藏無價珍。",
    "X66n1297_005:0305b08": "[0305b08] 在眼曰見。昨夜三更光掣電。照破塵根一物無。始知",
    "X66n1297_005:0305b09": "身坐空王殿。",
    "X66n1297_005:0305b10": "[0305b10] 在耳曰聞。如何昏聵滿乾坤。那知鼓響鐘鳴夜。一一",
    "X66n1297_005:0305b11": "齊開眾妙門。",
    "X66n1297_005:0305b12": "[0305b12] 在鼻辨香。栴檀林裏親聞得。徹地薰天只自知。相逢",
    "X66n1297_005:0305b13": "覿面難相識。",
    "X66n1297_005:0305b14": "[0305b14] 在舌談論。方便須開大施門。若是知音兩相見。何勞",
    "X66n1297_005:0305b15": "一默與多言。",
    "X66n1297_005:0305b16": "[0305b16] 在手執捉。放開&#x63D1;聚總由伊。笑他龐老當年道。運水",
    "X66n1297_005:0305b17": "般柴未是奇。",
    "X66n1297_005:0305b18": "[0305b18] 在足運&#x7287;。草&#x97B5;蹋曜無消息。吾今了了報君知。自是",
    "X66n1297_005:0305b19": "不歸歸便得。",
    "X66n1297_005:0305b20": "梵志[0305b20] 詩曰。梵志身死去。魂魄見閻老。讀盡百王書。",
    "X66n1297_005:0305b21": "不免被捶拷。",
    "X66n1297_005:0305b22": "[0305b22] 風穴沼云。一稱南無佛。皆已成佛道。 千巖長云。祇",
    "X66n1297_005:0305b23": "是現成話。風穴用恰好。 芥菴大云。梵志俗氣不除。",
    "X66n1297_005:0305b24": "風穴未免擔板。且道蔣山有何長處。不敬功德天。誰",
    "X66n1297_005:0305c01": "嫌黑暗女。",
    "X66n1297_005:0305c02": "天台豐干禪師[0305c02] 謂寒山拾得曰。你共我去遊五臺。",
    "X66n1297_005:0305c03": "便是我同流。若不去。不是我同流。山曰你去遊作",
    "X66n1297_005:0305c04": "麼。師曰禮文殊。山曰你不是我同流。",
    "X66n1297_005:0305c05": "[0305c05] 翠巖芝云。大似辯才見蕭翼。 寶壽方云。明施縱奪。",
    "X66n1297_005:0305c06": "還他寒山暗下鉤錐。須是豐干。若在衲僧門下。并須",
    "X66n1297_005:0305c07": "喫棒。 靈溪昱云。五更侵早起。更有夜行人。",
    "X66n1297_005:0305c08": "天台寒山子[0305c08] 因趙州到。遊山次見牛跡。山問上座",
    "X66n1297_005:0305c09": "還識牛麼。州曰不識。山指牛跡曰此是五百羅漢",
    "X66n1297_005:0305c10": "遊山。曰既是羅漢因什麼&#x5374;喚作牛去。山曰蒼天",
    "X66n1297_005:0305c11": "蒼天。州呵呵大笑。山曰作什麼。曰蒼天蒼天。山曰",
    "X66n1297_005:0305c12": "者小廝兒&#x5374;有大人作略。",
    "X66n1297_005:0305c13": "[0305c13] 靈巖儲云。寒山也是&#x8657;空裡剜窟&#x7AC9;。趙州眼光爍破",
    "X66n1297_005:0305c14": "四天下。盡力祇道得個不識。祇如二人一等道蒼天",
    "X66n1297_005:0305c15": "蒼天。還有優劣也無。一僧云蒼天蒼天。巖云識得你",
    "X66n1297_005:0305c16": "也。僧擬議。巖&#x5374;云蒼天蒼天。",
    "X66n1297_005:0305c17": "[0305c17] 寒山預知溈山來國清受戒。遂與拾得往松門接。",
    "X66n1297_005:0305c18": "溈山纔到。二人從路兩邊透出。作大蟲[口*后]三聲。溈",
    "X66n1297_005:0305c19": "山屹然無對。寒山曰。自從靈山一別迄至於今。還",
    "X66n1297_005:0305c20": "相記得麼。溈山無對。拾得拈起拄杖曰。老兄喚者",
    "X66n1297_005:0305c21": "個作什麼。溈山又無對。寒山曰。休休不用問。他自",
    "X66n1297_005:0305c22": "從別從已曾三生作國王來。總忘&#x5374;也。",
    "X66n1297_005:0305c23": "[0305c23] 永寧鼎云。者兩個掣風掣顛漢。使盡神通用盡伎倆。",
    "X66n1297_005:0305c24": "要且出溈山圈圚不得。復頌。",
    "X66n1297_005:0306a01": "[0306a01] 一&#x64E1;一捺笑清風。野鶴無心參碧空。可歎憨憨渾不",
    "X66n1297_005:0306a02": "顧。相依相盻白雲中。",
    "X66n1297_005:0306a03": "[0306a03] 寒山詩曰。若解捉老鼠。不在五白貓。若能悟理性。",
    "X66n1297_005:0306a04": "那由錦繡袍。珍珠入蓆袋。佛性止蓬茅。一&#x7FA3;取相",
    "X66n1297_005:0306a05": "漢。用意總無交。",
    "X66n1297_005:0306a06": "[0306a06] 僧鑒青云。好座天台山被者漢塗污了也。",
    "X66n1297_005:0306a07": "[0306a07] 寒山因眾僧炙茄次。山將茄串向一僧背上打一",
    "X66n1297_005:0306a08": "下。僧回首。山呈起串曰是什麼。僧曰者風顛漢。山",
    "X66n1297_005:0306a09": "&#x5374;向旁僧曰。你道者個師僧費&#x5374;我多少鹽醬。",
    "X66n1297_005:0306a10": "[0306a10] 寶峰文云。寒山打者僧。實為費鹽醬多。莫別有道理。",
    "X66n1297_005:0306a11": " 黃龍清云。寒山祇知為者僧費多少鹽醬。不知自",
    "X66n1297_005:0306a12": "己拋撒更多。那裡是拋撒處。良久云。十方世界成狼",
    "X66n1297_005:0306a13": "藉。一日收來五味全。 獅林則云。大樹大皮裹。小樹",
    "X66n1297_005:0306a14": "小皮纏。者僧既受寒山點檢。寒山也合受人點檢。",
    "X66n1297_005:0306a15": " 城山洽代奪茄串打云。茄子也不識。",
    "X66n1297_005:0306a16": "[0306a16] 寒山曰。井底生紅塵。高峰起白浪。石女生石兒。龜",
    "X66n1297_005:0306a17": "毛寸寸長。若要學菩提。但看此模[打-丁+羕]。",
    "X66n1297_005:0306a18": "[0306a18] 洞山聰良久云。還知落處也無。若也不知落處。看看。",
    "X66n1297_005:0306a19": "須菩提入僧堂裡去也。珍重。",
    "X66n1297_005:0306a20": "[0306a20] 寒山偈曰。吾心似秋月。碧潭光皎潔。無物堪比倫。",
    "X66n1297_005:0306a21": "教我如何說。",
    "X66n1297_005:0306a22": "[0306a22] 保福權云。吾心似燈籠。點火內外紅。有物堪比倫。來",
    "X66n1297_005:0306a23": "朝日出東。 靈溪昱云。大小寒山出門不認貨。好與",
    "X66n1297_005:0306a24": "三十拄杖。",
    "X66n1297_005:0306b01": "拾得[0306b01] 埽地次。寺主問汝名拾得。因豐干拾得汝歸。",
    "X66n1297_005:0306b02": "汝畢竟名什麼。得乃放下笤帚叉手而立。主再問。",
    "X66n1297_005:0306b03": "得拈帚埽地竟去。寒山搥胸曰蒼天蒼天。得曰作",
    "X66n1297_005:0306b04": "什麼。山曰。不見道東家人死。西家助哀。二人作舞",
    "X66n1297_005:0306b05": "笑哭而去。",
    "X66n1297_005:0306b06": "[0306b06] 靈巖儲云。寺主祇問一個姓名。拾得將無量劫來氏",
    "X66n1297_005:0306b07": "族名字一齊陳出。寺主直是妙智圓明分&#x758E;不下。寒",
    "X66n1297_005:0306b08": "山雖將眾藝字母重為注疏。幾多人作哭笑會。不識",
    "X66n1297_005:0306b09": "自己姓名者不妨疑著。",
    "X66n1297_005:0306b10": "[0306b10] 大地&#x5873;塵日不清。不知何法得安寧。祇饒鐵鑄生笤",
    "X66n1297_005:0306b11": "帚。掃到驢年轉更深。(梅谷悅)",
    "X66n1297_005:0306b12": "天台智者大師[0306b12] 在南嶽誦法華經。至藥王品是真",
    "X66n1297_005:0306b13": "精進是名真法供養如來。於是悟法華旋陀羅尼",
    "X66n1297_005:0306b14": "三昧。親見靈山一會儼然未散。",
    "X66n1297_005:0306b15": "[0306b15] 徑山杲云。而今未獲旋陀羅尼者。還見靈山一會否。",
    "X66n1297_005:0306b16": "若見。以何為證。若不見。是真精進是名真法供養如",
    "X66n1297_005:0306b17": "來。 靈巖儲云。清波萬里。湛寂凝然。寶月淩&#x8657;。光吞",
    "X66n1297_005:0306b18": "&#x7FA3;象。正恁麼時。喚什麼作旋陀羅尼三昧。驀地迅雷",
    "X66n1297_005:0306b19": "一擊。猛風四起。雲散星飛。水枯月落。靈山一會又向",
    "X66n1297_005:0306b20": "甚處去也。諸人要識智者麼。夾路桃花風雨後。馬蹄",
    "X66n1297_005:0306b21": "何處避殘紅。",
    "X66n1297_005:0306b22": "[0306b22] 世尊三昧安詳起。師悟藥王精進時。靈鷲山中人未",
    "X66n1297_005:0306b23": "散。不因南嶽有誰知。(楊無為)",
    "X66n1297_005:0306b24": "[0306b24] 溪山盡處夕陽斜。溪上冬風雪滿沙。便是江南舊行",
    "X66n1297_005:0306c01": "路。和&#x70DF;隔水見梅花。(蘿月瑩)",
    "X66n1297_005:0306c02": "[0306c02] 舍盡家財與己財。祇將真法供如來。當初一路今何",
    "X66n1297_005:0306c03": "在。觸目靈山翠作堆。(天目禮)",
    "X66n1297_005:0306c04": "[0306c04] 好將真法供如來。花在幽巖險處開。一夜狂風吹欲",
    "X66n1297_005:0306c05": "盡。落英無數點莓苔。(&#x8657;堂愚)",
    "X66n1297_005:0306c06": "法華志言大士[0306c06] 因丞相呂許公問佛法大意。師曰",
    "X66n1297_005:0306c07": "本來無一物。一味&#x5374;成真。",
    "X66n1297_005:0306c08": "[0306c08] 資福玉云。既無一物。將那一味成真。者[打-丁+羕]佛法大意",
    "X66n1297_005:0306c09": "瞞許公即得。若有問資福佛法大意。即云本來物物",
    "X66n1297_005:0306c10": "皆成現。莫將一味認為真。 三昧真云。認一味。墮志",
    "X66n1297_005:0306c11": "言窌裏。不認一味。墮資福窌裏。認即是。不認即是。",
    "X66n1297_005:0306c12": "[0306c12] 志言因集仙王質問如何是祖師西來意。師曰。青",
    "X66n1297_005:0306c13": "山影裏潑藍起。寶塔高吟撼曉風。質曰請法華燒",
    "X66n1297_005:0306c14": "香。師曰。未從齋戒覓。不向佛邊求。",
    "X66n1297_005:0306c15": "[0306c15] 江天銓云。賓主二俱負墮。待質云請燒香。何不答云",
    "X66n1297_005:0306c16": "汝還要覓第二瓣那。待志言云未從齋戒覓不向佛",
    "X66n1297_005:0306c17": "邊求。何不答云。向來疑著者老漢。如今有問西來意。",
    "X66n1297_005:0306c18": "山僧劈脊與它三十。有請燒香者。今日&#x5374;放過。何故。",
    "X66n1297_005:0306c19": "傷龜恕&#x9F08;總由在我。 厂阿[蠢-春+者]云。王質當時若掩耳",
    "X66n1297_005:0306c20": "出去。志言&#x808E;它是。不&#x808E;它是。復頌。",
    "X66n1297_005:0306c21": "[0306c21] 江南為客旅。夜夜問歸船。夢裏一聲啞。扶橈過那邊。",
    "X66n1297_005:0306c22": "[0306c22] 山影本非眼裏見。塔吟豈屬耳邊聞。會得不須生別",
    "X66n1297_005:0306c23": "解。一毫頭上薦全真。(四航海)",
    "X66n1297_005:0306c24": "[0306c24] 志言因國子助教徐嶽問祖師西來意。師曰街頭",
    "X66n1297_005:0307a01": "東畔底。曰某甲未會。師曰三般人不會。",
    "X66n1297_005:0307a02": "[0307a02] 東蓮詠云。徐嶽當時待道街頭東畔底。作禮便出。不",
    "X66n1297_005:0307a03": "惟做箇伶俐道者。亦免志言第二杓惡水。 普明御",
    "X66n1297_005:0307a04": "云。街頭東畔底。還是西來意也無。既是。因甚三般人",
    "X66n1297_005:0307a05": "不會。徐嶽何不進云。老漢[口*尒]。看志言又作甚麼伎倆。",
    "X66n1297_005:0307a06": "[0307a06] 志言因僧問。世有佛否。師曰。寺裏文殊有。",
    "X66n1297_005:0307a07": "[0307a07] 資福玉云。蚯蚓穿過你眼睛。蝦&#x87C7;跳進你髑髏。避之",
    "X66n1297_005:0307a08": "不得。即之不能。惟有寺裏文殊&#x5374;沒有。 三昧真云。",
    "X66n1297_005:0307a09": "眼睛穿瞎也。髑髏穿破也。既不用避。亦不用即。且道",
    "X66n1297_005:0307a10": "寺裏文殊還有也無。",
    "X66n1297_005:0307a11": "[0307a11] 志言因僧問。師凡耶聖耶。師遂舉手曰。我不在此",
    "X66n1297_005:0307a12": "住。",
    "X66n1297_005:0307a13": "[0307a13] 魯菴遠云。不在此住。志言較些子。無端舉手作麼。我",
    "X66n1297_005:0307a14": "者裏清斯濯纓。濁斯濯足。笑看孺子之風雅。",
    "X66n1297_005:0307a15": "[0307a15] 我不在此住。聖凡成賸語。深林秋夜寒。木落聲疑雨。",
    "X66n1297_005:0307a16": "(厂阿[蠢-春+者])",
    "X66n1297_005:0307a17": "西天祖師",
    "X66n1297_005:0307a18": "初祖迦葉尊者[0307a18] 蹋泥次。有一沙彌問尊者。何得自",
    "X66n1297_005:0307a19": "為。祖曰。我若不為。誰為我為。",
    "X66n1297_005:0307a20": "[0307a20] 法眼益云。我當時若見。拽來蹋泥。 五祖戒云。迦葉",
    "X66n1297_005:0307a21": "與沙彌說得道理好。 洞山价云。莫要喫茶麼。 保",
    "X66n1297_005:0307a22": "寧勇云。雖然如是。旁觀者哂。 西山音云。大小尊者",
    "X66n1297_005:0307a23": "極善和泥合水。",
    "X66n1297_005:0307a24": "[0307a24] 迦葉因外道問。如何是我我。祖曰覓我者是汝我。",
    "X66n1297_005:0307b01": "曰者個是我我。師我何在。祖曰你問我覓。",
    "X66n1297_005:0307b02": "[0307b02] 牧智成云。大小尊者祇解就地彈雀。不能仰面射鵰。",
    "X66n1297_005:0307b03": "待問如何是我我。和聲便打。云師我何在。亦和聲便",
    "X66n1297_005:0307b04": "打。非但拔出他永劫邪根種子。亦見我祖師門下用",
    "X66n1297_005:0307b05": "處不同。",
    "X66n1297_005:0307b06": "二祖阿難尊者[0307b06] 問迦葉曰。師兄。世尊傳金襴袈裟",
    "X66n1297_005:0307b07": "外。別傳個甚麼。迦葉召阿難。祖應諾。葉曰倒&#x5374;門",
    "X66n1297_005:0307b08": "前剎竿著。",
    "X66n1297_005:0307b09": "[0307b09] 汾陽昭云。不問那知。 五祖戒云。露。 翠巖芝云。千",
    "X66n1297_005:0307b10": "年無影樹。今時沒底靴。 泐潭清云。剎竿未倒。穿&#x5374;",
    "X66n1297_005:0307b11": "諸人髑髏。換&#x5374;諸人眼睛。剎竿倒後。向甚麼處見釋",
    "X66n1297_005:0307b12": "迦老子。 雲居莊云。若向剎竿未倒時會得。埋沒先",
    "X66n1297_005:0307b13": "宗。剎竿倒&#x5374;後會得。辜負自己。且道金縷外畢竟別",
    "X66n1297_005:0307b14": "傳何物。三面狸奴&#x811A;蹋月。兩頭白牯手拏&#x70DF;。 漢月",
    "X66n1297_005:0307b15": "藏云。世尊傳底。且道在金襴袈裟外。金襴袈裟內。咄。",
    "X66n1297_005:0307b16": "[0307b16] 金襴付外有何傳。倒&#x5374;門前舊剎竿。不取一時為上",
    "X66n1297_005:0307b17": "瑞。百千年後與人看。(草堂清)",
    "X66n1297_005:0307b18": "[0307b18] 花葉聯芳信有期。飲光抗召劃分披。而今莫問當時",
    "X66n1297_005:0307b19": "事。路上行人口是&#x7891;。(正覺逸)",
    "X66n1297_005:0307b20": "[0307b20] 提起金襴。惹倒剎竿。步步蹋著。綠水青山。(旻古佛)",
    "X66n1297_005:0307b21": "[0307b21] 慶喜門前倒剎竿。金襴傳外有何傳。天然外道無師",
    "X66n1297_005:0307b22": "證。爭奈威音佛已前。(張無盡)",
    "X66n1297_005:0307b23": "[0307b23] 心心相照始相知。金色頭陀別是非。五里牌從郭外",
    "X66n1297_005:0307b24": "看。當人不肯怨他誰。(道場如)",
    "X66n1297_005:0307c01": "[0307c01] &#x7460;璃殿上付金襴。棣萼聯芳得二難。門外剎竿從放",
    "X66n1297_005:0307c02": "倒。免教南北問風旛。(上方益)",
    "X66n1297_005:0307c03": "[0307c03] 金襴傳外復何傳。報道門前倒剎竿。好笑蹋青人爛",
    "X66n1297_005:0307c04": "醉。滿川桃李自無言。(石[(工*几)/石]明)",
    "X66n1297_005:0307c05": "[0307c05] 怛薩阿竭二千年。密付親承盡浪傳。直至如今成露",
    "X66n1297_005:0307c06": "布。剎竿依舊倚門前。(大洪恩)",
    "X66n1297_005:0307c07": "[0307c07] 等閒饒舌話金襴。便與當頭倒剎竿。從此天倫轉無",
    "X66n1297_005:0307c08": "義。冷光猶自逼人寒。(瞎堂遠)",
    "X66n1297_005:0307c09": "[0307c09] 弟應兄呼畫不成。誰人肯向裡頭行。自從家破人亡",
    "X66n1297_005:0307c10": "後。直至如今事轉生。(月林觀)",
    "X66n1297_005:0307c11": "[0307c11] 翡翠羽毛。麒麟頭角。弟應兄呼。震動海嶽。路遠夜長",
    "X66n1297_005:0307c12": "休把火。倒&#x5374;門前剎竿著。(高原泉)",
    "X66n1297_005:0307c13": "[0307c13] 野店山橋逐馬蹄。行行桃李自成蹊。誰知古岸垂楊",
    "X66n1297_005:0307c14": "外。別有春風舞翠微。(尊道啟)",
    "X66n1297_005:0307c15": "三祖商那和修[0307c15] 問&#x6BF1;多尊者你年幾耶。曰我年十",
    "X66n1297_005:0307c16": "七。祖曰你身十七性十七耶。曰師髮已白為髮白",
    "X66n1297_005:0307c17": "耶心白耶。祖曰我但髮白非心白爾。曰我身十七",
    "X66n1297_005:0307c18": "非性十七也。",
    "X66n1297_005:0307c19": "[0307c19] 天童悟云。大小祖師話作兩橛。 江天銓云。三祖既",
    "X66n1297_005:0307c20": "善分析。&#x6BF1;多分析更善。若是我土祇好作座主奴子",
    "X66n1297_005:0307c21": "有分。",
    "X66n1297_005:0307c22": "[0307c22] 空林冷月。碧水&#x51C9;雲。清風巖下。一派秋聲。(厂阿[蠢-春+者])",
    "X66n1297_005:0307c23": "四祖優波&#x6BF1;多[0307c23] 因訪一老比丘尼。纔入門乃觸碎",
    "X66n1297_005:0307c24": "&#x9262;盂。尼曰。佛在世日。六&#x7FA3;比丘甚是麤行數。來我",
    "X66n1297_005:0308a01": "舍尚不如此。尊者紹祖位人得與麼麤行。祖默然。",
    "X66n1297_005:0308a02": "[0308a02] 汾陽昭代云。已知錯誤。 法林音云。在祖師尚然。況",
    "X66n1297_005:0308a03": "今時耶。遂大笑。",
    "X66n1297_005:0308a04": "五祖提多迦[0308a04] 因四祖問為身出家為心出家者。曰",
    "X66n1297_005:0308a05": "夫出家者無我我心。故即心不生滅。心不生滅即",
    "X66n1297_005:0308a06": "是常道。故諸佛亦常。心無形相其體亦爾。祖曰。汝",
    "X66n1297_005:0308a07": "當大悟自心明朗。於佛法中度恒沙眾。",
    "X66n1297_005:0308a08": "[0308a08] 芭蕉徹云。譬如琴瑟箜篌雖有妙音。若無妙指終不",
    "X66n1297_005:0308a09": "能發。",
    "X66n1297_005:0308a10": "七祖婆須密尊者[0308a10] 因佛陀難提索以論義。祖曰仁",
    "X66n1297_005:0308a11": "者論即不義。義即不論。若擬論義。終非義論。提知",
    "X66n1297_005:0308a12": "祖義勝。心即欽服。",
    "X66n1297_005:0308a13": "[0308a13] 三昧真云。者樣便稱義勝。東土人人可以做祖師。不",
    "X66n1297_005:0308a14": "知佛陀心欽服也未。 梅徹惺云。七祖雖不論義。未",
    "X66n1297_005:0308a15": "免搖動脣吻。難提深領欽服。也是向它人舌尖上討",
    "X66n1297_005:0308a16": "分曉。",
    "X66n1297_005:0308a17": "九祖伏馱密多[0308a17] 偈曰。父母非我親。誰是最親者。諸",
    "X66n1297_005:0308a18": "佛非我道。誰是最道者。",
    "X66n1297_005:0308a19": "[0308a19] 雲蓋本云。父母非我親。無有不親者。諸佛非我道。無",
    "X66n1297_005:0308a20": "有不道者。祖師得第一句。雲蓋得第二句。有人添得",
    "X66n1297_005:0308a21": "一句。許伊鼎足三分。 密菴傑云。父母非我親。眼裏",
    "X66n1297_005:0308a22": "絕纖塵。諸佛非我道。鐵眼銅睛&#x89B0;不破。汝言與心親。",
    "X66n1297_005:0308a23": "蚊子&#x9F69;鐵釘。汝行與道合。上下四維俱&#x530C;&#x5E00;。祇將此",
    "X66n1297_005:0308a24": "語報深恩。朵朵紅蓮火裏發。 伏龍長云。父母非我",
    "X66n1297_005:0308b01": "親。我亦非親者。諸佛非我道。道亦非我者。祖師也不",
    "X66n1297_005:0308b02": "得第一句。雲蓋也不得第二句。千巖碎身如微塵。何",
    "X66n1297_005:0308b03": "止頭破作七分。 慧雲廣云。父母非我親。者是最親",
    "X66n1297_005:0308b04": "者。諸佛非我道。者是最道者。祖師得上半句。東菴得",
    "X66n1297_005:0308b05": "下半句。還有道得完全句底麼。便喝。",
    "X66n1297_005:0308b06": "[0308b06] 見處孤危立處高。急如石火利如刀。到家問路家何",
    "X66n1297_005:0308b07": "在。掀倒棋盤脫布袍。(瞎堂遠)",
    "X66n1297_005:0308b08": "[0308b08] 半生足不履地。軒知蹋&#x5FA7;天涯。得個冬瓜印子。至今",
    "X66n1297_005:0308b09": "目瞪口呿。(松源岳)",
    "X66n1297_005:0308b10": "[0308b10] 父母非親親是誰。雙眸&#x70F1;&#x70F1;帶雙眉。含元殿上不相",
    "X66n1297_005:0308b11": "識。正是岷峨相見時。(石溪月)",
    "X66n1297_005:0308b12": "[0308b12] 父母非親誰最親。長江滾滾浪如銀。一帆高挂&#x70DF;波",
    "X66n1297_005:0308b13": "外。始信縱橫不是塵。([、/(、*、)]三圓)",
    "X66n1297_005:0308b14": "十祖&#x8107;尊者[0308b14] 問夜奢汝從何來。曰我心非往。祖曰",
    "X66n1297_005:0308b15": "汝住何所。曰我心非止。祖曰子不定耶。曰諸佛亦",
    "X66n1297_005:0308b16": "然。祖曰汝非諸佛。曰諸佛亦非。",
    "X66n1297_005:0308b17": "[0308b17] 翠巖芝云。祖師與童子一問一答。總欠會在。",
    "X66n1297_005:0308b18": "[0308b18] 打鼓弄琵琶。相逢兩會家。清風拂白月。地角接天涯。",
    "X66n1297_005:0308b19": "碎玉凝朝露。殘陽送晚霜。寒山逢拾得。拊掌笑嗄嗄。",
    "X66n1297_005:0308b20": "(南堂靜二)",
    "X66n1297_005:0308b21": "[0308b21] 諸佛亦非窮子腹肥。纔一頓飽忘百日饑。二十拄杖",
    "X66n1297_005:0308b22": "十分槌。免教辜負兩莖眉。",
    "X66n1297_005:0308b23": "[0308b23] 電捲星飛。珠回玉轉。打破面皮。赤心片片。(瞎堂遠)",
    "X66n1297_005:0308b24": "十一祖富那夜奢[0308b24] 因馬鳴大士問我欲識佛何者",
    "X66n1297_005:0308c01": "即是。祖曰。汝欲識佛。不識者是。曰。佛既不識。焉知",
    "X66n1297_005:0308c02": "是乎。祖曰。既不識佛。焉知不是。曰此是鋸義。祖曰",
    "X66n1297_005:0308c03": "彼是木義。祖復曰鋸義者何。曰與師平出。&#x5374;問木",
    "X66n1297_005:0308c04": "義者何。祖曰汝被我解。士豁然省悟。",
    "X66n1297_005:0308c05": "[0308c05] 岸麟駿云。往復所言現大機用。 四航海云。當時大",
    "X66n1297_005:0308c06": "士若問崇福我欲識佛。即掩住伊口。令它向未開口",
    "X66n1297_005:0308c07": "處會取。免得在鋸義木義中作活計。",
    "X66n1297_005:0308c08": "十二祖馬鳴大士[0308c08] 因一外道索祖論義。集國王大",
    "X66n1297_005:0308c09": "臣人民。祖問汝義以何為宗。外曰凡有言說我皆",
    "X66n1297_005:0308c10": "能破。祖乃指國王曰。當今國土康寧大王長壽。請",
    "X66n1297_005:0308c11": "汝破。外道屈伏。",
    "X66n1297_005:0308c12": "[0308c12] 法林音云。破也。",
    "X66n1297_005:0308c13": "[0308c13] 六師不正起干戈。自謂無能奈我何。七十六宗令結",
    "X66n1297_005:0308c14": "舌。不消一曲太平歌。(本覺一)",
    "X66n1297_005:0308c15": "十四祖龍樹大士[0308c15] 見提婆來。先令侍者將一&#x76CC;水",
    "X66n1297_005:0308c16": "致面前。婆見乃取一鍼投之。祖大喜。",
    "X66n1297_005:0308c17": "[0308c17] 龍猛盂中水。提婆毳上鍼。人人爭得失。個個話浮沉。",
    "X66n1297_005:0308c18": "不&#x89A9;雲中鴈。焉知沙塞深。農人移片磉。磉下獲黃金。",
    "X66n1297_005:0308c19": "(瑯琊覺)",
    "X66n1297_005:0308c20": "[0308c20] 漏傳長樂未央靜。月瀉甘泉太液秋。夜半樂聲回步",
    "X66n1297_005:0308c21": "輦。喚回三十六宮愁。(心聞賁)",
    "X66n1297_005:0308c22": "[0308c22] 師資意契芥投鍼。邠鐵下水一般沉。兩岸桃花無覓",
    "X66n1297_005:0308c23": "處。泊舟原是渡江人。(南菴依)",
    "X66n1297_005:0308c24": "十七祖僧伽難提[0308c24] 因聞風吹殿鈴聲問伽耶曰。鈴",
    "X66n1297_005:0309a01": "鳴耶風鳴耶。伽曰。非風鈴鳴。我心鳴耳。祖曰心復",
    "X66n1297_005:0309a02": "誰乎。曰俱寂靜故。祖曰善哉繼吾道者非子而誰。",
    "X66n1297_005:0309a03": "[0309a03] 芭蕉□云。尊者大似憐兒不覺醜。 護國嶽云。伽耶",
    "X66n1297_005:0309a04": "認魚目作明珠。僧祖將燕石為美玉。仔細檢點將來。",
    "X66n1297_005:0309a05": "好與一阬埋&#x5374;。何故。屈原若不逢漁父。千古誰能論",
    "X66n1297_005:0309a06": "獨醒。",
    "X66n1297_005:0309a07": "二十三祖鶴勒那尊者[0309a07] 因師子尊者問。我欲求道",
    "X66n1297_005:0309a08": "當何用心。祖曰汝欲求道無所用心。曰既無用心",
    "X66n1297_005:0309a09": "誰作佛事。祖曰你若有用即非功德。你若無作即",
    "X66n1297_005:0309a10": "是佛事。",
    "X66n1297_005:0309a11": "[0309a11] 江天銓云。如今一等閉目藏睛。斷昏沉。止妄想。以無",
    "X66n1297_005:0309a12": "作為佛事者比比皆是。是皆祖師之罪人也。我者裏",
    "X66n1297_005:0309a13": "灌蔬作菜種田博飯。每日只在者裏用心。若要求道。",
    "X66n1297_005:0309a14": "一棒打折你驢腰。",
    "X66n1297_005:0309a15": "二十四祖師子尊者[0309a15] 因月氏國王聞其有道乃越",
    "X66n1297_005:0309a16": "國往見之。祖曰。大王來時好道。去時亦如來時。",
    "X66n1297_005:0309a17": "[0309a17] 中峰本云。飯裏沙。泥裏刺。彷彿不同。依俙相似。大王",
    "X66n1297_005:0309a18": "來時好道。去時亦如來時。尊者黃金鑄面皮。",
    "X66n1297_005:0309a19": "[0309a19] 至簡至易。最尊最貴。往還千聖頂[寧*頁]頭。世出世間不",
    "X66n1297_005:0309a20": "思議。彈指圓成八萬門。一超直入如來地。(圓悟勤)",
    "X66n1297_005:0309a21": "[0309a21] 師子因罽賓國王秉劍問師得蘊空否。祖曰已得",
    "X66n1297_005:0309a22": "蘊空。曰離生死否。祖曰已離生死。曰就師乞頭得",
    "X66n1297_005:0309a23": "否。祖曰身非我有豈況於頭。王便斬之。白乳涌高",
    "X66n1297_005:0309a24": "數丈。王臂自落。",
    "X66n1297_005:0309b01": "[0309b01] 玄沙備云。大小尊者頭也不解作得主。天童華云。隨",
    "X66n1297_005:0309b02": "氀[叟*毛]漢。 玄覺遂云。且道斬著斬不著。童云。將蝦釣",
    "X66n1297_005:0309b03": "&#x9F08;。 汾陽昭云。知師不吝。童云。將錯就錯。 雪竇顯",
    "X66n1297_005:0309b04": "云。作家君王天然有在。童云。提水放火。 翠巖芝云。",
    "X66n1297_005:0309b05": "當時祖引頸王舉劍。與麼時有人諫得住麼。至今無",
    "X66n1297_005:0309b06": "人斷得此公案。如今衲僧作麼生斷。童云。莫要說夢。",
    "X66n1297_005:0309b07": " 芭蕉徹云。賣寶撞著瞎波斯。童云。誣人之罪。 瑯",
    "X66n1297_005:0309b08": "琊覺云。罽賓好一口劍。爭奈劍上無眼。尊者好個師",
    "X66n1297_005:0309b09": "子。且不解返躑。童云。賊過後張弓。童總云。者一隊漢",
    "X66n1297_005:0309b10": "被山僧劋絕了也。還見師子尊者麼。拈拄杖卓一下。",
    "X66n1297_005:0309b11": " 黃龍新云。黃龍要問雪竇。既是作家君王。因甚臂",
    "X66n1297_005:0309b12": "落。徑山杲云。孟八郎漢又與麼去。 天寧琦云。似則",
    "X66n1297_005:0309b13": "也似。是則未是。 古南門云。雪竇祇解歸德於君。不",
    "X66n1297_005:0309b14": "善承休於祖。有人辨得國王尊者。白頭如新。傾蓋如",
    "X66n1297_005:0309b15": "故。",
    "X66n1297_005:0309b16": "[0309b16] 楊子江頭楊柳春。楊花愁殺渡頭人。一聲&#x7F97;笛離亭",
    "X66n1297_005:0309b17": "晚。君向瀟湘我向秦。(龍門遠)",
    "X66n1297_005:0309b18": "[0309b18] 得人一牛。還人一馬。有往有來。可知禮也。(佛性泰)",
    "X66n1297_005:0309b19": "[0309b19] 船子下揚州。浮萍逐水流。一聲河滿子。千古動悲愁。",
    "X66n1297_005:0309b20": "(鼓山珪)",
    "X66n1297_005:0309b21": "[0309b21] 吹毛劍舉乾坤黑。臂墮山河掩日光。趯起須彌頭倒",
    "X66n1297_005:0309b22": "卓。方知兩兩不成雙。(湛堂深)",
    "X66n1297_005:0309b23": "[0309b23] 尊者何曾得蘊空。罽賓徒自斬春風。桃花雨後亂零",
    "X66n1297_005:0309b24": "落。染得一溪流水紅。(咦菴鑑)",
    "X66n1297_005:0309c01": "[0309c01] 口念木瓜醫&#x811A;氣。紙畫鍾馗驅鬼崇。一生若解和羅",
    "X66n1297_005:0309c02": "槌。日日喫酒日日醉。(&#x61F6;菴樞)",
    "X66n1297_005:0309c03": "[0309c03] 師子頭落。罽賓臂折。各人眼底有西施。誰家甕裏無",
    "X66n1297_005:0309c04": "明月。(朴翁銛)",
    "X66n1297_005:0309c05": "[0309c05] 遇著山中人。便說山中話。六月賣松風。人間恐無價。",
    "X66n1297_005:0309c06": "(孤峰深)",
    "X66n1297_005:0309c07": "[0309c07] 劍下十分真。難藏獨露身。江流石不轉。徒有蘊空名。",
    "X66n1297_005:0309c08": "(北&#x78F5;簡)",
    "X66n1297_005:0309c09": "[0309c09] 夢中要渡深溪水。伎倆多般進不能。驀地覺來伎倆",
    "X66n1297_005:0309c10": "盡。&#x7240;頭山月已三更。(石菴玿)",
    "X66n1297_005:0309c11": "[0309c11] 蘊空誰見法中王。覿體何曾礙劍光。古廟藤蘿穿戶",
    "X66n1297_005:0309c12": "牖。斷&#x7891;風雨碎文章。(雪菴瑾)",
    "X66n1297_005:0309c13": "[0309c13] 夜闌天際墮金盆。膝上焦桐調轉新。易水悲風輕按",
    "X66n1297_005:0309c14": "指。鸞膠難續斷腸人。(虛堂愚)",
    "X66n1297_005:0309c15": "[0309c15] 上大人。丘乙己。陌上相逢論詩禮。三百篇中意若何。",
    "X66n1297_005:0309c16": "仲尼一言備之矣。江南三月鷓鴣聲。有堪聽有不堪",
    "X66n1297_005:0309c17": "聽。(山茨際)",
    "X66n1297_005:0309c18": "[0309c18] 拾得羊。打得狼。柴頭更遇孟八郎。劍入太湖成龍去。",
    "X66n1297_005:0309c19": "空遺星斗煥文章。(玉笈乾)",
    "X66n1297_005:0309c20": "二十五祖婆舍斯多[0309c20] 因與外道無我尊論義。外道",
    "X66n1297_005:0309c21": "曰請師默論不假言說。祖曰不假言說孰知勝負。",
    "X66n1297_005:0309c22": "曰但取其義。祖曰汝以何為義。曰無心為義。祖曰",
    "X66n1297_005:0309c23": "汝既無心安得義乎。曰我說無心當名非義。祖曰",
    "X66n1297_005:0309c24": "我說非心當義非名。曰當義非名誰能辯義。祖曰",
    "X66n1297_005:0310a01": "汝名非義此名何名。曰為辯非義是名無名。祖曰。",
    "X66n1297_005:0310a02": "名既非名義亦非義。辯者是誰當辯何物。如是五",
    "X66n1297_005:0310a03": "十九番。外道乃伏。",
    "X66n1297_005:0310a04": "[0310a04] 芭蕉清云。譬如象馬加諸楚毒。至於徹骨方乃調伏。",
    "X66n1297_005:0310a05": " 太陽玄云。蚌鷸相持死在漁人之手。又云。何用繁",
    "X66n1297_005:0310a06": "言。 徑山杲云。婆舍斯多何用忉怛。當時若見他道",
    "X66n1297_005:0310a07": "請師默論。不假言說便云義墮也。即今莫有與妙喜",
    "X66n1297_005:0310a08": "默論者麼。或有個出來道墮也。我也知你向鬼窟裏",
    "X66n1297_005:0310a09": "作活計。",
    "X66n1297_005:0310a10": "二十七祖般若多羅[0310a10] 因東印土國王請齋次。王曰。",
    "X66n1297_005:0310a11": "諸人盡轉經。師為甚麼不轉。祖曰。貧道出息不涉",
    "X66n1297_005:0310a12": "眾緣。入息不居陰界。常轉如是經。百千萬億卷。",
    "X66n1297_005:0310a13": "[0310a13] 汾陽昭代云。&#x5374;勞尊者心力。 大溈智云。還見二十",
    "X66n1297_005:0310a14": "七祖看經麼。行時&#x811A;跟不著地。坐時心識似風飄。",
    "X66n1297_005:0310a15": " 報恩秀云。者老漢無大人相。把葫蘆馬杓翻騰一上。",
    "X66n1297_005:0310a16": "當時好與掀倒。打斷葛藤。 博山來云。險處錐。穩處",
    "X66n1297_005:0310a17": "劄。國主探端。灑不溼。釘不入。尊者機辨。如是經還轉",
    "X66n1297_005:0310a18": "也未。待你&#x811A;跟下線斷。始知信受奉行。",
    "X66n1297_005:0310a19": "[0310a19] 秋高月色連雲白。澹泊禪心滋味長。歷歷分明今古",
    "X66n1297_005:0310a20": "意。何須特地更商量。(大溈心)",
    "X66n1297_005:0310a21": "[0310a21] 靈犀翫月璨含輝。木馬遊春駿不羈。眉底一雙寒碧",
    "X66n1297_005:0310a22": "眼。看經那得透牛皮。明白心。超曠劫。英雄力。破重圍。",
    "X66n1297_005:0310a23": "妙圓樞口轉靈機。寒山忘&#x5374;來時路。拾得相將攜手",
    "X66n1297_005:0310a24": "歸。(天童覺)",
    "X66n1297_005:0310b01": "[0310b01] 入息未嘗居蘊界。出息何曾涉萬緣。一聲漁笛離南",
    "X66n1297_005:0310b02": "浦。依舊蘆花深處眠。(&#x61F6;菴需)",
    "X66n1297_005:0310b03": "[0310b03] 不是塵泥難混跡。尾巴露出要人看。長松坡下遂成",
    "X66n1297_005:0310b04": "隊。時把劫空田地翻。(木菴標)",
    "X66n1297_005:0310b05": "[0310b05] 五原春色舊來遲。二月&#x57C0;楊未挂絲。即今河畔冰開",
    "X66n1297_005:0310b06": "日。正是長安花落時。(道宗基)",
    "X66n1297_005:0310b07": "[0310b07] 般若行路次。有人問汝行何急。祖曰汝行何漫。又",
    "X66n1297_005:0310b08": "問汝姓甚麼。祖曰與汝同姓。或凡或聖。人莫能測。",
    "X66n1297_005:0310b09": "[0310b09] 芭蕉徹云。匹上不足匹下有餘。 天童悟云。大小祖",
    "X66n1297_005:0310b10": "師被路人換&#x5374;眼睛。 古林如云。可怪尊者大路不",
    "X66n1297_005:0310b11": "行。&#x5374;向草窠裏輥。",
    "X66n1297_005:0310b12": "[0310b12] 般若告菩提達磨。如來以大法眼付大迦葉。如是",
    "X66n1297_005:0310b13": "展轉乃至於我。我今囑汝。聽吾偈曰。心地生諸種。",
    "X66n1297_005:0310b14": "因事復生理。果滿菩提圓。華開世界起。",
    "X66n1297_005:0310b15": "[0310b15] 蒼天更添怨苦。蹋爛西天東土。盡未來際英靈。遭它",
    "X66n1297_005:0310b16": "一網打破。(默菴慧)"
}