{
    "X18n0338_013:0556a24": "維摩羅詰經文疏卷第十三(弟子品之三)",
    "X18n0338_013:0556b01": "[0556b01] 佛告須菩提汝行詣維摩詰問疾。",
    "X18n0338_013:0556b02": "[0556b02] 此是第四次命須菩提問疾也文亦有二一佛命",
    "X18n0338_013:0556b03": "問疾二須菩提奉辭不堪所以如來次命須菩提",
    "X18n0338_013:0556b04": "問疾者以其聲聞弟子中解空第一須菩提此番",
    "X18n0338_013:0556b05": "云善吉亦云善業亦云空生言善吉者其生之日",
    "X18n0338_013:0556b06": "家室皆空父母驚異請問相師占云此是吉相因",
    "X18n0338_013:0556b07": "為立名名善吉也又名善業者此人稟性慈善不",
    "X18n0338_013:0556b08": "與物諍此由宿因故名善業其出家見空得道兼",
    "X18n0338_013:0556b09": "脩慈心因得無諍三昧是以常能將護物心也亦",
    "X18n0338_013:0556b10": "名空生者只以生時家宅皆空因此名為空生也",
    "X18n0338_013:0556b11": "生時家宅皆空即是表其長成解空之相也故值",
    "X18n0338_013:0556b12": "佛出家不樂有為雖聞佛從忉利天下不往迎佛",
    "X18n0338_013:0556b13": "但端坐石室念諸人物四眾皆當無常歸空因觀",
    "X18n0338_013:0556b14": "無常入空得成羅漢從此解脫數而學與空相符",
    "X18n0338_013:0556b15": "即是空解脫門故於諸聲聞中解空第一也理而",
    "X18n0338_013:0556b16": "為論善吉欲輔如來弘半滿空解脫入道之教門",
    "X18n0338_013:0556b17": "故先以四枯解脫門引物入道次欲顯四榮空解",
    "X18n0338_013:0556b18": "脫門示受淨名呵折令諸四眾鄙小慕大今佛命",
    "X18n0338_013:0556b19": "問疾者須菩提若述昔被彈即重顯發四榮空解",
    "X18n0338_013:0556b20": "脫無諍三昧之教成前五種利益之義。",
    "X18n0338_013:0556b21": "[0556b21] 須菩提白佛言世尊我不堪任詣彼問疾。",
    "X18n0338_013:0556b22": "[0556b22] 此是第二須菩提奉辭不堪文有四意一正奉辭",
    "X18n0338_013:0556b23": "不堪二述不堪之由三正明不堪之事四結成不",
    "X18n0338_013:0556b24": "堪一奉辭不堪者良以往昔詣其門乞食被彈無",
    "X18n0338_013:0556c01": "答豈堪傳如來旨詣彼問疾也。",
    "X18n0338_013:0556c02": "[0556c02] 所以者何憶念我昔入其舍從乞食。",
    "X18n0338_013:0556c03": "[0556c03] 此是第二述不堪之由由詣其門乞食致被彈呵",
    "X18n0338_013:0556c04": "也所以須菩提詣淨名家而乞食者解者有二義",
    "X18n0338_013:0556c05": "一為捨貧從富淨名即是富家之上也二為自恃",
    "X18n0338_013:0556c06": "解空心不畏難一明須菩提所以捨貧從富者亦",
    "X18n0338_013:0556c07": "有二意一為化佗二為自行一化佗者貧人困乏",
    "X18n0338_013:0556c08": "自憂及眷屬不活若從其乞恐增愁苦慈心無諍",
    "X18n0338_013:0556c09": "將護彼意故不從乞也富家幸豐乞不損彼此無",
    "X18n0338_013:0556c10": "惱佗化之失又解貧者弊於乏易為開化遇緣即",
    "X18n0338_013:0556c11": "度不足苦憂富者益貪憍逸難化自非因乞數往",
    "X18n0338_013:0556c12": "無以善言開曉此與迦葉互有所見迦葉從貧慈",
    "X18n0338_013:0556c13": "悲不普善吉從富無諍亦偏俱不等也二明為自",
    "X18n0338_013:0556c14": "行者善吉行空三昧不以富家門重深難求為妨",
    "X18n0338_013:0556c15": "若致富人上供空無分別未足動習故捨貧從富",
    "X18n0338_013:0556c16": "以於觀行無妨也二明須菩提自恃解空心無所",
    "X18n0338_013:0556c17": "畏者淨名無方之辯見者無不被折故諸聲聞菩",
    "X18n0338_013:0556c18": "薩莫敢闚其門也善吉思量其存有者則可呵折",
    "X18n0338_013:0556c19": "空無所有何所彈呵善吉自恃解空心無畏難故",
    "X18n0338_013:0556c20": "詣其門從乞食也遂致淨名彈呵苦加折挫乃茫",
    "X18n0338_013:0556c21": "然置&#x9262;失念欲去不堪之事在於此。",
    "X18n0338_013:0556c22": "[0556c22] 時維摩詰取我&#x9262;盛滿飯。",
    "X18n0338_013:0556c23": "[0556c23] 此是第三正述被彈之事文有五意一先取&#x9262;盛",
    "X18n0338_013:0556c24": "滿飯二正述呵彈三善吉欲置&#x9262;去四淨名安慰",
    "X18n0338_013:0557a01": "五聞者悟道第一先取&#x9262;盛滿飯者若依事解施",
    "X18n0338_013:0557a02": "主之宜若不與飯而呵似有&#x6061;惜今與飯而呵是",
    "X18n0338_013:0557a03": "表施主心無&#x6061;惜但乞者心非愍而須教示之也",
    "X18n0338_013:0557a04": "此或以事表理善吉持空&#x9262;而往表聲聞但見於",
    "X18n0338_013:0557a05": "空大士用妙有彈呵示不空也故大涅槃經云聲",
    "X18n0338_013:0557a06": "聞之人但見於空不見不空菩薩能見於空及見",
    "X18n0338_013:0557a07": "不空也今將欲呵其滯空示以不空故取&#x9262;盛滿",
    "X18n0338_013:0557a08": "飯與之或表斯意也。",
    "X18n0338_013:0557a09": "[0557a09] 謂我言唯須菩提若能於食等者諸法亦等諸法等",
    "X18n0338_013:0557a10": "者於食亦等如是行乞乃可取食。",
    "X18n0338_013:0557a11": "[0557a11] 此是第二正述被彈之事大意有二問一問若是",
    "X18n0338_013:0557a12": "敬田乃可取食二問若是悲田乃可取食初約敬",
    "X18n0338_013:0557a13": "田為問多約通圓兩教門後約悲田為問多約別",
    "X18n0338_013:0557a14": "圓兩教門也所以大士作此二問者非為惜食但",
    "X18n0338_013:0557a15": "善吉自謂羅漢應供作福想來乞故須問其真偽",
    "X18n0338_013:0557a16": "善吉若是聖人即是敬田應作敬田而受若非敬",
    "X18n0338_013:0557a17": "田不可謬作敬田而受即須愜同凡夫外道作悲",
    "X18n0338_013:0557a18": "田取也善吉既不測問旨淵玄正言是聖敬田而",
    "X18n0338_013:0557a19": "取所問聖法一皆不知正言是凡夫悲田而取情",
    "X18n0338_013:0557a20": "所不愜何容無學羅漢一旦頓同外道天魔逡巡",
    "X18n0338_013:0557a21": "兩楹既不定知是聖人豈得敬田取飯又不愜頓",
    "X18n0338_013:0557a22": "同凡夫外道豈容悲田取食進退不可便棄&#x9262;欲",
    "X18n0338_013:0557a23": "去淨名彈呵正意在此也今第一約敬田問為二",
    "X18n0338_013:0557a24": "一問知聖法不二問是聖人不初問善吉知聖法",
    "X18n0338_013:0557b01": "不若知乃可取食法能成人故先約法問也經言",
    "X18n0338_013:0557b02": "若能於食等者於法亦等諸法等者於食亦等乃",
    "X18n0338_013:0557b03": "可取食此即是問知聖法不義推即有二意一者",
    "X18n0338_013:0557b04": "約事問二者約理問一約事問者若知聖法事中",
    "X18n0338_013:0557b05": "於食等者事法亦等是則行乞化佗自行慈悲平",
    "X18n0338_013:0557b06": "等不應捨貧從富如前所明化佗自行不等也正",
    "X18n0338_013:0557b07": "以善吉觀貧富之食不等故慈悲觀行之法皆悉",
    "X18n0338_013:0557b08": "不等是為於食不等於法不等既慈悲觀行之不",
    "X18n0338_013:0557b09": "等故捨貧從富乞食亦不等是則於法不等於食",
    "X18n0338_013:0557b10": "不等也若不等云何取食也今菩薩觀貧富食等",
    "X18n0338_013:0557b11": "故慈悲觀行化佗自行之法亦等只以慈悲化佗",
    "X18n0338_013:0557b12": "自行法等於食亦等故不捨貧而從富乞乃可取",
    "X18n0338_013:0557b13": "食也復次若善古謂有可破空不可破心無畏難",
    "X18n0338_013:0557b14": "而來乞者則有空不等即是於法不等法既不等",
    "X18n0338_013:0557b15": "故輒來詣門求食食亦不等也今菩薩不爾有若",
    "X18n0338_013:0557b16": "可破空亦可破空若不可破有亦不可破是則有",
    "X18n0338_013:0557b17": "空法等以法等故於食亦等於食等故即不如善",
    "X18n0338_013:0557b18": "吉恃空無畏因食欲有諍論之心若有諍論之心",
    "X18n0338_013:0557b19": "何名無諍三昧善吉若能如菩薩有空平等於食",
    "X18n0338_013:0557b20": "得無諍心即是能知聖法可謂敬田乃可取食也",
    "X18n0338_013:0557b21": "脩觀行者若能如淨名所說者即知真乞士也二",
    "X18n0338_013:0557b22": "明約理者如大品經云一切法趣味是趣不過味",
    "X18n0338_013:0557b23": "尚不可得云何當有趣非趣今言一切法趣味味",
    "X18n0338_013:0557b24": "即是食當知食即是不思議法界以食中含受一",
    "X18n0338_013:0557c01": "切法一切法不出食法界也食若是有一切法是",
    "X18n0338_013:0557c02": "有若食是無一切法皆是無今食不可得故尚不",
    "X18n0338_013:0557c03": "見有云何當有趣尚不見是無云何當有非趣若",
    "X18n0338_013:0557c04": "觀食不見趣非趣即是中道三昧名真法喜禪悅",
    "X18n0338_013:0557c05": "之食而能通達趣非趣法中雙照二諦得三諦三",
    "X18n0338_013:0557c06": "昧法喜禪悅之食是名食等諸法亦等者一切諸",
    "X18n0338_013:0557c07": "法趣陰入界乃至一切種智陰入界一切種智不",
    "X18n0338_013:0557c08": "可得故云何當有趣非趣而宛然具足趣非趣者",
    "X18n0338_013:0557c09": "則一切諸法皆有三諦之理如智度論明一剎那",
    "X18n0338_013:0557c10": "三相之喻也是為諸法亦等若見食法性不異諸",
    "X18n0338_013:0557c11": "法法性即是於食等者諸法亦等也又經言諸法",
    "X18n0338_013:0557c12": "等者於食亦等陰入界乃至一切種智諸法皆不",
    "X18n0338_013:0557c13": "可得而三諦之理宛然是則諸法等也於食亦等",
    "X18n0338_013:0557c14": "者若通達一切諸法不思議三諦之理即是食不",
    "X18n0338_013:0557c15": "思議三諦之理諸法不思議三諦之理等食不思",
    "X18n0338_013:0557c16": "議之理亦等若能如是知者即是能知聖法即是",
    "X18n0338_013:0557c17": "敬田乃可取食善吉既不能如是知聖法即非敬",
    "X18n0338_013:0557c18": "田何得捨貧從富而欲取食耶自此以去多即是",
    "X18n0338_013:0557c19": "觀心明義不別作觀心解也。",
    "X18n0338_013:0557c20": "[0557c20] 若須菩提不斷婬怒癡亦不與俱。",
    "X18n0338_013:0557c21": "[0557c21] 此是二問善吉是聖人不若是聖人應證聖法即",
    "X18n0338_013:0557c22": "是敬田可作敬田而取又若非聖人豈得謬作應",
    "X18n0338_013:0557c23": "供而受所以淨名作此問者善吉當是生念我雖",
    "X18n0338_013:0557c24": "不知大乘不思議聖法何妨見四諦理是得果聖",
    "X18n0338_013:0558a01": "人若是聖人即是應供敬田取食當有何罪也故",
    "X18n0338_013:0558a02": "淨名約四諦覈問若善吉意謂見四諦得果是聖",
    "X18n0338_013:0558a03": "人者今一一歷四諦問若實是見四諦可許是得",
    "X18n0338_013:0558a04": "果是聖人敬田若遂不識四諦那得妄執是見四",
    "X18n0338_013:0558a05": "諦得果是聖人敬田既非敬田而欲作敬田取食",
    "X18n0338_013:0558a06": "也就此經文即有三意一別歷四諦檢問二總約",
    "X18n0338_013:0558a07": "四諦疊釋三結破一明別約四諦問文即有四一",
    "X18n0338_013:0558a08": "約集諦問二約苦諦問三約道諦問四約滅諦問",
    "X18n0338_013:0558a09": "若經論舊明四諦約說法為次第者果前因後故",
    "X18n0338_013:0558a10": "云苦集滅道欲令厭苦斷集慕滅脩道今此經文",
    "X18n0338_013:0558a11": "正從因果為次第故約集苦道滅一一覈問也經",
    "X18n0338_013:0558a12": "言若須菩提不斷婬怒癡亦不與俱者是將摩訶",
    "X18n0338_013:0558a13": "衍無作集諦檢問善吉破見有作集諦也若是凡",
    "X18n0338_013:0558a14": "夫不斷婬怒癡三毒與心俱生與心俱滅即是俱",
    "X18n0338_013:0558a15": "也若聲聞人集應斷決須斷婬怒癡三界見思三",
    "X18n0338_013:0558a16": "毒盡也無有知集而不斷者此則斷而不俱也今",
    "X18n0338_013:0558a17": "菩薩觀無作集諦婬怒癡性猶如&#x8657;空故不斷亦",
    "X18n0338_013:0558a18": "不為所染也不同凡夫不斷而俱亦不同二乘斷",
    "X18n0338_013:0558a19": "而不俱菩薩用佛慧觀三毒性即是中道佛性通",
    "X18n0338_013:0558a20": "達婬怒癡性見一切佛法即見無作集諦也故諸",
    "X18n0338_013:0558a21": "法無行經云貪欲即是道恚癡亦復然如是三法",
    "X18n0338_013:0558a22": "中具足一切諸佛法也即是圓教所明無作集諦",
    "X18n0338_013:0558a23": "能如是見集諦者可是見諦得果即是聖人應供",
    "X18n0338_013:0558a24": "敬田乃可取食若不如是不名敬田不得取食。",
    "X18n0338_013:0558b01": "[0558b01] 不壞於身而隨一相不滅癡愛起於明脫以五逆相",
    "X18n0338_013:0558b02": "而得解脫亦不解不縛。",
    "X18n0338_013:0558b03": "[0558b03] 此三番經文即是次歷別問苦道滅三諦也二乘",
    "X18n0338_013:0558b04": "觀有作苦諦壞身檢析推求假名實法一一破析",
    "X18n0338_013:0558b05": "從麤至細方見苦理名為見諦今明菩薩觀無作",
    "X18n0338_013:0558b06": "苦諦即是體身即實相如見鏡像不須分析方空",
    "X18n0338_013:0558b07": "是不壞於身而隨一相通教明是隨偏真實相此",
    "X18n0338_013:0558b08": "非無作苦諦若圓教明身即是隨圓真實相實相",
    "X18n0338_013:0558b09": "即是法身故此經下文云觀身實相觀佛亦然見",
    "X18n0338_013:0558b10": "於一相不同凡夫不壞於身不同二乘也若觀無",
    "X18n0338_013:0558b11": "作之苦見一實諦&#x8657;空佛性中道法身名為見諦",
    "X18n0338_013:0558b12": "即聖人是真敬田善吉若不如此觀身苦諦不壞",
    "X18n0338_013:0558b13": "於身而隨一相即不知苦不名聖人非敬田也經",
    "X18n0338_013:0558b14": "言不滅癡愛起於明脫即是別問善吉道諦若二",
    "X18n0338_013:0558b15": "乘人除八邪入八正起於三明八解脫此滅癡愛",
    "X18n0338_013:0558b16": "起明脫明脫即是有作道諦菩薩不如此修無作",
    "X18n0338_013:0558b17": "道諦只一切眾生即菩提相八邪之性即是八解",
    "X18n0338_013:0558b18": "不須捨而方入若斷癡愛明脫起者非修無作道",
    "X18n0338_013:0558b19": "諦也菩薩以佛慧觀正道之性非明非闇而能雙",
    "X18n0338_013:0558b20": "遊明闇明闇不相妨顯出無上佛道是行於非道",
    "X18n0338_013:0558b21": "通達佛道也故不斷癡愛而起於明脫明對癡脫",
    "X18n0338_013:0558b22": "對愛也故思益云以不二相觀道名道聖諦若能",
    "X18n0338_013:0558b23": "如是是為修道聖諦即是聖人即是敬田善吉不",
    "X18n0338_013:0558b24": "能如此非聖人非敬田也經言以五逆相而得解",
    "X18n0338_013:0558c01": "脫此是別約滅諦問善吉若二乘人子縛斷名有",
    "X18n0338_013:0558c02": "餘解脫果縛盡名無餘解脫解脫者即是滅諦涅",
    "X18n0338_013:0558c03": "槃之異名也聲聞經明五逆之人尚不得出家受",
    "X18n0338_013:0558c04": "戒豈得說此為解脫滅諦涅槃也摩訶衍圓教明",
    "X18n0338_013:0558c05": "菩薩則不如此若能通達五逆實相即是滅諦此",
    "X18n0338_013:0558c06": "經下文云一切眾生即大涅槃不可復滅思益云",
    "X18n0338_013:0558c07": "法本不生今則無滅是滅聖諦義也是則五逆實",
    "X18n0338_013:0558c08": "相即是滅諦也故大通方廣經云乃至五無間皆",
    "X18n0338_013:0558c09": "生解脫相逆是縛之劇者此之逆相本自不生今",
    "X18n0338_013:0558c10": "則無滅尚即是滅諦解脫況一切非是滅諦解脫",
    "X18n0338_013:0558c11": "也如調達造逆入阿鼻地獄如三禪樂常自寂滅",
    "X18n0338_013:0558c12": "即大涅槃以五逆相故不同二乘而得解脫不同",
    "X18n0338_013:0558c13": "凡夫若能如是見無作滅諦相是真聖人無上敬",
    "X18n0338_013:0558c14": "田善吉不能如是見於滅諦何謂聖人非敬田也。",
    "X18n0338_013:0558c15": "[0558c15] 不見四諦非不見諦非得果非凡夫非離凡夫法非",
    "X18n0338_013:0558c16": "聖人非不聖人。",
    "X18n0338_013:0558c17": "[0558c17] 二明總疊釋前一一用無作四諦覈問善吉不曉",
    "X18n0338_013:0558c18": "今淨名重為疊釋也經云不見四諦非不見諦今",
    "X18n0338_013:0558c19": "約三義通釋一雙非解二去取解三約四不可說",
    "X18n0338_013:0558c20": "解一雙非解者經言不見四諦即是非有非不見",
    "X18n0338_013:0558c21": "諦即是非無所以淨名作此疊釋者善吉自謂見",
    "X18n0338_013:0558c22": "有作四諦得聲聞道果淨名上來一一歷別示其",
    "X18n0338_013:0558c23": "無作四聖諦奪其有作四聖諦即無復有作四聖",
    "X18n0338_013:0558c24": "諦理之可見故言不見四諦也若言不見有作四",
    "X18n0338_013:0559a01": "諦即無四諦之可見者上來一一別說無作四聖",
    "X18n0338_013:0559a02": "諦若不見四諦何得有此之說也故言非不見諦",
    "X18n0338_013:0559a03": "也又解不見四諦不同二乘見有作四諦非不見",
    "X18n0338_013:0559a04": "諦不同凡夫不見四諦理也所以者何若言不見",
    "X18n0338_013:0559a05": "四諦與凡夫何異者今言非不見諦豈得與凡同",
    "X18n0338_013:0559a06": "也二約去取解者四教明四種四諦去一取三也",
    "X18n0338_013:0559a07": "去一者經言不見四諦即是不見三藏教所明生",
    "X18n0338_013:0559a08": "滅四諦也取三者經言非不見諦非不見摩訶衍",
    "X18n0338_013:0559a09": "教所明無生無量無作等四諦也此如中論明外",
    "X18n0338_013:0559a10": "人過論主若破一切法者即無四諦四沙門果是",
    "X18n0338_013:0559a11": "大可畏論主反質答云若如汝所計有即破四諦",
    "X18n0338_013:0559a12": "四沙門果今雖破一切法四諦四沙門果宛然有",
    "X18n0338_013:0559a13": "也破一切法即破生滅四諦宛然有四諦有摩訶",
    "X18n0338_013:0559a14": "衍所明三種四諦也是義正與此文相符在玄已",
    "X18n0338_013:0559a15": "具分別今不重明三約四不可說解者大涅槃明",
    "X18n0338_013:0559a16": "四不可說即是四種四諦之理不可說也有因緣",
    "X18n0338_013:0559a17": "故亦可得說者用四悉檀赴緣而說也不見四諦",
    "X18n0338_013:0559a18": "者四種四諦理皆畢竟無所有不可見不可說故",
    "X18n0338_013:0559a19": "言不見四諦雖不可見而五眼見不可說而四教",
    "X18n0338_013:0559a20": "說故言非不見諦也即是不見相而見不可說而",
    "X18n0338_013:0559a21": "為善吉說也善吉若不能如是見四說即非聖人",
    "X18n0338_013:0559a22": "豈是敬田那得取食也經言非得果有師解言此",
    "X18n0338_013:0559a23": "恐脫落類應有對今明非脫落正是義也淨名既",
    "X18n0338_013:0559a24": "釋非見諦即無善吉及二乘人見諦得果若爾非",
    "X18n0338_013:0559b01": "不見諦應有大乘菩薩得果今言菩薩因中不證",
    "X18n0338_013:0559b02": "故言非得果也但二乘謂見四諦斷見思得四果",
    "X18n0338_013:0559b03": "二種涅槃之果今淨名彈意只是證一真極之理",
    "X18n0338_013:0559b04": "名為得果生滅四諦之理已破化城證果即非得",
    "X18n0338_013:0559b05": "果也故言非得果若通教菩薩雖因中見無生四",
    "X18n0338_013:0559b06": "諦大品經明從乾慧至菩薩地學而不證因中未",
    "X18n0338_013:0559b07": "證故非得果也若別教明因中雖見無量四諦入",
    "X18n0338_013:0559b08": "無作四諦十地未滿豈得證菩提果大涅槃果果",
    "X18n0338_013:0559b09": "也若圓教明菩薩初心雖見無作四諦心心寂滅",
    "X18n0338_013:0559b10": "自然流入薩婆若海未至玅覺豈於初心而取無",
    "X18n0338_013:0559b11": "上菩提果大涅槃果果也故此經下文云雖復示",
    "X18n0338_013:0559b12": "現成道轉法輪而不捨菩薩行此即是非得果也",
    "X18n0338_013:0559b13": "善吉既未見摩訶衍三種四諦非真聖何得證無",
    "X18n0338_013:0559b14": "學果此非敬田豈得取食也經言非凡夫法者即",
    "X18n0338_013:0559b15": "是非縛法也非離凡夫法非二乘脫法也復次非",
    "X18n0338_013:0559b16": "凡夫法者四種道滅法也非離凡夫法者非離四",
    "X18n0338_013:0559b17": "種苦集法也所以者何一切具縛凡夫及二乘是",
    "X18n0338_013:0559b18": "中道理外皆是凡夫菩薩觀中道見佛性故非凡",
    "X18n0338_013:0559b19": "夫人也非離凡夫者如五凡夫論明十地猶名聖",
    "X18n0338_013:0559b20": "慧凡夫是則三賢十聖降佛以下皆是凡夫故言",
    "X18n0338_013:0559b21": "非離凡夫法也經言非聖人若雙非者菩薩觀平",
    "X18n0338_013:0559b22": "等真法界尚不見聖法何處有聖人非二乘聖人",
    "X18n0338_013:0559b23": "也非不聖人者非凡夫也非聖人者非理外之聖",
    "X18n0338_013:0559b24": "人二乘不見中道無作四諦之理豈得名聖人非",
    "X18n0338_013:0559c01": "不聖人者只三賢十聖圓教所明皆是聖人也善",
    "X18n0338_013:0559c02": "吉既是理外即非聖人不預此真人之數即非敬",
    "X18n0338_013:0559c03": "田何得妄取食也。",
    "X18n0338_013:0559c04": "[0559c04] 雖成就一切法而離諸法相乃可取食。",
    "X18n0338_013:0559c05": "[0559c05] 此是三結釋也雖成就一切法者通達四種四諦",
    "X18n0338_013:0559c06": "即權實一切佛法皆成就也而離諸法相者入一",
    "X18n0338_013:0559c07": "實諦平等法界非因非果不可說不見四種四諦",
    "X18n0338_013:0559c08": "之相故心不分別取著也復次若通達四種四諦",
    "X18n0338_013:0559c09": "即是中道雙照二諦得三諦三昧三智具足定慧",
    "X18n0338_013:0559c10": "莊嚴成就三德祕密藏畢竟不可得心不取著順",
    "X18n0338_013:0559c11": "道法愛不生即得入圓教初發心住心心寂滅自",
    "X18n0338_013:0559c12": "然流入薩婆若海是真聖人善吉若能如是即真",
    "X18n0338_013:0559c13": "聖人應供敬田乃可取食今既不能如是豈得取",
    "X18n0338_013:0559c14": "食。",
    "X18n0338_013:0559c15": "[0559c15] 若須菩提不見佛不聞法。",
    "X18n0338_013:0559c16": "[0559c16] 此是第二問須菩提若愜同悲田乃可取食淨名",
    "X18n0338_013:0559c17": "所以作此問善吉者若知聖法是聖人可是敬田",
    "X18n0338_013:0559c18": "取食既不知大乘聖法又不見無作四聖諦非真",
    "X18n0338_013:0559c19": "聖人愜是凡夫邪人同凡鄙法若愜即是悲田當",
    "X18n0338_013:0559c20": "依悲田取食也此又難解舊來有師解云若分別",
    "X18n0338_013:0559c21": "佛法是正六師外道法是邪是則心有分別非是",
    "X18n0338_013:0559c22": "解空第一若邪正一相始是會空乃可取食此一",
    "X18n0338_013:0559c23": "往似通教意恐經意不爾又師解云善吉是聲聞",
    "X18n0338_013:0559c24": "人不能反出緣起同外道淨名呵折逼令出同六",
    "X18n0338_013:0560a01": "師始是菩薩乃可取食細尋此經意亦恐不如此",
    "X18n0338_013:0560a02": "今明淨名問善吉若愜是外道天魔即是悲田乃",
    "X18n0338_013:0560a03": "可取食也就此文亦有二問一愜同邪人乃可取",
    "X18n0338_013:0560a04": "食二問愜有邪法乃可取食所以然者善吉既非",
    "X18n0338_013:0560a05": "聖人即須愜同邪人那得不成就凡鄙之法也既",
    "X18n0338_013:0560a06": "有見愛煩惱豈非凡夫外道天魔何意不愜悲田",
    "X18n0338_013:0560a07": "而取食也經意恐當如此豈得同諸師所釋也就",
    "X18n0338_013:0560a08": "初問愜同邪人有三意一約不見佛不聞法問二",
    "X18n0338_013:0560a09": "約同六師問三結令取食一約不見佛不聞法問",
    "X18n0338_013:0560a10": "者一切眾生心識不定若遇邪緣即成外道邪魔",
    "X18n0338_013:0560a11": "若遇正緣即成佛法聖眾善吉既不見法身佛不",
    "X18n0338_013:0560a12": "聞無作四諦法即是不見佛不聞法也若爾昔所",
    "X18n0338_013:0560a13": "見聞豈非見外道聞其法也淨名所以作此問者",
    "X18n0338_013:0560a14": "如三藏教明若不見王宮丈六佛不聞說生滅四",
    "X18n0338_013:0560a15": "諦法別有師受者雖有道德禪定神通智慧皆是",
    "X18n0338_013:0560a16": "外道也今善吉既不見大乘三德之佛又不聞摩",
    "X18n0338_013:0560a17": "訶衍三教說三種四諦之法師即是不見佛不聞",
    "X18n0338_013:0560a18": "法善吉昔所見三十二相老比丘佛聞說生滅四",
    "X18n0338_013:0560a19": "諦法何時是真見佛聞法也故金剛般若論云應",
    "X18n0338_013:0560a20": "佛非真佛亦非說法人如華嚴經明盧舍那寂滅",
    "X18n0338_013:0560a21": "道場初成正覺七處八會說圓滿頓教聲聞不見",
    "X18n0338_013:0560a22": "不聞設令在座如聾如啞即是不見佛不聞法也",
    "X18n0338_013:0560a23": "又如法華經說窮子住在門外止宿草菴但見執",
    "X18n0338_013:0560a24": "除糞之長者不見門內尊特之長者也善吉既不",
    "X18n0338_013:0560b01": "遇正緣故不見正道墮在二乘類同外道不見真",
    "X18n0338_013:0560b02": "理俱非聖人悉悲田也。",
    "X18n0338_013:0560b03": "[0560b03] 彼外道六師富蘭那迦葉末伽&#x68C3;拘&#x8CD6;&#x68C3;子刪闍夜",
    "X18n0338_013:0560b04": "毗羅胝子阿耆多翅舍欽婆羅迦羅鳩&#x99C4;迦旃延尼",
    "X18n0338_013:0560b05": "揵陀若提子等是汝之師因其出家。",
    "X18n0338_013:0560b06": "[0560b06] 此二明約六師問所以有此問者善吉不見佛不",
    "X18n0338_013:0560b07": "聞法從誰學得禪定神通智慧當是從六師學得",
    "X18n0338_013:0560b08": "也何以知然六師前生善吉從習既不見佛聞法",
    "X18n0338_013:0560b09": "其外更無師軌之處只應從六師受學得此禪定",
    "X18n0338_013:0560b10": "神通智慧耳若如是者六師既邪人即是悲田其",
    "X18n0338_013:0560b11": "是善吉之師善吉即是弟子豈非凡夫外道之悲",
    "X18n0338_013:0560b12": "田何故不愜同悲田受此食也富蘭那是名迦葉",
    "X18n0338_013:0560b13": "是姓此外道說諸法皆不生不滅也末伽&#x68C3;名拘",
    "X18n0338_013:0560b14": "&#x8CD6;&#x68C3;母也此外道說眾生雖有苦樂無有因緣自",
    "X18n0338_013:0560b15": "然而爾那蘭闍夜名也毗羅胝母也此外道說眾",
    "X18n0338_013:0560b16": "生任運時熟得道如縷丸投下極則停住時至道",
    "X18n0338_013:0560b17": "成不須修習又言八萬劫滿自然得道也阿耆多",
    "X18n0338_013:0560b18": "翅舍名也欽婆羅麤衣也云眾生應受苦報今以",
    "X18n0338_013:0560b19": "苦折拔髻熏鼻著麤衣代之後世受樂得涅槃也",
    "X18n0338_013:0560b20": "迦羅鳩名也迦旃延姓也此外道說諸法亦有亦",
    "X18n0338_013:0560b21": "無尼揵陀是外道出家通名若提母名也此外道",
    "X18n0338_013:0560b22": "所說皆是業作定不可改無逃避處也大士所以",
    "X18n0338_013:0560b23": "作此折者取其少分為折類例相似如罵人為驢",
    "X18n0338_013:0560b24": "未必四足髦尾止取其無所知處耳今三藏未契",
    "X18n0338_013:0560c01": "極真與邪法相似此為呵其相似者三藏有四門",
    "X18n0338_013:0560c02": "入理如毗曇六因四緣明義即是有門若析&#x96A3;&#x8657;",
    "X18n0338_013:0560c03": "入空即是空門昆勒所說是有空門那陀迦旃延",
    "X18n0338_013:0560c04": "經即是非有非無門今此六師準望其所說亦有",
    "X18n0338_013:0560c05": "四門如富蘭那所見無因果無生無滅無生即是",
    "X18n0338_013:0560c06": "不有無滅即是不無即是非有非無門末伽&#x68C3;說",
    "X18n0338_013:0560c07": "一切自然無有造者此即破因不破果如莊周所",
    "X18n0338_013:0560c08": "計自然意欲如空門刪闍夜所計法或是無因緣",
    "X18n0338_013:0560c09": "空或是邪因緣有未詳也迦羅旃延所說即是有",
    "X18n0338_013:0560c10": "無門餘二所計皆是有門故知六師亦有四執與",
    "X18n0338_013:0560c11": "三藏四門名字相似又聲聞經中明過去佛出世",
    "X18n0338_013:0560c12": "時人壽長短得道皆有定數後彌勒出世人壽八",
    "X18n0338_013:0560c13": "萬歲時得道餘時不得道故佛不出大智度論所",
    "X18n0338_013:0560c14": "彈此與刪闍夜何異又聲聞經明剃頭染衣燒香",
    "X18n0338_013:0560c15": "供養糞掃苦行與欽婆羅何異又聲聞經明犯重",
    "X18n0338_013:0560c16": "不得道毗尼作擯及諸遮之罪皆有業障妨於聖",
    "X18n0338_013:0560c17": "道與若提子何異是故有此相似處同於外道外",
    "X18n0338_013:0560c18": "道有三種一者一切智外道二五神通外道三讀",
    "X18n0338_013:0560c19": "四韋陀外道若於四句中各有所習之法其能精",
    "X18n0338_013:0560c20": "思徹入者即發邪一切智見心分明各於其所入",
    "X18n0338_013:0560c21": "門偏見計實辯舌無盡難不可屈言論無方即是",
    "X18n0338_013:0560c22": "一切智外道雖有此智若未得神通則無神力水",
    "X18n0338_013:0560c23": "火山壁觸處有礙若修禪定得四禪定空因發五",
    "X18n0338_013:0560c24": "神通即能變化無礙停河在耳變釋為羊手握三",
    "X18n0338_013:0561a01": "光口含四海如此之力與聖不殊是為神通外道",
    "X18n0338_013:0561a02": "雖復智慧神變如此既是偏邪證法不能自然通",
    "X18n0338_013:0561a03": "達四韋陀論是則星文地理醫方&#x546A;術觸事不知",
    "X18n0338_013:0561a04": "世人問難事多屈滯此則有慧無聞也若能讀四",
    "X18n0338_013:0561a05": "韋陀者於其道中最為上首一切世間無不師之",
    "X18n0338_013:0561a06": "十六大國敬之如佛也將此三種約六師一師有",
    "X18n0338_013:0561a07": "三三六即有十八種外道大師也三藏亦有三種",
    "X18n0338_013:0561a08": "羅漢初修三種念處性念處共念處緣念處是故",
    "X18n0338_013:0561a09": "得果成三種羅漢所謂慧解脫羅漢俱解脫羅漢",
    "X18n0338_013:0561a10": "無礙解脫羅漢此三解脫約四門則有十二羅漢",
    "X18n0338_013:0561a11": "與外道一切智神通四韋陀等事義相似所以大",
    "X18n0338_013:0561a12": "士引此邪人來折善吉者將以善吉心念欲救其",
    "X18n0338_013:0561a13": "義我是羅漢見真斷結得一切智豈得例我同於",
    "X18n0338_013:0561a14": "外道又得三明六通十八變化神力自在慈心無",
    "X18n0338_013:0561a15": "諍刀割香塗心無憎愛又精通三藏為大力羅漢",
    "X18n0338_013:0561a16": "豈得比外道今大士取三種六師呵折若外道邪",
    "X18n0338_013:0561a17": "心推理得一切智即見心無滯又得禪定神通停",
    "X18n0338_013:0561a18": "河在耳又讀四韋陀論一切無所不知與汝何異",
    "X18n0338_013:0561a19": "汝得慧解脫外道亦發見稱一切智汝得禪定得",
    "X18n0338_013:0561a20": "神通外道亦得禪定神通能傾山覆海慈心萬姓",
    "X18n0338_013:0561a21": "刀割香塗心無憎愛若言通三藏經論三藏經論",
    "X18n0338_013:0561a22": "非汝所著作皆因外尋讀學而知外道亦讀四韋",
    "X18n0338_013:0561a23": "陀韋陀非其所造能學方知大士知其心有伏難",
    "X18n0338_013:0561a24": "故迴轉結過展轉呵之令不得語何以故外道亦",
    "X18n0338_013:0561b01": "四門三藏亦四門外道亦三種三藏亦三種而外",
    "X18n0338_013:0561b02": "道心行理外不得見佛聞法名為邪見非佛法人",
    "X18n0338_013:0561b03": "汝三藏聲聞亦心行理外不見真佛不聞真法自",
    "X18n0338_013:0561b04": "此之前皆名邪見何意非邪惡之人耶如此進退",
    "X18n0338_013:0561b05": "難責與彼六師人何別汝既同彼外道即應因其",
    "X18n0338_013:0561b06": "出家受學得此神通禪定多聞等也。",
    "X18n0338_013:0561b07": "[0561b07] 彼師所墮汝亦隨墮乃可取食。",
    "X18n0338_013:0561b08": "[0561b08] 此三明結成悲田也所言彼師所墮墮邪見也汝",
    "X18n0338_013:0561b09": "亦隨墮者汝是弟子不得不隨師墮邪見也故大",
    "X18n0338_013:0561b10": "涅槃明自此之前皆名邪見人也又彼墮落生死",
    "X18n0338_013:0561b11": "汝亦墮落生死雖復分別有三種生死之殊通論",
    "X18n0338_013:0561b12": "終是同不見中道佛性住大涅槃俱是墮生死也",
    "X18n0338_013:0561b13": "汝若愜同六師是師汝是其弟子真是悲田乃可",
    "X18n0338_013:0561b14": "取我食也。",
    "X18n0338_013:0561b15": "[0561b15] 若須菩提入諸邪見不到彼岸住於八難不得無難",
    "X18n0338_013:0561b16": "同於煩惱離清淨法。",
    "X18n0338_013:0561b17": "[0561b17] 此是二問愜有邪法不淨名所以更有此問者當",
    "X18n0338_013:0561b18": "是善吉情猶有未愜我雖不見真佛聞無作四諦",
    "X18n0338_013:0561b19": "正法而是羅漢應供不生三義具足豈得同彼外",
    "X18n0338_013:0561b20": "道六師是其弟子悲田取食也所以淨名更問若",
    "X18n0338_013:0561b21": "善吉意謂是羅漢三義具足不愜是六師弟子同",
    "X18n0338_013:0561b22": "悲田者那猶具有見思鄙惡之法若有凡鄙之法",
    "X18n0338_013:0561b23": "豈不同彼那得謂是應供不生也若有凡鄙之法",
    "X18n0338_013:0561b24": "即不具三義豈是羅漢而不愜是邪見人悲田取",
    "X18n0338_013:0561c01": "食也就此經文即有三意呵責一約殺賊呵二約",
    "X18n0338_013:0561c02": "應供呵三約不生呵一約殺賊呵者善吉若謂是",
    "X18n0338_013:0561c03": "阿羅漢阿羅漢名為殺賊汝今所得具有見思惑",
    "X18n0338_013:0561c04": "也就此文即有二呵一呵有見惑而入八難二呵",
    "X18n0338_013:0561c05": "有思惟惑離清淨法若具此二惑則有九十八煩",
    "X18n0338_013:0561c06": "惱賊何名殺賊今前有見惑而入八難者經言須",
    "X18n0338_013:0561c07": "菩提入諸邪見不到彼岸所言邪見者是何等見",
    "X18n0338_013:0561c08": "若含中道作二諦明義真諦合俗此還是有見也",
    "X18n0338_013:0561c09": "若作三諦明義是無見攝故大涅槃經云凡夫者",
    "X18n0338_013:0561c10": "有二乘者無菩薩之人不有不無也所以然者凡",
    "X18n0338_013:0561c11": "夫不見中道起六十二見流轉二十五有攝屬有",
    "X18n0338_013:0561c12": "見二乘不見中道偏見真空斷界內六十二見入",
    "X18n0338_013:0561c13": "空此空對生死還是二邊皆不得入中道故屬無",
    "X18n0338_013:0561c14": "見攝也若與而為語許離界內六十二見名度三",
    "X18n0338_013:0561c15": "界見惑彼岸若奪而為語善吉正是入界外見實",
    "X18n0338_013:0561c16": "不到見惑彼岸於界外迷中道起真空見不動又",
    "X18n0338_013:0561c17": "不修無作三十七品云何能得破此別見到於彼",
    "X18n0338_013:0561c18": "岸故知未見殺賊也經云住於八難不得無難八",
    "X18n0338_013:0561c19": "難正障見道聲聞人若無此難可得入見道若有",
    "X18n0338_013:0561c20": "此難終不得入見道若菩薩則不定自有為八難",
    "X18n0338_013:0561c21": "所障自有雖住八難巧用正觀即得無難見中道",
    "X18n0338_013:0561c22": "佛性此則行於非道通達佛道也善吉雖離界內",
    "X18n0338_013:0561c23": "八難正住界外八難既不得無難豈得入不思議",
    "X18n0338_013:0561c24": "見道斷見惑到彼岸也今明八難有二種一者凡",
    "X18n0338_013:0562a01": "夫住事八難不得無難二乘住理八難不得無難",
    "X18n0338_013:0562a02": "善吉非唯住理八難不得無難亦於事八難不得",
    "X18n0338_013:0562a03": "無難若圓教菩薩修中道正觀住事理八難皆得",
    "X18n0338_013:0562a04": "無難以得無難雖住於八難八難不能難故於八",
    "X18n0338_013:0562a05": "難自行化佗無滯也事八難者界內八難障入偏",
    "X18n0338_013:0562a06": "圓二真見道也事八難僧常聞不須具出今略明",
    "X18n0338_013:0562a07": "理八難正障圓真見道也初三惡道即是三難有",
    "X18n0338_013:0562a08": "師用三空為三惡道此未必然菩薩亦修三空而",
    "X18n0338_013:0562a09": "非二乘惡道也今用三藏教明見修無學三道為",
    "X18n0338_013:0562a10": "三惡道若見無為入正位者其人終不能發菩提",
    "X18n0338_013:0562a11": "之心即是墮惡道也乃至修道無學道亦如是若",
    "X18n0338_013:0562a12": "入無餘涅槃&#x7070;斷永乖佛道豈非三惡道難也菩",
    "X18n0338_013:0562a13": "薩不畏五逆三惡但畏生二乘心如智度論明如",
    "X18n0338_013:0562a14": "大樹墮枝不宿鳥此鳥得怨家樹子食來也四北",
    "X18n0338_013:0562a15": "&#x9B31;單越難者定壽難也四諦中有滅諦即對北方",
    "X18n0338_013:0562a16": "聲聞證滅諦即如彼定壽永不可化也五長壽天",
    "X18n0338_013:0562a17": "難者二乘之人名為淨天若入無餘涅槃&#x7070;身滅",
    "X18n0338_013:0562a18": "智歸第一義天豈可化也有言二乘入無餘涅槃",
    "X18n0338_013:0562a19": "即是入大滅定經七百阿僧祇劫有緣佛放光照",
    "X18n0338_013:0562a20": "方出為說法也若依大智度論明出三界受法性",
    "X18n0338_013:0562a21": "身鈍也如是等雖異明不同而今皆是沈鈍難化",
    "X18n0338_013:0562a22": "同長壽天之難也六佛前後難者二乘入觀見真",
    "X18n0338_013:0562a23": "出觀緣俗只依真俗不見中道之理即是佛前佛",
    "X18n0338_013:0562a24": "後也七世智辯聰者外道不見理而發見慧名世",
    "X18n0338_013:0562b01": "智辯聰二乘未見中道而言發無漏智慧者亦是",
    "X18n0338_013:0562b02": "世智辯聰也涅槃明佛與彌勒共論世諦五百聲",
    "X18n0338_013:0562b03": "聞皆所不知況說第一義諦也八聾盲喑啞難者",
    "X18n0338_013:0562b04": "二乘之人無菩薩根雖得六通而不得六根清淨",
    "X18n0338_013:0562b05": "故不見十法界色如盲不聞十法界聲如聾不能",
    "X18n0338_013:0562b06": "以一玅音遍滿三千世界如啞也如此八難甚於",
    "X18n0338_013:0562b07": "事難故此經下文云凡夫猶有反復二乘無也若",
    "X18n0338_013:0562b08": "凡夫有事八難鄣見偏真見道今善吉有理八難",
    "X18n0338_013:0562b09": "正障圓真見道既不能如菩薩住事理八難得於",
    "X18n0338_013:0562b10": "無難自行化佗無滯而住此理八難者此難鄣見",
    "X18n0338_013:0562b11": "中道此之見惑永無得離之理何由得到見之彼",
    "X18n0338_013:0562b12": "岸也經言同於煩惱離清淨法者此是二呵善吉",
    "X18n0338_013:0562b13": "猶有思惟惑也煩惱之名乃通見思上巳的屬見",
    "X18n0338_013:0562b14": "惑今宜別屬思惟惑也明善吉具有變易三界煩",
    "X18n0338_013:0562b15": "惱心與此煩惱合故言同於煩惱也如大智度論",
    "X18n0338_013:0562b16": "明結使有二種一共二乘斷二不共二乘斷者迦",
    "X18n0338_013:0562b17": "葉所不能斷也故聞甄迦羅琴聲不能自安也所",
    "X18n0338_013:0562b18": "云離清淨法者離於自性清淨心畢竟淨之心法",
    "X18n0338_013:0562b19": "也凡夫雖具見思若遇因緣猶能求清淨法二乘",
    "X18n0338_013:0562b20": "執證畢竟不求自性清淨心乃至清淨淨禪即是",
    "X18n0338_013:0562b21": "永離清淨法也是則思惟煩惱常存若見思結惑",
    "X18n0338_013:0562b22": "宛然成就者云何自謂為煞賊也。",
    "X18n0338_013:0562b23": "[0562b23] 汝得無諍三昧一切眾生亦得是定其施汝者不名",
    "X18n0338_013:0562b24": "福田供養汝者墮三惡道。",
    "X18n0338_013:0562c01": "[0562c01] 此二呵善吉非應供義也善吉自謂得無諍三昧",
    "X18n0338_013:0562c02": "有深禪是良福田但一切眾生亦得是定何意非",
    "X18n0338_013:0562c03": "應供良田也根本禪定四無量心無諍等定一切",
    "X18n0338_013:0562c04": "眾生無量劫來流轉亦經得也故大經云一切凡",
    "X18n0338_013:0562c05": "夫皆有初地味禪問曰善吉修觀練熏修得無諍",
    "X18n0338_013:0562c06": "三昧眾生無此何得亦言得也答曰觀練熏修皆",
    "X18n0338_013:0562c07": "因根本而起若無根本禪定即不得修今一往將",
    "X18n0338_013:0562c08": "根本來徵故言皆得也復次諸六師等皆得深禪",
    "X18n0338_013:0562c09": "並有慈心從禪定起香塗刀割心無異念此與善",
    "X18n0338_013:0562c10": "吉無諍何殊也經言其施汝者不名福田眾生亦",
    "X18n0338_013:0562c11": "得是定有見思砂鹵不名福田汝亦得是定具見",
    "X18n0338_013:0562c12": "思砂鹵何得其施汝者獨是福田也經言供養汝",
    "X18n0338_013:0562c13": "者墮三惡道解云供養小乘人天受果報竟遇緣",
    "X18n0338_013:0562c14": "還發小乘之業入見修無學三惡道中又解云若",
    "X18n0338_013:0562c15": "供養小乘人者後受果報若修道時不信大乘多",
    "X18n0338_013:0562c16": "生誹謗墮三惡道也如勝意執小謗大生身墮大",
    "X18n0338_013:0562c17": "地獄輪迴惡趣經劫受苦斯乃罪因何謂應供也。",
    "X18n0338_013:0562c18": "[0562c18] 為與眾魔共一手作諸勞侶汝與眾魔及諸塵勞等",
    "X18n0338_013:0562c19": "無有異於一切眾生而有怨心謗諸佛毀於法不入",
    "X18n0338_013:0562c20": "眾數終不得滅度汝若如是乃可取食。",
    "X18n0338_013:0562c21": "[0562c21] 此是三呵善吉非不生也所以此經言天魔者樂",
    "X18n0338_013:0562c22": "生死若與諸魔同即樂生死何得自謂是羅漢不",
    "X18n0338_013:0562c23": "生也經言為與眾魔共一手作勞侶者有二義一",
    "X18n0338_013:0562c24": "約自行二約化佗自行諸魔不見佛性恒樂有為",
    "X18n0338_013:0563a01": "分段生死善吉亦不見佛性深著無為變易生死",
    "X18n0338_013:0563a02": "俱不見佛性起生死業不殊故云一手譬如人作",
    "X18n0338_013:0563a03": "物相似故言一手作也二約化佗者如大品經說",
    "X18n0338_013:0563a04": "菩薩行般若時魔來教佗令向聲聞道汝何不學",
    "X18n0338_013:0563a05": "須陀洹乃至辟支二乘說法亦教眾生令入二乘",
    "X18n0338_013:0563a06": "與魔何殊說法引接義同故言一手也侶者伴侶",
    "X18n0338_013:0563a07": "志友為義勞者俱有塵勞潤業事同也又解勞者",
    "X18n0338_013:0563a08": "勒也俱志入生死執固難轉故言勞侶也經言汝",
    "X18n0338_013:0563a09": "與眾魔及諸塵勞等無有異者眾魔具八萬四千",
    "X18n0338_013:0563a10": "塵勞善吉亦具故言等無異也經言於一切眾生",
    "X18n0338_013:0563a11": "而有怨心者如人墮坑落&#x58CD;或犯王法一人有力",
    "X18n0338_013:0563a12": "而不救之是為大怨二乘自免生死遂不能拔濟",
    "X18n0338_013:0563a13": "眾生恣其輪迴諸苦是眾生之怨也又如賊取佗",
    "X18n0338_013:0563a14": "及眷屬為閹人二乘亦爾教化眾生入二乘破壞",
    "X18n0338_013:0563a15": "眾生大乘根斷佛種子故云有怨心也又害一切",
    "X18n0338_013:0563a16": "眾生大乘法身慧命及善法眷屬也所謂害智度",
    "X18n0338_013:0563a17": "母善根父法喜妻善心誠實男無緣慈悲女豈非",
    "X18n0338_013:0563a18": "善法之怨讎也經言謗諸佛者謗有二種一增謗",
    "X18n0338_013:0563a19": "二損謗增謗者佛身無生死病惱等患而說有者",
    "X18n0338_013:0563a20": "增謗也二損謗者佛身常住所有四榮功德智慧",
    "X18n0338_013:0563a21": "湛然無減而說無者即是損謗也如此經下文呵",
    "X18n0338_013:0563a22": "阿難云勿謗如來之身金剛之體諸惡永盡眾善",
    "X18n0338_013:0563a23": "普會當有何疾當有何惱也經言毀於法者說有",
    "X18n0338_013:0563a24": "作四諦即是毀於無作四諦之法也復次法即法",
    "X18n0338_013:0563b01": "性法性不可說而言有所說示者即是毀損也金",
    "X18n0338_013:0563b02": "剛般若經云若言如來有所說者則為謗佛不解",
    "X18n0338_013:0563b03": "我所說義也真諦三藏明四謗即是小乘四門四",
    "X18n0338_013:0563b04": "句說法謗大乘法也若於眾生有怨又謗佛毀法",
    "X18n0338_013:0563b05": "豈非大惡業無明別惑潤此業則應受生如是生",
    "X18n0338_013:0563b06": "死業報浩然云何言不生也經云不入眾數者若",
    "X18n0338_013:0563b07": "有此三障即不得入圓教四十二賢聖數也圓教",
    "X18n0338_013:0563b08": "明鐵輪位六根互用二乘已所無寧得四十二賢",
    "X18n0338_013:0563b09": "聖之數耶經言終不得滅度者計有小乘涅槃終",
    "X18n0338_013:0563b10": "不得大涅槃常樂我淨之滅度即是界外變易無",
    "X18n0338_013:0563b11": "量生死未滅也故法華經云但離&#x8657;妄名為解脫",
    "X18n0338_013:0563b12": "其實未得一切解脫佛說此人未得滅度斯人未",
    "X18n0338_013:0563b13": "得無上道故善吉執證終不得大涅槃滅度者即",
    "X18n0338_013:0563b14": "非不生那得自謂是不生也是則無羅漢三義與",
    "X18n0338_013:0563b15": "六師天魔惡人何異何不愜同悲田而取食世人",
    "X18n0338_013:0563b16": "不深得經意多疑此解至法華經方顯故四大聲",
    "X18n0338_013:0563b17": "聞自歎云我等今者真阿羅漢於諸世間應受供",
    "X18n0338_013:0563b18": "養此乃方悟淨名彈呵耳。",
    "X18n0338_013:0563b19": "[0563b19] 時我世尊聞此茫然不識是何言不知以何答便置",
    "X18n0338_013:0563b20": "&#x9262;欲出其舍。",
    "X18n0338_013:0563b21": "[0563b21] 此第三明善吉置&#x9262;當是善吉自愜既不知聖法",
    "X18n0338_013:0563b22": "又非聖人此不可作敬田而取食居士後問令愜",
    "X18n0338_013:0563b23": "同六師天魔具凡鄙法依悲田取食我實斷三界",
    "X18n0338_013:0563b24": "惑盡不應頓同外道天魔悲田取食進退即惟谷",
    "X18n0338_013:0563c01": "不得取食迷悶失厝不知何答便欲棄&#x9262;而去也",
    "X18n0338_013:0563c02": "經云時我世尊聞此語茫然者此自述迷惑不解",
    "X18n0338_013:0563c03": "也所以然者三藏教唯說界內生滅四諦拙度善",
    "X18n0338_013:0563c04": "吉未曾聞佛圓教巧度說界外無作四諦心迷不",
    "X18n0338_013:0563c05": "解故茫然也經言不識是何言不知以何答不識",
    "X18n0338_013:0563c06": "淨名所說皆詮圓真之理也不知佛法權實開遮",
    "X18n0338_013:0563c07": "故不知以何答也經言便置&#x9262;而欲出其舍者既",
    "X18n0338_013:0563c08": "不敢作敬田取又不愜同悲田取離此二途更無",
    "X18n0338_013:0563c09": "取飯之方所以置&#x9262;欲去也。",
    "X18n0338_013:0563c10": "[0563c10] 維摩詰言唯須菩提取&#x9262;勿懼於意云何如來所作",
    "X18n0338_013:0563c11": "化人若以是事詰寧有懼不。",
    "X18n0338_013:0563c12": "[0563c12] 此是第四淨名安慰善吉善吉本自恃解空第一",
    "X18n0338_013:0563c13": "無所畏難故因乞食欲觀淨名神智忽遭此詰問",
    "X18n0338_013:0563c14": "非唯然失厝恥愧之懷亦莫知自處外色愴茫內",
    "X18n0338_013:0563c15": "心戰怖淨名詰問本欲折其滯空之心示不思議",
    "X18n0338_013:0563c16": "未聞之法非為惜食故相惱亂所以安慰令取&#x9262;",
    "X18n0338_013:0563c17": "也就此文有三意一慰問二善吉答三淨名重慰",
    "X18n0338_013:0563c18": "解釋今此文即是慰喻令取&#x9262;也而言勿懼者善",
    "X18n0338_013:0563c19": "吉亦不頓同六師但有滯空之過耳又言佛所化",
    "X18n0338_013:0563c20": "人以此事詰者即是淨名說法身起應化而詰問",
    "X18n0338_013:0563c21": "也化事即空既解空第一何得為懼也。",
    "X18n0338_013:0563c22": "[0563c22] 我言不也。",
    "X18n0338_013:0563c23": "[0563c23] 此是二明善吉答淨名也善吉既解空第一聞如",
    "X18n0338_013:0563c24": "化之說心小醒怖懼之心亦應言而歇故言不也。",
    "X18n0338_013:0564a01": "[0564a01] 維摩詰言一切諸法如幻化相汝今不應有所懼也",
    "X18n0338_013:0564a02": "所以者何一切言說不離是相至於智者不著文字",
    "X18n0338_013:0564a03": "故無所懼何以故文字性離無有文字是則解脫解",
    "X18n0338_013:0564a04": "脫相者則諸法也。",
    "X18n0338_013:0564a05": "[0564a05] 此是三明正安慰解釋文有三意一正安慰二解",
    "X18n0338_013:0564a06": "釋三重解釋淨名言一切諸法皆如幻相汝今不",
    "X18n0338_013:0564a07": "應有所懼也即是正安慰此用通教幻化即空安",
    "X18n0338_013:0564a08": "慰令不懼也善吉析法入空入觀心無憂懼出觀",
    "X18n0338_013:0564a09": "聞諸異語心則動變事等卒&#x9B2A;亡拳也故淨名用",
    "X18n0338_013:0564a10": "通教幻化即空安慰也經言所以者何一切言說",
    "X18n0338_013:0564a11": "不離是相即是二解釋上來所有言說同一切法",
    "X18n0338_013:0564a12": "皆如幻化即空若得即空之智即不著文字心無",
    "X18n0338_013:0564a13": "驚懼也經言何以故文字性離即是解脫相者三",
    "X18n0338_013:0564a14": "明重解釋也文字相離者文字不在內外兩中間",
    "X18n0338_013:0564a15": "亦不常自有也離此四句故言相離是則解脫即",
    "X18n0338_013:0564a16": "是不思議解脫即是一切法何得於解脫中生驚",
    "X18n0338_013:0564a17": "懼想也。",
    "X18n0338_013:0564a18": "[0564a18] 維摩詰說是法時二百天子得法眼淨。",
    "X18n0338_013:0564a19": "[0564a19] 此是第五時眾得益二百天子得法眼淨者即是",
    "X18n0338_013:0564a20": "悟通教即空之理得入見道名法眼淨故前釋經",
    "X18n0338_013:0564a21": "文有時須用通教解釋意在此也或可聞後安慰",
    "X18n0338_013:0564a22": "幻化說即悟得法眼淨也。",
    "X18n0338_013:0564a23": "[0564a23] 故我不任詣彼問疾。",
    "X18n0338_013:0564a24": "[0564a24] 此是第四大段結辭不堪善吉被淨名兩問窮覈",
    "X18n0338_013:0564b01": "既茫然不知是何言不知以何答今豈堪傳如來",
    "X18n0338_013:0564b02": "旨彼問疾也。"
}