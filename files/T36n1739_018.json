{
    "T36n1739_018:0837c24": "新華嚴經論卷第十八",
    "T36n1739_018:0837c26": "長者李通玄撰",
    "T36n1739_018:0837c27": "[0837c27] 第二隨文解釋者。如前挍量初發心功德四",
    "T36n1739_018:0837c28": "十段文中。最初一段帝釋請。如文可知。第二",
    "T36n1739_018:0837c29": "文中。舉初發心有十種廣大難知法。如文可",
    "T36n1739_018:0838a01": "知。第三段中。正舉供養廣大。第四段中。正",
    "T36n1739_018:0838a02": "明將人所供不可挍量如歌羅分者。是將多",
    "T36n1739_018:0838a03": "比少。不如喻如析人身上毛作百分。將前人",
    "T36n1739_018:0838a04": "所作功德。不如初發心菩薩百分毛中一分",
    "T36n1739_018:0838a05": "毛許功德。又云。優波尼沙陀分者。謂少許相",
    "T36n1739_018:0838a06": "近類之。無限善根不可將有限比對。餘如文",
    "T36n1739_018:0838a07": "自明。第五段中云教修十善道者。身三口四",
    "T36n1739_018:0838a08": "意三。是欲界生天善上者云四禪色界業也。",
    "T36n1739_018:0838a09": "初禪滅憂。二禪滅苦。三禪滅喜。四禪唯寂靜。",
    "T36n1739_018:0838a10": "云教住四無量心。此是有為中慈悲喜捨。云",
    "T36n1739_018:0838a11": "教住四無色定。此是無色界定。已上是三界",
    "T36n1739_018:0838a12": "中善業。云教住須陀洹果謂。初斷見惑捨異",
    "T36n1739_018:0838a13": "生性。初獲聖性入聖行流故。故名入流。云教",
    "T36n1739_018:0838a14": "住斯陀含果。此云一來。謂此聖者雖斷欲界",
    "T36n1739_018:0838a15": "六品惑。然為有餘。三品未斷。令此聖者一度",
    "T36n1739_018:0838a16": "來欲界生故名一來果。云教住阿那含果。此",
    "T36n1739_018:0838a17": "云不還。謂斷欲界九品惑盡。從此生色界。更",
    "T36n1739_018:0838a18": "不來欲界受生。故名不還。此十使中。見道疑",
    "T36n1739_018:0838a19": "未能明了不入羅漢果。如十使煩惱。一身見。",
    "T36n1739_018:0838a20": "二邊見。三見取。四戒取。五邪見。已前五為利",
    "T36n1739_018:0838a21": "使。已後五為鈍使。見諦斷。六貪七瞋。八癡。",
    "T36n1739_018:0838a22": "九慢。十疑此五鈍使。能迷隨行之事。此之十",
    "T36n1739_018:0838a23": "使。前五利使。須陀洹見諦之後。伏之不起。",
    "T36n1739_018:0838a24": "後五鈍使薄。斯陀含斷欲界六種惑。非無色",
    "T36n1739_018:0838a25": "界貪。於瞋癡慢三種。微而且薄。現行不生。非",
    "T36n1739_018:0838a26": "種無故為上二界報且無瞋為修定伏而現行",
    "T36n1739_018:0838a27": "不起。須斯二果有厭患。而不令增長。常求出",
    "T36n1739_018:0838a28": "世之心。以此不成三界沈淪種子。阿那含厭",
    "T36n1739_018:0838a29": "令永息。唯有見道疑。以見道不分明。不能頓",
    "T36n1739_018:0838b01": "超三界業果。阿羅漢為見道無疑。三界業果",
    "T36n1739_018:0838b02": "一時盡故。望前三果。設斷九種煩惱。唯有疑",
    "T36n1739_018:0838b03": "在。不得名為斷煩惱。為見諦。無明未明。總",
    "T36n1739_018:0838b04": "名厭伏。不得名斷。又羅漢辟支佛。但欣出世。",
    "T36n1739_018:0838b05": "淨土菩薩及空觀菩薩。為但欣出世行六波",
    "T36n1739_018:0838b06": "羅蜜。總是折伏現行無明。不得名為永斷煩",
    "T36n1739_018:0838b07": "惱。為且以空觀折伏無明。不了無明從本已",
    "T36n1739_018:0838b08": "來是不動智佛為不了根本。以空折伏使令",
    "T36n1739_018:0838b09": "不起。乃至十地但得意生身等。不名以如來",
    "T36n1739_018:0838b10": "一切種智生身。以作十真如等觀斷十種&#x9E81;",
    "T36n1739_018:0838b11": "重。不了無明本是如來根本智故。大用恒寂",
    "T36n1739_018:0838b12": "故。一乘佛果教中依佛果發心。初發心時達",
    "T36n1739_018:0838b13": "根本無明。是根本無分別智。成差別智大用",
    "T36n1739_018:0838b14": "法門。初心之上圓滿一切諸佛共所乘門。名",
    "T36n1739_018:0838b15": "乘一切智乘。若智悲願行毫釐不似佛。信心",
    "T36n1739_018:0838b16": "亦不成。何況住佛所住生在如來一切種智",
    "T36n1739_018:0838b17": "家。生為佛真子具諸佛事。以智不異願行平",
    "T36n1739_018:0838b18": "等大悲不異。無限境界不異。過去未來劫差",
    "T36n1739_018:0838b19": "別與一念不異。應如是定慧照之可見。此是",
    "T36n1739_018:0838b20": "名依佛菩薩正善知識依根本智發心。如下",
    "T36n1739_018:0838b21": "文纔發心菩薩能於十方示身成佛者。為初",
    "T36n1739_018:0838b22": "發心時。乘如來不思議一切智乘。得佛種智。",
    "T36n1739_018:0838b23": "生如來法界之家。乘佛一分之智慧大慈悲",
    "T36n1739_018:0838b24": "勢分。即能如是示身成佛。如下頌云。菩薩於",
    "T36n1739_018:0838b25": "佛十力中雖未證得亦無疑。菩薩於一毛孔",
    "T36n1739_018:0838b26": "中普現十方無量剎如是總明初發心菩薩之",
    "T36n1739_018:0838b27": "德。為得如來一分智慧勢分如是。如輪王大",
    "T36n1739_018:0838b28": "子權統王政亦得自在。一分與父王相似。如",
    "T36n1739_018:0838b29": "動地興供明法威力亦明。大眾法悅心悅。地",
    "T36n1739_018:0838c01": "動明心境體無二故。境由心現故。如十方各",
    "T36n1739_018:0838c02": "過萬佛剎微塵數佛。同名法慧來現其前者。",
    "T36n1739_018:0838c03": "為明與十方諸佛智慧合故。萬佛剎塵者明",
    "T36n1739_018:0838c04": "昇進修行啟迷悟法之量。十信十十住百。十",
    "T36n1739_018:0838c05": "行千。總是明昇進見諦解迷悟法之名。如下",
    "T36n1739_018:0838c06": "萬佛剎微塵數菩薩發心。受過千不可說劫",
    "T36n1739_018:0838c07": "成佛之記。皆同號之為清淨心者。亦明達如",
    "T36n1739_018:0838c08": "是千不可說劫量法門總清淨故。故佛號清",
    "T36n1739_018:0838c09": "淨心。非是實有如情所見長遠之劫也。總明",
    "T36n1739_018:0838c10": "當位隨迷悟法之名。不是存其劫量之說如",
    "T36n1739_018:0838c11": "妄情所見也。自此已下直至品末如文。自具",
    "T36n1739_018:0838c12": "如文。稱歎如是已下二百四十二行頌一百",
    "T36n1739_018:0838c13": "六十八行。總歎佛果及信等六位。法門已下。",
    "T36n1739_018:0838c14": "七十四行所歎此品之內挍量發心功德廣大",
    "T36n1739_018:0838c15": "難比。如文具明。隨文稱歎。四行一頌准例知",
    "T36n1739_018:0838c16": "之。如是挍量初發心功德。設使以等虛空無",
    "T36n1739_018:0838c17": "限境界。以一切樂具總供養無限眾生。皆令",
    "T36n1739_018:0838c18": "得人天勝樂。又教令得四沙門果及辟支佛",
    "T36n1739_018:0838c19": "及三乘出世菩提。如是虛空境界及所度眾",
    "T36n1739_018:0838c20": "生雖等。然未令所化眾生得成佛。亦不可比。",
    "T36n1739_018:0838c21": "於此教中初發心乘如來大智等佛所行。普",
    "T36n1739_018:0838c22": "化眾生皆成佛故發菩提心。以是義故。所舉",
    "T36n1739_018:0838c23": "境界廣狹不等。所化眾生成佛不成佛不等",
    "T36n1739_018:0838c24": "故。不可為比故。是故此品下文云。初發心菩",
    "T36n1739_018:0838c25": "薩不於三世少有所得。所謂若諸佛若諸佛",
    "T36n1739_018:0838c26": "法。若菩薩若菩薩法。若獨覺若獨覺法。若聲",
    "T36n1739_018:0838c27": "聞若聲聞法。乃至廣說如經。但為唯求一切",
    "T36n1739_018:0838c28": "智於諸法界心無所著發菩提心。略說菩提。",
    "T36n1739_018:0838c29": "其法有四。一聲聞菩提。二緣覺菩提。三權教",
    "T36n1739_018:0839a01": "菩提。四一乘菩薩佛果菩提。前三並是出世",
    "T36n1739_018:0839a02": "菩提。佛果菩提是法身大智大悲真俗萬行",
    "T36n1739_018:0839a03": "法界圓滿菩提。無出入故。三乘菩提雖觀四",
    "T36n1739_018:0839a04": "諦十二緣。而亦未知四諦十二緣之實體。非",
    "T36n1739_018:0839a05": "獨二乘未知。三種意生身菩薩位登十地。猶",
    "T36n1739_018:0839a06": "未能悉知。唯一乘菩薩以智方知。至十地品",
    "T36n1739_018:0839a07": "具明。但且略而總言。三乘中觀苦集滅道及",
    "T36n1739_018:0839a08": "十二緣生。及行六波羅蜜菩薩。厭苦欣真但",
    "T36n1739_018:0839a09": "求出世。大悲菩薩方云留惑潤生。一乘菩薩",
    "T36n1739_018:0839a10": "以智觀四諦十二緣生。無明即智苦諦即聖",
    "T36n1739_018:0839a11": "諦。於生死涅槃無解縛性。是故此經名苦聖",
    "T36n1739_018:0839a12": "諦集聖諦。如是十聖諦十二因緣總是法界",
    "T36n1739_018:0839a13": "自性無縛無解自在之緣。不名無明。不名苦",
    "T36n1739_018:0839a14": "諦如是總觀萬法。如是名為一乘法界緣起",
    "T36n1739_018:0839a15": "智悲自在任性緣生。一切眼耳鼻舌身。莫不",
    "T36n1739_018:0839a16": "皆是法界緣起自在法門。一切諸佛知見神",
    "T36n1739_018:0839a17": "通力。以此而有。但以禪定觀照諸波羅蜜而",
    "T36n1739_018:0839a18": "顯發之。是故學者應如是修如是悟入。已下",
    "T36n1739_018:0839a19": "頌文四行一頌。如文自具。不煩更解。有智之",
    "T36n1739_018:0839a20": "士隨文稱歎令眾發心。",
    "T36n1739_018:0839a21": "明法品第十八",
    "T36n1739_018:0839a22": "[0839a22] 將釋此品。約作三門分別。一釋品名目。二釋",
    "T36n1739_018:0839a23": "品來意。三隨文釋義。",
    "T36n1739_018:0839a24": "[0839a24] 一釋品名目者。此品為明前之昇須彌頂品",
    "T36n1739_018:0839a25": "偈讚品十住品梵行品初發心功德品五品法",
    "T36n1739_018:0839a26": "門已。發菩提之心得廣大功德。此精進慧所",
    "T36n1739_018:0839a27": "問之法有二義。第一令前五品之法其心更",
    "T36n1739_018:0839a28": "明。第二令後所行之法轉勝明白。故云明法",
    "T36n1739_018:0839a29": "品。為明昇進前後法故。是精進慧菩薩啟請",
    "T36n1739_018:0839b01": "法慧菩薩言。所有大願悉使滿足。獲諸菩薩",
    "T36n1739_018:0839b02": "廣大之藏。此明前所得法使令更明後之昇",
    "T36n1739_018:0839b03": "進使令明白。是修十行之向。長養本位十住",
    "T36n1739_018:0839b04": "之法。",
    "T36n1739_018:0839b05": "[0839b05] 二釋品來意及名目如前。",
    "T36n1739_018:0839b06": "[0839b06] 三隨文釋義。分之為二。一長科經意。二隨文",
    "T36n1739_018:0839b07": "解義。第一長科經意者。約科為三段。第一初",
    "T36n1739_018:0839b08": "爾時已下。長行有三十三行半經。通偈頌有",
    "T36n1739_018:0839b09": "五十五行。明精進慧菩薩請法分。第二爾時",
    "T36n1739_018:0839b10": "法慧菩薩已下。有六行經。明法慧菩薩許說",
    "T36n1739_018:0839b11": "分。第三佛子菩薩摩訶薩已下。直至品末通",
    "T36n1739_018:0839b12": "偈頌。總明正說法分。從初第一請法分中。義",
    "T36n1739_018:0839b13": "分為二。一科此一段經之文意。二隨文解義。",
    "T36n1739_018:0839b14": "第一科此一段經文意者。約科為三段。第一",
    "T36n1739_018:0839b15": "爾時已下。至復次有十二行經。明精進慧菩",
    "T36n1739_018:0839b16": "薩初起請法門分。第二如諸菩薩已下。至菩",
    "T36n1739_018:0839b17": "薩所行次第願皆演說有二十一行經。明精",
    "T36n1739_018:0839b18": "進慧菩薩并舉當位應所修行之行及獲益。",
    "T36n1739_018:0839b19": "重勸說守護法分。第三爾時已下。可有一行",
    "T36n1739_018:0839b20": "經。明精進慧以偈說重請分。第二隨文解釋",
    "T36n1739_018:0839b21": "者。從初爾時者。爾猶此。云說此法時也。精",
    "T36n1739_018:0839b22": "進慧菩薩者。約位加行成名。此通十箇慧",
    "T36n1739_018:0839b23": "之通稱。為今欲成此位之昇進。必籍精進之",
    "T36n1739_018:0839b24": "功。慧者照燭義。精進者無思義。以無思之慧",
    "T36n1739_018:0839b25": "照燭有作之功。有作本自無功。萬法本來自",
    "T36n1739_018:0839b26": "淨。萬法自淨。名之為精。無功智應知根利生。",
    "T36n1739_018:0839b27": "名之為進。此約成位進修之稱也。菩薩者。",
    "T36n1739_018:0839b28": "如常說也。白法慧菩薩者。白者明也。明著名",
    "T36n1739_018:0839b29": "言申其明也。云昇一切智乘者。明入此位也。",
    "T36n1739_018:0839c01": "以此位菩薩乘一切智乘生如來家入佛種智",
    "T36n1739_018:0839c02": "為佛之子恒蒙諸佛之所攝受故。明智相應",
    "T36n1739_018:0839c03": "其與益故。故云攝受。云獲諸菩薩廣大之藏",
    "T36n1739_018:0839c04": "者。如十迴向中智藏悲藏等十藏是也。以何",
    "T36n1739_018:0839c05": "方便已下。正說中十十法門是。云六通者身",
    "T36n1739_018:0839c06": "通。天耳通。天眼通。宿命通。他心通。漏盡通。",
    "T36n1739_018:0839c07": "身通者。於一剎那際身隨智用。周遍十方對",
    "T36n1739_018:0839c08": "現色身。隨根普應。天耳通者耳根常聞十方",
    "T36n1739_018:0839c09": "一切諸聲。天眼通者。眼根常視十方一切&#x9E81;",
    "T36n1739_018:0839c10": "細等色。宿命通者。智隨三世一切眾生死此",
    "T36n1739_018:0839c11": "生彼。所作業行因果悉能知之他心通者。一",
    "T36n1739_018:0839c12": "念能知三世一切眾生心念所欲。漏盡通者。",
    "T36n1739_018:0839c13": "隨智遍知一切諸法而無情欲順癡愛心。此",
    "T36n1739_018:0839c14": "經又有十種通。如十通品說。三明者。一宿命。",
    "T36n1739_018:0839c15": "二天眼。三漏盡。是名三明。四無畏者。一一切",
    "T36n1739_018:0839c16": "智無畏。二漏盡無畏。三說障道無畏。四說盡",
    "T36n1739_018:0839c17": "苦道無畏。相好者。此經十身相海也。力無所",
    "T36n1739_018:0839c18": "畏者。十力也。一是處非處力。二業力。三定",
    "T36n1739_018:0839c19": "力。四根力。五欲力。六性力。七一切至處道",
    "T36n1739_018:0839c20": "力。八宿命力。九天眼力。十漏盡力。是為十。",
    "T36n1739_018:0839c21": "三世業果名為處。了達非有名非處。論主頌",
    "T36n1739_018:0839c22": "曰。",
    "T36n1739_018:0839c23": " 善知眾生業因果  心定不動如山王",
    "T36n1739_018:0839c24": " 眾生根品上中下  欲樂種種各差別",
    "T36n1739_018:0839c25": " 種種世間諸性分  一切道法各不同",
    "T36n1739_018:0839c26": " 宿命遍知三世業  天眼十方無礙了",
    "T36n1739_018:0839c27": " 隨諸分別滿十方  心無雜染常無垢",
    "T36n1739_018:0839c28": " 如是十種德自在  是名如來無畏力",
    "T36n1739_018:0839c29": "[0839c29] 十八不共者。一佛身無過失。二口無過失。三",
    "T36n1739_018:0840a01": "念無過失。四想無過失。五心無不定常在三",
    "T36n1739_018:0840a02": "昧。六無不知已捨。七欲無減。八精進無減。",
    "T36n1739_018:0840a03": "九念無減。十慧無減。十一解脫無減。十二解",
    "T36n1739_018:0840a04": "脫知見無減。十三身業隨智慧行。十四口業",
    "T36n1739_018:0840a05": "隨智慧行。十五意業隨智慧行。十六智慧知",
    "T36n1739_018:0840a06": "過去無礙事。十七智慧知未來無礙事。十八",
    "T36n1739_018:0840a07": "智慧知現在無礙事。所言無過失者。妙善相",
    "T36n1739_018:0840a08": "應。所言無減者。所作善法常無忘失。云一切",
    "T36n1739_018:0840a09": "智智者。云種種無盡智。此明差別智無盡故。",
    "T36n1739_018:0840a10": "如守護分中有二義。一明初發心菩薩守護",
    "T36n1739_018:0840a11": "一切諸佛法藏而能為人演說。二得天王夜",
    "T36n1739_018:0840a12": "叉王如來法王等守護。以偈重請分中有二",
    "T36n1739_018:0840a13": "十二行頌。初二行頌歎能說法主。已下二十",
    "T36n1739_018:0840a14": "行頌。兩行一頌。初兩行歎初發心菩薩智慧",
    "T36n1739_018:0840a15": "福德超世獲益。次兩行頌。勸說昇進之行。次",
    "T36n1739_018:0840a16": "兩行頌。明大智度眾生無著。次兩行頌。明眾",
    "T36n1739_018:0840a17": "行無缺利生令佛種不絕。次兩行頌。明堅固",
    "T36n1739_018:0840a18": "功成出離法勝法重勸請說。次兩行頌。明破",
    "T36n1739_018:0840a19": "闇降魔之道。亦願請說。次兩行頌。明如來所",
    "T36n1739_018:0840a20": "得之法。亦勸請說。次兩行頌。明云何演說如",
    "T36n1739_018:0840a21": "來法。末後兩行頌。明云何令初發心無畏如",
    "T36n1739_018:0840a22": "師子無著如蓮華。第二許說分中法慧菩薩",
    "T36n1739_018:0840a23": "所歎能問之人如文可知。第三正說分中復",
    "T36n1739_018:0840a24": "分為二。第一長科經意。第二隨文釋義。一長",
    "T36n1739_018:0840a25": "科經意者。從佛子菩薩已發一切智心已下。",
    "T36n1739_018:0840a26": "至品末。長科為二十段。第一從初佛子已下。",
    "T36n1739_018:0840a27": "至住不放逸。有十行經。明十住十種不放逸",
    "T36n1739_018:0840a28": "法分。第二佛子已下。至十種清淨。有十行半",
    "T36n1739_018:0840a29": "經。明住不放逸得十種清淨法分。第三佛子",
    "T36n1739_018:0840b01": "已下。至能令一切如來歡喜。有十一行半經。",
    "T36n1739_018:0840b02": "明行十種法諸佛歡喜分。第四佛子已下。至",
    "T36n1739_018:0840b03": "諸佛歡喜。有六行經。明安住十法分。第五佛",
    "T36n1739_018:0840b04": "子已下。至令諸菩薩速入諸地。有八行經。明",
    "T36n1739_018:0840b05": "行此十法速入諸地分。第六復次佛子已下。",
    "T36n1739_018:0840b06": "至而自莊嚴入菩薩地。有十行經。明入地昇",
    "T36n1739_018:0840b07": "進分。第七佛子有十種法已下。至所行清淨。",
    "T36n1739_018:0840b08": "有八行經。明淨行分。第八菩薩既得行清淨",
    "T36n1739_018:0840b09": "已下。至十增勝法。有八行經。明昇進轉增分。",
    "T36n1739_018:0840b10": "第九佛子已下。至是為菩薩十種清淨願。有",
    "T36n1739_018:0840b11": "七行經。明大願成行利生分。第十佛子已下。",
    "T36n1739_018:0840b12": "至守護無上法門。有七行經。明行十法令大",
    "T36n1739_018:0840b13": "願圓滿分。第十一佛子菩薩滿足如是願已",
    "T36n1739_018:0840b14": "下。至如應說法。有八行經。明十種無盡藏分。",
    "T36n1739_018:0840b15": "第十二所謂知其所作已下。至具足莊嚴波",
    "T36n1739_018:0840b16": "羅蜜道。有十六行經。明菩薩知根利益分。第",
    "T36n1739_018:0840b17": "十三是時已下。至令三寶種永不斷絕。有五",
    "T36n1739_018:0840b18": "十二行半經。明行十波羅蜜利益眾生諸對",
    "T36n1739_018:0840b19": "治分。第十四所以者何已下。至念念具十種",
    "T36n1739_018:0840b20": "莊嚴。可有十八行經。明令三寶種不斷絕分。",
    "T36n1739_018:0840b21": "第十五何者為十已下。至度脫無量無邊眾",
    "T36n1739_018:0840b22": "生。有三十行經。明以十種莊嚴令見者發心",
    "T36n1739_018:0840b23": "無空過分。第十六佛子已下。至如是自在力",
    "T36n1739_018:0840b24": "已下。有二十三行經。明菩薩初發心得與佛",
    "T36n1739_018:0840b25": "平等法堪為大法師分。第十七假使有不可",
    "T36n1739_018:0840b26": "說世界廣大道場已下。至及護持法故。有十",
    "T36n1739_018:0840b27": "三行半經。明處眾無畏說法自在身無映蔽",
    "T36n1739_018:0840b28": "分。第十八爾時已下。可一行經。明法慧以頌",
    "T36n1739_018:0840b29": "歎法分。第十九如此以頌歎法中有二十行頌。",
    "T36n1739_018:0840c01": "兩行一頌。如文其義自具。隨文稱歎即得第",
    "T36n1739_018:0840c02": "二十最下一行經。明諸聞法歡喜大眾奉行分。",
    "T36n1739_018:0840c03": "[0840c03] 第二隨文解釋者。從正說分中佛子菩薩已",
    "T36n1739_018:0840c04": "下二十段文中。但隨經文義隱言幽方可解",
    "T36n1739_018:0840c05": "之。經文自顯處。如文自具不煩更釋。如文",
    "T36n1739_018:0840c06": "中住於深定不沈不舉者。不沈離聲聞滅盡",
    "T36n1739_018:0840c07": "定。亦離上二界息慮禪。如色界初禪。滅下",
    "T36n1739_018:0840c08": "欲界愁憂不生。得一分輕安寂靜。無欲界愛",
    "T36n1739_018:0840c09": "有寂靜愛。水災便至。楞伽經云。津潤妄想能",
    "T36n1739_018:0840c10": "生內外水界。以愛為津潤故。水災至。如色界",
    "T36n1739_018:0840c11": "第二禪。能滅欲界憂苦不生。得一分輕安寂",
    "T36n1739_018:0840c12": "靜。為有覺有觀能緣靜境猶有。火災便至。如",
    "T36n1739_018:0840c13": "第三禪。無覺無觀有禪悅樂心有喜動。風災",
    "T36n1739_018:0840c14": "便至。如第四禪。身心寂滅離出入息。喜動亦",
    "T36n1739_018:0840c15": "無三災不至。唯妙色身如白銀清淨光潔。衣",
    "T36n1739_018:0840c16": "如金色。四禪身長二十里。衣長四十里。以下",
    "T36n1739_018:0840c17": "三禪倍倍減半。如初會中以釋。如是四禪皆",
    "T36n1739_018:0840c18": "是息心令靜。以為勢分。乃至空處。識處。無所",
    "T36n1739_018:0840c19": "有處。非想非非想定。皆是破除昇進令念不",
    "T36n1739_018:0840c20": "生住寂定故。如是破色界淨色。令成無色界",
    "T36n1739_018:0840c21": "空識。又破見空之識亦空。名識處定。又破識",
    "T36n1739_018:0840c22": "空之見亦無。名無所有定。又破無所有心。此",
    "T36n1739_018:0840c23": "無想之想亦無。名非想非非想定。如是上界",
    "T36n1739_018:0840c24": "修禪。皆是作意存情伏心不起。不是任情無",
    "T36n1739_018:0840c25": "為無沈無掉稱真理智寂用自在不作而為之",
    "T36n1739_018:0840c26": "定也。如欲界名攀緣五欲名掉。色無色界定",
    "T36n1739_018:0840c27": "名沈。又聲聞緣覺定名沈。空觀菩薩行六波",
    "T36n1739_018:0840c28": "羅蜜。生於淨土名掉舉。如是三乘之定皆有",
    "T36n1739_018:0840c29": "沈掉。為垢淨未亡見道不真有欣厭故。二乘",
    "T36n1739_018:0841a01": "之定雖無三界現行之惑。皆是厭患對治伏",
    "T36n1739_018:0841a02": "滅無為無能起惑。我生不起悲智亦亡。住滅",
    "T36n1739_018:0841a03": "定者。頭上擊鼓亦不聞知。化火燒父母分段",
    "T36n1739_018:0841a04": "身入變易生死。如是二乘斷惑不分別法。意",
    "T36n1739_018:0841a05": "勢相似。或有聲聞。以十二緣生得道。如是三",
    "T36n1739_018:0841a06": "乘觀行緣覺聲聞。淨土菩薩所得道者。皆是",
    "T36n1739_018:0841a07": "出世三乘互用通為九乘。大體以約勝鬘經。",
    "T36n1739_018:0841a08": "得伏三界煩惱不起。得意生身。無分段生死",
    "T36n1739_018:0841a09": "得變易生死。非是應真任智自在無出入體任",
    "T36n1739_018:0841a10": "智應眾生利樂不息。廣如勝鬘之意。以是義",
    "T36n1739_018:0841a11": "故。色界無色界及三乘禪。有沈有掉。如大乘",
    "T36n1739_018:0841a12": "中留惑潤生菩薩。道前安立三十心習種性",
    "T36n1739_018:0841a13": "性種性道種性方入聖種性。四攝四無量心",
    "T36n1739_018:0841a14": "三十七助道品觀十波羅蜜名目相似。若以",
    "T36n1739_018:0841a15": "攝化境界及見佛數量意生身智生身成佛因",
    "T36n1739_018:0841a16": "果。總皆不同。以是義故。如是留惑潤生菩薩",
    "T36n1739_018:0841a17": "所修定亦沈亦掉。為但得三種意生身未得",
    "T36n1739_018:0841a18": "如來智生身故。乃至七八九十地得種類俱",
    "T36n1739_018:0841a19": "生無行作意生身菩薩。但得三界煩惱中空",
    "T36n1739_018:0841a20": "觀。折伏現行不起。於意生身中自在故。非是",
    "T36n1739_018:0841a21": "生如來一切種智家故。非是於如來一切種",
    "T36n1739_018:0841a22": "智中起慣習故。所云成佛定滿三祇。所見佛",
    "T36n1739_018:0841a23": "境初地菩薩。但云供養百佛及攝化百佛世",
    "T36n1739_018:0841a24": "界。但得百法明門。如此華嚴經者。初發心菩",
    "T36n1739_018:0841a25": "薩初發如來一切種智之心。名為菩提心。如",
    "T36n1739_018:0841a26": "初發心住。創生一切諸佛一切種智慧大智",
    "T36n1739_018:0841a27": "慧家。生初發心時便成正覺。為會諸佛一切",
    "T36n1739_018:0841a28": "種智與自智一故。成佛不出剎那之際以智",
    "T36n1739_018:0841a29": "境界非延促故。攝化境界遍百佛剎微塵數。",
    "T36n1739_018:0841b01": "又多百佛明智境德用無盡無限重重故。此",
    "T36n1739_018:0841b02": "猶約隨位進修之言計體一即一切無限也。",
    "T36n1739_018:0841b03": "如十地中初地菩薩供養多百佛多百千佛雖",
    "T36n1739_018:0841b04": "數不離百數。然多百即無限。與單百無比。是",
    "T36n1739_018:0841b05": "故四念四攝四無量心十波羅蜜。一一法悉",
    "T36n1739_018:0841b06": "皆無限。是故此十住菩薩所修定業。不屬世",
    "T36n1739_018:0841b07": "間出世間沈掉之定也。已釋住於深定不沈",
    "T36n1739_018:0841b08": "不舉竟。如文入深禪定。得佛神通者。如上色",
    "T36n1739_018:0841b09": "界無色界天及三乘神通。色無色界神通息",
    "T36n1739_018:0841b10": "心想。淨報得神通。二乘神通依定。前所念淨",
    "T36n1739_018:0841b11": "土菩薩神通得清淨意樂。神通如三種意生",
    "T36n1739_018:0841b12": "身。是如此經中入深禪定得佛神通者。以心",
    "T36n1739_018:0841b13": "稱理。源無出入。體無靜亂。體無造作。性任理",
    "T36n1739_018:0841b14": "自真。不生不伏。理真智應。性自遍周。三世十",
    "T36n1739_018:0841b15": "方一時普應。對現色身。隨智應而化群品。而",
    "T36n1739_018:0841b16": "無來往。亦不變化。名佛神通。智無所依止。",
    "T36n1739_018:0841b17": "無形色體無來去性。性自遍周。非三世攝。而",
    "T36n1739_018:0841b18": "能普應三世之法。名曰神通。是故經云。智入",
    "T36n1739_018:0841b19": "三世而無來往為三世。是眾生情所妄安。非",
    "T36n1739_018:0841b20": "實有故。為智體無形無色不造作而應群品。",
    "T36n1739_018:0841b21": "名之為神。圓滿十方無法不知無根不識。名",
    "T36n1739_018:0841b22": "之為通。經云。依無作門修諸淨行者。以此無",
    "T36n1739_018:0841b23": "作門修法界虛空界行海。周遍清淨故。智無",
    "T36n1739_018:0841b24": "所為名之為修。知根同事名之為行。行無不",
    "T36n1739_018:0841b25": "利非作非生。名為無作門也。常處十方一切",
    "T36n1739_018:0841b26": "三界受生利俗而無染淨。名之為淨行故。經",
    "T36n1739_018:0841b27": "云。與三世佛同一體性者。為法身智慧同也。",
    "T36n1739_018:0841b28": "三世廣大劫一念同。三世諸佛普賢共行大",
    "T36n1739_018:0841b29": "智大悲圓滿同。經云。有十種法令諸菩薩速",
    "T36n1739_018:0841c01": "入諸地者。明於初發心住位而遍知諸住諸行",
    "T36n1739_018:0841c02": "諸迴向諸地法門。為一即一切故。一切即一",
    "T36n1739_018:0841c03": "故。即因即果故。即如善財童子。見彌勒菩薩",
    "T36n1739_018:0841c04": "已。彌勒還令&#x5374;見文殊師利。明因果不異亦",
    "T36n1739_018:0841c05": "不離故。此亦如是。從初發心住佛果地位一",
    "T36n1739_018:0841c06": "念齊進。而亦不出一念中。修成正覺。佛因果",
    "T36n1739_018:0841c07": "及菩薩行悉圓滿故。如善財。一生龍女不出",
    "T36n1739_018:0841c08": "一剎那際。三生成佛總相似故。云一生成佛",
    "T36n1739_018:0841c09": "者。明今生是父母分段身。是信心及見道修",
    "T36n1739_018:0841c10": "行生。捨分段身。入變易生名為一生。亦不出",
    "T36n1739_018:0841c11": "剎那際。無古今性。無分段性。無變易性。萬",
    "T36n1739_018:0841c12": "相如幻故。如化故。非滅故。無三世故。以此",
    "T36n1739_018:0841c13": "初住遍修諸住諸地故。貫通諸法總一時一",
    "T36n1739_018:0841c14": "法。多少延促自在無礙。不出一剎那際故。法",
    "T36n1739_018:0841c15": "如是故。去情以智觀之可見。經云。知一切眾",
    "T36n1739_018:0841c16": "生與諸如來同一體性者。三乘菩薩知一切",
    "T36n1739_018:0841c17": "眾生同有如來佛性。理性此經知一切眾生",
    "T36n1739_018:0841c18": "同有如來一切種智之性。如經下文有經卷",
    "T36n1739_018:0841c19": "如三千大千世界。內在小眾生身中。有人成",
    "T36n1739_018:0841c20": "佛。破此微塵出此經卷。言微塵許大。眾生皆",
    "T36n1739_018:0841c21": "有佛一切種智故。菩薩成佛化之。總得如來",
    "T36n1739_018:0841c22": "一切種智故。達理之智名一切智。差別智名",
    "T36n1739_018:0841c23": "一切種智。經云。聞諸佛土悉願往生者。不出",
    "T36n1739_018:0841c24": "塵中智遍現應供養十方一切諸佛而無來",
    "T36n1739_018:0841c25": "去。經云諸次第定者。色界四禪菩薩次第能",
    "T36n1739_018:0841c26": "入。於無色界四禪菩薩悉能順入。或超間入",
    "T36n1739_018:0841c27": "出。如涅槃經闍維分說。從初禪入三禪定出。",
    "T36n1739_018:0841c28": "空處入無所有處出。非想處入空處出。如是",
    "T36n1739_018:0841c29": "超間。如是次第。如此經方網三昧。一方入定",
    "T36n1739_018:0842a01": "十方起。十方入定一方起等。具如十信位中",
    "T36n1739_018:0842a02": "說。三摩&#x9262;底智印者。明寂用同起印諸萬法",
    "T36n1739_018:0842a03": "無不明了。如大海水而現萬像。淨智普印一",
    "T36n1739_018:0842a04": "切萬法。皆能了知。而無能所。亦無作者。經",
    "T36n1739_018:0842a05": "云。善觀諸法得實相印者。以無作無依無想",
    "T36n1739_018:0842a06": "大智印印諸萬法。起唯法起。無有無明三世",
    "T36n1739_018:0842a07": "繫著。名實相印。經云。入真三昧者。無三界及",
    "T36n1739_018:0842a08": "三乘染淨沈掉是也。離諸僻見者。有無二見",
    "T36n1739_018:0842a09": "是。內見外見身見邊見戒取見取等總是。乃",
    "T36n1739_018:0842a10": "至六十二見是。六十二見者。於一切法上繫",
    "T36n1739_018:0842a11": "有四見。一常。二無常。三亦常亦無常。四非常",
    "T36n1739_018:0842a12": "非無常。於五陰上各有四見。四五二十。三世",
    "T36n1739_018:0842a13": "五陰上合為六十。本二見共為六十二見。一",
    "T36n1739_018:0842a14": "切僻見不離此也。普門慧者。遍知眾生諸根",
    "T36n1739_018:0842a15": "及法智一切智智種種差別智也。色界眾生",
    "T36n1739_018:0842a16": "為住定故。教令起觀。無色界眾生為修無相",
    "T36n1739_018:0842a17": "觀故。教微妙智。慧為相不當情智慧利故。六",
    "T36n1739_018:0842a18": "和敬法者。一身。二口。三意。四戒。五施。六見。",
    "T36n1739_018:0842a19": "名為六和敬法。於眾生田中下佛種子者。示",
    "T36n1739_018:0842a20": "一切眾生菩提理智故。及微少善根為勝緣",
    "T36n1739_018:0842a21": "故。六通前已釋訖。如十通品說。十神通如經",
    "T36n1739_018:0842a22": "具明。已下頌中兩行一頌文自具足。隨文稱",
    "T36n1739_018:0842a23": "歎。最下長行一行。明大眾聞法歡喜奉行分。",
    "T36n1739_018:0842a24": "此之一會昇忉利天宮品是序分。從偈讚品",
    "T36n1739_018:0842a25": "以下是正說分。動地興供是流通分。",
    "T36n1739_018:0842a26": "昇夜摩天宮品第十九",
    "T36n1739_018:0842a27": "[0842a27] 將釋此品約作三門分別。一釋品名目。二釋",
    "T36n1739_018:0842a28": "品來意。三隨文釋義。",
    "T36n1739_018:0842a29": "[0842a29] 一釋品名目者。何故名夜摩天宮。明以處表",
    "T36n1739_018:0842b01": "法。此天名為時分天。為此天無日月晦明以",
    "T36n1739_018:0842b02": "蓮華開為晝合為夜故。名時分天故。為表十",
    "T36n1739_018:0842b03": "行法門知時而應總化不可不知時故。故以",
    "T36n1739_018:0842b04": "時分天。以表知根而對行不可一向為也。知",
    "T36n1739_018:0842b05": "是人天種二乘三乘一乘種。可以何善根而",
    "T36n1739_018:0842b06": "接引之故。以時分天以表所行之行須以知",
    "T36n1739_018:0842b07": "時故。須彌山以表十住之法門。明從信昇進",
    "T36n1739_018:0842b08": "離凡夫地故。又表十住之位初登法頂至相",
    "T36n1739_018:0842b09": "盡處故。又表須彌處大海中。高八萬四千由",
    "T36n1739_018:0842b10": "旬。非手足所攀緣而昇上故。明初十住之位",
    "T36n1739_018:0842b11": "非以有心思求觀行攀緣所及。以無思不為。",
    "T36n1739_018:0842b12": "蕩然智應萬法無依。方可昇也。此十行之位",
    "T36n1739_018:0842b13": "處夜摩之中。明依空而住不與人連。十行亦",
    "T36n1739_018:0842b14": "然。依法空而行。行知時而益俗也。故處此",
    "T36n1739_018:0842b15": "天而表之也。於兜率天說十迴向。為明其處",
    "T36n1739_018:0842b16": "居欲界天之中。又明此天樂知足也。以表十",
    "T36n1739_018:0842b17": "迴向以迴正智處俗利生處大悲門饒益一切",
    "T36n1739_018:0842b18": "於諸境界無所貪求故。處此天以為所表。昇",
    "T36n1739_018:0842b19": "他化天說十地法門者。超過化樂明至欲界",
    "T36n1739_018:0842b20": "際。表十地自在超昇化樂至欲界之頂化心",
    "T36n1739_018:0842b21": "魔王至欲盡際故。昇第三禪說佛華法門。明",
    "T36n1739_018:0842b22": "普賢行滿。表以行法悅無盡眾生故。又彰第",
    "T36n1739_018:0842b23": "四禪是佛位故。此約進修昇降表法。且如是",
    "T36n1739_018:0842b24": "安立。然其理智一一遍周無去來也。以此皆",
    "T36n1739_018:0842b25": "云不離菩提道場普光明殿而昇忉利夜摩兜",
    "T36n1739_018:0842b26": "率等。如第三禪超初禪二禪者。明位位倍勝",
    "T36n1739_018:0842b27": "故。此一會未有來文。是瓔珞本業經。如來領",
    "T36n1739_018:0842b28": "聲聞菩薩眾。向菩提樹下。脫往昔於菩提樹",
    "T36n1739_018:0842b29": "下初成正覺時說法界經。一一排次至第三",
    "T36n1739_018:0842c01": "禪故。是故於此夜摩天以表十行。",
    "T36n1739_018:0842c02": "[0842c02] 二釋品來意者。前明十住昇進以昇須彌之",
    "T36n1739_018:0842c03": "頂。此明十行之昇進以至夜摩。以次此品",
    "T36n1739_018:0842c04": "須來。",
    "T36n1739_018:0842c05": "[0842c05] 三隨文釋義者。於中大義義分為二。一長科",
    "T36n1739_018:0842c06": "經意。二隨文解釋。第一長科。經意者。此一品",
    "T36n1739_018:0842c07": "四十九行經中。約作十段長科。一爾時如來",
    "T36n1739_018:0842c08": "威神力故已下至恒對於佛有三行半經。明",
    "T36n1739_018:0842c09": "十方同見如來不離其處分。二爾時已下至寶",
    "T36n1739_018:0842c10": "莊嚴殿可有兩行經。明不離十方一切菩提",
    "T36n1739_018:0842c11": "場普光明殿而昇夜摩天分。三時夜摩天王",
    "T36n1739_018:0842c12": "已下至時彼天王敷置座已已下有十四行",
    "T36n1739_018:0842c13": "經。明時分天王遙見佛來化座莊嚴及恭敬",
    "T36n1739_018:0842c14": "分。四向佛世尊已下至入此宮殿可兩行半",
    "T36n1739_018:0842c15": "經。明時分天王請佛入殿昇座分。五時佛受",
    "T36n1739_018:0842c16": "請已下至悉亦如是可有一行經。明如來受",
    "T36n1739_018:0842c17": "請都結十方同然分。六爾時天王已下有一",
    "T36n1739_018:0842c18": "行半經。明天王憶昔往因說頌歎佛分。七",
    "T36n1739_018:0842c19": "說頌之中有二十行頌歎十如來曾來入此天",
    "T36n1739_018:0842c20": "宮分。八如此世界已下至歎佛功德有兩行",
    "T36n1739_018:0842c21": "半經。明十方同此一時歎佛分。九爾時世尊",
    "T36n1739_018:0842c22": "已下至諸所住處可兩行經。明如來受請入",
    "T36n1739_018:0842c23": "殿殿博寬容分。十十方世界悉亦如是。此總",
    "T36n1739_018:0842c24": "結十方同此分。第二隨文解釋者。初爾時已",
    "T36n1739_018:0842c25": "下至恒對於佛。明十方一切處恒遍滿無增",
    "T36n1739_018:0842c26": "減故。言不離菩提樹須彌頂而昇夜摩天者。",
    "T36n1739_018:0842c27": "明智遍一切處而示其身非去來故。云遙見",
    "T36n1739_018:0842c28": "佛來者。明從十住向十行位故。即以神力",
    "T36n1739_018:0842c29": "化座者。明行立依空智而成無能所定建立",
    "T36n1739_018:0843a01": "故。以座表行。號曰蓮華。明無作行成無所染",
    "T36n1739_018:0843a02": "著故。藏者含容義。明無行之行含藏眾善故。",
    "T36n1739_018:0843a03": "師子者明無畏也。以無為之理智處生死而",
    "T36n1739_018:0843a04": "無畏故。此依主為座名。百萬層級者。明十住",
    "T36n1739_018:0843a05": "十千十行百萬。明隨位昇進階級故。百萬",
    "T36n1739_018:0843a06": "金網以為絞絡者。明此位中以行網化眾生",
    "T36n1739_018:0843a07": "故。此為報得依果故。十住十千十行百萬明",
    "T36n1739_018:0843a08": "昇進也。華鬘香寶及四種帳者。明以四攝法",
    "T36n1739_018:0843a09": "方便行含攝眾生故。四種蓋者。明以四無量",
    "T36n1739_018:0843a10": "心慈悲喜捨覆蔭眾生故。百萬光明而為照",
    "T36n1739_018:0843a11": "曜者。明以智眼觀根而攝化故。天王者。行自",
    "T36n1739_018:0843a12": "在也。恭敬頂禮者。行行無慢也。梵王踊躍者。",
    "T36n1739_018:0843a13": "淨行利生見求乞者歡喜無厭也。百萬菩薩",
    "T36n1739_018:0843a14": "稱揚者。明以行濟物眾聖歡喜稱歎也。天樂",
    "T36n1739_018:0843a15": "奏音者。明善能說法所招果也。四種雲者以",
    "T36n1739_018:0843a16": "行慈覆俗。前云蓋。後云四種雲。明約器大小",
    "T36n1739_018:0843a17": "覆育故。摩尼雲亦然。隨根大小照燭與益故。",
    "T36n1739_018:0843a18": "百萬善根所生者。明已上莊嚴皆明約行中",
    "T36n1739_018:0843a19": "善根所生故。為行能利物積善即得諸覆護",
    "T36n1739_018:0843a20": "眾福所嚴。已下如文可解。云善來善逝者。善",
    "T36n1739_018:0843a21": "滅眾惡苦災。逝者度眾生而離縛。時佛受請",
    "T36n1739_018:0843a22": "昇殿者。明昇進正入十行位故。已上望佛自",
    "T36n1739_018:0843a23": "德十方恒自遍周。今作昇降者。總約眾生進",
    "T36n1739_018:0843a24": "修昇降故。二十行頌中歎十佛昔曾入此殿",
    "T36n1739_018:0843a25": "者。明今所入十行理智與古無殊。此十如來",
    "T36n1739_018:0843a26": "還是約行昇進所成之號。前十住位昇須彌",
    "T36n1739_018:0843a27": "頂十如來名號。亦是隨位會古之號。明所入",
    "T36n1739_018:0843a28": "之法不異古今諸佛故。如十住位中。須彌頂",
    "T36n1739_018:0843a29": "上帝釋宮中。遙見佛來。即於殿中安置普光",
    "T36n1739_018:0843b01": "明藏師子之座。為明初入如來智慧中生。即",
    "T36n1739_018:0843b02": "以方便三昧之門。名安置普光明藏。即明智",
    "T36n1739_018:0843b03": "慧照曜法界藏故。今此十行位時分天王遙",
    "T36n1739_018:0843b04": "見佛來化作寶蓮華師子之座者。明以行華",
    "T36n1739_018:0843b05": "設其教網漉諸眾生令入如來智慧之境界藏",
    "T36n1739_018:0843b06": "故。蓮華表行無著義故。化座者。明行體以依",
    "T36n1739_018:0843b07": "十住智慧虛無法身無安立也。所作如化也。",
    "T36n1739_018:0843b08": "以茲所表。末後五行經都結十方同時歎佛",
    "T36n1739_018:0843b09": "如來入殿其殿包容如天所住者。明入位昇",
    "T36n1739_018:0843b10": "進自智寬容方知佛境故。",
    "T36n1739_018:0843b11": "夜摩天中偈讚品第二十",
    "T36n1739_018:0843b12": "[0843b12] 將釋此品約作三門分別。一釋品名目。二釋",
    "T36n1739_018:0843b13": "品來意。三隨文釋義。",
    "T36n1739_018:0843b14": "[0843b14] 一釋品名目者。明昇夜摩天宮以說十行之",
    "T36n1739_018:0843b15": "法。此品以功德林等十菩薩眾各各以當位",
    "T36n1739_018:0843b16": "之行以偈都讚當位之法故。名偈讚品。",
    "T36n1739_018:0843b17": "[0843b17] 二釋品來意者。明欲說十行之法先須說偈",
    "T36n1739_018:0843b18": "都讚十行之中因果法門故。此品須來。若不",
    "T36n1739_018:0843b19": "先舉所行之因果。十行依何有成。",
    "T36n1739_018:0843b20": "[0843b20] 三隨文釋義者。於此一品之中約作二門分",
    "T36n1739_018:0843b21": "別。一長科經意。二隨文解釋。第一長科經意",
    "T36n1739_018:0843b22": "者。約作五段長科。第一爾時佛神力故已下",
    "T36n1739_018:0843b23": "至結跏趺坐有十三行半經。明隨位菩薩功",
    "T36n1739_018:0843b24": "德林等十箇菩薩并陳自行佛因果來集分。",
    "T36n1739_018:0843b25": "第二如此世界已下。至悉等無別。可兩行經。",
    "T36n1739_018:0843b26": "都舉十方世界菩薩來集同此分。第三爾時",
    "T36n1739_018:0843b27": "世尊已下。至靡不皆現。可兩行經。明放光所",
    "T36n1739_018:0843b28": "在分。第四爾時功德林菩薩。可一行經。明觀",
    "T36n1739_018:0843b29": "法說頌分。第五從初頌已下。有十段頌。明十",
    "T36n1739_018:0843c01": "行之中各申自行法門因果分。第二隨文解",
    "T36n1739_018:0843c02": "義者。從品初第一段中十三行半經之內義",
    "T36n1739_018:0843c03": "分為三。一釋菩薩名及配隨位進修之因果。",
    "T36n1739_018:0843c04": "二釋剎土遠近之意。三釋菩薩各各同號遍",
    "T36n1739_018:0843c05": "周。",
    "T36n1739_018:0843c06": "[0843c06] 第一釋菩薩名及配隨位進修之因果。約有",
    "T36n1739_018:0843c07": "十種因果。",
    "T36n1739_018:0843c08": "[0843c08] 第一功德林菩薩者。如十住位中。初生佛智",
    "T36n1739_018:0843c09": "慧家故菩薩名法慧及財慧等。此位明從慧",
    "T36n1739_018:0843c10": "行福智二報廣多故。以林為名也。又林者。廣",
    "T36n1739_018:0843c11": "多義。覆蔭義。莊嚴義。身幹枝條華葉果實相",
    "T36n1739_018:0843c12": "資義。明十行位菩薩。以無性智慧。莊嚴萬行",
    "T36n1739_018:0843c13": "枝條。大悲為葉。覆蔭攝化一切眾生。皆令自",
    "T36n1739_018:0843c14": "他菩提華果悉開發故。如川澤有林眾鳥歸。",
    "T36n1739_018:0843c15": "若仁有行多人依。是故十行菩薩目之名林。",
    "T36n1739_018:0843c16": "此當歡喜行檀波羅蜜門。如善財十行之初",
    "T36n1739_018:0843c17": "善知識名為善。見在林中經行。亦如此也。國",
    "T36n1739_018:0843c18": "名三眼者。如此位佛果號為眼也。世界名親",
    "T36n1739_018:0843c19": "慧者。明此十行親從佛慧所生為因。亦常與",
    "T36n1739_018:0843c20": "一切眾生。以為親近故。佛果號常住眼者。為",
    "T36n1739_018:0843c21": "親從佛智慧生故所有知根利俗直令得其常",
    "T36n1739_018:0843c22": "住之智眼故。明自得如來智慧之眼所有利",
    "T36n1739_018:0843c23": "生亦令他得智眼故。明以如來智慧觀根利",
    "T36n1739_018:0843c24": "生之智即是當位佛果也。功德林。是表所行",
    "T36n1739_018:0843c25": "行之人。親慧世界。是當位所修行智慧之因。",
    "T36n1739_018:0843c26": "常住眼佛。是當位知根見解之果也。與根本",
    "T36n1739_018:0843c27": "智相應名常住眼佛。",
    "T36n1739_018:0843c28": "[0843c28] 第二慧林菩薩者。明智慧如林廣多義故。此",
    "T36n1739_018:0843c29": "是饒益行。以智慧饒益一切眾生令不迷故。",
    "T36n1739_018:0844a01": "行戒波羅蜜。此位以智慧為戒體故。如善財",
    "T36n1739_018:0844a02": "童子十行中善知識釋天主童子行戒波羅蜜",
    "T36n1739_018:0844a03": "以算法相法印法即安置村營城邑吉凶之",
    "T36n1739_018:0844a04": "地。是智慧故。十住之中以法身為戒體。此十",
    "T36n1739_018:0844a05": "行之中以智慧為戒體故。慧林菩薩是修行",
    "T36n1739_018:0844a06": "之人。幢慧世界。是所修行之因。以慧為戒體。",
    "T36n1739_018:0844a07": "於生死中不傾動故。無勝眼佛。是所行之果。",
    "T36n1739_018:0844a08": "以慧眼知根餘無勝故。",
    "T36n1739_018:0844a09": "[0844a09] 第三勝林菩薩者。此是無違逆之行。主忍波",
    "T36n1739_018:0844a10": "羅蜜。諸行之中忍行為最在行。無忍不成行",
    "T36n1739_018:0844a11": "也。故號勝林菩薩。如善財童子。於此位中善",
    "T36n1739_018:0844a12": "知識是優婆夷。名為具足。為忍波羅蜜總攝",
    "T36n1739_018:0844a13": "眾行。慈悲喜捨總在其中。明優婆夷者是表",
    "T36n1739_018:0844a14": "慈悲行也。素服被髮。是戒忍之相。處其一室。",
    "T36n1739_018:0844a15": "室開四門者。表慈育眾生四攝法也。十千侍",
    "T36n1739_018:0844a16": "女者。萬行具也。以一小器濟惠無窮者。表離",
    "T36n1739_018:0844a17": "慢自高四攝無限故。明一一波羅蜜互含容",
    "T36n1739_018:0844a18": "故。勝林菩薩。是行行之人。寶慧世界。是所修",
    "T36n1739_018:0844a19": "行之法。明以忍為眾行之寶。可貴重故。無住",
    "T36n1739_018:0844a20": "眼佛。即是忍中之佛果也。明雖行忍行而不",
    "T36n1739_018:0844a21": "念所行也。",
    "T36n1739_018:0844a22": "[0844a22] 第四無畏林菩薩者。明常行精進即於生死",
    "T36n1739_018:0844a23": "利人天之無畏也。主無屈撓行。為以智慧知",
    "T36n1739_018:0844a24": "時知法知根利物。不撓其事不滯其功故。如",
    "T36n1739_018:0844a25": "善財善知識明智居士。是此位中善知識也。",
    "T36n1739_018:0844a26": "為以明智利眾生。即行無屈撓故。住大興城。",
    "T36n1739_018:0844a27": "是精進義故。於市四衢道者。明饒益廣多無",
    "T36n1739_018:0844a28": "限利益故。須臾繫念作意方便故。仰視虛空",
    "T36n1739_018:0844a29": "隨所須物惠利眾生。皆從空下者。明智如空",
    "T36n1739_018:0844b01": "應智念故。空為智本。智不異空故。是故觀空",
    "T36n1739_018:0844b02": "總隨智現也。是故空者眾法之本。以此觀之。",
    "T36n1739_018:0844b03": "明一切功德總從空智而有。無畏林菩薩。是",
    "T36n1739_018:0844b04": "此位行行之人。勝慧世界。是修行之法。不動",
    "T36n1739_018:0844b05": "眼佛。是此位中之佛。果故明精進之位。不隨",
    "T36n1739_018:0844b06": "物變故。佛號不動眼故。於境不動名為精進。",
    "T36n1739_018:0844b07": "[0844b07] 第五慚愧林菩薩者。是無癡亂行。主禪波羅",
    "T36n1739_018:0844b08": "蜜。為具慚愧而行禪。為禪定發慧。即行無癡",
    "T36n1739_018:0844b09": "亂故。如善財善知識寶髻長者。是此位中善",
    "T36n1739_018:0844b10": "知識也。在於市中。明行中禪體&#x9599;而恒寂。執",
    "T36n1739_018:0844b11": "善財手將詣所居之宅。明引接也。明於生死",
    "T36n1739_018:0844b12": "市中引接將詣所居智果故。明觀果知因。其",
    "T36n1739_018:0844b13": "宅寶嚴十層八門。院有八門。閣有十層。八門",
    "T36n1739_018:0844b14": "明八正道。十層之閣約十波羅蜜之報。一如",
    "T36n1739_018:0844b15": "十度之行從下向上排之。自具法則。至文方",
    "T36n1739_018:0844b16": "明。此約禪體總收萬行。慚愧林菩薩。是此位",
    "T36n1739_018:0844b17": "所修行之人。燈慧世界。是所行之法。為定能",
    "T36n1739_018:0844b18": "起慧明照物故。世界名燈也。天眼佛者。是此",
    "T36n1739_018:0844b19": "位佛果也。為定能淨諸根故號天眼佛。",
    "T36n1739_018:0844b20": "[0844b20] 第六精進林菩薩者。此是善現行。主般若波",
    "T36n1739_018:0844b21": "羅蜜門。為以般若善現眾行以益含生故。號",
    "T36n1739_018:0844b22": "精進林。如善財。此位中善知識號普眼長者。",
    "T36n1739_018:0844b23": "明初救身命。次施飲食。後與說法。一一隨根",
    "T36n1739_018:0844b24": "明智慧成就故。精進林是修行之人。金剛慧",
    "T36n1739_018:0844b25": "世界。是修行之法。明智慧能破煩惱名金剛",
    "T36n1739_018:0844b26": "故。解脫眼佛。是此位之佛果。",
    "T36n1739_018:0844b27": "[0844b27] 第七力林菩薩者。是無著行。主方便波羅蜜。",
    "T36n1739_018:0844b28": "明以方便處俗利生。同其行流。處世無著。成",
    "T36n1739_018:0844b29": "大悲行。是為力林也。以真入俗處纏不污。是",
    "T36n1739_018:0844c01": "故名為力林。如善財。此位善知識號無厭足",
    "T36n1739_018:0844c02": "王。為行大悲自化現身作諸不善。還自化其",
    "T36n1739_018:0844c03": "身追捉治罰。或斷命根苦當治之。令實眾生",
    "T36n1739_018:0844c04": "懼而斷惡。救護眾生愛而不捨。名無厭足。力",
    "T36n1739_018:0844c05": "林菩薩。是能修行之人。安樂慧世界。是所行",
    "T36n1739_018:0844c06": "之法。審諦眼佛。是此位果也。為此位是成大",
    "T36n1739_018:0844c07": "慈悲門故。名安樂世界。約安樂眾生得名。佛",
    "T36n1739_018:0844c08": "號審諦眼者。審知眾生應以何法化故。方始",
    "T36n1739_018:0844c09": "調伏。",
    "T36n1739_018:0844c10": "[0844c10] 第八行林菩薩者。是難得行。主願波羅蜜。難",
    "T36n1739_018:0844c11": "得能得名為行林。此智位難可昇故名難得",
    "T36n1739_018:0844c12": "行。如善財童子。此位善知識王名大光是。第",
    "T36n1739_018:0844c13": "八智隨大願滿眾生意行大饒益。普施眾生",
    "T36n1739_018:0844c14": "世間樂具。一切智寶悉皆施之。行林菩薩。是",
    "T36n1739_018:0844c15": "能行之人。日慧世界是所修之法。此位智體",
    "T36n1739_018:0844c16": "增明。世界名日慧。明相眼佛。是此位之果。為",
    "T36n1739_018:0844c17": "此位智體增明。佛果號明相眼。",
    "T36n1739_018:0844c18": "[0844c18] 第九覺林菩薩者。是善法行。主力波羅蜜。如",
    "T36n1739_018:0844c19": "善財此位善知識號不動優婆夷。是第九法",
    "T36n1739_018:0844c20": "師位。何故為女身。為明處法師位時貞潔慈",
    "T36n1739_018:0844c21": "悲柔軟。以女表之。此女發心已經閻浮提微",
    "T36n1739_018:0844c22": "塵劫。自發心來。心無一念五欲之想。明貞潔",
    "T36n1739_018:0844c23": "堅固慈悲柔軟。是法師之德也。是故此菩薩",
    "T36n1739_018:0844c24": "號曰覺林。主力波羅蜜。覺林菩薩是行行之",
    "T36n1739_018:0844c25": "人。淨慧世界是修行之法。最上眼佛是所修",
    "T36n1739_018:0844c26": "行之果。為智慧淨故佛號最上眼。",
    "T36n1739_018:0844c27": "[0844c27] 第十智林菩薩者。是真實慧行故。主智波羅",
    "T36n1739_018:0844c28": "蜜。在此名位相似可知。如善財。此位善知識",
    "T36n1739_018:0844c29": "號出家外道。名為遍行。明得智自在能同邪",
    "T36n1739_018:0845a01": "見攝諸邪見。云三千之境九十六種外道我",
    "T36n1739_018:0845a02": "皆為之。智林菩薩。是所修行之人。梵慧世界。",
    "T36n1739_018:0845a03": "是所修之法。紺青眼佛。是此位之果。紺青是",
    "T36n1739_018:0845a04": "十行之智。一終之滿明淨照燭之極故。",
    "T36n1739_018:0845a05": "[0845a05] 第二釋剎土遠近之意。經云。十方各有一大",
    "T36n1739_018:0845a06": "菩薩。一一各與佛剎微塵數菩薩俱。從十萬",
    "T36n1739_018:0845a07": "佛剎微塵數國土之外諸世界中而來集會",
    "T36n1739_018:0845a08": "者。十住云百剎微塵。此位云十萬者。明昇進",
    "T36n1739_018:0845a09": "智慧之增廣。迷心及諸境為塵之量。迷執所",
    "T36n1739_018:0845a10": "居名之為國。心隨境轉名之為諸國土之外。",
    "T36n1739_018:0845a11": "執亡智契名之為來。明智遍周境無不達同",
    "T36n1739_018:0845a12": "號菩薩。一一菩薩例然。總明達迷智遍。",
    "T36n1739_018:0845a13": "[0845a13] 第三釋菩薩各各同號遍周者。明心迷諸境",
    "T36n1739_018:0845a14": "塵表無明廣多故。心悟智通遐周剎海。一切",
    "T36n1739_018:0845a15": "種智無不同其見。故即各各名號遍周。明迷",
    "T36n1739_018:0845a16": "時無境不惑。悟已無境不智。是諸菩薩已下",
    "T36n1739_018:0845a17": "頂禮佛足明致敬。昇座化座摩尼藏。表十行",
    "T36n1739_018:0845a18": "處生死而化眾生行常無垢故。摩尼藏者。離",
    "T36n1739_018:0845a19": "垢寶也。藏者含藏義。師子者。無畏也。此明凡",
    "T36n1739_018:0845a20": "夫行有染聖行無垢也。師子依主立名故。總",
    "T36n1739_018:0845a21": "明修行者智德所行之法。爾時世尊從兩足",
    "T36n1739_018:0845a22": "上放百千億光明者。十信足下輪中放光。十",
    "T36n1739_018:0845a23": "住足指端放光。此十行之中足趺上放光者明",
    "T36n1739_018:0845a24": "次第隨位昇進。表法光從十千百千百千億",
    "T36n1739_018:0845a25": "妙色光明總明隨位昇進也。凡足下足指端",
    "T36n1739_018:0845a26": "足趺上。總不離所行之行也。自此長行已下",
    "T36n1739_018:0845a27": "有十段頌文。是十林菩薩各各自頌當位所",
    "T36n1739_018:0845a28": "修行之法。以此十法共成一行。如是一一行",
    "T36n1739_018:0845a29": "中皆具十行。各各隨自行位中名目下義。即",
    "T36n1739_018:0845b01": "是所讚之法。如文具明。已下如名之義。各歎",
    "T36n1739_018:0845b02": "當位所行之法。達名知法可知。"
}