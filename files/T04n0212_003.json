{
    "T04n0212_003:0621a11": "出曜經卷第三",
    "T04n0212_003:0621a13": "姚秦涼州沙門竺佛念譯",
    "T04n0212_003:0621a14": "◎無常品下",
    "T04n0212_003:0621a15": " 雖壽百歲，  亦死過去，  為老所壓，",
    "T04n0212_003:0621a16": " 病條至際。",
    "T04n0212_003:0621a17": "[0621a17] 昔佛在舍衛國祇樹給孤獨園，為天人龍鬼",
    "T04n0212_003:0621a18": "眾生之類廣演法教。時，國王波斯匿母年過",
    "T04n0212_003:0621a19": "百二十，卒得重病，非醫藥所療，神祇不能救，不",
    "T04n0212_003:0621a20": "經日夜遂便命終。王及大臣如法葬送，油酥",
    "T04n0212_003:0621a21": "華香事事供養，安措神廟給人瞻守。葬送已",
    "T04n0212_003:0621a22": "訖，還過佛所，如故王法除去五飾前禮佛足，",
    "T04n0212_003:0621a23": "佛命令坐而問之曰：「王所從來，衣服塵土、形",
    "T04n0212_003:0621a24": "變色異，何所施設乃至於斯？」王白佛言：「國大",
    "T04n0212_003:0621a25": "夫人年過百二十，間得重病奄忽無常。向送靈",
    "T04n0212_003:0621a26": "柩殯葬始訖，今還城池過覲世尊。」佛三達智",
    "T04n0212_003:0621a27": "知而問曰：「云何大王！夫人生世有不死者乎？」",
    "T04n0212_003:0621a28": "王白佛言：「人生於世無有不死。」佛告王曰：「自",
    "T04n0212_003:0621a29": "古迄今，大畏有五不可得避：應老之法欲使",
    "T04n0212_003:0621b01": "不老者，此不可得；應病之法欲使不病，此不",
    "T04n0212_003:0621b02": "可得；應死之法欲使不死，此不可得；應磨滅",
    "T04n0212_003:0621b03": "之法欲使不磨滅，此不可得；應盡之法欲使",
    "T04n0212_003:0621b04": "不盡，此不可得。是謂大王！此五不可得法，不",
    "T04n0212_003:0621b05": "與人期，萬物無常難得久居，一日過去，人命亦",
    "T04n0212_003:0621b06": "然，如五江流晝夜不息，人命駛疾亦復如是。」",
    "T04n0212_003:0621b07": "[0621b07] 爾時世尊漸與波斯匿王說微妙法，論講不",
    "T04n0212_003:0621b08": "退轉要，所謂論者，施論戒論生天之論，欲不",
    "T04n0212_003:0621b09": "淨想，漏為大患。大王當知：「生則老至，病無光",
    "T04n0212_003:0621b10": "澤，合會必離，是世常法，如電歷目擊石現火，",
    "T04n0212_003:0621b11": "人命劇是，有何可樂？衰變之法，欲使久存者，",
    "T04n0212_003:0621b12": "此事不然。」爾時世尊以此因緣尋究本末，為",
    "T04n0212_003:0621b13": "後眾生示現大明，亦使正法久存於世。爾時",
    "T04n0212_003:0621b14": "世尊在大眾中，與波斯匿王而說斯偈：",
    "T04n0212_003:0621b15": "「雖壽百歲，  亦死過去，  為老所壓，",
    "T04n0212_003:0621b16": " 病條至際。」",
    "T04n0212_003:0621b17": "[0621b17] 佛告大王：「世皆有是，無長存者，皆當歸死",
    "T04n0212_003:0621b18": "無有脫者。古者國王、諸佛真人、五通仙士，亦",
    "T04n0212_003:0621b19": "皆過去無能住者；空為悲戀亡者，為福不惓，",
    "T04n0212_003:0621b20": "福追魂靈如餉田夫。王由此緣廣設福業，",
    "T04n0212_003:0621b21": "福祜助人如憑強杖。」佛說此已，王及四輩",
    "T04n0212_003:0621b22": "諸來會者，莫不歡喜，忘憂除患[火*霍]然啟悟，",
    "T04n0212_003:0621b23": "尋從坐起遶佛三匝，作禮而去。",
    "T04n0212_003:0621b24": " 是日已過，  命則隨減，  如少水魚，",
    "T04n0212_003:0621b25": " 斯有何樂？",
    "T04n0212_003:0621b26": "[0621b26] 昔佛在舍衛國祇樹給孤獨園。時，南大海卒",
    "T04n0212_003:0621b27": "涌大洮，越海境界有三大魚，隨上流處在",
    "T04n0212_003:0621b28": "淺水，自相謂言：「我等三魚處在厄地漫水未",
    "T04n0212_003:0621b29": "減，宜可逆上還歸大海。」有礙水舟不得越過，",
    "T04n0212_003:0621c01": "第一魚者盡其力勢跳舟越過，第二魚者復",
    "T04n0212_003:0621c02": "得憑草越度，第三魚者氣力消竭為獵者所",
    "T04n0212_003:0621c03": "得。時獵者便說此偈：",
    "T04n0212_003:0621c04": "「第一慮未然，  必當被傷害，",
    "T04n0212_003:0621c05": " 憑草計現在，  彼命得脫死。",
    "T04n0212_003:0621c06": " 二魚俱得免，  以濟危脆命，",
    "T04n0212_003:0621c07": " 愚守少水池，  受困於獵者。」",
    "T04n0212_003:0621c08": "[0621c08] 爾時世尊以天眼觀清淨無瑕穢，見彼三魚",
    "T04n0212_003:0621c09": "逐洮波，二魚得濟、一魚受困，復見獵者而",
    "T04n0212_003:0621c10": "作斯頌。因此緣本尋究根原，為後眾生示",
    "T04n0212_003:0621c11": "現大明，亦使正法久存於世，即集大眾說斯",
    "T04n0212_003:0621c12": "頌曰：",
    "T04n0212_003:0621c13": "「是日已過，  命則隨減，  如少水魚，",
    "T04n0212_003:0621c14": " 斯有何樂？」",
    "T04n0212_003:0621c15": "[0621c15] 所謂是日已過者，或剎利婆羅門長者居士，",
    "T04n0212_003:0621c16": "若復少壯盛年老邁，俱同此日共有損減之",
    "T04n0212_003:0621c17": "逝，晝夜不停，命變形羸氣衰力竭，速迅於彼。",
    "T04n0212_003:0621c18": "如少水魚者，或為虛空飛鳥[壽*鳥]河白鶻鸛雀",
    "T04n0212_003:0621c19": "青鶴水烏黑&#x9DC4;，亦為世人男女獵師，羅網捕",
    "T04n0212_003:0621c20": "取&#x920E;餌懸弶，處在淺水一命萬慮，受形於水",
    "T04n0212_003:0621c21": "喪命在水，眾苦難尋有何可樂？是故說曰，如",
    "T04n0212_003:0621c22": "少水魚，斯有何樂？",
    "T04n0212_003:0621c23": " 逝者不還，  晝夜懃力，  魚被熾然，",
    "T04n0212_003:0621c24": " 生苦死厄。",
    "T04n0212_003:0621c25": "[0621c25] 昔佛在摩竭國界善勝道場，集諸修行之士。",
    "T04n0212_003:0621c26": "處高山者，或在深窟隱形不出，然彼行人隨",
    "T04n0212_003:0621c27": "時行道瞻相時氣，春節以至觀諸樹木悉皆",
    "T04n0212_003:0621c28": "蓓蕾，色如水精漸轉敷花，復見溝澗水流澄",
    "T04n0212_003:0621c29": "清靜無聲響。時彼行人心則念言：「時不假",
    "T04n0212_003:0622a01": "借，萬物並生。」爾時行人下山詣村家家乞食，",
    "T04n0212_003:0622a02": "見諸男女飲食歡醼共相娛樂，行人問曰：「斯",
    "T04n0212_003:0622a03": "是何人？」前人對曰：「某村某家姓號如是，某家",
    "T04n0212_003:0622a04": "子者某父所生。」時修行人復自念曰：「今此內",
    "T04n0212_003:0622a05": "物悉皆孚乳。」知其萬物日滋日長，還入深",
    "T04n0212_003:0622a06": "山靜默自修。復至秋節，下山詣村人間乞食，",
    "T04n0212_003:0622a07": "見諸樹木漸皆凋落，霜雪加被葉落凝凍，復",
    "T04n0212_003:0622a08": "見溝澗水竭枯涸指刺不[而/火]。時，修行人內自",
    "T04n0212_003:0622a09": "忖度：「今外萬物皆悉凋落，時不再鮮華不重",
    "T04n0212_003:0622a10": "茂，誠哉斯言！」復見人間村落城郭，男女大小",
    "T04n0212_003:0622a11": "共相&#x643A;抱，散頭垂髮椎胸自摑，高聲啼哭",
    "T04n0212_003:0622a12": "不能自止。時修行人問彼人曰：「此是何人，哀",
    "T04n0212_003:0622a13": "號啼哭乃至於斯？」「某村某家，兒亡女死或父",
    "T04n0212_003:0622a14": "母終，是故村落號悲如是。」行人聞已而自思",
    "T04n0212_003:0622a15": "惟：「今此內物亦復凋落。」已知內外衰耗法至，",
    "T04n0212_003:0622a16": "即還深山，內自校計結跏趺坐，或坐繩床或",
    "T04n0212_003:0622a17": "坐樹下，專心定意不興亂想，觀內外性實皆",
    "T04n0212_003:0622a18": "無常，便興日轉不停住想。云何為日轉？計",
    "T04n0212_003:0622a19": "春至秋至歲，計歲至月，計月至半月，計半",
    "T04n0212_003:0622a20": "月至日數，計日數至時，計時至晝夜，計晝",
    "T04n0212_003:0622a21": "夜至動轉，計動轉至出入息，計出入息至盡",
    "T04n0212_003:0622a22": "無餘，以至於盡，方知盡空萬物無有。已知無",
    "T04n0212_003:0622a23": "有則知何起本、滅亦無跡。或時行人行起有",
    "T04n0212_003:0622a24": "蹤、滅無有跡，方自覺悟，憶如來一切無常亦",
    "T04n0212_003:0622a25": "無窠窟。有時行人觀察前行，積時累日乃得",
    "T04n0212_003:0622a26": "消滅，復憶佛語，如來亦說無常者苦也。時，修",
    "T04n0212_003:0622a27": "行人內自忖度：「生死如是，誰肯樂者？」心已厭",
    "T04n0212_003:0622a28": "患不染四流，願於泥洹速取滅度，或於中間",
    "T04n0212_003:0622a29": "得須陀洹、斯陀含、阿那含果、阿羅漢果。爾時",
    "T04n0212_003:0622b01": "世尊以天眼觀清淨無瑕穢，見彼行人處在",
    "T04n0212_003:0622b02": "深山，精懃學道不斷聖族，因此緣本尋究根",
    "T04n0212_003:0622b03": "源，為後眾生示現大明，亦使正法久存於世，",
    "T04n0212_003:0622b04": "即集大眾而說斯偈：",
    "T04n0212_003:0622b05": "「逝者不還，  盡欲懃力，  魚被熾然，",
    "T04n0212_003:0622b06": " 生苦死厄。」",
    "T04n0212_003:0622b07": " 人命如日夜，  或住或周行，",
    "T04n0212_003:0622b08": " 猶如駛流河，  往而不復反。",
    "T04n0212_003:0622b09": "[0622b09] 昔佛在舍衛國祇樹給孤獨園。諸佛世尊凡",
    "T04n0212_003:0622b10": "常說法，相時相宜觀察人意，或有眾生計身",
    "T04n0212_003:0622b11": "是常，昨五陰身今日不異，愚者意迷，謂陰不",
    "T04n0212_003:0622b12": "衰猶河逝駛，前非後流、後非前流，去者永逝",
    "T04n0212_003:0622b13": "來者不停。人亦如是，前行非後行、後行非前",
    "T04n0212_003:0622b14": "行，造功德人，比丘、比丘尼、優婆塞、優婆夷，觀",
    "T04n0212_003:0622b15": "四大身以譬流河，分別思惟至無漏境，優婆",
    "T04n0212_003:0622b16": "塞優婆夷得須陀洹、斯陀含、阿那含果，比丘比",
    "T04n0212_003:0622b17": "丘尼得阿羅漢。爾時世尊以天眼觀清淨無",
    "T04n0212_003:0622b18": "瑕穢，見彼四部眾分別五陰成敗所趣。爾時",
    "T04n0212_003:0622b19": "世尊尋究本末，為後眾生示現大明，亦使正",
    "T04n0212_003:0622b20": "法久存於世。爾時世尊集於大眾，而說頌曰：",
    "T04n0212_003:0622b21": "「人命如日夜，  或住或周行，",
    "T04n0212_003:0622b22": " 猶如駛流河，  往而不復反。」",
    "T04n0212_003:0622b23": "[0622b23] 四部之眾聞佛所說，歡喜而去。",
    "T04n0212_003:0622b24": " 老則色衰，  所病自壞，  形敗腐朽，",
    "T04n0212_003:0622b25": " 命終其然。",
    "T04n0212_003:0622b26": "[0622b26] 昔佛在毘舍離城彌猴池側普集講堂所。佛",
    "T04n0212_003:0622b27": "告諸比丘：「或有眾生自怙盛壯力無儔匹，或",
    "T04n0212_003:0622b28": "恃無病自保康寧，或恃財富生業無量，或恃",
    "T04n0212_003:0622b29": "豪貴宗族成就，或有老者集在眾中，為人所",
    "T04n0212_003:0622c01": "毀稱為棄物。」爾時世尊觀察其人心有是非，",
    "T04n0212_003:0622c02": "欲使眾人改往修來故說斯頌。時，毘舍離諸",
    "T04n0212_003:0622c03": "童子等聞此教誡，或起無常無我之想，或",
    "T04n0212_003:0622c04": "起不淨止觀之心，或念安般守意、頂法煖法",
    "T04n0212_003:0622c05": "忍法世間第一法，或得須陀洹果、斯陀含果，",
    "T04n0212_003:0622c06": "或有興發求無上道，或有求辟支佛、阿羅漢",
    "T04n0212_003:0622c07": "道。爾時世尊以此一偈，化毘舍離無數童子，",
    "T04n0212_003:0622c08": "以此因緣尋究本末，為後世人現其大明，亦",
    "T04n0212_003:0622c09": "使正法久存於世，即於大眾而說頌曰：",
    "T04n0212_003:0622c10": "「老則色衰，  所病自壞，  形敗腐朽，",
    "T04n0212_003:0622c11": " 命終其然。」",
    "T04n0212_003:0622c12": "[0622c12] 時諸童子聞佛所說，作禮而去。",
    "T04n0212_003:0622c13": " 是身不久，  還歸於地，  神識已離，",
    "T04n0212_003:0622c14": " 骨幹獨存。",
    "T04n0212_003:0622c15": "[0622c15] 昔佛在毘舍離甘梨園中。爾時阿梵和利自",
    "T04n0212_003:0622c16": "怙色貌與世無雙，進過人貌退及天形，形範",
    "T04n0212_003:0622c17": "端嚴視無厭足，然家裏財富不可稱限，饒",
    "T04n0212_003:0622c18": "財多寶七珍備足。時，阿梵和利嚴飾羽寶之",
    "T04n0212_003:0622c19": "車，自嚴莊校飾沐浴澡洗香華芬薰，往至佛",
    "T04n0212_003:0622c20": "所，頭面禮足在一面住。是時，眾多比丘欲愛未",
    "T04n0212_003:0622c21": "斷在凡夫地，見阿梵和利來至佛所，皆興愛",
    "T04n0212_003:0622c22": "欲起不淨想，佛知其意即告之曰：「云何，比丘！",
    "T04n0212_003:0622c23": "阿梵和利者受四大形，臭處穢污無一可貪。",
    "T04n0212_003:0622c24": "比丘當知！此阿梵和利如是不久，當臥好高",
    "T04n0212_003:0622c25": "廣床上，衣裳芬薰價直一億，於彼床上忽然",
    "T04n0212_003:0622c26": "命終，舁詣塚壙取耶旬之。」時諸比丘聞之愕",
    "T04n0212_003:0622c27": "然。「無常迅急不避老少，此人形貌世之希有，",
    "T04n0212_003:0622c28": "受如是形便當棄捐在于塚間。」爾時世尊以",
    "T04n0212_003:0622c29": "此因緣尋究本末，為後世人示現大明，亦使",
    "T04n0212_003:0623a01": "正法久存於世，即於眾中而說頌曰。其中四",
    "T04n0212_003:0623a02": "部眾聞此教誡，或起無常無我之想，或起不",
    "T04n0212_003:0623a03": "淨止觀之心，或念安般守意、頂法煖法忍法",
    "T04n0212_003:0623a04": "世間第一法，或得須陀洹果、斯陀含果，或有",
    "T04n0212_003:0623a05": "興發求無上道，或有求辟支佛、阿羅漢道。爾",
    "T04n0212_003:0623a06": "時世尊以此一偈，化毘舍離無數童子。以此",
    "T04n0212_003:0623a07": "因緣而說頌曰：",
    "T04n0212_003:0623a08": "「是身不久，  還歸於地，  神識已離，",
    "T04n0212_003:0623a09": " 骨幹獨存。」",
    "T04n0212_003:0623a10": "[0623a10] 時諸大眾聞佛所說，歡喜而去。",
    "T04n0212_003:0623a11": " 是身何用？  恒漏臭處，  為病所困，",
    "T04n0212_003:0623a12": " 有老死患。",
    "T04n0212_003:0623a13": "[0623a13] 昔佛在迦惟羅國尼拘類園中。彼國人民，恒",
    "T04n0212_003:0623a14": "自恃怙豪族富貴軀力強壯，所行自由誇",
    "T04n0212_003:0623a15": "無儔匹。彼有一人，族姓最強，身生瘡痍膿",
    "T04n0212_003:0623a16": "血流溢，晝夜不息臭穢不淨，見皆掩鼻，疼痛",
    "T04n0212_003:0623a17": "苦惱，眾人見者無不厭患。佛知其心而告之",
    "T04n0212_003:0623a18": "曰：「夫人受身四大一類，六門流溢與彼不異，",
    "T04n0212_003:0623a19": "一切人身患苦之室，安止苦惱憂畏萬端。」時",
    "T04n0212_003:0623a20": "諸釋種聞佛教戒，或起無常無我之想，或",
    "T04n0212_003:0623a21": "起不淨止觀之心，或念安般守意、頂法煖法",
    "T04n0212_003:0623a22": "忍法世間第一法，或得須陀洹果、斯陀含果，",
    "T04n0212_003:0623a23": "或有興發求無上道，或求辟支佛道、阿羅漢",
    "T04n0212_003:0623a24": "道。爾時世尊以此一偈，化彼釋種。",
    "T04n0212_003:0623a25": "[0623a25] 昔佛在舍衛國祇樹給孤獨園。有一長者請",
    "T04n0212_003:0623a26": "佛及比丘僧。時比丘僧往彼家，如來不往遣",
    "T04n0212_003:0623a27": "信迎食。所以如來遣信迎食，有二因緣。云何",
    "T04n0212_003:0623a28": "為二？一者欲與諸天說法，二者瞻視病人。是",
    "T04n0212_003:0623a29": "時，世尊遍觀比丘皆悉受請，即取鑰母開一",
    "T04n0212_003:0623b01": "房門，見一比丘抱患頓篤，臥大小便不能轉",
    "T04n0212_003:0623b02": "側。爾時世尊知而問曰：「汝有何患，臥著床褥",
    "T04n0212_003:0623b03": "大小便利，不能轉側？」時彼比丘受性質直內",
    "T04n0212_003:0623b04": "無姦宄，報世尊曰：「受性闇鈍恒懷懈慢，初不",
    "T04n0212_003:0623b05": "勸佐瞻視餘人，是故今日無看我者，今實孤",
    "T04n0212_003:0623b06": "窮所怙無處。」爾時世尊躬抱出在門外，除去",
    "T04n0212_003:0623b07": "不淨湔浣坐具，復取淨水用洗其身，便與著",
    "T04n0212_003:0623b08": "衣敷新坐具還臥房中，如來躬自舒手為枕，",
    "T04n0212_003:0623b09": "告比丘曰：「汝不加懃求增上法，未獲者獲、未",
    "T04n0212_003:0623b10": "得者得，未受果證令受果證，設不用意受此",
    "T04n0212_003:0623b11": "法者，便當更受劇是苦惱。」爾時世尊漸與說",
    "T04n0212_003:0623b12": "極妙法，無數方便勸使勇猛思惟道德，即從",
    "T04n0212_003:0623b13": "座起還閉房門，詣普會講堂，&#x52C5;語侍者：「汝今",
    "T04n0212_003:0623b14": "速集舍衛城中諸現在比丘即詣普會講堂。」",
    "T04n0212_003:0623b15": "比丘已集，世尊告曰：「汝等比丘！無父無母無",
    "T04n0212_003:0623b16": "弟無兄，亦無姊妹，亦復無有宗族五親，不相",
    "T04n0212_003:0623b17": "瞻視各相捐棄，此非其宜，便為外道異學梵",
    "T04n0212_003:0623b18": "志所見嗤笑：『瞿曇沙門乃無毫釐慈心，視人",
    "T04n0212_003:0623b19": "形命如視瓦石，死者孤窮無瞻養者。』我法齊",
    "T04n0212_003:0623b20": "整上下和順，汝設爾者便屈於彼。自今已始，",
    "T04n0212_003:0623b21": "弟子侍師事如父母至死不捨，師看弟子視",
    "T04n0212_003:0623b22": "如己息，隨時將息至死不捨，師徒相慈恩流",
    "T04n0212_003:0623b23": "永劫，所有什物平等分布，設無什物當詣廣",
    "T04n0212_003:0623b24": "施之家勸令修福。若少知識當詣賈家分衛",
    "T04n0212_003:0623b25": "乞食，好者給病、惡者自食。其瞻病者則瞻我",
    "T04n0212_003:0623b26": "身，所獲功德亦無差降。」[0623b26] 時病比丘，世尊去不",
    "T04n0212_003:0623b27": "久便自思惟：「受此四大眾苦湊集，是身何用？",
    "T04n0212_003:0623b28": "漏諸不淨，為病所困不脫老死？宜可自謹承",
    "T04n0212_003:0623b29": "修佛語。」即捨形壽入無餘泥洹境而般泥洹。",
    "T04n0212_003:0623c01": "爾時眾多比丘持鑰母開門，見彼比丘已捨",
    "T04n0212_003:0623c02": "形壽，即白世尊：「抱患比丘今已命終，不審魂",
    "T04n0212_003:0623c03": "神為生何處？在何道種？」佛告比丘：「彼病比丘",
    "T04n0212_003:0623c04": "素積善行，吾與說法意尋開悟，後便意猛向",
    "T04n0212_003:0623c05": "法次法分別深法。此族姓子已取泥洹，汝等",
    "T04n0212_003:0623c06": "宜可供養舍利。」爾時世尊觀察此義已，欲使",
    "T04n0212_003:0623c07": "正法久存於世，為將來眾生示現大明，於大",
    "T04n0212_003:0623c08": "眾中而說頌曰：",
    "T04n0212_003:0623c09": "「是身何用？  恒漏臭處，  為病所困，",
    "T04n0212_003:0623c10": " 有老死患。」",
    "T04n0212_003:0623c11": "[0623c11] 眾生聞法，歡喜奉行。",
    "T04n0212_003:0623c12": " 是身漏臭處，  眾疾集普會，",
    "T04n0212_003:0623c13": " 無患第一滅，  安隱永休息。",
    "T04n0212_003:0623c14": "[0623c14] 是身漏臭處者，眾患穢污人所惡見，瘡痍",
    "T04n0212_003:0623c15": "苦漏諸不淨眾刺之首，無常變易法應磨滅，",
    "T04n0212_003:0623c16": "苦中之苦莫甚於陰，當求巧便離四大身，善",
    "T04n0212_003:0623c17": "謀權慧求於出要，一切眾惱永息無餘，故曰",
    "T04n0212_003:0623c18": "盡也。已盡虛者空寂，亦無生滅著斷之二。無",
    "T04n0212_003:0623c19": "患第一滅者，安隱無憂喜想，安隱永休息，第",
    "T04n0212_003:0623c20": "一滅盡無餘泥洹。時諸會者聞說此義，歡",
    "T04n0212_003:0623c21": "喜而受，作禮而去。",
    "T04n0212_003:0623c22": " 暑當止此，  寒雪止此，  愚多豫慮，",
    "T04n0212_003:0623c23": " 莫知來變。",
    "T04n0212_003:0623c24": "[0623c24] 昔有長者造立屋舍，春秋冬夏各立堂室，任",
    "T04n0212_003:0623c25": "情自用不奉禁戒，歲三月六初不防制，財富",
    "T04n0212_003:0623c26": "無數慳貪不施，亦不給與沙門婆羅門；亦不",
    "T04n0212_003:0623c27": "信有今世後世，放逸自恣慳貪難化，不識道",
    "T04n0212_003:0623c28": "德不計無常，更作好室前庌後堂，清涼之臺",
    "T04n0212_003:0623c29": "冬溫之室，東西起舍數十餘間，刀風解形",
    "T04n0212_003:0624a01": "忽然無常。佛以天眼清淨無瑕穢，見此長者",
    "T04n0212_003:0624a02": "卒便命終，存在之日無有慈恩加被眾生，但",
    "T04n0212_003:0624a03": "有勞役於餘人民，意所規郭竟不充願。爾時",
    "T04n0212_003:0624a04": "世尊在諸大眾中，欲現其義宣暢本原，亦",
    "T04n0212_003:0624a05": "使將來眾生善解無疑，復現過去諸佛世尊",
    "T04n0212_003:0624a06": "神口印封之所封印，亦使正法久存於世，尋",
    "T04n0212_003:0624a07": "集大眾而說頌曰：",
    "T04n0212_003:0624a08": "「暑當止此，  寒雪止此，  愚多豫慮，",
    "T04n0212_003:0624a09": " 莫知來變。」",
    "T04n0212_003:0624a10": "[0624a10] 時諸會者聞佛所說，歡喜奉行。",
    "T04n0212_003:0624a11": " 生子歡豫，  愛染不離，  醉遇暴河，",
    "T04n0212_003:0624a12": " 溺沒形命。",
    "T04n0212_003:0624a13": "[0624a13] 昔有居士，財富無數，家裏庫藏七寶充滿，金",
    "T04n0212_003:0624a14": "銀珍寶、車璩馬瑙、真珠虎珀七珍具足，奴僮",
    "T04n0212_003:0624a15": "僕從、象馬車乘、穀儲倉庫一以無乏，唯闕無",
    "T04n0212_003:0624a16": "息以繫後嗣。彼以子故求禱諸神，或跽",
    "T04n0212_003:0624a17": "舍神城神階陌諸神，或跪諸神先祖父母、山",
    "T04n0212_003:0624a18": "神樹神天地神，下至墓堆穢惡之神，盡向跪",
    "T04n0212_003:0624a19": "拜，竟不充願亦不生子，晝夜愁憂漸以生疾。",
    "T04n0212_003:0624a20": "「今我家裏財寶無數，難得之寶盡在我家，又",
    "T04n0212_003:0624a21": "復無息承繼我後，若我命終，所有財貨盡沒",
    "T04n0212_003:0624a22": "入官，念此傷惋知復如何？」斯人有幸疾漸瘳",
    "T04n0212_003:0624a23": "降，未經旬月便生一息，端正無雙世之希有，",
    "T04n0212_003:0624a24": "面如桃華眾相具足。父母見已，歡喜踊躍不",
    "T04n0212_003:0624a25": "能自勝，復請比居諸村落人，飲食歡宴作倡",
    "T04n0212_003:0624a26": "伎樂終日自娛，或&#x8EAD;醉睡眠無所覺知。時有",
    "T04n0212_003:0624a27": "大水暴&#x6DB1;駛流，盡漂沒死無存活者。爾時",
    "T04n0212_003:0624a28": "世尊以天眼觀清淨無瑕穢，見此長者成敗",
    "T04n0212_003:0624a29": "所趣，因此緣本尋究根原，欲使後世眾生",
    "T04n0212_003:0624b01": "善解無疑，復現過去諸佛世尊神口印封之",
    "T04n0212_003:0624b02": "所封印，亦使正法久存於世，尋集大眾而說",
    "T04n0212_003:0624b03": "頌曰：",
    "T04n0212_003:0624b04": "「生子歡豫，  愛染不離，  醉遇暴河，",
    "T04n0212_003:0624b05": " 溺沒形命。」",
    "T04n0212_003:0624b06": "[0624b06] 爾時諸比丘，聞佛所說，歡喜奉行。",
    "T04n0212_003:0624b07": " 有子有財，  愚惟汲汲，  命非我有，",
    "T04n0212_003:0624b08": " 何有子財？  愚蒙愚極，  自謂我智，",
    "T04n0212_003:0624b09": " 愚而稱智，  是謂極愚。",
    "T04n0212_003:0624b10": "[0624b10] 昔佛在毘舍離獼猴池側高講堂上。爾時眾",
    "T04n0212_003:0624b11": "多童子等，善知射術筈筈相拄，於射術上彼",
    "T04n0212_003:0624b12": "最為第一，自恃高族與世無雙。「處閻浮利內",
    "T04n0212_003:0624b13": "無及我等，正使有憂慮者，子今與世無雙，豈",
    "T04n0212_003:0624b14": "有姦賊侵欺我等？」兒復自惟：「吾父有伎必",
    "T04n0212_003:0624b15": "勝眾人。」各相憑俟竟不自濟，無常對至迸在",
    "T04n0212_003:0624b16": "異處。是故頌曰：",
    "T04n0212_003:0624b17": "「在眾疾姓流，  目視兄弟親，",
    "T04n0212_003:0624b18": " 為死使所追，  被害無有退。",
    "T04n0212_003:0624b19": " 死使有數種，  親族所在救，",
    "T04n0212_003:0624b20": " 積財無有數，  為賊所嬈觸。",
    "T04n0212_003:0624b21": " 火熾以水滅，  以蓋除彼明，",
    "T04n0212_003:0624b22": " 恚以毒藥去，  &#x546A;術除非邪。",
    "T04n0212_003:0624b23": " 暴象以鉤牽，  牧牛以杖將，",
    "T04n0212_003:0624b24": " 此眾皆有樂，  無常難可保。",
    "T04n0212_003:0624b25": "「無常力勢，  不可恃怙，  知死命終，",
    "T04n0212_003:0624b26": " 然不久住。  一切皆盡，  無覺知者，",
    "T04n0212_003:0624b27": " 為世所毀，  流轉諸趣。」",
    "T04n0212_003:0624b28": "[0624b28] 時諸迦惟羅越國釋種聞佛所說，知已射術",
    "T04n0212_003:0624b29": "無有罣礙，與流離王共&#x9B2A;以箭相射，或殘眉",
    "T04n0212_003:0624c01": "毛或殘鬚鬢，無所傷損。流離王尋欲退還，",
    "T04n0212_003:0624c02": "諸臣前諫：「諸釋種等，奉修戒律皆成道果，雖",
    "T04n0212_003:0624c03": "有射術無所損害。」時流離王漸皆前進，諸釋",
    "T04n0212_003:0624c04": "退還固守城門，遣使白佛：「今日窮急，為流離",
    "T04n0212_003:0624c05": "王所攻。」世尊告曰：「若開門者有所傷損，不開",
    "T04n0212_003:0624c06": "門者無所傷損。」時彼信使還至釋所，而語釋",
    "T04n0212_003:0624c07": "言：「如來有教，若開門者為王所害，不開門者",
    "T04n0212_003:0624c08": "不為王所害。」諸釋聞語已，重關閉固瞻守門",
    "T04n0212_003:0624c09": "戶。時流離王屯守城門，語釋種曰：「速開城門，",
    "T04n0212_003:0624c10": "兩家共和無所傷損。」其中釋種宿緣牽者皆",
    "T04n0212_003:0624c11": "稱開門，無宿緣者承如來教不肯開門。舍馬",
    "T04n0212_003:0624c12": "釋種先在城外與流離王戰，殺七萬眾生，拔",
    "T04n0212_003:0624c13": "象牙傷殺無數眾生。舍馬釋種語流離曰：「室",
    "T04n0212_003:0624c14": "婢生子要莫退還，須我入城更備戰具。」是時，",
    "T04n0212_003:0624c15": "城中諸釋，聞舍馬釋傷害人民不可稱計，即",
    "T04n0212_003:0624c16": "遣喚舍馬釋呵止責數：「非釋自稱釋，污染我",
    "T04n0212_003:0624c17": "釋種，汝今已毀名，速出國去，不須住此城，速",
    "T04n0212_003:0624c18": "去不須住。」",
    "T04n0212_003:0624c19": "[0624c19] 時舍馬釋即出城去。時流離王復開門，宿緣",
    "T04n0212_003:0624c20": "釋種語諸釋言：「但速開門，此婢生子何所堪",
    "T04n0212_003:0624c21": "辦？」無緣釋種等語諸釋言：「如來有教，若開門",
    "T04n0212_003:0624c22": "者有所殺，不開門者無所殺。」時流離王復逼",
    "T04n0212_003:0624c23": "城門。時摩訶男釋語流離王曰：「聽我一願，若",
    "T04n0212_003:0624c24": "見許者便當自陳。」王報釋言：「恣汝所說，吾不",
    "T04n0212_003:0624c25": "相違。」",
    "T04n0212_003:0624c26": "[0624c26] 時摩訶男釋前白王言：「聽我入水經時，令諸",
    "T04n0212_003:0624c27": "釋種各得免脫。」時摩訶男釋即入水，以髮繫",
    "T04n0212_003:0624c28": "樹根沒死水底，時諸釋皆得逃走。時流離王",
    "T04n0212_003:0624c29": "遣人入水看，舅男釋入水何乃稽遲？尋入水",
    "T04n0212_003:0625a01": "云：「摩訶男釋已死於水。」時流離王取七萬釋",
    "T04n0212_003:0625a02": "種成須陀洹果者，生埋在地暴象踐殺，宿緣",
    "T04n0212_003:0625a03": "對至無所恃怙。爾時世尊語毘舍離諸童子",
    "T04n0212_003:0625a04": "等：「空可為地，地可為空，宿對因緣，不可逃避。」",
    "T04n0212_003:0625a05": "以此因緣尋究本末，為後世眾生現示大明，",
    "T04n0212_003:0625a06": "亦使正法久存於世，在大眾中而說頌曰：",
    "T04n0212_003:0625a07": "「非有子恃，  亦非父兄，  為死所迫，",
    "T04n0212_003:0625a08": " 無親可怙。」",
    "T04n0212_003:0625a09": "[0625a09] 時諸四輩之眾，聞佛所說，歡喜而去。",
    "T04n0212_003:0625a10": " 為是當行是，  行是事成是，",
    "T04n0212_003:0625a11": " 眾人自勞役，  不覺老死至。",
    "T04n0212_003:0625a12": " 飢餓乏漿水，  如窮鹿奔馳，",
    "T04n0212_003:0625a13": " 為獵者所射，  不念斷欲愛。",
    "T04n0212_003:0625a14": " 如是求方便，  分別此形體，",
    "T04n0212_003:0625a15": " 老死忽然至，  不至究竟界。",
    "T04n0212_003:0625a16": "[0625a16] 眾多眾生志行不同所作各異，所修善本亦",
    "T04n0212_003:0625a17": "不足言，意&#x7740;外役不念內法，不念死命意恒",
    "T04n0212_003:0625a18": "計常。昔罽賓國兄弟二人，一人出家得阿羅",
    "T04n0212_003:0625a19": "漢道，一人在家修治居業。爾時兄數至弟家",
    "T04n0212_003:0625a20": "教誨弟言：「布施持戒修諸善本，生有名譽死",
    "T04n0212_003:0625a21": "墮善處。」弟報兄曰：「捨家作道，不慮官私、不",
    "T04n0212_003:0625a22": "念父兄妻子，亦復不念居業財寶。若被毀辱",
    "T04n0212_003:0625a23": "不懷憂慼，若遇歡樂不孚用喜。」數數諫誨",
    "T04n0212_003:0625a24": "不從兄教。弟後遇患忽便無常，生受牛形，為",
    "T04n0212_003:0625a25": "人所驅馱鹽入城。時兄羅漢從城中出，即向",
    "T04n0212_003:0625a26": "彼牛而說偈曰：",
    "T04n0212_003:0625a27": "「脊負為重擔，  涉道無懈息，",
    "T04n0212_003:0625a28": " 為人所驅使，  今日為閑劇。",
    "T04n0212_003:0625a29": " 穿鼻為靷繫，  破脊癰疽瘡，",
    "T04n0212_003:0625b01": " 為蠅所噆[口*束]，  今日為閑劇。",
    "T04n0212_003:0625b02": " 食以芻惡草，  飲以雨潦汁，",
    "T04n0212_003:0625b03": " 杖捶不離身，  今日為閑劇。",
    "T04n0212_003:0625b04": " 以受畜生形，  為行何權計？",
    "T04n0212_003:0625b05": " 為可專意念，  三耶三佛德。」",
    "T04n0212_003:0625b06": "[0625b06] 時牛聞已悲哽不樂。牛主語道人曰：「汝何道",
    "T04n0212_003:0625b07": "說，使我牛不樂？」道人報曰：「此牛本是我弟。」牛",
    "T04n0212_003:0625b08": "主聞已語道人曰：「君弟昔日與我親親。」羅漢",
    "T04n0212_003:0625b09": "說曰：「我弟昔日負君一錢鹽價。」是時，牛主即",
    "T04n0212_003:0625b10": "語牛曰：「吾今放汝，不復役使。」時牛自投深&#x78F5;，",
    "T04n0212_003:0625b11": "至心念佛，即便命終得生天上。或有眾生深",
    "T04n0212_003:0625b12": "慕世累戀著財貨，不修善行，身壞命終生餓",
    "T04n0212_003:0625b13": "鬼中；或復有人出家學道，捐棄恩愛捨世八",
    "T04n0212_003:0625b14": "法修清淨志。猶王太子栴陀羅女，身珮香",
    "T04n0212_003:0625b15": "瓔顏貌端正，像如天女意欲納娶，其王報曰：",
    "T04n0212_003:0625b16": "「夫王者法不娶外類，不與細民為婚，常與長",
    "T04n0212_003:0625b17": "者居士共婚。」太子白王：「設不與婚此女者，",
    "T04n0212_003:0625b18": "今當自殺，不堪生世。」王聞此語如食遇噎，既",
    "T04n0212_003:0625b19": "不入腹又不得吐。王遣出適到旃陀羅家，語",
    "T04n0212_003:0625b20": "女父母曰：「汝當嫁女與我太子。」女母報曰：",
    "T04n0212_003:0625b21": "「隨我種類習殺法者，當嫁女與王太子。」王還",
    "T04n0212_003:0625b22": "語太子曰：「汝今要習殺生法，捨王種類習凡",
    "T04n0212_003:0625b23": "細事，何為要殺女為婚？」太子白王：「意所貪",
    "T04n0212_003:0625b24": "樂，要習殺法不以為難。」即捨王宮出詣殺家",
    "T04n0212_003:0625b25": "計婚姻。如是積久，擔負薪草持筐掃，第一大",
    "T04n0212_003:0625b26": "臣出行見之，問王子曰：「竟得女不？」王子報",
    "T04n0212_003:0625b27": "曰：「吾役使煩多，早忘失女不復憶之。」臣復",
    "T04n0212_003:0625b28": "問曰：「香瓔貫珠今為所在？」太子報曰：「吾亦忘",
    "T04n0212_003:0625b29": "不復憶也。」臣語王子：「既不得女，亦不得珠，復",
    "T04n0212_003:0625c01": "失王位，無所果獲欲何方宜？」王子墮淚悲感",
    "T04n0212_003:0625c02": "不樂。此譬在眾有所長益。或有王子長者",
    "T04n0212_003:0625c03": "居士出家學道，建功立德求為阿羅漢，離世",
    "T04n0212_003:0625c04": "縛著於欲離欲，彼此解脫分別無明，智慧解",
    "T04n0212_003:0625c05": "脫無疑解脫成珍寶義。父母兄弟呵制，語出",
    "T04n0212_003:0625c06": "家者言：「人中薄賤莫過於道，家家乞求以此",
    "T04n0212_003:0625c07": "為常，為人嗤笑何可堪樂？人相&#x546A;詛使汝作",
    "T04n0212_003:0625c08": "乞兒，不如在家五欲自娛。分檀布施作福不",
    "T04n0212_003:0625c09": "惓，供給當來過去現在，給施孤窮裸賤之人",
    "T04n0212_003:0625c10": "沙門婆羅門僑客遠行，四事供養衣被飲食",
    "T04n0212_003:0625c11": "床臥醫藥，須衣與衣須食與食，香熏華鬘手",
    "T04n0212_003:0625c12": "巾六器在家可辦此物，出家極辛苦。」時諸學",
    "T04n0212_003:0625c13": "人語五親曰：「我等志趣必欲學道，不樂在家",
    "T04n0212_003:0625c14": "理俗因緣。」五親報曰：「不樂俗者隨意出家。」",
    "T04n0212_003:0625c15": "即捨家為道，所習非要，不修正業經歷數時，",
    "T04n0212_003:0625c16": "五親往見語諸道士：「汝等得羅漢道耶？」道人",
    "T04n0212_003:0625c17": "報曰：「自學道以來，今乃聞阿羅漢名。」五親",
    "T04n0212_003:0625c18": "復問：「於欲無欲，彼此解脫，除去無明，智慧解",
    "T04n0212_003:0625c19": "脫無疑成就珍寶，具足如此眾法為得不乎？」",
    "T04n0212_003:0625c20": "道人報曰：「如此眾法我等悉失，不識其名況",
    "T04n0212_003:0625c21": "理行耶？」五親問道人：「汝等何為捨家財業捐",
    "T04n0212_003:0625c22": "棄五親與恩愛別？所習非法，與世人不異。」爾",
    "T04n0212_003:0625c23": "時世尊以天眼觀清淨無瑕穢，見彼五親與",
    "T04n0212_003:0625c24": "道人論，知習非法不順正要，佛欲往化因現",
    "T04n0212_003:0625c25": "道力。因此因緣尋究本末，為後世眾生示現",
    "T04n0212_003:0625c26": "大明，亦使正法久在於世，在大眾中而說頌",
    "T04n0212_003:0625c27": "曰：",
    "T04n0212_003:0625c28": "「為是當行是，  行是事成是，",
    "T04n0212_003:0625c29": " 眾人自勞役，  不覺老死至。」",
    "T04n0212_003:0626a01": "[0626a01] 爾時尊者馬聲，復說頌曰：",
    "T04n0212_003:0626a02": "「沐浴莊嚴身，  愚弊不習善，",
    "T04n0212_003:0626a03": " 無常忽然至，  如母抱死女。」",
    "T04n0212_003:0626a04": "[0626a04] 眾生相剋互相是非，所習非要不順正法，猶",
    "T04n0212_003:0626a05": "昔夫婦二人，姿貌端正威顏具足，眾相備悉",
    "T04n0212_003:0626a06": "諸根寂靜，共相待敬終日無厭。如是經日，夫",
    "T04n0212_003:0626a07": "婦二人忽然失明目無所&#x89A9;，夫婦相戀恐為",
    "T04n0212_003:0626a08": "人所欺，夫恐失婦、婦恐失夫，坐共相守不遠",
    "T04n0212_003:0626a09": "斯須。時諸五親遠方求醫，將至失明夫婦所，",
    "T04n0212_003:0626a10": "拊藥治目尋得開明。夫見婦顏變易非故，舉",
    "T04n0212_003:0626a11": "聲而言：「誰易我婦去？」婦見夫顏狀變易非故，",
    "T04n0212_003:0626a12": "舉聲而言：「誰易我夫？」五親曉曰：「少壯之容隨",
    "T04n0212_003:0626a13": "日遷轉，氣羸力竭皮緩面皺日異日變，以老",
    "T04n0212_003:0626a14": "朽顏望比少壯，鑽&#x6C37;求火不亦謬乎？何為啼",
    "T04n0212_003:0626a15": "哭自不相識？」以鏡自照容顏變易，咄嗟老至",
    "T04n0212_003:0626a16": "色不久停，威容挺特一朝色異，愁思憂慮遂",
    "T04n0212_003:0626a17": "增苦惱。尊者曇摩也世利，因此而說頌曰：",
    "T04n0212_003:0626a18": "「如人眠寐睡，  賊竊開牆盜，",
    "T04n0212_003:0626a19": " 失財不覺知，  覺乃周旋覓。",
    "T04n0212_003:0626a20": " 愚少習放恣，  自陷沒冥池，",
    "T04n0212_003:0626a21": " 不見賊失財，  為老賊無勢。」",
    "T04n0212_003:0626a22": "[0626a22] 是故說曰：「習不真要違道失法，不覺老死",
    "T04n0212_003:0626a23": "至。」時諸人民聞說斯語，歡喜而去。",
    "T04n0212_003:0626a24": " 是故習禪定，  生盡無熱惱，",
    "T04n0212_003:0626a25": " 比丘厭魔兵，  從生死得度。",
    "T04n0212_003:0626a26": "[0626a26] 如來宣昔無常遷轉，諸比丘聞皆興患厭，去",
    "T04n0212_003:0626a27": "離陰持諸入之本，世尊教誡指授正業教習",
    "T04n0212_003:0626a28": "正法，或在塚間樹下，或露處經行坐禪念定，",
    "T04n0212_003:0626a29": "勿懷懈慢，今不精懃後悔無益，是謂比丘",
    "T04n0212_003:0626b01": "我之禁戒。是故說曰，是故習禪定，生盡無熱",
    "T04n0212_003:0626b02": "惱。清旦日中向暮、初夜中夜後夜，佛告比丘：",
    "T04n0212_003:0626b03": "「若行若坐若來若去若睡若覺，當念行此三",
    "T04n0212_003:0626b04": "昧使無漏失，生盡無熱惱者，身口意不惱，不",
    "T04n0212_003:0626b05": "為結火所惱，勇猛精懃。」佛告比丘：「然頭然衣",
    "T04n0212_003:0626b06": "以何防之？」比丘白佛：「救頭護衣乃可防之。」佛",
    "T04n0212_003:0626b07": "告比丘：「不如來言觀頭觀衣，更求方便以善",
    "T04n0212_003:0626b08": "法消滅惡法，用意堅固，於諸善法永不越",
    "T04n0212_003:0626b09": "緒，生盡無熱惱，生者猶生有，老病死猶生有，",
    "T04n0212_003:0626b10": "憂惱苦患周旋往來皆由有生。」當說無常品",
    "T04n0212_003:0626b11": "時，時阿難便說頌曰：",
    "T04n0212_003:0626b12": "「吾聞一時事，  如來說出曜，",
    "T04n0212_003:0626b13": " 眾生懷愚闇，  以慈往拔濟。」",
    "T04n0212_003:0626b14": "[0626b14] 說無常者，名身味身句身義身充足，口說無",
    "T04n0212_003:0626b15": "瑕。",
    "T04n0212_003:0626b16": "[0626b16] 聞是一時，吾者陰持入相盡能分別人士，夫",
    "T04n0212_003:0626b17": "眾生壽命生形禍身。吾從佛聞一時，事如是，",
    "T04n0212_003:0626b18": "專意不亂亦不他念，求諸善本，為愚闇眾生",
    "T04n0212_003:0626b19": "開示徑路，眾生處世生盲無目，便與開目使",
    "T04n0212_003:0626b20": "得視瞻，以大慈哀拔濟其苦，視彼眾生如父",
    "T04n0212_003:0626b21": "如母，敷演其義。",
    "T04n0212_003:0626b22": " 以解深句義，  善修其道德，",
    "T04n0212_003:0626b23": " 便得盡諸苦，  得逮無餘處。",
    "T04n0212_003:0626b24": "[0626b24] 或以義除結，不以味身句身，佛經亦說不施",
    "T04n0212_003:0626b25": "無漏等見順正，無結去漏勿生便說生，非餘",
    "T04n0212_003:0626b26": "是佛經，或誦佛經不盡結使，是故世尊說當",
    "T04n0212_003:0626b27": "深解句義。時，尊者羅云往至佛所，頭面禮足",
    "T04n0212_003:0626b28": "在一面坐，時尊者羅云白世尊曰：「唯願如",
    "T04n0212_003:0626b29": "來！與我說法，使有漏心疾得解脫。」爾時世尊",
    "T04n0212_003:0626c01": "告羅云曰：「汝當思惟因緣雜誦，已誦訖，來至",
    "T04n0212_003:0626c02": "如來所。」是時，羅云便誦因緣雜誦流利上口，",
    "T04n0212_003:0626c03": "至世尊所，白世尊曰：「唯然世尊！已誦因緣雜",
    "T04n0212_003:0626c04": "誦，有漏不得解脫。」世尊告羅云：「汝諷誦五盛",
    "T04n0212_003:0626c05": "陰雜誦。」爾時羅云即受教誡便誦五盛陰，復",
    "T04n0212_003:0626c06": "於餘時至世尊所白世尊曰：「已誦五盛陰已，",
    "T04n0212_003:0626c07": "有漏心不得解脫。」爾時世尊告羅云曰：「汝當",
    "T04n0212_003:0626c08": "誦六更樂雜誦。」時羅云受佛教已復誦六更",
    "T04n0212_003:0626c09": "樂，復餘時到世尊所白世尊曰：「已誦六更樂",
    "T04n0212_003:0626c10": "已，有漏心不得解脫。」是時，世尊告羅云曰：「汝",
    "T04n0212_003:0626c11": "當思惟觀察其義。」爾時羅云承受佛教，即自",
    "T04n0212_003:0626c12": "思惟分別其義，漸盡結使，得阿羅漢果。皆由",
    "T04n0212_003:0626c13": "分別義，故越次取證，盡有漏成無漏。是故阿",
    "T04n0212_003:0626c14": "難說曰：「以解深句義，善修道德，以道斷結，",
    "T04n0212_003:0626c15": "去諸七使纏縛，永盡無餘。」道者謂泥洹，滅盡",
    "T04n0212_003:0626c16": "無生滅著斷安隱快樂，是故說曰，善修其道",
    "T04n0212_003:0626c17": "德。便得盡諸苦者，所謂苦者，生苦、老苦、病苦、",
    "T04n0212_003:0626c18": "死苦、恩愛別離苦、怨憎會苦。得逮無餘處，無",
    "T04n0212_003:0626c19": "餘者，第一義，無上無有過者。"
}