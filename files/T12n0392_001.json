{
    "T12n0392_001:1114b07": "佛滅度後棺斂葬送經(一名比丘師經)",
    "T12n0392_001:1114b09": "失譯人名今附西晉錄",
    "T12n0392_001:1114b10": "聞如是：一時眾祐遊於華氏國。阿難以人定",
    "T12n0392_001:1114b11": "時，白眾祐言：「眾祐滅訖之後，棺斂尊身，其",
    "T12n0392_001:1114b12": "禮云何？」眾祐曰：「且自憂身，無憂佛也。吾滅度",
    "T12n0392_001:1114b13": "後，當有梵志、理家盡禮葬送。」阿難言：「其禮云",
    "T12n0392_001:1114b14": "何？」眾祐曰：「如飛行皇帝送喪之儀。」重曰：「願聞",
    "T12n0392_001:1114b15": "儀則。」眾祐曰：「聖帝崩時，以劫波育[疊*毛]千張纏",
    "T12n0392_001:1114b16": "身，香澤灌上令澤下徹；以香[卄/積]身，上下四面",
    "T12n0392_001:1114b17": "使其齊同；放火闍維，撿骨、香汁洗，盛以金甕。",
    "T12n0392_001:1114b18": "石為[番*瓦]瓳——縱廣三尺，厚一尺——四邊上下各安",
    "T12n0392_001:1114b19": "一枚，金甕置中。跱剎懸繒具供所應，起土為",
    "T12n0392_001:1114b20": "塔，華香供養。「佛當踰彼。所以然者，吾自無",
    "T12n0392_001:1114b21": "數劫，以四等弘慈，行六度無極，經緯十方拯",
    "T12n0392_001:1114b22": "濟群生，功德隆赫，成斯如來、無所著、正真道、",
    "T12n0392_001:1114b23": "最正覺、道法御、天人師，至尊難齊。各以把土",
    "T12n0392_001:1114b24": "供養塔者，其福無量。「末世穢濁，民有顛沛之",
    "T12n0392_001:1114b25": "命，財有五家之分。吾以是故，留舍利并鉢以",
    "T12n0392_001:1114b26": "穰世顛沛之禍，安祐眾生。為宗廟像令民覩，",
    "T12n0392_001:1114b27": "則沙門以經導化未聞，令生者永去牢獄之",
    "T12n0392_001:1114b28": "酷、死者免三塗之罪，必獲昇天。若為佛廟，當",
    "T12n0392_001:1114b29": "令踰彼矣。」阿難言：「鉢當如之？」佛言：「吾鉢者，",
    "T12n0392_001:1114c01": "四天大王之所獻也，合四以為一。佛所食器，",
    "T12n0392_001:1114c02": "群生慎無以食矣。「滅度之後，諸國諍之、民心",
    "T12n0392_001:1114c03": "邪荒、賤命貴婬、背孝尊妖，鉢當變化現五色",
    "T12n0392_001:1114c04": "光，飛行昇降，開化民心。黎庶覩之，追存佛",
    "T12n0392_001:1114c05": "德，去愚即明，順用正教，皆興廟寺，旌表佛",
    "T12n0392_001:1114c06": "德。「轉當東遊，所歷諸國凶疫消歇、君臣康",
    "T12n0392_001:1114c07": "休、穀帛豐穰、欣懌無患，終遠三塗，皆獲生",
    "T12n0392_001:1114c08": "天。極東國王仁而有明，鉢當翔彼。王崩之",
    "T12n0392_001:1114c09": "後，其嗣婬荒，廢真從邪。民心亦爾，覩鉢無",
    "T12n0392_001:1114c10": "肅敬之禮。天、龍見之，悲喜迎鉢還海供奉。「王",
    "T12n0392_001:1114c11": "亡尊鉢，憂忿交胸，布告諸國：『購鉢千金。』連年",
    "T12n0392_001:1114c12": "募之，令出首尾。民貪重賞，遍索不得。時有賤",
    "T12n0392_001:1114c13": "人，其名曰師，偽作比丘，饕餮酒食，妻居育",
    "T12n0392_001:1114c14": "子。當醉提兒詣宮門言：『吾知鉢處。』王聞大喜，",
    "T12n0392_001:1114c15": "請沙門入，曰：『鉢所在乎？』對曰：『先以金來。』王",
    "T12n0392_001:1114c16": "賜金千斤。師曰：『唯沙門當盜之耳。』「即下書",
    "T12n0392_001:1114c17": "考推諸沙門。其毒酷烈，臣民覩之靡不怨",
    "T12n0392_001:1114c18": "王。王曰：『爾為誰沙門乎？』答曰：『吾師事佛。』王",
    "T12n0392_001:1114c19": "曰：『佛有何戒耶？』師曰：『有二百五十戒。』「王曰：",
    "T12n0392_001:1114c20": "『首戒云何？』「答曰：『第一當遵慈。仁普惠恩及",
    "T12n0392_001:1114c21": "群生，視天下群生身命若己身命；慈濟悲愍，",
    "T12n0392_001:1114c22": "恕己安彼，道喜開化，護彼若身。潤逮草木，無",
    "T12n0392_001:1114c23": "虛杌絕也。』「王曰：『善哉！佛之仁化懷天裹地，",
    "T12n0392_001:1114c24": "何生不賴焉？』「『二當遵清。無積穢寶，尊榮國土，",
    "T12n0392_001:1114c25": "非有無篡；草芥之屬，非惠不取。』「王曰：『善哉！斯",
    "T12n0392_001:1114c26": "可謂清白者也。』「『三當遵貞。心無存婬、口無言",
    "T12n0392_001:1114c27": "調，偽聲邪色，一不視聽。覩彼婦人，以母、以",
    "T12n0392_001:1114c28": "姊、以妹、以女，寧就燔身無為婬亂。』「王曰：『善哉！",
    "T12n0392_001:1114c29": "摸真景淨，佛化為首矣。』「『四當慎言。無兩舌、惡",
    "T12n0392_001:1115a01": "罵、妄言、綺語、前譽後毀、證入無辜、蠱道鬼",
    "T12n0392_001:1115a02": "妖、厭禱呪咀。寧就吞炭，不出毒聲也。』「王曰：",
    "T12n0392_001:1115a03": "『善哉佛化。惴惴慓慓，慎言乃如茲乎。』「『五當",
    "T12n0392_001:1115a04": "絕酒。夫酒者，令君不仁、臣不忠、親不義、子",
    "T12n0392_001:1115a05": "不孝、婦人奢婬，厥失三十有六，亡國破家",
    "T12n0392_001:1115a06": "靡不由茲。寧飲毒而死，不酒亂而生矣。』「王",
    "T12n0392_001:1115a07": "曰：『善哉！佛之明化令吞德懷道，滅于眾惡、興",
    "T12n0392_001:1115a08": "于諸善；清淨為身、淡泊為志。經化令仁，而",
    "T12n0392_001:1115a09": "爾教吾令殺；戒云守清淨、無貪，而爾偷金；",
    "T12n0392_001:1115a10": "戒云無婬，而爾畜妻；戒當盡誠，而爾虛譖沙",
    "T12n0392_001:1115a11": "門，云其盜鉢，令吾罪無辜；戒無嗜酒，而爾醉",
    "T12n0392_001:1115a12": "來。外諸沙門有具斯五德為高行者不乎？』「答",
    "T12n0392_001:1115a13": "曰：『其為凶穢，甚於吾矣。』「王問有司：『諸沙門何",
    "T12n0392_001:1115a14": "以為業？』「對曰：『分衛無度，其為眾穢，甚於彼師",
    "T12n0392_001:1115a15": "矣。』「王曰：『佛戒有二百五十，仁過仁儀！清等",
    "T12n0392_001:1115a16": "太素！貞齊虛空！信若四時！明跨日月！緣得斯",
    "T12n0392_001:1115a17": "類篡法服、偷應器、偽為沙門，亂正真乎？一",
    "T12n0392_001:1115a18": "戒不奉，而云二百五十。』勅有司曰：『佛清淨廟，",
    "T12n0392_001:1115a19": "賢聖所宗；非鳥獸之巢窟。逐出穢濁者，無令",
    "T12n0392_001:1115a20": "止佛廟矣。』「國之君子欲興利廟，惟無快賢",
    "T12n0392_001:1115a21": "處中宣佛神化者，抆淚而止。自斯大道陵",
    "T12n0392_001:1115a22": "遲，神化日衰。」佛告阿難：「吾雖滅度後留鉢",
    "T12n0392_001:1115a23": "及舍利，若有賢者肅心奉養，終皆昇天。」阿難",
    "T12n0392_001:1115a24": "言：「千歲之末，鉢現神德變化若茲，豈況無上",
    "T12n0392_001:1115a25": "正真道最正覺之靈化乎？」佛說經時，天、龍、鬼",
    "T12n0392_001:1115a26": "神、王臣四輩，靡不哽咽，稽首而去。",
    "T12n0392_001:1115a27": "佛滅度後棺斂葬送經"
}