{
    "X35n0652_001:0254a02": "No. 652-A",
    "X35n0652_001:0254a03": " 金剛三昧經序",
    "X35n0652_001:0254a05": "天台山華頂嗣祖沙門 寂震 述",
    "X35n0652_001:0254a06": "[0254a06] 金剛三昧經者。一乘圓頓之教。諸佛真實之宗。妙絕",
    "X35n0652_001:0254a07": "&#x7FA3;經。該羅萬法。廢權顯實。大收法華殿後之功。寄滅",
    "X35n0652_001:0254a08": "談常。先展涅槃鋒前之陣。特暢五時玄旨。博施上味",
    "X35n0652_001:0254a09": "醍醐。諸地頓超。祇在事先一覺。&#x7FA3;生共得。奚分中下",
    "X35n0652_001:0254a10": "二根。凡聖位齊。智愚道一。誠菩薩利生祕鑰。乃眾生",
    "X35n0652_001:0254a11": "成佛要樞。以法印心。無以尚矣。真修密行。其在斯乎。",
    "X35n0652_001:0254a12": "始自靈山示默全機獨露無言。苾&#x84AD;代宣。唱偈力為",
    "X35n0652_001:0254a13": "勸問。由茲發起。依智咸興。解脫啟無相法門。悟般若",
    "X35n0652_001:0254a14": "&#x9008;超乎三界。心王證無生法忍。泯言說默契於一心。",
    "X35n0652_001:0254a15": "無住獲本覺之利轉。諸識而性海無波。大力入實際",
    "X35n0652_001:0254a16": "之墟。具智辨而心源流淨。得真性體空。鶖子以滿地",
    "X35n0652_001:0254a17": "而獨任。入如來藏海。梵行以等覺而自居。總持為諸",
    "X35n0652_001:0254a18": "品義宗。妙觀圓成正覺。品末示弘通法眼。囑累唯有",
    "X35n0652_001:0254a19": "斯經。信乎得之者。他外永絕希求。悟之者。本末咸歸",
    "X35n0652_001:0254a20": "一致。觀其原始要終。條分縷析。如華貫為鬘。燦爛可",
    "X35n0652_001:0254a21": "觀。珠走於盤。光燄難矚。自得諸佛護念。不入餘眾生",
    "X35n0652_001:0254a22": "手。是故久&#x6244;祕藏。弗妄宣傳。知之者希。聞亦難信。矧",
    "X35n0652_001:0254a23": "夫文奇義密。語簡理備。僅萬有一千五百言。而統乎",
    "X35n0652_001:0254a24": "一大藏教之義海。又且能攝不立文字別傳之宗。斯",
    "X35n0652_001:0254b01": "誠為像法中。出世之良導者也。震幸遇聖言。深心研",
    "X35n0652_001:0254b02": "究。雖罔窺幽祕。而矢願流通。定此生他生之法程。為",
    "X35n0652_001:0254b03": "利己利人之妙行。願見者聞者。頓悟心空。今世後世。",
    "X35n0652_001:0254b04": "永沾法乳云爾。",
    "X35n0652_001:0254b06": "辨字音義(凡實體疑似及轉音者。先為注明。以便檢閱)",
    "X35n0652_001:0254b07": "祇[0254b07] (音支。但也。祇如祇有。皆用此。今為秖非。又音岐。神祇也。凡祇夜祇陀本此)。扺[0254b07] (音止。側也擊也。扺對",
    "X35n0652_001:0254b08": "之扺。當用此。&#x8462;以手擊節而對。今作秖祇皆誤)。別[0254b08] (便入聲為別。異別離之別。又音&#x9F08;。為分別辨別之別)。",
    "X35n0652_001:0254b09": "稱[0254b09] (凡稱譽稱歎。則平聲。凡名稱相稱。則去聲)。行[0254b09] (如行止運行音衡。德行言行音幸。行列行布音杭。行",
    "X35n0652_001:0254b10": "其事以利人音恨)。解[0254b10] (几結解解說則上聲。又去聲音械。曉也。如曉了自脫曰解脫。曉悟其義曰解義)。",
    "X35n0652_001:0254b11": "治[0254b11] (池稚二音。凡未治而治之則平聲。已治之治則去聲)。切[0254b11] (音竊。是切當真切之切又去聲音砌。眾也。",
    "X35n0652_001:0254b12": "又大凡也)。離[0254b12] (凡別離支離。皆平聲。又去聲音利。漸相違也。離欲離垢皆從此)。旋[0254b12] (如周旋折旋旋轉皆",
    "X35n0652_001:0254b13": "平聲。又去聲乃逐旋之旋)。度[0254b13] (濟度之度則去聲。又入聲音鐸。計度之度)。那[0254b13] (懦平聲。禪那檀那從此。又",
    "X35n0652_001:0254b14": "上聲奴可切。為那裏那事之那。又上聲。奴臥切。語餘之聲也)。養[0254b14] (下奉上曰養。則去聲。生養畜養自養",
    "X35n0652_001:0254b15": "皆上聲)。去[0254b15] (來去則去聲除去則上聲)。語[0254b15] (上聲。言語也。又以言告人曰語。即去聲)。",
    "X35n0652_001:0254b20": "No. 652-B",
    "X35n0652_001:0254b21": " 金剛三昧經通宗記序",
    "X35n0652_001:0254b23": "堪忍學人 魏學渠 撰",
    "X35n0652_001:0254b24": "[0254b24] 予閱首楞嚴經。觀世音菩薩言。我昔供養觀音如來。",
    "X35n0652_001:0254c01": "彼佛授我如幻金剛三昧。得悟耳根圓通。又云。此方",
    "X35n0652_001:0254c02": "真教體。清淨在音聞。言乎東土學道者。定從聞入也。",
    "X35n0652_001:0254c03": "自教典西來。三藏十二部。炳然如日星常垂。江河行",
    "X35n0652_001:0254c04": "地。舍此。何以為登聖之階。破暗之燭哉。初祖直指人",
    "X35n0652_001:0254c05": "心。見性成佛。超越漸次。捷成圓頓。宗風弘暢。大乘有",
    "X35n0652_001:0254c06": "人。二家&#x7ADD;立。宗盛教衰。而一知半解。未見實相。宗亦",
    "X35n0652_001:0254c07": "凌遲矣。參禪者。求之於機緣。習教者。求之於佛語。機",
    "X35n0652_001:0254c08": "緣固能悟入。佛語豈便欺人。要使宗教融通。自然圓",
    "X35n0652_001:0254c09": "頓立至。紫&#x6822;老人有云。習教以佛語為本。明宗以機",
    "X35n0652_001:0254c10": "緣為本。弘闡宗教。以道德為本。以戒行輔之。以學問",
    "X35n0652_001:0254c11": "大之。不爾。踞法王之座。披如來之衣。而傳我佛之言",
    "X35n0652_001:0254c12": "者。所謂狐&#x5637;耳。予佩斯言者久。而未見其人。聞有仁",
    "X35n0652_001:0254c13": "山大師。為當今龍象。私心嚮往之。癸亥仲冬。過天平",
    "X35n0652_001:0254c14": "之白雲古寺。猝遇之。蕭然數椽。弊衣糲食。澹如也。談",
    "X35n0652_001:0254c15": "次。出所為金剛三昧通宗記見示。讀一二則。文儉義",
    "X35n0652_001:0254c16": "豐。指約理該。正如取大海中水。一滴而味具百川矣。",
    "X35n0652_001:0254c17": "因以經記相授。而乞予言序其首。經意大約總華嚴",
    "X35n0652_001:0254c18": "法華涅槃大旨。而微言雋語。有類楞嚴。從聞思修。其",
    "X35n0652_001:0254c19": "在是乎。梵經遠集。&#x8462;以化導&#x7FA3;生。使知佛道。然慮其",
    "X35n0652_001:0254c20": "著有也。初祖面壁。不立文字。慮其著無也。則天台賢",
    "X35n0652_001:0254c21": "首為疏為鈔。不憚條分縷析。以為之說。今師之作是",
    "X35n0652_001:0254c22": "記也。慈悲心切。務令宗雷大振。教雨滂沱。不著有。不",
    "X35n0652_001:0254c23": "著無。不著有不可得。不著無不可得。不著有無亦不",
    "X35n0652_001:0254c24": "可得。則佛語在是。機緣在是。何圓頓之難臻哉。因序",
    "X35n0652_001:0255a01": "以歸之。",
    "X35n0652_001:0255a09": "金剛三昧經通宗記目次",
    "X35n0652_001:0255a10": "卷首",
    "X35n0652_001:0255a11": "序懸談",
    "X35n0652_001:0255a12": "科分(欠之)",
    "X35n0652_001:0255a13": "卷一",
    "X35n0652_001:0255a14": "序品第一",
    "X35n0652_001:0255a15": "卷二",
    "X35n0652_001:0255a16": "無相法品第二之上",
    "X35n0652_001:0255a17": "卷三",
    "X35n0652_001:0255a18": "無相法品第二之中",
    "X35n0652_001:0255a19": "卷四",
    "X35n0652_001:0255a20": "無相法品第二之下",
    "X35n0652_001:0255a21": "卷五",
    "X35n0652_001:0255a22": "無生行品卷三",
    "X35n0652_001:0255a23": "卷六",
    "X35n0652_001:0255a24": "本覺利品第四",
    "X35n0652_001:0255b01": "卷七",
    "X35n0652_001:0255b02": "入實際品第五之上",
    "X35n0652_001:0255b03": "卷八",
    "X35n0652_001:0255b04": "入實際品第五之下",
    "X35n0652_001:0255b05": "卷九",
    "X35n0652_001:0255b06": "真性空品第六",
    "X35n0652_001:0255b07": "卷十",
    "X35n0652_001:0255b08": "如來藏品第七",
    "X35n0652_001:0255b09": "卷十一",
    "X35n0652_001:0255b10": "總持品第八之上",
    "X35n0652_001:0255b11": "卷十二",
    "X35n0652_001:0255b12": "總持品第八之下",
    "X35n0652_001:0255b13": "卷末",
    "X35n0652_001:0255b14": "修習行法閣筆記",
    "X35n0652_001:0255b15": "[0255b15] 金剛三昧經通宗記目次(終)",
    "X35n0652_001:0255c01": "品義開合圖",
    "X35n0652_001:0255c02": "[0255c02] ",
    "X35n0652_001:0255c16": "No. 652-C",
    "X35n0652_001:0255c17": " 懸談",
    "X35n0652_001:0255c19": "[0255c19] 夫台教釋經。演五重玄義。謂因名顯體。由體明宗。",
    "X35n0652_001:0255c20": "依宗辨用。後乃發明教相。賢首疏華嚴。則首啟十",
    "X35n0652_001:0255c21": "門分別。此二家立教之旨也。今金剛三昧經。具攝",
    "X35n0652_001:0255c22": "華嚴中。後五地奧義。當從十門。略為分演。初教起",
    "X35n0652_001:0255c23": "因緣。二藏教分攝。三義理幽深。四法被機宜。五宗",
    "X35n0652_001:0255c24": "分體用。六教&#x8FF9;前後。七翻譯時代。八疏注感通。九",
    "X35n0652_001:0256a01": "解釋經題。十疏義通宗。",
    "X35n0652_001:0256a02": "[0256a02] 初教起因緣者。我佛出世。說經三百餘會。祇為一大",
    "X35n0652_001:0256a03": "事因緣。開發一切眾生。入佛智地故。正如東土聖人。",
    "X35n0652_001:0256a04": "垂六經以示後世之意。同也。六經者。易。極深研幾。",
    "X35n0652_001:0256a05": "著天地陰陽四時五行之理。書。紀聖王治天下之",
    "X35n0652_001:0256a06": "事。詩。敦人倫。美教化。移風易俗。禮。以經紀倫序。樂。",
    "X35n0652_001:0256a07": "以發天地之至和。春秋。懲惡勸善。推三代之德。而",
    "X35n0652_001:0256a08": "為天下儀表。此治世之事也。今如來為出世大事。",
    "X35n0652_001:0256a09": "觀機逗教。自淺至深。於四十九年。說一代時教。皆",
    "X35n0652_001:0256a10": "有緣起。如始初成道。在寂滅道場中。為四十一位",
    "X35n0652_001:0256a11": "法身大士。及宿世根熟。天龍八部。一時圍繞。世尊",
    "X35n0652_001:0256a12": "現千丈盧舍那身。為說十住。十行。十迴向。十地。及",
    "X35n0652_001:0256a13": "等妙二覺法。名曰華嚴。是為大化之始。賢首判為",
    "X35n0652_001:0256a14": "一乘圓教。台教判為頓教。又謂兼別說圓。如經中",
    "X35n0652_001:0256a15": "初發心時便成正覺。為圓機而說圓教。又處處說",
    "X35n0652_001:0256a16": "行布次第。為權機而說別教也。當時二乘聲聞。猶",
    "X35n0652_001:0256a17": "如聾聵。不聞不見。所以法華經云。我始坐道場。觀",
    "X35n0652_001:0256a18": "樹經行。思惟三七。尋念過去諸佛。皆以方便。說三",
    "X35n0652_001:0256a19": "乘法。由是為諸眾生。脫珍著弊。說四阿含(此云無比)法。",
    "X35n0652_001:0256a20": "初增一阿含。明人天因果。二中阿含。明真寂深義。",
    "X35n0652_001:0256a21": "三雜阿含。明諸禪定。四長阿含。明四諦法。賢首判",
    "X35n0652_001:0256a22": "為小教。台教判為藏教。為第二鹿苑時。其次彈偏",
    "X35n0652_001:0256a23": "斥小。歎大褒圓。故說維摩。思益。楞伽。解深密。金光",
    "X35n0652_001:0256a24": "明。勝鬘等經。四十餘部。台教謂之第三方等時。於",
    "X35n0652_001:0256b01": "中廣談四教(即藏通別圓)曰方。均被眾機曰等。賢首判",
    "X35n0652_001:0256b02": "為頓教。再次說般若等經。賢首判為大乘始教。台",
    "X35n0652_001:0256b03": "教判為第四時。法華合涅槃。為第五時。賢首判為",
    "X35n0652_001:0256b04": "大乘終教。然法華。授記聲聞作佛。涅槃明佛性常",
    "X35n0652_001:0256b05": "住義。以終大乘之始也。今此經。實乃和會一大藏",
    "X35n0652_001:0256b06": "教。五時五味之法。亦可解分八(台教分頓漸祕密不定藏通別圓也)",
    "X35n0652_001:0256b07": "分五(賢首分小始終頓圓也)之諍。所以非藏。非通。非別。於中",
    "X35n0652_001:0256b08": "即漸而頓。即頓而圓。即始而終。即權而實。俾利鈍",
    "X35n0652_001:0256b09": "咸得。小大共證者也。又此經緣起之義有五。一為",
    "X35n0652_001:0256b10": "現在地位菩薩。深入一乘。知佛法綱領故。二為將",
    "X35n0652_001:0256b11": "來學般若菩薩。頓超後五地。得等妙二覺法故。三",
    "X35n0652_001:0256b12": "為令末世眾生。得修行徑捷法程。位位圓攝故。四",
    "X35n0652_001:0256b13": "為欲顯示一味真實無上醍醐。真菩薩乘故。五為",
    "X35n0652_001:0256b14": "欲斷除文句言說。會教通宗。得一念相應妙慧。悟",
    "X35n0652_001:0256b15": "實義故。如華嚴合論云。一念相應。一念成佛。一日",
    "X35n0652_001:0256b16": "相應。一日成佛。不須劫數漸次而修。有此五義。乃",
    "X35n0652_001:0256b17": "說是經。",
    "X35n0652_001:0256b18": "[0256b18] 二藏教分攝者。既明緣起。須知如來所說教義。總攝",
    "X35n0652_001:0256b19": "三藏十二分教中(舊稱十二部經)。今此金剛三昧。本是修",
    "X35n0652_001:0256b20": "多羅藏(即經藏)。然經中言三聚戒。則攝律藏。其始末",
    "X35n0652_001:0256b21": "酬問。皆辨覈深理。則又兼攝論藏。故三藏俱攝也。",
    "X35n0652_001:0256b22": "十二分教中。此經兼攝九分。如直示一乘實相。是",
    "X35n0652_001:0256b23": "契經法本。偈語問答。義不重複。是孤起頌。如來出",
    "X35n0652_001:0256b24": "定宣示。是自說。菩薩發問。是因緣為末世眾生。廣",
    "X35n0652_001:0256c01": "說一味之法。得廣大利樂。是方廣。授舍利弗成菩",
    "X35n0652_001:0256c02": "提記。是授記。向所未說今乃說。是未曾有。以喻合",
    "X35n0652_001:0256c03": "法。以法合喻。是譬喻。以真理甚深。研覈辨詰。是論",
    "X35n0652_001:0256c04": "議。唯不攝本事(說往事)本生(說昔受生)及重頌(重宣其義)等三",
    "X35n0652_001:0256c05": "也。又謂家所立教相。各各不同。而此經融會貫通。",
    "X35n0652_001:0256c06": "祇顯圓實。如賢首大師。立小乘教者。依六識三毒。",
    "X35n0652_001:0256c07": "少分為說我空法空。而不明顯。大乘始教。但說諸",
    "X35n0652_001:0256c08": "法相空。未盡大乘法性義。大乘終教。亦名實教。少",
    "X35n0652_001:0256c09": "說法相。多說法性。縱說法相。亦會歸法性。始盡大",
    "X35n0652_001:0256c10": "乘至極之說。然此始終二教。依位進修。是漸非頓。",
    "X35n0652_001:0256c11": "第五為一乘圓教。謂法界性海。圓融互攝。如十信",
    "X35n0652_001:0256c12": "滿心。即攝住行向地。及等覺五位。而成正覺也。又",
    "X35n0652_001:0256c13": "智者大師化法四教。謂如來為決定聲聞。說三藏",
    "X35n0652_001:0256c14": "教。為退大聲聞。說通教。為漸教菩薩。說別教。為頓",
    "X35n0652_001:0256c15": "悟菩薩。說圓教。又四教儀云。凡諸大乘經論不共",
    "X35n0652_001:0256c16": "三乘位次。總屬圓教。又引華嚴經。初發心時。便成",
    "X35n0652_001:0256c17": "正覺。維摩入不二法門。般若明最上乘。至於涅槃",
    "X35n0652_001:0256c18": "經。有人入大海中浴。已用一切諸河之水。又娑伽",
    "X35n0652_001:0256c19": "羅龍。澍車軸雨。唯大海能受。餘地不堪。又擣萬種",
    "X35n0652_001:0256c20": "香為丸。燒一丸則眾香咸具。如是等類。&#x7ADD;屬圓教。",
    "X35n0652_001:0256c21": "今金剛三昧經義。正合四教儀所說。又正合為頓",
    "X35n0652_001:0256c22": "教菩薩說圓教。況經中屢說一乘一味。更不用開",
    "X35n0652_001:0256c23": "三顯一。又法華玄義云。自鹿苑開權。歷諸經教。至",
    "X35n0652_001:0256c24": "於法華。始得合實。今觀金剛三昧經義。而法華一",
    "X35n0652_001:0257a01": "實之理。至此乃始得圓。況又能總括大乘諸經之",
    "X35n0652_001:0257a02": "義。如經中具修六度。則本乎般若。發明五法。則通",
    "X35n0652_001:0257a03": "乎楞伽。證法忍。則攝乎維摩。明地位。則同於華嚴。",
    "X35n0652_001:0257a04": "說九識。則類於解深密。舉一乘。則合於法華。扶律",
    "X35n0652_001:0257a05": "談常。則表大涅槃。又論相。實該唯識。論性。兼於起",
    "X35n0652_001:0257a06": "信。故凡大乘諸法。靡不攝入。宜乎稱為攝大乘無",
    "X35n0652_001:0257a07": "量義宗也。",
    "X35n0652_001:0257a08": "[0257a08] 三義理幽深者。既知藏教所攝。又應知如來說法。其",
    "X35n0652_001:0257a09": "意云何。&#x8462;始教。廢實開權。分三乘漸次終教。廢權",
    "X35n0652_001:0257a10": "立實。會三乘而示一乘。所謂前前淺。後後深也。然",
    "X35n0652_001:0257a11": "台教以法華為後教後味。又云。法華為聲聞根熟",
    "X35n0652_001:0257a12": "者說。其餘鈍根未熟者。則又以涅槃為後教後味。",
    "X35n0652_001:0257a13": "今此經為法華涅槃二經。後教後味之樞鈕。其意",
    "X35n0652_001:0257a14": "淵深。難以意解。又據台教稱法華為一乘。開前頓",
    "X35n0652_001:0257a15": "漸。會入非頓非漸。正顯圓教。約味稱醍醐。故說開",
    "X35n0652_001:0257a16": "示悟入佛之知見。授記聲聞作佛。大暢如來之本",
    "X35n0652_001:0257a17": "懷。然設三車以示權。授聲聞遠劫成佛之記。正欲",
    "X35n0652_001:0257a18": "誘進行菩薩行。策令入佛無餘涅槃故。今此經。正",
    "X35n0652_001:0257a19": "闡法華一乘一味一實之圓理。明地位中菩薩所",
    "X35n0652_001:0257a20": "行之行。證等妙二覺之法。捨此無以加焉。至若賢",
    "X35n0652_001:0257a21": "首以華嚴為一乘圓頓。猶大海之攝百川。舉一法",
    "X35n0652_001:0257a22": "而法法具備。然則文豐義廣。學者未免茫如望洋。",
    "X35n0652_001:0257a23": "今此經。即是華嚴十地中。後五地及等妙二覺法。",
    "X35n0652_001:0257a24": "然文略義周。句語古簡。非他經可比。&#x8462;經中言無",
    "X35n0652_001:0257b01": "相法。即真如自心之法。又明六波羅蜜皆無相無",
    "X35n0652_001:0257b02": "為。解脫之法。無生行。即無生法忍。得忍之義。即宗",
    "X35n0652_001:0257b03": "門所謂向第八識。下一刀截斷。本覺利。即轉第八",
    "X35n0652_001:0257b04": "本覺識。入唵摩羅(第九白淨識)。乃是得本覺中。所出之",
    "X35n0652_001:0257b05": "利。入實際。修四無礙辨之智以利生。真性空。直下",
    "X35n0652_001:0257b06": "顯示五位進修。俾後世眾生。各得一生成滿智地。",
    "X35n0652_001:0257b07": "如來藏。契證如來自性清淨之藏。以盡識藏中微",
    "X35n0652_001:0257b08": "細之相與毗盧遮那同體。總持品。總持前六品之",
    "X35n0652_001:0257b09": "法。妙契佛心。以明生佛共有根本智體。即是妙覺",
    "X35n0652_001:0257b10": "果滿也。",
    "X35n0652_001:0257b11": "[0257b11] 四法被機宜者。此經幽玄之理既明。且被於何等機",
    "X35n0652_001:0257b12": "器。然約法有二種。一被當機大乘菩薩化度眾生。",
    "X35n0652_001:0257b13": "二被後末世眾生。修出世因。得出世果。因者。即序",
    "X35n0652_001:0257b14": "品。發眾生正信。示一乘法故。果者。即後七品經文。",
    "X35n0652_001:0257b15": "初示第六地中。般若法故。二示七地中。證無生法",
    "X35n0652_001:0257b16": "忍故。三示八地中。轉諸識入唵摩羅法故。四示九",
    "X35n0652_001:0257b17": "地中。入實際法故。五示真性空體。成滿十地法故。",
    "X35n0652_001:0257b18": "六示入如來藏。證等覺法位故。七示妙覺法。圓滿",
    "X35n0652_001:0257b19": "佛果故。又華嚴會上。善財初見文殊。悟得涅槃玅",
    "X35n0652_001:0257b20": "心。而文殊復令南詢。參五十餘員知識。善財白云。",
    "X35n0652_001:0257b21": "我已先發阿耨多羅三藐三菩提心。但未知云何",
    "X35n0652_001:0257b22": "學菩薩行。修菩薩道。於時知識。各各示誨自證自",
    "X35n0652_001:0257b23": "悟之法已。復云。我唯得此解脫法門。若諸菩薩摩",
    "X35n0652_001:0257b24": "訶薩之所修習。而我云何能知能識彼功德行。此",
    "X35n0652_001:0257c01": "入法界品之語也。今此如來親口所說六地至十",
    "X35n0652_001:0257c02": "地。及等玅覺法。真是末世學菩薩行。修菩薩道之",
    "X35n0652_001:0257c03": "法程。而菩薩大功德行。舍是而終不可得也。",
    "X35n0652_001:0257c04": "[0257c04] 五宗分體用者。既知所被之機。應知法之所宗。有體",
    "X35n0652_001:0257c05": "有用。夫台教先舉名體宗用。後示教相。此則不然。",
    "X35n0652_001:0257c06": "&#x8462;昔世尊初&#x89A9;明星而成正覺。歎曰。眾生具有如",
    "X35n0652_001:0257c07": "來智慧德相。但以妄想執著而不證得。此明佛之",
    "X35n0652_001:0257c08": "始覺。與眾生本覺。一體不二。然諸佛證此。而後乃",
    "X35n0652_001:0257c09": "有藏教之名。又實從&#x89A9;星證其體。觀樹得其用。又",
    "X35n0652_001:0257c10": "如來入定放光。是宗通。以言說發明入定放光之",
    "X35n0652_001:0257c11": "義。即屬說通。又宗通。即拈華示眾。說通。即世尊道。",
    "X35n0652_001:0257c12": "吾有正法眼藏。涅槃妙心。實相無相微妙法門。不",
    "X35n0652_001:0257c13": "立文字。教外別傳。付囑摩訶迦葉。是也。故此經以",
    "X35n0652_001:0257c14": "本始二覺為宗。實相無相為體。宗通說通為用。體",
    "X35n0652_001:0257c15": "用互陳。宗說兼暢。是一大藏教中。極頂之妙法",
    "X35n0652_001:0257c16": "也。",
    "X35n0652_001:0257c17": "[0257c17] 六教&#x8FF9;前後者。既立宗以分體用。又應定此經時分。",
    "X35n0652_001:0257c18": "據台教分五時。初華嚴時。二鹿苑時。三方等時。四",
    "X35n0652_001:0257c19": "般若時。五涅槃時。又立八教。以頓漸祕密不定四",
    "X35n0652_001:0257c20": "教為化儀。藏通別圓四教為化法。又頓分二種。一",
    "X35n0652_001:0257c21": "稱華嚴為頓。兼別說圓。二以方等大乘部。不定先",
    "X35n0652_001:0257c22": "後時分。為隨機顯體之頓。屬不定教。又以鹿苑(說四",
    "X35n0652_001:0257c23": "阿含)方等般若三時為漸教。又合前四時中。或說頓。",
    "X35n0652_001:0257c24": "或說漸。彼此互不相知。能令得益。是祕密教。又以",
    "X35n0652_001:0258a01": "前四時中。佛以一音說法。眾生隨類得解。或說漸",
    "X35n0652_001:0258a02": "得頓。或說頓得漸。互相得益不同。亦名不定教。此",
    "X35n0652_001:0258a03": "為化儀四教也。又以鹿苑說阿含。為小乘三藏教。",
    "X35n0652_001:0258a04": "又以方等般若部為通教。謂通前藏教。通後別圓。",
    "X35n0652_001:0258a05": "又以華嚴及瓔珞。金光明等經中。住行向地等菩",
    "X35n0652_001:0258a06": "薩。行位次第。&#x7ADD;屬權乘。為別教。謂別前藏通。別後",
    "X35n0652_001:0258a07": "圓教也。最後以法華為一乘實相。開佛知見。授記",
    "X35n0652_001:0258a08": "作佛。是頓是圓。此以如來說一代時教。至法華會",
    "X35n0652_001:0258a09": "上。始得圓滿。故為圓教。此為化法四教也。法華合",
    "X35n0652_001:0258a10": "涅槃為第五時。約味稱醍醐。以明見佛性為義。又",
    "X35n0652_001:0258a11": "教中言五時。多據阿含十二。方等八年。般若二十",
    "X35n0652_001:0258a12": "二。法華七年。涅槃一日半夜。若攷諸經中。如佛所",
    "X35n0652_001:0258a13": "說。釋種被流離王殺害因緣。乃在說法華經之第",
    "X35n0652_001:0258a14": "五年間。&#x5374;載入長阿含經。又優填王造像。在涅槃",
    "X35n0652_001:0258a15": "前三月內。&#x5374;載入增一阿含經。若謂收阿含部中。",
    "X35n0652_001:0258a16": "可也。不可必指阿含會上。止於十二年也。餘四時。",
    "X35n0652_001:0258a17": "亦不必泥其說。至若謂最後七年。止說法華一經",
    "X35n0652_001:0258a18": "者。如淨飯王泥洹經。亦在說法華之第四年。流離",
    "X35n0652_001:0258a19": "王殺釋種。亦在淨飯王既歿之後。此法句喻經所",
    "X35n0652_001:0258a20": "說。又涅槃之前。佛在毗舍離國。大林精舍。告諸比",
    "X35n0652_001:0258a21": "丘。&#x5374;後三月。我當般涅槃。即為說普賢菩薩行法",
    "X35n0652_001:0258a22": "經(即普賢觀經)。升忉利天為母說法經(此並戴佛祖統記)。又藏",
    "X35n0652_001:0258a23": "中有大悲經。四童子三昧經。亦收涅槃部內。&#x8462;判",
    "X35n0652_001:0258a24": "教者。略而不言。止說法華涅槃。為第五時耳。再詳",
    "X35n0652_001:0258b01": "涅槃。不應言一日半夜。當以三月為卒。至若法華",
    "X35n0652_001:0258b02": "涅槃之前。隨機即說。理所必然。今詳閱金剛三昧。",
    "X35n0652_001:0258b03": "於中究盡一乘實相。而開寄滅談常之旨。是必在",
    "X35n0652_001:0258b04": "法華後。涅槃前者矣。昔長水法師。判首楞嚴。為法",
    "X35n0652_001:0258b05": "華後。涅槃前。後代諸師。多闢其謬。謂是般若後。法",
    "X35n0652_001:0258b06": "華前也。顯聖澄師。判此金剛三昧。亦謂般若後法",
    "X35n0652_001:0258b07": "華前。二時不定為教相。今據此經。雖與華嚴同一",
    "X35n0652_001:0258b08": "奧義。且與法華。同在耆闍崛山所說。況舍利弗初",
    "X35n0652_001:0258b09": "在法華會上。自亦未了。聞佛說法。始斷疑悔。今此",
    "X35n0652_001:0258b10": "會中。竟以滿地自任。則此經應在法華後矣。又解",
    "X35n0652_001:0258b11": "脫菩薩。有若佛滅後之問。如來藏品中。復有涅槃",
    "X35n0652_001:0258b12": "寄滅談常之說。此必應在世尊唱滅時矣。且法華",
    "X35n0652_001:0258b13": "既合涅槃。為第五時。今金剛三昧。亦可與法華同",
    "X35n0652_001:0258b14": "例。而合于涅槃也。夫此經最簡最要。&#x8462;世尊實因",
    "X35n0652_001:0258b15": "四十九年。言說已多。茲欲以略該廣。特於涅槃前。",
    "X35n0652_001:0258b16": "總括三百餘會精義。頓超四十一位圓機。故一時",
    "X35n0652_001:0258b17": "與實教中大菩薩等。說此金剛三昧。直與華嚴法",
    "X35n0652_001:0258b18": "華。始終同一圓頓(統攝諸法曰圓。直入佛地曰頓)。廣而推之。頓見。",
    "X35n0652_001:0258b19": "頓悟。頓超。頓入。至於理圓。行圓。智圓。位圓。因圓。果",
    "X35n0652_001:0258b20": "圓。事事法法皆圓。所謂圓圓矣。若依此修行。真是",
    "X35n0652_001:0258b21": "圓教中菩薩。大藏聖教法寶標目云。金剛三昧經。",
    "X35n0652_001:0258b22": "乃諸菩薩。問佛無生實際。一味真實法。佛說此經",
    "X35n0652_001:0258b23": "後。付囑云。是經能入如來智海。持是經者。則於一",
    "X35n0652_001:0258b24": "切經中。無所希求。攝諸經要。無量義宗。種種心地",
    "X35n0652_001:0258c01": "法門云云。我輩今幸得遇。正宜自慶。潛心研究。必",
    "X35n0652_001:0258c02": "期頓超直入。請勿以前後時分為疑。可也。",
    "X35n0652_001:0258c03": "[0258c03] 七翻譯時代者。既明說法時分。須詳何代所譯。夫譯",
    "X35n0652_001:0258c04": "有交易之義。謂翻梵天之語。轉成漢地之言也。初",
    "X35n0652_001:0258c05": "佛經從天竺五印度而來。印度。正居南洲之中。劫",
    "X35n0652_001:0258c06": "初光音天人降於此。故語言文字。皆同梵天。既傳",
    "X35n0652_001:0258c07": "流此土。必翻譯始明。按禮記中。王制。通四方之語。",
    "X35n0652_001:0258c08": "各有其官。東曰寄。南曰象。西曰狄鞮。北曰譯。註者",
    "X35n0652_001:0258c09": "云。寄者。謂寄託其意於事物以通之。象者。以意倣",
    "X35n0652_001:0258c10": "像其形似而通之。狄與逖同。遠之也。鞮即履也。言",
    "X35n0652_001:0258c11": "遠履其事。而知其言意之所在以通之。譯者。以彼",
    "X35n0652_001:0258c12": "此兩土之語。相騰釋而通之。周。總謂之象胥。胥者",
    "X35n0652_001:0258c13": "佐也。今俗稱通事。當時像法。初至漢國。值北譯之",
    "X35n0652_001:0258c14": "官。兼善西語。即稱為譯(六朝翻譯諸師。皆非淺識之士。翻譯場中。有譯語者。",
    "X35n0652_001:0258c15": "有譯義者。有潤文者。有證梵語者。有證義者。有唐梵相校者)。此經。書失譯師名。",
    "X35n0652_001:0258c16": "附北&#x51C9;錄。按梁慧皎。撰道安傳。有云。自漢魏迄晉。",
    "X35n0652_001:0258c17": "經來實多。而傳譯之師。不言其名。後學追究。莫知",
    "X35n0652_001:0258c18": "年代。安乃總集名目。表其時人。詮品新舊。撰為經",
    "X35n0652_001:0258c19": "錄。眾經有據。實由其功。又隋朝費長房(昔漢亦有費長房。乃",
    "X35n0652_001:0258c20": "地仙也)。先為沙門。周武沙汰反俗。隋興。文帝詔為翻",
    "X35n0652_001:0258c21": "經學士。開皇十七年。進歷代三寶錄十五卷。於中",
    "X35n0652_001:0258c22": "載金剛三昧經。是梁僧祐。新集道安&#x51C9;土異經。而",
    "X35n0652_001:0258c23": "目錄中。為失譯源。今還附入&#x51C9;世。又如三慧經等。",
    "X35n0652_001:0258c24": "皆標僧祐錄安公&#x51C9;土異經。今附北&#x51C9;錄云。考安",
    "X35n0652_001:0259a01": "師入滅於晉孝武帝太元十年乙酉。明年丙戌。呂",
    "X35n0652_001:0259a02": "光稱後&#x51C9;。又越十五年辛丑。沮渠蒙遜。始稱北&#x51C9;。",
    "X35n0652_001:0259a03": "今據附入&#x51C9;世。應作&#x51C9;州張氏稱國時。必非北&#x51C9;",
    "X35n0652_001:0259a04": "也。又三寶記。載苻秦道安。亦&#x751E;譯經二十四部。況",
    "X35n0652_001:0259a05": "稱僧祐新集道安&#x51C9;土異經。必為道安法師之所",
    "X35n0652_001:0259a06": "譯矣。",
    "X35n0652_001:0259a07": "[0259a07] 八疏註感通者。此經傳譯既明。復顯感通之&#x8FF9;。考宋",
    "X35n0652_001:0259a08": "贊寧高僧傳。載元曉法師。新羅國人。初與義湘法",
    "X35n0652_001:0259a09": "師。發志航海求法。至唐州。抵暮遭雨。宿於土龕間。",
    "X35n0652_001:0259a10": "達旦視之。乃古&#x585C;骸骨旁也。已而致疑。恍然悟三",
    "X35n0652_001:0259a11": "界惟心之旨。即還國中。著華嚴疏。大弘圓頓教義。",
    "X35n0652_001:0259a12": "一日新羅國王。因夫人腦嬰癰腫。醫者莫瘳。禱之",
    "X35n0652_001:0259a13": "靈祠。覡者曰。應往大國求藥。王即遣使渡海。舟行",
    "X35n0652_001:0259a14": "將半。&#x5010;見一人。從巨浪中出。邀入龍宮。須臾。見龍",
    "X35n0652_001:0259a15": "王語之曰。汝國夫人。是青帝第三女。我宮中。先有",
    "X35n0652_001:0259a16": "金剛三昧經。乃二覺圓通示菩薩行也。今託夫人",
    "X35n0652_001:0259a17": "之病。為增上緣。可持此經。至彼國流布。即出經以",
    "X35n0652_001:0259a18": "授使者。復云。此經出海。恐有魔事。用蠟紙纏束。割",
    "X35n0652_001:0259a19": "裂&#x8168;&#x8193;以納其中。仍取藥傅之如故。龍王又言。汝",
    "X35n0652_001:0259a20": "去上白國王。當請元曉法師。造疏講演。夫人之疾",
    "X35n0652_001:0259a21": "自愈。使還。具陳其事。王大喜。即供奉法師造疏。曉",
    "X35n0652_001:0259a22": "乃悟是經。以本始二覺為宗。白王。具角乘。將几案",
    "X35n0652_001:0259a23": "在兩角間。置其筆硯。始終於牛車造疏。成五卷。夫",
    "X35n0652_001:0259a24": "人之疾果愈。王剋日。請曉於黃龍寺演義。又因簿",
    "X35n0652_001:0259b01": "徒。盜其疏去。復重錄成三卷。名為略疏。後廣略二",
    "X35n0652_001:0259b02": "本。俱行本土。略本傳入國中。後有翻經三藏。改為",
    "X35n0652_001:0259b03": "論云。宋覺範禪師林間錄中。亦載前事。明萬曆末。",
    "X35n0652_001:0259b04": "顯聖澄禪師有註。迨後又得慧開朗法師。因注講",
    "X35n0652_001:0259b05": "演。余嘗閱華嚴懸談。宗鏡錄。智證傳等。皆引用金",
    "X35n0652_001:0259b06": "剛三昧經語。圓覺略疏。又引海東疏釋。略見一斑。",
    "X35n0652_001:0259b07": "第不獲全書為憾。又翻譯名義集中。載僧遁(法眼嗣)",
    "X35n0652_001:0259b08": "有注。亦未獲見。",
    "X35n0652_001:0259b09": "[0259b09] 九解釋經題者。前八門。明一經大旨。後二門。初解經",
    "X35n0652_001:0259b10": "題。後疏正文。圭&#x5CEF;圓覺疏中。合為一門。此從華嚴",
    "X35n0652_001:0259b11": "懸談。仍分為二。金剛喻也。取堅利之義。堅是體。利",
    "X35n0652_001:0259b12": "是用。又堅則無物能壞。利則能壞一切。此法亦然。",
    "X35n0652_001:0259b13": "其堅。能破諸障。其利。能斷疑悔。又云。金剛寶。乃帝",
    "X35n0652_001:0259b14": "釋之杵。與阿修羅戰。則執之。三昧。法也。此云正見",
    "X35n0652_001:0259b15": "正定。無見之見為正見。無定之定為正定。或作正",
    "X35n0652_001:0259b16": "受。於三昧中。不受諸受。是為正受。圓覺略疏。引東",
    "X35n0652_001:0259b17": "海論釋云。三昧。此云正思。審正思察。故名正思。又",
    "X35n0652_001:0259b18": "云。無正不正。忘思非思。但為別於分別邪念。又不",
    "X35n0652_001:0259b19": "同於&#x8657;空無思。所以強號為正思耳。余意不然。夫",
    "X35n0652_001:0259b20": "金剛三昧。是諸佛心體。如首楞嚴經。觀世音菩薩",
    "X35n0652_001:0259b21": "言。我昔供養觀音如來。彼佛授我如幻金剛三昧。",
    "X35n0652_001:0259b22": "得悟耳根圓通。又云。是諸大眾。一切普獲金剛三",
    "X35n0652_001:0259b23": "昧。又涅槃經云。金剛三昧。即佛性正因。即般若波",
    "X35n0652_001:0259b24": "羅蜜。首楞嚴三昧。師子吼三昧。名異體同。隨所作",
    "X35n0652_001:0259c01": "而得名也。又大般若經云。如金剛寶置之日中。色",
    "X35n0652_001:0259c02": "則不定。金剛三昧。亦復如是。若在大眾。色亦不定。",
    "X35n0652_001:0259c03": "諸經皆言之。涅槃引說特廣。又是經有三名。一日",
    "X35n0652_001:0259c04": "攝大乘。一日金剛三昧。一曰無量義宗。今此稱金",
    "X35n0652_001:0259c05": "剛三昧者。取法喻&#x7ADD;彰之義。然此三昧。非權教中",
    "X35n0652_001:0259c06": "住行向地菩薩所知。唯實教中一乘菩薩。登後五",
    "X35n0652_001:0259c07": "地及等妙二覺。乃能證入。故佛言惟佛菩薩。乃能",
    "X35n0652_001:0259c08": "知之。經中。唱明後五地。及等妙二覺法。又無相法",
    "X35n0652_001:0259c09": "品中。具攝後六品法。而最後總持品。即融會前六",
    "X35n0652_001:0259c10": "品法。以成妙覺果滿。然總不出此金剛三昧之全",
    "X35n0652_001:0259c11": "體大用。故稱為諸佛智地也。經者。眾生修證之徑",
    "X35n0652_001:0259c12": "路。又訓典法於常。無有變易。如織之有經緯。緯變",
    "X35n0652_001:0259c13": "而經常。今佛示真常之法。垂教後世。故曰經。又稱",
    "X35n0652_001:0259c14": "契經者。謂契理合機之經也。又經首相。教中云。",
    "X35n0652_001:0259c15": "此陀羅二字。右為執持義。左為流布義。或又作[((嘹-口)-(日/小))-大+八]",
    "X35n0652_001:0259c16": "相。昔人曾以漚和二字釋之。或問披雲寂禪師(雲門",
    "X35n0652_001:0259c17": "嗣)。寂示以頌云。以字不是八不成。森羅萬象此中",
    "X35n0652_001:0259c18": "明。直饒巧說千般妙。不是漚和不是經。又有問地",
    "X35n0652_001:0259c19": "藏琛禪師云。以字不成。八字不是。未審是甚麼字。",
    "X35n0652_001:0259c20": "琛云。看取下注&#x811A;。後來諸師。每每以宗乘中意頌",
    "X35n0652_001:0259c21": "之。如羅漢南(雲居祐嗣)頌云。以字不是八字非。滿琅函",
    "X35n0652_001:0259c22": "載絕毫釐。看經到此須開眼。玉軸分明兩畔題。余",
    "X35n0652_001:0259c23": "今亦有一頌。以八俱非。漚和罔測。梵語乖真。唐言",
    "X35n0652_001:0259c24": "失實。若云字義炳然。眼裏早生荊棘。饒他信受奉",
    "X35n0652_001:0260a01": "行。也是循行數墨。左看&#x5374;成魔。右看翻成賊。明暗",
    "X35n0652_001:0260a02": "雙雙知不知。好向當來問彌勒。",
    "X35n0652_001:0260a03": "[0260a03] 十疏義通宗者。夫教為義學。宗為玄學。教乃言說可",
    "X35n0652_001:0260a04": "通。宗非文字所及。此經正顯教義。兼明玄學。如達",
    "X35n0652_001:0260a05": "磨初祖。辨大乘四行。理入行入之法。曹溪六祖。禪",
    "X35n0652_001:0260a06": "性無生。離生禪想(經作相字)。禪性無住。離住禪寂(經作動字)。",
    "X35n0652_001:0260a07": "百丈祖師。迴神住空窟。解脫魔所縛。皆經中之語。",
    "X35n0652_001:0260a08": "然其法義。實乃可通於宗者。余故作是記。經文上",
    "X35n0652_001:0260a09": "下兩卷。凡八品。而品品圓融互攝。依法修行。雖有",
    "X35n0652_001:0260a10": "八位。皆於無漸次中作漸次耳。今釋此經。釐為九",
    "X35n0652_001:0260a11": "分。初序品。為生信分。發起一乘妙法。乃佛果始因",
    "X35n0652_001:0260a12": "位。二無相法品。為般若分。說現前地法。證般若現",
    "X35n0652_001:0260a13": "前位。三無生行品。為法忍分。說遠行地法。證無生",
    "X35n0652_001:0260a14": "法忍位。四本覺利品。為轉識分。說不動地法。證轉",
    "X35n0652_001:0260a15": "識成智位。五入實際品。為辨才分。說善慧地法。證",
    "X35n0652_001:0260a16": "智辨無礙位。六真性空品。為滿地分。說法雲地法。",
    "X35n0652_001:0260a17": "證受佛智職位。七如來藏品。為實智分。說等覺法。",
    "X35n0652_001:0260a18": "證具足實智位。八總持品。為滿覺分。說妙覺法。證",
    "X35n0652_001:0260a19": "佛果究竟位。品末流通。是為弘化分。茲將略述管",
    "X35n0652_001:0260a20": "見。故先列科分。後明正文。雖然。幸毋以教義責之。",
    "X35n0652_001:0260a21": "&#x8462;此經。誠為末世修行之要訣。入佛智地之規度。",
    "X35n0652_001:0260a22": "凡在宗門悟心之士。尤宜體究焉。仁山寂震述。",
    "X35n0652_001:0260b01": "音釋",
    "X35n0652_001:0260b02": "寂[0260b02] (同寂)。殿[0260b02] (去聲。軍後曰殿)。鑰[0260b02] (音藥&#x93BB;鑰)。樞[0260b02] (音樗。戶樞又樞機也)。苾[0260b02] (音初。苾&#x84AD;西域",
    "X35n0652_001:0260b03": "香艸。以僧況之。遂為名。今稱比丘義同)。鶖[0260b03] (音秋。水鳥似鶴)。析[0260b03] (音昔。分也。如斤破木之義)。鬘[0260b03] (音蠻",
    "X35n0652_001:0260b04": "以華作冠曰華鬘。今音瞞)。矚[0260b04] (音祝。視也)。&#x6244;[0260b04] (涓熒切。迴平聲。祕藏也)。矧[0260b04] (申上聲。況也)。僅[0260b04] (音覲",
    "X35n0652_001:0260b05": "纔也。祇有也)。研[0260b05] (音延。研磨也)。詰[0260b05] (音乞。問也)。複[0260b05] (音福。重也)。覈[0260b05] (音核。考之使實也)。&#x979E;[0260b05] (音皮)。",
    "X35n0652_001:0260b06": "謄[0260b06] (音騰。移書傳鈔也)。沮[0260b06] (音疽。沮渠氏。複姓)。苻[0260b06] (音扶。草名。晉蒲洪之孫名堅。背有艸付字。遂改",
    "X35n0652_001:0260b07": "姓。苻建國號秦。故稱苻秦)。航[0260b07] (音杭。渡也)。癰[0260b07] (音雍)。腫[0260b07] (音塚)。瘳[0260b07] (音抽。病愈也)。覡[0260b07] (音檄。能齋肅以",
    "X35n0652_001:0260b08": "事神者。在男曰覡。在女曰巫)。&#x5010;[0260b08] (音叔。&#x5010;忽俗作&#x5010;)。&#x8168;[0260b08] (音善&#x8168;腸即足肚)。傅[0260b08] (與敷同)。剋",
    "X35n0652_001:0260b09": "[0260b09] (音客。約定日期也)。簿[0260b09] (蒲上聲。以簡策記。言曰簿徒)。第[0260b09] (但也)。憾[0260b09] (含去聲。恨也)。訓[0260b09] (釋義曰訓)。",
    "X35n0652_001:0260b10": "緯[0260b10] (音位。縱曰經。橫曰緯。又定者為經。動者為緯)。",
    "X35n0652_001:0260b12": "[0260b12] 懸談(終)",
    "X35n0652_001:0260c02": "No. 652",
    "X35n0652_001:0260c03": "金剛三昧經通宗記卷第一",
    "X35n0652_001:0260c05": "天台山華頂嗣祖沙門 寂震 述",
    "X35n0652_001:0260c06": "[0260c06] 序品第一",
    "X35n0652_001:0260c07": "[0260c07] 此為生信分。&#x8462;舉佛所說此最上一乘玅法。令人",
    "X35n0652_001:0260c08": "生實信故。又應信此是圓頓中。最圓頓之法。務令",
    "X35n0652_001:0260c09": "後世大根器人。直入佛智地故。首稱序品者。總提",
    "X35n0652_001:0260c10": "一經之綱領也。然經中舊分序正流通為三。殊不",
    "X35n0652_001:0260c11": "知序內即是正宗。如金剛般若。只在世尊食時。著",
    "X35n0652_001:0260c12": "衣持&#x9262;。入城乞食。飯食訖。收衣&#x9262;。洗足敷座而坐。",
    "X35n0652_001:0260c13": "正是覿體顯示般若處。如須菩提讚言希有。早屬",
    "X35n0652_001:0260c14": "流通。&#x8462;以語言文字。流通此般若也。又法華會上",
    "X35n0652_001:0260c15": "入無量義處三昧。放眉間白毫相光。世尊說法竟。",
    "X35n0652_001:0260c16": "即與華嚴會上。入定放光一般。又世尊入師子頻",
    "X35n0652_001:0260c17": "申三昧。文殊作象王回顧勢。亦祇是欠呿盼視而",
    "X35n0652_001:0260c18": "已。此等皆是正說法。若有言說。盡是方便。盡屬流",
    "X35n0652_001:0260c19": "通。以故法華會上。從三昧起。無問自說。又云。止不",
    "X35n0652_001:0260c20": "須復說。皆是方便接引之詞。所以結集。直稱為方",
    "X35n0652_001:0260c21": "便品。雖然。又不可廢方便而絕權機。是以俯順眾",
    "X35n0652_001:0260c22": "生。為欲顯諸佛所證心體。示一乘圓頓祕旨。而說",
    "X35n0652_001:0260c23": "此從前未說之法耳。品者。猶∴字三點。非&#x7ADD;。非縱。",
    "X35n0652_001:0260c24": "非別。&#x8462;結集此法。義有先後。明其不可移之意也。",
    "X35n0652_001:0261a01": "[0261a01] 如是。",
    "X35n0652_001:0261a02": "[0261a02] 初舉法生信。從無言詮處立言詮也。夫佛之說法。",
    "X35n0652_001:0261a03": "但為顯如。唯如為是。故曰如是。又華嚴合論云。如",
    "X35n0652_001:0261a04": "者。諸法如故。即是佛。故言如是。雖然。若人向言前",
    "X35n0652_001:0261a05": "薦得。即此二字。早已重添注&#x811A;。何必更說百千萬",
    "X35n0652_001:0261a06": "言。而後為得哉。",
    "X35n0652_001:0261a07": "[0261a07] 我聞。",
    "X35n0652_001:0261a08": "[0261a08] 謂我從佛聞。然能聞是我。所聞是法。佛示以無說",
    "X35n0652_001:0261a09": "而說。我以無聞而聞。無聞之聞。是為真聞。無說而",
    "X35n0652_001:0261a10": "說。是為真說。如是而說。如是而聞。我法不立。能所",
    "X35n0652_001:0261a11": "俱泯。所言我者。乃是我無我不二之法身真我也。",
    "X35n0652_001:0261a12": "如是會得。方知四十九年。終未&#x751E;說一字。若云三",
    "X35n0652_001:0261a13": "乘十二分教是有。不知總是如來糟粕。",
    "X35n0652_001:0261a14": "[0261a14] 一時。",
    "X35n0652_001:0261a15": "[0261a15] 若悟此一時二字。便能坐斷三際。更無第二時。別",
    "X35n0652_001:0261a16": "生第二念。起諸法見。直下許伊見性成佛。豈不聞",
    "X35n0652_001:0261a17": "宗門有云。欲識佛性義。當觀時節因緣。且道觀甚",
    "X35n0652_001:0261a18": "麼時節。秖如坐時。立時。經行時。飯食時。一切作為",
    "X35n0652_001:0261a19": "時。無有不是者個時節因緣。既然如是。即今如何",
    "X35n0652_001:0261a20": "識得佛性義。古德又云。佛法&#x5FA7;在一切處。行住坐",
    "X35n0652_001:0261a21": "臥處。語言抵對處。迎送賓客處。穿衣喫飯處。雖然。",
    "X35n0652_001:0261a22": "纔舉心動念。便不是了也。若不舉心動念。當體即",
    "X35n0652_001:0261a23": "是。脫或不然。且向第二義門說。此正是法華殿後",
    "X35n0652_001:0261a24": "機。涅槃鋒前陣。以始覺契本覺。明始本不二之時",
    "X35n0652_001:0261b01": "也。",
    "X35n0652_001:0261b02": "[0261b02] 佛。",
    "X35n0652_001:0261b03": "[0261b03] 宗門中直指。說即心即佛。如將黃葉為金。權止小",
    "X35n0652_001:0261b04": "兒啼。若啼止時。又應說非心非佛。&#x8462;以眾生識情",
    "X35n0652_001:0261b05": "計度。說佛便著佛。說心便著心。遂致障塞悟門。所",
    "X35n0652_001:0261b06": "以祖師云。佛之一字。吾不喜聞。又訶說心性為惡",
    "X35n0652_001:0261b07": "口。以故說心說佛。總是藥病對治句。必須向言語",
    "X35n0652_001:0261b08": "道斷處。頓悟佛性。直下與釋迦老子見處不別。方",
    "X35n0652_001:0261b09": "得真見佛。而後可轉是經。",
    "X35n0652_001:0261b10": "[0261b10] 在王舍大城。耆闍崛山中。",
    "X35n0652_001:0261b11": "[0261b11] 王舍城。乃摩竭陀國之屬境。昔有千國王。遭飛行",
    "X35n0652_001:0261b12": "羅剎之難。後既得脫。同願修道。共立舍於此。故曰",
    "X35n0652_001:0261b13": "王舍。一云。彼土人民。七次作舍。七度被焚。僉曰。我",
    "X35n0652_001:0261b14": "等福薄。王有大福。其舍不燒。今當請王舍居之。於",
    "X35n0652_001:0261b15": "是各書王舍字於其門。得免。故遂稱王舍大城。耆",
    "X35n0652_001:0261b16": "闍崛。此云靈鷲。以山形似鷲。故名。又山有五&#x5CEF;。而",
    "X35n0652_001:0261b17": "鷲&#x5CEF;居中。即佛說法華經處也。若據宗乘中。塵塵",
    "X35n0652_001:0261b18": "是佛。剎剎是佛。心心是佛。念念是佛。奚止靈鷲山",
    "X35n0652_001:0261b19": "中黃面老瞿曇也。",
    "X35n0652_001:0261b20": "[0261b20] 與大比丘眾。一萬人俱。皆得阿羅漢道。其名曰。舍利",
    "X35n0652_001:0261b21": "弗。大目揵連。須菩提。如是眾等阿羅漢。",
    "X35n0652_001:0261b22": "[0261b22] 比丘。含怖魔破惡乞士三義。一能令一切眾生出",
    "X35n0652_001:0261b23": "三界外。天魔怖其境空。二破眾生三惡業。轉煩惱",
    "X35n0652_001:0261b24": "為菩提。三乞食以資身。乞法以濟世。阿羅漢。亦含",
    "X35n0652_001:0261c01": "此三義。一殺貪嗔癡賊。斷見思二惑。從破惡以得",
    "X35n0652_001:0261c02": "名。二不見有一法生。不見有一法滅。故不受後有。",
    "X35n0652_001:0261c03": "從怖魔以得稱。三堪為福田。受人天供。因乞士以",
    "X35n0652_001:0261c04": "成德。此為四果聖人。證五分法身。登無學位。無法",
    "X35n0652_001:0261c05": "可學故。舍利弗。此云鶖子。智慧第一。目揵連。此云",
    "X35n0652_001:0261c06": "采菽氏。神通第一。須菩提。此云空生。解空第一。此",
    "X35n0652_001:0261c07": "經正顯實際之體。故絕無表德之詞。但以智慧明",
    "X35n0652_001:0261c08": "般若。以神通明解脫。以解空明法身。故惟舉三名",
    "X35n0652_001:0261c09": "而已。又阿羅漢有三種。一得決定寂滅聲聞羅漢。",
    "X35n0652_001:0261c10": "如佛在世時。聞法漏盡。即趣涅槃。此同於聲聞。只",
    "X35n0652_001:0261c11": "求自度而已。二修行菩薩行羅漢。如楞嚴圓通會",
    "X35n0652_001:0261c12": "上。雖證四果。為化他故。入菩薩乘。名為回心大阿",
    "X35n0652_001:0261c13": "羅漢。亦即涅槃所稱第四依人。名阿羅漢。此住於",
    "X35n0652_001:0261c14": "十地。為後學所依止故。三應化佛所化羅漢。如過",
    "X35n0652_001:0261c15": "去佛。退位利生。以本願善根方便力故。現諸佛土。",
    "X35n0652_001:0261c16": "生大眾中。內祕外現。莊嚴諸佛大會眾故。又如佛",
    "X35n0652_001:0261c17": "之大弟子。及繼祖嗣化。傳佛慧命之聖師皆是也。",
    "X35n0652_001:0261c18": "[0261c18] 復有菩薩摩訶薩。二千人俱。其名曰。解脫菩薩。心王",
    "X35n0652_001:0261c19": "菩薩。無住菩薩。如是等菩薩。",
    "X35n0652_001:0261c20": "[0261c20] 菩薩。為半梵語。具云菩提薩埵。此云覺有情。乃上",
    "X35n0652_001:0261c21": "求佛果。下化有情之義。摩訶薩。此云大有情。僅舉",
    "X35n0652_001:0261c22": "其三。亦用表三德。解脫表悲。心王表智。無住表行",
    "X35n0652_001:0261c23": "也。夫菩薩乘。略說有五。一修空無我菩薩。二漸見",
    "X35n0652_001:0261c24": "佛性菩薩。三頓見佛性菩薩。四以如來自性清淨",
    "X35n0652_001:0262a01": "智。由住行向地及等覺五位。加行起差別智。滿普",
    "X35n0652_001:0262a02": "賢行。成大慈悲。留惑潤生。住世菩薩。五一乘菩薩。",
    "X35n0652_001:0262a03": "前四俱屬三乘。為權教。後一乘菩薩。為實教。權教",
    "X35n0652_001:0262a04": "以諸行為本。實教以明自性根本智為先。證差別",
    "X35n0652_001:0262a05": "智為資。權教中。十地位終。方始見性。雖見佛性。未",
    "X35n0652_001:0262a06": "彰智業。猶假名菩薩。又十地中。次第證十真如。復",
    "X35n0652_001:0262a07": "有十真如障。故論云真如既成障。明知權教施設",
    "X35n0652_001:0262a08": "假真如。非本真也。十地中菩薩。得三種意生身。初",
    "X35n0652_001:0262a09": "二三地。得三摩跋提樂(一云三昧樂正受)意生身。明住三昧",
    "X35n0652_001:0262a10": "樂。從定發正慧故。四五六地。得覺法自性意生身。",
    "X35n0652_001:0262a11": "明通達自性法故。七八九十地。得種類俱生無作",
    "X35n0652_001:0262a12": "無行意生身。明示現種類無功任運。猶如意生。自",
    "X35n0652_001:0262a13": "得樂相故。此皆屬權教。祇得意生身。未得智生身。",
    "X35n0652_001:0262a14": "又經云。十地差別。如空中鳥&#x8FF9;。如是地位。權施增",
    "X35n0652_001:0262a15": "減。皆為順世引接之說。若一乘實教。始發信心時。",
    "X35n0652_001:0262a16": "於十住初心。便悟根本無明住地煩惱。即是諸佛",
    "X35n0652_001:0262a17": "不動智。&#x8462;以自本覺。自覺本心。身心性相。與佛無",
    "X35n0652_001:0262a18": "二故。如論云。權教小見。樂欲希奇。菩薩稱根。粗施",
    "X35n0652_001:0262a19": "接引。令生樂學。方授實門。然不可執化為真。恒迷",
    "X35n0652_001:0262a20": "智眼。識權就實。遷入法界之門。有作之法難成。隨",
    "X35n0652_001:0262a21": "緣無作易辦。作者勞而無功。不作隨緣自就。無功",
    "X35n0652_001:0262a22": "之功。功不&#x8657;棄。有功之功。功皆無常。多劫積修。終",
    "X35n0652_001:0262a23": "歸敗壞。不如一念緣起無生。超彼三乘權學。此如",
    "X35n0652_001:0262a24": "來實教法門之明訓也。台教分藏通別圓四教。以",
    "X35n0652_001:0262b01": "圓教為最。今此會中菩薩。不滯三權。惟登一實者",
    "X35n0652_001:0262b02": "也。",
    "X35n0652_001:0262b03": "[0262b03] 復有長者八萬人俱。其名曰。梵行長者。大梵長者。樹",
    "X35n0652_001:0262b04": "提長者。如是等長者。",
    "X35n0652_001:0262b05": "[0262b05] 梵此云離欲。以離欲而修清淨行故。大梵。例此可",
    "X35n0652_001:0262b06": "知。樹提。此云火。其母食毒果已死。火焚其屍。腹裂",
    "X35n0652_001:0262b07": "而生。其父請佛命名。佛云。是兒有大福德故。生於",
    "X35n0652_001:0262b08": "猛火中。可即名之。事載涅槃經中。然梵行表解脫。",
    "X35n0652_001:0262b09": "大梵表法身。火表般若。長者表真俗不二。如維摩",
    "X35n0652_001:0262b10": "詰雖為白衣。奉持沙門清淨律行。雖處居家。不著",
    "X35n0652_001:0262b11": "三界。雖明世典。常樂佛法。是地位菩薩。示現長者",
    "X35n0652_001:0262b12": "身。助揚法化耳。",
    "X35n0652_001:0262b13": "[0262b13] 復有天。龍。夜叉。乾闥婆。阿修羅。迦樓羅。緊那羅。摩&#x777A;",
    "X35n0652_001:0262b14": "羅伽。人非人等。六十萬億。",
    "X35n0652_001:0262b15": "[0262b15] 此上總為通序常儀也。天。梵語提婆。龍。梵語那伽。",
    "X35n0652_001:0262b16": "夜叉。含勇&#x5FA4;暴惡輕捷三義。是天之唱報神。乾闥",
    "X35n0652_001:0262b17": "婆。此云香陰。其身出香。以香資陰。是天帝樂神。阿",
    "X35n0652_001:0262b18": "修羅。此云具縛。&#x751E;與天戰敗受縛故。迦樓羅。即金",
    "X35n0652_001:0262b19": "翅鳥神。緊那羅。此云疑神。似人。頭有角。是天帝法",
    "X35n0652_001:0262b20": "樂神。摩&#x777A;羅伽。即大蟒神。人首蛇身。人非人等。總",
    "X35n0652_001:0262b21": "結前八部之眾。八部之中。唯天最勝。餘者乘急戒",
    "X35n0652_001:0262b22": "緩。即墮其類。已上舊稱通序。又名六種成就。一信",
    "X35n0652_001:0262b23": "成就。二聞成就。三時成就。四主成就。五處成就。六",
    "X35n0652_001:0262b24": "眾成就。有此六種。佛乃說法。又以一時在會之眾。",
    "X35n0652_001:0262c01": "證阿難所聞之法。令後世生信。故稱證信序。臨入",
    "X35n0652_001:0262c02": "滅時。阿難請問。一切經首。當安何語。佛言。當云如",
    "X35n0652_001:0262c03": "是我聞。一時佛在某處。與若干眾等。說某經教。及",
    "X35n0652_001:0262c04": "入滅後。摩訶迦葉告眾云。如來弟子。得神通者。宜",
    "X35n0652_001:0262c05": "赴結集。於是俱至耆闍崛山。畢&#x9262;羅窟中(畢&#x9262;羅。乃樹名。",
    "X35n0652_001:0262c06": "佛於此樹下。成菩提道。故得是名。然因山窟中有樹。遂名其窟)。結集如來大法眼",
    "X35n0652_001:0262c07": "藏。時阿難獨習漏未盡。初不能入。因是激發。於後",
    "X35n0652_001:0262c08": "夜欲過。疲極偃息。&#x5374;臥就枕。頭未至枕。廓然得悟。",
    "X35n0652_001:0262c09": "如電光出。暗者見道(出大智度論)。當下即證阿羅漢果。",
    "X35n0652_001:0262c10": "迦葉復告眾云。此阿難比丘。有大智慧。所聞佛法。",
    "X35n0652_001:0262c11": "如水傳器。無有遺餘。可請彼結集。大眾默然。迦葉",
    "X35n0652_001:0262c12": "告阿難言。汝今宜宣法眼。阿難承命。禮眾僧足。陞",
    "X35n0652_001:0262c13": "於法座。忽現相好如佛。時大眾悉皆生三種疑。一",
    "X35n0652_001:0262c14": "疑佛重生。二疑他方佛來。三疑阿難成佛。而阿難",
    "X35n0652_001:0262c15": "唱如是我聞。眾疑頓釋。乃至眾等歡喜。作禮奉行。",
    "X35n0652_001:0262c16": "迦葉。又問諸大眾云。阿難所言。不錯謬乎。僉曰。誠",
    "X35n0652_001:0262c17": "不異如來所說。昔佛又言。諸佛經首。並同立此。所",
    "X35n0652_001:0262c18": "謂佛佛道同也。然序中。有師資主伴。內外護之義。",
    "X35n0652_001:0262c19": "又明世出世間。無有不信受者。又須知三界內外。",
    "X35n0652_001:0262c20": "若干種性。總只在一心變現。此心同於佛心。即成",
    "X35n0652_001:0262c21": "佛。此心同菩薩心。即成菩薩。至於八部天龍優劣。",
    "X35n0652_001:0262c22": "莫不皆由一心變現而成。故此經以本始二覺為",
    "X35n0652_001:0262c23": "宗。本覺。謂眾生覺性。本自具足。始覺。謂諸佛始成",
    "X35n0652_001:0262c24": "正覺。能自覺覺他。覺行圓滿也。又自覺者。覺知自",
    "X35n0652_001:0263a01": "心。本無生滅。覺他者。覺一切法。無不是如。覺一切",
    "X35n0652_001:0263a02": "眾生。皆同是佛。覺滿者。覺自他無異。理事圓融。心",
    "X35n0652_001:0263a03": "境交徹。一一&#x5FA7;滿法界。又云。諸佛成正覺。窮盡萬",
    "X35n0652_001:0263a04": "法性源。故能透過法界。法界即法性。即一真如心。",
    "X35n0652_001:0263a05": "若權教十地菩薩。猶坐在法界量裏。以未能窮盡",
    "X35n0652_001:0263a06": "故。然今以始覺契本覺。而知本始之不二。故說此",
    "X35n0652_001:0263a07": "一乘實教圓頓之法。直令博地大心凡夫。頓見佛",
    "X35n0652_001:0263a08": "性。實乃羽翼教外別傳。直指人心見性成佛之宗",
    "X35n0652_001:0263a09": "者也。",
    "X35n0652_001:0263a10": "[0263a10] 爾時世尊四眾圍繞。為諸大眾。說大乘經。名一味真",
    "X35n0652_001:0263a11": "實。無相無生。決定實際。本覺利行。",
    "X35n0652_001:0263a12": "[0263a12] 此別序經中大旨。先述金剛三昧智用之利也。稱",
    "X35n0652_001:0263a13": "佛為世尊者。道為三界之獨尊。德具十種之嘉號。",
    "X35n0652_001:0263a14": "非此二字。不足以盡至極之稱。然佛常觀機逗教。",
    "X35n0652_001:0263a15": "今當先說大乘。而發起一乘之法。如法華前。先為",
    "X35n0652_001:0263a16": "說無量義也。藏中大乘經。凡四十餘部。皆為教菩",
    "X35n0652_001:0263a17": "薩法。此經獨為佛之心印。以佛心印一切眾生之",
    "X35n0652_001:0263a18": "心。使一切眾生。皆得契證於佛心。且義備而無缺。",
    "X35n0652_001:0263a19": "語簡而不繁。可謂至極矣。梵語摩訶衍。此云大乘。",
    "X35n0652_001:0263a20": "大者。當體立名。乘者。運載之義。如起信論。依於一",
    "X35n0652_001:0263a21": "心。顯示摩訶衍義。故云。是心真如相。即示摩訶衍",
    "X35n0652_001:0263a22": "體故。是心生滅因緣相。能示摩訶衍自體相用故。",
    "X35n0652_001:0263a23": "&#x8462;其體。即如來藏性。相即八識之相。用即八識生",
    "X35n0652_001:0263a24": "滅因緣。其立摩訶衍義。謂如一微塵。破為百分。九",
    "X35n0652_001:0263b01": "十九分是無。一分是有。摩訶衍不能勝出。以尚有",
    "X35n0652_001:0263b02": "此一分在故。直須百分俱無。摩訶衍始能勝出。以",
    "X35n0652_001:0263b03": "能滅盡一切眾生。心意識中微細之相。方為大乘",
    "X35n0652_001:0263b04": "耳。今云一味。即指一心之法。佛說一切法。祇為欲",
    "X35n0652_001:0263b05": "令眾生。明此一心。故自小乘入大乘。分始分終。論",
    "X35n0652_001:0263b06": "權論實。說頓說圓。如涅槃經中。嘗取醍醐為一味。",
    "X35n0652_001:0263b07": "謂[聲-耳+牛]乳於牛。從乳出酪。酪出生酥。生酥出熟酥。而",
    "X35n0652_001:0263b08": "後成醍醐。以醍醐喻涅槃佛性義。謂其從三乘十",
    "X35n0652_001:0263b09": "二分教而出。是教乘之極談。但涅槃祇為二乘鈍",
    "X35n0652_001:0263b10": "根。及末後根熟者說。猶未能暢佛本懷。今此是大",
    "X35n0652_001:0263b11": "菩薩。特為後世上根利智者請。其所說又不同。經",
    "X35n0652_001:0263b12": "中屢稱一味。又云無有諸雜味。是真一味醍醐之",
    "X35n0652_001:0263b13": "心法也。然心法無形。言說莫及。故曰我宗無語句。",
    "X35n0652_001:0263b14": "實無一法與人。若謂有法可說。並屬&#x8657;謬。非為一",
    "X35n0652_001:0263b15": "味真實。所以佛囑大迦葉偈云。法本法無法。無法",
    "X35n0652_001:0263b16": "法亦法。今付無法時。法法何曾法。由此宗門尊宿。",
    "X35n0652_001:0263b17": "不立文字。直提向上。有入門便棒。進門便喝。惟以",
    "X35n0652_001:0263b18": "機用接人。此從釋迦老子最初睹明星。末後拈華",
    "X35n0652_001:0263b19": "示眾。迦葉破顏微笑處得來。是一大藏教中真骨",
    "X35n0652_001:0263b20": "髓。四十九年。三百餘會說不著。唯有此經。略較些",
    "X35n0652_001:0263b21": "子。經云。真實者。真如實相也。諸佛皆以權實二智",
    "X35n0652_001:0263b22": "立教。此經一例顯實。&#x8462;真如之心。本自無相。無相",
    "X35n0652_001:0263b23": "之相。是為實相。所以金剛般若經云。信心清淨。即",
    "X35n0652_001:0263b24": "生實相。當知是為第一希有功德。夫信心清淨者。",
    "X35n0652_001:0263c01": "謂信得此心清淨。即生實相之功德矣。又須知實",
    "X35n0652_001:0263c02": "相之相。為眾相所依。而眾相以無相為本也。須知",
    "X35n0652_001:0263c03": "無相。本即法身。無相之心。即是無生。又一切法空",
    "X35n0652_001:0263c04": "即無相。一切心空即無生。無生即解脫義。決定者。",
    "X35n0652_001:0263c05": "不移易也。於一切法。俱不可得。此心不可移易。是",
    "X35n0652_001:0263c06": "為實際。即般若義。法身般若解脫。為涅槃三德祕",
    "X35n0652_001:0263c07": "藏。又此三德。由翻三雜染故。翻結業為解脫。而縛",
    "X35n0652_001:0263c08": "脫不二。翻煩惱為菩提。而煩惱菩提不二。翻幻化",
    "X35n0652_001:0263c09": "為法身。而心體離念。本即法身。若得此法身解脫",
    "X35n0652_001:0263c10": "般若。即同諸佛始覺。夫本覺是眾生之正因。有因",
    "X35n0652_001:0263c11": "必有果。猶從本必獲利。如人種禾成熟。以刀刈取。",
    "X35n0652_001:0263c12": "是必得之物。故利字。取以刀刈禾之義。然眾生既",
    "X35n0652_001:0263c13": "有本覺之因。是必獲始覺之果。而法身解脫般若。",
    "X35n0652_001:0263c14": "皆由本覺所出之利而行。故此為金剛三昧之用。",
    "X35n0652_001:0263c15": "而明一切智智之境界也。",
    "X35n0652_001:0263c16": "[0263c16] 若聞是經。乃至受持一四句偈。是人則為入佛智地。",
    "X35n0652_001:0263c17": "能以方便教化眾生。為一切眾生。作大知識。",
    "X35n0652_001:0263c18": "[0263c18] 此明悉檀之益。悉。&#x5FA7;也。檀。梵語具云檀那。此云施。",
    "X35n0652_001:0263c19": "華梵兼舉。故曰悉檀。有四種。一世界悉檀。令眾生",
    "X35n0652_001:0263c20": "得歡喜益。如陰界入等一切名相隔別。名為世界。",
    "X35n0652_001:0263c21": "佛隨眾生樂聞。分別而說。令得正見。二為人悉檀。",
    "X35n0652_001:0263c22": "令眾生得生善益。如佛說法。必先觀眾生心行。然",
    "X35n0652_001:0263c23": "後為說。令其信樂生善。三對治悉檀。令眾生得滅",
    "X35n0652_001:0263c24": "惡益。如佛所說法。皆應病與藥。令其破惡。四第一",
    "X35n0652_001:0264a01": "義悉檀。令眾生得道。如佛知眾生根熟。為其說法。",
    "X35n0652_001:0264a02": "即得開悟。佛以此四。法&#x5FA7;施一切眾生。故名四悉",
    "X35n0652_001:0264a03": "檀也。大論云。四悉檀。具攝八萬四千法藏。十二部",
    "X35n0652_001:0264a04": "經。故台教以之釋法華也。今此經。如無相。無生。覺",
    "X35n0652_001:0264a05": "利。實際。性空。如來藏等。各各名相隔別。即世界義。",
    "X35n0652_001:0264a06": "聞持悟入。以之轉化。即為人義。以一乘破三乘之",
    "X35n0652_001:0264a07": "法。一味除諸味之異。即對治義。若聞一心之法。廓",
    "X35n0652_001:0264a08": "然頓悟。即第一義。然第一義中。聞者無法可聞。受",
    "X35n0652_001:0264a09": "者無法可受。持者無法可持。所云一四句偈。亦是",
    "X35n0652_001:0264a10": "為人方便。究竟無一字可得。此是四悉之正意。若",
    "X35n0652_001:0264a11": "失此意。即著於法。不名大乘。若得此意。但為眾生",
    "X35n0652_001:0264a12": "故。隨時說法。自他俱無所著。方是入佛智地。然亦",
    "X35n0652_001:0264a13": "實無佛智地之可入。是為真入。如是。始能以方便",
    "X35n0652_001:0264a14": "教化眾生也。夫義之所在曰方。俯順機宜曰便。以",
    "X35n0652_001:0264a15": "正道誨人曰教。躬行於上。風動於下曰化。眾生者。",
    "X35n0652_001:0264a16": "以三緣五陰四大。眾法相生得名。又曰。眾共生世。",
    "X35n0652_001:0264a17": "故名眾生。又佛之方便。大約不出三種。正方便。說",
    "X35n0652_001:0264a18": "三乘法。巧方便。說大乘法。異方便。顯第一義。若無",
    "X35n0652_001:0264a19": "方便。絕無開口處。即拈華微笑。與從上宗祖。拈椎",
    "X35n0652_001:0264a20": "豎拂。行棒用喝。亦屬異方便。又此方便。佛從觀樹",
    "X35n0652_001:0264a21": "經行。悟過去諸佛說法儀式。將自己睹星所悟之",
    "X35n0652_001:0264a22": "道。始而從實開權。終則廢權顯實。中間演出三乘",
    "X35n0652_001:0264a23": "十二分教。如樹本是一。因分枝發榦以成其大。而",
    "X35n0652_001:0264a24": "終歸乎一。故三乘十二分教。皆為枝末。皆是方便。",
    "X35n0652_001:0264b01": "又須知時識宜。知真識妄。知病識藥。方可用此方",
    "X35n0652_001:0264b02": "便為人。如經云。善知教化之法。善知修道之人。善",
    "X35n0652_001:0264b03": "知教化之過。善知修道之過。知此四法。名善知識。",
    "X35n0652_001:0264b04": "又經云善解空無相無作。了達諸法。究竟平等。性",
    "X35n0652_001:0264b05": "相如如。住於實際。於畢竟空中。熾然建立。是名真",
    "X35n0652_001:0264b06": "善知識。故稱善知識。為天人師。大不容易。所以黃",
    "X35n0652_001:0264b07": "檗和尚云。諸方盡是&#x5647;酒糟漢。還知大唐國裏無",
    "X35n0652_001:0264b08": "禪師麼。時有僧問。諸方匡徒領眾又如何。檗曰。不",
    "X35n0652_001:0264b09": "道無禪。祇是無師。",
    "X35n0652_001:0264b10": "[0264b10] 佛說此經已。結跏趺坐。即入金剛三昧。身心不動。",
    "X35n0652_001:0264b11": "[0264b11] 此示三昧之體。乃是世尊正說法處。一經之大宗",
    "X35n0652_001:0264b12": "大旨。從此而立。然此金剛三昧。實為一切三昧之",
    "X35n0652_001:0264b13": "母。前以用發明。此依體建立。其體即法性身。所謂",
    "X35n0652_001:0264b14": "實相無相是也。其用即一切智智。所謂宗通說通",
    "X35n0652_001:0264b15": "是也。又從體立喻。如大圓鏡。從體發用。則隨事應",
    "X35n0652_001:0264b16": "現。又立此金剛二字為名。非取喻也。以其法性之",
    "X35n0652_001:0264b17": "身。體本堅密。故曰金剛。又以情亡智現。凡聖俱盡。",
    "X35n0652_001:0264b18": "心無動亂。無得無證。無生無滅。即是金剛正見。若",
    "X35n0652_001:0264b19": "心稱此理。是則名為金剛正定。此三昧中境界。非",
    "X35n0652_001:0264b20": "可以言語形容。直須心與理合。智與境泯。方始相",
    "X35n0652_001:0264b21": "應。故清涼疏云。理顯故。見法性身。智明故。見佛智",
    "X35n0652_001:0264b22": "身。理智冥一。見無礙身。此三種身。真所謂如人飲",
    "X35n0652_001:0264b23": "水。冷煖自知。若在言說。盡是方便開權。只此無言",
    "X35n0652_001:0264b24": "說處。真是顯實。正與摩竭提國掩室一般。所謂全",
    "X35n0652_001:0264c01": "提正令時也。當時只有文殊大士。與迦葉頭陀。識",
    "X35n0652_001:0264c02": "得黃面老子做處。所以一日見世尊纔陞座。大眾",
    "X35n0652_001:0264c03": "集定。文殊便白椎云。諦觀法王法。法王法如是。世",
    "X35n0652_001:0264c04": "尊便下座。又一日世尊陞座。迦葉白椎云。世尊說",
    "X35n0652_001:0264c05": "法竟。世尊便下座。如是。方得勦絕文字言說。實義",
    "X35n0652_001:0264c06": "始顯。然則事無一向。前此已顯語祕密。今此結跏",
    "X35n0652_001:0264c07": "趺坐。是身祕密。入金剛三昧。是心祕密。身心祕密。",
    "X35n0652_001:0264c08": "故曰不動。今人若向此處。識得黃面老子。全身獨",
    "X35n0652_001:0264c09": "露底面目。方見靈山一會。儼然未散。",
    "X35n0652_001:0264c10": "[0264c10] 爾時眾中。有一比丘。名曰阿伽陀。從座而起。合掌胡",
    "X35n0652_001:0264c11": "跪。欲宣此義。而說偈言。",
    "X35n0652_001:0264c12": "[0264c12] 此請佛宣化。先敘發起之端。夫如來雖已默示法",
    "X35n0652_001:0264c13": "旨。一眾罔知。今乃請佛再轉法輪。即屬方便。即是",
    "X35n0652_001:0264c14": "流通矣。比丘以諸法空為座。此從法空而起也。合",
    "X35n0652_001:0264c15": "掌表一心敬順。胡跪表折節欽承。教中以左右表",
    "X35n0652_001:0264c16": "邪正。右順為正。左逆為邪。如云。菩薩禮敬諸佛。當",
    "X35n0652_001:0264c17": "發願言。我今五輪禮佛足。為斷五道離五&#x8462;。願令",
    "X35n0652_001:0264c18": "一切諸眾生。安住五通具五眼。願我右膝著地時。",
    "X35n0652_001:0264c19": "令諸眾生得正覺。願我左膝著地時。令諸眾生離",
    "X35n0652_001:0264c20": "邪見。願我右手著地時。如佛坐於金剛座。右手指",
    "X35n0652_001:0264c21": "地為震動。一時疾證大菩提。願我左手著地時。攝",
    "X35n0652_001:0264c22": "諸外道入正道。願我頭頂著地時。令諸眾生離憍",
    "X35n0652_001:0264c23": "慢。成就如來無見頂。義出普賢行願中。諸經之偈",
    "X35n0652_001:0264c24": "有二。如十二分教中。祗夜伽陀是也。祇夜。此云重",
    "X35n0652_001:0265a01": "頌。頌前長行。為增明其義。或者為鈍根重說。或因",
    "X35n0652_001:0265a02": "後至未聞。重為宣說。此會無此三種。故無重頌。伽",
    "X35n0652_001:0265a03": "陀。此云諷頌。節略其義。言簡理備。以便諷誦故。又",
    "X35n0652_001:0265a04": "云孤起頌。義不重複。故名孤起。即此偈是也。今比",
    "X35n0652_001:0265a05": "丘即以命名。&#x8462;亦表此。又翻譯名義云。阿伽陀。藥",
    "X35n0652_001:0265a06": "名。此云普去。能去眾病。又云。阿者入無生義。又翻",
    "X35n0652_001:0265a07": "無來無去。又云無底。此以多義。故不翻。其所說偈。",
    "X35n0652_001:0265a08": "深得如來三昧之義。所以起悲濟之用。申勸問之",
    "X35n0652_001:0265a09": "偈。以發起一乘悉檀法益也。",
    "X35n0652_001:0265a10": "[0265a10] 大慈滿足尊。智慧通無礙。廣度眾生故。說於一諦義。",
    "X35n0652_001:0265a11": "[0265a11] 此讚美佛德。言如來大慈。實為萬德滿足之至尊。",
    "X35n0652_001:0265a12": "其智慧。能通達一切而無所礙。今為廣度三有眾",
    "X35n0652_001:0265a13": "生。故說於一心諦實之義耳。",
    "X35n0652_001:0265a14": "[0265a14] 皆以一味道。終不以小乘。所說義味處。皆悉離不實。",
    "X35n0652_001:0265a15": "入諸佛智地。決定真實際。聞者皆出世。無有不解脫。",
    "X35n0652_001:0265a16": "[0265a16] 此稱頌大乘。言如來今者不同餘時。皆示以一味",
    "X35n0652_001:0265a17": "醍醐無上之道。終不以小乘法而為化度也。且今",
    "X35n0652_001:0265a18": "所說一實之義。一味之道。皆離於&#x8657;謬不實。直令",
    "X35n0652_001:0265a19": "眾生入諸佛自覺聖智之地。至於決定不移。真如",
    "X35n0652_001:0265a20": "實際而後已。今世後世。有聞此法者。皆得出於世",
    "X35n0652_001:0265a21": "間。更無有一眾生而不得解脫者也。",
    "X35n0652_001:0265a22": "[0265a22] 無量諸菩薩。皆悉度眾生。為眾廣深問。知法寂滅相。",
    "X35n0652_001:0265a23": "入於決定處。",
    "X35n0652_001:0265a24": "[0265a24] 此勸眾廣問。言菩薩皆以度生為懷。自雖無疑。何",
    "X35n0652_001:0265b01": "不為後世眾生。問於出世之道。又須極其廣遠甚",
    "X35n0652_001:0265b02": "深。非止淺少而已。必當令諸眾生。知一切法性本",
    "X35n0652_001:0265b03": "來寂滅之相。入於決定實際。而後可也。",
    "X35n0652_001:0265b04": "[0265b04] 如來智方便。當為入實說。隨順皆一乘。無有諸雜味。",
    "X35n0652_001:0265b05": "猶如一雨潤。眾草皆悉榮。隨其性各異。",
    "X35n0652_001:0265b06": "[0265b06] 此請佛垂訓。言如來具足大智。一切皆隨宜俯順",
    "X35n0652_001:0265b07": "善為方便。若有所問。必當為後世眾生。分別其入",
    "X35n0652_001:0265b08": "於實際之說。令一切法。無不隨順。皆歸於一乘醍",
    "X35n0652_001:0265b09": "醐之味。則無有諸雜味。間錯於其間矣。然從前法",
    "X35n0652_001:0265b10": "立三乘。性分五種。總為權教。今言一味一乘。正顯",
    "X35n0652_001:0265b11": "其實。又今此一雨所潤。&#x8462;言無大無小。皆獲一乘",
    "X35n0652_001:0265b12": "之法雨也。",
    "X35n0652_001:0265b13": "[0265b13] 一味之法潤。普充於一切。如彼一雨潤。皆長菩提芽。",
    "X35n0652_001:0265b14": "入金剛三昧。證法真實定。決定斷疑悔。一法之印成。",
    "X35n0652_001:0265b15": "[0265b15] 此明得法轉利。言菩薩若得此一味法雨之潤。則",
    "X35n0652_001:0265b16": "普充於一切眾生。亦如一雨之潤眾草。則必同得",
    "X35n0652_001:0265b17": "敷榮擢曜。今法雨之潤眾生。則皆能長菩提智慧",
    "X35n0652_001:0265b18": "之芽。又且能令其同入於金剛三昧。而證法身真",
    "X35n0652_001:0265b19": "如實際之定矣。夫如是。則後世眾生。決定永斷二",
    "X35n0652_001:0265b20": "乘之疑之悔。自得一法之印成。此義即同森羅及",
    "X35n0652_001:0265b21": "萬象。一法之所印。教中謂之海印三昧。萬象。喻諸",
    "X35n0652_001:0265b22": "法相。海。喻一真如心也。然比丘勸眾廣問。欲以正",
    "X35n0652_001:0265b23": "法轉化眾生。正是第一義悉檀。昔佛之說法。皆具",
    "X35n0652_001:0265b24": "四悉檀。如大智度論龍樹菩薩所說。而宗門雖教",
    "X35n0652_001:0265c01": "外別傳。亦用此應機說法。且夫分四悉檀者。緣眾",
    "X35n0652_001:0265c02": "生根器不等。聞佛一音演說。各各隨類得解。故分",
    "X35n0652_001:0265c03": "為四。然前三。謂之三益。是世諦。是心所行處。後第",
    "X35n0652_001:0265c04": "一義。謂之一道。是真諦。直是言語道斷。心行處滅。",
    "X35n0652_001:0265c05": "若上根利智。淺聞深悟。直明第一義。則不必用前",
    "X35n0652_001:0265c06": "三悉檀矣。中下之機。不能領會。師家婆心真切。只",
    "X35n0652_001:0265c07": "得與其入泥入水。故不免前三悉檀也。今宗門中。",
    "X35n0652_001:0265c08": "欲令人悟道。先以人世&#x8657;假勉之。後以生死二字",
    "X35n0652_001:0265c09": "激之。此即是世界悉檀。根性有利鈍。察其機宜。或",
    "X35n0652_001:0265c10": "示以棒喝。或示以言句。是為人悉檀。既而痛下鉗",
    "X35n0652_001:0265c11": "鎚。敲骨取髓。辨魔揀異。奪食驅耕。是對治悉檀。覿",
    "X35n0652_001:0265c12": "面一機。箭鋒相拄。豁然[囗@力]地而悟。是第一義悉檀。",
    "X35n0652_001:0265c13": "然前三悉檀。乃為鈍根之所設耳。又須知世界中",
    "X35n0652_001:0265c14": "有為人。為人中有對治。對治中有第一義。而第一",
    "X35n0652_001:0265c15": "義中。無前三悉檀也。若推而廣之。凡有言句棒喝。",
    "X35n0652_001:0265c16": "皆具四悉檀。如若有若無。若即有即無。若非有非",
    "X35n0652_001:0265c17": "無。是世界。辨論此四句。是為人。以有破斷見。以無",
    "X35n0652_001:0265c18": "破常見。是對治。離四句百非。直下悟去。是第一義。",
    "X35n0652_001:0265c19": "又如舉竹篦字話。喚著則觸。不喚則背。是世界。令",
    "X35n0652_001:0265c20": "人向無觸背處道一句。是為人。一切總不得。掃盡",
    "X35n0652_001:0265c21": "種種意解。是對治。若悟纔開口便打。是第一義。又",
    "X35n0652_001:0265c22": "如一切言句棒喝。是世界。以此應機說法。是為人。",
    "X35n0652_001:0265c23": "斷人一切文字解會。是對治。令人向機下契悟。是",
    "X35n0652_001:0265c24": "第一義。至於五家綱宗旨趣。各各不相混亂。是世",
    "X35n0652_001:0266a01": "界。互相闡揚。是為人。破人顢頇佛性儱侗真如。是",
    "X35n0652_001:0266a02": "對治。一句中具玄要。分賓主。辨權實。明照用。雙放",
    "X35n0652_001:0266a03": "雙收。同生同死。一切即一。一即一切。直下法法透",
    "X35n0652_001:0266a04": "過。事事無礙。是第一義。此又豈非宗門中。以四悉",
    "X35n0652_001:0266a05": "檀應機說法者乎。倘師家鍛鍊。或有不能開發初",
    "X35n0652_001:0266a06": "機者。則不能用世界悉檀也。或有不能提獎中下",
    "X35n0652_001:0266a07": "根器者。則不能用為人悉檀也。或有不能解黏去",
    "X35n0652_001:0266a08": "縛出楔抽釘者。則不能用對治悉檀也。或有不能",
    "X35n0652_001:0266a09": "顯大機。發大用。開鑿人天正眼者。則不能用第一",
    "X35n0652_001:0266a10": "義悉檀也。如入門便棒。進門便[口*昆]。直用第一義悉",
    "X35n0652_001:0266a11": "檀。故中論云。為向道人說四句。如快馬見鞭影。即",
    "X35n0652_001:0266a12": "入正路。亦此意也。又前三悉檀。乃善誘曲導之教。",
    "X35n0652_001:0266a13": "如說有說空。說漸說頓。說始說終。說權說實。後第",
    "X35n0652_001:0266a14": "一義。直顯一心之法。故除拈華直指外。唯此經契",
    "X35n0652_001:0266a15": "同耳。",
    "X35n0652_001:0266a16": "音釋",
    "X35n0652_001:0266a17": "般[0266a17] (北末切。半入聲)。若[0266a17] (爾者切。音惹。般若蘭若皆從此)。欠[0266a17] (謙去聲。呵欠。開口呵氣也。又欠伸。意闌則",
    "X35n0652_001:0266a18": "欠。體疲則伸)。呿[0266a18] (音恰。張口貌)。盼[0266a18] (攀去聲。目顧也。俗作盻)。∴[0266a18] (即伊字)。注[0266a18] (音著。記物曰注。",
    "X35n0652_001:0266a19": "與註同)。粕[0266a19] (音朴。糟滓也)。崛[0266a19] (音倔)。鷲[0266a19] (音袖。鳥名)。剎[0266a19] (音察。旛柱也。有能得一法。即建旛告遠。故",
    "X35n0652_001:0266a20": "稱剎)。瞿[0266a20] (音渠。瞿曇佛姓)。揵[0266a20] (音乾)。埵[0266a20] (音朵)。例[0266a20] (音麗。比也。類也)。闥[0266a20] (音獺)。蟒[0266a20] (音莽)。葉[0266a20] (音攝)。僉",
    "X35n0652_001:0266a21": "[0266a21] (音遷。咸也)。博[0266a21] (邦入聲。博地大也。博學廣也)。逗[0266a21] (音豆。以言投機也)。衍[0266a21] (音演)。[(殼-一)/牛][0266a21] (音遘。取牛乳也)。",
    "X35n0652_001:0266a22": "酥[0266a22] (音蘇。牛乳為之)。酪[0266a22] (音洛。乳漿)。醍[0266a22] (音提)。醐[0266a22] (音乎。醍醐酪之精液)。刈[0266a22] (音藝。割也)。俯[0266a22] (音府。下也。",
    "X35n0652_001:0266a23": "曲也)。&#x5647;[0266a23] (音床。不擇而食也)。匡[0266a23] (自正正人曰匡)。勦[0266a23] (焦上聲。勦除也。今誤作勦)。諦[0266a23] (音帝。精義入神",
    "X35n0652_001:0266a24": "曰諦。如真諦聖諦諦觀諦聽諦當之類)。擢[0266a24] (音濁。拔也)。[囗@力][0266a24] (和去聲。猛然自省之聲。又與哇同。即人初",
    "X35n0652_001:0266b01": "生落地之聲)。闡[0266b01] (徹上聲。發明也)。顢[0266b01] (音瞞)。頇[0266b01] (音憨。顢頇蒙昧不明。之狀)。儱[0266b01] (音壟)。侗[0266b01] (音通。儱侗",
    "X35n0652_001:0266b02": "不能辨析也)。黏[0266b02] (音嚴。俗作粘)。楔[0266b02] (音屑。楔子破木之錐)。"
}