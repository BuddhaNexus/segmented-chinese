{
    "T24n1486_001:1023a14": "受十善戒經",
    "T24n1486_001:1023a16": "後漢失譯人名",
    "T24n1486_001:1023a17": "十惡業品第一",
    "T24n1486_001:1023a18": "如是我聞：一時佛在舍衛國祇陀林須達長",
    "T24n1486_001:1023a19": "者美稱夫人精舍中，與大比丘眾一千二百",
    "T24n1486_001:1023a20": "五十人俱。爾時世尊以慈梵音告舍利弗：「今",
    "T24n1486_001:1023a21": "為汝等說除十惡不善業報。諦聽，諦受！一心",
    "T24n1486_001:1023a22": "憶持，慎莫忘失！「十惡業者：一，殺生業；二，偷",
    "T24n1486_001:1023a23": "盜業；三，婬欲業；四，妄語業；五，兩舌業；六，惡口",
    "T24n1486_001:1023a24": "業；七，綺語業；八，貪欲業；九，瞋恚業；十，愚癡",
    "T24n1486_001:1023a25": "業。舍利弗！汝今應當普教眾生，清淨身業、清",
    "T24n1486_001:1023a26": "淨口業、清淨意業，五體投地，歸依和上，誠",
    "T24n1486_001:1023a27": "心懺悔此三惡業；如是三說。既懺悔已，身",
    "T24n1486_001:1023a28": "業清淨、口業清淨、意業清淨，次第應當自稱",
    "T24n1486_001:1023a29": "其名，歸依於佛，歸依於法，歸依於僧；如是三",
    "T24n1486_001:1023b01": "說。歸依佛竟，歸依法竟，歸依僧竟；如是三",
    "T24n1486_001:1023b02": "說。復應問言：『善男子、善女人！汝能持不？』若",
    "T24n1486_001:1023b03": "言能持，復應問言：『汝今身心無過患耶？身過",
    "T24n1486_001:1023b04": "患者，出佛身血，殺阿羅漢，破和合僧，誹謗",
    "T24n1486_001:1023b05": "斷善，逆佛正法不？』若言不者，復當問言：『汝",
    "T24n1486_001:1023b06": "心中念欲作五逆謗正法不？汝曾偷盜佛物、",
    "T24n1486_001:1023b07": "法物、賢聖僧物、現在僧物、招提僧物不？於",
    "T24n1486_001:1023b08": "母、姊、妹、比丘尼邊作不淨不？』若言不者，復",
    "T24n1486_001:1023b09": "當更教：『汝今如是身心清淨，大德憶念，我",
    "T24n1486_001:1023b10": "今欲受十善業戒，十不善業我已懺悔，唯",
    "T24n1486_001:1023b11": "願大德，慈愍我故聽我受持！』爾時應教：『優",
    "T24n1486_001:1023b12": "婆塞某甲，優婆夷某甲，汝今應當一心數息，",
    "T24n1486_001:1023b13": "繫念在前，過去七佛、現在釋迦牟尼尊佛，",
    "T24n1486_001:1023b14": "及彌勒等未來諸佛。』「教念佛已，應作是言：『七",
    "T24n1486_001:1023b15": "佛僧聽，釋迦牟尼諸佛僧聽，須陀洹、斯陀含、",
    "T24n1486_001:1023b16": "阿那含、阿羅漢賢聖僧聽，某甲優婆塞，某甲",
    "T24n1486_001:1023b17": "優婆夷，身、口、意淨，堪為法器。今欲乞受十善",
    "T24n1486_001:1023b18": "心戒及八戒法。』如是三白，然後教言：『我歸依",
    "T24n1486_001:1023b19": "於佛，歸依於法，歸依於僧。』如是三說。『弟子",
    "T24n1486_001:1023b20": "某甲，歸依佛竟，歸依法竟，歸依僧竟。』如是",
    "T24n1486_001:1023b21": "三說。『某甲憶念，堅持汝身，持身如佛，持身",
    "T24n1486_001:1023b22": "如法，持身如僧，身三業者，一、不殺生，二、不",
    "T24n1486_001:1023b23": "偷盜，三、不婬欲，如是身三汝當受持，一日",
    "T24n1486_001:1023b24": "十日乃至終身。』若言能持，復當問言：『汝今",
    "T24n1486_001:1023b25": "欲作少分善不？多分善不？滿分善不？』「若言能",
    "T24n1486_001:1023b26": "者，復當白言：『事實如是，當隨師教。弟子某甲，",
    "T24n1486_001:1023b27": "歸依於佛，歸依於法，歸依於僧。』如是三說。『歸",
    "T24n1486_001:1023b28": "依佛竟，歸依法竟，歸依僧竟。』如是三說。『某",
    "T24n1486_001:1023b29": "甲憶念，堅持汝口，持口如佛，持口如法，持口",
    "T24n1486_001:1023c01": "如僧。口四業者：一、不妄語，二、不兩舌，三、不",
    "T24n1486_001:1023c02": "惡口，四、不綺語。如是口四，汝當受持，一日十",
    "T24n1486_001:1023c03": "日乃至終身。』若言能持，復當問言：『汝今欲作",
    "T24n1486_001:1023c04": "少分善不？多分善不？滿分善不？』「若言能者，復",
    "T24n1486_001:1023c05": "當白言：『事實如是，當隨師教。弟子某甲，歸依",
    "T24n1486_001:1023c06": "於佛，歸依於法，歸依於僧。』如是三說。『歸依佛",
    "T24n1486_001:1023c07": "竟，歸依法竟，歸依僧竟。』如是三說。『某甲憶念，",
    "T24n1486_001:1023c08": "堅持汝心，持心如佛，持心如法，持心如僧。",
    "T24n1486_001:1023c09": "意三業者：一者、貪欲，二者、瞋恚，三者、愚癡。如",
    "T24n1486_001:1023c10": "是意三汝當受持，一日十日乃至終身。』若言",
    "T24n1486_001:1023c11": "能持，復當問言：『汝今欲作少分善不？多分善",
    "T24n1486_001:1023c12": "不？滿分善不？』「若言能者，復當白言：『事實如是，",
    "T24n1486_001:1023c13": "當隨師教。若受十善，不持八戒，終不成就；若",
    "T24n1486_001:1023c14": "毀八戒，十善俱滅。弟子某甲，從今清旦至明",
    "T24n1486_001:1023c15": "清旦，大德憶念，大德當為我作和上，八戒法",
    "T24n1486_001:1023c16": "者，應當至心堅持八戒。歸依於佛，持心如佛；",
    "T24n1486_001:1023c17": "歸依於法，持心如法；歸依於僧，持心如僧。』如",
    "T24n1486_001:1023c18": "是三說。『歸依佛竟，歸依法竟，歸依僧竟。』如是",
    "T24n1486_001:1023c19": "三說。『大德憶念，從今清旦至明清旦欲受八",
    "T24n1486_001:1023c20": "戒，唯願大德慈愍聽許！』復應告言：『汝能受",
    "T24n1486_001:1023c21": "持八戒齋不？』若言能者，『汝當持心，心如諸",
    "T24n1486_001:1023c22": "佛及阿羅漢。』若言能者，復當告言：『汝從前",
    "T24n1486_001:1023c23": "際至于今際，於其中間，若身、口、意犯捨墮",
    "T24n1486_001:1023c24": "法不？如此之罪乃至根本最大重罪，今於三",
    "T24n1486_001:1023c25": "世諸佛、阿羅漢前、和上僧前，至誠發露，五體",
    "T24n1486_001:1023c26": "投地，懺悔諸罪，是名行布薩法。既布薩已，名",
    "T24n1486_001:1023c27": "清淨住，堪為法器。次當受持如來八戒。汝能",
    "T24n1486_001:1023c28": "持不？』如是三問。八戒齋者，是過去、現在、諸佛、",
    "T24n1486_001:1023c29": "如來，為在家人制出家法：一者，不殺；二者，不",
    "T24n1486_001:1024a01": "盜；三者，不婬；四者，不妄語；五者，不飲酒；六者，",
    "T24n1486_001:1024a02": "不坐高廣大床；七者，不作倡伎樂故往觀",
    "T24n1486_001:1024a03": "聽，不著香熏衣；八者，不過中食。應如是受",
    "T24n1486_001:1024a04": "持。",
    "T24n1486_001:1024a05": "「不殺亦不盜，　　不婬不妄語，",
    "T24n1486_001:1024a06": "　遠酒避花香，　　高床過中食。",
    "T24n1486_001:1024a07": "　聖人皆遠離，　　如是等八法，",
    "T24n1486_001:1024a08": "　汝等應受持。",
    "T24n1486_001:1024a09": "「持此受齋功德，不墮地獄，不墮餓鬼，不墮畜",
    "T24n1486_001:1024a10": "生，不墮阿修羅，常生人中，正見出家，得涅槃",
    "T24n1486_001:1024a11": "道。若生天上，恒生梵天，值佛出世，請轉法輪，",
    "T24n1486_001:1024a12": "得阿耨多羅三藐三菩提。」爾時世尊為讚歎",
    "T24n1486_001:1024a13": "此法，而作頌曰：",
    "T24n1486_001:1024a14": "「若能行十善，　　隨順正法教，",
    "T24n1486_001:1024a15": "　生生常見佛，　　身意悉開解，",
    "T24n1486_001:1024a16": "　永離諸苦縛，　　疾成無上道。",
    "T24n1486_001:1024a17": "　若人持八戒，　　隨律順毘尼，",
    "T24n1486_001:1024a18": "　如諸佛正法，　　受持不毀犯，",
    "T24n1486_001:1024a19": "　當知身與意，　　俱時得解脫。",
    "T24n1486_001:1024a20": "　此名涅槃路，　　諸佛之所行。」",
    "T24n1486_001:1024a21": "說是偈已，告舍利弗：「汝好受持十善、八戒，慎",
    "T24n1486_001:1024a22": "莫忘失，破滅法種，普為一切天、人廣說。」舍",
    "T24n1486_001:1024a23": "利弗白佛言：「如是，如是，當謹受持！」時舍利弗",
    "T24n1486_001:1024a24": "及會聽者，聞佛所說，歡喜奉行。",
    "T24n1486_001:1024a25": "受十善戒經十施報品第二",
    "T24n1486_001:1024a26": "　佛告舍利弗：　　「汝今應當知，",
    "T24n1486_001:1024a27": "　一切受生者，　　無不愛身命，",
    "T24n1486_001:1024a28": "　是故應行施，　　普慈等眾生，",
    "T24n1486_001:1024a29": "　視眾如眼目，　　是名不殺戒。",
    "T24n1486_001:1024b01": "　過去來今佛，　　一切智所說，",
    "T24n1486_001:1024b02": "　恕己可為喻，　　勿殺勿行杖，",
    "T24n1486_001:1024b03": "　若見殺生者，　　如刀刺其心。",
    "T24n1486_001:1024b04": "「普視眾生己無異，　　持是不殺生天上，",
    "T24n1486_001:1024b05": "　常值諸佛菩薩眾，　　所以受持不殺戒。",
    "T24n1486_001:1024b06": "　為施一切無畏故，　　命終生於忉利天，",
    "T24n1486_001:1024b07": "　象馬玉女相娛樂，　　梵天摩尼琉璃殿，",
    "T24n1486_001:1024b08": "　色如白銀黃金花，　　常坐七寶妙座上，",
    "T24n1486_001:1024b09": "　金机寶器七寶花，　　無量天女作妓樂，",
    "T24n1486_001:1024b10": "　捧足舉宮遊虛空，　　頭戴寶冠坐正殿。",
    "T24n1486_001:1024b11": "　捨除貪婬入正受，　　值遇諸佛說四諦，",
    "T24n1486_001:1024b12": "　悟解疾得須陀洹，　　或有踊躍發大心，",
    "T24n1486_001:1024b13": "　未來當成菩提道，　　亦生兜率焰摩陀，",
    "T24n1486_001:1024b14": "　首陀會天阿祇多，　　梵輔富樓光遍淨，",
    "T24n1486_001:1024b15": "　上至阿迦膩吒天。　　往反遊戲諸天薗，",
    "T24n1486_001:1024b16": "　與大慈悲菩薩俱，　　坐臥進止同甘饍，",
    "T24n1486_001:1024b17": "　晝夜六時常聽法，　　彌勒天王常為說，",
    "T24n1486_001:1024b18": "　不退轉行大法輪。　　未來必當見彌勒，",
    "T24n1486_001:1024b19": "　降魔成佛轉法輪，　　於彼佛法得出家。",
    "T24n1486_001:1024b20": "　復見賢劫千如來，　　毘樓至佛為授記，",
    "T24n1486_001:1024b21": "　阿耨多羅三菩提，　　是名不殺最勝果，",
    "T24n1486_001:1024b22": "　亦名慈悲梵行本。　　一切諸佛之所說，",
    "T24n1486_001:1024b23": "　一切諸佛之所行。",
    "T24n1486_001:1024b24": "「一切愛眼目，　　愛子亦復爾，",
    "T24n1486_001:1024b25": "　愛壽命無極，　　是故不殺生，",
    "T24n1486_001:1024b26": "　名為梵行最。　　不殺無殺想，",
    "T24n1486_001:1024b27": "　亦不噉於肉，　　見殺者如賊，",
    "T24n1486_001:1024b28": "　必知墮地獄。　　噉肉者多病，",
    "T24n1486_001:1024b29": "　斷命自莊嚴。　　當行大慈心，",
    "T24n1486_001:1024c01": "　奉持不殺戒，　　必成菩提道。」",
    "T24n1486_001:1024c02": "告舍利弗：「汝今當知，殺生之業當知極重！我",
    "T24n1486_001:1024c03": "昔與汝遊巴連弗邑，彼大城中有長者女，",
    "T24n1486_001:1024c04": "名提婆跋提。生一男兒，端正無雙，如紅蓮花，",
    "T24n1486_001:1024c05": "天女無比。母甚憐念，抱至我所，而白我言：『世",
    "T24n1486_001:1024c06": "尊！我兒可愛，如天童子。我愛此兒，過於我身，",
    "T24n1486_001:1024c07": "百千萬倍。』我時告言：『善女當知！一切凡夫",
    "T24n1486_001:1024c08": "自愛壽命，如海吞流終無厭足。汝今云何自",
    "T24n1486_001:1024c09": "言愛子，以何為證？』「時女白言：『世尊！我愛此",
    "T24n1486_001:1024c10": "子，設使火起焚燒我身，終不放捨。』",
    "T24n1486_001:1024c11": "「爾時世尊為化彼女，以神通力作四夜叉，各",
    "T24n1486_001:1024c12": "擎火山從四面至，火在遠時，女自以身及隨",
    "T24n1486_001:1024c13": "身服障蔽此子，火漸漸近，舉手覆面以兒遮",
    "T24n1486_001:1024c14": "火。佛告善女：『汝言愛子，云何持子障火自",
    "T24n1486_001:1024c15": "救？』時彼女人白言：『世尊！唯願救我，不惜此",
    "T24n1486_001:1024c16": "子。』佛攝神力，母子清涼，即發無上正真道心。",
    "T24n1486_001:1024c17": "「佛告女人：『汝愛自身及愛汝子。云何自殺及",
    "T24n1486_001:1024c18": "教他殺？當知殺生受大惡報，必定當墮極劇",
    "T24n1486_001:1024c19": "苦處阿鼻地獄，繫屬法律閻羅王所。何等",
    "T24n1486_001:1024c20": "名為極重法律？彼閻羅王晝夜六時說殺生",
    "T24n1486_001:1024c21": "報有十惡業：「『一者，殺生之業恒生刀山焰熾",
    "T24n1486_001:1024c22": "地獄，刀輪割截，節節支解，作八萬四千段。一",
    "T24n1486_001:1024c23": "日一夜六十億生、六十億死。時閻羅王呵責",
    "T24n1486_001:1024c24": "罪人：「汝樂殺生，今受此苦。是事樂不？汝今復",
    "T24n1486_001:1024c25": "當百千萬劫償他人債，終不可盡！」「『二者，殺生",
    "T24n1486_001:1024c26": "之業必定當生劍林地獄，有八萬四千劍",
    "T24n1486_001:1024c27": "樹，各高八萬四千由旬，一一樹生八萬四千",
    "T24n1486_001:1024c28": "劍枝，一一枝生八萬四千劍花，一一花生八",
    "T24n1486_001:1024c29": "萬四千劍果，此殺生人尋劍樹上，心遍一切",
    "T24n1486_001:1025a01": "諸劍樹頭，其餘支節遍可劍林，一一節遍八",
    "T24n1486_001:1025a02": "萬四千劍枝，削骨徹髓，劍花、劍果無不周遍，",
    "T24n1486_001:1025a03": "身體碎壞，如葶藶子。一日一夜八萬四千生、",
    "T24n1486_001:1025a04": "八萬四千死，殺生之業其事如是。時閻羅王",
    "T24n1486_001:1025a05": "呵責罪人：「汝樂殺生，今受此苦。是事樂不？汝",
    "T24n1486_001:1025a06": "今復當百千萬劫償他人債，終不可盡！」「『三者，",
    "T24n1486_001:1025a07": "殺生之業生鑊湯地獄，百千萬沸，肉盡出骨，",
    "T24n1486_001:1025a08": "置銅柱上，自然還活，百千棘刺化為鐵刀，自",
    "T24n1486_001:1025a09": "割肉食，還落湯中。一日一夜八萬四千生、八",
    "T24n1486_001:1025a10": "萬四千死。時閻羅王呵責罪人：「汝樂殺生，今",
    "T24n1486_001:1025a11": "受此苦。是事樂不？汝今復當百千萬劫償他",
    "T24n1486_001:1025a12": "人債，終不可盡！」「『四者，殺生之業生鐵床地獄，",
    "T24n1486_001:1025a13": "有一鐵床，縱廣正等五十由旬，四方鐵鋩俱",
    "T24n1486_001:1025a14": "來射心，大鐵網車轢其頂上，劈足而出。一",
    "T24n1486_001:1025a15": "日一夜八萬四千生、八萬四千死，殺生之業",
    "T24n1486_001:1025a16": "其事如是。時閻羅王呵責罪人：「汝樂殺生，今",
    "T24n1486_001:1025a17": "受此苦。是事樂不？汝今復當百千萬劫償他",
    "T24n1486_001:1025a18": "人債，終不可盡！」「『五者，殺生之業生鐵山地獄，",
    "T24n1486_001:1025a19": "四方鐵山狀如鐵窟，窟中出火從四面來。",
    "T24n1486_001:1025a20": "有五夜叉，斫罪人身，分為四段，擲於火中，",
    "T24n1486_001:1025a21": "四山便合，碎散如塵。火鳥卒起，鐵嘴諸烏",
    "T24n1486_001:1025a22": "及以鐵蛇，從支節入，破骨出髓。一日一夜八",
    "T24n1486_001:1025a23": "萬四千生、八萬四千死，殺生之業其事如是。",
    "T24n1486_001:1025a24": "時閻羅王呵責罪人：「汝樂殺生，今受此苦。是",
    "T24n1486_001:1025a25": "事樂不？汝今復當百千萬劫償他人債，終不",
    "T24n1486_001:1025a26": "可盡！」「『六者，殺生之業生鐵網地獄，有大鐵山，",
    "T24n1486_001:1025a27": "高百千由旬，滿中鐵湯，鐵網在上，一一網",
    "T24n1486_001:1025a28": "間鐵嘴諸蟲無量無邊從頂上入，貫骨徹髓，劈",
    "T24n1486_001:1025a29": "足而出。一日一夜八萬四千生、八萬四千死，",
    "T24n1486_001:1025b01": "殺生之業其事如是。時閻羅王呵責罪人：「汝",
    "T24n1486_001:1025b02": "樂殺生，今受此苦。是事樂不？汝今復當百千",
    "T24n1486_001:1025b03": "萬劫償他人債，終不可盡！」「『七者，殺生之業",
    "T24n1486_001:1025b04": "生赤蓮花地獄，有一蓮花，八萬四千葉，一",
    "T24n1486_001:1025b05": "一華葉狀如刀山，高五由旬，百億劍林同",
    "T24n1486_001:1025b06": "時火然，罪人坐中，花一葉開，一葉開時，火山",
    "T24n1486_001:1025b07": "劍林燒肉破骨，苦痛百端，此相合時，百千刀",
    "T24n1486_001:1025b08": "山同時切己。一日一夜八萬四千生、八萬四",
    "T24n1486_001:1025b09": "千死，殺生之業其事如是。時閻羅王呵責罪",
    "T24n1486_001:1025b10": "人：「汝樂殺生，今受此苦。是事樂不？汝今復",
    "T24n1486_001:1025b11": "當百千萬劫償他人債，終不可盡！」「『八者，殺生",
    "T24n1486_001:1025b12": "之業生五死五活地獄之中，有五大山，五百",
    "T24n1486_001:1025b13": "億刀輪在山頂，上有大水輪在刀輪上，罪人",
    "T24n1486_001:1025b14": "在中，身如華敷，臥寒氷上，五山刀輪從五方",
    "T24n1486_001:1025b15": "來，唱言活活，分為五段，五死五活，碎身如塵。",
    "T24n1486_001:1025b16": "一日一夜八萬四千生、八萬四千死，殺生之業",
    "T24n1486_001:1025b17": "其事如是。時閻羅王呵責罪人：「汝樂殺生，今",
    "T24n1486_001:1025b18": "受此苦。是事樂不？汝今復當百千萬劫償他",
    "T24n1486_001:1025b19": "人債，終不可盡！」「『九者，殺生之業生毒蛇林",
    "T24n1486_001:1025b20": "地獄之中。有無量恒河沙熱鐵毒蛇，一一蛇",
    "T24n1486_001:1025b21": "長數千由旬，口中吐毒，如熱鐵丸，從罪人頂",
    "T24n1486_001:1025b22": "入，遍身中一一支節；有無量蛇，吐毒吐火，焚",
    "T24n1486_001:1025b23": "燒罪人。一日一夜八萬四千生、八萬四千死，",
    "T24n1486_001:1025b24": "殺生之業其事如是。時閻羅王呵責罪人：「汝",
    "T24n1486_001:1025b25": "樂殺生，今受此苦。是事樂不？汝今復當百千",
    "T24n1486_001:1025b26": "萬劫償他人債，終不可盡！」「『十者，殺生之業",
    "T24n1486_001:1025b27": "生鐵械枷鎖地獄之中，十二由旬鐵山為械，",
    "T24n1486_001:1025b28": "六十由旬鐵柱火網為鎖，八十由旬鐵",
    "T24n1486_001:1025b29": "狗口中吐火為杻，虛空鐵箭自落射心，杻械",
    "T24n1486_001:1025c01": "枷鎖化生銅丸，從眼而入，遍體支節，從足而",
    "T24n1486_001:1025c02": "出。一日一夜八萬四千生、八萬四千死，殺生",
    "T24n1486_001:1025c03": "之業其事如是。時閻羅王呵責罪人：「汝樂殺",
    "T24n1486_001:1025c04": "生，今受此苦。是事樂不？汝今復當百千萬劫",
    "T24n1486_001:1025c05": "償他人債，終不可盡！」』」爾時世尊告舍利弗：",
    "T24n1486_001:1025c06": "「殺生之業在地獄中，雖復受苦，此名華報；方",
    "T24n1486_001:1025c07": "生人中，多病短命；復生四生諸眾生中，受種",
    "T24n1486_001:1025c08": "種苦，無量無邊不可稱計。",
    "T24n1486_001:1025c09": "「云何名不盜戒？不盜戒者，普施一切眾生財",
    "T24n1486_001:1025c10": "物、外命，是故諸佛說不盜戒，名為甘露清涼",
    "T24n1486_001:1025c11": "安隱，護持是戒名生天路、名得道處、名涅槃",
    "T24n1486_001:1025c12": "衣、名解脫命。是故諸佛讚歎不盜，斷餓鬼因。",
    "T24n1486_001:1025c13": "「偷盜果報有十種惡：「一者，盜報必定當墮肉",
    "T24n1486_001:1025c14": "山地獄，肉山罪人項如大山，有百千頭，於",
    "T24n1486_001:1025c15": "一一頭頰生肉埠，百千鐵狗從鐵山出，嘊喍",
    "T24n1486_001:1025c16": "嘷吠爭取食之。有諸鐵釘從狗口出，入罪人",
    "T24n1486_001:1025c17": "頂從足跟出，剝取其皮敷百千由旬鐵刺之",
    "T24n1486_001:1025c18": "上，身皮俱苦經八萬四千歲，心如刀割苦痛",
    "T24n1486_001:1025c19": "難處，是名第一偷盜果報。是時閻羅王呵責",
    "T24n1486_001:1025c20": "罪人：『汝樂偷盜，今受此苦。是事樂不？汝今",
    "T24n1486_001:1025c21": "復當百千萬劫償他人債，終不可盡！』「第二，盜",
    "T24n1486_001:1025c22": "報生餓鬼中，身極長大五十由旬，行如五",
    "T24n1486_001:1025c23": "百車聲，節間火然，如十火車，饑噉鐵丸，渴飲",
    "T24n1486_001:1025c24": "融銅，髮如鐵刺，自纏身體，百千萬歲受無量",
    "T24n1486_001:1025c25": "苦，耳不曾聞水穀之聲，是名第二偷盜果報。",
    "T24n1486_001:1025c26": "時閻羅王呵責罪人：『汝樂偷盜，今受此苦。是",
    "T24n1486_001:1025c27": "事樂不？汝今復當百千萬劫償他人債，終不",
    "T24n1486_001:1025c28": "可盡！』「第三，盜報生於寒氷地獄之中，百千",
    "T24n1486_001:1025c29": "萬歲八方氷山以為衣服，如蓮花敷，自噉其",
    "T24n1486_001:1026a01": "肉，火箭入心，是為第三偷盜果報。時閻羅王",
    "T24n1486_001:1026a02": "呵責罪人：『汝樂偷盜，今受此苦。是事樂不？汝",
    "T24n1486_001:1026a03": "今復當百千萬劫償他人債，終不可盡！』「第四，",
    "T24n1486_001:1026a04": "盜報生羅剎中，女如天女，面貌端正，男有千",
    "T24n1486_001:1026a05": "眼，以鐵羇頭，狗牙上出，耳端生火，女作姿",
    "T24n1486_001:1026a06": "時，舉體火然，飲血噉肉、噉火噉炭，食膿食",
    "T24n1486_001:1026a07": "吐，百千萬歲受羅剎身，極大苦惱，是為第四",
    "T24n1486_001:1026a08": "偷盜果報。時閻羅王呵責罪人：『汝樂偷盜，今",
    "T24n1486_001:1026a09": "受此苦。是事樂不？汝今復當百千萬劫償他",
    "T24n1486_001:1026a10": "人債，終不可盡！』「第五，盜報生鐵鹿地獄，受鐵",
    "T24n1486_001:1026a11": "鹿形，有百千頭，有百千手、百千尾、百千蹄",
    "T24n1486_001:1026a12": "甲、百千重皮。五百億鐵虎、百千億鐵師子剝",
    "T24n1486_001:1026a13": "取其皮，一一皮間生無量鐵刺，猶如刀劍，削",
    "T24n1486_001:1026a14": "骨徹髓，苦痛無量，百千萬歲受苦無極，是名",
    "T24n1486_001:1026a15": "第五偷盜果報。時閻羅王呵責罪人：『汝樂偷",
    "T24n1486_001:1026a16": "盜，今受此苦。是事樂不？汝今復當百千萬劫",
    "T24n1486_001:1026a17": "償他人債，終不可盡！』「第六，盜報生在人中，",
    "T24n1486_001:1026a18": "裸形黑瘦，眼目角睞，口氣臭穢，常處牢獄，",
    "T24n1486_001:1026a19": "執除糞穢，為王家使，雖生人中，狀如牛馬，父",
    "T24n1486_001:1026a20": "不愛子，子不孝父，母不愛子，子不孝母，百千",
    "T24n1486_001:1026a21": "萬歲苦痛無量，是名第六偷盜果報。時閻羅",
    "T24n1486_001:1026a22": "王呵責罪人：『汝樂偷盜，今受此苦。是事樂不？",
    "T24n1486_001:1026a23": "汝今復當百千萬劫償他人債，終不可盡！』",
    "T24n1486_001:1026a24": "「第七，盜報生刀劍花大地獄中，刀林劍林",
    "T24n1486_001:1026a25": "無量無邊，有諸罪人身如鐵甕，縱廣正等百",
    "T24n1486_001:1026a26": "千由旬，獄卒驅蹴，如風吹花，生劍花端，百千",
    "T24n1486_001:1026a27": "劍花，分剝其皮，作無數段，削骨徹髓，從空而",
    "T24n1486_001:1026a28": "落；生刀花上，刀花諸刺，分剝其皮，作無量段，",
    "T24n1486_001:1026a29": "劈破其骨，為無數段，徹髓刺心，求死不得；四",
    "T24n1486_001:1026b01": "方鐵山化生無量鐵蒺[卄/梨]刺，如大弩箭，同時",
    "T24n1486_001:1026b02": "射心，無量億歲受如此苦，是為第七偷盜果",
    "T24n1486_001:1026b03": "報。時閻羅王呵責罪人：『汝樂偷盜，今受此苦。",
    "T24n1486_001:1026b04": "是事樂不？汝今復當百千萬劫償他人債，終",
    "T24n1486_001:1026b05": "不可盡！』「第八，盜報生於火山大地獄中，受",
    "T24n1486_001:1026b06": "大獄形有百千頭，於其背上擔負五百火形",
    "T24n1486_001:1026b07": "獼猴，手執火刀以剝其皮擲火山上，心生火",
    "T24n1486_001:1026b08": "狼嚙骨徹髓，身如火聚四方逃走，經火山中",
    "T24n1486_001:1026b09": "終不得脫，受苦萬端求死不得，百千萬歲受",
    "T24n1486_001:1026b10": "如是苦。時閻羅王呵責罪人：『汝樂偷盜，今",
    "T24n1486_001:1026b11": "受此苦。是事樂不？汝今復當百千萬劫償他",
    "T24n1486_001:1026b12": "人債，終不可盡！』「第九，盜報生於穿鼻大地",
    "T24n1486_001:1026b13": "獄中，穿鼻獄者有十二鐵鉤，鉤其眼耳及鼻",
    "T24n1486_001:1026b14": "口舌，打棒折齒，剝其面皮，化為肉段，內置",
    "T24n1486_001:1026b15": "口中，成大火箭，射心至足，求死不得，百千萬",
    "T24n1486_001:1026b16": "歲受苦如是。時閻羅王呵責罪人：『汝樂偷盜，",
    "T24n1486_001:1026b17": "今受此苦。是事樂不，汝今復當百千萬劫償",
    "T24n1486_001:1026b18": "他人債，終不可盡！』「第十，盜報生屠剝獄，臥",
    "T24n1486_001:1026b19": "鐵机上，獄卒以刀剝皮割心，終不肯死，百",
    "T24n1486_001:1026b20": "千萬歲受苦如是。時閻羅王呵責罪人：『汝樂",
    "T24n1486_001:1026b21": "偷盜，今受此苦。是事樂不？汝今復當百千萬",
    "T24n1486_001:1026b22": "劫償他人債，終不可盡！』",
    "T24n1486_001:1026b23": "「云何名不婬戒？不婬戒者，有五功德利，過",
    "T24n1486_001:1026b24": "去、現在、未來諸佛之所讚歎。不婬者，住佛威",
    "T24n1486_001:1026b25": "儀身香如佛。何等為五？「一者，不動眼識，不視",
    "T24n1486_001:1026b26": "婬色，設見色時如見糞蟲，如刀入心，如火燒",
    "T24n1486_001:1026b27": "眼，心不起愛，無常所切，眼火橫動，何愛之有！",
    "T24n1486_001:1026b28": "「二者，不聞婬聲，設聞婬聲，不動耳識，悅可耳",
    "T24n1486_001:1026b29": "根，愚癡音聲，動毒蛇林，為愛種子，此名賊風，",
    "T24n1486_001:1026c01": "從耳根出，妄見所起，如夜叉吟，何愛之有！此",
    "T24n1486_001:1026c02": "是幻響，愚夫愛之，鼓動諸根是露人聲，從",
    "T24n1486_001:1026c03": "癡愛河順五欲流，深知是賊，不動耳識。「三者，",
    "T24n1486_001:1026c04": "鼻根嗅香，當知是香從八風起，癡風鼓動，愛",
    "T24n1486_001:1026c05": "風吹來，花等諸香從妄想生，顛倒橫有，從鼻",
    "T24n1486_001:1026c06": "識起，橫言是香或稱美味，鼻識驚動，草木眾",
    "T24n1486_001:1026c07": "花皆稱是香，如來攝身，不嗅香臭，體解非真，",
    "T24n1486_001:1026c08": "不讚香觸。「四者，不動舌識，不說世利，不讚婬",
    "T24n1486_001:1026c09": "事，口終不說婬欲觸樂，不住狂惑黐膠屋",
    "T24n1486_001:1026c10": "宅，亦不樂說可愛樂事，增長無明五賊癡愛，",
    "T24n1486_001:1026c11": "是故諸佛不動舌識。「五者，意寂不動，不起婬",
    "T24n1486_001:1026c12": "心，不念婬事，不想婬樂，不動婬根，婬識不轉，",
    "T24n1486_001:1026c13": "如解脫心，住寂滅處，處常樂城，安隱無為，隨",
    "T24n1486_001:1026c14": "學佛心，住真如際，一向入於十八大空、九種",
    "T24n1486_001:1026c15": "涅槃。「佛及菩薩得五功德，身形清淨常生",
    "T24n1486_001:1026c16": "蓮花，身淨無垢心亦淡泊，是故諸佛說不婬",
    "T24n1486_001:1026c17": "戒，最勝清淨，無上功德，具足五利，讚歎稱美，",
    "T24n1486_001:1026c18": "為解脫因，不可窮盡。婬為極重無索繫縛，譬",
    "T24n1486_001:1026c19": "如老象，溺五欲泥，普為一切諸罪根本。婬欲",
    "T24n1486_001:1026c20": "之罪吾今當說：",
    "T24n1486_001:1026c21": "「汝等一心聽，　　婬濁惡萬行，",
    "T24n1486_001:1026c22": "　沒溺諸禪定，　　障蔽解脫道。",
    "T24n1486_001:1026c23": "　善男子女等，　　欲求解脫道，",
    "T24n1486_001:1026c24": "　遠離三界獄，　　火坑五欲河，",
    "T24n1486_001:1026c25": "　湯火寒氷山，　　解脫生死畏，",
    "T24n1486_001:1026c26": "　持心如諸佛，　　當持不婬戒。",
    "T24n1486_001:1026c27": "　欲求長壽天，　　壽命無量劫，",
    "T24n1486_001:1026c28": "　梵天轉輪王，　　富有七財寶，",
    "T24n1486_001:1026c29": "　持心如諸佛，　　當持不婬戒。",
    "T24n1486_001:1027a01": "　欲得見諸佛，　　聞法證道果，",
    "T24n1486_001:1027a02": "　具足六神通，　　遊諸十方國，",
    "T24n1486_001:1027a03": "　持心如諸佛，　　當持不婬戒。",
    "T24n1486_001:1027a04": "「婬有十過患。何等為十？「一者，貪婬之人，雖",
    "T24n1486_001:1027a05": "生天上，為天帝釋，受五欲樂，心如偷食狗，常",
    "T24n1486_001:1027a06": "醉不醒，沒於五欲駛流河中。「二者，貪婬之人，",
    "T24n1486_001:1027a07": "雖為人王，威力自在，作恩愛奴，野人所使，",
    "T24n1486_001:1027a08": "多得財寶，如火受薪，不知厭足，亡身喪國，死",
    "T24n1486_001:1027a09": "墮惡道。「三者，貪婬之人，恒繫屬他，六賊驅策，",
    "T24n1486_001:1027a10": "無常大象躡其背上，心如猨猴，不知眾難，欲",
    "T24n1486_001:1027a11": "火焚燒，不識父母、兄弟、姊妹，猶如猪狗，更相",
    "T24n1486_001:1027a12": "荷擔，無復慚愧。「四者，貪婬之人，常飲不淨女",
    "T24n1486_001:1027a13": "人膿血，於無量劫常處胞胎，生藏、熟藏、子",
    "T24n1486_001:1027a14": "藏，諸蟲以為衣服，唼[口*束]女根，用為飲食。「五者，",
    "T24n1486_001:1027a15": "貪婬之人，心如利刀，眼如火車，割截燒滅功",
    "T24n1486_001:1027a16": "德行藏。「六者，貪婬之人，到剎利眾，然結使",
    "T24n1486_001:1027a17": "火、起貪欲薪，意欲剝奪猶如羅剎；到婆羅門",
    "T24n1486_001:1027a18": "眾不生慚愧，猶若幻人，但作妖祥說不淨事；",
    "T24n1486_001:1027a19": "到沙門眾不知歸依，動諸情根如膠著草，欲",
    "T24n1486_001:1027a20": "染諸使圍繞意根，六情火起燒善種子，破滅",
    "T24n1486_001:1027a21": "先世梵行白業，舉手動足猶如利刀，眼如猛",
    "T24n1486_001:1027a22": "火口如羅剎，遍體毛孔婬火所使。「七者，貪婬",
    "T24n1486_001:1027a23": "之人，造八種業，殺生、作殺生具刀劍杖等、和",
    "T24n1486_001:1027a24": "合男女、作大妄語、飲酒、歌頌作婬境界，或復",
    "T24n1486_001:1027a25": "偷盜一切寶器、莊嚴蟲聚，為心王所使，眼根",
    "T24n1486_001:1027a26": "惡狗偷噉臭穢。「八者，貪婬之人，為婬所使，心",
    "T24n1486_001:1027a27": "如大火亦如鐵聚，直當陷墜，破滅梵行，必墮",
    "T24n1486_001:1027a28": "地獄。「九者，貪婬之人，身壞命終如擲貝珠",
    "T24n1486_001:1027a29": "頃，必定當墮赤銅地獄。赤銅地獄縱廣正",
    "T24n1486_001:1027b01": "等七千由旬，如銅花林，下有鐵床，床上復",
    "T24n1486_001:1027b02": "有百千由旬熱銅八楞柱，柱端有鏡，鏡中自",
    "T24n1486_001:1027b03": "然有諸女像或作男形，婬人愛念，動諸情根，",
    "T24n1486_001:1027b04": "同時火起，銅花化為大熱鐵釘，銅柱變成沸",
    "T24n1486_001:1027b05": "銅，鑊湯鐵床火然，女化為狗，男化為刀，驅蹴",
    "T24n1486_001:1027b06": "罪人受無量苦，噉熱鐵丸，吞飲洋銅，求死不",
    "T24n1486_001:1027b07": "得，經無量歲，壽命一劫。「十者，貪婬之人，不得",
    "T24n1486_001:1027b08": "見佛，如重雲障，破梵行故，必定當墮阿鼻地",
    "T24n1486_001:1027b09": "獄，身滿獄中壽命一劫，左右宛轉復經一劫。",
    "T24n1486_001:1027b10": "時閻羅王呵責罪人：『汝樂婬欲，今受此苦。是",
    "T24n1486_001:1027b11": "事樂不？汝今復當百千萬劫償他人債，終不",
    "T24n1486_001:1027b12": "可盡。』「地獄命終，生鳩鴿中，受龍蛇身，污梵行",
    "T24n1486_001:1027b13": "故，百生千生不見於佛，不聞於法，終不得道！」",
    "T24n1486_001:1027b14": "爾時世尊。以偈頌曰：",
    "T24n1486_001:1027b15": "「婬欲不斷絕，　　相續生眾生，",
    "T24n1486_001:1027b16": "　無明為根本，　　老死刀所切。",
    "T24n1486_001:1027b17": "　橫受毒蛇林，　　血盛囊不淨，",
    "T24n1486_001:1027b18": "　如糞蟲樂屎，　　貪婬者亦然。",
    "T24n1486_001:1027b19": "　九孔流欲火，　　恩愛如毒刺，",
    "T24n1486_001:1027b20": "　顛倒妄見起，　　幻惑故生愛。",
    "T24n1486_001:1027b21": "　一切女色滑，　　如樹生狂花，",
    "T24n1486_001:1027b22": "　顛倒風所吹，　　萎花為蟲聚。",
    "T24n1486_001:1027b23": "　女人如畫瓶，　　渧渧膿血流，",
    "T24n1486_001:1027b24": "　瓶滿復淋漏，　　不淨盈于外，",
    "T24n1486_001:1027b25": "　眼見不淨汁，　　如偷狗貪婬。",
    "T24n1486_001:1027b26": "　當自滅諸愛，　　一心觀不淨，",
    "T24n1486_001:1027b27": "　服飲於甘露，　　住大涅槃城。」",
    "T24n1486_001:1027b28": "佛告舍利弗：「若有持心、持身不造婬欲，持眼",
    "T24n1486_001:1027b29": "不視婬色，持耳不聽婬聲，持鼻不嗅婬香，持",
    "T24n1486_001:1027c01": "舌不觸婬味，如此名為具足智慧，行八正路。",
    "T24n1486_001:1027c02": "不婬淨身心，喻如蓮花，不著塵垢，成須陀洹",
    "T24n1486_001:1027c03": "道、斯陀含道、阿那含道、阿羅漢道、辟支佛道、",
    "T24n1486_001:1027c04": "無上大道，皆從不婬清淨故得。「口四業者，妄",
    "T24n1486_001:1027c05": "語、兩舌、惡口、綺語、讚歎邪見語：",
    "T24n1486_001:1027c06": "「若能不妄語，　　說不妄語戒，",
    "T24n1486_001:1027c07": "　持口如佛口，　　常說誠實語。",
    "T24n1486_001:1027c08": "　是人生天上，　　口香熏諸天，",
    "T24n1486_001:1027c09": "　若生於世間，　　謂諸香莊嚴，",
    "T24n1486_001:1027c10": "　猶如香山水，　　流入涅槃河。",
    "T24n1486_001:1027c11": "　若能不兩舌，　　心亦無二種，",
    "T24n1486_001:1027c12": "　舌如諸佛舌，　　蓮花葉覆面，",
    "T24n1486_001:1027c13": "　五種雜色光，　　從於舌相出，",
    "T24n1486_001:1027c14": "　常說大人法，　　至誠不兩舌。",
    "T24n1486_001:1027c15": "　若能不惡口，　　是名大丈夫，",
    "T24n1486_001:1027c16": "　人中端正者，　　一切皆樂見。",
    "T24n1486_001:1027c17": "　如栴檀雜香，　　若能不綺語，",
    "T24n1486_001:1027c18": "　口常出妙香，　　猶如優鉢羅。",
    "T24n1486_001:1027c19": "　生處得值佛，　　口業如實淨。",
    "T24n1486_001:1027c20": "　若不讚邪見，　　不說邪見業，",
    "T24n1486_001:1027c21": "　生處常出家，　　正命常具足，",
    "T24n1486_001:1027c22": "　如佛住涅槃，　　皆從實語得。」",
    "T24n1486_001:1027c23": "佛告舍利弗：「口四過者，有十大惡業。何等為",
    "T24n1486_001:1027c24": "十？「一者，妄語人誹謗人，不聞言聞，不得道果",
    "T24n1486_001:1027c25": "言得道果，不見言見，如此惡人，雖不得病，猶",
    "T24n1486_001:1027c26": "如癩狗。」爾時世尊而說偈言：",
    "T24n1486_001:1027c27": "「一切天人中，　　猛火燒鐵丸，",
    "T24n1486_001:1027c28": "　燒破一切人，　　此賊不為勝。",
    "T24n1486_001:1027c29": "　何等為大賊？　　唯有一種人，",
    "T24n1486_001:1028a01": "　寧使節節火，　　骨化為融銅，",
    "T24n1486_001:1028a02": "　吞噉於刀山，　　鑊湯刀鋸解，",
    "T24n1486_001:1028a03": "　碎身作火聚，　　此苦不為惡。",
    "T24n1486_001:1028a04": "　妄語大毒害，　　燒壞天人福，",
    "T24n1486_001:1028a05": "　遊行阿鼻獄，　　刀輪為脚足，",
    "T24n1486_001:1028a06": "　鐵毒蛇為舌，　　口火燒大千，",
    "T24n1486_001:1028a07": "　眼如迸鐵丸，　　雨大鑊湯雨，",
    "T24n1486_001:1028a08": "　燒滅善根花，　　畢定墮惡道，",
    "T24n1486_001:1028a09": "　無量億千劫，　　求出無由脫。",
    "T24n1486_001:1028a10": "　如是大惡人，　　舉身是火山，",
    "T24n1486_001:1028a11": "　燒壞一切善。",
    "T24n1486_001:1028a12": "「惡口者，口雖含香，臭如死尸，恒樂說他諸不",
    "T24n1486_001:1028a13": "善事，口所吐說如刺、如刀、如劍、如戟、如屎、如",
    "T24n1486_001:1028a14": "尿、如蟲、如膿。天、人中香，無過善語；三界中臭，",
    "T24n1486_001:1028a15": "無過惡口。「二者，惡口之人，口有所吐，如雨鐵",
    "T24n1486_001:1028a16": "丸，燒壞他家，此人未來墮大地獄，熱鐵燒身，",
    "T24n1486_001:1028a17": "飲熱鐵汁；設生世間，作病癩狗及病癩人，無",
    "T24n1486_001:1028a18": "量劫中常食膿血，心所念者，純是不善與惡",
    "T24n1486_001:1028a19": "相應。「三者，兩舌，其兩舌人猶如水火，不作言",
    "T24n1486_001:1028a20": "作，他人作善，實言淨語，狂橫言非，他所不作，",
    "T24n1486_001:1028a21": "橫為他作，一切世人常不樂見，必定當墮大",
    "T24n1486_001:1028a22": "惡道中，銅鋸解舌，為數千段。「四者，綺語，綺",
    "T24n1486_001:1028a23": "語者反上作下，反下作上，調戲無節，巧言利",
    "T24n1486_001:1028a24": "辭，說無益語、說不利語、說無義語，讚歎五欲",
    "T24n1486_001:1028a25": "語、心不明了語、黑暗語，如刺、如林，鉤羂眾",
    "T24n1486_001:1028a26": "生。此人惡報命終，當墮刺林地獄，百千鐵刺",
    "T24n1486_001:1028a27": "鉤其舌，出作百千段。「五者，讚歎邪見，邪見之",
    "T24n1486_001:1028a28": "人，口如盛火，燒諸善根，無父、無母、無佛、無法、",
    "T24n1486_001:1028a29": "無比丘僧、無阿羅漢、無辟支佛、無師、無友、無善",
    "T24n1486_001:1028b01": "知識。心如疾風，吹崩一切諸善根樹，此是大",
    "T24n1486_001:1028b02": "賊。說無因果，口如大水，漫流三界，婬欲無度，",
    "T24n1486_001:1028b03": "調弄同類，造五無間，斷絕般若，犯四重禁，至",
    "T24n1486_001:1028b04": "無間罪，皆從邪見、顛倒惡心。邪風吹動惡",
    "T24n1486_001:1028b05": "不善口，阿鼻獄火鐵刺舌生。如此妄語、惡口、",
    "T24n1486_001:1028b06": "兩舌、綺語、讚歎邪見，此大惡人雖在世間，四",
    "T24n1486_001:1028b07": "大所成、五陰嚴飾，當知地大即是鐵山、刀林、",
    "T24n1486_001:1028b08": "劍樹，百千鐵刺，無數鐵蟲、鐵嘴、諸烏、鐵網、",
    "T24n1486_001:1028b09": "蒺車轢絕其身，當知水火即是融銅，無數鑊",
    "T24n1486_001:1028b10": "湯是熱鐵丸，沸屎鐵河以流節間，當知大",
    "T24n1486_001:1028b11": "小節節自然，猶如銅柱，眾火同時從六根起，",
    "T24n1486_001:1028b12": "燒壞身心，墮大地獄，當知風大猶如雹雨，無",
    "T24n1486_001:1028b13": "數刀林百千劍樹，動於支節從溪谷生，當知",
    "T24n1486_001:1028b14": "五陰即是五賊，十八羅剎繫屬獄種閻羅王",
    "T24n1486_001:1028b15": "民，識為熱鐵，狀如融銅，滿阿鼻獄，自高強健，",
    "T24n1486_001:1028b16": "多力惡口，罵詈誹謗毀呰人者，今安所在。」",
    "T24n1486_001:1028b17": "佛告舍利弗：「惡口、妄語、兩舌、綺語、讚邪見者，",
    "T24n1486_001:1028b18": "此人不為一人作賊，普為一切諸天、世人作",
    "T24n1486_001:1028b19": "大劫賊。譬如群賊威力自在，燒破一城，殺害",
    "T24n1486_001:1028b20": "一切及四天下一切人民。此人所得罪報，為",
    "T24n1486_001:1028b21": "多少耶？」舍利弗白佛言：「世尊！此人所得罪，如",
    "T24n1486_001:1028b22": "須彌山不可稱量。」佛告舍利弗：「此人雖復獲",
    "T24n1486_001:1028b23": "大罪報，不如妄語、惡口、兩舌、綺語、讚歎邪見，",
    "T24n1486_001:1028b24": "須臾所造獲大重報，身壞命終墮大地獄，經",
    "T24n1486_001:1028b25": "無量劫受苦無窮，百千諸佛不能得救。諸佛",
    "T24n1486_001:1028b26": "觀此謗法罪人，與十方界地獄俱生地獄俱",
    "T24n1486_001:1028b27": "滅，是故智者當攝身口！」佛告舍利弗：「若有",
    "T24n1486_001:1028b28": "受持此十善戒，破十惡業，上生天上為梵天",
    "T24n1486_001:1028b29": "王，下生世間作轉輪王，十善教化，永與地",
    "T24n1486_001:1028c01": "獄三惡道別，譬如流水至涅槃海；若有毀犯",
    "T24n1486_001:1028c02": "十善戒者，墮大地獄，經無量世受諸苦惱。舍",
    "T24n1486_001:1028c03": "利弗！汝好受持十善戒羯磨法，破十不善業。」",
    "T24n1486_001:1028c04": "時舍利弗及諸大眾，聞佛所說，歡喜奉行。",
    "T24n1486_001:1028c05": "佛說受十善戒經"
}