{
    "T27n1545_004:0015c02": "阿毘達磨大毘婆沙論卷第四",
    "T27n1545_004:0015c04": "五百大阿羅漢等造",
    "T27n1545_004:0015c05": "三藏法師玄奘奉 詔譯",
    "T27n1545_004:0015c06": "雜蘊第一中世第一法納息第一之三",
    "T27n1545_004:0015c07": "[0015c07] 何故此法。不應言無色界繫耶。答入正性",
    "T27n1545_004:0015c08": "離生。先現觀欲界苦為苦。後合現觀色無",
    "T27n1545_004:0015c09": "色界苦為苦。聖道起先辦欲界事。後合辦",
    "T27n1545_004:0015c10": "色無色界事。若入正性離生。先現觀無色界",
    "T27n1545_004:0015c11": "苦為苦。後合現觀欲色界苦為苦。聖道起",
    "T27n1545_004:0015c12": "先辦無色界事。後合辦欲色界事。如是世",
    "T27n1545_004:0015c13": "第一法。應言無色界繫。然入正性離生。先",
    "T27n1545_004:0015c14": "現觀欲界苦為苦。後合現觀色無色界苦",
    "T27n1545_004:0015c15": "為苦。聖道起先辦欲界事。後合辦色無色",
    "T27n1545_004:0015c16": "界事。是故世第一法。不應言無色界繫。",
    "T27n1545_004:0015c17": "此中入正性離生。先現觀欲界苦為苦。後",
    "T27n1545_004:0015c18": "合現觀色無色界苦為苦者。謂見道中。先別",
    "T27n1545_004:0015c19": "現觀欲界苦諦。為苦行相。後合現觀色無",
    "T27n1545_004:0015c20": "色界苦諦為苦行相。問見道位中。具觀四",
    "T27n1545_004:0015c21": "諦。何故但說觀苦諦耶。答見道位中。先觀",
    "T27n1545_004:0015c22": "苦諦。以相&#x9E81;顯是故偏說。問四種行相。皆",
    "T27n1545_004:0015c23": "現觀苦。何故但說苦行相耶。答理應具說",
    "T27n1545_004:0015c24": "而不說者。當知此中是有餘說。有說此文",
    "T27n1545_004:0015c25": "但應作如是說。先現觀欲界苦。後合現觀",
    "T27n1545_004:0015c26": "色無色界苦。不應言為苦。而復言為苦者",
    "T27n1545_004:0015c27": "有何意耶。答四行相中。苦最居首故且說苦",
    "T27n1545_004:0015c28": "類顯餘三。有說以苦行相久遠所傳。過去",
    "T27n1545_004:0015c29": "如來應正等覺。皆於諦首標苦名故。有說",
    "T27n1545_004:0016a01": "以苦行相。唯屬苦諦故偏說之。非常行相",
    "T27n1545_004:0016a02": "通屬三諦。空非我行相屬一切法故。有說",
    "T27n1545_004:0016a03": "此苦行相。能違諸有能棄生死。勝餘行相",
    "T27n1545_004:0016a04": "順厭心故。乃至嬰兒雖得種種上妙飲食。",
    "T27n1545_004:0016a05": "適欲食時有人語言。此食有苦即便棄捨。",
    "T27n1545_004:0016a06": "是故偏說。有說以苦行相易可信受。謂內",
    "T27n1545_004:0016a07": "外道老少愚智皆信有苦。是故偏說。有說苦",
    "T27n1545_004:0016a08": "相&#x9E81;顯易以智知纔說即了。是故偏說。如",
    "T27n1545_004:0016a09": "智於所知。覺於所覺。行相於所行。根於根",
    "T27n1545_004:0016a10": "義。能緣於所緣。應知亦爾。問何故行者。見",
    "T27n1545_004:0016a11": "道位中。先現觀欲界苦。後合現觀色無色界",
    "T27n1545_004:0016a12": "苦耶。答&#x9E81;細異故。謂欲界苦&#x9E81;易可觀察",
    "T27n1545_004:0016a13": "故先現觀色無色界苦。細難可觀察故後",
    "T27n1545_004:0016a14": "現觀。如習射人先射&#x9E81;物後射毛端。此亦",
    "T27n1545_004:0016a15": "如是。問若爾色界苦&#x9E81;無色界苦細。何故",
    "T27n1545_004:0016a16": "行者俱時現觀。答以觀行者。於定不定二界",
    "T27n1545_004:0016a17": "差別起現觀故。謂欲界苦不定界攝故別現",
    "T27n1545_004:0016a18": "觀。色無色界苦俱定界攝故合現觀。如定不",
    "T27n1545_004:0016a19": "定界。修不修界。離染不離染界。應知亦爾。",
    "T27n1545_004:0016a20": "有說欲界苦於觀行者。現為逼惱猶如重",
    "T27n1545_004:0016a21": "擔故先現觀。色無色界苦。於觀行者。則",
    "T27n1545_004:0016a22": "不如是故後現觀。有說欲界苦是觀行者現",
    "T27n1545_004:0016a23": "所執受故先現觀。色無色界苦。則不如是",
    "T27n1545_004:0016a24": "故後現觀。有說欲界苦於觀行者現生痛",
    "T27n1545_004:0016a25": "惱故先現觀。色無色界苦不爾故後現觀。",
    "T27n1545_004:0016a26": "有說欲界苦行者現見故先現觀。色無色界",
    "T27n1545_004:0016a27": "苦不爾故後現觀。問若色無色界苦不現",
    "T27n1545_004:0016a28": "見者。行者云何於彼現觀。答現見有二種。",
    "T27n1545_004:0016a29": "一執受現見。二離染現見。彼觀行者於",
    "T27n1545_004:0016b01": "欲界苦具二現見。於色無色界苦但有離",
    "T27n1545_004:0016b02": "染現見。猶如商人有財兩擔。一自擔之。二",
    "T27n1545_004:0016b03": "使人擔。於自所擔。具二現見。謂輕重現見",
    "T27n1545_004:0016b04": "及財物現見。於他所擔唯有一種財物現",
    "T27n1545_004:0016b05": "見。此亦如是。有說欲界苦近故先現觀。色",
    "T27n1545_004:0016b06": "無色界苦遠故後現觀。如近遠與身俱不",
    "T27n1545_004:0016b07": "與身俱。在自身在他身亦爾。有說欲界",
    "T27n1545_004:0016b08": "苦有三種。謂善不善無記故先現觀。色無色",
    "T27n1545_004:0016b09": "界苦。但有二種。謂善無記故後現觀。有說",
    "T27n1545_004:0016b10": "修觀行者將入聖時。必成就欲界異生性。",
    "T27n1545_004:0016b11": "不成就色無色界異生性。現觀法爾於成",
    "T27n1545_004:0016b12": "就者先起。於不成就者後起。有說見欲界",
    "T27n1545_004:0016b13": "苦時斷二種結。謂不善無記故先現觀。見",
    "T27n1545_004:0016b14": "色無色界苦時唯斷無記結故後現觀。如",
    "T27n1545_004:0016b15": "不善無記。有異熟無異熟。生二果生一果。",
    "T27n1545_004:0016b16": "無慚無愧相應。無慚無愧不相應。當知亦爾。",
    "T27n1545_004:0016b17": "有說如異生位。謗苦諦時。先謗欲界苦。",
    "T27n1545_004:0016b18": "後謗色無色界苦。今入聖位信苦諦時。亦",
    "T27n1545_004:0016b19": "先信欲界苦。後信色無色界苦。如謗信迷",
    "T27n1545_004:0016b20": "悟疑決。應知亦爾。是故於欲界苦先別現",
    "T27n1545_004:0016b21": "觀。於色無色界苦後合現觀。",
    "T27n1545_004:0016b22": "[0016b22] 聖道起先辦欲界事。後合辦色無色界事",
    "T27n1545_004:0016b23": "者。謂見道中。先別辦於欲界所應作事。後合",
    "T27n1545_004:0016b24": "辦於色無色界所應作事。問現觀辦事。有何",
    "T27n1545_004:0016b25": "差別。有作是言。此無差別現觀即是所辦",
    "T27n1545_004:0016b26": "事故。故有說者。亦有差別且名即差別。謂",
    "T27n1545_004:0016b27": "此名現觀。此名辦事。復次通達所緣是現",
    "T27n1545_004:0016b28": "觀。斷諸煩惱是辦事。復次現觀者謂智現",
    "T27n1545_004:0016b29": "觀。辦事者謂事現觀。復次現觀者謂智遍知。",
    "T27n1545_004:0016c01": "辦事者謂斷遍知。如智遍知。斷遍知智作",
    "T27n1545_004:0016c02": "證。得作證。明解脫道道果。應知亦爾。復次",
    "T27n1545_004:0016c03": "現觀者。謂無間道所作。辦事者。謂解脫道",
    "T27n1545_004:0016c04": "所作。如無間道所作。解脫道所作。斷繫得證",
    "T27n1545_004:0016c05": "離繫。得除過失修功德。出下賤入勝妙。",
    "T27n1545_004:0016c06": "捨無義得有義。盡愛膏油受無熱樂。應",
    "T27n1545_004:0016c07": "知亦爾。復有說者。剎那是現觀。相續是辦",
    "T27n1545_004:0016c08": "事。如剎那相續入數。入應知亦爾。若入正",
    "T27n1545_004:0016c09": "性離生等者。反舉非理。順成是義。問如於",
    "T27n1545_004:0016c10": "色界苦非先現觀。而世第一法是色界繫。如",
    "T27n1545_004:0016c11": "是於無色界苦。雖非先現觀。何妨世第一",
    "T27n1545_004:0016c12": "法是無色界繫。答以色界中有遍緣智。能",
    "T27n1545_004:0016c13": "緣自地及緣上下。故於色界苦。雖非先現",
    "T27n1545_004:0016c14": "觀而世第一法。得是色界繫。無色界中無",
    "T27n1545_004:0016c15": "遍緣智。雖緣自上而不緣下。故世第一法",
    "T27n1545_004:0016c16": "非無色界繫。",
    "T27n1545_004:0016c17": "[0016c17] 復次入無色定。除去色想。非除色想能知",
    "T27n1545_004:0016c18": "欲界。若緣此法起苦法智忍。即緣此法起",
    "T27n1545_004:0016c19": "世第一法。問此中復次理不應說。應但說",
    "T27n1545_004:0016c20": "言入無色定除去色想。乃至廣說。所以者",
    "T27n1545_004:0016c21": "何是一門故。有餘於此以義正文應作是",
    "T27n1545_004:0016c22": "言。何故此法不應言無色界繫。答入無色",
    "T27n1545_004:0016c23": "定除去色想。乃至廣說。所以者何。此於所",
    "T27n1545_004:0016c24": "問義是根本答。故應作是說。而不說者。有",
    "T27n1545_004:0016c25": "何意耶。答夫設言論法有二種。一者方便。",
    "T27n1545_004:0016c26": "二者根本。先所說者。是方便言論。今所說者。",
    "T27n1545_004:0016c27": "是根本言論。根本異方便故。復次言方便",
    "T27n1545_004:0016c28": "法在前故。應如文說。有作是說。論道有",
    "T27n1545_004:0016c29": "二。一者開縱。二者遮奪。此中前門。是開縱",
    "T27n1545_004:0017a01": "論道。後門是遮奪論道。由此本文於義無",
    "T27n1545_004:0017a02": "失。有餘師說。此中前門顯苦法智忍但緣",
    "T27n1545_004:0017a03": "欲界。後門顯世第一法與苦法智忍同一",
    "T27n1545_004:0017a04": "所緣故。彼定非無色界繫。以無色定有除",
    "T27n1545_004:0017a05": "色想。必不緣下有漏色故。除色想定。在四",
    "T27n1545_004:0017a06": "無色及彼上三近分地攝。問有多處說。除色",
    "T27n1545_004:0017a07": "想言。謂此處說入無色定。除去色想。乃至",
    "T27n1545_004:0017a08": "廣說。大種蘊說。云何除色想。謂有苾芻。",
    "T27n1545_004:0017a09": "起如是勝解。乃至廣說。波羅衍拏。亦作是",
    "T27n1545_004:0017a10": "說。",
    "T27n1545_004:0017a11": " 諸有除色想  能除一切身",
    "T27n1545_004:0017a12": " 於內外法中  無有不見者",
    "T27n1545_004:0017a13": "[0017a13] 眾義品中。亦作是說。",
    "T27n1545_004:0017a14": " 於想有想非即離  亦非無想非除想",
    "T27n1545_004:0017a15": " 如是平等除色想  無有染著彼因緣",
    "T27n1545_004:0017a16": "[0017a16] 如是諸說。義有何異。答此蘊中說。不緣下",
    "T27n1545_004:0017a17": "地流轉諸色名除色想。大種蘊說。遣積集",
    "T27n1545_004:0017a18": "色令不現前名除色想。波羅衍拏眾義品",
    "T27n1545_004:0017a19": "說。斷色界愛名除色想。有說此處除色想",
    "T27n1545_004:0017a20": "者通四念住。大種蘊說除色想者。唯身念",
    "T27n1545_004:0017a21": "住。波羅衍拏眾義品說。除色想者。唯法念",
    "T27n1545_004:0017a22": "住有說此處除色想者。在七地攝謂四無",
    "T27n1545_004:0017a23": "色上三近分大種蘊說。除色想者。在第四",
    "T27n1545_004:0017a24": "靜慮攝。波羅衍拏眾義品說除色想者。亦",
    "T27n1545_004:0017a25": "在七地攝。謂未至中間四靜慮。空無邊處近",
    "T27n1545_004:0017a26": "分。有作是言。大種蘊說除色想者。是不共",
    "T27n1545_004:0017a27": "唯內道有故。餘三是共。有餘師說。此蘊所說",
    "T27n1545_004:0017a28": "除色想者。是共內外道俱有故。餘三是不",
    "T27n1545_004:0017a29": "共。如是名為諸說義異。",
    "T27n1545_004:0017b01": "[0017b01] 於此義中。復有分別。問何緣世第一法。非",
    "T27n1545_004:0017b02": "無色界繫耶。答非田等故。謂無色界於世",
    "T27n1545_004:0017b03": "第一法。非田非器非地。不能生長世第一",
    "T27n1545_004:0017b04": "法。故於彼無。復次若地有餘順決擇分。彼",
    "T27n1545_004:0017b05": "地可有世第一法。無色界無餘順決擇分。",
    "T27n1545_004:0017b06": "是故無有世第一法。復次若定。容有遍觀",
    "T27n1545_004:0017b07": "三界四諦善根。彼定可有世第一法。於無",
    "T27n1545_004:0017b08": "色定無此善根。是故無有世第一法。復次",
    "T27n1545_004:0017b09": "若定容有緣一切法無我行相。彼地可有",
    "T27n1545_004:0017b10": "世第一法。無色定中無此行相。是故無有",
    "T27n1545_004:0017b11": "世第一法。復次若地。能修現觀邊世俗智。彼",
    "T27n1545_004:0017b12": "地可有世第一法。無色地中無如是事。故",
    "T27n1545_004:0017b13": "彼無有世第一法。復次若地有見道。可有",
    "T27n1545_004:0017b14": "世第一法。無色界中無有見道。是故無有",
    "T27n1545_004:0017b15": "世第一法。問因論生論。何故無色界無見道",
    "T27n1545_004:0017b16": "耶。答如前所說無世第一法因亦為此證。",
    "T27n1545_004:0017b17": "復有別義。謂無色界奢摩他增故。要毘&#x9262;舍",
    "T27n1545_004:0017b18": "那增地。能有見道。有餘於此雙遮二界。謂",
    "T27n1545_004:0017b19": "欲界極&#x9E81;故。無色界極細故。俱無世第一",
    "T27n1545_004:0017b20": "法。復次欲界善根極羸劣故。無色界善根極",
    "T27n1545_004:0017b21": "沈昧故。俱無世第一法。復次欲界極喧動故。",
    "T27n1545_004:0017b22": "無色界極寂靜故。俱無世第一法。復次若",
    "T27n1545_004:0017b23": "地。有遍緣智及斷結道。彼地容有世第",
    "T27n1545_004:0017b24": "一法。欲界雖有遍緣智。而無斷結道。無色",
    "T27n1545_004:0017b25": "界雖有斷結道。而無遍緣智。是故俱無世",
    "T27n1545_004:0017b26": "第一法。問頗有二聖者。同生一處。於世第",
    "T27n1545_004:0017b27": "一法。一成就。一不成就耶。答有。謂一依初",
    "T27n1545_004:0017b28": "靜慮。入正性離生。一依第二靜慮。入正性",
    "T27n1545_004:0017b29": "離生。彼俱命終生第二靜慮。依初靜慮者。",
    "T27n1545_004:0017c01": "不成就世第一法。越地捨故。依第二靜慮",
    "T27n1545_004:0017c02": "者。猶成就世第一法。生自地故。問頗有二",
    "T27n1545_004:0017c03": "阿羅漢。俱在欲界於世第一法。一成就。一",
    "T27n1545_004:0017c04": "不成就耶。答有。謂一依初靜慮。入正性離",
    "T27n1545_004:0017c05": "生。一依第二靜慮。入正性離生。彼俱命終。",
    "T27n1545_004:0017c06": "生第二靜慮中。有未離欲界。俱得阿羅漢",
    "T27n1545_004:0017c07": "果。依初靜慮者。不成就世第一法。越地",
    "T27n1545_004:0017c08": "捨故。依第二靜慮者。成就世第一法。生自",
    "T27n1545_004:0017c09": "地故。",
    "T27n1545_004:0017c10": "[0017c10] 世第一法。當言有尋有伺。乃至廣說。問何故",
    "T27n1545_004:0017c11": "作此論。答雖已說彼在色界繫。而未分別",
    "T27n1545_004:0017c12": "彼在何地。今欲分別。如已知人所居國邑。",
    "T27n1545_004:0017c13": "而未知彼所居宅等。此亦如是故作斯論。",
    "T27n1545_004:0017c14": "復次為令疑者得決定故。謂先說言。世第",
    "T27n1545_004:0017c15": "一法。唯色界繫。然色界中。有三種地。一有",
    "T27n1545_004:0017c16": "尋有伺地。二無尋唯伺地。三無尋無伺地。",
    "T27n1545_004:0017c17": "而未顯示世第一法定在何地。有諸善根",
    "T27n1545_004:0017c18": "唯在有尋有伺地。如詞無礙解。有諸善",
    "T27n1545_004:0017c19": "根。唯在無尋無伺地。如淨解脫。後四勝處。",
    "T27n1545_004:0017c20": "前八遍處。有諸善根。在有尋有伺。及無尋",
    "T27n1545_004:0017c21": "無伺地。如喜無量。有說。亦如初二解脫。前",
    "T27n1545_004:0017c22": "四勝處。勿有生疑。世第一法。唯在一地。或",
    "T27n1545_004:0017c23": "在二地。今成立彼定在三地。故作此論。世",
    "T27n1545_004:0017c24": "第一法。當言有尋有伺。無尋唯伺。無尋無",
    "T27n1545_004:0017c25": "伺耶。答應言或有尋有伺。或無尋唯伺。或",
    "T27n1545_004:0017c26": "無尋無伺。問何故顯示世第一法在三地",
    "T27n1545_004:0017c27": "耶。答為止餘部執。此善根唯在一地。謂或",
    "T27n1545_004:0017c28": "有執。世第一法。唯有尋有伺。有相有警覺。",
    "T27n1545_004:0017c29": "非等引屬異生緣諸行。唯有尋有伺者。思",
    "T27n1545_004:0018a01": "搆轉故。有相者緣名起故。有警覺者。有",
    "T27n1545_004:0018a02": "功用故。非等引者相續轉故。屬異生者。異",
    "T27n1545_004:0018a03": "生得故。緣諸行者。緣有為故。為止彼執。",
    "T27n1545_004:0018a04": "顯此善根。通在三地。云何有尋有伺。答若",
    "T27n1545_004:0018a05": "依有尋有伺三摩地。入正性離生。彼所得世",
    "T27n1545_004:0018a06": "第一法。謂依未至及初靜慮。入正性離生",
    "T27n1545_004:0018a07": "者。所得世第一法。問此中依言。欲顯何法。",
    "T27n1545_004:0018a08": "有作是說。此俱生定說名為依。謂世第一",
    "T27n1545_004:0018a09": "法。相應定以依聲說。此俱生依。有成文證。",
    "T27n1545_004:0018a10": "如智蘊說。若依空三摩地。入正性離生。彼",
    "T27n1545_004:0018a11": "於苦法智忍相應定。以依聲說。此亦如是。",
    "T27n1545_004:0018a12": "有餘師說。此等無間緣定。說名為依。謂增",
    "T27n1545_004:0018a13": "上忍相應定。以依聲說。如是說者。即彼三",
    "T27n1545_004:0018a14": "地。說名為依。後所說依。應知亦爾。云何無",
    "T27n1545_004:0018a15": "尋唯伺。答若依無尋唯伺三摩地。入正性離",
    "T27n1545_004:0018a16": "生。彼所得世第一法。謂依靜慮中間。入",
    "T27n1545_004:0018a17": "正性離生者。所得世第一法。云何無尋無伺。",
    "T27n1545_004:0018a18": "答若依無尋無伺三摩地。入正性離生。彼所",
    "T27n1545_004:0018a19": "得世第一法。謂依第二第三第四靜慮。入正",
    "T27n1545_004:0018a20": "性離生者。所得世第一法。",
    "T27n1545_004:0018a21": "[0018a21] 若依未至定。入正性離生。彼修一地。見道",
    "T27n1545_004:0018a22": "一地。世第一法。二地現觀邊世俗智。若依初",
    "T27n1545_004:0018a23": "靜慮。入正性離生。彼修二地。見道一地。世",
    "T27n1545_004:0018a24": "第一法。三地現觀邊世俗智。若依靜慮中",
    "T27n1545_004:0018a25": "間。入正性離生。彼修三地。見道一地。世第",
    "T27n1545_004:0018a26": "一法。四地現觀邊世俗智。若依第二靜慮",
    "T27n1545_004:0018a27": "入正性離生。彼修四地。見道一地。世第一",
    "T27n1545_004:0018a28": "法。五地現觀邊世俗智。若依第三靜慮。入",
    "T27n1545_004:0018a29": "正性離生。彼修五地。見道一地。世第一法。",
    "T27n1545_004:0018b01": "六地現觀邊世俗智。若依第四靜慮。入正性",
    "T27n1545_004:0018b02": "離生。彼修六地。見道一地。世第一法。七地",
    "T27n1545_004:0018b03": "現觀邊世俗智。有餘師說。若依初靜慮。入",
    "T27n1545_004:0018b04": "正性離生彼修二地。見道二地。世第一法。",
    "T27n1545_004:0018b05": "三地現觀邊世俗智。若依靜慮中間。入正",
    "T27n1545_004:0018b06": "性離生。彼修三地。見道三地。世第一法。四",
    "T27n1545_004:0018b07": "地現觀邊世俗智。所以者何。以彼三地。皆一",
    "T27n1545_004:0018b08": "地故。一隨眠故。此中善法互為因故。依",
    "T27n1545_004:0018b09": "餘地如前說。評曰彼不應作是說。所以者",
    "T27n1545_004:0018b10": "何。若作是說。則依靜慮中間。入正性離生",
    "T27n1545_004:0018b11": "者。應得二地世第一法。謂有尋有伺。及無",
    "T27n1545_004:0018b12": "尋唯伺。若爾便違此文。所說云何。有尋有",
    "T27n1545_004:0018b13": "伺。若依有尋有伺三摩地。入正性離生。彼",
    "T27n1545_004:0018b14": "所得世第一法。云何無尋唯伺。若依無尋",
    "T27n1545_004:0018b15": "唯伺三摩地。入正性離生。彼所得世第一法。",
    "T27n1545_004:0018b16": "勿有此過。是故前說於理為善。問何故見",
    "T27n1545_004:0018b17": "道。修自他地。世第一法。唯修自地耶。",
    "T27n1545_004:0018b18": "答見道無漏解脫離繫。世第一法不如是",
    "T27n1545_004:0018b19": "故。復次見道雖在地而不墮界。世第一法",
    "T27n1545_004:0018b20": "在地亦墮界故。復次見道由三緣故修。一",
    "T27n1545_004:0018b21": "因長養故。二同辦事故。三同對治故。因長養",
    "T27n1545_004:0018b22": "者。謂六地見道。展轉為因。同辦事者。謂上",
    "T27n1545_004:0018b23": "地見道。所應作事。下地見道。亦能辦之。同",
    "T27n1545_004:0018b24": "對治者。謂上地見道。所對治惑。下地見道。",
    "T27n1545_004:0018b25": "亦能對治。修道亦以如上所說三緣故修自",
    "T27n1545_004:0018b26": "地他地。因長養者。謂九地修道。展轉為因。",
    "T27n1545_004:0018b27": "又如法智離欲界染。亦修類智。此但由一",
    "T27n1545_004:0018b28": "緣謂因長養故。同辦事者。謂上地修道所",
    "T27n1545_004:0018b29": "應作事。下地修道亦能辦之。又如苦智所",
    "T27n1545_004:0018c01": "應作事。乃至道智。亦皆能辦。同對治者。謂上",
    "T27n1545_004:0018c02": "地修道所對治惑。下地修道亦能對治。又如",
    "T27n1545_004:0018c03": "一念此智現前。能於未來修無量念。世第",
    "T27n1545_004:0018c04": "一法。非因長養。諸地不能互為因故。亦非",
    "T27n1545_004:0018c05": "同辦事。於煩惱斷。不能證故。亦非同對",
    "T27n1545_004:0018c06": "治。以不能永斷諸煩惱故。復次世第一法。",
    "T27n1545_004:0018c07": "繫屬相續。見道不如是故。復次世第一法。",
    "T27n1545_004:0018c08": "能辦異熟。見道不如是故。復次世第一法。",
    "T27n1545_004:0018c09": "為愛所繫。見道不如是故。復次世第一法。",
    "T27n1545_004:0018c10": "有垢有過。有毒有刺。有染有濁。見道不",
    "T27n1545_004:0018c11": "如是故。復次世第一法依異生身。異生身",
    "T27n1545_004:0018c12": "法不修他地。見道唯依聖者身。聖者身法",
    "T27n1545_004:0018c13": "修自他地故。問世第一法。與現觀邊諸世",
    "T27n1545_004:0018c14": "俗智。同是有漏。何故彼智。自他地修。世第一",
    "T27n1545_004:0018c15": "法。唯修自地。答現觀邊世俗智。是見道眷",
    "T27n1545_004:0018c16": "屬。依見道修。如見道修自他地。彼智亦爾",
    "T27n1545_004:0018c17": "世第一法。不如是故。復次現觀邊世俗智。",
    "T27n1545_004:0018c18": "依聖者身。聖者能修自地他地。世第一法。",
    "T27n1545_004:0018c19": "不如是故。復次現觀邊世俗智。依隨信",
    "T27n1545_004:0018c20": "隨法行身。彼能具修自地他地。世第一法。",
    "T27n1545_004:0018c21": "不如是故。復次現觀邊世俗智。有冤敵",
    "T27n1545_004:0018c22": "無勢力。有冤敵故。自他地修。無勢力故",
    "T27n1545_004:0018c23": "依他力修。世第一法。無冤敵有勢力。無",
    "T27n1545_004:0018c24": "冤敵故。唯修自地。有勢力故。依自力修。",
    "T27n1545_004:0018c25": "復次現觀邊世俗智。不用功得。隨見道力。",
    "T27n1545_004:0018c26": "自他地修。世第一法。用功而得。是故唯能",
    "T27n1545_004:0018c27": "修於自地。",
    "T27n1545_004:0018c28": "[0018c28] 問何故六地。所起見道。上能修下。下不修",
    "T27n1545_004:0018c29": "上。答上地法勝。現在前時。則能修下。下地",
    "T27n1545_004:0019a01": "法劣。現在前時。不能修上。如劣朝勝非",
    "T27n1545_004:0019a02": "勝朝劣。此亦如是。復次下地力劣依上而",
    "T27n1545_004:0019a03": "修。如力劣人依附強者。上地力勝不依下",
    "T27n1545_004:0019a04": "修。如力勝人不依附劣。復次下地屬上故。",
    "T27n1545_004:0019a05": "上能修下。上地不屬下故。下不能修上。",
    "T27n1545_004:0019a06": "如人屬他受他驅使。不屬他者他不能",
    "T27n1545_004:0019a07": "役。復次若依上地。入正性離生。彼於下地",
    "T27n1545_004:0019a08": "已得離染故能修下。若依下地入正性離",
    "T27n1545_004:0019a09": "生。彼於上地未得離染。設已離染不得自",
    "T27n1545_004:0019a10": "在。以不依彼入正性離生故。由此下地不",
    "T27n1545_004:0019a11": "能修上。復次若於上地。入正性離生。彼",
    "T27n1545_004:0019a12": "於下地已得故能修。若依下地入正性離",
    "T27n1545_004:0019a13": "生。彼於上地未得故不修。設已得者而不",
    "T27n1545_004:0019a14": "自在。以不依彼入正性離生故。復次下地",
    "T27n1545_004:0019a15": "求上故上修下。上地不求下故下不修上。",
    "T27n1545_004:0019a16": "復次下地能斷上故。上能修下。上地不斷",
    "T27n1545_004:0019a17": "下故下不修上。復次下能辦上事故。上須",
    "T27n1545_004:0019a18": "修下。上不能辦下事故下不修上。復次",
    "T27n1545_004:0019a19": "猶如六種守護法故。謂三十三天。懼阿素",
    "T27n1545_004:0019a20": "洛。安布六軍而自守護。一依海住龍。二堅",
    "T27n1545_004:0019a21": "手天。三持鬘天。四恒憍天。五四大王眾天。六",
    "T27n1545_004:0019a22": "三十三天。若阿素洛。從自宮出。欲與諸天",
    "T27n1545_004:0019a23": "興戰諍時。依海住龍。先與戰諍。若龍能勝",
    "T27n1545_004:0019a24": "阿素洛者。餘五天軍無事而住。若不能勝。",
    "T27n1545_004:0019a25": "堅手天軍即助其力。若二能勝。餘四天軍無",
    "T27n1545_004:0019a26": "事而住。若不能勝。持鬘天軍復助其力。若",
    "T27n1545_004:0019a27": "三能勝。餘三天軍無事而住。若不能勝。恒",
    "T27n1545_004:0019a28": "憍天軍復助其力。若四能勝。餘二天軍無事",
    "T27n1545_004:0019a29": "而住。若不能勝。四大王軍復助其力。若五",
    "T27n1545_004:0019b01": "能勝。三十三天無事而住。若不能勝。三十",
    "T27n1545_004:0019b02": "三天與前五軍。相助戰諍。令阿素洛退敗馳",
    "T27n1545_004:0019b03": "走。如是見道。為欲對治見所斷惑安布六",
    "T27n1545_004:0019b04": "地。一未至定乃至第六。第四靜慮若依未至",
    "T27n1545_004:0019b05": "定入正性離生。未來唯修一地。見道即能",
    "T27n1545_004:0019b06": "永斷見所斷惑。其餘五地無事而住。若依初",
    "T27n1545_004:0019b07": "靜慮入正性離生。未來便修二地。見道相",
    "T27n1545_004:0019b08": "助永斷見所斷惑。其餘四地無事而住。若",
    "T27n1545_004:0019b09": "依靜慮中間入正性離生。未來便修三地。",
    "T27n1545_004:0019b10": "見道相助永斷見所斷惑。其餘三地無事而",
    "T27n1545_004:0019b11": "住。若依第二靜慮入正性離生。未來便修",
    "T27n1545_004:0019b12": "四地。見道相助永斷見所斷惑。其餘二地",
    "T27n1545_004:0019b13": "無事而住。若依第三靜慮入正性離生。未",
    "T27n1545_004:0019b14": "來便修五地。見道相助永斷見所斷惑第四",
    "T27n1545_004:0019b15": "靜慮無事而住。若依第四靜慮入正性離",
    "T27n1545_004:0019b16": "生。未來便修六地。見道相助永斷見所斷",
    "T27n1545_004:0019b17": "惑。故依上地能修於下。依彼下地不能",
    "T27n1545_004:0019b18": "修上。復次猶如依山六重池故。謂從山",
    "T27n1545_004:0019b19": "頂乃至於下。有六泉池連次流注。其最上",
    "T27n1545_004:0019b20": "水流遍六池。第二遍五第三遍四。乃至第六",
    "T27n1545_004:0019b21": "唯遍一池。如是六地所起見道。上能修下",
    "T27n1545_004:0019b22": "下不修上。",
    "T27n1545_004:0019b23": "[0019b23] 問頗有世第一法。或尋相應非伺。或伺相應",
    "T27n1545_004:0019b24": "非尋。或尋伺俱相應。或尋伺俱不相應耶。",
    "T27n1545_004:0019b25": "答有尋相應非伺者。謂未至定初靜慮伺。伺",
    "T27n1545_004:0019b26": "與自性不相應故。伺相應非尋者。謂尋及",
    "T27n1545_004:0019b27": "靜慮中間除伺。餘心心所法。尋伺俱相應",
    "T27n1545_004:0019b28": "者。謂未至定初靜慮中除尋伺。餘心心所",
    "T27n1545_004:0019b29": "法。尋伺俱不相應者。謂靜慮中間伺。及上",
    "T27n1545_004:0019c01": "三靜慮心心所法。并一切隨心轉色。心不相",
    "T27n1545_004:0019c02": "應行。問頗有世第一法。非有尋有伺。非無",
    "T27n1545_004:0019c03": "尋唯伺。非無尋無伺耶。答有。謂未至定初",
    "T27n1545_004:0019c04": "靜慮伺。彼非有尋有伺。所以者何。如品類",
    "T27n1545_004:0019c05": "足說。云何有尋有伺法。答若法尋伺相應。",
    "T27n1545_004:0019c06": "彼伺雖尋相應而非伺故。亦非無尋唯伺。",
    "T27n1545_004:0019c07": "所以者何。如品類足說。云何無尋唯伺法。",
    "T27n1545_004:0019c08": "答若法伺相應非尋。彼伺唯尋相應非伺故",
    "T27n1545_004:0019c09": "亦非無尋無伺。所以者何。如品類足說。云",
    "T27n1545_004:0019c10": "何無尋無伺法。答若法尋伺不相應。彼伺",
    "T27n1545_004:0019c11": "唯伺不相應非尋故。問頗有世第一法。尋",
    "T27n1545_004:0019c12": "伺不相應。非非伺耶。答有。謂靜慮中間伺。",
    "T27n1545_004:0019c13": "彼雖尋伺不相應。而非非伺。所以者何。伺",
    "T27n1545_004:0019c14": "自性故。問頗有世第一法。在有尋有伺地",
    "T27n1545_004:0019c15": "與伺相應非尋耶。答有。謂尋彼唯與伺相",
    "T27n1545_004:0019c16": "應故。問頗有世第一法。在無尋有伺地。是",
    "T27n1545_004:0019c17": "相應法。非伺相應耶。答有。謂靜慮中間。伺",
    "T27n1545_004:0019c18": "彼與自性。不相應故。問頗有世第一法",
    "T27n1545_004:0019c19": "在有尋有伺地。而有三種。謂有尋有伺。無",
    "T27n1545_004:0019c20": "尋唯伺。無尋無伺耶。答有有尋有伺者。謂",
    "T27n1545_004:0019c21": "未至定。及初靜慮。除尋伺。餘心心所法。無",
    "T27n1545_004:0019c22": "尋唯伺者謂尋。無尋無伺者。謂隨心轉色。心",
    "T27n1545_004:0019c23": "不相應行。問頗有世第一法。在無尋唯伺",
    "T27n1545_004:0019c24": "地。而有二種。謂無尋唯伺。無尋無伺耶。答",
    "T27n1545_004:0019c25": "有無尋唯伺者。謂靜慮中間除伺。餘心心所",
    "T27n1545_004:0019c26": "法。無尋無伺者。謂彼地伺。及隨心轉色。心",
    "T27n1545_004:0019c27": "不相應行。",
    "T27n1545_004:0019c28": "[0019c28] 世第一法。當言樂根相應。乃至廣說。問何",
    "T27n1545_004:0019c29": "故作此論。答雖已說彼依地差別。而未分",
    "T27n1545_004:0020a01": "別與何相應。今欲分別。如已知人所居宅",
    "T27n1545_004:0020a02": "等而未知彼朋友伴侶。此亦如是。故作斯",
    "T27n1545_004:0020a03": "論。有作是說。雖已顯示世第一法通在三",
    "T27n1545_004:0020a04": "地。而未說彼通在六地。今顯彼與三根相",
    "T27n1545_004:0020a05": "應。欲令知彼通在六地。分明現見如掌中",
    "T27n1545_004:0020a06": "果。由是因緣故作此論。世第一法。當言樂",
    "T27n1545_004:0020a07": "根相應。喜根相應。捨根相應耶。答應言或",
    "T27n1545_004:0020a08": "樂根相應。或喜根相應。或捨根相應。先已說",
    "T27n1545_004:0020a09": "彼非欲界繫。即知不與憂苦相應。是故唯",
    "T27n1545_004:0020a10": "依三根作論。雖總說彼三根相應。而未",
    "T27n1545_004:0020a11": "顯示相應差別。故應復說差別之相。云何",
    "T27n1545_004:0020a12": "樂根相應。答若依第三靜慮。入正性離生。",
    "T27n1545_004:0020a13": "彼所得世第一法。然第三靜慮。世第一法。",
    "T27n1545_004:0020a14": "或樂根相應。或不相應。樂根相應者。謂除樂",
    "T27n1545_004:0020a15": "根。餘心心所法。不相應者。謂即樂根。及隨心",
    "T27n1545_004:0020a16": "轉色。心不相應行。今且說餘心心所法。故",
    "T27n1545_004:0020a17": "說彼與樂根相應。云何喜根相應。答若依",
    "T27n1545_004:0020a18": "初二靜慮。入正性離生。彼所得世第一法。然",
    "T27n1545_004:0020a19": "初二靜慮世第一法。或喜根相應。或不相應。",
    "T27n1545_004:0020a20": "喜根相應者。謂除喜根。餘心心所法。不相",
    "T27n1545_004:0020a21": "應者。謂即喜根。及隨心轉色。心不相應行。今。",
    "T27n1545_004:0020a22": "且說餘心心所。故說彼與喜根相應。云何",
    "T27n1545_004:0020a23": "捨根相應。答若依未至第四靜慮。入正性離",
    "T27n1545_004:0020a24": "生。彼所得世第一法。問何故不說靜慮中",
    "T27n1545_004:0020a25": "間。答此文應作是說。若依未至靜慮中間",
    "T27n1545_004:0020a26": "第四靜慮。入正性離生。彼所得世第一法。",
    "T27n1545_004:0020a27": "而不爾者。有何意耶。答已說未至應知。",
    "T27n1545_004:0020a28": "亦說靜慮中間。所以者何。以未至聲亦",
    "T27n1545_004:0020a29": "顯彼故。俱是未至根本地故。如大種蘊說。",
    "T27n1545_004:0020b01": "大種依何定滅。答依四或未至故。然此三",
    "T27n1545_004:0020b02": "地。世第一法。或捨根相應。或不相應。捨根相",
    "T27n1545_004:0020b03": "應者。謂除捨根。餘心心所法。不相應者。謂",
    "T27n1545_004:0020b04": "即捨根。及隨心轉色。心不相應行。今且說彼",
    "T27n1545_004:0020b05": "餘心心所。故說彼與捨根相應。問頗有世",
    "T27n1545_004:0020b06": "第一法。不與樂根喜根捨根相應耶。答有。",
    "T27n1545_004:0020b07": "謂彼隨心轉色。心不相應行。問頗有世第一",
    "T27n1545_004:0020b08": "法是相應法而不與樂喜捨根相應耶。答",
    "T27n1545_004:0020b09": "有。謂即三根。以彼不與自性他性根相應",
    "T27n1545_004:0020b10": "故。"
}