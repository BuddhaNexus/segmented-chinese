{
    "T09n0278_028:0578a07": "大方廣佛華嚴經卷第二十八",
    "T09n0278_028:0578a09": "東晉天竺三藏佛馱跋陀羅譯",
    "T09n0278_028:0578a10": "十明品第二十三",
    "T09n0278_028:0578a11": "[0578a11] 爾時，普賢菩薩摩訶薩告諸菩薩言：「佛子！菩",
    "T09n0278_028:0578a12": "薩摩訶薩有十種明。何等為十？此菩薩摩訶",
    "T09n0278_028:0578a13": "薩悉知三千大千世界眾生心念，所謂：善心、",
    "T09n0278_028:0578a14": "不善心、無記心、廣心、狹心、惡心、勝心、順生",
    "T09n0278_028:0578a15": "死心、背生死心、聲聞心、緣覺心、菩薩心、聲聞",
    "T09n0278_028:0578a16": "行心、緣覺行心、菩薩行心、天心、龍心、夜叉",
    "T09n0278_028:0578a17": "心、乾闥婆心、阿脩羅心、迦樓羅心、緊那羅心、",
    "T09n0278_028:0578a18": "摩&#x777A;羅伽心、人心、非人心、地獄心、畜生心、餓",
    "T09n0278_028:0578a19": "鬼心、閻羅處眾生心、諸難處眾生心，如是等",
    "T09n0278_028:0578a20": "無量種種眾生心悉分別知。如是等百世界、",
    "T09n0278_028:0578a21": "千世界、百千世界、億世界、百億世界、千億世",
    "T09n0278_028:0578a22": "界、百千億世界，乃至百千億那由他世界，",
    "T09n0278_028:0578a23": "廣說乃至不可說不可說佛剎微塵數世界眾",
    "T09n0278_028:0578a24": "生悉能分別知其心念。佛子！是為菩薩摩",
    "T09n0278_028:0578a25": "訶薩第一善知他心智明。[0578a25] 「佛子！菩薩摩訶薩",
    "T09n0278_028:0578a26": "悉知無量無數不可說不可說佛剎微塵數",
    "T09n0278_028:0578a27": "世界眾生，死此生彼；善、惡諸趣；若好，若醜；",
    "T09n0278_028:0578a28": "若垢，若淨；若黑，若白。如是等無量種種眾生：",
    "T09n0278_028:0578a29": "天、龍、夜叉、乾闥婆、阿脩羅、迦樓羅、緊那羅、摩&#x777A;",
    "T09n0278_028:0578b01": "羅伽、人、非人、微細眾生、小眾生、中眾生、大眾",
    "T09n0278_028:0578b02": "生、勝眾生，如是等無量種種眾生，死此生",
    "T09n0278_028:0578b03": "彼。菩薩摩訶薩以無障礙明淨天眼，悉能照",
    "T09n0278_028:0578b04": "見隨其業報所受苦樂，種種業、種種行、種",
    "T09n0278_028:0578b05": "種思願、種種見，如業境界，如所迴轉，悉能",
    "T09n0278_028:0578b06": "&#x89A9;見。佛子！是為菩薩摩訶薩第二無礙天眼",
    "T09n0278_028:0578b07": "智明。[0578b07] 「佛子！菩薩摩訶薩憶宿命事，或自、或",
    "T09n0278_028:0578b08": "他，悉能憶念無量無數不可說不可說佛剎",
    "T09n0278_028:0578b09": "微塵數世界眾生，過去無量無數不可說不",
    "T09n0278_028:0578b10": "可說佛剎微塵數劫事：如是生，如是名姓，",
    "T09n0278_028:0578b11": "如是食，如是苦樂，悉能了知。又憶過去無",
    "T09n0278_028:0578b12": "量無數不可說不可說佛剎微塵數諸佛如",
    "T09n0278_028:0578b13": "是名號，如是眷屬，如是父母，如是侍者，如",
    "T09n0278_028:0578b14": "是聲聞，如是最勝二大弟子，如是捨離王",
    "T09n0278_028:0578b15": "都出家求道，如是菩提樹下結跏趺坐得",
    "T09n0278_028:0578b16": "最正覺，如是住處，如是床座，如是說法，如",
    "T09n0278_028:0578b17": "是化度，如是壽命，如是作佛事已，入無",
    "T09n0278_028:0578b18": "餘涅槃，佛滅度後正法如是久住；悉能憶",
    "T09n0278_028:0578b19": "念過去無量無數不可說不可說佛剎微塵",
    "T09n0278_028:0578b20": "數佛從初發心出生願行，恭敬供養無量",
    "T09n0278_028:0578b21": "諸佛，教化調伏一切眾生，大眾眷屬，轉淨",
    "T09n0278_028:0578b22": "法輪，隨其壽命，示現神力自在變化，無餘",
    "T09n0278_028:0578b23": "涅槃，莊嚴塔廟，長養善根，乃至法住。佛子！",
    "T09n0278_028:0578b24": "是為菩薩摩訶薩第三深入過去際劫無礙",
    "T09n0278_028:0578b25": "宿命智明。[0578b25] 「佛子！菩薩摩訶薩深入未來際",
    "T09n0278_028:0578b26": "劫，乃至無量無數不可說不可說佛剎微塵",
    "T09n0278_028:0578b27": "數世界眾生未來生死流轉三有。知眾生",
    "T09n0278_028:0578b28": "業、知眾生報，知眾生善、知眾生不善，知眾",
    "T09n0278_028:0578b29": "生出、知眾生不出，知眾生定、知眾生不定，",
    "T09n0278_028:0578c01": "知眾生正定、知眾生邪定，知眾生有使善",
    "T09n0278_028:0578c02": "根、知眾生無使善根，知眾生具足善根、知",
    "T09n0278_028:0578c03": "眾生不具足善根，知眾生攝取善、知眾生攝",
    "T09n0278_028:0578c04": "取不善，知眾生積集善、知眾生積集不善，",
    "T09n0278_028:0578c05": "知眾生積集惡法、知眾生不積集惡法；知",
    "T09n0278_028:0578c06": "未來無量無數不可說不可說佛剎微塵數",
    "T09n0278_028:0578c07": "世界諸佛如是名號，如是眷屬，如是父母，",
    "T09n0278_028:0578c08": "如是侍者，如是聲聞，如是最勝二大弟子，",
    "T09n0278_028:0578c09": "如是捨離王都出家求道，如是菩提樹下",
    "T09n0278_028:0578c10": "結跏趺坐得最正覺，如是住處，如是床座，",
    "T09n0278_028:0578c11": "如是說法，如是化度，如是壽命，如是作佛",
    "T09n0278_028:0578c12": "事已，入無餘涅槃，佛滅度後正法如是久",
    "T09n0278_028:0578c13": "住。悉知未來無量無數不可說不可說佛剎",
    "T09n0278_028:0578c14": "微塵數佛從初發心出生願行，恭敬供養",
    "T09n0278_028:0578c15": "無量諸佛，教化調伏一切眾生，大眾眷屬，",
    "T09n0278_028:0578c16": "轉淨法輪，隨其壽命，示現神力自在變化，",
    "T09n0278_028:0578c17": "無餘涅槃，莊嚴塔廟，長養善根，乃至法住。",
    "T09n0278_028:0578c18": "佛子！是為菩薩摩訶薩第四深入未來際劫",
    "T09n0278_028:0578c19": "無礙智明。[0578c19] 「佛子！菩薩摩訶薩出生無礙天",
    "T09n0278_028:0578c20": "耳清淨，廣大具足，不可稱量，修習得證明",
    "T09n0278_028:0578c21": "淨離障，了達決定。菩薩成就無礙天耳，十",
    "T09n0278_028:0578c22": "方遠近一切音聲，欲聞不聞，自在隨意。於",
    "T09n0278_028:0578c23": "東方無量無數不可說不可說佛剎微塵數",
    "T09n0278_028:0578c24": "諸如來、應供、等正覺所說、所發、所開、所",
    "T09n0278_028:0578c25": "示、所制、所調伏、所教化、所念、所分別、所",
    "T09n0278_028:0578c26": "教深妙善解無量清淨方便，如是一切，悉",
    "T09n0278_028:0578c27": "能聞持。善義、善味、隨眾、隨人、隨音聲、隨",
    "T09n0278_028:0578c28": "智、隨識、隨所化度所得功德、隨境界、隨",
    "T09n0278_028:0578c29": "所依、隨出道，悉能聞持，無有忘失。廣說妙",
    "T09n0278_028:0579a01": "法，度脫一切，乃至不失一句、一味；如東方，",
    "T09n0278_028:0579a02": "一切十方亦復如是。佛子！是為菩薩摩訶",
    "T09n0278_028:0579a03": "薩第五無礙清淨天耳智明。[0579a03] 「佛子！菩薩摩訶",
    "T09n0278_028:0579a04": "薩安住無畏神力智明，逮得自在無作神",
    "T09n0278_028:0579a05": "力、平等神力、廣大神力、無量神力、無依神",
    "T09n0278_028:0579a06": "力、念至神力、不轉神力、不退轉神力、無盡神",
    "T09n0278_028:0579a07": "力、不可壞神力、長養神力、隨順行神力。若",
    "T09n0278_028:0579a08": "聞十方無量阿僧祇世界、無邊世界、無分齊",
    "T09n0278_028:0579a09": "世界、不可稱量世界、不可思議世界、不可度",
    "T09n0278_028:0579a10": "量世界，乃至不可說不可說佛剎微塵等一",
    "T09n0278_028:0579a11": "切世界現在諸佛。聞已，悉能往詣彼諸佛所，",
    "T09n0278_028:0579a12": "恭敬禮拜，讚歎供養，深知如來清淨佛剎種",
    "T09n0278_028:0579a13": "種莊嚴、種種功德、無量功德，皆悉充滿。示",
    "T09n0278_028:0579a14": "現無量自在、無量境界，讚歎一切如來，恭敬",
    "T09n0278_028:0579a15": "供養。示現其身，悉在十方一切佛所，亦不",
    "T09n0278_028:0579a16": "離此，而往到彼，悉自了知，詣諸佛所，恭敬",
    "T09n0278_028:0579a17": "禮拜，讚歎供養，問菩薩法，出生佛智。見諸",
    "T09n0278_028:0579a18": "佛剎眷屬變化，知說法相，知佛剎相，悉無",
    "T09n0278_028:0579a19": "所著。於一切事皆悉究竟，到於彼岸，無損",
    "T09n0278_028:0579a20": "神力。速遍十方一切世界，無佛不見，無法",
    "T09n0278_028:0579a21": "不聞，無眾不知。常聞正法，未曾斷絕，樂",
    "T09n0278_028:0579a22": "求佛法，勝願成滿，具足修習普賢菩薩無",
    "T09n0278_028:0579a23": "量諸行。佛子！是為菩薩摩訶薩第六安住無",
    "T09n0278_028:0579a24": "畏神力智明。[0579a24] 「佛子！菩薩摩訶薩於無量無數",
    "T09n0278_028:0579a25": "不可說不可說佛剎微塵數世界眾生音聲、",
    "T09n0278_028:0579a26": "語言，悉能了知，所謂：中國言音、邊國言音、天",
    "T09n0278_028:0579a27": "言音、龍言音、夜叉言音、乾闥婆言音、阿脩羅",
    "T09n0278_028:0579a28": "言音、迦樓羅言音、緊那羅言音、摩&#x777A;羅伽言",
    "T09n0278_028:0579a29": "音、人言音、非人言音，如是等不可說不可說",
    "T09n0278_028:0579b01": "種種眾生言音不同，菩薩摩訶薩悉能了知，",
    "T09n0278_028:0579b02": "善分別知，入一切施設，深入解了一切世",
    "T09n0278_028:0579b03": "諦。悉知種種諸言音法，分別了知諸言音",
    "T09n0278_028:0579b04": "法，入一切種言音大海。菩薩摩訶薩隨其",
    "T09n0278_028:0579b05": "所入，遊行世界，悉能了知此世界中眾生",
    "T09n0278_028:0579b06": "之性；知其性已，悉解一切諸言音法。如日",
    "T09n0278_028:0579b07": "天子出照一切色，令有眼者悉見色相；菩",
    "T09n0278_028:0579b08": "薩摩訶薩亦復如是，悉入一切諸言音雲，善",
    "T09n0278_028:0579b09": "知一切諸言音法。佛子！是為菩薩摩訶薩第",
    "T09n0278_028:0579b10": "七分別一切言音智明。[0579b10] 「佛子！菩薩摩訶薩知",
    "T09n0278_028:0579b11": "一切色法：不生色、無種種色、無虛妄色、無青",
    "T09n0278_028:0579b12": "黃赤白等形色。而菩薩摩訶薩入深法界，住",
    "T09n0278_028:0579b13": "持變化種種形色：無量色、明淨色、清淨色、",
    "T09n0278_028:0579b14": "普現色、似彼色、普照色、所得色、無染污色、",
    "T09n0278_028:0579b15": "具足相色、清淨相色、離惡色、大力色、尊重",
    "T09n0278_028:0579b16": "色、無窮色、無盡色、雜色、端嚴色、不可稱量",
    "T09n0278_028:0579b17": "色、善學色、善長養色、成熟色、隨化度色、無",
    "T09n0278_028:0579b18": "礙色、明徹色、離垢色、澄淨色、正身色、不可",
    "T09n0278_028:0579b19": "思議方便色、不可壞色、最勝色、離曀色、離闇",
    "T09n0278_028:0579b20": "色、牢強色、善雜色、功德相色、姿好色、大我",
    "T09n0278_028:0579b21": "色、境界色、善調伏色、清淨正直色、上色、勝",
    "T09n0278_028:0579b22": "廣色、不可斷色、無所依色、無等色、充滿不可",
    "T09n0278_028:0579b23": "說佛剎色、長養色、最堅固色、勝色、惡色、勝",
    "T09n0278_028:0579b24": "功德色、隨希望色、清淨性色、常善色、善決定",
    "T09n0278_028:0579b25": "色、無障色、虛空明淨色、清淨長養色、無垢",
    "T09n0278_028:0579b26": "色、離塵色、離種種塵色、善示現色、普應現色、",
    "T09n0278_028:0579b27": "隨時示現色、寂靜色、離欲色、功德福田真實",
    "T09n0278_028:0579b28": "色、安隱色、離恐怖平等威儀色、超越智慧色、",
    "T09n0278_028:0579b29": "無礙身色、遍遊行身色、離愚癡色、大慈等起",
    "T09n0278_028:0579c01": "色、大悲受持色、出正趣色、具足功德力色、隨",
    "T09n0278_028:0579c02": "正念色、無量寶色、明淨藏色、令一切眾生歡",
    "T09n0278_028:0579c03": "喜色、一切智門色、歡喜眼色、一切寶莊嚴無",
    "T09n0278_028:0579c04": "比色、不著心色、不堅固色、住持自在色、種種",
    "T09n0278_028:0579c05": "神力自在色、如來家生色、無比色、充滿法界",
    "T09n0278_028:0579c06": "色、隨眾往詣色、種種色、具足色、善行色、隨",
    "T09n0278_028:0579c07": "化究竟色、見無厭足色、無量雜光色、放無量",
    "T09n0278_028:0579c08": "阿僧祇焰光色、不可說種種光色、不可思議",
    "T09n0278_028:0579c09": "香光普熏三界色、不可量日光焰色、不可稱",
    "T09n0278_028:0579c10": "月形像色、放無量樂華雲色、種種寶華鬘莊",
    "T09n0278_028:0579c11": "嚴雲色、過一切世間一切香焰普熏色、出生",
    "T09n0278_028:0579c12": "一切如來功德藏色、無量音聲廣說一切法顯",
    "T09n0278_028:0579c13": "現色、一切種行具足普賢菩薩色。佛子！菩薩",
    "T09n0278_028:0579c14": "摩訶薩入無色法界，住持變化種種形色，",
    "T09n0278_028:0579c15": "隨所應故，所謂：見教化、正念教化、轉法輪",
    "T09n0278_028:0579c16": "教化、隨時教化、念念教化、親近教化、隨逐教",
    "T09n0278_028:0579c17": "化、神力教化、種種自在教化、不可思議大神",
    "T09n0278_028:0579c18": "變教化，悉能度脫一切眾生。佛子！是為菩薩",
    "T09n0278_028:0579c19": "摩訶薩第八出生無量阿僧祇色身莊嚴智",
    "T09n0278_028:0579c20": "明。[0579c20] 「佛子！菩薩摩訶薩悉知諸法無有名字；",
    "T09n0278_028:0579c21": "知一切法悉無有性；知一切法無來、無去；",
    "T09n0278_028:0579c22": "知一切法別異；知一切法無別異；知一切",
    "T09n0278_028:0579c23": "法不二、非不二；知一切法無我；知一切法無",
    "T09n0278_028:0579c24": "比；知一切法不生；知一切法不滅；知一切",
    "T09n0278_028:0579c25": "法無所從來、去無所至；知一切法無壞；知",
    "T09n0278_028:0579c26": "一切法不實；知一切法非不實；知一切法一",
    "T09n0278_028:0579c27": "相、無相；知一切法非有、知一切法非無；知",
    "T09n0278_028:0579c28": "一切法非法、知一切法非非法；知一切法非",
    "T09n0278_028:0579c29": "語言、知一切法非非語言；知一切法非業、",
    "T09n0278_028:0580a01": "知一切法非非業；知一切法非報、知一切",
    "T09n0278_028:0580a02": "法非無報；知一切法非作、知一切法非不",
    "T09n0278_028:0580a03": "作；知一切法非第一義；知一切法非出、知",
    "T09n0278_028:0580a04": "一切法非不出；知一切法非量、知一切法",
    "T09n0278_028:0580a05": "非無量；知一切法非世間、知一切法不離",
    "T09n0278_028:0580a06": "世間；知一切法非因生、知一切法非無因",
    "T09n0278_028:0580a07": "生；知一切法非定色、知一切法非不定色；",
    "T09n0278_028:0580a08": "知一切法不具足色、知一切法非不具足",
    "T09n0278_028:0580a09": "色；知一切法不出生死、知一切法非不出",
    "T09n0278_028:0580a10": "生死；知一切法非虛妄、知一切法非不虛",
    "T09n0278_028:0580a11": "妄；知一切法非方便、非不方便。菩薩摩訶",
    "T09n0278_028:0580a12": "薩知如是諸法故，不著世諦、不著第一",
    "T09n0278_028:0580a13": "義諦；不虛妄取諸法、不起諸文字，隨順寂",
    "T09n0278_028:0580a14": "滅性，不捨一切願。見第一實義，決定知諸",
    "T09n0278_028:0580a15": "法，興無量法雲，普雨一切甘露法雨。入不",
    "T09n0278_028:0580a16": "可說方便，度不可說方便。以無盡辯才廣",
    "T09n0278_028:0580a17": "說如實義，不違真法，善巧方便說一切法，",
    "T09n0278_028:0580a18": "辯才無盡。成就大慈悲，無文字境界，出生",
    "T09n0278_028:0580a19": "文字義，不壞文字性。觀察諸法悉從緣起，",
    "T09n0278_028:0580a20": "無所染著。解了一切諸語言法，開發示導，",
    "T09n0278_028:0580a21": "稱揚顯現，具足清淨，滅眾疑網。攝取眾生，",
    "T09n0278_028:0580a22": "不捨實法，於不二法而不退沒。具足成",
    "T09n0278_028:0580a23": "就無礙法門微妙音聲，普雨法雨，未曾失",
    "T09n0278_028:0580a24": "時。佛子！是為菩薩摩訶薩第九一切諸法真",
    "T09n0278_028:0580a25": "實智明。[0580a25] 「佛子！菩薩摩訶薩於念念中入滅",
    "T09n0278_028:0580a26": "一切法三昧正受而不退轉，亦不捨菩薩",
    "T09n0278_028:0580a27": "事，不捨大慈悲心，不捨諸波羅蜜，善能分",
    "T09n0278_028:0580a28": "別諸佛剎土而無厭足，不捨大願度脫眾",
    "T09n0278_028:0580a29": "生，不捨轉法輪，不捨教化調伏眾生，不",
    "T09n0278_028:0580b01": "捨供養恭敬一切諸佛，不捨一切諸法自",
    "T09n0278_028:0580b02": "在法門，不捨常見一切諸佛，不捨常聞諸",
    "T09n0278_028:0580b03": "佛正法。悉能出生一切無礙法，知一切法",
    "T09n0278_028:0580b04": "皆悉平等，具足成就一切諸佛勝法諸願，",
    "T09n0278_028:0580b05": "深入一切佛剎，究竟一切諸佛種性彼岸，",
    "T09n0278_028:0580b06": "於一切世界悉能善學一切；所學一切法相",
    "T09n0278_028:0580b07": "深入法相，善知諸法悉從緣起，了一切法",
    "T09n0278_028:0580b08": "無有真實。隨順世間諸語言法，於一切法",
    "T09n0278_028:0580b09": "無所染著；隨其所應方便演說一切諸法。",
    "T09n0278_028:0580b10": "菩薩摩訶薩於一切法滅盡正受，或住一劫，",
    "T09n0278_028:0580b11": "或住百劫，或住百千劫，或住億劫，或住百億",
    "T09n0278_028:0580b12": "劫，或住百千億劫，或住億那由他劫，或住百",
    "T09n0278_028:0580b13": "億那由他劫，或住千億那由他劫，或住百千",
    "T09n0278_028:0580b14": "億那由他劫，或住無量劫，或住無邊劫，或住",
    "T09n0278_028:0580b15": "阿僧祇劫，或住不可思議劫，或住不可稱量",
    "T09n0278_028:0580b16": "劫，或住無分齊劫，或住不可說不可說劫。常",
    "T09n0278_028:0580b17": "在滅一切法三昧正受，顏容無異，體無羸",
    "T09n0278_028:0580b18": "損，亦不壞散、不可燒、不可沒、不可失、不",
    "T09n0278_028:0580b19": "可盡；於有、於無，悉無所作，悉能成辦諸",
    "T09n0278_028:0580b20": "菩薩事。廣能演說一切諸法，教化眾生，未",
    "T09n0278_028:0580b21": "曾失時；長養一切諸如來法，滿足一切諸",
    "T09n0278_028:0580b22": "菩薩行，不捨饒益一切眾生，應化十方，未",
    "T09n0278_028:0580b23": "曾暫息。不捨普照一切諸趣，於正受地寂",
    "T09n0278_028:0580b24": "然不動。佛子！是為菩薩摩訶薩第十一切諸",
    "T09n0278_028:0580b25": "法滅定智明。[0580b25] 「菩薩摩訶薩安住此明，一切天",
    "T09n0278_028:0580b26": "人不能思議，一切世間不能思議，聲聞、緣",
    "T09n0278_028:0580b27": "覺不能思議，下地菩薩不能思議，身、口、意",
    "T09n0278_028:0580b28": "業不可思議，一切三昧自在不可思議，智慧",
    "T09n0278_028:0580b29": "境界不可思議。唯有如來乃能演說此人功",
    "T09n0278_028:0580c01": "德，餘無能說。佛子！是為菩薩摩訶薩十種",
    "T09n0278_028:0580c02": "智明。此菩薩摩訶薩住此智明，悉得三世無",
    "T09n0278_028:0580c03": "礙智明。」",
    "T09n0278_028:0580c04": "大方廣佛華嚴經十忍品第二十四",
    "T09n0278_028:0580c05": "[0580c05] 爾時，普賢菩薩摩訶薩復告諸菩薩言：「佛",
    "T09n0278_028:0580c06": "子！菩薩摩訶薩成就十種忍，能得一切無礙",
    "T09n0278_028:0580c07": "忍地，又得一切諸佛無盡無礙之法；何等為",
    "T09n0278_028:0580c08": "十？所謂：隨順音聲忍、順忍、無生法忍、如幻",
    "T09n0278_028:0580c09": "忍、如焰忍、如夢忍、如響忍、如電忍、如化忍、",
    "T09n0278_028:0580c10": "如虛空忍。佛子！是為菩薩摩訶薩十種忍；過",
    "T09n0278_028:0580c11": "去諸佛已說、未來諸佛當說、現在諸佛今說。",
    "T09n0278_028:0580c12": "[0580c12] 「佛子！何等為菩薩摩訶薩隨順音聲忍？若聞",
    "T09n0278_028:0580c13": "真實法不驚、不怖、不畏，信解受持，愛樂順",
    "T09n0278_028:0580c14": "入，修習安住。佛子！是為菩薩摩訶薩第一隨",
    "T09n0278_028:0580c15": "順音聲忍。[0580c15] 「佛子！何等為菩薩摩訶薩順忍？佛",
    "T09n0278_028:0580c16": "子！此菩薩隨順寂靜，觀一切法平等，正念",
    "T09n0278_028:0580c17": "不違諸法，隨順深入一切諸法，清淨直心",
    "T09n0278_028:0580c18": "分別諸法。修平等觀，深入具足。佛子！是為",
    "T09n0278_028:0580c19": "菩薩摩訶薩第二順忍。[0580c19] 「佛子！何等為菩薩摩",
    "T09n0278_028:0580c20": "訶薩無生法忍？佛子！此菩薩不見有法生，",
    "T09n0278_028:0580c21": "不見有法滅。何以故？若不生則不滅；若不",
    "T09n0278_028:0580c22": "滅則無盡；若無盡則離垢；若離垢則無",
    "T09n0278_028:0580c23": "壞；若無壞則不動；若不動則寂滅地；若寂",
    "T09n0278_028:0580c24": "滅地則離欲；若離欲則無所行；若無所行",
    "T09n0278_028:0580c25": "則是大願；若是大願則住莊嚴。佛子！是為",
    "T09n0278_028:0580c26": "菩薩摩訶薩第三無生法忍。[0580c26] 「佛子！何等為菩",
    "T09n0278_028:0580c27": "薩摩訶薩如幻忍？佛子！此菩薩深入諸法皆",
    "T09n0278_028:0580c28": "悉如幻，觀緣起法；於一法中解眾多法，眾",
    "T09n0278_028:0580c29": "多法中解了一法。菩薩摩訶薩於彼諸法",
    "T09n0278_028:0581a01": "分別諸剎；入眾生界、法界；等觀世間；等觀",
    "T09n0278_028:0581a02": "佛出入不二，入出生、住持，譬若如幻，非象",
    "T09n0278_028:0581a03": "兵、馬兵、車兵、步兵；非男，非女；非童男、童女；",
    "T09n0278_028:0581a04": "非樹，非葉，非華，非果；非地、水、火、風；非晝，",
    "T09n0278_028:0581a05": "非夜；非半月、一月；非年歲，非百年；非月，",
    "T09n0278_028:0581a06": "非日；非劫數；非定，非亂；非一，非異；非純，",
    "T09n0278_028:0581a07": "非雜；非好，非惡；非多，非小；非量，非無",
    "T09n0278_028:0581a08": "量；非&#x9E81;，非細。種種眾非幻，幻非種種眾；但",
    "T09n0278_028:0581a09": "以幻故，示眾色像。菩薩摩訶薩亦復如是，",
    "T09n0278_028:0581a10": "觀一切世間皆悉如幻，所謂：業世間、煩惱",
    "T09n0278_028:0581a11": "世間、佛剎世間、法世間、三世世間、流轉世間、",
    "T09n0278_028:0581a12": "成世間、壞世間、行世間。菩薩摩訶薩觀察一",
    "T09n0278_028:0581a13": "切世間悉如幻時，不起眾生，不壞眾生；不",
    "T09n0278_028:0581a14": "起諸剎，不壞諸剎；不起諸法，不壞諸法；",
    "T09n0278_028:0581a15": "不取過去虛妄相，不作當來；不轉當來、",
    "T09n0278_028:0581a16": "現在，不住亦無所著；不觀察菩提，不虛妄",
    "T09n0278_028:0581a17": "取菩提；不取佛興世，亦無佛涅槃；不住",
    "T09n0278_028:0581a18": "大願；不取清淨離生平等，無出無著。出",
    "T09n0278_028:0581a19": "生嚴淨佛剎，決定知真法；出生眾生界，分",
    "T09n0278_028:0581a20": "別知眾生；決定知法界，住正法不動。等",
    "T09n0278_028:0581a21": "入三世，而亦不違分別三世。出生陰入，",
    "T09n0278_028:0581a22": "除滅所依；度脫眾生，等觀法界，無有差",
    "T09n0278_028:0581a23": "別。知一切法非文字、非言說，而亦不捨諸",
    "T09n0278_028:0581a24": "深妙辯。不著化眾生而轉法輪，為眾生",
    "T09n0278_028:0581a25": "故，受持大悲，度脫一切；說過去因緣，實知",
    "T09n0278_028:0581a26": "諸法，而無所至。佛子！是為菩薩摩訶薩第",
    "T09n0278_028:0581a27": "四如幻忍。[0581a27] 「佛子！何等為菩薩摩訶薩如焰忍？",
    "T09n0278_028:0581a28": "佛子！此菩薩覺悟一切世間皆悉如焰，如",
    "T09n0278_028:0581a29": "熱時焰，無有方處。菩薩摩訶薩決定了知",
    "T09n0278_028:0581b01": "一切諸法亦無方處：非內，非外；非有，非",
    "T09n0278_028:0581b02": "無；非常，非斷。觀一切法皆悉真實假名施",
    "T09n0278_028:0581b03": "設，非一色，非種種色；非無色地，具足證",
    "T09n0278_028:0581b04": "知一切諸法。佛子！是為菩薩摩訶薩第五如",
    "T09n0278_028:0581b05": "焰忍。[0581b05] 「佛子！何等為菩薩摩訶薩如夢忍？佛",
    "T09n0278_028:0581b06": "子！此菩薩解一切世間皆悉如夢。譬如夢，",
    "T09n0278_028:0581b07": "非世間，非離世間；非欲界，非色界，非無",
    "T09n0278_028:0581b08": "色界；非生，非死；非淨，非穢；非清，非濁，而",
    "T09n0278_028:0581b09": "有示現。如是菩薩摩訶薩覺悟一切世間",
    "T09n0278_028:0581b10": "皆悉如夢，不壞夢，不著夢，夢性寂滅，夢",
    "T09n0278_028:0581b11": "無自性；受持一切法皆悉如夢，不壞夢，",
    "T09n0278_028:0581b12": "不虛妄取夢，覺悟一切世間皆悉如夢。佛",
    "T09n0278_028:0581b13": "子！是為菩薩摩訶薩第六如夢忍。[0581b13] 「佛子！何等",
    "T09n0278_028:0581b14": "為菩薩摩訶薩如響忍？佛子！此菩薩出生諸",
    "T09n0278_028:0581b15": "法，善學成就，究竟聖法，得到彼岸。知一切",
    "T09n0278_028:0581b16": "法皆悉如響；分別眾聲猶如呼響，而無",
    "T09n0278_028:0581b17": "所至。菩薩摩訶薩解如來音不從內出，",
    "T09n0278_028:0581b18": "不從外出，不從內外出；彼聞音者不在",
    "T09n0278_028:0581b19": "內，不在外，亦不在內外，而能出生巧",
    "T09n0278_028:0581b20": "方便智，了聲如響，悉從緣起，亦不壞法施。",
    "T09n0278_028:0581b21": "深入音聲，遠離顛倒，善學一切。如帝釋后",
    "T09n0278_028:0581b22": "於一音中出千妙音，而亦不取虛妄音聲。",
    "T09n0278_028:0581b23": "菩薩摩訶薩亦復如是，入離虛妄法界，出",
    "T09n0278_028:0581b24": "生巧妙方便音聲於無量無邊世界，廣為眾",
    "T09n0278_028:0581b25": "生轉淨法輪，度脫一切。受持如來廣長舌",
    "T09n0278_028:0581b26": "相，出生無量無障礙音，充滿十方一切世",
    "T09n0278_028:0581b27": "界，普令眾生悉得開解，發起善根，而音聲",
    "T09n0278_028:0581b28": "無轉，不可言說；知音聲非語言，而隨順",
    "T09n0278_028:0581b29": "語言，亦不染著種種音聲，覺悟了知一切",
    "T09n0278_028:0581c01": "音聲。佛子！是為菩薩摩訶薩第七如響忍。[0581c01] 「佛",
    "T09n0278_028:0581c02": "子！何等為菩薩摩訶薩如電忍？佛子！此菩薩",
    "T09n0278_028:0581c03": "不生世間，不死世間；不內世間，不外世",
    "T09n0278_028:0581c04": "間；不行世間，非不行世間；不壞世間，非",
    "T09n0278_028:0581c05": "不壞世間；不起世間趣，不離世間趣；不",
    "T09n0278_028:0581c06": "等世間，非不等世間；非世間，非離世間；",
    "T09n0278_028:0581c07": "不行菩薩行，而不捨大願；非實，非虛。所",
    "T09n0278_028:0581c08": "行真實，究竟一切如來正法，能辦一切世",
    "T09n0278_028:0581c09": "間諸事，亦不隨順世間流轉，亦不受持正",
    "T09n0278_028:0581c10": "法流轉。譬如電，或日、或月、山、樹、男、女、室宅、",
    "T09n0278_028:0581c11": "牆壁、大地、流水等皆悉能照，令明淨故。譬",
    "T09n0278_028:0581c12": "水、油、身、寶珠、明鏡，如是等一切清淨色，悉能",
    "T09n0278_028:0581c13": "照明一切淨界。電不離明淨，明淨不離電，",
    "T09n0278_028:0581c14": "電能遠照，而電非遠近。菩薩摩訶薩亦復如",
    "T09n0278_028:0581c15": "是，能照彼我一切境界，而其智慧不作分",
    "T09n0278_028:0581c16": "別，照現彼我一切境界。如種子中無有根、",
    "T09n0278_028:0581c17": "芽、莖、節、枝、葉，而能為因。菩薩摩訶薩亦復如",
    "T09n0278_028:0581c18": "是，於不二法中分別二相，修無礙際。佛",
    "T09n0278_028:0581c19": "子！是為菩薩摩訶薩第八如電忍。若菩薩摩",
    "T09n0278_028:0581c20": "訶薩成就此忍，雖不往詣諸如來所，而悉",
    "T09n0278_028:0581c21": "普現一切佛剎，不起此世界，不至一切世",
    "T09n0278_028:0581c22": "界。菩薩現身遍一切世界，如電光現，遊行",
    "T09n0278_028:0581c23": "無礙，普至十方，金剛諸山堅固之物所不能",
    "T09n0278_028:0581c24": "障；具足成就佛家清淨身、口、意業，得無量",
    "T09n0278_028:0581c25": "清淨一切色身。[0581c25] 「佛子！何等為菩薩摩訶薩第",
    "T09n0278_028:0581c26": "九如化忍？佛子！此菩薩知一切世間皆悉如",
    "T09n0278_028:0581c27": "化，所謂：一切眾生業化，一切眾生行化，一切",
    "T09n0278_028:0581c28": "虛妄化，一切苦樂顛倒化，一切妄取化，一切",
    "T09n0278_028:0581c29": "世間無實法化，一切語言道化，一切煩惱化，",
    "T09n0278_028:0582a01": "諸想所起故；調伏眾生化，離垢清淨故；三世",
    "T09n0278_028:0582a02": "不退轉化，無生平等故；菩薩願化，長養菩薩",
    "T09n0278_028:0582a03": "行故；如來大悲化，除滅眾生一切苦故；法",
    "T09n0278_028:0582a04": "輪方便智化，出生無量無畏智辯故。佛子！",
    "T09n0278_028:0582a05": "是為菩薩摩訶薩解知世間、離世間化，決定",
    "T09n0278_028:0582a06": "知廣大、知無量、無際等；知如如，具足成就",
    "T09n0278_028:0582a07": "無量自在；於真實中而不傾動，悉見一切",
    "T09n0278_028:0582a08": "無有真實而不壞所行。譬如化，不從心",
    "T09n0278_028:0582a09": "起，不住心中生；不由業起，亦不受報；",
    "T09n0278_028:0582a10": "非世間生，非世間滅；非法所攝，非法所觸；",
    "T09n0278_028:0582a11": "非是久住，非須臾住；非世間行，非離世",
    "T09n0278_028:0582a12": "間；非遊諸方，非諸方所攝；非量，非無量；",
    "T09n0278_028:0582a13": "非厭，非無厭；非休息，非無休息；非凡，非",
    "T09n0278_028:0582a14": "聖；非淨，非穢；非生，非死；非愚，非智；非見，",
    "T09n0278_028:0582a15": "非失；不依世間，非法界所攝；非黠慧，非",
    "T09n0278_028:0582a16": "愚蒙；非熾然，非寂滅；非生死，非涅槃；非",
    "T09n0278_028:0582a17": "有，非無。如是菩薩摩訶薩處於世間行菩",
    "T09n0278_028:0582a18": "薩行，受持方便，觀察世間皆悉如化；不",
    "T09n0278_028:0582a19": "著世間，亦不著化；不妄取世間，亦不取",
    "T09n0278_028:0582a20": "化；不住世間，不滅世間；不住正法，不",
    "T09n0278_028:0582a21": "隨非法。而不捨教化眾生，一向正念，具",
    "T09n0278_028:0582a22": "足諸願。不莊嚴諸法，亦復不壞諸莊嚴法；",
    "T09n0278_028:0582a23": "於一切法悉無所有，悉能具足一切佛法，",
    "T09n0278_028:0582a24": "譬如化非有，非無。菩薩摩訶薩亦復如是，",
    "T09n0278_028:0582a25": "安住如化忍中，悉能具足諸佛菩提，饒益",
    "T09n0278_028:0582a26": "眾生。佛子！是為菩薩摩訶薩第九如化忍。[0582a26] 「佛",
    "T09n0278_028:0582a27": "子！若菩薩摩訶薩成就此忍，於一切佛剎無",
    "T09n0278_028:0582a28": "所依著。譬如化，於一切世界無所依著，",
    "T09n0278_028:0582a29": "於一切佛法不虛妄行；譬如化，行無所行，",
    "T09n0278_028:0582b01": "離諸顛倒；譬如化，非身，示現一切身；譬如",
    "T09n0278_028:0582b02": "化，不依色，示現一切色；譬如化，不著實",
    "T09n0278_028:0582b03": "際，平等滿足自性無性；譬如化，非解脫法，",
    "T09n0278_028:0582b04": "悉能示現一切法處；譬如化，無處所性，亦",
    "T09n0278_028:0582b05": "非調伏，亦非清淨；譬如化，離一切神力，往",
    "T09n0278_028:0582b06": "詣一切諸如來所；譬如化，不可退轉，不生、",
    "T09n0278_028:0582b07": "不滅，悉離罣礙，一切諸力、金剛諸山所不",
    "T09n0278_028:0582b08": "能障。[0582b08] 「佛子！何等為菩薩摩訶薩第十如虛",
    "T09n0278_028:0582b09": "空忍？佛子！此菩薩解一切法界猶如虛空，",
    "T09n0278_028:0582b10": "以無性故；譬如虛空，一切世界亦復如是，",
    "T09n0278_028:0582b11": "解一切佛剎無所起故；譬如虛空，一切諸",
    "T09n0278_028:0582b12": "法亦復如是，解無二法故；譬如虛空，一切",
    "T09n0278_028:0582b13": "眾生行亦復如是，解行無所行故；譬如虛",
    "T09n0278_028:0582b14": "空，一切佛法亦復如是，解無分別故；譬如",
    "T09n0278_028:0582b15": "虛空，一切佛力亦復如是，解無異故；譬如",
    "T09n0278_028:0582b16": "虛空，一切諸禪亦復如是，解三世故；譬如",
    "T09n0278_028:0582b17": "虛空，一切說法亦復如是，解不可說故；譬",
    "T09n0278_028:0582b18": "如虛空，一切佛身亦復如是，解無礙故；譬",
    "T09n0278_028:0582b19": "如虛空，遍一切處，解一切法如虛空故。[0582b19] 「佛",
    "T09n0278_028:0582b20": "子！如是菩薩摩訶薩解一切法悉如虛空，",
    "T09n0278_028:0582b21": "得虛空等忍智，得虛空等身、得虛空等身",
    "T09n0278_028:0582b22": "業；得虛空等口、得虛空等口業；得虛空等",
    "T09n0278_028:0582b23": "心、得虛空等心業。譬如虛空，不生、不死，菩",
    "T09n0278_028:0582b24": "薩摩訶薩亦復如是，一切法身不生、不死；",
    "T09n0278_028:0582b25": "譬如虛空不可破壞，菩薩摩訶薩亦復如",
    "T09n0278_028:0582b26": "是，智慧諸力不可破壞；譬如虛空，一切世",
    "T09n0278_028:0582b27": "間之所依止而無所依，菩薩摩訶薩亦復如",
    "T09n0278_028:0582b28": "是，一切諸法之所依止而無所依；譬如虛",
    "T09n0278_028:0582b29": "空，不生、不滅，悉為一切生滅所依，菩薩摩",
    "T09n0278_028:0582c01": "訶薩亦復如是，非向、非成，令一切眾生皆",
    "T09n0278_028:0582c02": "悉清淨；譬如虛空，非方、非非方，而能示現",
    "T09n0278_028:0582c03": "諸海分際，菩薩摩訶薩亦復如是，非業、非",
    "T09n0278_028:0582c04": "業報，而能演說一切生死大海分際；譬如虛",
    "T09n0278_028:0582c05": "空，非行、非住，而能示現種種威儀，菩薩摩",
    "T09n0278_028:0582c06": "訶薩亦復如是，非行、非住，而能分別一切",
    "T09n0278_028:0582c07": "諸行；譬如虛空，非色、非無色，而能示現百",
    "T09n0278_028:0582c08": "千諸色，菩薩摩訶薩亦復如是，非世間色、",
    "T09n0278_028:0582c09": "非離世間色，而能示現一切諸色；譬如虛",
    "T09n0278_028:0582c10": "空，非久住、非須臾住，菩薩摩訶薩亦復如",
    "T09n0278_028:0582c11": "是，非久趣向、非須臾趣向，能廣演說一切",
    "T09n0278_028:0582c12": "菩薩之所住行；譬如虛空，非淨、非穢，菩薩",
    "T09n0278_028:0582c13": "摩訶薩亦復如是，非世間障覆，亦非清淨；",
    "T09n0278_028:0582c14": "譬如虛空，一切世間皆謂現前，實非現前，",
    "T09n0278_028:0582c15": "菩薩摩訶薩亦復如是，一切諸法現菩薩前，",
    "T09n0278_028:0582c16": "而於菩薩無所現前；譬如虛空，住一切處，",
    "T09n0278_028:0582c17": "而虛空無分齊，菩薩摩訶薩亦復如是，住",
    "T09n0278_028:0582c18": "一切法，而菩薩心無有分齊。何以故？菩",
    "T09n0278_028:0582c19": "薩摩訶薩思惟自己善根猶如虛空：善根",
    "T09n0278_028:0582c20": "清淨、善根具足、善根平等、善根一分、善根寂",
    "T09n0278_028:0582c21": "滅、善根一味、善根一量、善根清淨如虛空",
    "T09n0278_028:0582c22": "色，善根趣一切道、不忘一切法、得一切不",
    "T09n0278_028:0582c23": "壞法、遊行一切剎、具足一切身，而於諸身",
    "T09n0278_028:0582c24": "悉無所著；普於十方，永離癡惑，具足成就",
    "T09n0278_028:0582c25": "不可壞力，滿足一切功德境界；得一切種法，",
    "T09n0278_028:0582c26": "得深樂法，得虛空等金剛善根；出生一切",
    "T09n0278_028:0582c27": "諸妙音聲；一切世間常轉法輪，未曾失時。",
    "T09n0278_028:0582c28": "佛子！是為菩薩摩訶薩第十如虛空忍。[0582c28] 「若菩",
    "T09n0278_028:0582c29": "薩摩訶薩成就此忍，得無來身，以無去故；",
    "T09n0278_028:0583a01": "得不生身，以不滅故；得不聚身，以無散",
    "T09n0278_028:0583a02": "壞故；具足不實身，以無真實故；得一",
    "T09n0278_028:0583a03": "相身，以無相故；得無量身，以佛力無量",
    "T09n0278_028:0583a04": "故；得平等身，以如相故；得不壞身，以等",
    "T09n0278_028:0583a05": "觀三世故；得至一切處身，以淨眼普照無",
    "T09n0278_028:0583a06": "障礙故；得離欲際身，以一切法無合散故；",
    "T09n0278_028:0583a07": "得虛空際功德藏，以無盡故；得無窮盡",
    "T09n0278_028:0583a08": "平等法辯，以一切法性如虛空一性故；得",
    "T09n0278_028:0583a09": "無量無礙微妙音聲，以無礙如虛空故；得",
    "T09n0278_028:0583a10": "清淨具足一切菩薩行巧妙方便，以一切法",
    "T09n0278_028:0583a11": "無礙清淨如虛空故；得一切佛法海，以不",
    "T09n0278_028:0583a12": "可斷如虛空故；得受持一切佛剎，以無量",
    "T09n0278_028:0583a13": "如虛空離貪欲故；得一切法示現自在，未",
    "T09n0278_028:0583a14": "曾休息，以堅固如虛空故；得不可壞堅固",
    "T09n0278_028:0583a15": "法身，以如虛空能持一切世間故；具足",
    "T09n0278_028:0583a16": "成就不可沮壞金剛諸根，以示現一切世",
    "T09n0278_028:0583a17": "間成敗故；得具足力，能持一切世間，以受",
    "T09n0278_028:0583a18": "持智慧如虛空故。佛子！是為菩薩摩訶薩",
    "T09n0278_028:0583a19": "十種忍。」[0583a19] 爾時，普賢菩薩欲重宣此義，為諸",
    "T09n0278_028:0583a20": "菩薩以偈頌曰：◎",
    "T09n0278_028:0583a21": "「◎譬如世有人，  聞有寶藏處，",
    "T09n0278_028:0583a22": " 聞已大歡喜，  寶藏可得故。",
    "T09n0278_028:0583a23": " 如是大智慧，  菩薩真佛子，",
    "T09n0278_028:0583a24": " 佛深寂滅法，  聞已大歡喜。",
    "T09n0278_028:0583a25": " 聞彼深法已，  其心不恐怖，",
    "T09n0278_028:0583a26": " 亦不生驚畏，  不退亦不沒。",
    "T09n0278_028:0583a27": " 菩薩向菩提，  聞此寂滅音，",
    "T09n0278_028:0583a28": " 堪忍寂滅法，  於彼不生疑。",
    "T09n0278_028:0583a29": " 我作一切智，  天人尊導師，",
    "T09n0278_028:0583b01": " 以聞甚深法，  其心堪忍故。",
    "T09n0278_028:0583b02": " 彼聞寂滅音，  踊躍大歡喜，",
    "T09n0278_028:0583b03": " 一心樂專求，  一切諸佛法。",
    "T09n0278_028:0583b04": " 修習調伏心，  正直求菩提，",
    "T09n0278_028:0583b05": " 長養諸善根，  而不壞法性。",
    "T09n0278_028:0583b06": " 堪忍寂滅法，  隨順彼音聲，",
    "T09n0278_028:0583b07": " 修習菩薩行，  安住音聲忍。",
    "T09n0278_028:0583b08": " 轉求勝妙道，  出生諸善法，",
    "T09n0278_028:0583b09": " 精進不退轉，  究竟成菩提。",
    "T09n0278_028:0583b10": " 聞此妙音聲，  菩提心清淨，",
    "T09n0278_028:0583b11": " 得勇健善根，  令諸佛歡喜。",
    "T09n0278_028:0583b12": " 譬如功德人，  獲大珍寶藏，",
    "T09n0278_028:0583b13": " 隨順身所宜，  造諸莊嚴具。",
    "T09n0278_028:0583b14": " 慧者亦如是，  聞此深法義，",
    "T09n0278_028:0583b15": " 增廣智慧海，  隨順求諸法。",
    "T09n0278_028:0583b16": " 決定隨順法，  分別無所有，",
    "T09n0278_028:0583b17": " 隨順於真如，  得彼真實法。",
    "T09n0278_028:0583b18": " 得淨自在心，  明徹大歡喜，",
    "T09n0278_028:0583b19": " 解了一切法，  悉從眾緣起。",
    "T09n0278_028:0583b20": " 修習平等法，  分別性非性，",
    "T09n0278_028:0583b21": " 不壞佛法藏，  正覺一切法。",
    "T09n0278_028:0583b22": " 正直心堅固，  莊嚴淨菩提，",
    "T09n0278_028:0583b23": " 不動如須彌，  一向求佛道。",
    "T09n0278_028:0583b24": " 修習深三昧，  精進不懈怠，",
    "T09n0278_028:0583b25": " 無量劫修行，  未曾有退失。",
    "T09n0278_028:0583b26": " 最勝甚深海，  究竟到彼岸，",
    "T09n0278_028:0583b27": " 盡諸法原底，  遠離眾恐怖。",
    "T09n0278_028:0583b28": " 等心觀諸法，  如無等所說，",
    "T09n0278_028:0583b29": " 成就隨順忍，  平等智滿足。",
    "T09n0278_028:0583c01": " 具足順忍門，  順佛之所說，",
    "T09n0278_028:0583c02": " 隨順真實智，  不分別法相。",
    "T09n0278_028:0583c03": " 三十三天中，  彼諸天子等，",
    "T09n0278_028:0583c04": " 共一寶器食，  所食各不同。",
    "T09n0278_028:0583c05": " 諸天種種食，  不從十方來，",
    "T09n0278_028:0583c06": " 隨彼所修業，  自然食在器。",
    "T09n0278_028:0583c07": " 菩薩亦如是，  觀察一切法，",
    "T09n0278_028:0583c08": " 悉從因緣起，  不生亦不滅。",
    "T09n0278_028:0583c09": " 若法不生滅，  是法不可盡，",
    "T09n0278_028:0583c10": " 了達其成敗，  清淨不可壞。",
    "T09n0278_028:0583c11": " 實際不可壞，  悉寂滅如如，",
    "T09n0278_028:0583c12": " 金剛願饒益，  具佛無礙智。",
    "T09n0278_028:0583c13": " 專念寂滅法，  其心未曾離，",
    "T09n0278_028:0583c14": " 隨順世間行，  長養大悲願。",
    "T09n0278_028:0583c15": " 具足諸願力，  不著於世間，",
    "T09n0278_028:0583c16": " 成就甚深智，  隨順廣說法。",
    "T09n0278_028:0583c17": " 是名無生忍，  解諸法無盡，",
    "T09n0278_028:0583c18": " 了達悉如如，  法界無所起。",
    "T09n0278_028:0583c19": " 菩薩住此忍，  一切十方界，",
    "T09n0278_028:0583c20": " 現在無量佛，  皆悉授彼記。",
    "T09n0278_028:0583c21": " 樂觀寂滅法，  出生諸善根，",
    "T09n0278_028:0583c22": " 一念達三世，  調伏淨眾生。",
    "T09n0278_028:0583c23": " 觀察諸世間，  解了悉如幻，",
    "T09n0278_028:0583c24": " 寂滅無所有，  於彼無染著。",
    "T09n0278_028:0583c25": " 諸色從心造，  示現猶如幻，",
    "T09n0278_028:0583c26": " 虛空非真實，  一切有如幻。",
    "T09n0278_028:0583c27": " 譬如工幻師，  四衢現眾像，",
    "T09n0278_028:0583c28": " 眾生見歡喜，  而實無所有。",
    "T09n0278_028:0583c29": " 世間亦如是，  一切皆如幻，",
    "T09n0278_028:0584a01": " 有無等諸法，  了知悉虛妄。",
    "T09n0278_028:0584a02": " 度脫一切眾，  解了悉如幻，",
    "T09n0278_028:0584a03": " 善能平等知，  眾生幻無異。",
    "T09n0278_028:0584a04": " 眾生諸佛剎，  三世一切法，",
    "T09n0278_028:0584a05": " 無量諸世間，  悉了義如幻。",
    "T09n0278_028:0584a06": " 譬如工幻師，  示現種種形，",
    "T09n0278_028:0584a07": " 男女象馬牛，  園林華果等。",
    "T09n0278_028:0584a08": " 幻無所染著，  亦無有住處，",
    "T09n0278_028:0584a09": " 幻法無真實，  所現悉虛妄。",
    "T09n0278_028:0584a10": " 佛子亦如是，  觀察諸世間，",
    "T09n0278_028:0584a11": " 有無一切法，  了達悉如幻。",
    "T09n0278_028:0584a12": " 眾生諸佛剎，  種種業所造，",
    "T09n0278_028:0584a13": " 覺悟如幻際，  於彼無所著。",
    "T09n0278_028:0584a14": " 菩薩摩訶薩，  常樂寂靜法，",
    "T09n0278_028:0584a15": " 深入真實地，  究竟住法界。",
    "T09n0278_028:0584a16": " 隨順向正法，  最勝法化生，",
    "T09n0278_028:0584a17": " 善解一切想，  纏網群生類。",
    "T09n0278_028:0584a18": " 想如熱時焰，  令眾生顛倒，",
    "T09n0278_028:0584a19": " 菩薩善知想，  能離一切倒。",
    "T09n0278_028:0584a20": " 世間各別異，  形類悉不同，",
    "T09n0278_028:0584a21": " 佛子善明達，  了相非真相。",
    "T09n0278_028:0584a22": " 十方諸群生，  悉為想網覆，",
    "T09n0278_028:0584a23": " 菩薩慧眼淨，  善見世間想。",
    "T09n0278_028:0584a24": " 世間猶如焰，  妄想取世間，",
    "T09n0278_028:0584a25": " 能斷世間想，  則離三種倒。",
    "T09n0278_028:0584a26": " 譬如熱時焰，  眾生於遠見，",
    "T09n0278_028:0584a27": " 妄想謂為水，  其實非真水。",
    "T09n0278_028:0584a28": " 眾生亦如是，  虛妄取世間，",
    "T09n0278_028:0584a29": " 想如熱時焰，  無礙心境界。",
    "T09n0278_028:0584b01": " 分別一切想，  成就無礙智，",
    "T09n0278_028:0584b02": " 想縛群生類，  勇健能解脫。",
    "T09n0278_028:0584b03": " 遠離放逸慢，  除滅世間想，",
    "T09n0278_028:0584b04": " 究竟盡無盡，  無盡者方便。",
    "T09n0278_028:0584b05": " 彼能解世間，  一切法如夢，",
    "T09n0278_028:0584b06": " 夢性無方處，  世間亦如是。",
    "T09n0278_028:0584b07": " 解法離虛妄，  寂滅心無異，",
    "T09n0278_028:0584b08": " 明了世間行，  三世皆如夢。",
    "T09n0278_028:0584b09": " 夢非生死法，  非有亦非無，",
    "T09n0278_028:0584b10": " 三有悉如夢，  寂滅心無縛。",
    "T09n0278_028:0584b11": " 解世如夢性，  不依於世間，",
    "T09n0278_028:0584b12": " 觀世間寂滅，  不染著諸趣。",
    "T09n0278_028:0584b13": " 明見一切世，  不起虛妄倒，",
    "T09n0278_028:0584b14": " 善解法如夢，  逮得如夢忍。",
    "T09n0278_028:0584b15": " 眾生於夢見，  種種諸異相，",
    "T09n0278_028:0584b16": " 悉知從心造，  而實無所有。",
    "T09n0278_028:0584b17": " 智月如是見，  眾生皆如夢，",
    "T09n0278_028:0584b18": " 曉了如夢已，  離一切虛妄。",
    "T09n0278_028:0584b19": " 菩薩方便解，  一切法如夢，",
    "T09n0278_028:0584b20": " 夢性無真實，  非一亦非異。",
    "T09n0278_028:0584b21": " 眾生一切法，  佛剎諸行業，",
    "T09n0278_028:0584b22": " 菩薩悉明了，  一切皆如夢。",
    "T09n0278_028:0584b23": " 隨一切垢淨，  悉能如實知，",
    "T09n0278_028:0584b24": " 解知世如夢，  不取虛妄相。",
    "T09n0278_028:0584b25": " 菩薩所行行，  一切諸妙願，",
    "T09n0278_028:0584b26": " 明解悉如夢，  於彼無所著。",
    "T09n0278_028:0584b27": " 決定解諸法，  及一切世間，",
    "T09n0278_028:0584b28": " 菩薩能善知，  其性皆如夢。",
    "T09n0278_028:0584b29": " 世間生滅法，  眾生去來相，",
    "T09n0278_028:0584c01": " 解了淨如夢，  其性無忘失。",
    "T09n0278_028:0584c02": " 隨順如夢行，  亦不壞世間，",
    "T09n0278_028:0584c03": " 了達諸威儀，  如修短無實。",
    "T09n0278_028:0584c04": " 是名如夢忍，  解了一切法，",
    "T09n0278_028:0584c05": " 成就無礙智，  度脫一切眾。",
    "T09n0278_028:0584c06": " 菩薩摩訶薩，  廣行無量行，",
    "T09n0278_028:0584c07": " 出生於一切，  正覺平等法。",
    "T09n0278_028:0584c08": " 種種諸方便，  解法真實相，",
    "T09n0278_028:0584c09": " 諸法無去來，  於彼心無著。",
    "T09n0278_028:0584c10": " 一切眾生類，  無量諸音聲，",
    "T09n0278_028:0584c11": " 菩薩深覺悟，  了之悉如響。",
    "T09n0278_028:0584c12": " 菩薩知音聲，  非是內外法，",
    "T09n0278_028:0584c13": " 諦了諸音聲，  一切皆如響。",
    "T09n0278_028:0584c14": " 一切諸音聲，  皆悉是虛妄，",
    "T09n0278_028:0584c15": " 菩薩知非實，  於彼無所著。",
    "T09n0278_028:0584c16": " 菩薩悉&#x89A9;見，  十方一切佛，",
    "T09n0278_028:0584c17": " 又聞彼如來，  梵音演說法。",
    "T09n0278_028:0584c18": " 彼諸大導師，  廣說修多羅，",
    "T09n0278_028:0584c19": " 菩薩聞法音，  其心無所著。",
    "T09n0278_028:0584c20": " 所聞聲如響，  悉無所從來，",
    "T09n0278_028:0584c21": " 分別一切音，  善解無壞法。",
    "T09n0278_028:0584c22": " 分別諸音聲，  善解一切法，",
    "T09n0278_028:0584c23": " 解聲非是聲，  出無量淨音。",
    "T09n0278_028:0584c24": " 觀察一切法，  皆悉離音聲，",
    "T09n0278_028:0584c25": " 種種語言際，  悉能善了知。",
    "T09n0278_028:0584c26": " 菩薩於眾生，  了之悉如響，",
    "T09n0278_028:0584c27": " 如是能深解，  一切諸眾生。",
    "T09n0278_028:0584c28": " 菩薩善隨順，  明達語言道，",
    "T09n0278_028:0584c29": " 解了一切世，  種種諸音聲。",
    "T09n0278_028:0585a01": " 了知音聲性，  常樂寂靜地，",
    "T09n0278_028:0585a02": " 明解諸世間，  一切悉如響。",
    "T09n0278_028:0585a03": " 猶如語言道，  宣明種種法，",
    "T09n0278_028:0585a04": " 眾生樂染著，  虛妄之音聲。",
    "T09n0278_028:0585a05": " 如彼音聲相，  世間亦如是，",
    "T09n0278_028:0585a06": " 眾生相亦然，  真佛子明覺。",
    "T09n0278_028:0585a07": " 如此真實相，  明智之忍力，",
    "T09n0278_028:0585a08": " 令音淨微妙，  解世皆寂滅。",
    "T09n0278_028:0585a09": " 彼於三世中，  了達語言道，",
    "T09n0278_028:0585a10": " 不取虛妄聲，  其心無所著。",
    "T09n0278_028:0585a11": " 寂靜定意為世間，  一向專求佛菩提，",
    "T09n0278_028:0585a12": " 未曾虛妄取世間，  心常欣樂寂滅法。",
    "T09n0278_028:0585a13": " 觀察世間無有餘，  皆悉寂滅無自性，",
    "T09n0278_028:0585a14": " 專求菩提為眾生，  具足智力大慈悲。",
    "T09n0278_028:0585a15": " 不受一切世間生，  亦不解脫於世間，",
    "T09n0278_028:0585a16": " 一切世間無所依，  亦復不離依世間。",
    "T09n0278_028:0585a17": " 解知眾生諸法性，  於彼法性不染著，",
    "T09n0278_028:0585a18": " 於諸眾生無所依，  清淨解脫而無縛。",
    "T09n0278_028:0585a19": " 於一切趣知實性，  世間生死流轉法，",
    "T09n0278_028:0585a20": " 菩薩解法無有二，  於不二法無所著。",
    "T09n0278_028:0585a21": " 其心不住諸世間，  又亦不離於世間，",
    "T09n0278_028:0585a22": " 所行不在世間外，  了知諸法真實相。",
    "T09n0278_028:0585a23": " 譬如水中電光色，  彼色非內亦非外，",
    "T09n0278_028:0585a24": " 菩薩饒益眾生故，  演說世間無真實。",
    "T09n0278_028:0585a25": " 眾生無縛無解脫，  一切世間不可說，",
    "T09n0278_028:0585a26": " 世間非內亦非外，  如彼水中電光像。",
    "T09n0278_028:0585a27": " 如是清淨離垢心，  隨順甚深微妙行，",
    "T09n0278_028:0585a28": " 具足智慧法燈明，  成滿諸願不退轉。",
    "T09n0278_028:0585a29": " 智慧成就不可量，  常能饒益一切眾，",
    "T09n0278_028:0585b01": " 安立眾生無畏法，  除滅一切諸障礙。",
    "T09n0278_028:0585b02": " 修習甚深法，  饒益一切眾，",
    "T09n0278_028:0585b03": " 此忍增妙智，  具足菩薩行。",
    "T09n0278_028:0585b04": " 深入寂滅法，  諦了悉如化，",
    "T09n0278_028:0585b05": " 示現無量行，  而實無所行。",
    "T09n0278_028:0585b06": " 勝地修菩提，  隨順如化行，",
    "T09n0278_028:0585b07": " 如化常寂滅，  菩薩行亦然。",
    "T09n0278_028:0585b08": " 了知眾生類，  及無量行業，",
    "T09n0278_028:0585b09": " 平等悉如化，  解脫亦如是。",
    "T09n0278_028:0585b10": " 明解三世佛，  一切悉如化，",
    "T09n0278_028:0585b11": " 無量本行願，  化成諸導師。",
    "T09n0278_028:0585b12": " 大慈悲彌廣，  化眾生清淨，",
    "T09n0278_028:0585b13": " 清淨即是化，  化力持應現。",
    "T09n0278_028:0585b14": " 世間悉虛妄，  菩薩解如化，",
    "T09n0278_028:0585b15": " 化性諸世間，  種種業莊嚴。",
    "T09n0278_028:0585b16": " 變化藏嚴飾，  究竟菩薩行，",
    "T09n0278_028:0585b17": " 隨世諸行業，  種種雜無量。",
    "T09n0278_028:0585b18": " 化是虛妄法，  出生化虛妄，",
    "T09n0278_028:0585b19": " 菩薩所行法，  皆悉離虛妄。",
    "T09n0278_028:0585b20": " 化智海決定，  化印印世間，",
    "T09n0278_028:0585b21": " 化非生滅法，  智慧亦如是。",
    "T09n0278_028:0585b22": " 第十忍明觀，  清淨如虛空，",
    "T09n0278_028:0585b23": " 虛空眾生法，  等觀無別異。",
    "T09n0278_028:0585b24": " 智滿如虛空，  除滅諸障礙，",
    "T09n0278_028:0585b25": " 虛空性無雜，  世間亦如是。",
    "T09n0278_028:0585b26": " 成就空忍力，  如空不可盡，",
    "T09n0278_028:0585b27": " 境界如虛空，  不取虛妄相。",
    "T09n0278_028:0585b28": " 虛空無自性，  虛空不可斷，",
    "T09n0278_028:0585b29": " 虛空無種種，  智力亦如是。",
    "T09n0278_028:0585c01": " 譬如虛空性，  無有初中後，",
    "T09n0278_028:0585c02": " 虛空無異性，  智慧亦如是。",
    "T09n0278_028:0585c03": " 如是正觀法，  皆悉如虛空，",
    "T09n0278_028:0585c04": " 無生亦無滅，  平等觀諸法。",
    "T09n0278_028:0585c05": " 安住虛空法，  廣為十方說，",
    "T09n0278_028:0585c06": " 虛空方便忍，  調伏一切魔。",
    "T09n0278_028:0585c07": " 虛空無自性，  世間亦如是，",
    "T09n0278_028:0585c08": " 有性無性法，  平等如虛空。",
    "T09n0278_028:0585c09": " 一方便莊嚴，  觀世間虛空，",
    "T09n0278_028:0585c10": " 悉知三世法，  猶如虛空性。",
    "T09n0278_028:0585c11": " 菩薩智慧身，  音聲如虛空，",
    "T09n0278_028:0585c12": " 身性亦虛空，  安住虛空智，",
    "T09n0278_028:0585c13": " 是名十種忍，  佛子具足行。",
    "T09n0278_028:0585c14": " 心安住忍力，  廣為十方說，",
    "T09n0278_028:0585c15": " 真佛子善學，  超成智慧力。",
    "T09n0278_028:0585c16": " 法力定智力，  隨順修菩提，",
    "T09n0278_028:0585c17": " 深入此忍門，  成就無礙智，",
    "T09n0278_028:0585c18": " 調伏一切惡，  轉無上法輪。",
    "T09n0278_028:0585c19": " 安住無量法，  一切莫能知，",
    "T09n0278_028:0585c20": " 調御師智海，  菩薩盡原底，",
    "T09n0278_028:0585c21": " 謙下行菩提，  得此深法忍。",
    "T09n0278_028:0585c22": " 妙法清淨意，  悉滿一切願，",
    "T09n0278_028:0585c23": " 一切眾生類，  諸佛剎微塵，",
    "T09n0278_028:0585c24": " 悉可算其數，  菩薩德難知。",
    "T09n0278_028:0585c25": " 若有真佛子，  成此十種忍，",
    "T09n0278_028:0585c26": " 一切諸眾生，  無能知境界。」◎"
}