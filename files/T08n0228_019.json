{
    "T08n0228_019:0651a02": "佛說佛母出生三法藏般若",
    "T08n0228_019:0651a03": "波羅蜜多經卷第十九",
    "T08n0228_019:0651a05": "西天譯經三藏朝奉大夫試光祿卿",
    "T08n0228_019:0651a06": "傳法大師賜紫臣施護奉　詔譯",
    "T08n0228_019:0651a07": "善巧方便品第二十之二",
    "T08n0228_019:0651a08": "爾時，世尊告尊者須菩提言：「我今復說不退",
    "T08n0228_019:0651a09": "轉菩薩摩訶薩種種相貌，汝當諦聽，如善作",
    "T08n0228_019:0651a10": "意。」須菩提言：「善哉，世尊！願樂欲聞。」佛言：「須",
    "T08n0228_019:0651a11": "菩提！若菩薩摩訶薩，乃至夢中亦不愛樂聲",
    "T08n0228_019:0651a12": "聞、緣覺之地，亦不生彼住三界心。須菩提！有",
    "T08n0228_019:0651a13": "是相者，當知是為不退轉菩薩摩訶薩相。",
    "T08n0228_019:0651a14": "「復次，須菩提！若菩薩摩訶薩於其夢中，見百",
    "T08n0228_019:0651a15": "千俱胝那庾多數菩薩、聲聞、人、天大眾，恭敬",
    "T08n0228_019:0651a16": "圍繞如來、應供、正等正覺，聽其說法。須菩提！",
    "T08n0228_019:0651a17": "若彼夢中見是相者，當知是為不退轉菩薩",
    "T08n0228_019:0651a18": "摩訶薩相。",
    "T08n0228_019:0651a19": "「復次，須菩提！若菩薩摩訶薩於其夢中，自見",
    "T08n0228_019:0651a20": "其身處虛空中為人說法，及見自身放大光",
    "T08n0228_019:0651a21": "明，化苾芻相往彼他方諸世界中，施作佛事",
    "T08n0228_019:0651a22": "及為說法。須菩提！若彼夢中見是相者，當知",
    "T08n0228_019:0651a23": "是為不退轉菩薩摩訶薩相。",
    "T08n0228_019:0651a24": "「復次，須菩提！若菩薩摩訶薩於其夢中，見州",
    "T08n0228_019:0651a25": "城聚落悉為火焚一切破壞，諸惡蟲獸四散",
    "T08n0228_019:0651a26": "馳走，一切人眾皆大驚怖生苦惱心。菩薩見",
    "T08n0228_019:0651a27": "已不驚不怖。從夢覺已，作是思惟：『三界無實，",
    "T08n0228_019:0651a28": "皆悉如夢。願我當得阿耨多羅三藐三菩提",
    "T08n0228_019:0651a29": "時，以如是法為眾生說。』須菩提！若彼夢中見",
    "T08n0228_019:0651b01": "是相者，當知是為不退轉菩薩摩訶薩相。",
    "T08n0228_019:0651b02": "「復次，須菩提！若菩薩摩訶薩於其夢中，見地",
    "T08n0228_019:0651b03": "獄中有諸眾生隨受眾苦。菩薩見已，作是思",
    "T08n0228_019:0651b04": "惟：『願我當得阿耨多羅三藐三菩提時，佛剎",
    "T08n0228_019:0651b05": "清淨無有地獄，乃至不聞其名況復可見。』又，",
    "T08n0228_019:0651b06": "須菩提！若菩薩摩訶薩於其夢中，見諸餓鬼",
    "T08n0228_019:0651b07": "受飢渴苦。菩薩見已，作是思惟：『願我當得阿",
    "T08n0228_019:0651b08": "耨多羅三藐三菩提時，佛剎清淨無有餓鬼，",
    "T08n0228_019:0651b09": "乃至不聞其名況復可見。』又，須菩提！若菩薩",
    "T08n0228_019:0651b10": "摩訶薩於其夢中，見諸畜生受極重苦。菩薩",
    "T08n0228_019:0651b11": "見已，作是思惟：『願我當得阿耨多羅三藐三",
    "T08n0228_019:0651b12": "菩提時，佛剎清淨無有畜生，乃至不聞其名",
    "T08n0228_019:0651b13": "況復可見。』須菩提！若彼夢中見是相者，當知",
    "T08n0228_019:0651b14": "是為不退轉菩薩摩訶薩相。",
    "T08n0228_019:0651b15": "「復次，須菩提！若菩薩摩訶薩於諸方處，或見",
    "T08n0228_019:0651b16": "州城聚落忽為火焚。菩薩見已，即作是言：",
    "T08n0228_019:0651b17": "『如我夢中先所見相等無有異，我若已得安",
    "T08n0228_019:0651b18": "住不退轉者，願我以是實語力故，速令此火",
    "T08n0228_019:0651b19": "自然息滅，不復展轉遍諸方處。』須菩提！彼菩",
    "T08n0228_019:0651b20": "薩作是言已，即時若能火自息滅，當知是菩",
    "T08n0228_019:0651b21": "薩已從先佛如來、應供、正等正覺所，得授阿",
    "T08n0228_019:0651b22": "耨多羅三藐三菩提記，已住不退轉地。若菩",
    "T08n0228_019:0651b23": "薩作是言已火不滅者，當知是菩薩未得授",
    "T08n0228_019:0651b24": "記，未能安住不退轉地。又，須菩提！若或是火",
    "T08n0228_019:0651b25": "不能滅，已而復焚燒諸餘方處，從一舍至一",
    "T08n0228_019:0651b26": "舍，從一里至一里，如是展轉火不滅者，當知",
    "T08n0228_019:0651b27": "是處眾生先世有破法重罪，彼之餘殃今世",
    "T08n0228_019:0651b28": "現受。須菩提！以是因緣，若菩薩摩訶薩隨願",
    "T08n0228_019:0651b29": "能滿者，當知是為不退轉菩薩摩訶薩相。",
    "T08n0228_019:0651c01": "「復次，須菩提！若有男子、女人等，或為非人所",
    "T08n0228_019:0651c02": "執魅者，是時菩薩見是事已即作是言：『若我",
    "T08n0228_019:0651c03": "已於先佛如來、應供、正等正覺所，得授阿耨",
    "T08n0228_019:0651c04": "多羅三藐三菩提記，深心清淨為欲成就阿",
    "T08n0228_019:0651c05": "耨多羅三藐三菩提故，遠離聲聞、緣覺之心，",
    "T08n0228_019:0651c06": "所行清淨，我當決定於阿耨多羅三藐三菩",
    "T08n0228_019:0651c07": "提是所應得、非不應得。又今十方無量阿僧",
    "T08n0228_019:0651c08": "祇世界諸佛世尊現住說法者，彼諸如來、應",
    "T08n0228_019:0651c09": "供、正等正覺，無所不知、無所不見、無所不了、",
    "T08n0228_019:0651c10": "無所不證、無所不得。是諸佛世尊，若知我深",
    "T08n0228_019:0651c11": "心決定成就阿耨多羅三藐三菩提者，願我",
    "T08n0228_019:0651c12": "以是實語力故，令彼非人捨離遠去，其所執",
    "T08n0228_019:0651c13": "魅若男若女速得解脫。』若菩薩作是語時，而",
    "T08n0228_019:0651c14": "彼非人不即遠去，其所執魅未得解脫者，當",
    "T08n0228_019:0651c15": "知是菩薩未從先佛如來、應供、正等正覺所，",
    "T08n0228_019:0651c16": "得授阿耨多羅三藐三菩提記，未住不退轉",
    "T08n0228_019:0651c17": "地。須菩提！若菩薩作是語時，而彼非人即速",
    "T08n0228_019:0651c18": "遠去，其所執魅即得解脫者，當知是菩薩已",
    "T08n0228_019:0651c19": "從先佛如來、應供、正等正覺所，得授阿耨多",
    "T08n0228_019:0651c20": "羅三藐三菩提記，已得安住不退轉地。",
    "T08n0228_019:0651c21": "辯魔相品第二十一",
    "T08n0228_019:0651c22": "「復次，須菩提！亦有初住大乘諸菩薩等，見是",
    "T08n0228_019:0651c23": "男子、女人為彼非人所執魅時，即作是言：『若",
    "T08n0228_019:0651c24": "我已於先佛如來、應供、正等正覺所，得授阿",
    "T08n0228_019:0651c25": "耨多羅三藐三菩提記者，願我以是實語力",
    "T08n0228_019:0651c26": "故，令彼非人捨離遠去，其所執魅若男若女",
    "T08n0228_019:0651c27": "速得解脫。』作是語已，時彼惡魔隱伏其形來",
    "T08n0228_019:0651c28": "菩薩所，潛以魔力，即令非人捨離而去。何以",
    "T08n0228_019:0651c29": "故？諸惡魔力勝非人故，由是非人力不能為，",
    "T08n0228_019:0652a01": "捨離而去。",
    "T08n0228_019:0652a02": "「爾時，菩薩不能覺知斯為魔力，但作是念：『我",
    "T08n0228_019:0652a03": "從先佛已得授記，已能安住不退轉地。何以",
    "T08n0228_019:0652a04": "故？隨我所願即得成就。彼諸菩薩未得授記，",
    "T08n0228_019:0652a05": "無是力故。』菩薩於此起增上慢及諸慢心，由",
    "T08n0228_019:0652a06": "慢心故增長貢高，以貢高故輕易惡賤諸餘",
    "T08n0228_019:0652a07": "菩薩，自謂已從先佛得記，餘悉未得從佛授",
    "T08n0228_019:0652a08": "記。由此因緣，遠離佛無上智自然智一切智",
    "T08n0228_019:0652a09": "一切智智，乃至遠離阿耨多羅三藐三菩提。",
    "T08n0228_019:0652a10": "菩薩於此若不親近諸善知識，不得善法而",
    "T08n0228_019:0652a11": "為開導，為諸惡友共所護助，於自身心又復",
    "T08n0228_019:0652a12": "不具善巧方便，增上慢心轉復堅固，以是因",
    "T08n0228_019:0652a13": "緣為魔所縛不能解脫，於二地中隨墮一處，",
    "T08n0228_019:0652a14": "若聲聞地若緣覺地。須菩提！如是相者，是彼",
    "T08n0228_019:0652a15": "初住大乘諸菩薩等，以少見少聞故，不能親",
    "T08n0228_019:0652a16": "近諸善知識，不得般若波羅蜜多善巧方便",
    "T08n0228_019:0652a17": "力所護故，以小因緣增長慢心，乃至遠離阿",
    "T08n0228_019:0652a18": "耨多羅三藐三菩提。須菩提！是故當知斯亦",
    "T08n0228_019:0652a19": "名為菩薩魔事。",
    "T08n0228_019:0652a20": "「復次，須菩提！有諸惡魔復以名字因緣壞亂",
    "T08n0228_019:0652a21": "諸菩薩摩訶薩。云何為名字因緣？所謂惡魔",
    "T08n0228_019:0652a22": "化諸異相，或時來詣彼菩薩所，作如是言：『菩",
    "T08n0228_019:0652a23": "薩當知，汝父如是名、母如是名，餘親里朋友",
    "T08n0228_019:0652a24": "各各如是名字，乃至七世大祖父母各如是",
    "T08n0228_019:0652a25": "名，汝於某方某處某國某城，某族所生，其",
    "T08n0228_019:0652a26": "姓某氏。』又復若性柔軟剛猛，性緩性急根利",
    "T08n0228_019:0652a27": "根鈍，惡魔即時一一能說。又作是言：『汝於先",
    "T08n0228_019:0652a28": "世亦曾修習頭陀功德，所謂受阿囉拏法，",
    "T08n0228_019:0652a29": "常行乞食著糞掃衣，飯食已後不復飲漿，常",
    "T08n0228_019:0652b01": "一坐食常隨敷座，但持三衣住尸陀林，坐於",
    "T08n0228_019:0652b02": "樹下坐於空地，常節量食常坐不臥，具修如",
    "T08n0228_019:0652b03": "是頭陀功德。又復少語喜足遠離憒閙，若語",
    "T08n0228_019:0652b04": "言時柔軟可愛，乃至不受塗足油等。汝於先",
    "T08n0228_019:0652b05": "世具修如是種種功德，今世亦有如是功德",
    "T08n0228_019:0652b06": "見法知法，汝已決定於先佛如來、應供、正等",
    "T08n0228_019:0652b07": "正覺所，得授阿耨多羅三藐三菩提記，安住",
    "T08n0228_019:0652b08": "不退轉地。何以故？汝已具有諸功德故。汝既",
    "T08n0228_019:0652b09": "具足如是功德相貌，是故應知於先佛所已",
    "T08n0228_019:0652b10": "得授記。』爾時，菩薩聞是語已即作是念：『我已",
    "T08n0228_019:0652b11": "從彼先佛如來、應供、正等正覺所，得授阿耨",
    "T08n0228_019:0652b12": "多羅三藐三菩提記已，是安住不退轉者。何",
    "T08n0228_019:0652b13": "以故？今此所說我有如是頭陀功德誠無異",
    "T08n0228_019:0652b14": "故。』是時惡魔知彼心所念已，又復別化種種",
    "T08n0228_019:0652b15": "異相，所謂苾芻、苾芻尼、優婆塞、優婆夷、婆羅",
    "T08n0228_019:0652b16": "門長者，乃至菩薩父母兄弟親里朋友，隨所",
    "T08n0228_019:0652b17": "化已，住菩薩前咸作是言：『汝從先佛如來、應",
    "T08n0228_019:0652b18": "供、正等正覺所，已得授阿耨多羅三藐三菩",
    "T08n0228_019:0652b19": "提記已，住不退轉地。何以故？汝已具足如是",
    "T08n0228_019:0652b20": "功德相貌故。』須菩提！彼菩薩聞諸化人如是",
    "T08n0228_019:0652b21": "語已，不能覺知是魔所化，即時起增上慢及",
    "T08n0228_019:0652b22": "諸慢心，由慢心故增長貢高，以貢高故輕易",
    "T08n0228_019:0652b23": "惡賤諸餘菩薩，自謂已從先佛得記，餘諸菩",
    "T08n0228_019:0652b24": "薩悉所未得從佛授記。由此因緣，遠離佛無",
    "T08n0228_019:0652b25": "上智、自然智、一切智、一切智智，乃至遠離阿",
    "T08n0228_019:0652b26": "耨多羅三藐三菩提。菩薩於此若不親近諸",
    "T08n0228_019:0652b27": "善知識，不得善法而為開導，為諸惡友共所",
    "T08n0228_019:0652b28": "護助，於自身心又復不具善巧方便，增上慢",
    "T08n0228_019:0652b29": "心轉復堅固。是菩薩於二地中隨墮一處，若",
    "T08n0228_019:0652c01": "聲聞地、若緣覺地。須菩提！我先所說不退轉",
    "T08n0228_019:0652c02": "菩薩摩訶薩真實相貌，而此菩薩不能成就、",
    "T08n0228_019:0652c03": "不能安住，不得般若波羅蜜多力所護助，由",
    "T08n0228_019:0652c04": "此因緣為魔所縛。須菩提！是故當知斯亦名",
    "T08n0228_019:0652c05": "為菩薩魔事。",
    "T08n0228_019:0652c06": "「復次，須菩提！有諸惡魔復以名字因緣壞亂",
    "T08n0228_019:0652c07": "諸菩薩摩訶薩。此復云何？所謂惡魔或時化",
    "T08n0228_019:0652c08": "現諸苾芻相，來菩薩所作如是言：『汝當得阿",
    "T08n0228_019:0652c09": "耨多羅三藐三菩提時，名字如是。』而彼苾芻",
    "T08n0228_019:0652c10": "所說名字，與其菩薩本所願樂得菩提時名",
    "T08n0228_019:0652c11": "字無異，是菩薩以無智故，又復不具善巧方",
    "T08n0228_019:0652c12": "便，聞此語已即作是念：『今此苾芻快哉所說，",
    "T08n0228_019:0652c13": "我得阿耨多羅三藐三菩提時名字，如我所",
    "T08n0228_019:0652c14": "願無異無別，我今無復起諸疑惑。』是時菩薩",
    "T08n0228_019:0652c15": "作是念已，隨魔所化苾芻語言而生信受。以",
    "T08n0228_019:0652c16": "是因緣為魔所著，魔所著故，起增上慢及諸",
    "T08n0228_019:0652c17": "慢心，由慢心故增長貢高，以貢高故輕易惡",
    "T08n0228_019:0652c18": "賤諸餘菩薩，自謂已從先佛得記，餘諸菩薩",
    "T08n0228_019:0652c19": "悉所未得從佛受記。由此因緣，遠離佛無上",
    "T08n0228_019:0652c20": "智、自然智、一切智、一切智智，乃至遠離阿耨",
    "T08n0228_019:0652c21": "多羅三藐三菩提。菩薩於此若不親近諸善",
    "T08n0228_019:0652c22": "知識，不得善法而為開導，為諸惡友共所護",
    "T08n0228_019:0652c23": "助，於自身心又復不具善巧方便，增上慢心",
    "T08n0228_019:0652c24": "轉復堅固。是菩薩於二地中隨墮一處，若聲",
    "T08n0228_019:0652c25": "聞地、若緣覺地。須菩提！我先所說不退轉菩",
    "T08n0228_019:0652c26": "薩摩訶薩真實相貌，而此菩薩不能成就、不",
    "T08n0228_019:0652c27": "能安住，不得般若波羅蜜多力所護助，由此",
    "T08n0228_019:0652c28": "因緣為魔所縛。須菩提！是菩薩應當悔捨如",
    "T08n0228_019:0652c29": "先所起種種慢心，菩薩設能悔是心已，亦復",
    "T08n0228_019:0653a01": "久久墮生死中，若復後時得善知識而為開",
    "T08n0228_019:0653a02": "導，還因般若波羅蜜多故，漸能趣向阿耨多",
    "T08n0228_019:0653a03": "羅三藐三菩提。何以故？菩薩起諸慢心罪極",
    "T08n0228_019:0653a04": "重故。譬如苾芻犯四根本最極重罪，若一若",
    "T08n0228_019:0653a05": "二，即非沙門、非釋種子。菩薩以名字因緣起",
    "T08n0228_019:0653a06": "諸慢心，其所獲罪亦復如是。須菩提！且置是",
    "T08n0228_019:0653a07": "四根本罪，當知所有五無間罪最極深重，若",
    "T08n0228_019:0653a08": "菩薩以名字因緣起諸慢心者，其所獲罪過",
    "T08n0228_019:0653a09": "復深重，而此菩薩是即名為大無方便，不能",
    "T08n0228_019:0653a10": "如應覺了魔事。須菩提！是故當知彼諸惡魔，",
    "T08n0228_019:0653a11": "能以如是微細因緣，作彼魔業壞亂諸菩薩",
    "T08n0228_019:0653a12": "摩訶薩，菩薩於此應當覺知，覺已遠離。",
    "T08n0228_019:0653a13": "「復次，須菩提！若菩薩摩訶薩厭彼憒閙樂欲",
    "T08n0228_019:0653a14": "遠離時，諸惡魔即化異相，來菩薩所作如是",
    "T08n0228_019:0653a15": "言：『若遠離者，應當往彼山巖樹下空寂曠野，",
    "T08n0228_019:0653a16": "如是修習是真遠離，此遠離行佛所稱讚。』須",
    "T08n0228_019:0653a17": "菩提！我不說諸菩薩摩訶薩住山巖樹下空",
    "T08n0228_019:0653a18": "寂曠野，是真遠離。」須菩提白佛言：「世尊！若菩",
    "T08n0228_019:0653a19": "薩摩訶薩住山巖樹下空寂曠野不名遠離",
    "T08n0228_019:0653a20": "者，復有何相說名菩薩摩訶薩是真遠離？」佛",
    "T08n0228_019:0653a21": "告須菩提言：「若菩薩摩訶薩行般若波羅蜜",
    "T08n0228_019:0653a22": "多有善巧方便，為一切眾生行大慈大悲行，",
    "T08n0228_019:0653a23": "遠離聲聞、緣覺之心，雖近聚落亦名遠離，或",
    "T08n0228_019:0653a24": "在山巖樹下空寂曠野亦名遠離。須菩提！諸",
    "T08n0228_019:0653a25": "菩薩摩訶薩若能遠離聲聞、緣覺心者是真遠",
    "T08n0228_019:0653a26": "離，如是遠離我所聽許。菩薩應當於晝夜中",
    "T08n0228_019:0653a27": "常修如是真遠離行。須菩提！若如惡魔所讚，",
    "T08n0228_019:0653a28": "菩薩但住山巖樹下空寂曠野為遠離者，而",
    "T08n0228_019:0653a29": "彼菩薩雖如是遠離，不能遠離聲聞、緣覺之",
    "T08n0228_019:0653b01": "心，非真遠離。雖修般若波羅蜜多，不能圓滿",
    "T08n0228_019:0653b02": "一切智智。當知是為雜亂行者，身語心業不",
    "T08n0228_019:0653b03": "得清淨，無慧方便，無大悲行。由自三業不清",
    "T08n0228_019:0653b04": "淨故，而返於彼近聚落住者生輕慢心。須菩",
    "T08n0228_019:0653b05": "提！彼菩薩雖近聚落，非雜亂行。何以故？以能",
    "T08n0228_019:0653b06": "遠離聲聞、緣覺心故。身語心業皆悉清淨，有",
    "T08n0228_019:0653b07": "慧方便具大悲行，雖近聚落是真遠離。若於",
    "T08n0228_019:0653b08": "如是修真遠離行者返生輕慢，當知是菩薩",
    "T08n0228_019:0653b09": "雖得禪定、解脫、神通、智慧、三昧等法，而亦不",
    "T08n0228_019:0653b10": "具善巧方便。須菩提！菩薩雖在百由旬外曠",
    "T08n0228_019:0653b11": "野空寂等處，縱經一歲百歲乃至百千俱胝",
    "T08n0228_019:0653b12": "那庾多歲，設過是歲修遠離行終無利益。如",
    "T08n0228_019:0653b13": "我所說真遠離行彼不能知，不能深固安住",
    "T08n0228_019:0653b14": "阿耨多羅三藐三菩提心，無善巧方便，但以",
    "T08n0228_019:0653b15": "寂靜為真遠離。若求佛道者貪著依止，如是",
    "T08n0228_019:0653b16": "遠離我不聽許，亦不能令我心生喜。何以故？",
    "T08n0228_019:0653b17": "如我所說遠離行中，即不見有如是遠離行人",
    "T08n0228_019:0653b18": "名真遠離。「又，須菩提！有諸惡魔見彼住空寂",
    "T08n0228_019:0653b19": "處修遠離行者，即到其所於虛空中作如是",
    "T08n0228_019:0653b20": "言：『善哉，善哉！善男子！汝所修者真遠離行，如",
    "T08n0228_019:0653b21": "來稱讚汝修是行故，令汝速得阿耨多羅三藐",
    "T08n0228_019:0653b22": "三菩提。』是菩薩聞空中聲所稱讚已，從彼空",
    "T08n0228_019:0653b23": "寂曠野等處來至聚落，見餘菩薩柔和善順",
    "T08n0228_019:0653b24": "修持梵行，遠離聲聞緣覺之心三業清淨者，",
    "T08n0228_019:0653b25": "即起輕慢作如是言：『汝等是為憒閙行者，汝",
    "T08n0228_019:0653b26": "所修行非遠離行。』須菩提！彼住空寂菩薩以",
    "T08n0228_019:0653b27": "真遠離行為憒閙行，以憒閙行為真遠離行，",
    "T08n0228_019:0653b28": "以其過惡故，所應恭敬者而返輕慢，不應恭",
    "T08n0228_019:0653b29": "敬者而返恭敬。何以故？彼作是念：『我住空寂",
    "T08n0228_019:0653c01": "曠野等處，有諸非人念我故來、助我故來。汝",
    "T08n0228_019:0653c02": "近聚落住者，何有非人來助念汝？』作是念已，",
    "T08n0228_019:0653c03": "於餘菩薩起輕慢心。須菩提！當知此人是為",
    "T08n0228_019:0653c04": "菩薩中旃陀羅、菩薩中過惡者、菩薩中污行",
    "T08n0228_019:0653c05": "者，是為形像菩薩，亦名賊住沙門，亦名沙門",
    "T08n0228_019:0653c06": "形賊，亦名不淨法者，亦名非禮法者。以是相",
    "T08n0228_019:0653c07": "故，當知是為初發心者，是故一切世間諸天、",
    "T08n0228_019:0653c08": "人等所不恭敬。何以故？我說彼人是增上慢",
    "T08n0228_019:0653c09": "者。須菩提！菩薩摩訶薩於如是人不應親近。",
    "T08n0228_019:0653c10": "「又，須菩提！若諸菩薩摩訶薩不捨一切眾生、",
    "T08n0228_019:0653c11": "愛樂一切智、深發阿耨多羅三藐三菩提心，",
    "T08n0228_019:0653c12": "為欲成就阿耨多羅三藐三菩提利益安樂",
    "T08n0228_019:0653c13": "一切眾生者，不應親近如是等人。須菩提！求",
    "T08n0228_019:0653c14": "菩提者於諸魔事常應覺知，覺已遠離。於一",
    "T08n0228_019:0653c15": "切時常生厭離怖三界心，但為利樂一切眾",
    "T08n0228_019:0653c16": "生，引示眾生所有正道，令諸眾生圓滿正果",
    "T08n0228_019:0653c17": "住法實性。又復於諸眾生起大慈心、大悲心、",
    "T08n0228_019:0653c18": "大喜心、大捨心，菩薩常作是願：『願我當於一",
    "T08n0228_019:0653c19": "切時一切處遠離如是一切魔事，設或暫起",
    "T08n0228_019:0653c20": "速令除滅。』須菩提！若菩薩摩訶薩能如是學",
    "T08n0228_019:0653c21": "者，是菩薩摩訶薩神通智力。須菩提！當知如",
    "T08n0228_019:0653c22": "是等皆說菩薩摩訶薩覺知魔事真遠離相。」",
    "T08n0228_019:0653c23": "善知識品第二十二之一",
    "T08n0228_019:0653c24": "爾時，世尊告尊者須菩提言：「若菩薩摩訶薩",
    "T08n0228_019:0653c25": "深心欲得阿耨多羅三藐三菩提者，應當親近",
    "T08n0228_019:0653c26": "恭敬諸善知識。」須菩提白佛言：「世尊！有諸菩",
    "T08n0228_019:0653c27": "薩摩訶薩，深心欲得阿耨多羅三藐三菩提，",
    "T08n0228_019:0653c28": "若能愛樂善知識者，云何是菩薩摩訶薩善",
    "T08n0228_019:0653c29": "知識耶？」佛言：「須菩提！當知諸佛如來是菩薩",
    "T08n0228_019:0654a01": "善知識。何以故？諸佛能說菩薩行法及諸波",
    "T08n0228_019:0654a02": "羅蜜多，教示菩薩入般若波羅蜜多，是故諸",
    "T08n0228_019:0654a03": "佛如來為菩薩善知識。「又，須菩提！般若波羅",
    "T08n0228_019:0654a04": "蜜多是菩薩善知識。何以故？般若波羅蜜多",
    "T08n0228_019:0654a05": "是諸波羅蜜多畢竟處，以般若波羅蜜多為",
    "T08n0228_019:0654a06": "菩薩善知識故，即六波羅蜜多皆為菩薩善",
    "T08n0228_019:0654a07": "知識。又復，六波羅蜜多是菩薩大師，六波",
    "T08n0228_019:0654a08": "羅蜜多為所行正道，六波羅蜜多為世間光",
    "T08n0228_019:0654a09": "明，六波羅蜜多為大法炬，六波羅蜜多為大",
    "T08n0228_019:0654a10": "法光明，六波羅蜜多為真救護，六波羅蜜多",
    "T08n0228_019:0654a11": "為所歸趣，六波羅蜜多為所住舍，六波羅蜜",
    "T08n0228_019:0654a12": "多為究竟道，六波羅蜜多為大洲渚，六波羅",
    "T08n0228_019:0654a13": "蜜多為父為母，乃至阿耨多羅三藐三菩提",
    "T08n0228_019:0654a14": "皆因六波羅蜜多故而能成就。「又，須菩提！所",
    "T08n0228_019:0654a15": "有過去諸佛如來、應供、正等正覺，已得阿耨",
    "T08n0228_019:0654a16": "多羅三藐三菩提，已入涅盤者，是諸如來皆",
    "T08n0228_019:0654a17": "從六波羅蜜多生。所有未來諸佛如來、應供、",
    "T08n0228_019:0654a18": "正等正覺，當得阿耨多羅三藐三菩提者，是",
    "T08n0228_019:0654a19": "諸如來亦從六波羅蜜多生。于今現在十方",
    "T08n0228_019:0654a20": "無量阿僧祇世界，教化眾生諸佛如來、應供、",
    "T08n0228_019:0654a21": "正等正覺，今得阿耨多羅三藐三菩提者，是",
    "T08n0228_019:0654a22": "諸如來亦從六波羅蜜多生。又，三世諸佛一",
    "T08n0228_019:0654a23": "切智亦從六波羅蜜多生。何以故？諸佛本行",
    "T08n0228_019:0654a24": "菩薩道時，皆修習是六波羅蜜多、三十七菩",
    "T08n0228_019:0654a25": "提分法、四無量行、四攝法，乃至一切佛法故，",
    "T08n0228_019:0654a26": "得阿耨多羅三藐三菩提，是諸佛法皆從六",
    "T08n0228_019:0654a27": "波羅蜜多生。又，佛智自然智、不可思議智、不",
    "T08n0228_019:0654a28": "可稱量智、無等智、無等等智，亦復從是六波",
    "T08n0228_019:0654a29": "羅蜜多生。須菩提！是故六波羅蜜多為菩薩",
    "T08n0228_019:0654b01": "善知識，六波羅蜜多為菩薩大師，為所行正",
    "T08n0228_019:0654b02": "道，為世間光明，為大法炬，為大法光明，為真",
    "T08n0228_019:0654b03": "救護，為所歸趣，為所住舍，為究竟道，為大",
    "T08n0228_019:0654b04": "洲渚，為父為母，乃至出生阿耨多羅三藐三",
    "T08n0228_019:0654b05": "菩提。「又，須菩提！若菩薩摩訶薩為欲利益安",
    "T08n0228_019:0654b06": "樂一切眾生者，應學是六波羅蜜多。若欲學",
    "T08n0228_019:0654b07": "是諸波羅蜜多者，應當於此般若波羅蜜多",
    "T08n0228_019:0654b08": "如理修學、解了其義、如實思惟、如實觀察。何",
    "T08n0228_019:0654b09": "以故？般若波羅蜜多與五波羅蜜多而為先",
    "T08n0228_019:0654b10": "導，開示顯了故。又，五波羅蜜多若離般若波",
    "T08n0228_019:0654b11": "羅蜜多，即不得波羅蜜多名。是故，須菩提！菩",
    "T08n0228_019:0654b12": "薩摩訶薩若欲不起他信、不隨他語者，應當",
    "T08n0228_019:0654b13": "修學是般若波羅蜜多。」須菩提白佛言：「世尊！",
    "T08n0228_019:0654b14": "何等相是般若波羅蜜多？」佛言：「須菩提！無著",
    "T08n0228_019:0654b15": "相是般若波羅蜜多。」須菩提言：「頗有因緣如",
    "T08n0228_019:0654b16": "般若波羅蜜多無著相，一切法亦無著相耶？」",
    "T08n0228_019:0654b17": "佛言：「須菩提！有因緣如般若波羅蜜多無著",
    "T08n0228_019:0654b18": "相，一切法亦無著相。何以故？須菩提！一切法",
    "T08n0228_019:0654b19": "空故、離故。是故，須菩提！如一切法無著相空",
    "T08n0228_019:0654b20": "故、離故，般若波羅蜜多無著相亦空亦離。」",
    "T08n0228_019:0654b21": "須菩提白佛言：「世尊！若一切法空故、離故",
    "T08n0228_019:0654b22": "者，云何佛說一切眾生有染有淨？世尊！空法",
    "T08n0228_019:0654b23": "中無染無淨，離法中無染無淨。世尊！即此空",
    "T08n0228_019:0654b24": "法、離法不可得阿耨多羅三藐三菩提，異此",
    "T08n0228_019:0654b25": "空法、離法亦無法可得阿耨多羅三藐三菩",
    "T08n0228_019:0654b26": "提。世尊！我今不能解如是義，願佛世尊為我",
    "T08n0228_019:0654b27": "宣說。」",
    "T08n0228_019:0654b28": "佛言：「須菩提！於汝意云何，一切眾生於長夜",
    "T08n0228_019:0654b29": "中著我我所不？」須菩提言：「如是，世尊！眾生長",
    "T08n0228_019:0654c01": "夜著我我所。」佛言：「須菩提！於汝意云何，我我",
    "T08n0228_019:0654c02": "所空不？」須菩提言：「如是，世尊！我我所空。」佛",
    "T08n0228_019:0654c03": "言：「須菩提！於汝意云何，眾生著我我所故，輪",
    "T08n0228_019:0654c04": "轉生死不？」須菩提言：「如是，世尊！眾生著我",
    "T08n0228_019:0654c05": "我所故，輪轉生死。」佛言：「須菩提！當知諸染法",
    "T08n0228_019:0654c06": "者，但隨眾生所受所著故說名為染；若諸眾",
    "T08n0228_019:0654c07": "生不受不著，即無染可得亦無受染者，是故",
    "T08n0228_019:0654c08": "無我我所，以無我我所故，說名為淨。若諸眾",
    "T08n0228_019:0654c09": "生不受不著，亦無淨可得，亦無受淨者。須菩",
    "T08n0228_019:0654c10": "提！以是義故，於一切法空中、一切法離中，說",
    "T08n0228_019:0654c11": "名為染、說名為淨。須菩提！諸菩薩摩訶薩行",
    "T08n0228_019:0654c12": "般若波羅蜜多者，應如是行。」須菩提白佛言：",
    "T08n0228_019:0654c13": "「希有，世尊！善說斯義，於一切法空中、一切法",
    "T08n0228_019:0654c14": "離中，說染說淨不受不著。菩薩摩訶薩行般",
    "T08n0228_019:0654c15": "若波羅蜜多者，應如是行。世尊！若菩薩摩訶",
    "T08n0228_019:0654c16": "薩如是行者，是為不行色，不行受、想、行、識。若",
    "T08n0228_019:0654c17": "菩薩摩訶薩如是行者，普令一切世間天、人、",
    "T08n0228_019:0654c18": "阿修羅等所共敬伏，不為彼等而能動亂。又，",
    "T08n0228_019:0654c19": "菩薩摩訶薩若如是行者，不雜聲聞、緣覺行，",
    "T08n0228_019:0654c20": "不住聲聞、緣覺地。何以故？如是行者是無所",
    "T08n0228_019:0654c21": "行而行、無所住而住，能入佛性，入如來性、自",
    "T08n0228_019:0654c22": "然智性、一切智性。世尊！如是行者最上無勝，",
    "T08n0228_019:0654c23": "與般若波羅蜜多勝行相應。是故諸菩薩摩",
    "T08n0228_019:0654c24": "訶薩於晝夜中如是勤行，即能近阿耨多羅",
    "T08n0228_019:0654c25": "三藐三菩提，乃至速能成就阿耨多羅三藐",
    "T08n0228_019:0654c26": "三菩提。」"
}