{
    "T36n1739_027:0904b25": "新華嚴經論卷第二十七",
    "T36n1739_027:0904b27": "長者李通玄撰",
    "T36n1739_027:0904b28": "第八不動地",
    "T36n1739_027:0904b29": "[0904b29] 將釋此地。五門如前。[0904b29] 一釋地名目者。此地何",
    "T36n1739_027:0904c01": "故名不動地。明此位菩薩於處世間智。不須",
    "T36n1739_027:0904c02": "功用。用神思量。不思不為而智隨萬有。通化",
    "T36n1739_027:0904c03": "無方。名為不動地。",
    "T36n1739_027:0904c04": "[0904c04] 二明此地行門者。此地行願波羅蜜。為此地",
    "T36n1739_027:0904c05": "智增以智體本淨以願興行轉更自在。若不",
    "T36n1739_027:0904c06": "以願起智。恐同二乘。以願防之不令滯淨。至",
    "T36n1739_027:0904c07": "此地已法合得諸佛三加七種勸。令念本願",
    "T36n1739_027:0904c08": "起生智用。任運能起廣大慈悲。便能成無作",
    "T36n1739_027:0904c09": "智悲任用圓滿。前第七地成入世間中有行",
    "T36n1739_027:0904c10": "有開發。此地成有行有開發中無行無開發。",
    "T36n1739_027:0904c11": "任智用滿大悲故。仍於後善慧未自在故。又",
    "T36n1739_027:0904c12": "以任運智慧增明非待作意故。",
    "T36n1739_027:0904c13": "[0904c13] 三明善財表法者。善財於此行中所見善知",
    "T36n1739_027:0904c14": "識在此道場中者。明八地稱理入真智稱無",
    "T36n1739_027:0904c15": "作契會中義故。云在此道場中明智契中道",
    "T36n1739_027:0904c16": "名之為中。理無彼此我人自他名之為道場。",
    "T36n1739_027:0904c17": "此善知識號大願精進力救護一切眾生者。",
    "T36n1739_027:0904c18": "明此位中方能赴其本願救生無眼為表。第",
    "T36n1739_027:0904c19": "七地隨悲行智者。難成故。此位隨智行悲濟",
    "T36n1739_027:0904c20": "物廣大易成故。為智體遍周十方對現隨眾",
    "T36n1739_027:0904c21": "生廣狹故。如響應無心而與一切眾音合故。",
    "T36n1739_027:0904c22": "其智無思等虛空界法界一切眾生所樂心",
    "T36n1739_027:0904c23": "合。而以利之。而無成所。而無作者。是故以夜",
    "T36n1739_027:0904c24": "天號大願精進力救護一切眾生。坐普現一",
    "T36n1739_027:0904c25": "切宮殿摩尼王藏師子之座者。明大慈悲普",
    "T36n1739_027:0904c26": "覆一切眾生為宮。以智對現利生為殿。智無",
    "T36n1739_027:0904c27": "染淨為摩尼。隨居染淨而無功廣救眾生名",
    "T36n1739_027:0904c28": "為王故。普現法界國土摩尼寶網彌覆其上",
    "T36n1739_027:0904c29": "者。表智境普含隨根設教名之為網。以智無",
    "T36n1739_027:0905a01": "體能現眾法而無作者名曰摩尼。此明約智",
    "T36n1739_027:0905a02": "用利生所報依果觀因知果舉果勸因故。乃",
    "T36n1739_027:0905a03": "至廣如經說。明此八地教門是所修行之法。",
    "T36n1739_027:0905a04": "夜天名大願精進力。是行之人。[0905a04] 四明此地於",
    "T36n1739_027:0905a05": "三界中得何界解脫者。明得智用利物遍周",
    "T36n1739_027:0905a06": "恒無功而解脫。明從初地已來至於七地有",
    "T36n1739_027:0905a07": "為無為皆有修學。此八地二行已終。如菩薩",
    "T36n1739_027:0905a08": "行中。此地功畢。諸佛十力十八不共自在十",
    "T36n1739_027:0905a09": "地方終。",
    "T36n1739_027:0905a10": "[0905a10] 五隨文釋義者。二義如前。一長科經意者。於",
    "T36n1739_027:0905a11": "此八地約分十一段長科。一是時天王及眾",
    "T36n1739_027:0905a12": "已下至一心瞻仰欲聽法有二十二行頌。明",
    "T36n1739_027:0905a13": "諸天聞法興供歎佛神德分。二時解脫月已",
    "T36n1739_027:0905a14": "下兩行頌。明請說八地分。三爾時已下一段",
    "T36n1739_027:0905a15": "長行有十行經。明修第八地向入無生忍分。",
    "T36n1739_027:0905a16": "四佛子菩薩成就此忍已下。有十七行經。明",
    "T36n1739_027:0905a17": "此位菩薩入無功用分。五佛子此地菩薩已",
    "T36n1739_027:0905a18": "下一段。有四十行半經。明此位入無功用已",
    "T36n1739_027:0905a19": "諸佛以七種勸發加持分。六佛子已下一段。",
    "T36n1739_027:0905a20": "有五十九行經。明此位菩薩以自智德善知",
    "T36n1739_027:0905a21": "眾法差別成壞同事攝生廣大自在分。七佛",
    "T36n1739_027:0905a22": "子已下。有十行經。明此位菩薩於身命財十",
    "T36n1739_027:0905a23": "自在無過失分。八佛子已下一段。有六行半",
    "T36n1739_027:0905a24": "經。明不動地隨德用具十種名分。九佛子菩",
    "T36n1739_027:0905a25": "薩已下一段。有十行半經。明此位菩薩入佛",
    "T36n1739_027:0905a26": "境界得佛護念梵釋四王力士隨侍普伏魔道",
    "T36n1739_027:0905a27": "住不動地分。十佛子已下一段。有三十二行",
    "T36n1739_027:0905a28": "半經。明此位菩薩知見廣多及受職分。十一",
    "T36n1739_027:0905a29": "七地修治方便慧已下。至經於億劫不能盡。",
    "T36n1739_027:0905b01": "有四十四行頌。重頌前法。如文自具。",
    "T36n1739_027:0905b02": "[0905b02] 二隨文釋義者。第一如初一段長行十行經",
    "T36n1739_027:0905b03": "云。入一切法如虛空性是名得無生忍者。明",
    "T36n1739_027:0905b04": "初地已來至七地是順無生忍八地方名得無",
    "T36n1739_027:0905b05": "生忍。八地已前有為無為皆有覺觀修學。至",
    "T36n1739_027:0905b06": "此八為二行方終。自餘文義如文自明。",
    "T36n1739_027:0905b07": "[0905b07] 第二段長行者有十七行經。分為四段。一佛",
    "T36n1739_027:0905b08": "子菩薩成就此忍已下至皆悉止息有五行半",
    "T36n1739_027:0905b09": "經。明入第八不動地離一切想寂滅現前二",
    "T36n1739_027:0905b10": "乘滅定所不及分。二菩薩摩訶薩已下至二",
    "T36n1739_027:0905b11": "行相行悉不現前可有八行經。明自初地已",
    "T36n1739_027:0905b12": "來方便功終無功二行不現前分。三佛子已",
    "T36n1739_027:0905b13": "下至皆不現前可有兩行經。明舉生梵世欲",
    "T36n1739_027:0905b14": "界煩惱不現前喻分。四此菩薩摩訶薩已下",
    "T36n1739_027:0905b15": "一行半經。明菩薩心佛心菩提心涅槃心尚",
    "T36n1739_027:0905b16": "不現前分。經云一切聲聞辟支佛所不能及",
    "T36n1739_027:0905b17": "者。為二乘是厭有證無。不同有無二行滿。任",
    "T36n1739_027:0905b18": "無作功。離諸諠諍寂滅現前。有無二行功以",
    "T36n1739_027:0905b19": "滿故。無有諍故。五地拔世悉達。六地三空智",
    "T36n1739_027:0905b20": "慧終。七地大悲諸行滿。八地任運無功智自",
    "T36n1739_027:0905b21": "在大化利生故。無作者故。經云譬如比丘具",
    "T36n1739_027:0905b22": "足神通得心自在者。約小況大。如比丘得出",
    "T36n1739_027:0905b23": "三界定無三界心。但隨淨定力以出三界。妙",
    "T36n1739_027:0905b24": "淨意化現神通。其通有六一身通。二天耳通。",
    "T36n1739_027:0905b25": "三天眼通。四宿命通。五他心通。六漏盡通。如",
    "T36n1739_027:0905b26": "是二乘六通與淨土菩薩名數相似。但通用",
    "T36n1739_027:0905b27": "廣狹不同。二乘神通變化不得遍他方佛土。",
    "T36n1739_027:0905b28": "菩薩神通得往他方淨土。一乘菩薩神通。十",
    "T36n1739_027:0905b29": "方佛剎眾生剎。總納於毛孔。三乘以漏盡通",
    "T36n1739_027:0905c01": "為證。一乘菩薩離諸欲不以漏盡通為證。三",
    "T36n1739_027:0905c02": "乘六通皆有限量。一乘十通無限。如下十通",
    "T36n1739_027:0905c03": "品自明。如淨名經云。雖行六通而不盡漏。以",
    "T36n1739_027:0905c04": "智自在不同小果。三乘神通皆有往來。如三",
    "T36n1739_027:0905c05": "乘經云。我欲還歸本土等。是一乘菩薩所有",
    "T36n1739_027:0905c06": "神通依理智印。自遍周等虛空界。應物布施",
    "T36n1739_027:0905c07": "為無有去來中邊之性。所以一乘菩薩不證",
    "T36n1739_027:0905c08": "漏盡通者。以為明處智境界不見漏性及以",
    "T36n1739_027:0905c09": "無漏有取有捨萬法性自法界故。以智自在",
    "T36n1739_027:0905c10": "故。攝生行遍故。不同三乘有忻厭取捨故。是",
    "T36n1739_027:0905c11": "故今此以小況大。喻如下以夢況法。喻者明",
    "T36n1739_027:0905c12": "初地至七地有學有修。如夢所作未寤。八地",
    "T36n1739_027:0905c13": "如夢已覺故萬事總無。任用從智。以智自在。",
    "T36n1739_027:0905c14": "號智為王。自餘如文自明。",
    "T36n1739_027:0905c15": "[0905c15] 第三佛子已下一段有四十行半經。約分為",
    "T36n1739_027:0905c16": "十二段。一佛子此菩薩本願力故已下至於",
    "T36n1739_027:0905c17": "此忍門是十方諸佛現如勸修諸如來十八不",
    "T36n1739_027:0905c18": "共法分。二又善男子已下至汝當愍念如是",
    "T36n1739_027:0905c19": "眾生是諸佛勸歎得無生忍念度煩惱惡覺眾",
    "T36n1739_027:0905c20": "生分。三又善男子汝當憶念已下至智慧之",
    "T36n1739_027:0905c21": "門有兩行經。諸佛勸念本所誓願普大饒益",
    "T36n1739_027:0905c22": "一切眾生分。四又善男子已下至一切二乘",
    "T36n1739_027:0905c23": "亦能得無分別法有兩行半經。明諸佛勸住",
    "T36n1739_027:0905c24": "法性分。五又善男子汝觀我等身相已下至",
    "T36n1739_027:0905c25": "宜應成就此事有兩行半經。是諸佛加勸令",
    "T36n1739_027:0905c26": "修福德智慧說法音聲分。六又善男子已下",
    "T36n1739_027:0905c27": "至汝應修行成就此法有三行半經。明諸佛",
    "T36n1739_027:0905c28": "勸修無量法明分。七又善男子已下至通達",
    "T36n1739_027:0905c29": "其事有一行半經。明諸佛勸修種種差別如",
    "T36n1739_027:0906a01": "實通達其事分。如上二十行半經。總有三加",
    "T36n1739_027:0906a02": "七勸。三加者。一諸佛現身。二與智。三讚言善",
    "T36n1739_027:0906a03": "哉善哉及與摩頂七勸者。如上科文作七段",
    "T36n1739_027:0906a04": "是也。八佛世尊與此菩薩無量起智門總有",
    "T36n1739_027:0906a05": "可兩行經。明諸佛以七勸三加令起差別業",
    "T36n1739_027:0906a06": "分。九佛子已下至優婆尼沙陀分亦不及一",
    "T36n1739_027:0906a07": "可有七行經。明以得起智門起前初發心不",
    "T36n1739_027:0906a08": "可比對分。十何以故已下至以不動法故可",
    "T36n1739_027:0906a09": "五行經。明得無量身語意業分。十一佛子已",
    "T36n1739_027:0906a10": "下至設經百歲亦不能及有三行經。明舉喻",
    "T36n1739_027:0906a11": "況乘船至海速疾超過百歲分。十二佛子已",
    "T36n1739_027:0906a12": "下至不能及有四行經。明乘船至此無功行",
    "T36n1739_027:0906a13": "海分。如是勸加從十住十行十迴向十地。一",
    "T36n1739_027:0906a14": "一位初首皆諸佛勸歎加持說法者。令說法",
    "T36n1739_027:0906a15": "故。至此八地三加七勸明自修行者。自行無",
    "T36n1739_027:0906a16": "功所得及故。於此地中法爾智現。諸佛加持",
    "T36n1739_027:0906a17": "法相應故。堪領受一切諸佛廣大法故。如世",
    "T36n1739_027:0906a18": "帝王德備即鳳祥麟應。是德所感也。明此八",
    "T36n1739_027:0906a19": "地無功智現即十方諸佛咸應是法爾合然",
    "T36n1739_027:0906a20": "故。經云善男子此忍第一順諸佛法者。明",
    "T36n1739_027:0906a21": "此地得。無生忍非如第六七地已前順忍故。",
    "T36n1739_027:0906a22": "此忍第一順諸佛法者。明此無生忍是諸佛",
    "T36n1739_027:0906a23": "本體智性故。善男子我等所有十力無畏者。",
    "T36n1739_027:0906a24": "即處非處力等及四無畏是。十八不共諸佛",
    "T36n1739_027:0906a25": "之法汝今未得者。明勸昇進如來自在不令",
    "T36n1739_027:0906a26": "住在無功用中。十八不共法者。一無有誤失。",
    "T36n1739_027:0906a27": "二無卒暴音。三無忘失念。四無不定心。五無",
    "T36n1739_027:0906a28": "種種想。六無不擇捨。志欲七無退精進。八無",
    "T36n1739_027:0906a29": "退念。九無退定。十無退慧。十一無退解。十二",
    "T36n1739_027:0906b01": "無退一切業。十三隨智而轉智為前導。十四",
    "T36n1739_027:0906b02": "一切諸語業智為前導隨智而轉。十五一切",
    "T36n1739_027:0906b03": "意業智為前導隨智而轉。十六知過去世無",
    "T36n1739_027:0906b04": "著。十七知未來世無著。十八知現在世無著",
    "T36n1739_027:0906b05": "四無畏者。一一切智無畏。二漏盡無畏。三說",
    "T36n1739_027:0906b06": "障道無畏。四說盡苦道無畏。十力如先已明。",
    "T36n1739_027:0906b07": "如汝雖得是寂滅解脫已下。勸令念未得眾。",
    "T36n1739_027:0906b08": "生令念本願。普大饒益已下。通有三加七勸。",
    "T36n1739_027:0906b09": "如文自明。以此七勸令起無量差別智業。如",
    "T36n1739_027:0906b10": "歌羅分者。此云&#x7AEA;析。人身上一毛為百分中",
    "T36n1739_027:0906b11": "一分。或曰為十六分之一分。以西域十六分",
    "T36n1739_027:0906b12": "為一升。所謂此地起智昇進。不可以前地法",
    "T36n1739_027:0906b13": "能比對少分故。優波尼沙陀分者。優波此云",
    "T36n1739_027:0906b14": "近也。沙陀云對。明此地起智利物之廣大。前",
    "T36n1739_027:0906b15": "地設經百千億不可數劫所作利益。亦不比",
    "T36n1739_027:0906b16": "並此之少許微毫之益故。為明前地以益劣",
    "T36n1739_027:0906b17": "故。以此地起無限化身之益故。餘如文自具。",
    "T36n1739_027:0906b18": "已上一段以明三加七勸安立法則。十住十",
    "T36n1739_027:0906b19": "行十迴向十地等第八位中大勢共同。總明",
    "T36n1739_027:0906b20": "十住初心一念入道生如來智慧家時一切法",
    "T36n1739_027:0906b21": "總具。然法須安立次第昇進。不滯諸行故。",
    "T36n1739_027:0906b22": "令諸始發心者知軌度故。從初發心興大願",
    "T36n1739_027:0906b23": "故。令大悲智而與法身齊昇進故。設教前&#x5374;",
    "T36n1739_027:0906b24": "學者。一時智有迷悟淺深自路。以智境界非",
    "T36n1739_027:0906b25": "有前後。",
    "T36n1739_027:0906b26": "[0906b26] 第四段有五十九行經。約分為八段。一佛子",
    "T36n1739_027:0906b27": "菩薩住此第八地已下至皆如實知有四行",
    "T36n1739_027:0906b28": "經。明以善巧智觀世間成壞由何業因分。二",
    "T36n1739_027:0906b29": "又知地界小相大相已下至差別相有兩行",
    "T36n1739_027:0906c01": "經。明地水火風大小差別相分。三知微塵細",
    "T36n1739_027:0906c02": "相已下至知微塵差別智有七行經。明知微",
    "T36n1739_027:0906c03": "塵差別相。四又知欲界色界成壞已下至觀",
    "T36n1739_027:0906c04": "三界差別智有兩行半經。明知三界成壞相",
    "T36n1739_027:0906c05": "分。五佛子此菩薩復起智明已下至悉現其",
    "T36n1739_027:0906c06": "身有七行半經。明觀眾生身差別隨應現身",
    "T36n1739_027:0906c07": "分。六佛子已下至而為現身有十二行經。明",
    "T36n1739_027:0906c08": "現身同事分。七佛子已下至於此身現如是",
    "T36n1739_027:0906c09": "形有十行半經。明此位菩薩住於無心相中",
    "T36n1739_027:0906c10": "現身同別自在分。八此菩薩知眾生集已下",
    "T36n1739_027:0906c11": "至顯現色身相有十二行半經。明業報身及",
    "T36n1739_027:0906c12": "相差別分。隨文釋義者如觀一切智者。是根",
    "T36n1739_027:0906c13": "本智。所行境者。差別智也。從根本智所分別",
    "T36n1739_027:0906c14": "故。觀世間成相者。如世界初成及四時人天",
    "T36n1739_027:0906c15": "地獄畜生餓鬼等成相及以壞相。皆由業成。",
    "T36n1739_027:0906c16": "皆由業壞。皆同類相應非常總爾。於不遷不",
    "T36n1739_027:0906c17": "變無時之中。見長壽。見短壽。延促萬類不同。",
    "T36n1739_027:0906c18": "自成他壞。或復同時皆隨業然。非真有故。如",
    "T36n1739_027:0906c19": "是成壞劫住延促時分增減。此八地菩薩悉",
    "T36n1739_027:0906c20": "知。地界小相大相者。明知小相一塵是也。大",
    "T36n1739_027:0906c21": "相一塵無體即廣狹悉等。又如一毛孔中安",
    "T36n1739_027:0906c22": "立廣大世界及小世界淨穢差別咸住其中。",
    "T36n1739_027:0906c23": "微細無限。重重無礙。如因陀羅網。十方互參。",
    "T36n1739_027:0906c24": "如是悉見如水火風界大小之相者。且如此",
    "T36n1739_027:0906c25": "世界。約俱舍論云。安立器世界。風輪最居下。",
    "T36n1739_027:0906c26": "其量廣無數。厚十六億由旬次上水輪。深厚",
    "T36n1739_027:0906c27": "十一億二萬三千四百半由旬。下八由旬水",
    "T36n1739_027:0906c28": "餘結凝成金。如是金剛際已上積塵成世界。",
    "T36n1739_027:0906c29": "如楞伽經云。津潤妄想。能生內外水界。堪能",
    "T36n1739_027:0907a01": "妄想。能生內外火界。斷截妄想。能生內外地",
    "T36n1739_027:0907a02": "界。飄動妄想。能生內外風界。所謂愛生水界。",
    "T36n1739_027:0907a03": "我所堪能生於火界。能所二執能生地界。思",
    "T36n1739_027:0907a04": "想彼此能生風界。愛心亡水災不及。我能我",
    "T36n1739_027:0907a05": "所亡火災不及。思想亡風災不及。二禪水災",
    "T36n1739_027:0907a06": "不及。三禪火災不及。四禪風災不及。為思想",
    "T36n1739_027:0907a07": "絕故。內無出入息。外無風災。內無能所。外無",
    "T36n1739_027:0907a08": "火災。內無欲愛。外無水災。一如色界四禪次",
    "T36n1739_027:0907a09": "第。又以增上欲愛故。能生火界。即如蓮華寶",
    "T36n1739_027:0907a10": "女地獄以愛心取故。欲愛增上便成熱銅柱",
    "T36n1739_027:0907a11": "等苦。以熱燒爆悶絕便死而復生。如是一日",
    "T36n1739_027:0907a12": "千生萬死苦無窮極。皆由愛戀。如增上業火",
    "T36n1739_027:0907a13": "成融銅猛火業風等。一如說地獄等經如是",
    "T36n1739_027:0907a14": "業壞。此位菩薩悉能如實知見。經云隨何世",
    "T36n1739_027:0907a15": "界中所有地水火風界各若干微塵者。如以",
    "T36n1739_027:0907a16": "積小成大者。即以&#x96A3;虛塵透金塵透銅塵透",
    "T36n1739_027:0907a17": "鐵塵隙中兔毫羊毛蟣虱草子穬麥。皆七七",
    "T36n1739_027:0907a18": "比之以成分寸尺肘弓等量。知之者是凡情",
    "T36n1739_027:0907a19": "所知。如俱舍論所說。及此閻浮提洲地南北",
    "T36n1739_027:0907a20": "東西廣狹之量。亦如彼說。如人畜身以身長",
    "T36n1739_027:0907a21": "短以積塵之法。七七比之而知人畜身之塵數",
    "T36n1739_027:0907a22": "者。此是凡情之量見也。此位菩薩世界國土",
    "T36n1739_027:0907a23": "人畜等身。皆智眼見之。知三界成壞智者。三",
    "T36n1739_027:0907a24": "界所有成時乃至大相小相。此位菩薩皆智",
    "T36n1739_027:0907a25": "力知見。婆羅門眾者。淨種也。剎利眾者。王種",
    "T36n1739_027:0907a26": "也。毘舍眾者。商估種也。首陀眾者。農夫種",
    "T36n1739_027:0907a27": "也。經云此菩薩知眾生身者。是業報身也。國",
    "T36n1739_027:0907a28": "土身者。或以眾生身為國土。如人身於中有",
    "T36n1739_027:0907a29": "八萬四千戶虫居等是。已下十身悉能同別",
    "T36n1739_027:0907b01": "自在。此菩薩知眾生集業身者集何業果增",
    "T36n1739_027:0907b02": "上。而報得身悉知之。煩惱身者。通三界身。",
    "T36n1739_027:0907b03": "色身者。色界身也。無色身者。無色界也。如是",
    "T36n1739_027:0907b04": "等身大小相以智能知。如來身有十種菩提",
    "T36n1739_027:0907b05": "身。願身者。以菩提心起願成身故。化身者。隨",
    "T36n1739_027:0907b06": "眾生所現故。力持身者。十力所持故。相好身",
    "T36n1739_027:0907b07": "者。福智萬行所莊嚴故。威勢身者。示現摧伏",
    "T36n1739_027:0907b08": "諸我慢故。意生身者。逐眾生情所欲故。福德",
    "T36n1739_027:0907b09": "身者。具莊嚴故。法身者。如虛空故。智身者。",
    "T36n1739_027:0907b10": "知無邊法故。知智身者。覺自智及他智故。善",
    "T36n1739_027:0907b11": "思量相者。任智所知無情識故。如實決擇相",
    "T36n1739_027:0907b12": "者。以根本智起差別智善決擇義相故。果行",
    "T36n1739_027:0907b13": "所攝相者。即一乘從根本智果起普賢願行",
    "T36n1739_027:0907b14": "故。世間出世間差別相者。真俗二智悉現前",
    "T36n1739_027:0907b15": "故。三乘差別相者。二乘趣寂。菩薩生於淨土。",
    "T36n1739_027:0907b16": "或云留惑潤生等事。共相者。三乘共一體無",
    "T36n1739_027:0907b17": "生相。不共相者。具慈悲無慈悲名不共相。又",
    "T36n1739_027:0907b18": "共相者。凡聖一體具如來智。又不共相者。有",
    "T36n1739_027:0907b19": "迷悟不同故。出離相者。三乘是也。非出離相",
    "T36n1739_027:0907b20": "者。一切凡夫具煩惱者是。一乘非此二事。有",
    "T36n1739_027:0907b21": "學相者。七地已前菩薩是。無學相者。八地已",
    "T36n1739_027:0907b22": "後菩薩是。知法身平等相者。萬法無自性故。",
    "T36n1739_027:0907b23": "不壞相者。如智所報得境界故。隨時隨俗假",
    "T36n1739_027:0907b24": "名差別相者。即化身隨樂欲心故。眾生非眾",
    "T36n1739_027:0907b25": "生法差別相者。有情無情差別相故。佛法聖",
    "T36n1739_027:0907b26": "僧法差別相者。聲聞僧緣覺僧淨土菩薩僧",
    "T36n1739_027:0907b27": "一乘菩薩僧差別相故。佛亦隨類知之。知處",
    "T36n1739_027:0907b28": "空身無量相者。以法身起智隨行所感無量",
    "T36n1739_027:0907b29": "色別故。周遍相者。為法身。智身周遍。行亦周",
    "T36n1739_027:0907c01": "遍故。其色相亦遍無形相無異相者。悉同體",
    "T36n1739_027:0907c02": "故無邊相者。以法身智境非情限故。顯現色",
    "T36n1739_027:0907c03": "身相者。明色身無體無依智自在顯現故。已",
    "T36n1739_027:0907c04": "上如前科文中有八段經。文深隱處解之。文",
    "T36n1739_027:0907c05": "自具處如文自明。大意明此地菩薩無功之",
    "T36n1739_027:0907c06": "智所及之用故。",
    "T36n1739_027:0907c07": "[0907c07] 第五段有十行半經。約分為三段。一佛子已",
    "T36n1739_027:0907c08": "下至法自在有兩行半經。明此位已成就如",
    "T36n1739_027:0907c09": "上身智已得十自在分。二得此十自在故已",
    "T36n1739_027:0907c10": "下至無能壞智者有一行半經。得四種智自",
    "T36n1739_027:0907c11": "在分。三此菩薩已下至積集一切佛法有六",
    "T36n1739_027:0907c12": "行半經。明此位菩薩以無過失身口意業隨",
    "T36n1739_027:0907c13": "般若波羅蜜能集一切佛法分。經云命自在",
    "T36n1739_027:0907c14": "者。於不生不滅大智體上同一切眾生受生",
    "T36n1739_027:0907c15": "死自在故。心自在者。隨無念智所作能辦故。",
    "T36n1739_027:0907c16": "餘如文自具。",
    "T36n1739_027:0907c17": "[0907c17] 第六一段有九行半經總為一段。佛子菩薩",
    "T36n1739_027:0907c18": "住此地已下至於諸事中無有過咎。明此位",
    "T36n1739_027:0907c19": "菩薩得住十種力分。如經自具云。一切種一",
    "T36n1739_027:0907c20": "切智者。一切種者。明加行具修多種智故。一",
    "T36n1739_027:0907c21": "切智者。是根本智。或云一切智智者。明從根",
    "T36n1739_027:0907c22": "本智起差別智故。意明以根本無功用智作",
    "T36n1739_027:0907c23": "種種多功用智無二故。智現前故者。明如上",
    "T36n1739_027:0907c24": "自在智現前故。此菩薩已下明得無功之智",
    "T36n1739_027:0907c25": "力故。能現一切諸所作事於諸事中無有過",
    "T36n1739_027:0907c26": "咎。以智無能所故。",
    "T36n1739_027:0907c27": "[0907c27] 第七一段有六行半經。明不動地具有十種",
    "T36n1739_027:0907c28": "地名分。其地名義如經自明。一切世間無能",
    "T36n1739_027:0907c29": "測故名童真地。明七地已前有行有開發是",
    "T36n1739_027:0908a01": "世間智此八地無功之智現前故。是初童蒙",
    "T36n1739_027:0908a02": "入真智故。號曰童真地。無過失故名為生地。",
    "T36n1739_027:0908a03": "明有覺有觀已絕無覺觀刺之所傷故云生",
    "T36n1739_027:0908a04": "地。以生在無功用智中故。餘如文自具。",
    "T36n1739_027:0908a05": "[0908a05] 第八一段有十行半經。於此段中約分為兩",
    "T36n1739_027:0908a06": "段。一佛子菩薩成就如是智慧已下至示成",
    "T36n1739_027:0908a07": "正覺有五行半經。明此位菩薩入佛境界自",
    "T36n1739_027:0908a08": "力所持感招梵釋王等常隨侍奉分。二佛子",
    "T36n1739_027:0908a09": "菩薩如是入一乘會中已下至住不動地有五",
    "T36n1739_027:0908a10": "行經。明入一乘無功用會獲神通隨意自在",
    "T36n1739_027:0908a11": "分。常為如來之護念者。明諸佛非不護念一",
    "T36n1739_027:0908a12": "切眾生斷善根之輩。其護念有三義。一護念",
    "T36n1739_027:0908a13": "苦道眾生未發心者。二護念已發心者有學",
    "T36n1739_027:0908a14": "有開發者。三護念入無功用菩薩令得佛自",
    "T36n1739_027:0908a15": "在故。梵釋四王金剛力士常隨侍衛亦有三",
    "T36n1739_027:0908a16": "義。一侍衛一切眾生。二侍衛已發心之者。三",
    "T36n1739_027:0908a17": "侍衛已至無功用智及一切諸佛故。侍衛亦",
    "T36n1739_027:0908a18": "有二義。一大悲覆育侍衛。二入位菩薩以尊",
    "T36n1739_027:0908a19": "敬彼法侍衛。於一一身有大勢力報得神通",
    "T36n1739_027:0908a20": "者。七地已前是修。生報業神通未能自在。此",
    "T36n1739_027:0908a21": "地無功之智報業神通廣大自在。七地已前",
    "T36n1739_027:0908a22": "報業神通依禪定願力生。此地報業神通無",
    "T36n1739_027:0908a23": "作智生。無修作故。放大光明者。所作障亡故",
    "T36n1739_027:0908a24": "光明自應。入無礙法界者。諸作已亡故。任智",
    "T36n1739_027:0908a25": "無有礙。餘如文自具。",
    "T36n1739_027:0908a26": "[0908a26] 第九一段有三十二行經。約分為四段。一佛",
    "T36n1739_027:0908a27": "子已下至善能開闡智慧門故有十三行半",
    "T36n1739_027:0908a28": "經。明此位菩薩見佛廣多及舉真金治作寶",
    "T36n1739_027:0908a29": "莊嚴喻分。二佛子已下至不可窮盡有六行",
    "T36n1739_027:0908b01": "半經。明此位菩薩普放光明及所行之行願",
    "T36n1739_027:0908b02": "波羅蜜增上分。三佛子已下至一切智智依",
    "T36n1739_027:0908b03": "止者可有七行經。明此位菩薩授職及行諸",
    "T36n1739_027:0908b04": "波羅蜜四攝四無量不離三寶分。四此菩薩",
    "T36n1739_027:0908b05": "已下有五行半經。明此位菩薩以無功用智",
    "T36n1739_027:0908b06": "起精進力所得三昧及願力所求示現菩薩眷",
    "T36n1739_027:0908b07": "屬廣多分。",
    "T36n1739_027:0908b08": "[0908b08] 第十段中有四十二行頌。重頌前法。如文自",
    "T36n1739_027:0908b09": "具。",
    "T36n1739_027:0908b10": "第九善慧地",
    "T36n1739_027:0908b11": "[0908b11] 將釋此地。五門如前。[0908b11] 一釋地名目者。此地何",
    "T36n1739_027:0908b12": "故名為善慧地。為此第九地行同十住中第",
    "T36n1739_027:0908b13": "九法王子住。每與五位中第九位並同法師",
    "T36n1739_027:0908b14": "位。善知眾法故名善慧地。",
    "T36n1739_027:0908b15": "[0908b15] 二明此地修何行門者。此地修力波羅蜜為",
    "T36n1739_027:0908b16": "主。餘九為伴。",
    "T36n1739_027:0908b17": "[0908b17] 三明善財表法者。善財於閻浮提有一林。名",
    "T36n1739_027:0908b18": "嵐毘尼。見有神。名妙德圓滿。此閻浮提者。是",
    "T36n1739_027:0908b19": "此洲林名此洲因林而得名故。以明此位智",
    "T36n1739_027:0908b20": "慧設教如林廣多覆蔭故。又言其中有園林",
    "T36n1739_027:0908b21": "者。明智慧重重無盡故。名嵐毘尼。或曰流彌",
    "T36n1739_027:0908b22": "尼。尼者。女音。流彌尼者。樂勝圓光也。明此",
    "T36n1739_027:0908b23": "善慧地智慧法樂無垢圓光明。以善慧圓光",
    "T36n1739_027:0908b24": "破煩惱令得樂故。神名妙德圓滿。明法師位",
    "T36n1739_027:0908b25": "妙慧圓滿故。住寶樹莊嚴樓閣。寶樹者。是法",
    "T36n1739_027:0908b26": "師之行也。樓閣者。明智慧高遠重重&#x9008;照無",
    "T36n1739_027:0908b27": "礙故。明以眾行莊嚴智慧善說諸教令眾生",
    "T36n1739_027:0908b28": "信伏故。是法師解行具足。",
    "T36n1739_027:0908b29": "[0908b29] 四明此地於三界中得何界解脫者。得智慧",
    "T36n1739_027:0908c01": "圓滿解脫。",
    "T36n1739_027:0908c02": "[0908c02] 五明隨文釋義者。二義如前。一長科經意者。",
    "T36n1739_027:0908c03": "於此善慧地長科為七段。第一說此菩薩八",
    "T36n1739_027:0908c04": "地時已下有二十六行頌。明聞前地之法大",
    "T36n1739_027:0908c05": "眾興供稱歎及請說第九地法門分。第二段",
    "T36n1739_027:0908c06": "長行有六十二行半經。明修入九地向正住",
    "T36n1739_027:0908c07": "九地心知諸法差別分。第三段長行有三十",
    "T36n1739_027:0908c08": "六行半經。明此位菩薩為大法師以四無礙",
    "T36n1739_027:0908c09": "智說一切法門分。第四段長行有二十八行",
    "T36n1739_027:0908c10": "半經。明此位菩薩為大法師得百萬億不可",
    "T36n1739_027:0908c11": "說總持門隨意自在分。第五段長行有十六",
    "T36n1739_027:0908c12": "行半經。明此位菩薩以一音聲而為無限眾",
    "T36n1739_027:0908c13": "生說法問難隨彼所欲皆令歡喜分。第六一",
    "T36n1739_027:0908c14": "段長行有二十九行半經。明此位菩薩見佛",
    "T36n1739_027:0908c15": "廣多及以供養承事并自授職分。第七一段",
    "T36n1739_027:0908c16": "有四十八行頌。重頌前法分。",
    "T36n1739_027:0908c17": "[0908c17] 二隨文釋義者。第一二十六行頌中復有兩",
    "T36n1739_027:0908c18": "段。一二十五行頌。是聞前地大眾歡喜興供",
    "T36n1739_027:0908c19": "歎法分。二末後有一行頌。是請後地分。此兩",
    "T36n1739_027:0908c20": "段頌。於中文義如頌自明。",
    "T36n1739_027:0908c21": "[0908c21] 第二段長行有六十二行半經。義分為十四",
    "T36n1739_027:0908c22": "段。一爾時下至第九善慧地有六行半經。是",
    "T36n1739_027:0908c23": "趣入第九地向分。二佛子已下至無為法行",
    "T36n1739_027:0908c24": "可有四行經。明住第九地知一切眾生十種",
    "T36n1739_027:0908c25": "所行法分。三此菩薩以是智慧已下至三聚",
    "T36n1739_027:0908c26": "稠林可有三行經。明此位菩薩知一切眾生",
    "T36n1739_027:0908c27": "十一種稠林分。四此菩薩如實知已下至皆",
    "T36n1739_027:0908c28": "如實知有四行經。明此位菩薩通達十種相",
    "T36n1739_027:0908c29": "差別分。五又知諸煩惱種種相已下至八萬",
    "T36n1739_027:0909a01": "四千如實知有四行半經。明此位菩薩如實",
    "T36n1739_027:0909a02": "知八萬四千煩惱相分。六又知諸業種種相",
    "T36n1739_027:0909a03": "已下至八萬四千皆如實知可有五行經。明",
    "T36n1739_027:0909a04": "此位菩薩知業種種相乃至八萬四千分。七",
    "T36n1739_027:0909a05": "又知諸根軟中勝相已下至乃至八萬四千皆",
    "T36n1739_027:0909a06": "如實知可有四行半經。明此位菩薩知諸根",
    "T36n1739_027:0909a07": "差別相分。八又知諸解有一行半經。明此",
    "T36n1739_027:0909a08": "位菩薩知諸解差別乃至八萬四千分。九又",
    "T36n1739_027:0909a09": "知諸隨眠種種相已下至唯以聖道拔出相可",
    "T36n1739_027:0909a10": "有六行經。明此位菩薩知隨眠種種相分。十",
    "T36n1739_027:0909a11": "又知受生種種相已下至妄謂出三界貪求相",
    "T36n1739_027:0909a12": "可有五行經。明此位菩薩知受生種種相分。",
    "T36n1739_027:0909a13": "十一又知習氣種種相已下至如來熏習相可",
    "T36n1739_027:0909a14": "有五行經。明此位菩薩知習氣種種相分。十",
    "T36n1739_027:0909a15": "二又知眾生正定已下至二俱捨不定相可有",
    "T36n1739_027:0909a16": "四行經。明此位菩薩知定正邪分。十三佛子",
    "T36n1739_027:0909a17": "已下至令得解脫有兩行經。明都結上十二",
    "T36n1739_027:0909a18": "段知差別諸法分。十四佛子此菩薩已下有",
    "T36n1739_027:0909a19": "四行半經。明以四乘法隨根獲益從第二段",
    "T36n1739_027:0909a20": "長行有六十二行經中分為十四段。又從初",
    "T36n1739_027:0909a21": "一段六行半經經云爾時金剛藏菩薩告解脫",
    "T36n1739_027:0909a22": "月菩薩已下六行半經。是修第九地向以如",
    "T36n1739_027:0909a23": "是無量智慧思量觀察。欲更求轉勝寂滅解",
    "T36n1739_027:0909a24": "脫者。明第八地入理智無。功趣入昇進如來",
    "T36n1739_027:0909a25": "佛果十力四無畏大用寂滅無功用故。復修",
    "T36n1739_027:0909a26": "習如來智慧者。明修八九地於佛功用未自",
    "T36n1739_027:0909a27": "在故。入如來祕密法者。過思量修習所知而",
    "T36n1739_027:0909a28": "不作念。普應萬有無休息故。觀察不思議大",
    "T36n1739_027:0909a29": "智性者。是根本普光明大智也。性者。明智體",
    "T36n1739_027:0909b01": "也。性無依住。對根物而成大用故。淨諸陀羅",
    "T36n1739_027:0909b02": "尼三昧門者。以無依住智普應物而成大用。",
    "T36n1739_027:0909b03": "是正受總持義故。具大神通者。智隨根應名",
    "T36n1739_027:0909b04": "之為神。不往而體遍十方名之為通。又智無",
    "T36n1739_027:0909b05": "住與自他而齊知見名之為通。又智性具大",
    "T36n1739_027:0909b06": "功而無形名之為神。無自性而具眾知名之",
    "T36n1739_027:0909b07": "為通。又具知見而無生死名之為神等。法界",
    "T36n1739_027:0909b08": "而同一多名之為通。已下如文自明。已上六",
    "T36n1739_027:0909b09": "行半經是修第九地向。二一段可四行經。住",
    "T36n1739_027:0909b10": "第九地分經云佛子菩薩摩訶薩住此善慧",
    "T36n1739_027:0909b11": "地。如實知善不善無記法行者。明此位大法",
    "T36n1739_027:0909b12": "師。善知一切眾生心之所行。若善若不善及",
    "T36n1739_027:0909b13": "不作善不善名無記皆悉知之。如不善有四",
    "T36n1739_027:0909b14": "種自性相應引發勝義。善有一十三種自性",
    "T36n1739_027:0909b15": "相應隨逐發起。第一義生得方便現前。供養",
    "T36n1739_027:0909b16": "饒益。引攝對治靜等流。寂靜無記有二。如八",
    "T36n1739_027:0909b17": "種識中眼耳等。五識無覆無記。第六意識有",
    "T36n1739_027:0909b18": "覆無記。第七執識有覆無記。第八種子名為",
    "T36n1739_027:0909b19": "藏識無覆無記。但與執識成有漏善種子作",
    "T36n1739_027:0909b20": "來世生因故。如器盛物種子故。文有四種無",
    "T36n1739_027:0909b21": "記。威儀工巧變化異熟。如世人有威儀無威",
    "T36n1739_027:0909b22": "儀及工巧皆忘失正念。如學世間變化亦爾。",
    "T36n1739_027:0909b23": "與正念不應。如今世造業成來世異熟。身與",
    "T36n1739_027:0909b24": "死相應一念不覺受生。又四種無記。自性相",
    "T36n1739_027:0909b25": "應引發勝義。此四無記是出世道。如是等行",
    "T36n1739_027:0909b26": "法。此位菩薩悉知。有漏無漏法行者。三界是",
    "T36n1739_027:0909b27": "有漏。出三界法是無漏。三乘出三界法是有",
    "T36n1739_027:0909b28": "漏。一佛乘普光明智是無漏。世間出世間法",
    "T36n1739_027:0909b29": "行者。三乘是出世間法行。凡夫是世間法行。",
    "T36n1739_027:0909c01": "一乘是非世間非出世間。能隨世間具普賢",
    "T36n1739_027:0909c02": "行法故。思議不思議法者。一切三界是思議",
    "T36n1739_027:0909c03": "法。又三乘出世皆是思議。皆有所得故。一乘",
    "T36n1739_027:0909c04": "智境是不思議。無所得故。是寂用無邊大自",
    "T36n1739_027:0909c05": "在故。定不定法者。色界四禪無色界四禪是",
    "T36n1739_027:0909c06": "定法。是不定法。非真定故。有生滅故。三乘出",
    "T36n1739_027:0909c07": "世寂滅定。是定法。是不定法。皆有取捨法故。",
    "T36n1739_027:0909c08": "一乘法界禪。是定法是不定法。是寂用自在",
    "T36n1739_027:0909c09": "故一切凡夫法。是不定法。一切諸佛是定法",
    "T36n1739_027:0909c10": "故。一切凡聖皆無定法性。無依止故。聲聞獨",
    "T36n1739_027:0909c11": "覺法者。厭苦集。修滅道。了緣生入無生性。捨",
    "T36n1739_027:0909c12": "離悲智超世緣縛故。菩薩行法行者。行六波",
    "T36n1739_027:0909c13": "羅蜜留惑及生淨土法行。如來地法行者。普",
    "T36n1739_027:0909c14": "光明智是而與一切眾生及二乘一而作地",
    "T36n1739_027:0909c15": "故。有為法行者。三界人天及三乘修生無漏",
    "T36n1739_027:0909c16": "總屬有為行故。淨穢心自在故。無為法行者。",
    "T36n1739_027:0909c17": "唯如來智地故。已上一段四行經。明知十種",
    "T36n1739_027:0909c18": "法行分竟。三此菩薩知一切眾生十種稠林",
    "T36n1739_027:0909c19": "分中。經云此菩薩以如是智慧如實知眾生",
    "T36n1739_027:0909c20": "心稠林者。總舉煩惱廣多如稠林。皆由心起。",
    "T36n1739_027:0909c21": "無心即諸行稠林滅。大智如林。能普覆護一",
    "T36n1739_027:0909c22": "切眾生故。煩惱稠林者。迷法界自性緣生。成",
    "T36n1739_027:0909c23": "等虛空界世界微塵數一切煩惱稠林。明煩",
    "T36n1739_027:0909c24": "惱廣多翳障如稠林。一達智境便為萬行功",
    "T36n1739_027:0909c25": "德稠林故。業根解種性樂欲並可知。隨眠稠",
    "T36n1739_027:0909c26": "林者。有七。一欲受二瞋三有恚四愛五慢六",
    "T36n1739_027:0909c27": "無明七見疑。是見道疑。此七種常相迷覆。號",
    "T36n1739_027:0909c28": "曰隨眠。能迷無邊心境障菩提智。故號稠林。",
    "T36n1739_027:0909c29": "受生稠林者。一剎那際八百生滅。同時而起。",
    "T36n1739_027:0910a01": "習氣稠林者。如經安立十住十行十迴向十",
    "T36n1739_027:0910a02": "地。皆為現前一分生如來智慧家。頓斷三界",
    "T36n1739_027:0910a03": "&#x9E81;惑。地上漸治習氣如初地明觀世法。二地",
    "T36n1739_027:0910a04": "以戒波羅蜜以治欲界惑習。三地修四禪八",
    "T36n1739_027:0910a05": "定治上二界惑習。四地生如來家。五地修世",
    "T36n1739_027:0910a06": "間眾技之門。六地出纏智慧已滿。七地入利",
    "T36n1739_027:0910a07": "生之方便。八地無功智現前。九地行成任運。",
    "T36n1739_027:0910a08": "十地功圓佛用。皆是治習氣方便。三聚差別",
    "T36n1739_027:0910a09": "稠林者。從三不善根中。約有十六種稠林名",
    "T36n1739_027:0910a10": "廣乃八萬四千及無盡三不善根三毒三株杌",
    "T36n1739_027:0910a11": "三垢三燒害三箭三惡行三遺三縛三所有二",
    "T36n1739_027:0910a12": "熱三惱三不淨三熾然三稠林三拘礙。總以",
    "T36n1739_027:0910a13": "貪瞋癡為體。作種種煩惱名。已上三行經。明",
    "T36n1739_027:0910a14": "稠林煩惱分。四此菩薩如實。知眾生心種種",
    "T36n1739_027:0910a15": "相者。都言之也。所謂雜起相者心所緣雜境",
    "T36n1739_027:0910a16": "界。速轉相者。生滅無常剎那不住壞。不壞相",
    "T36n1739_027:0910a17": "者。世間無常。是名為壞相。世間相無成。即無",
    "T36n1739_027:0910a18": "有壞。此即世間出世間平等相無形質相者。",
    "T36n1739_027:0910a19": "如心念空作空無相見。無邊際相者。作無邊",
    "T36n1739_027:0910a20": "際念想。清淨相者。如是清淨相者如是染淨",
    "T36n1739_027:0910a21": "縛不縛悉如實知。乃至無量皆如實知已上",
    "T36n1739_027:0910a22": "明此位菩薩如實知種種心想相以智能知五",
    "T36n1739_027:0910a23": "有四行半經。又知諸煩惱種種相者。都言之",
    "T36n1739_027:0910a24": "也。所謂久遠隨行相者。言諸煩惱無有始終。",
    "T36n1739_027:0910a25": "恒隨無明所緣行故。無邊引起相者。由名色",
    "T36n1739_027:0910a26": "以心所緣名色名之為行。其心緣境受。乃同",
    "T36n1739_027:0910a27": "時心想繫纏。識種便熟。五蘊十一緣濤波不",
    "T36n1739_027:0910a28": "息。名色為境。心為主。受想行為使。末那執識",
    "T36n1739_027:0910a29": "起貪愛嗔癡。於本業田中種識種子生諸苗",
    "T36n1739_027:0910b01": "稼。約有八萬四千。俱生不捨者。如前已釋。眠",
    "T36n1739_027:0910b02": "起一義者。眠煩惱者。如前七種是。起煩惱者。",
    "T36n1739_027:0910b03": "現作業十使十纏等是。如十使中身見邊見",
    "T36n1739_027:0910b04": "邪見戒見疑見等六是障見道。貪嗔癡慢四",
    "T36n1739_027:0910b05": "是障修道。行為雖見道在行數起。修道煩惱",
    "T36n1739_027:0910b06": "至三地除。見道煩惱六地除。七地十地會佛",
    "T36n1739_027:0910b07": "悲智利眾生行。為初地二地已上上十善治",
    "T36n1739_027:0910b08": "欲界惑。三地修四禪八定治上二界惑得出",
    "T36n1739_027:0910b09": "三界心故。六地三空現前出世智慧悉皆具",
    "T36n1739_027:0910b10": "足故。無見道惑。七地已去一向處世。學佛智",
    "T36n1739_027:0910b11": "悲利生之門。如是安立明分法則。須當如是。",
    "T36n1739_027:0910b12": "初發心者。一時具修。經云眠起一義相者。明",
    "T36n1739_027:0910b13": "體無二相故。迷一真智而作多妄者。還一體",
    "T36n1739_027:0910b14": "收。故與心相應不相應相者。心與境合為相",
    "T36n1739_027:0910b15": "應相。不與境合而妄緣之是。心不相應相。隨",
    "T36n1739_027:0910b16": "趣受生而住。相者。因如是煩惱生如是住處",
    "T36n1739_027:0910b17": "悉皆知之。三界差別相者。欲界色界無色界",
    "T36n1739_027:0910b18": "受生執境。於中定亂心想所緣。皆如實知愛",
    "T36n1739_027:0910b19": "見癡慢。如箭深入。過患相者。明三界受生皆",
    "T36n1739_027:0910b20": "由。是四種煩惱作種種煩惱。乃至八萬四千",
    "T36n1739_027:0910b21": "者。如十使煩惱以五蘊所成。一蘊中有百。五",
    "T36n1739_027:0910b22": "蘊中有五百。以五蘊成五塵。五塵中還有五",
    "T36n1739_027:0910b23": "蘊十使。以為一百。五塵中有五百。以蘊為內。",
    "T36n1739_027:0910b24": "以塵為外。皆意為主。意為能緣。塵為所緣。以",
    "T36n1739_027:0910b25": "此內外各有五百。共成一千。配七識七千。分",
    "T36n1739_027:0910b26": "三世。三七二十一。二萬一千。瞋行多者貪行",
    "T36n1739_027:0910b27": "多者癡行多者等分行者各二萬一千。共為",
    "T36n1739_027:0910b28": "八萬四千。以約造煩惱業。但七識故餘不能",
    "T36n1739_027:0910b29": "為。如隨好光明功德品云。於色聲香味觸。其",
    "T36n1739_027:0910c01": "內具有五百煩惱。其外亦有五百煩惱。瞋行",
    "T36n1739_027:0910c02": "多者二萬一千。貪行多者二萬一千。癡行多",
    "T36n1739_027:0910c03": "者二萬一千。等分行者二萬一千。但有此言",
    "T36n1739_027:0910c04": "亦不配當。已上四行半經。明此位菩薩如實",
    "T36n1739_027:0910c05": "知種種諸煩惱相分。六可有五行經。明此位",
    "T36n1739_027:0910c06": "菩薩知業種種相分。如經云。又知諸業種種",
    "T36n1739_027:0910c07": "相者。都言之也。所謂善不善無記相善不善",
    "T36n1739_027:0910c08": "可知。無記者。有二種無記。一不記善不善及",
    "T36n1739_027:0910c09": "昏沈睡眠。是不善無記。二三昧正受心境俱",
    "T36n1739_027:0910c10": "亡正智現前。但為眾生轉正法輪。於其自他",
    "T36n1739_027:0910c11": "無法正記。故云無記。相有表示。無表示相。明",
    "T36n1739_027:0910c12": "有表業者。或有業因。有表示。生即因。有前境",
    "T36n1739_027:0910c13": "可見聞覺知由心取彼以成業種。或有業種",
    "T36n1739_027:0910c14": "外無表示。由心橫念自計成業相。與心同生",
    "T36n1739_027:0910c15": "不離相者。明業由心起心即是業。如境中像。",
    "T36n1739_027:0910c16": "業所報果是心影像。心亡境寂因自性剎那",
    "T36n1739_027:0910c17": "壞而次第集果不失相者。明作業由迷自性。",
    "T36n1739_027:0910c18": "雖作妄業。忽起還亡。雖不常繫在前。所集果",
    "T36n1739_027:0910c19": "報一一不失。自非正智現前諸業便為智用",
    "T36n1739_027:0910c20": "始可脫也。有報無報相者。三界眾生及二乘",
    "T36n1739_027:0910c21": "并淨土菩薩皆是有報相。一乘佛果染淨心",
    "T36n1739_027:0910c22": "亡不依果報。但為隨眾生樂欲隨物現形。似",
    "T36n1739_027:0910c23": "如意摩尼與物同色無自性無他性。為本來",
    "T36n1739_027:0910c24": "與一切眾生同其一心。任彼心所見達者。法",
    "T36n1739_027:0910c25": "自如是非作用往來故。受黑黑等眾報相者。",
    "T36n1739_027:0910c26": "明無明業中重重作黑業故。以智為白以識",
    "T36n1739_027:0910c27": "為黑。如田無量相者。舉喻明業如田中生種",
    "T36n1739_027:0910c28": "種草木。如業田中生種種識種苗芽甚繁稠",
    "T36n1739_027:0910c29": "林故。凡聖差別相者。明是人業是畜生業是",
    "T36n1739_027:0911a01": "地獄是餓鬼是天業是聲聞是緣覺是淨土菩",
    "T36n1739_027:0911a02": "薩是一乘佛果大悲智業。此位菩薩悉能了",
    "T36n1739_027:0911a03": "知。現受生受後受相明懸知三世受生業故。",
    "T36n1739_027:0911a04": "乘非乘定不定相者。外道所乘及定并三乘",
    "T36n1739_027:0911a05": "出世。妄謂出世非出世道業故。乃至八萬四",
    "T36n1739_027:0911a06": "千皆如實知。及佛果已來差別業皆如實知。",
    "T36n1739_027:0911a07": "已上明知業差別相。七知諸根耎中上勝相",
    "T36n1739_027:0911a08": "者耎者。下根。中者中根。上者上根。如是先",
    "T36n1739_027:0911a09": "際後際差別無差別。上中下相者。知三世根",
    "T36n1739_027:0911a10": "行差別。同異悉知故。煩惱俱生不相離相者。",
    "T36n1739_027:0911a11": "修生煩惱俱生煩惱不相離相。皆悉知之。乘",
    "T36n1739_027:0911a12": "非乘定不定相如前。隨根網輕轉壞相者。隨",
    "T36n1739_027:0911a13": "根設教網隨輕重煩惱轉壞相悉能知之。增",
    "T36n1739_027:0911a14": "上無能壞相者。言根品上上而無退動故遠",
    "T36n1739_027:0911a15": "隨共生不同相者。如一切眾生無始共生不",
    "T36n1739_027:0911a16": "離一性而隨分別根。性差別不同悉皆知之。",
    "T36n1739_027:0911a17": "乃至八萬四千如實知之。皆無錯謬。八知諸",
    "T36n1739_027:0911a18": "根。已上知根差別解中知諸解。下中上性樂",
    "T36n1739_027:0911a19": "欲乃至八萬四千如文自具。"
}