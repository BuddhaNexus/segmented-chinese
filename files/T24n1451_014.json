{
    "T24n1451_014:0266b21": "根本說一切有部毘奈耶雜事",
    "T24n1451_014:0266b22": "卷第十四",
    "T24n1451_014:0266b24": "三藏法師義淨奉　制譯",
    "T24n1451_014:0266b25": "第三門第四子攝頌之餘",
    "T24n1451_014:0266b26": "緣處同前。時給孤獨長者，每於晨朝往逝多",
    "T24n1451_014:0266b27": "林禮世尊足，禮已掃寺內地。後於一時，長者",
    "T24n1451_014:0266b28": "他緣不遑入寺，世尊經行見地不淨，起世俗",
    "T24n1451_014:0266b29": "心作如是念：「如何令彼帝釋天主，從香醉山",
    "T24n1451_014:0266c01": "持篲來至。」諸佛常法起世俗心，乃至蟻子咸",
    "T24n1451_014:0266c02": "知佛意；若起出世心，聲聞獨覺尚不了知，況",
    "T24n1451_014:0266c03": "餘能測。時天帝釋既觀知已，便作是念：「大師",
    "T24n1451_014:0266c04": "何故起世俗心？」乃見世尊躬欲掃除逝多林",
    "T24n1451_014:0266c05": "地。既知佛念，便詣香醉山中，取五百上妙掃",
    "T24n1451_014:0266c06": "篲輕軟如綿，至佛前住。爾時世尊意欲令彼",
    "T24n1451_014:0266c07": "樂福眾生，於勝田中植淨業故，即自執篲欲",
    "T24n1451_014:0266c08": "掃林中。時舍利子、大目乾連、大迦攝波、阿難",
    "T24n1451_014:0266c09": "陀等諸大聲聞見是事已，悉皆執篲共掃",
    "T24n1451_014:0266c10": "園林。時佛世尊及聖弟子，遍掃除已入食堂",
    "T24n1451_014:0266c11": "中就座而坐。佛告諸苾芻：「凡掃地者有五勝",
    "T24n1451_014:0266c12": "利。云何為五？一者自心清淨；二者令他心",
    "T24n1451_014:0266c13": "淨；三者諸天歡喜；四者植端正業；五者命終",
    "T24n1451_014:0266c14": "之後當生天上。」後時給孤長者來入林中，聞",
    "T24n1451_014:0266c15": "佛世尊及大弟子，躬自執篲遍掃林中，便作",
    "T24n1451_014:0266c16": "是念：「如來大師及諸聖眾，躬自執篲掃逝多",
    "T24n1451_014:0266c17": "林。我等云何敢以足蹈？」時彼長者情懷愧悚",
    "T24n1451_014:0266c18": "立不敢前，佛知故問諸苾芻曰：「立者是誰？」苾",
    "T24n1451_014:0266c19": "芻白言：「大德！彼是給孤長者，聞佛世尊及大",
    "T24n1451_014:0266c20": "弟子各親執篲掃逝多林，情懷愧悚當處而",
    "T24n1451_014:0266c21": "立不敢前行。」佛告長者：「口誦經法當可前行。」",
    "T24n1451_014:0266c22": "由佛世尊敬重法故，諸阿羅漢皆尊敬法。長",
    "T24n1451_014:0266c23": "者即誦伽他行詣佛所，禮雙足已退坐一面。",
    "T24n1451_014:0266c24": "爾時世尊為說妙法，開示勸導讚勵慶喜。是",
    "T24n1451_014:0266c25": "時長者聞法踊躍奉辭而去。時諸苾芻咸皆",
    "T24n1451_014:0266c26": "有疑，請世尊曰：「希有大德！自於正法生尊",
    "T24n1451_014:0266c27": "重心讚歎恭敬。」佛言：「今者如來離染瞋癡，遠",
    "T24n1451_014:0266c28": "生老死無憂悲苦，具一切智，於一切境皆得",
    "T24n1451_014:0266c29": "自在，於法尊重、讚歎正法未為希有。汝等",
    "T24n1451_014:0267a01": "當知我於往昔，具染瞋癡、未離生老病死、現有",
    "T24n1451_014:0267a02": "憂悲苦惱，為法因緣捨自身命。汝今善聽，我",
    "T24n1451_014:0267a03": "當為說。乃往古昔婆羅痆斯城中，王名梵授，",
    "T24n1451_014:0267a04": "以法化世，人民熾盛安隱豐樂，廣說如餘。",
    "T24n1451_014:0267a05": "時梵授王深信正法，稟性賢善自利利他，憐",
    "T24n1451_014:0267a06": "愍一切常行惠施，有大慈悲離染著心，曾無",
    "T24n1451_014:0267a07": "悋惜。後於異時王大夫人忽然有娠，便生異",
    "T24n1451_014:0267a08": "念求聞妙法，夫人白王：『王命相師問其所以？』",
    "T24n1451_014:0267a09": "彼白王言：『由大夫人所孕聖胎，遂生是念。』爾",
    "T24n1451_014:0267a10": "時大王即為求法，便勅大臣盛金滿箱，周遍",
    "T24n1451_014:0267a11": "國界奉金求法竟未遂心。月滿生子顏容超",
    "T24n1451_014:0267a12": "絕、眾相具足廣說如餘。王作是念：『此兒端正",
    "T24n1451_014:0267a13": "人所樂觀，未生之時已希妙法，宗親共集與",
    "T24n1451_014:0267a14": "作何名？』大臣白言：『王子未生已希妙法，應與",
    "T24n1451_014:0267a15": "立字名求妙法。』王令八母乳養供承，廣如餘",
    "T24n1451_014:0267a16": "說，乃至如蓮出水，年漸長大常求妙法竟未",
    "T24n1451_014:0267a17": "遂心。王崩之後自紹王位，告諸群臣：『卿當為",
    "T24n1451_014:0267a18": "我求於妙法。』群臣受勅，即持金箱遍贍部內",
    "T24n1451_014:0267a19": "處處求訪，無法可得。臣白王言：『在處遍求無",
    "T24n1451_014:0267a20": "法可得。』時求法王不滿所願常懷憂惱。時天",
    "T24n1451_014:0267a21": "帝釋觀知王心為求法故而懷憂惱，即作是",
    "T24n1451_014:0267a22": "念：『王雖如此，真偽未知，我應往試。』遂即變身",
    "T24n1451_014:0267a23": "為大藥叉，舉手張目形容可畏，至王前立便",
    "T24n1451_014:0267a24": "說頌曰：",
    "T24n1451_014:0267a25": "「『常修於善法，　　不作諸惡行；",
    "T24n1451_014:0267a26": "　　此世及後生，　　寤寐常安樂。』",
    "T24n1451_014:0267a27": "「王聞此頌心大歡喜，告藥叉曰：『仁者當重為",
    "T24n1451_014:0267a28": "我說此伽他。』時彼藥叉即報王曰：『王用我語，",
    "T24n1451_014:0267a29": "我當為說。』王曰：『唯然。願為宣說，隨意無違。』時",
    "T24n1451_014:0267b01": "藥叉曰：『大王若實樂法者，可作火坑，七日",
    "T24n1451_014:0267b02": "七夜燒炭猛焰投身入中，我為重說。』王聞斯",
    "T24n1451_014:0267b03": "語，倍增欣躍報藥叉曰：『此不敢違。』王即宣令",
    "T24n1451_014:0267b04": "遍告國中：『我為樂聞妙法，七日之後當入火",
    "T24n1451_014:0267b05": "坑，一切有緣樂希有者可來觀我。』既宣勅已",
    "T24n1451_014:0267b06": "舉國皆知，無量眾生至期咸赴。由王重法至",
    "T24n1451_014:0267b07": "誠所感，於虛空中復有無量百千諸天，鼓樂",
    "T24n1451_014:0267b08": "絃歌香花供養慶希有事，重王至誠悉皆來",
    "T24n1451_014:0267b09": "集。時彼藥叉七日既滿，便昇虛空告菩薩曰：",
    "T24n1451_014:0267b10": "『所期已至，可入火坑。』爾時大王遂立太子紹",
    "T24n1451_014:0267b11": "繼王位，普召群臣咸乞歡喜，共為辭別漸近",
    "T24n1451_014:0267b12": "火坑，臨岸而立即說伽他曰：",
    "T24n1451_014:0267b13": "「『如是炎熾大火坑，　　紅焰如日令人怖；",
    "T24n1451_014:0267b14": "　　我今歡喜投身入，　　為法曾無悔懼心。",
    "T24n1451_014:0267b15": "　　今我雖處火坑中，　　決定當求希有事；",
    "T24n1451_014:0267b16": "　　願此福利資含識，　　猛火變作妙蓮池。』",
    "T24n1451_014:0267b17": "「爾時大王說伽他已，便自投身入火坑內。放",
    "T24n1451_014:0267b18": "身纔下，時大火坑變作蓮池清涼可愛，是時",
    "T24n1451_014:0267b19": "菩薩身無虧損。時天帝釋見其希有人天歸",
    "T24n1451_014:0267b20": "敬，復帝釋身，即為彼王重說前頌：",
    "T24n1451_014:0267b21": "「『常修於善法，　　不作諸惡行；",
    "T24n1451_014:0267b22": "　　此世及後生，　　寤寐常安樂。』",
    "T24n1451_014:0267b23": "「爾時菩薩受斯頌已，即出池中書之金葉，遍",
    "T24n1451_014:0267b24": "贍部洲城邑聚落咸悉告知普令修學。汝等",
    "T24n1451_014:0267b25": "苾芻勿生異念，往時求法王者即我身是，為",
    "T24n1451_014:0267b26": "求法故委棄身命，何況今時於勝妙法不生",
    "T24n1451_014:0267b27": "尊重？是故汝等應當修學。我於妙法恭敬供",
    "T24n1451_014:0267b28": "養尊重讚歎，如是誠心依法而住，自利利人",
    "T24n1451_014:0267b29": "法皆具足。」苾芻聞已歡喜奉行。",
    "T24n1451_014:0267c01": "如世尊說若掃地時有五勝利，時有老宿苾",
    "T24n1451_014:0267c02": "芻棄禪誦業，入逝多林皆親掃地，佛言：「我於",
    "T24n1451_014:0267c03": "知事人作如是說，非諸耆宿苾芻修行業者。",
    "T24n1451_014:0267c04": "然於我所依善法律而出家者，有二種業：一",
    "T24n1451_014:0267c05": "者習定、二者讀誦。」苾芻聞佛為知事人密作",
    "T24n1451_014:0267c06": "是說，其知事人不能遍掃逝多林地。佛言：",
    "T24n1451_014:0267c07": "「隨要當掃。若月八日或十五日，應鳴揵稚總",
    "T24n1451_014:0267c08": "集眾僧共為灑掃。」時諸苾芻既奉佛教，於掃",
    "T24n1451_014:0267c09": "地時談話俗事，遂使護寺天神及非人類并",
    "T24n1451_014:0267c10": "餘法眾，聞說戲論生嫌賤心。佛言：「不應爾，應",
    "T24n1451_014:0267c11": "說法語或聖默然。」時諸苾芻既掃地已，塵土",
    "T24n1451_014:0267c12": "坌身，不信敬人見生嫌賤，佛言：「既掃地了，除",
    "T24n1451_014:0267c13": "去糞穢應可洗身。若不洗者，以水濕手拭去",
    "T24n1451_014:0267c14": "塵坌。洗手濯足如常所為。」佛言：「每至八日十",
    "T24n1451_014:0267c15": "五日觀察床敷。」苾芻總作，佛言：「不應爾。可令",
    "T24n1451_014:0267c16": "弟子詳審觀察，恐有蚤虱及以污穢。」如佛",
    "T24n1451_014:0267c17": "所言見淨掃地誦經而蹈者，苾芻灑地然後",
    "T24n1451_014:0267c18": "淨掃作曼茶羅，餘人見時不敢足蹈，佛言：",
    "T24n1451_014:0267c19": "「應誦伽他，蹈過無犯，勿生疑惑。如是應知，諸",
    "T24n1451_014:0267c20": "香臺殿旛竿制底如來形影，皆誦伽他然後",
    "T24n1451_014:0267c21": "足蹈。若不爾者得越法罪。」",
    "T24n1451_014:0267c22": "爾時北方有一國王，送二童子與勝光王以",
    "T24n1451_014:0267c23": "為國信，一名馱索迦、一名波洛迦，其馱索",
    "T24n1451_014:0267c24": "迦能作飲食，波洛迦解敷床座。凡邊國人性",
    "T24n1451_014:0267c25": "多饕餮，每因遊行便入市中，取他魚飯隨意",
    "T24n1451_014:0267c26": "而食。爾時食主即便苦打。時二童子還至王",
    "T24n1451_014:0267c27": "所，白言：「大王！我向廛中少取魚飯，時彼家人",
    "T24n1451_014:0267c28": "苦打於我極困幾死。」王聞語已勅告市人：「汝",
    "T24n1451_014:0267c29": "等當知，所有飲食自須掌護，我此二童不應",
    "T24n1451_014:0268a01": "輒打。」後於異時，王罷朝已暫為偃息，時二童",
    "T24n1451_014:0268a02": "子各在一邊，為王按摩搖動王足，見王不語，",
    "T24n1451_014:0268a03": "一云：「王睡。」二云：「如是。」王聞起念：「豈非此二有",
    "T24n1451_014:0268a04": "私語耶？」遂便佯睡伺其所說。時馱索迦告波",
    "T24n1451_014:0268a05": "洛迦：「有後世耶？」答言：「何有後世？」時波洛迦",
    "T24n1451_014:0268a06": "告馱索迦曰：「世間頗有阿羅漢不？」馱索迦曰：",
    "T24n1451_014:0268a07": "「世間無有阿羅漢果。」時王聞彼二童子語已，",
    "T24n1451_014:0268a08": "便作是念：「此二童子俱起惡見：一是斷見，一",
    "T24n1451_014:0268a09": "是邪見。」王告大臣，大臣轉語，遂令國內遠",
    "T24n1451_014:0268a10": "近咸知王二童子是邪惡見人。時給孤長者，",
    "T24n1451_014:0268a11": "於大眾中分明告示，震師子吼作如是言：「若",
    "T24n1451_014:0268a12": "於我舍而命終者，必得生天。」王聞語已作如是",
    "T24n1451_014:0268a13": "念：「長者若來，此二童子我當付囑。」後於異時",
    "T24n1451_014:0268a14": "給孤長者來至王所，自將小童持其坐物，既",
    "T24n1451_014:0268a15": "置座已，爾時童子即便出外，與餘童子共為",
    "T24n1451_014:0268a16": "戲樂。小童去後王作是念：「今正是時。」以二童",
    "T24n1451_014:0268a17": "子用相分付，即便竊告守門人曰：「長者童子",
    "T24n1451_014:0268a18": "勿使入來。」門人奉教不令其入。長者坐久心",
    "T24n1451_014:0268a19": "念還家，從座而起顧盻使童。王言：「長者何",
    "T24n1451_014:0268a20": "所顧耶？」白言：「大王！我覓使童。」王言：「長者，",
    "T24n1451_014:0268a21": "我有二童，今付長者可領將去。」彼觀王意",
    "T24n1451_014:0268a22": "俛仰而取，復作是念：「何因大王付我二童？",
    "T24n1451_014:0268a23": "復思此二先是惡見，王今試我令遣將去。」是",
    "T24n1451_014:0268a24": "時長者即共還家。既至家已命掌庫人曰：「此",
    "T24n1451_014:0268a25": "二童子所須之物悉皆給與。」又復告彼市肆",
    "T24n1451_014:0268a26": "諸人：「若二童子有所須者君可與之，明書",
    "T24n1451_014:0268a27": "價直我倍酬還。」時二童子至掌庫所，求索所",
    "T24n1451_014:0268a28": "須皆隨意得，告掌庫者曰：「我所求覓君皆與",
    "T24n1451_014:0268a29": "耶？」答言：「盡與。」童子復問：「進遣如是？」答：",
    "T24n1451_014:0268b01": "「是。」長者二童相謂：「長者於我父母無異，我所",
    "T24n1451_014:0268b02": "求者皆悉無違。」復於異時相隨入市，諸人",
    "T24n1451_014:0268b03": "遙見皆喚二童：「汝來我處隨意所食。」二童報",
    "T24n1451_014:0268b04": "曰：「昔時遙見各掩食盤，今日遠觀悉皆喚我。",
    "T24n1451_014:0268b05": "非無所以，幸為說之。」諸人答曰：「汝昔強飡一",
    "T24n1451_014:0268b06": "無酬直，今時長者倍還其價，我等緣斯故相",
    "T24n1451_014:0268b07": "命食。」二童聞已復相謂曰：「長者慈悲深見憐",
    "T24n1451_014:0268b08": "愛。」還白長者：「若有作業，幸當見付。」報言：「且住，",
    "T24n1451_014:0268b09": "後當令作。」後時長者將彼二童，入逝多林俱",
    "T24n1451_014:0268b10": "持篲帚令掃僧地。長者有緣須還本宅，告二",
    "T24n1451_014:0268b11": "童曰：「我緣須出，汝等且留淨掃寺中屏除糞",
    "T24n1451_014:0268b12": "穢，作是事已方可還家。」地既淨已欲除糞掃，",
    "T24n1451_014:0268b13": "佛神力故令糞無盡。時此二童孝敬於主，竭",
    "T24n1451_014:0268b14": "誠用力除糞不停。爾時佛告阿難陀曰：「為此",
    "T24n1451_014:0268b15": "二童應留殘食。」時阿難陀留殘命食，二童作",
    "T24n1451_014:0268b16": "念：「要除糞了，我當還家，而不食此聖者殘食。」",
    "T24n1451_014:0268b17": "佛以神力除東畔時西畔還在，除西畔時東",
    "T24n1451_014:0268b18": "畔還在，如是艱辛至日將暮。",
    "T24n1451_014:0268b19": "佛告阿難陀：「今此二童當近汝宿。汝復遍告",
    "T24n1451_014:0268b20": "諸苾芻等：『我先所說善事當隱惡事顯露，欲",
    "T24n1451_014:0268b21": "令二童捨惡見故，宜現其善。汝等苾芻有得",
    "T24n1451_014:0268b22": "定者，如定而住至於初夜。』」時阿難陀宣佛教",
    "T24n1451_014:0268b23": "已，時諸苾芻即於初夜，或放光明或現奇相，",
    "T24n1451_014:0268b24": "二童見已告阿難陀曰：「此是何物？」阿難陀曰：",
    "T24n1451_014:0268b25": "「彼是阿羅漢現諸神變。」時二童子白言：「聖者！",
    "T24n1451_014:0268b26": "於世界中有阿羅漢耶？」阿難陀曰：「豈汝二人",
    "T24n1451_014:0268b27": "不自親見？何所致疑？」然此二人先起邪見謂",
    "T24n1451_014:0268b28": "無應供，今見神通邪見便息而生正見。佛",
    "T24n1451_014:0268b29": "於中夜起世俗心：「如何令彼釋梵諸天咸來",
    "T24n1451_014:0268c01": "至此？」廣說如上。時諸天眾觀知佛心咸來佛",
    "T24n1451_014:0268c02": "所，由彼威力有大光明。二童見已問阿難陀：",
    "T24n1451_014:0268c03": "「此是何光？」答曰：「此是梵釋及餘天眾來詣佛",
    "T24n1451_014:0268c04": "所，現此光明。」問言：「聖者！有他世耶？」答曰：「汝",
    "T24n1451_014:0268c05": "既親見，何所致疑？」彼二童子先時邪見謂無",
    "T24n1451_014:0268c06": "後世，今見天眾，即於此時生正見心，深自慶",
    "T24n1451_014:0268c07": "幸俱詣佛所，頂禮雙足退坐一面。爾時世尊",
    "T24n1451_014:0268c08": "稱其根性說四諦法，示教利喜令得開悟，以",
    "T24n1451_014:0268c09": "金剛智杵斷二十種有身邪見山，證預流果。",
    "T24n1451_014:0268c10": "既得果已重禮佛足，白言：「世尊！我今願於如",
    "T24n1451_014:0268c11": "來善說法律出家近圓成苾芻性，勤修梵行。」",
    "T24n1451_014:0268c12": "世尊即便命言：「善來馱索迦、波洛迦！汝修梵",
    "T24n1451_014:0268c13": "行。」時彼二人於佛言下，鬚髮自落瓶鉢在手，",
    "T24n1451_014:0268c14": "如初剃髮經七日來，進止威儀同百歲者。頌",
    "T24n1451_014:0268c15": "曰：",
    "T24n1451_014:0268c16": "「世尊命善來，　　髮除衣著體；",
    "T24n1451_014:0268c17": "　威儀如百歲，　　隨佛意皆成。」",
    "T24n1451_014:0268c18": "爾時世尊親教授彼二苾芻，精勤無倦，未久",
    "T24n1451_014:0268c19": "時間得羅漢果廣說如餘，乃至梵釋諸天所",
    "T24n1451_014:0268c20": "共敬重。",
    "T24n1451_014:0268c21": "爾時世尊度馱索迦及波洛迦令出家已，勝",
    "T24n1451_014:0268c22": "光大王既聞是事情生嫌恥：「如何世尊度此",
    "T24n1451_014:0268c23": "邪見令其出家？斯非善事，由彼邪見人所共",
    "T24n1451_014:0268c24": "知。」世尊聞已作如是念：「於我眾中聲聞弟子",
    "T24n1451_014:0268c25": "諸惑斷盡，功德尊重同妙高山。如何國王生",
    "T24n1451_014:0268c26": "輕慢想？斯成大失。我今宜可彰彼二人有殊",
    "T24n1451_014:0268c27": "勝德。」時給孤獨長者來禮佛足在一面坐，聽",
    "T24n1451_014:0268c28": "佛說法示教利喜。于時世尊默然而住。長者",
    "T24n1451_014:0268c29": "即便從座而起，合掌恭敬白言：「世尊！唯願大",
    "T24n1451_014:0269a01": "師及諸聖眾，明就我家為受微供。」佛默然受。",
    "T24n1451_014:0269a02": "長者知已禮佛而去。",
    "T24n1451_014:0269a03": "爾時佛告阿難陀曰：「汝今宜去告馱索迦、波洛",
    "T24n1451_014:0269a04": "迦曰：『汝等二人明日宜應至長者家為眾行",
    "T24n1451_014:0269a05": "水。』」于時尊者奉佛教已，至二人所具陳佛教。",
    "T24n1451_014:0269a06": "時彼二人奉佛勅已，報言：「尊者！如世尊教，我",
    "T24n1451_014:0269a07": "當奉行。」便作是念：「何故世尊捨諸耆宿及以",
    "T24n1451_014:0269a08": "中年，於我二人曲為顧命令我行水？豈非世",
    "T24n1451_014:0269a09": "尊欲於我所彰其勝德？我等宜應滿世尊願。」",
    "T24n1451_014:0269a10": "爾時長者即於其夜，具辦種種淨妙飲食，所",
    "T24n1451_014:0269a11": "謂五噉食、五嚼食。即於晨朝敷設床座，及盛",
    "T24n1451_014:0269a12": "水器莊嚴已訖，遣使白佛：「飲食已辦，唯願知",
    "T24n1451_014:0269a13": "時。」爾時世尊著衣持鉢，與苾芻眾詣長者家，",
    "T24n1451_014:0269a14": "至其食處就所設座。及諸大眾悉皆坐已，是",
    "T24n1451_014:0269a15": "時長者復遣使人白勝光王曰：「我於今日在自",
    "T24n1451_014:0269a16": "家中請佛及僧微設供養，唯願大王暫來隨",
    "T24n1451_014:0269a17": "喜。」時王聞已便與太子及內宮人扈從相隨，",
    "T24n1451_014:0269a18": "至長者宅共申隨喜。既至佛所禮足而坐。",
    "T24n1451_014:0269a19": "爾時具壽馱索迦於上座前立，手執瓶水神",
    "T24n1451_014:0269a20": "力加持，令所注水從上至下次第洗手。爾時",
    "T24n1451_014:0269a21": "具壽波洛迦於下座前立，執淨瓶水神力加",
    "T24n1451_014:0269a22": "持，亦令其水從下至上次第漱口。時勝光王",
    "T24n1451_014:0269a23": "見是事已，便作是念：「斯何耆宿大德苾芻親",
    "T24n1451_014:0269a24": "於佛前敢現神力？」即起尋水至下座邊，見波",
    "T24n1451_014:0269a25": "洛迦手持瓶水，後更尋水至上座邊，見馱索",
    "T24n1451_014:0269a26": "迦持瓶而立，極生希有長舒右手出讚歎言：",
    "T24n1451_014:0269a27": "「希有佛陀！希有達摩！善哉正法！能於現世令",
    "T24n1451_014:0269a28": "馱索迦、波洛迦等捨罪惡見，證獲如是殊勝",
    "T24n1451_014:0269a29": "之德。」時彼長者既見大眾悉坐定已，便以自",
    "T24n1451_014:0269b01": "手行諸飲食，大眾飽已洗手漱口，嚼齒木已",
    "T24n1451_014:0269b02": "屏除鉢器，即取小席親於佛前長跪聽法。",
    "T24n1451_014:0269b03": "爾時世尊為勝光王及大長者，隨機說法示",
    "T24n1451_014:0269b04": "教利喜，從座而去。",
    "T24n1451_014:0269b05": "時諸苾芻至住處已，咸皆有疑請世尊曰：「大",
    "T24n1451_014:0269b06": "德！此馱索迦、波洛迦曾作何業，生在邊地，一",
    "T24n1451_014:0269b07": "是斷見、一是邪見？又作何業，於佛法中而為",
    "T24n1451_014:0269b08": "出家，斷盡諸惑得阿羅漢？」佛告諸苾芻：「此之",
    "T24n1451_014:0269b09": "二人自所作業果報成熟，廣說如前，乃至果報",
    "T24n1451_014:0269b10": "還自受之。汝等諦聽。乃往古昔此賢劫中人",
    "T24n1451_014:0269b11": "壽二萬歲時，有迦攝波佛出現於世。時此二",
    "T24n1451_014:0269b12": "人投彼佛法而為出家，二人為伴往詣邊國，",
    "T24n1451_014:0269b13": "無教授師自修禪定，實無所證作證解心，臨",
    "T24n1451_014:0269b14": "命終時誹謗聖法，生邪見心作如是語：『迦攝",
    "T24n1451_014:0269b15": "波佛誑惑世間，斷盡煩惱得阿羅漢。我於諸",
    "T24n1451_014:0269b16": "惑不能斷盡，何有餘人得阿羅漢？』汝等苾芻",
    "T24n1451_014:0269b17": "勿生異念，往時二人無師習定者，即馱索迦、",
    "T24n1451_014:0269b18": "波洛迦是。由謗聖法生邪見故，經歷多時墮",
    "T24n1451_014:0269b19": "於惡趣，復於多生常處邊地起邪見心，乃至",
    "T24n1451_014:0269b20": "今身還生邊地起邪見心。由彼二人讀誦受",
    "T24n1451_014:0269b21": "持蘊界處緣生道理，及處非處悉皆善巧，由",
    "T24n1451_014:0269b22": "斯業力於我法中出家修行，斷盡諸惑得阿",
    "T24n1451_014:0269b23": "羅漢。無師習定有如是過，是故汝等不應無",
    "T24n1451_014:0269b24": "師輒自習定，若輒學者得越法罪。」",
    "T24n1451_014:0269b25": "緣在室羅伐城。有一長者於蘭若處造一小",
    "T24n1451_014:0269b26": "室，時有苾芻於此而住，時屬春陽為熱所逼，",
    "T24n1451_014:0269b27": "形色萎黃瘦損無相，欲移住處往白長者：「仁",
    "T24n1451_014:0269b28": "當守護，我欲他行。」長者問曰：「有何闕少而欲",
    "T24n1451_014:0269b29": "他行？」苾芻答曰：「我無闕乏，然為時熱室小難",
    "T24n1451_014:0269c01": "居。」長者答曰：「若畏熱者為造地窟。」答言：「長者！",
    "T24n1451_014:0269c02": "佛未見聽。」苾芻以緣白佛，佛言：「須地窟者隨",
    "T24n1451_014:0269c03": "意應作。」長者為作，至夏月時復多濕氣便不",
    "T24n1451_014:0269c04": "堪住，後白長者言：「我欲他行。」同前問答，然為",
    "T24n1451_014:0269c05": "地濕痰癊病增不堪居住。長者答曰：「若如是",
    "T24n1451_014:0269c06": "者為造大舍。」苾芻告曰：「世尊未許。」苾芻以緣",
    "T24n1451_014:0269c07": "白佛，佛言：「任為大舍。」長者便造，以無簷故",
    "T24n1451_014:0269c08": "柱危欲破，以緣白佛，佛言：「安簷。若恐摧者應",
    "T24n1451_014:0269c09": "安邪柱以釘釘之。」",
    "T24n1451_014:0269c10": "第三門第五子攝頌曰：",
    "T24n1451_014:0269c11": "　石鹽安角內、　　藥器用氍毺、",
    "T24n1451_014:0269c12": "　安替誦經時、　　以物承其足。",
    "T24n1451_014:0269c13": "緣在王舍城竹林園中。時具壽畢隣陀跋蹉",
    "T24n1451_014:0269c14": "從出家後身常抱疾，有同梵行者來相問訊",
    "T24n1451_014:0269c15": "言：「上座！四大安隱不？」答言：「我患，寧有安隱？」復",
    "T24n1451_014:0269c16": "問：「上座比來曾服何藥？」答曰：「曾服石鹽。」「若爾，",
    "T24n1451_014:0269c17": "今何不服？」答言：「賢首！佛未聽許。」苾芻以緣白",
    "T24n1451_014:0269c18": "佛，佛言：「我今聽諸苾芻應畜先陀婆鹽。」苾芻",
    "T24n1451_014:0269c19": "隨處安置遂令銷滅，佛言：「不應如是隨宜安",
    "T24n1451_014:0269c20": "置，應可畜筩。」便安竹筩亦還銷失，佛言：「應用",
    "T24n1451_014:0269c21": "角筩安鹽於內。」遂用新角更令臭穢，佛言：「應",
    "T24n1451_014:0269c22": "用牛糞水煮洗乾無損。」佛言石鹽應安角中",
    "T24n1451_014:0269c23": "者，不解安蓋塵土便入，佛言：「著蓋。」苾芻不解，",
    "T24n1451_014:0269c24": "佛言：「還應用角。」時畢隣跎跋蹉因患問答同",
    "T24n1451_014:0269c25": "前，須畜藥椀，佛言：「應畜。」",
    "T24n1451_014:0269c26": "緣在室羅伐城。時有長者娶妻未久便生一",
    "T24n1451_014:0269c27": "息，年漸長大，遂於善說法律而為出家，但臥",
    "T24n1451_014:0269c28": "空床未有氈席。長者後時入寺遊觀，便見其",
    "T24n1451_014:0269c29": "子但臥單床更無氈席，告言：「聖子！自餘苾芻",
    "T24n1451_014:0270a01": "皆有氈席，汝何故無？」答曰：「諸人多是宿舊出",
    "T24n1451_014:0270a02": "家先來貯畜，我新捨俗由斯未有。」答言：「若爾，",
    "T24n1451_014:0270a03": "我舍有好氍毺可用敷臥。」答言：「佛未聽許。」以",
    "T24n1451_014:0270a04": "緣白佛，佛言：「聽用氍毺。」苾芻即便不以物襯，",
    "T24n1451_014:0270a05": "赤體而臥遂多垢膩，長者入寺見其垢惡，便",
    "T24n1451_014:0270a06": "不識認，問其子曰：「更得褥耶？」答言：「舊物。」父",
    "T24n1451_014:0270a07": "言：「因何垢污以至於此？」答曰：「為無襯替致令",
    "T24n1451_014:0270a08": "污染。」父曰：「此貴價物令其損壞，汝今宜可安",
    "T24n1451_014:0270a09": "替而用。」苾芻以緣白佛，佛言：「雖是私物亦應",
    "T24n1451_014:0270a10": "安襯，若不著者得越法罪。」",
    "T24n1451_014:0270a11": "緣處同前。佛言：「應誦經者可昇高座。」其人坐",
    "T24n1451_014:0270a12": "師子座下垂雙足致有勞倦，佛言：「應作承足",
    "T24n1451_014:0270a13": "床。」苾芻不解，佛言：「若座不移動應以甎作，若",
    "T24n1451_014:0270a14": "移轉者可用版為。雖以版作移舉時難，可於",
    "T24n1451_014:0270a15": "四角各安鐵鐶隨意擎去。」時有求福苾芻及",
    "T24n1451_014:0270a16": "信心俗旅，於足趺上塗以香泥，時誦經師不",
    "T24n1451_014:0270a17": "敢足踏，佛言：「以草及葉替而方踏，勿致疑心。」",
    "T24n1451_014:0270a18": "緣處同前，佛言：「作承足床。」林中苾芻此物難",
    "T24n1451_014:0270a19": "得垂足勞倦，以緣白佛。佛言：「以石支足。」",
    "T24n1451_014:0270a20": "第三門第六子攝頌曰：",
    "T24n1451_014:0270a21": "　拭面巾疎薄、　　唾盆并襯體、",
    "T24n1451_014:0270a22": "　鐵槽砌基地、　　月光珠浣衣。",
    "T24n1451_014:0270a23": "緣在王舍城。畢隣陀跋瑳身常抱疾頭面",
    "T24n1451_014:0270a24": "垢膩，問答同前，乃至「上座先持何物？」答曰：「持",
    "T24n1451_014:0270a25": "拭面巾。」「今何不持？」答言：「佛未聽許。」以緣白佛，",
    "T24n1451_014:0270a26": "佛言：「有病、無病應持面巾。」",
    "T24n1451_014:0270a27": "緣處同前。畢隣陀跋瑳苦熱身黃，問答同前，",
    "T24n1451_014:0270a28": "乃至「上座先持何物？」答曰：「持疎薄衣。」「今何不",
    "T24n1451_014:0270a29": "持？」答言：「佛未聽許。」以緣白佛，佛言：「熱時應著",
    "T24n1451_014:0270b01": "疎薄之衣。」",
    "T24n1451_014:0270b02": "緣在室羅伐城。時有苾芻苦患痰癊，於床兩",
    "T24n1451_014:0270b03": "邊棄其涎洟令不淨潔。天將欲曉，門人入房",
    "T24n1451_014:0270b04": "禮問安否，洟唾污額。苾芻見問，即以事答。苾",
    "T24n1451_014:0270b05": "芻曰：「我試觀之。」便入房中，見其洟唾床邊狼",
    "T24n1451_014:0270b06": "藉，告諸苾芻共生嫌恥：「云何苾芻於僧房中",
    "T24n1451_014:0270b07": "洟唾不淨？」以緣白佛，佛言：「非是合棄洟唾之",
    "T24n1451_014:0270b08": "處不應輒棄。若在闇中不頭扣地而為禮拜，",
    "T24n1451_014:0270b09": "須致敬者口云：『畔睇。』但有請白咸應如是。若",
    "T24n1451_014:0270b10": "患傷寒涎洟流出應以器承。」著器物時致有",
    "T24n1451_014:0270b11": "傾側更多穢污，佛言：「可安支物。」彼置圓繩然",
    "T24n1451_014:0270b12": "由傾側，佛言：「其承唾盆及洗口器，形如象",
    "T24n1451_014:0270b13": "跡底凸向內置地安穩。」棄唾水時即便却",
    "T24n1451_014:0270b14": "出，佛言：「盆內安物。」苾芻不解，佛言：「應截草置",
    "T24n1451_014:0270b15": "中，或安沙土等。」有多蠅附，佛言：「應扇去之。」盆",
    "T24n1451_014:0270b16": "有臭氣，佛言：「時時應洗。」洗已不曬致有虫生，",
    "T24n1451_014:0270b17": "佛言：「曬乾。」復有苾芻涎唾不止，待器乾時事",
    "T24n1451_014:0270b18": "便廢闕，佛言：「應畜二盆更互而用。」苾芻簷下",
    "T24n1451_014:0270b19": "讀誦經行，若洟唾時隨處棄擲，佛言：「不應爾，",
    "T24n1451_014:0270b20": "棄者得越法罪。然於寺中四角柱下各安唾",
    "T24n1451_014:0270b21": "盆，若有唾者可棄於此。」",
    "T24n1451_014:0270b22": "緣在室羅伐城。時有苾芻名曰毛血，昔於五",
    "T24n1451_014:0270b23": "百世若生若死常處地獄，後生人趣處在居",
    "T24n1451_014:0270b24": "家，常好嚴身戲樂無厭不思地獄。後於異時",
    "T24n1451_014:0270b25": "在佛法中出家修行，見佛說法，於三藏教說",
    "T24n1451_014:0270b26": "地獄苦、傍生、餓鬼、人天差別，聞地獄時極苦",
    "T24n1451_014:0270b27": "現前，身諸毛孔並血流出，衣裳點污常有臭",
    "T24n1451_014:0270b28": "氣。苾芻以緣白佛，佛言：「如此苾芻應畜襯身",
    "T24n1451_014:0270b29": "衣。」苾芻即便披在衣外，遂生譏醜，佛言：「應在",
    "T24n1451_014:0270c01": "內披。」其身瘙癢將此衣揩，佛言：「不應如是。若",
    "T24n1451_014:0270c02": "有濃血當以樹葉作湯徐徐洗除，其襯身衣",
    "T24n1451_014:0270c03": "時時浣染曬曝令乾。」",
    "T24n1451_014:0270c04": "緣在王舍城。具壽畢隣陀跋蹉身常抱疾，同",
    "T24n1451_014:0270c05": "梵行者問答同前，乃至「上座先持何物？」答曰：",
    "T24n1451_014:0270c06": "「曾持鐵槽安藥湯浸。」「若爾何不持用？」答言：「佛",
    "T24n1451_014:0270c07": "未聽許。」以緣白佛，佛言：「病者當畜鐵槽。」",
    "T24n1451_014:0270c08": "緣在室羅伐城。時諸苾芻於夏雨時，旋繞制",
    "T24n1451_014:0270c09": "底有泥污足，佛言：「應可布甎，上以碎甎和泥",
    "T24n1451_014:0270c10": "打之，復安礓石灰泥。」塔大難遍，佛言：「應齊一",
    "T24n1451_014:0270c11": "尋。」此亦難辦，佛言：「安版。」復更難求，佛言：「步步",
    "T24n1451_014:0270c12": "安甎。」苾芻寺門及寺內地多有泥陷，佛言：「如",
    "T24n1451_014:0270c13": "上所作准事應為。」",
    "T24n1451_014:0270c14": "緣處同前。有一長者於靜林中造一小舍，苾",
    "T24n1451_014:0270c15": "芻寄住。時當寒節，苾芻觸冷身形羸瘦，來告",
    "T24n1451_014:0270c16": "長者曰：「我欲他行。」答言：「聖者！有所闕耶？」報",
    "T24n1451_014:0270c17": "言：「無乏，但為苦寒。」長者曰：「仁住於此，我與日",
    "T24n1451_014:0270c18": "光珠令常得火。」答言：「長者！佛未聽許。」答曰：「佛",
    "T24n1451_014:0270c19": "大慈悲必聽受用。」苾芻以緣白佛，佛言：「若須",
    "T24n1451_014:0270c20": "日光珠者，聽畜隨時出火。」長者便與苾芻受",
    "T24n1451_014:0270c21": "用。時有五百群賊欲打小城，過苾芻處告言：",
    "T24n1451_014:0270c22": "「須火。」報曰：「現無。」賊曰：「何方得火？」答曰：「賢首！",
    "T24n1451_014:0270c23": "有日光珠能出於火。」便示其處，賊去破城迴",
    "T24n1451_014:0270c24": "至於此，欲奪其珠，問：「珠何處？」苾芻示珠，賊取",
    "T24n1451_014:0270c25": "而去。苾芻患寒至長者所，報言：「我寒。」具如上",
    "T24n1451_014:0270c26": "說。長者曰：「珠在何處？」答曰：「有賊將去。」長者曰：",
    "T24n1451_014:0270c27": "「此貴價物不密舉掌，令賊將去深成可惜。」苾",
    "T24n1451_014:0270c28": "芻以緣白佛，佛言：「此之貴珠不應示賊，應與",
    "T24n1451_014:0270c29": "其火。如日光珠，月光亦爾。」",
    "T24n1451_014:0271a01": "緣處同前。六眾苾芻令浣衣人洗濯衣服，時",
    "T24n1451_014:0271a02": "浣衣者多得他衣洗浣未了。時鄔波難陀至",
    "T24n1451_014:0271a03": "日晡後，便持故衣詣洗衣處報言：「為洗。」答曰：",
    "T24n1451_014:0271a04": "「現有多衣，明當為洗。」便生忿怒，彼言：「勿瞋！可",
    "T24n1451_014:0271a05": "留而去，我今為洗。」即便留衣與眾多衣一處",
    "T24n1451_014:0271a06": "同浸，遂令赤色染壞他衣。彼見愁惱掌頰而",
    "T24n1451_014:0271a07": "住，多人來見皆共譏嫌。苾芻以緣白佛，佛作",
    "T24n1451_014:0271a08": "是念：「由浣衣故生眾譏嫌。」告諸苾芻曰：「鄔波",
    "T24n1451_014:0271a09": "難陀以赤色衣污他衣物，是故苾芻不應以",
    "T24n1451_014:0271a10": "赤色衣令他洗浣，作者得越法罪。」六眾聞已",
    "T24n1451_014:0271a11": "便將白衣令彼洗浣，彼便摋打令衣損破，佛",
    "T24n1451_014:0271a12": "言：「苾芻衣皆不應令浣衣人洗。」",
    "T24n1451_014:0271a13": "緣處同前。六眾聞佛不許令他洗浣衣物，即",
    "T24n1451_014:0271a14": "便持衣至浣衣處，以物纏頭於池水邊自洗",
    "T24n1451_014:0271a15": "衣服，眾人見譏。苾芻以緣白佛，佛言：「苾芻不",
    "T24n1451_014:0271a16": "應至浣衣處自洗衣服，作者得越法罪。」",
    "T24n1451_014:0271a17": "緣處同前。苾芻便於大版木上，摋打浣衣令",
    "T24n1451_014:0271a18": "衣破壞，佛言：「不應爾，應在盆中以煖水浸，徐",
    "T24n1451_014:0271a19": "徐自手洗濯令淨。」佛令手洗，苾芻不能，佛言：",
    "T24n1451_014:0271a20": "「用脚。」時有手足皆悉不能，佛言：「令他為洗，應",
    "T24n1451_014:0271a21": "可自看。」",
    "T24n1451_014:0271a22": "根本說一切有部毘奈耶雜事卷第十四"
}