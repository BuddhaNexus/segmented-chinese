{
    "T47n1979_001:0424b24": "轉經行道願往生淨土法事讚卷",
    "T47n1979_001:0424b25": "上",
    "T47n1979_001:0424b27": "沙門善導集記",
    "T47n1979_001:0424b28": "　奉請四天王　　直入道場中",
    "T47n1979_001:0424b29": "　奉請師子王　　師子亦難逢",
    "T47n1979_001:0424c01": "　奮迅身毛衣　　眾魔退散去",
    "T47n1979_001:0424c02": "　回頭請法師　　直取涅槃城",
    "T47n1979_001:0424c03": "序曰。竊以娑婆廣大火宅無邊。六道周居重",
    "T47n1979_001:0424c04": "昏永夜。生盲無目慧照未明。引導無方俱",
    "T47n1979_001:0424c05": "摧死地。循環來去等逝水長流。託命投神誰",
    "T47n1979_001:0424c06": "之能救。斯乃識含無際。窮塵之劫更踰。自",
    "T47n1979_001:0424c07": "爾悠悠遇勝緣之何日。上從海德初際如來。",
    "T47n1979_001:0424c08": "乃至今時釋迦諸佛。皆乘弘誓悲智雙行。不",
    "T47n1979_001:0424c09": "捨含情三輪普化。然我無明障重。佛出不逢。",
    "T47n1979_001:0424c10": "設使同生。還如覆器。神光等照不簡四生。慈",
    "T47n1979_001:0424c11": "及無偏皆資法潤。雖沈法水長劫由頑。苦集",
    "T47n1979_001:0424c12": "相因毒火臨時還發。仰惟大悲恩重等潤身",
    "T47n1979_001:0424c13": "田。智慧冥加道芽增長。慈悲方便視教隨宜。",
    "T47n1979_001:0424c14": "勸念彌陀歸乎淨土。地則眾珍雜間光色競",
    "T47n1979_001:0424c15": "輝。德水澄華玲瓏影徹。寶樓重接等輝神光。",
    "T47n1979_001:0424c16": "林樹垂瓔風塵雅曲。華臺嚴瑩種種希奇。聖",
    "T47n1979_001:0424c17": "眾同居明踰千日。身則紫金之色相好儼然。",
    "T47n1979_001:0424c18": "進止往來乘空無礙。若論依報則超絕十方。",
    "T47n1979_001:0424c19": "地上虛空等皆無異。他方凡聖乘願往來。到",
    "T47n1979_001:0424c20": "彼無殊齊同不退。但以如來善巧總勸四生。",
    "T47n1979_001:0424c21": "棄此娑婆忻生極樂。專稱名號兼誦彌陀經。",
    "T47n1979_001:0424c22": "欲令識彼莊嚴厭斯苦事。三因五念畢命為",
    "T47n1979_001:0424c23": "期。正助四修則剎那無間。回斯功業普備含",
    "T47n1979_001:0424c24": "靈。壽盡乘臺齊臨彼國。",
    "T47n1979_001:0424c25": "凡欲為自欲為他立道場者。先須嚴飾堂",
    "T47n1979_001:0424c26": "舍安置尊像。旛華竟眾等無問多少。盡令",
    "T47n1979_001:0424c27": "洗浴著淨衣入道場聽法。若欲召請人及",
    "T47n1979_001:0424c28": "和讚者盡立。大眾令坐。使一人先須燒香",
    "T47n1979_001:0424c29": "散華周匝一遍竟。然後依法作聲召請云。",
    "T47n1979_001:0425a01": "　般舟三昧樂(願往生)　　大眾同心厭三界(無量樂)",
    "T47n1979_001:0425a02": "　般舟三昧樂(願往生)　　三塗永絕願無名(無量樂)",
    "T47n1979_001:0425a03": "　三界火宅難居止(願往生)　　乘佛願力往西方(無量樂)",
    "T47n1979_001:0425a04": "　般舟三昧樂(願往生)　　念報慈恩常頂戴(無量樂)",
    "T47n1979_001:0425a05": "　大眾持華恭敬立(願往生)　　先請彌陀入道場(無量樂)",
    "T47n1979_001:0425a06": "　般舟三昧樂(願往生)　　不違弘願應時迎(無量樂)",
    "T47n1979_001:0425a07": "　觀首勢至塵沙眾(願往生)　　從佛乘華來入會(無量樂)",
    "T47n1979_001:0425a08": "　般舟三昧樂(願往生)　　觀音接手入華臺(無量樂)",
    "T47n1979_001:0425a09": "　無勝莊嚴釋迦佛(願往生)　　受我微心入道場(無量樂)",
    "T47n1979_001:0425a10": "　般舟三昧樂(願往生)　　碎身慚謝釋迦恩(無量樂)",
    "T47n1979_001:0425a11": "　彼國莊嚴大海眾(願往生)　　從佛乘華來入會(無量樂)",
    "T47n1979_001:0425a12": "　般舟三昧樂(願往生)　　助佛神化度眾生(無量樂)",
    "T47n1979_001:0425a13": "　十方恒沙佛舒舌(願往生)　　證我凡夫生安樂(無量樂)",
    "T47n1979_001:0425a14": "　般舟三昧樂(願往生)　　悲心利物大悲心(無量樂)",
    "T47n1979_001:0425a15": "　慚愧恒沙大悲心(願往生)　　受我微心入道場(無量樂)",
    "T47n1979_001:0425a16": "　般舟三昧樂(願往生)　　專心淨土佛前期(無量樂)",
    "T47n1979_001:0425a17": "　一一如來大海眾(願往生)　　從佛乘華來入會(無量樂)",
    "T47n1979_001:0425a18": "　般舟三昧樂(願往生)　　盡是往生增上緣(無量樂)",
    "T47n1979_001:0425a19": "　佛使二十五菩薩(願往生)　　一切時來常護念(無量樂)",
    "T47n1979_001:0425a20": "　般舟三昧樂(願往生)　　畢命直入涅槃城(無量樂)",
    "T47n1979_001:0425a21": "　佛恐眾生四魔障(願往生)　　未至極樂墮三塗(無量樂)",
    "T47n1979_001:0425a22": "　般舟三昧樂(願往生)　　直心實行佛迎來(無量樂)",
    "T47n1979_001:0425a23": "　我今眾等深慚謝(願往生)　　受我微心來入會(無量樂)",
    "T47n1979_001:0425a24": "　般舟三昧樂(願往生)　　心心專注出娑婆(無量樂)",
    "T47n1979_001:0425a25": "　本國彌陀諸聖眾(願往生)　　平等俱來坐道場(無量樂)",
    "T47n1979_001:0425b01": "　般舟三昧樂(願往生)　　道場聖眾實難逢(無量樂)",
    "T47n1979_001:0425b02": "　眾等頂禮彌陀會(願往生)　　普散香華同供養(無量樂)",
    "T47n1979_001:0425b03": "　般舟三昧樂(願往生)　　彌陀光攝往生人(無量樂)",
    "T47n1979_001:0425b04": "　對佛彌陀涅槃會(願往生)　　各發誓願請華臺(無量樂)",
    "T47n1979_001:0425b05": "　般舟三昧樂(願往生)　　極樂莊嚴門盡開(無量樂)",
    "T47n1979_001:0425b06": "　般舟三昧樂(願往生)　　專心念佛坐華臺(無量樂)",
    "T47n1979_001:0425b07": "　般舟三昧樂(願往生)　　乘華直入不須疑(無量樂)",
    "T47n1979_001:0425b08": "　眾等齊心請高座(往生樂)　　愍懟智影說尊經(往生樂)",
    "T47n1979_001:0425b09": "　難思議(往生樂)　　雙樹林下(往生樂)　　難思(往生樂)",
    "T47n1979_001:0425b10": "　道場時逢難叵遇(往生樂)　　無常迅速命難停(往生樂)",
    "T47n1979_001:0425b11": "　難思議(往生樂)　　雙樹林下(往生樂)　　難思(往生樂)",
    "T47n1979_001:0425b12": "　眼前業道人人見(往生樂)　　皆由三毒作因緣(往生樂)",
    "T47n1979_001:0425b13": "　難思議(往生樂)　　雙樹林下(往生樂)　　難思(往生樂)",
    "T47n1979_001:0425b14": "　雖得人身常闇鈍(往生樂)　　貪瞋邪見轉專專(往生樂)",
    "T47n1979_001:0425b15": "　難思議(往生樂)　　雙樹林下(往生樂)　　難思(往生樂)",
    "T47n1979_001:0425b16": "　日夜惛惛不惺悟(往生樂)　　還是流浪三塗因(往生樂)",
    "T47n1979_001:0425b17": "　難思議(往生樂)　　雙樹林下(往生樂)　　難思(往生樂)",
    "T47n1979_001:0425b18": "　忽爾輪回長劫苦(往生樂)　　彌陀淨土何時聞(往生樂)",
    "T47n1979_001:0425b19": "　難思議(往生樂)　　雙樹林下(往生樂)　　難思(往生樂)",
    "T47n1979_001:0425b20": "　大眾同心請高座(往生樂)　　為度群生轉法輪(往生樂)",
    "T47n1979_001:0425b21": "　難思議(往生樂)　　雙樹林下(往生樂)　　難思(往生樂)",
    "T47n1979_001:0425b22": "　眾等傾心樂聞法(往生樂)　　手執香華常供養(往生樂)",
    "T47n1979_001:0425b23": "　難思議(往生樂)　　雙樹林下(往生樂)　　難思(往生樂)",
    "T47n1979_001:0425b24": "　道場大眾裹相與至心敬禮　　南無常住佛",
    "T47n1979_001:0425b25": "　道場大眾裹相與至心敬禮　　南無常住法",
    "T47n1979_001:0425c01": "　道場大眾裹相與至心敬禮　　南無常住僧",
    "T47n1979_001:0425c02": "敬白。道場眾等各各斂心。彈指合掌叩頭歸",
    "T47n1979_001:0425c03": "命。禮本師釋迦佛過現未來諸世尊。所以歸",
    "T47n1979_001:0425c04": "依佛者。佛是眾生大慈悲父。亦是出世增上",
    "T47n1979_001:0425c05": "良緣。計其恩德。過於塵劫述之難盡。賢愚經",
    "T47n1979_001:0425c06": "言。一一諸佛。從初發意終至菩提。專心求法",
    "T47n1979_001:0425c07": "不顧身財。悲智雙行曾無退念。或可逢人逼",
    "T47n1979_001:0425c08": "試皮肉分張。或自割身而延鴿命。或捨千頭",
    "T47n1979_001:0425c09": "以求法。或釘千釘而求四句。或刺身血以濟",
    "T47n1979_001:0425c10": "夜叉。或捨妻子以充羅剎。或設慈悲方便。化",
    "T47n1979_001:0425c11": "作禽魚。用濟蒼生免其飢難。或作金毛師子",
    "T47n1979_001:0425c12": "以上獵師。或作白象抽牙為求菩提而奉施。",
    "T47n1979_001:0425c13": "或觀怨家由如赤子。或現外道比若親兒。彼",
    "T47n1979_001:0425c14": "我無殊。聖凡何異。三祇起行。皆與無漏相應。",
    "T47n1979_001:0425c15": "地地收功始得果圓號佛。身則閻浮金光色。",
    "T47n1979_001:0425c16": "喻千日競暉。相好分明譬若眾星夜朗。跏趺",
    "T47n1979_001:0425c17": "正坐不背之相圓明。法界同歸。各覩如來面",
    "T47n1979_001:0425c18": "相。身心湛寂。化用不失時機。隨類變通。報",
    "T47n1979_001:0425c19": "體則元來不動。但以如來智德嘆之難盡。道",
    "T47n1979_001:0425c20": "場眾等各生慚謝之心。能使諸佛為我捨身。",
    "T47n1979_001:0425c21": "過於塵劫。哀哉世尊能為難事。長劫勤勤忍",
    "T47n1979_001:0425c22": "疲勞之苦痛。雖復為生苦行。不覓小恩。望欲",
    "T47n1979_001:0425c23": "等出塵勞會菩提而歸彼岸。眾等齊心。為今",
    "T47n1979_001:0425c24": "施主某甲等。奉請十方諸佛一切世尊。弟子",
    "T47n1979_001:0425c25": "等敬尋諸佛境界。唯佛能知。國土精華非凡",
    "T47n1979_001:0425c26": "所測。三身化用皆立淨土。以導群生。法體無",
    "T47n1979_001:0425c27": "殊。有識歸之得悟。但為凡夫亂想寄託無由",
    "T47n1979_001:0425c28": "故。使釋迦諸佛不捨慈悲。直指西方十萬億",
    "T47n1979_001:0425c29": "剎國名極樂。佛號彌陀。現在說法。其國清淨",
    "T47n1979_001:0426a01": "具四德莊嚴。永絕譏嫌等無憂惱。人天善惡",
    "T47n1979_001:0426a02": "皆得往生。到彼無殊齊同不退。何意然者。乃",
    "T47n1979_001:0426a03": "由彌陀因地世饒王佛所捨位出家。即起悲",
    "T47n1979_001:0426a04": "智之心廣弘四十八願。以佛願力五逆之與",
    "T47n1979_001:0426a05": "十惡罪滅得生。謗法闡提回心皆往。復因韋",
    "T47n1979_001:0426a06": "提致請誓捨娑婆。念念無遺決定求生極樂。",
    "T47n1979_001:0426a07": "如來因其請故。即說定散兩門三福九章。廣",
    "T47n1979_001:0426a08": "作未聞之益。十方恒沙諸佛。共讚釋迦。舒舌",
    "T47n1979_001:0426a09": "遍覆三千。證得往生非謬。如是等諸佛世尊。",
    "T47n1979_001:0426a10": "不捨慈悲。受今施主某甲及眾生請。入此道",
    "T47n1979_001:0426a11": "場證明功德。奉請已。今勸眾生等各各斂心",
    "T47n1979_001:0426a12": "歸依合掌。",
    "T47n1979_001:0426a13": "下座接高讚云。",
    "T47n1979_001:0426a14": "願往生願往生。眾等咸歸命本師釋迦佛十",
    "T47n1979_001:0426a15": "方世界諸如來。願受施主眾生請。不捨慈悲",
    "T47n1979_001:0426a16": "入道場。證明功德滅諸罪。回心一念見彌陀。",
    "T47n1979_001:0426a17": "眾等身心皆踊躍。手執香華常供養。",
    "T47n1979_001:0426a18": "高接下讚云　高接下請召云。",
    "T47n1979_001:0426a19": "重白。道場大眾等。各各斂心彈指合掌。叩頭",
    "T47n1979_001:0426a20": "一心歸命。為今施主及眾生。次當奉請十方",
    "T47n1979_001:0426a21": "法界諸佛所說修多羅藏八萬四千。又請全",
    "T47n1979_001:0426a22": "身散身舍利等。唯願放大神光入此道場證",
    "T47n1979_001:0426a23": "明功德。又請十方聲聞緣覺得道聖人。唯願",
    "T47n1979_001:0426a24": "不捨慈悲現大神通。入此道場證明功德。又",
    "T47n1979_001:0426a25": "當奉請諸菩薩眾普賢文殊觀音勢至等。唯",
    "T47n1979_001:0426a26": "願不捨慈悲滿眾生願。入此道場證明功德。",
    "T47n1979_001:0426a27": "所以歸依奉請者。此諸菩薩從初發意乃至",
    "T47n1979_001:0426a28": "菩提。常行平等接引無偏。自利利他無時暫",
    "T47n1979_001:0426a29": "息。常以法音覺諸世間。光明普照無量佛土。",
    "T47n1979_001:0426b01": "一切世界六種震動。總攝魔界動魔宮殿。摑",
    "T47n1979_001:0426b02": "裂邪網消滅諸見。散諸塵勞壞諸欲塹。開闡",
    "T47n1979_001:0426b03": "法門。顯明清白光融佛法。宣流正化。常作不",
    "T47n1979_001:0426b04": "染身口意業。常行不退身口意行。常行不動",
    "T47n1979_001:0426b05": "身口意業。常行讚嘆身口意業。常行清淨身",
    "T47n1979_001:0426b06": "口意業。常行離惱身口意業。常行智慧身口",
    "T47n1979_001:0426b07": "意業。覺悟成就定慧成就。此諸菩薩。常為",
    "T47n1979_001:0426b08": "諸天龍八部人王梵王等。守護恭敬供養。一",
    "T47n1979_001:0426b09": "切眾生為救為歸。為明為尊為勝為上。具無",
    "T47n1979_001:0426b10": "量行願多所饒益。安穩天人利益一切。遊步",
    "T47n1979_001:0426b11": "十方行權方便。入佛法藏究竟彼岸。智慧聖",
    "T47n1979_001:0426b12": "明不可思議。轉佛法輪。成就如來一切種智。",
    "T47n1979_001:0426b13": "於一切法悉得自在。如是等菩薩大士不可",
    "T47n1979_001:0426b14": "稱計。唯願不捨慈悲。受眾生請一時來會入",
    "T47n1979_001:0426b15": "此道場。為今施主某甲證明功德。今勸道場",
    "T47n1979_001:0426b16": "眾等人等。斂心歸依合掌禮。",
    "T47n1979_001:0426b17": "下接高讚云。",
    "T47n1979_001:0426b18": "願往生願往生。眾等希聞諸佛法。龍宮八萬",
    "T47n1979_001:0426b19": "四千藏。已施神光入道場。證明功德復滿願。",
    "T47n1979_001:0426b20": "因茲離苦見彌陀。法界含靈亦除障。我等身",
    "T47n1979_001:0426b21": "心皆踊躍。手執香華常供養。",
    "T47n1979_001:0426b22": "高接下讚云。",
    "T47n1979_001:0426b23": "願往生願往生。龍宮經藏如恒沙。十方佛法",
    "T47n1979_001:0426b24": "復過是。我今標心普皆請。放大神光入道場。",
    "T47n1979_001:0426b25": "證明功德復除罪。增長施主菩提芽。眾等各",
    "T47n1979_001:0426b26": "各齊心念。手執香華常供養。",
    "T47n1979_001:0426b27": "下接高讚云。",
    "T47n1979_001:0426b28": "願往生願往生。今日道場難得遇。無上佛法",
    "T47n1979_001:0426b29": "亦難聞。畢命形枯斷諸惡。從是念念罪皆除。",
    "T47n1979_001:0426c01": "六根得了得惺悟。戒定慈悲誓不虛。眾等身",
    "T47n1979_001:0426c02": "心皆踊躍。手執香華常供養。",
    "T47n1979_001:0426c03": "高接下讚云　下接高讚云。",
    "T47n1979_001:0426c04": "願往生願往生。久住娑婆常沒沒。三惡四趣",
    "T47n1979_001:0426c05": "盡皆停。被毛戴角受眾苦。未曾聞見聖人名。",
    "T47n1979_001:0426c06": "憶此疲勞長劫事。誓願捨命見彌陀。眾等身",
    "T47n1979_001:0426c07": "心皆踊躍。手執香華常供養。",
    "T47n1979_001:0426c08": "高接下讚云。",
    "T47n1979_001:0426c09": "願往生願往生。眾等咸歸命。今為施主及眾",
    "T47n1979_001:0426c10": "生。已請十方法界全身舍利碎體金剛。物利",
    "T47n1979_001:0426c11": "隨宜。分形影赴。雖復形分大小。神化一種無",
    "T47n1979_001:0426c12": "殊。大則類同山岳。小則比若芥塵。畢命真",
    "T47n1979_001:0426c13": "誠齊心供養。近則人天獲報。富樂長劫隨身。",
    "T47n1979_001:0426c14": "遠則淨土無生剋果。則涅槃之常樂。又願道",
    "T47n1979_001:0426c15": "場眾等。各各齊心。手執香華常供養。",
    "T47n1979_001:0426c16": "下接高讚云。",
    "T47n1979_001:0426c17": "願往生願往生。真身舍利隨大小。見聞歡喜",
    "T47n1979_001:0426c18": "修供養。自作善根他人福。一切合集皆回向。",
    "T47n1979_001:0426c19": "晝夜精勤不敢退。專心決定見彌陀。眾等身",
    "T47n1979_001:0426c20": "心皆踊躍。手執香華常供養。",
    "T47n1979_001:0426c21": "高接下讚云　下接高讚云。",
    "T47n1979_001:0426c22": "願往生願往生。普賢文殊弘誓願。十方佛子",
    "T47n1979_001:0426c23": "皆亦然。一念分身遍六道。隨機化度斷因緣。",
    "T47n1979_001:0426c24": "願我生生得親近。圍繞聽法悟真門。永拔無",
    "T47n1979_001:0426c25": "明生死業。誓作彌陀淨土人。眾等各各齊身",
    "T47n1979_001:0426c26": "心。手執香華常供養。",
    "T47n1979_001:0426c27": "下接高讚云。",
    "T47n1979_001:0426c28": "願往生願往生。十方菩薩大慈悲。不惜身命",
    "T47n1979_001:0426c29": "度眾生。六道分身隨類現。為說妙法證無生。",
    "T47n1979_001:0427a01": "無生淨土隨人入。廣大寬平無比量。四種威",
    "T47n1979_001:0427a02": "律常見佛。法侶携將入寶堂。眾等身心皆踊",
    "T47n1979_001:0427a03": "躍。手執香華常供養。",
    "T47n1979_001:0427a04": "下接高讚云　高接下讚云。",
    "T47n1979_001:0427a05": "願往生願往生。為今施主及眾生。奉請賢聖",
    "T47n1979_001:0427a06": "入道場。證明功德修供養。三毒煩惱因茲滅。",
    "T47n1979_001:0427a07": "無明黑闇罪皆除。願我生生值諸佛。念念修",
    "T47n1979_001:0427a08": "道至無餘。回此今生功德業。當來畢定在金",
    "T47n1979_001:0427a09": "渠。眾等各各齊身心。手執香華常供養。",
    "T47n1979_001:0427a10": "下接高讚云。",
    "T47n1979_001:0427a11": "願往生願往生。菩薩聖眾身雖別。慈悲智慧",
    "T47n1979_001:0427a12": "等無殊。不惜身財求妙法。難行苦行未曾休。",
    "T47n1979_001:0427a13": "誓到菩提登彼岸。放大慈光度有流。有流眾",
    "T47n1979_001:0427a14": "生我身是。乘光畢命入西方。眾等身心皆踊",
    "T47n1979_001:0427a15": "躍。手執香華常供養。",
    "T47n1979_001:0427a16": "高接下讚云　下接高讚云。",
    "T47n1979_001:0427a17": "願往生願往生。為今施主皆已請十方諸佛",
    "T47n1979_001:0427a18": "入道場。龍宮法藏真舍利。已放神光入道場。",
    "T47n1979_001:0427a19": "羅漢辟支通自在。一念乘華入道場。普賢文",
    "T47n1979_001:0427a20": "殊諸菩薩。一切俱來入道場。是諸聖眾如雲",
    "T47n1979_001:0427a21": "集。地上虛空難可量。各坐蓮華百寶座。證明",
    "T47n1979_001:0427a22": "功德放慈光。如此聖眾難逢遇。同時發願入",
    "T47n1979_001:0427a23": "西方。眾等齊心皆踊躍。手執香華常供養",
    "T47n1979_001:0427a24": "請觀世音讚云。",
    "T47n1979_001:0427a25": "　奉請觀世音(散華樂)　　慈悲降道場(散華樂)",
    "T47n1979_001:0427a26": "　斂容空裹現(散華樂)　　忿怒伏魔王(散華樂)",
    "T47n1979_001:0427a27": "　騰身振法鼓(散華樂)　　勇猛現威光(散華樂)",
    "T47n1979_001:0427a28": "　手中香色乳(散華樂)　　眉際白毫光(散華樂)",
    "T47n1979_001:0427a29": "　寶蓋隨身轉(散華樂)　　蓮華逐步祥(散華樂)",
    "T47n1979_001:0427b01": "　池回八味水(散華樂)　　華分戒定香(散華樂)",
    "T47n1979_001:0427b02": "　飢飡九定食(散華樂)　　渴飲四禪漿(散華樂)",
    "T47n1979_001:0427b03": "　西方七寶樹(散華樂)　　聲韻合宮商(散華樂)",
    "T47n1979_001:0427b04": "　枝中明實相(散華樂)　　葉外現無常(散華樂)",
    "T47n1979_001:0427b05": "　願捨閻浮報(散華樂)　　發願入西方(散華樂)",
    "T47n1979_001:0427b06": "高接下請香華云。",
    "T47n1979_001:0427b07": "重白。道場眾等各各斂心。彈指合掌叩頭標",
    "T47n1979_001:0427b08": "心運想。",
    "T47n1979_001:0427b09": "今為施主某甲等。奉請十方法界人天凡聖。",
    "T47n1979_001:0427b10": "水陸虛空一切香華。音樂光明寶藏。香山香",
    "T47n1979_001:0427b11": "衣香樹香林香池香水。入此道場。又請一切",
    "T47n1979_001:0427b12": "寶樹寶林寶衣寶池寶水寶幢寶蓋寶華寶網",
    "T47n1979_001:0427b13": "寶樓寶閣。入此道場。又請一切華林華樹華",
    "T47n1979_001:0427b14": "幢華蓋華樓華閣華宮華殿華衣。入此道場。",
    "T47n1979_001:0427b15": "又請一切光雲樹光雲林光雲網光雲衣光雲",
    "T47n1979_001:0427b16": "蓋光雲幢光雲臺光雲樓光雲閣光雲樂光雲",
    "T47n1979_001:0427b17": "香光雲池光雲水光雲山。入此道場。又請一",
    "T47n1979_001:0427b18": "切香雲山香雲衣香雲樹香雲林香雲網香雲",
    "T47n1979_001:0427b19": "蓋香雲幢香雲樓香雲閣香雲池香雲水香雲",
    "T47n1979_001:0427b20": "光香雲樂香雲華香雲臺。入此道場。又請一",
    "T47n1979_001:0427b21": "切寶雲山寶雲樹寶雲華寶雲果寶雲衣寶雲",
    "T47n1979_001:0427b22": "幢寶雲蓋寶雲網寶雲旛寶雲樂寶雲樓寶雲",
    "T47n1979_001:0427b23": "閣寶雲光明寶雲天衣寶雲供養海。入此道",
    "T47n1979_001:0427b24": "場。又請一切華雲山華雲林樹華雲幢蓋華",
    "T47n1979_001:0427b25": "雲衣服華雲羅網華雲音樂華雲臺座。入此",
    "T47n1979_001:0427b26": "道場。又請一切天人變化莊嚴供養海。一切",
    "T47n1979_001:0427b27": "聲聞變化莊嚴供養海。一切菩薩變化莊嚴",
    "T47n1979_001:0427b28": "供養海。一切諸佛變化莊嚴供養海。如是等",
    "T47n1979_001:0427b29": "無量無邊恒沙供養。種種莊嚴悉皆奉請。入",
    "T47n1979_001:0427c01": "此道場。供養一切佛舍利竝真法菩薩聲聞",
    "T47n1979_001:0427c02": "眾。受此香華雲莊嚴供養海。為滿施主眾生",
    "T47n1979_001:0427c03": "願。隨心變現受用作佛事。供養已。人各至心",
    "T47n1979_001:0427c04": "歸依合掌禮。",
    "T47n1979_001:0427c05": "下接高讚云。",
    "T47n1979_001:0427c06": "願往生願往生。願在彌陀會中坐。手執香華",
    "T47n1979_001:0427c07": "常供養。",
    "T47n1979_001:0427c08": "奉請既竟即須行道七遍。又使一人將華在",
    "T47n1979_001:0427c09": "西南角立。待行道人至即盡行華與行道眾",
    "T47n1979_001:0427c10": "等。即受華竟不得即散。且待各自標心供養。",
    "T47n1979_001:0427c11": "待行道至佛前。即隨意散之。散竟即過至行",
    "T47n1979_001:0427c12": "華人所。更受華亦如前法。乃至七遍亦如是。",
    "T47n1979_001:0427c13": "若行道訖即各依本坐處立。待唱梵聲盡即",
    "T47n1979_001:0427c14": "坐。",
    "T47n1979_001:0427c15": "高接下勸眾行道即云。",
    "T47n1979_001:0427c16": "奉請一切香華供養已訖。一切恭敬。道場眾",
    "T47n1979_001:0427c17": "等各執香華。如法行道。",
    "T47n1979_001:0427c18": "行道讚梵偈云。",
    "T47n1979_001:0427c19": "奉請彌陀世尊入道場(散華樂)",
    "T47n1979_001:0427c20": "奉請釋迦如來入道場(散華樂)",
    "T47n1979_001:0427c21": "奉請十方如來入道場(散華樂)",
    "T47n1979_001:0427c22": "　道場莊嚴極清淨　　天上人間無比量",
    "T47n1979_001:0427c23": "　過現諸佛等靈儀　　人天龍鬼中法藏",
    "T47n1979_001:0427c24": "　全身碎身真舍利　　大眾持華散其上",
    "T47n1979_001:0427c25": "　瞻仰尊顏繞七匝　　梵響聲等皆供養",
    "T47n1979_001:0427c26": "　願我身淨如香爐　　願我心如智慧火",
    "T47n1979_001:0427c27": "　念念焚燒戒定香　　供養十方三世佛",
    "T47n1979_001:0427c28": "　慚愧釋迦大悲主　　十方恒沙諸世尊",
    "T47n1979_001:0427c29": "　不捨慈悲巧方便　　共讚彌陀弘誓門",
    "T47n1979_001:0428a01": "　弘誓多門四十八　　遍標念佛最為親",
    "T47n1979_001:0428a02": "　人能念佛佛還念　　專心想佛佛知人",
    "T47n1979_001:0428a03": "　一切回心向安樂　　即見真金功德身",
    "T47n1979_001:0428a04": "　淨土莊嚴諸聖眾　　籠籠常在行人前",
    "T47n1979_001:0428a05": "　行者見已心歡喜　　終時從佛坐金蓮",
    "T47n1979_001:0428a06": "　一念乘華到佛會　　即證不退入三賢",
    "T47n1979_001:0428a07": "下接梵人聲立讚云。",
    "T47n1979_001:0428a08": "願往生願往生。道場眾等爾許多人歷劫已",
    "T47n1979_001:0428a09": "來。巡三界輪回六道。無休止。希見道場請佛",
    "T47n1979_001:0428a10": "會。親承供養難思議。七周行道散華訖。悲喜",
    "T47n1979_001:0428a11": "交流願滅罪。乘此善根生極樂。華開見佛證",
    "T47n1979_001:0428a12": "無為。眾等持心就本座。手執香華常供養。",
    "T47n1979_001:0428a13": "高接下讚云　下接高讚云。",
    "T47n1979_001:0428a14": "願往生願往生。釋迦如來初發願。頓捨塵勞",
    "T47n1979_001:0428a15": "修苦行。念念精勤無有退。不限日月及歲年。",
    "T47n1979_001:0428a16": "大劫小劫僧祇劫。過踰大地等微塵。不惜身",
    "T47n1979_001:0428a17": "財求妙法。慈悲誓願度眾生。普勸歸西安養",
    "T47n1979_001:0428a18": "國。逍遙快樂得三明。眾等各各傾身心。手",
    "T47n1979_001:0428a19": "執香華常供養。",
    "T47n1979_001:0428a20": "高接下讚云。",
    "T47n1979_001:0428a21": "願往生願往生。眾等齊心生渴仰。慇懃頂禮",
    "T47n1979_001:0428a22": "樂聞經。聖人所重不過命。不貪王位捨千頭。",
    "T47n1979_001:0428a23": "七寸長針遍體入。標心為物不生憂。自取身",
    "T47n1979_001:0428a24": "皮寫經偈。普願群生入法流。千燈炎炎流身",
    "T47n1979_001:0428a25": "血。諸天泣淚散華。周感傷大士身心痛。微",
    "T47n1979_001:0428a26": "微含笑願無瞋。仰願同聞同斷惡。難逢難遇",
    "T47n1979_001:0428a27": "誓當專。念念回心生淨土。畢命入彼涅槃",
    "T47n1979_001:0428a28": "門。各各傾心無異想。手執香華常供養。",
    "T47n1979_001:0428a29": "下接高讚云。",
    "T47n1979_001:0428b01": "願往生願往生。曠劫已來居生死。三塗常沒",
    "T47n1979_001:0428b02": "苦皆逕。始服人身聞正法。由如渴者得清泉。",
    "T47n1979_001:0428b03": "念念思聞淨土教。文文句句誓當勤。憶想長",
    "T47n1979_001:0428b04": "時流浪苦。專心聽法入真門。淨土無生亦無",
    "T47n1979_001:0428b05": "別。究竟解脫金剛身。以是因緣請高座。報",
    "T47n1979_001:0428b06": "佛慈恩轉法輪。眾等身心皆踊躍。手執香華",
    "T47n1979_001:0428b07": "常供養。",
    "T47n1979_001:0428b08": "高接下讚云　下接高讚云。",
    "T47n1979_001:0428b09": "願往生願往生。眾生見佛心開悟。發願同生",
    "T47n1979_001:0428b10": "諸佛家。住此娑婆已來久。無功捨命劫塵沙。",
    "T47n1979_001:0428b11": "自覺心頑神識鈍。良由地獄臥銅車。銅車炎",
    "T47n1979_001:0428b12": "炎難居止。一念之間百千死。非直此中多苦",
    "T47n1979_001:0428b13": "痛。一切泥犁亦如是。泥犁一入過塵劫。畜生",
    "T47n1979_001:0428b14": "鬼道還如此。今得人身貪造罪。諸佛聖教生",
    "T47n1979_001:0428b15": "非毀。非毀聖教罪根深。謗說良善苦常沈。大",
    "T47n1979_001:0428b16": "聖雖有神通力。無能相救益悲心。今勸道場",
    "T47n1979_001:0428b17": "時眾等。發露懺悔罪無窮。眾等同心彼淨土。",
    "T47n1979_001:0428b18": "手執香華常供養。",
    "T47n1979_001:0428b19": "高座待下座聲盡即懺云。",
    "T47n1979_001:0428b20": "敬白。道場說眾等今為施主某甲及諸眾生。",
    "T47n1979_001:0428b21": "歸命十方諸佛龍宮法藏舍利真形菩薩大士",
    "T47n1979_001:0428b22": "緣覺聲聞等。現在道場證明懺悔。又白。天曹",
    "T47n1979_001:0428b23": "地府閻天子。五道太山三十六王。地獄典領",
    "T47n1979_001:0428b24": "天神地神。虛空神山林河海。一切靈祇及眾",
    "T47n1979_001:0428b25": "賢聖等。各有天通道眼他心宿命漏盡智人。",
    "T47n1979_001:0428b26": "現在道場。證明弟子今日施主某甲及諸眾",
    "T47n1979_001:0428b27": "生披心懺悔。",
    "T47n1979_001:0428b28": "弟子道場眾等內外爾許多人。自從過去。盡",
    "T47n1979_001:0428b29": "過去際現在際未來際。身口意業行住坐臥。",
    "T47n1979_001:0428c01": "於一切三寶師僧父母六親眷屬善知識法界",
    "T47n1979_001:0428c02": "眾生上。具造一切惡。常起一切惡。相續起一",
    "T47n1979_001:0428c03": "切惡。方便起一切惡障業障報障煩惱等障。",
    "T47n1979_001:0428c04": "生死罪障不得見聞佛法僧障。",
    "T47n1979_001:0428c05": "弟子眾等自從曠劫已來。乃至今身至今日。",
    "T47n1979_001:0428c06": "於其中間作如是等罪。樂行多作無量無邊。",
    "T47n1979_001:0428c07": "能令我等墮於地獄。無有出期。是故經言。阿",
    "T47n1979_001:0428c08": "鼻地獄。十八寒氷地獄。十八黑闇地獄。十八",
    "T47n1979_001:0428c09": "小熱地獄。十八刀輪地獄。十八劍輪地獄。十",
    "T47n1979_001:0428c10": "八火車地獄。十八沸屎地獄。十八鑊湯地獄。",
    "T47n1979_001:0428c11": "十八灰河地獄。五百億刀林地獄。五百億劍",
    "T47n1979_001:0428c12": "林地獄。五百億刺林地獄。五百億銅柱地獄。",
    "T47n1979_001:0428c13": "五百億鐵鐖地獄。五百億鐵網地獄。十八鐵",
    "T47n1979_001:0428c14": "窟地獄。十八鐵丸地獄。十八火石地獄。十",
    "T47n1979_001:0428c15": "八飲銅地獄。如是等眾多地獄。佛言。阿鼻",
    "T47n1979_001:0428c16": "地獄。縱廣正等八萬由旬。七重鐵城七層鐵",
    "T47n1979_001:0428c17": "網。下十八隔周匝七重。皆是刀林。七重城",
    "T47n1979_001:0428c18": "內復有劍林。下十八隔有八萬四千重。於其",
    "T47n1979_001:0428c19": "四角有大銅狗。其身廣長四十由旬。眼如掣",
    "T47n1979_001:0428c20": "電。牙如劍樹。齒如刀山。舌如鐵刺。一切身",
    "T47n1979_001:0428c21": "毛皆出猛火。其煙臭惡。世間臭物無以可譬。",
    "T47n1979_001:0428c22": "有十八獄率。頭如羅剎頭。口如夜叉口。六十",
    "T47n1979_001:0428c23": "四眼。眼散迸鐵丸。如十里車。鉤牙上出。高四",
    "T47n1979_001:0428c24": "由旬。牙頭火流。燒前鐵車。令鐵車輪一一輪",
    "T47n1979_001:0428c25": "輞。化為一億火刀鋒刃劍戟。皆從火出。如",
    "T47n1979_001:0428c26": "是流火燒阿鼻城。令阿鼻城赤如融銅。獄率",
    "T47n1979_001:0428c27": "頭上有八牛頭。一一牛頭有十八角。一一角",
    "T47n1979_001:0428c28": "頭皆出火聚。火聚復化成十八輞。火輞復變",
    "T47n1979_001:0428c29": "作火刀輪。如車輪許。輪輪相次在火炎間。",
    "T47n1979_001:0429a01": "滿阿鼻城。銅狗張口吐舌在地。舌如鐵刺。舌",
    "T47n1979_001:0429a02": "出之時化無量舌。滿阿鼻城。七重城內有四",
    "T47n1979_001:0429a03": "鐵幢。幢頭火流如沸湧泉。其鐵流迸滿阿鼻",
    "T47n1979_001:0429a04": "城。阿鼻四門於門閫上。有八十釜。沸銅湧出。",
    "T47n1979_001:0429a05": "從門漫流滿阿鼻城。一一隔間有八萬四千",
    "T47n1979_001:0429a06": "鐵蟒大蛇。吐毒吐火身滿城內。其蛇哮吼如",
    "T47n1979_001:0429a07": "天震雷。雨火鐵丸滿阿鼻城。此城苦事八萬",
    "T47n1979_001:0429a08": "億千。苦中苦者集在此城。五百億蟲。蟲八萬",
    "T47n1979_001:0429a09": "四千觜。觜頭火流如雨。而下滿阿鼻城。此蟲",
    "T47n1979_001:0429a10": "下時。阿鼻猛火其炎大熾。赤光火炎照八萬",
    "T47n1979_001:0429a11": "四千由旬。從阿鼻地獄上。衝大海沃燋山下。",
    "T47n1979_001:0429a12": "大海水渧如車軸許。成大鐵炎。滿阿鼻城。佛",
    "T47n1979_001:0429a13": "言。若有眾生殺害三寶。偷劫三寶。污染三寶。",
    "T47n1979_001:0429a14": "欺誑三寶。謗毀三寶。破壞三寶。殺害父母。偷",
    "T47n1979_001:0429a15": "劫父母。污染父母。欺誑父母。謗毀父母。破",
    "T47n1979_001:0429a16": "壞父母。罵辱六親。作如是等殺逆罪者。命終",
    "T47n1979_001:0429a17": "之時銅狗張口。化十八車狀如金車。寶蓋在",
    "T47n1979_001:0429a18": "上。一切火炎化為玉女。罪人遙見心生歡喜。",
    "T47n1979_001:0429a19": "我欲往中我欲住中。風刀解時寒急失聲。寧",
    "T47n1979_001:0429a20": "得好火。在車上座。然火自爆。作是念已即便",
    "T47n1979_001:0429a21": "命終。揮霍之間已坐金車。顧瞻玉女皆捉鐵",
    "T47n1979_001:0429a22": "斧斬截其身。身下火起如旋火輪。譬如壯士",
    "T47n1979_001:0429a23": "屈伸臂頃。直落阿鼻大地獄中。從於上隔如",
    "T47n1979_001:0429a24": "旋火輪。至下隔際身遍隔內。銅狗大吼。齧骨",
    "T47n1979_001:0429a25": "唼髓。獄卒羅剎捉大鐵叉。叉頸令起遍體火",
    "T47n1979_001:0429a26": "炎。滿阿鼻城。鐵網雨刀從毛孔入。化閻羅王",
    "T47n1979_001:0429a27": "大聲告勅。癡人獄種。汝在世時不孝父母。邪",
    "T47n1979_001:0429a28": "慢無道。汝今生處名阿鼻獄。汝不知恩。無有",
    "T47n1979_001:0429a29": "慚愧。受此苦惱。為樂不耶。作是語已即滅不",
    "T47n1979_001:0429b01": "現。爾時獄卒復駈罪人。從於下隔乃至上隔。",
    "T47n1979_001:0429b02": "經歷八萬四千隔中。[打丁+聿]身而過至鐵網際。一",
    "T47n1979_001:0429b03": "日一夜當此閻浮提日月歲數六十小劫。如",
    "T47n1979_001:0429b04": "是壽命盡一大劫。五逆罪人無慚無愧。造作",
    "T47n1979_001:0429b05": "五逆罪故。臨命終時。十八風刀如鐵火車解",
    "T47n1979_001:0429b06": "截其身。以熱逼故便作是言。得好色華清涼",
    "T47n1979_001:0429b07": "大樹。於下遊戲。不亦樂乎。作此念時。阿鼻",
    "T47n1979_001:0429b08": "地獄八萬四千諸惡劍林化作寶樹。華菓茂",
    "T47n1979_001:0429b09": "盛行列在前。大熱火炎化為蓮華。在彼樹下。",
    "T47n1979_001:0429b10": "罪人見已。我所願者今已得果。作是語時疾",
    "T47n1979_001:0429b11": "於暴雨坐蓮華上。坐已。須臾鐵觜諸蟲。從火",
    "T47n1979_001:0429b12": "華起。穿骨入髓徹心穿腦。攀樹而上。一切劍",
    "T47n1979_001:0429b13": "枝削肉徹骨。無量刀林當上而下。火車爐炭",
    "T47n1979_001:0429b14": "十八苦事一時來迎。此相現時陷墜地下。從",
    "T47n1979_001:0429b15": "下隔上身如華敷。遍滿下隔。從下隔起火炎",
    "T47n1979_001:0429b16": "猛熾至於上隔。至上隔已身滿其中。熱惱急",
    "T47n1979_001:0429b17": "故張眼吐舌。此人罪故。萬億融銅百千刀輪",
    "T47n1979_001:0429b18": "從空中下。頭入足出。一切苦事過於上說。百",
    "T47n1979_001:0429b19": "千萬倍。具五逆者其人受苦。足滿五劫。",
    "T47n1979_001:0429b20": "弟子道場眾等。自從元身已來。乃至今身至",
    "T47n1979_001:0429b21": "於今日。於其中間放縱三業。作如是等罪。樂",
    "T47n1979_001:0429b22": "行多作無量無邊。今聞佛說阿鼻地獄。心驚",
    "T47n1979_001:0429b23": "毛竪。怖懼無量慚愧無量。今對道場凡聖。發",
    "T47n1979_001:0429b24": "露懺悔願。罪消滅永盡無餘。懺悔已。至心歸",
    "T47n1979_001:0429b25": "命禮阿彌陀佛。",
    "T47n1979_001:0429b26": "下接高讚云。",
    "T47n1979_001:0429b27": "懺悔已。至心歸命禮阿彌陀佛。",
    "T47n1979_001:0429b28": "高接下懺云。",
    "T47n1979_001:0429b29": "弟子道場眾等。自從曠劫已來。乃至今身至",
    "T47n1979_001:0429c01": "於今日。於其中間。放從身口意業。造一切罪。",
    "T47n1979_001:0429c02": "或破五戒八戒。十戒三歸戒。四不壞信戒。三",
    "T47n1979_001:0429c03": "業戒十無盡戒。聲聞戒大乘戒。及一切威儀",
    "T47n1979_001:0429c04": "戒。四重八戒等。虛食信施。誹謗邪見不識因",
    "T47n1979_001:0429c05": "果。斷學波若。毀十方佛。偷僧祇物。婬妷無",
    "T47n1979_001:0429c06": "道。逼掠淨戒諸比丘尼姊妹親戚。不知慚愧。",
    "T47n1979_001:0429c07": "毀辱所親。造眾惡事。或樂行十惡不修十善",
    "T47n1979_001:0429c08": "障。樂行八苦不持八戒障。樂行三毒不受三",
    "T47n1979_001:0429c09": "歸障。樂行五逆不持五戒障。樂行地獄極苦",
    "T47n1979_001:0429c10": "業不修淨土極樂障。樂行畜生愚癡業。不修",
    "T47n1979_001:0429c11": "智慧慈悲障。樂行慳貪餓鬼嫉妬業。不行布",
    "T47n1979_001:0429c12": "施利他障。樂行諂曲虛詐修羅業。不行真實",
    "T47n1979_001:0429c13": "言信不相違障。樂行瞋惱殺害毒龍業。不行",
    "T47n1979_001:0429c14": "歡喜慈心障。樂行我慢自大下賤不自在業",
    "T47n1979_001:0429c15": "不行謙下敬上尊貴障。樂行邪見破戒破見",
    "T47n1979_001:0429c16": "惡見謂修善無福造惡無殃外道闡提業。不",
    "T47n1979_001:0429c17": "行正見禁行出世往生淨土障。樂行破滅三",
    "T47n1979_001:0429c18": "寶壞人善事惡鬼業。不行護惜三寶成人功",
    "T47n1979_001:0429c19": "德具足障。樂受三界人天長時縛繫業。不貪",
    "T47n1979_001:0429c20": "淨土無生解脫障。樂受二乘狹劣業。不行菩",
    "T47n1979_001:0429c21": "薩廣大慈悲障。樂行親近惡友業。不樂親近",
    "T47n1979_001:0429c22": "諸佛菩薩善知識障。樂行六貪六弊業不行",
    "T47n1979_001:0429c23": "六度四攝障。樂行不識因果觝突業。不知身",
    "T47n1979_001:0429c24": "中有如來佛性障。樂行食噉一切眾生酒肉",
    "T47n1979_001:0429c25": "五辛多病短命業。不行慈心樂聞佛法僧香",
    "T47n1979_001:0429c26": "華供養障。如是障罪自作教他。見作隨喜。若",
    "T47n1979_001:0429c27": "故作誤作。戲笑作瞋嫌作。違順愛憎作無量",
    "T47n1979_001:0429c28": "無邊。思量不可盡。不可盡說不可說。亦如大",
    "T47n1979_001:0429c29": "地微塵無數虛空無邊法界無邊法性無邊方",
    "T47n1979_001:0430a01": "便無邊。我及眾生造罪亦復如是。如是等罪",
    "T47n1979_001:0430a02": "上至諸菩薩。下至聲聞緣覺。所不能知。唯佛",
    "T47n1979_001:0430a03": "與佛乃能知我罪之多少。",
    "T47n1979_001:0430a04": "地獄經云。若有眾生作是罪者。臨命終時。風",
    "T47n1979_001:0430a05": "刀解身。偃臥不定。如被楚撻。其心荒越。發",
    "T47n1979_001:0430a06": "狂癡想。見己室宅。男女大小一切皆是不淨",
    "T47n1979_001:0430a07": "之物。屎尿臭處盈流于外。爾時罪人即作是",
    "T47n1979_001:0430a08": "語云。何此處無好城郭及好山林使吾遊戲。",
    "T47n1979_001:0430a09": "乃處如此不淨物間。作是語已。獄卒羅剎以",
    "T47n1979_001:0430a10": "大鐵叉擎。阿鼻獄及諸刀林。化作寶樹及清",
    "T47n1979_001:0430a11": "涼池。火炎化作金葉蓮華。諸鐵觜蟲化為鳧",
    "T47n1979_001:0430a12": "雁。地獄痛聲如歌詠音。罪人聞已。如此好處",
    "T47n1979_001:0430a13": "吾當遊中。念已尋時坐火蓮華。諸鐵觜蟲從",
    "T47n1979_001:0430a14": "身毛孔。唼食其軀。百千鐵輪從頂上入。恒沙",
    "T47n1979_001:0430a15": "鐵叉挑其眼精。地獄銅狗化作百億鐵狗。競",
    "T47n1979_001:0430a16": "分其身。取心而食。俄爾之間。身如鐵華滿十",
    "T47n1979_001:0430a17": "八隔中。一一華葉八萬四千。一一葉頭身手",
    "T47n1979_001:0430a18": "支節在一隔間。地獄不大此身不小。遍滿如",
    "T47n1979_001:0430a19": "此大地獄中。此等罪人墮此地獄。經歷八萬",
    "T47n1979_001:0430a20": "四千大劫。此泥犁滅復入東方十八隔中。如",
    "T47n1979_001:0430a21": "前受苦。此阿鼻獄南亦十八隔。西亦十八",
    "T47n1979_001:0430a22": "隔。北亦十八隔。謗方等經具五逆罪。破壞",
    "T47n1979_001:0430a23": "僧祇。污比丘尼。斷諸善根。如此罪人具眾罪",
    "T47n1979_001:0430a24": "者。身滿阿鼻獄。四支復滿十八隔中。此阿鼻",
    "T47n1979_001:0430a25": "獄但燒如此獄種眾生。劫欲盡時東門即開。",
    "T47n1979_001:0430a26": "見東門外。清泉流水華菓林樹一切俱現。是",
    "T47n1979_001:0430a27": "諸罪人從下隔見。眼火暫歇。從下隔起婉轉",
    "T47n1979_001:0430a28": "腹行。[打丁+聿]身上走到上隔中。手攀刀輪。時虛空",
    "T47n1979_001:0430a29": "中雨熱鐵丸。走趣東門既至門閫。獄卒羅剎",
    "T47n1979_001:0430b01": "手捉鐵叉。逆刺其眼。鐵狗齧心悶絕而死。死",
    "T47n1979_001:0430b02": "已復生。見南門開如前不異。如是西門北門",
    "T47n1979_001:0430b03": "亦皆如此。如此時間經歷半劫。阿鼻獄死生",
    "T47n1979_001:0430b04": "寒氷中。寒氷獄死生黑闇處。八千萬歲目無",
    "T47n1979_001:0430b05": "所見。受大蛇身婉轉腹行。諸情闇塞無所解",
    "T47n1979_001:0430b06": "知。百千狐狼牽掣食之。命終之後生畜生中。",
    "T47n1979_001:0430b07": "五千萬身受鳥獸形。還生人中。聾盲瘖瘂疥",
    "T47n1979_001:0430b08": "癩癰疽貧窮下賤。一切諸衰以為嚴飾。受此",
    "T47n1979_001:0430b09": "賤身經五百身後。還得生餓鬼之中。如是等",
    "T47n1979_001:0430b10": "輪迴三惡無量無邊。",
    "T47n1979_001:0430b11": "弟子眾等今聞地獄。心驚毛竪。怖懼無量。恐",
    "T47n1979_001:0430b12": "畏殘殃不盡復還流浪。今生已來縱暴三業。",
    "T47n1979_001:0430b13": "造眾重罪。若不懺悔定招此苦。無有出期。今",
    "T47n1979_001:0430b14": "對三寶道場大眾前。發露懺悔。即安樂。知而",
    "T47n1979_001:0430b15": "不敢覆藏。",
    "T47n1979_001:0430b16": "唯願十方三寶法界眾生。發大慈悲。廣大慈",
    "T47n1979_001:0430b17": "悲不計我惡。如草覆地。布施歡喜。受我懺",
    "T47n1979_001:0430b18": "悔。憶我清淨。唯願不捨慈悲攝變我等。已作",
    "T47n1979_001:0430b19": "之罪願除滅。未起之罪願不生。已作之善願",
    "T47n1979_001:0430b20": "增長。未作之善方便令生。願從今日乃至不",
    "T47n1979_001:0430b21": "起忍已來。誓共眾生捨邪歸正。發菩提心。慈",
    "T47n1979_001:0430b22": "心相向。佛眼相看。菩提眷屬。真善知識同生",
    "T47n1979_001:0430b23": "淨土。乃至成佛。如是等罪永斷相續。更不敢",
    "T47n1979_001:0430b24": "覆藏。發願已。至心歸命阿彌陀佛。",
    "T47n1979_001:0430b25": "下接高讚云。",
    "T47n1979_001:0430b26": "願往生願往生。願在彌陀佛前立。手執香華",
    "T47n1979_001:0430b27": "常供養。",
    "T47n1979_001:0430b28": "高接下讚云。",
    "T47n1979_001:0430b29": "願往生願往生。願在彌陀會中坐。手執香華",
    "T47n1979_001:0430c01": "常供養。",
    "T47n1979_001:0430c02": "西方淨土法事讚卷上"
}