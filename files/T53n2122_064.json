{
    "T53n2122_064:0770b16": "法苑珠林卷第六十四",
    "T53n2122_064:0770b18": "西明寺沙門釋道世撰",
    "T53n2122_064:0770b19": "漁獵篇第七十三",
    "T53n2122_064:0770b20": "慈悲篇第七十四",
    "T53n2122_064:0770b21": "◎漁獵篇(此有二部)",
    "T53n2122_064:0770b22": "述意部第一",
    "T53n2122_064:0770b23": "[0770b23] 敬尋。如來設教。深尚仁慈。禁戒之科。殺害為",
    "T53n2122_064:0770b24": "重。眾生貪濁愛戀己身。刑害他命保養自軀。",
    "T53n2122_064:0770b25": "由著滋味漁捕百端。貪彼甘肥罝羅萬種。或",
    "T53n2122_064:0770b26": "擎鷹放犬冒涉山丘。擁劍提戈穿窬林藪。或",
    "T53n2122_064:0770b27": "垂綸河海布綱江湖。香餌釣魚金丸彈鳥。遂",
    "T53n2122_064:0770b28": "使輕鱗殞命弱羽摧年。穴罷新胎巢無舊卵。",
    "T53n2122_064:0770b29": "既窮草澤命侶游歸。於是脂消鼎鑊。肉碎枯",
    "T53n2122_064:0770c01": "形。識附羹中。魂依鱠裏。何期己身可重彼",
    "T53n2122_064:0770c02": "命為輕。遂喪彼身形養己軀命。止存口腹不",
    "T53n2122_064:0770c03": "顧酸傷。但為庖&#x53A8;橫加屠割。致使怨家&#x8B90;隙",
    "T53n2122_064:0770c04": "遍在冥中。債主逐隨滿於空界。不善業相。以",
    "T53n2122_064:0770c05": "自莊嚴。諸惡律儀無時暫捨。菩薩為此斂",
    "T53n2122_064:0770c06": "眉。大士由茲抆淚。但惟四生遞受六道輪迴。",
    "T53n2122_064:0770c07": "或此身怨府。昔是至親。曩世密交。今成&#x758E;",
    "T53n2122_064:0770c08": "友。改形易貌。不復相知。彼沒此生。何由可",
    "T53n2122_064:0770c09": "測。但慈悲之道。救拔為先。菩薩之懷。愍濟為",
    "T53n2122_064:0770c10": "用。常應遍游地獄代其受苦。廣度眾生施以",
    "T53n2122_064:0770c11": "安樂也。",
    "T53n2122_064:0770c12": "引證部第二",
    "T53n2122_064:0770c13": "[0770c13] 如涅槃經云。有十六惡律儀。何等十六。一者",
    "T53n2122_064:0770c14": "為利餧養羔羊。肥已轉賣。二者為利買已屠",
    "T53n2122_064:0770c15": "殺。三者為利餧養&#x732A;豚。肥已轉賣。四者為利",
    "T53n2122_064:0770c16": "買已屠殺。五者為利餧養牛犢。肥已轉賣。六",
    "T53n2122_064:0770c17": "者為利買已屠殺。七者為利養&#x9DC4;令肥。肥已",
    "T53n2122_064:0770c18": "轉賣。八者為利買已屠殺。九者釣魚。十者獵",
    "T53n2122_064:0770c19": "師。十一者劫奪。十二者魁膾。十三者網捕飛",
    "T53n2122_064:0770c20": "鳥。十四者兩舌。十五者獄卒。十六者&#x546A;龍。能",
    "T53n2122_064:0770c21": "為眾生永斷如是十六惡業。是名修戒。",
    "T53n2122_064:0770c22": "[0770c22] 又雜阿毘曇心論云。有十二種住不律儀。一",
    "T53n2122_064:0770c23": "屠羊。二養雞。三養&#x732A;。四捕鳥。五捕魚。六獵",
    "T53n2122_064:0770c24": "師。七作賊。八魁膾。九守獄。十&#x546A;龍。十一屠",
    "T53n2122_064:0770c25": "犬。十二伺獵。屠羊者謂殺羊。以殺心若養若",
    "T53n2122_064:0770c26": "賣若殺。悉名屠羊。養雞養&#x732A;亦復如是。捕",
    "T53n2122_064:0770c27": "鳥者。若殺鳥自活。捕魚獵師亦皆如是。作",
    "T53n2122_064:0770c28": "賊者。常行劫害。魁膾者。主殺人自活。守獄",
    "T53n2122_064:0770c29": "者。以守獄自活。&#x546A;龍者。習&#x546A;龍蛇戲樂自活。",
    "T53n2122_064:0771a01": "屠犬者。旃陀羅。伺獵者。王家獵主。",
    "T53n2122_064:0771a02": "[0771a02] 又對法論云。不律儀業者。何等名為不律儀",
    "T53n2122_064:0771a03": "者。可謂屠羊養雞養&#x732A;捕鳥捕魚獵鹿罝兔",
    "T53n2122_064:0771a04": "劫盜魁膾害牛縛象。立壇&#x546A;龍。守獄讒搆。好",
    "T53n2122_064:0771a05": "為損等。屠羊者。為欲活命屠養買賣。如是養",
    "T53n2122_064:0771a06": "雞&#x732A;等。隨其所應。縛象者。常處山林調執",
    "T53n2122_064:0771a07": "野象。立壇&#x546A;龍者。習&#x546A;龍蛇戲樂自活。讒搆",
    "T53n2122_064:0771a08": "者。以離間語毀壞他親。持用活命。或由生彼",
    "T53n2122_064:0771a09": "種姓中。或由受持彼事業者。謂即生彼家。若",
    "T53n2122_064:0771a10": "生餘家。如其次第所期現行彼業。決定者。謂",
    "T53n2122_064:0771a11": "身語方便為先決定要期現行彼業。是名不",
    "T53n2122_064:0771a12": "律儀業。",
    "T53n2122_064:0771a13": "[0771a13] 又出曜經云。南海卒涌驚濤浸灌。有三大魚",
    "T53n2122_064:0771a14": "流入淺水。自相謂言。我等厄此。及漫水未減",
    "T53n2122_064:0771a15": "宜可逆上還歸大海。復礙水舟不得越過。第",
    "T53n2122_064:0771a16": "一魚者。盡力跳舟得度。次魚復憑草獲過。其",
    "T53n2122_064:0771a17": "第三魚氣力消竭為獵者得之。佛見而說偈",
    "T53n2122_064:0771a18": "曰。",
    "T53n2122_064:0771a19": " 是日已過  命則隨減  如魚少水",
    "T53n2122_064:0771a20": " 斯有何樂",
    "T53n2122_064:0771a21": "[0771a21] 又菩薩本行經云。波斯匿王有一大臣。名曰",
    "T53n2122_064:0771a22": "師質。財富無量應時得度。時舍利弗為說經",
    "T53n2122_064:0771a23": "法。師質聞法不慕榮貴。求欲出家。便以居業",
    "T53n2122_064:0771a24": "盡以付弟。剃頭鬚髮而著袈裟。便入深山坐",
    "T53n2122_064:0771a25": "禪行道。其婦愁憂思念前夫不順後夫。其弟",
    "T53n2122_064:0771a26": "見嫂思念。恐兄反戒還奪基業便語賊帥。",
    "T53n2122_064:0771a27": "雇汝五百金錢斫彼沙門頭來。賊帥受錢。",
    "T53n2122_064:0771a28": "往到山中見彼沙門。沙門語言。我唯弊衣無",
    "T53n2122_064:0771a29": "有財產。汝何以來。賊即答言汝弟雇我。使來",
    "T53n2122_064:0771b01": "殺汝。沙門語賊。我新作道人不解道法。且莫",
    "T53n2122_064:0771b02": "殺我。須我見佛少解經法殺我不遲。賊語之",
    "T53n2122_064:0771b03": "言。今必殺汝。不得止也。沙門即舉一臂而語",
    "T53n2122_064:0771b04": "賊言。且斫一臂。留我殘命使得見佛。時賊便",
    "T53n2122_064:0771b05": "斫一臂持去與弟。於是沙門便往見佛。佛為",
    "T53n2122_064:0771b06": "說法。汝無數劫來。割截其頭手&#x811A;之血。多於",
    "T53n2122_064:0771b07": "四大海水。積身之骨高於須彌。洟泣之淚過",
    "T53n2122_064:0771b08": "於四河。飲親之乳多於江海。一切有身皆受",
    "T53n2122_064:0771b09": "眾苦。皆從習生有斯眾苦。唯當思惟八正之",
    "T53n2122_064:0771b10": "道。聞佛所說霍然意解。即於佛前得阿羅漢",
    "T53n2122_064:0771b11": "道。便放身命而般涅槃。賊擔其臂往持與弟。",
    "T53n2122_064:0771b12": "便持臂著於嫂前。語其婦言。常云思念前",
    "T53n2122_064:0771b13": "婿。此是其臂。其婦悲泣便往白王。王即推",
    "T53n2122_064:0771b14": "校如實不虛。便殺其弟。諸比丘問佛。而此",
    "T53n2122_064:0771b15": "沙門前世之時。作何惡行。今見斫臂。修何德",
    "T53n2122_064:0771b16": "本。今值世尊。得阿羅漢。佛告諸比丘。乃昔過",
    "T53n2122_064:0771b17": "去波羅柰國有王名婆羅達。出行游獵馳逐",
    "T53n2122_064:0771b18": "走獸。迷失徑路不知出處。草木參天。無餘方",
    "T53n2122_064:0771b19": "計而得來出。大用恐&#x6091;。遂復前行見一辟支",
    "T53n2122_064:0771b20": "佛。王問其言。迷失徑路從何得出。軍馬人眾",
    "T53n2122_064:0771b21": "在於何所。時辟支佛臂有惡瘡不能舉手。即",
    "T53n2122_064:0771b22": "便持&#x811A;示其道徑。王便瞋恚。此是我民。見我",
    "T53n2122_064:0771b23": "不起。及持一&#x811A;示我道徑。王便拔刀斫斷其",
    "T53n2122_064:0771b24": "臂。時辟支佛意自念言。王若不自悔責。當受",
    "T53n2122_064:0771b25": "重罪無有出期。於是辟支即於王前。飛昇虛",
    "T53n2122_064:0771b26": "空神足變現。時王見已以身投地。舉聲大哭",
    "T53n2122_064:0771b27": "悔過自謝。唯願下來受我懺悔。時辟支佛即",
    "T53n2122_064:0771b28": "便來下受其懺悔。時辟支佛便入涅槃。王收",
    "T53n2122_064:0771b29": "起塔華香供養。常於塔前懺悔求願。而得度",
    "T53n2122_064:0771c01": "脫。爾時王者。此沙門是。由斫辟支佛臂。五百",
    "T53n2122_064:0771c02": "世中常見斫臂而死。至于今日。由懺悔故不",
    "T53n2122_064:0771c03": "墮地獄。而得度脫成阿羅漢道。佛告比丘。一",
    "T53n2122_064:0771c04": "切殃福終不朽敗。諸比丘聞莫不驚悚。",
    "T53n2122_064:0771c05": "[0771c05] 頌曰。",
    "T53n2122_064:0771c06": " 樂由放逸  苦己憂身  榮位寵辱",
    "T53n2122_064:0771c07": " 危若浮雲  漁獵好殺  違慈損神",
    "T53n2122_064:0771c08": " 怨塗反報  楚痛何申",
    "T53n2122_064:0771c09": "感應緣(略引一十四驗)",
    "T53n2122_064:0771c10": "楚養由基善射術諸葛恪出獵有怪如小兒",
    "T53n2122_064:0771c11": "魯桓公被齊襄公殺為怪晉譙郡周子文",
    "T53n2122_064:0771c12": "等游獵受現報宋阮稚宗好獵現受苦報",
    "T53n2122_064:0771c13": "梁鄒文立以屠為業現報大患隋王驃騎將",
    "T53n2122_064:0771c14": "軍好獵女狂如兔隋鷹揚郎將姜略好獵",
    "T53n2122_064:0771c15": "見群鳥索命隋冀州外邑有小兒燒雞卵食",
    "T53n2122_064:0771c16": "現報唐遂安公李壽好獵被犬訴生割肉",
    "T53n2122_064:0771c17": "唐曹州人方山開好獵現報受苦唐汾州人",
    "T53n2122_064:0771c18": "劉摩兒好獵現報受苦唐隴西李知禮好獵",
    "T53n2122_064:0771c19": "現報受苦唐晉州屠兒殺&#x732A;有徵驗",
    "T53n2122_064:0771c20": "[0771c20] 楚王游于苑。白&#x7328;在焉。王命善射者令射之。",
    "T53n2122_064:0771c21": "數發&#x7328;搏矢而嬉。乃命由基。養由基撫弓",
    "T53n2122_064:0771c22": "則&#x7328;抱木而號。及六國時更羸謂魏王曰。臣",
    "T53n2122_064:0771c23": "能為虛發而下鳥。魏王曰。然則射可至於此",
    "T53n2122_064:0771c24": "乎。更羸白可。有聞雁從東方來。而更羸虛",
    "T53n2122_064:0771c25": "發而鳥下焉。",
    "T53n2122_064:0771c26": "[0771c26] 諸葛恪為丹陽太守。出獵兩山之間。有物如",
    "T53n2122_064:0771c27": "小兒。申手欲引人。恪令申去故地。去故地則",
    "T53n2122_064:0771c28": "死。既參位問其故。以為神明。恪曰。此事在白",
    "T53n2122_064:0771c29": "澤圖。曰兩山之間其精如小兒。見人則申手",
    "T53n2122_064:0772a01": "欲引人。名曰俟引。去則死。母謂神明而異之。",
    "T53n2122_064:0772a02": "諸君偶未之見耳(右二驗出搜神記)。",
    "T53n2122_064:0772a03": "[0772a03] 魯桓公夫人文姜者。齊襄公之妹也。桓公與",
    "T53n2122_064:0772a04": "文姜俱到于齊。齊襄公通其妹焉。桓公譴",
    "T53n2122_064:0772a05": "責文姜。文姜告襄公。襄公怒乃與桓公飲酒。",
    "T53n2122_064:0772a06": "桓公出。襄公使公子彭生送桓公於車。彭生",
    "T53n2122_064:0772a07": "多力。乃拉桓公脅。桓公薨於車上。魯人告",
    "T53n2122_064:0772a08": "于齊曰。寡君畏君之威不敢寧居。來修舊好。",
    "T53n2122_064:0772a09": "禮成而不反無所歸。咎思何辭。以告于諸侯。",
    "T53n2122_064:0772a10": "請以彭生除恥辱也。齊人歸罪於彭生而殺",
    "T53n2122_064:0772a11": "之。後襄公獵于貝丘。有大豕。從者曰。臣見",
    "T53n2122_064:0772a12": "豕乃彭生也。襄公怒曰。彭生何敢見乎。射之。",
    "T53n2122_064:0772a13": "豕乃人立而啼。公懼墜于車。傷足而還。其臣",
    "T53n2122_064:0772a14": "連稱管至甫二人作亂。遂殺襄公焉(出冤魂志)。",
    "T53n2122_064:0772a15": "[0772a15] 續搜神記曰。晉中興後。譙郡周子文家在晉",
    "T53n2122_064:0772a16": "陵。少時喜射獵。嘗入山獵。忽山岫間見一人。",
    "T53n2122_064:0772a17": "長五丈許。捉弓箭。鏑頭廣二尺許。白如霜雪。",
    "T53n2122_064:0772a18": "忽出城喚曰阿鼠(阿鼠子文小字)子文不覺應曰諾。此",
    "T53n2122_064:0772a19": "人牽弓滿鏑向子文。文便失魂厭伏。",
    "T53n2122_064:0772a20": "[0772a20] 續搜神記曰。吳末臨海人。入山射獵。為舍住。",
    "T53n2122_064:0772a21": "夜中有一人。長一丈。著黃衣白帶。來謂射人",
    "T53n2122_064:0772a22": "曰。我有&#x8B90;剋明當戰。君可見助。當有相報。",
    "T53n2122_064:0772a23": "射人曰。自可助君耳。何用為別。答曰。明食",
    "T53n2122_064:0772a24": "時君可出溪邊。敵從北來。我南住。應白帶者",
    "T53n2122_064:0772a25": "我。黃帶者彼射人許之。明出果聞岸北有聲。",
    "T53n2122_064:0772a26": "狀如風雨。草木四靡。視南亦爾。唯見二大蛇",
    "T53n2122_064:0772a27": "長十餘丈。於溪中相遇便相盤繞。白映勢弱。",
    "T53n2122_064:0772a28": "射人因引弩射之。黃映者即死。日將暮。復",
    "T53n2122_064:0772a29": "見昨人。來辭謝云。住此一年獵。明年慎勿復",
    "T53n2122_064:0772b01": "來。來必為禍。射人曰善。還停一年獵。所獲",
    "T53n2122_064:0772b02": "甚多。家致巨富。數年後憶先山多肉忘前言。",
    "T53n2122_064:0772b03": "復更往獵。復見先白帶人。語之言。我語君勿",
    "T53n2122_064:0772b04": "復來。君不能見用。&#x8B90;子已大。今必報君非我",
    "T53n2122_064:0772b05": "所知。射人聞之其&#x6091;。便欲走。乃見三烏衣",
    "T53n2122_064:0772b06": "人。皆長八尺。俱張口向之。射人即死。",
    "T53n2122_064:0772b07": "[0772b07] 呂氏春秋曰。湯見設網者四面張而祝之曰。",
    "T53n2122_064:0772b08": "自天下者。自地出者。自四方來者。皆羅我網。",
    "T53n2122_064:0772b09": "湯曰。嘻盡之矣。非桀其孰如此。",
    "T53n2122_064:0772b10": "[0772b10] 宋阮稚宗者。河東人也。元嘉十六年隋鍾離",
    "T53n2122_064:0772b11": "太守阮愔在郡。愔使稚宗行至遠村。郡吏",
    "T53n2122_064:0772b12": "蓋苟邊定隨焉。行達民家。恍忽如眠。便不",
    "T53n2122_064:0772b13": "復寤。民以為死輿出外門方營殯具。經夕能",
    "T53n2122_064:0772b14": "言說。初有一百許人縛稚宗去。行數十里至",
    "T53n2122_064:0772b15": "一佛圖。僧眾供養不異於世。有一僧曰。汝好",
    "T53n2122_064:0772b16": "漁獵今應受報。便取稚宗皮剝臠截。具如治",
    "T53n2122_064:0772b17": "諸牲獸之法。復納于深水釣口出之。剖破解",
    "T53n2122_064:0772b18": "切若為。鱠狀。又鑊煮鑪炙。初悉糜爛。隨以",
    "T53n2122_064:0772b19": "還復。痛惱苦毒至三乃止。問欲活不。稚宗便",
    "T53n2122_064:0772b20": "叩頭請命。道人令其蹲地。以水灌之云。一灌",
    "T53n2122_064:0772b21": "除罪五百。稚宗苦求多灌。沙門曰。唯三足矣。",
    "T53n2122_064:0772b22": "見有蟻數頭。道人指曰。此雖微物亦不可",
    "T53n2122_064:0772b23": "殺。無論復巨此者也。魚肉自死。此可噉耳。齋",
    "T53n2122_064:0772b24": "會之日。悉著新衣無新可澣也。稚宗因問。",
    "T53n2122_064:0772b25": "我行旅有三。而獨嬰苦何也。道人曰。彼二人",
    "T53n2122_064:0772b26": "自知罪福。知而故犯。唯爾愚曚不識緣報。",
    "T53n2122_064:0772b27": "故以相誡。因爾便蘇。數日能起。由是遂斷漁",
    "T53n2122_064:0772b28": "獵云(右一驗出冥祥記)。",
    "T53n2122_064:0772b29": "[0772b29] 梁小莊嚴寺。在建康定陰里。本是晉零陵王",
    "T53n2122_064:0772c01": "廟地。天監六年度禪師起造。時有鄒文立者。",
    "T53n2122_064:0772c02": "世以烹屠為業。嘗欲殺一鹿。鹿跪而流淚以",
    "T53n2122_064:0772c03": "為不祥。即加刳剖。鹿懷一麛。尋當產育。就",
    "T53n2122_064:0772c04": "庖哀切有惻害心。因斯患疾。眉鬚皆落身瘡",
    "T53n2122_064:0772c05": "並壞。因生慚愧深起悔責。乃求道度禪師發",
    "T53n2122_064:0772c06": "露重懺。立大誓願。罄捨家資。迴買此地。為立",
    "T53n2122_064:0772c07": "伽藍(見梁京寺記云)。",
    "T53n2122_064:0772c08": "[0772c08] 隋開皇末年代州人。姓王為驃騎將軍。在",
    "T53n2122_064:0772c09": "蒲州鎮守。性好畋獵所殺無數。有五男無女。",
    "T53n2122_064:0772c10": "後生一女端美。見者皆愛奇之。父母鍾念不",
    "T53n2122_064:0772c11": "同凡人。既還鄉里。里人親族為作衣服而共",
    "T53n2122_064:0772c12": "愛養之。女年七歲。一旦失去。無處求覓。疑&#x96A3;",
    "T53n2122_064:0772c13": "里戲藏。訪問不見。諸兄乘馬遠覓乃見。去家",
    "T53n2122_064:0772c14": "三十餘里。馬追不及。兄等以數十騎共圍而",
    "T53n2122_064:0772c15": "始得之。口中作聲如似兔鳴。足上得剌盈掬",
    "T53n2122_064:0772c16": "經月餘日不食而死。父母悲痛不能自割。良",
    "T53n2122_064:0772c17": "由父獵殃及女受。合家齋戒練行不絕。大理",
    "T53n2122_064:0772c18": "寺丞蔡宣明。曾為代府法曹。為臨說之。",
    "T53n2122_064:0772c19": "[0772c19] 隋鷹揚郎將天水姜略。少好畋獵善放鷹犬。",
    "T53n2122_064:0772c20": "後遇病見群鳥千數皆無頭。圍繞略床噭鳴",
    "T53n2122_064:0772c21": "曰。急還我頭來。略輒頭痛氣絕久蘇。因請眾",
    "T53n2122_064:0772c22": "僧急為諸鳥追福。許之皆去。既而得愈。差已",
    "T53n2122_064:0772c23": "終身絕其酒肉不殺生命。臨在隴右見姜略。",
    "T53n2122_064:0772c24": "已年六十許。自說云耳。",
    "T53n2122_064:0772c25": "[0772c25] 隋開皇初冀州外邑中有小兒。年十三。常盜",
    "T53n2122_064:0772c26": "&#x96A3;雞卵燒煨食之。後朝村人未起。其門外",
    "T53n2122_064:0772c27": "有人扣門呼此兒聲。父令兒出應之。見一人",
    "T53n2122_064:0772c28": "云。官喚汝。兒曰。呼我役者。入取衣糧。使者",
    "T53n2122_064:0772c29": "曰。不須也。因引兒出。村南舊是桑田。耕訖未",
    "T53n2122_064:0773a01": "下種。且此小兒忽見道右有一小城。四面門",
    "T53n2122_064:0773a02": "樓丹素甚嚴。兒怪曰。何時有此城。使者呵之",
    "T53n2122_064:0773a03": "勿使言。因至城北門令小兒前入。小兒入閫。",
    "T53n2122_064:0773a04": "城門忽閉。不見一人。唯是空城。地皆熱灰碎",
    "T53n2122_064:0773a05": "火深纔沒踝。小兒忽呼噭走趣南門。垂至即",
    "T53n2122_064:0773a06": "閉。又走趣東西亦皆如是。未到則開。既至便",
    "T53n2122_064:0773a07": "闔。時村人出因採桑。男女甚眾。皆見此兒",
    "T53n2122_064:0773a08": "在耕田中。口似啼聲四方馳走。皆相謂曰。",
    "T53n2122_064:0773a09": "此兒狂邪。旦來如此。游戲不息。至日食時。",
    "T53n2122_064:0773a10": "採桑者皆歸。兒父問曰。見吾兒不。桑人答曰。",
    "T53n2122_064:0773a11": "父兒在村南走戲。喚不肯來。父出村外。遙見",
    "T53n2122_064:0773a12": "兒走。大呼其名。一聲便住。城灰忽然不見。見",
    "T53n2122_064:0773a13": "父而倒。號泣言之。視其足半脛已上血肉燋",
    "T53n2122_064:0773a14": "乾。其膝已下洪爛如炙。抱歸養療。髀已上肉",
    "T53n2122_064:0773a15": "如故。膝已下遂為枯骨。&#x96A3;里聞之競問緣",
    "T53n2122_064:0773a16": "由。答見如前。諸人看其走處足跡通利。了無",
    "T53n2122_064:0773a17": "灰火。良因罪業觸處見獄。於是邑人男女無",
    "T53n2122_064:0773a18": "簡大小。皆持齋戒至死無虧。有大德僧道慧",
    "T53n2122_064:0773a19": "法師。本冀州人。具為臨說。同其&#x96A3;邑也。",
    "T53n2122_064:0773a20": "[0773a20] 唐交州都督遂安公李壽。始以宗室封王。貞",
    "T53n2122_064:0773a21": "觀初罷職歸京第。性好畋獵。常籠鷹數聯。",
    "T53n2122_064:0773a22": "殺他狗餒鷹。既而公疾。見五犬來責命。公謂",
    "T53n2122_064:0773a23": "之曰。殺汝者奴。通達之過。非我罪也。犬曰。",
    "T53n2122_064:0773a24": "通達豈得自在耶。且我等既不盜汝食。自於",
    "T53n2122_064:0773a25": "門首過。而枉殺我等要當相報終不休也。公",
    "T53n2122_064:0773a26": "謝罪請為追福。四犬許之。一白犬不許。曰我",
    "T53n2122_064:0773a27": "既無罪殺我。又未死間。汝以生割我肉臠。臠",
    "T53n2122_064:0773a28": "苦痛吾思此毒。何有放汝耶。俄見一人。為之",
    "T53n2122_064:0773a29": "請於犬者曰。殺彼於汝無益。放令為汝追福。",
    "T53n2122_064:0773b01": "不亦善乎。犬乃許之。有頃公蘇遂患偏風支",
    "T53n2122_064:0773b02": "體不隨。於是為犬追福。而公疾竟不差。除延",
    "T53n2122_064:0773b03": "安公竇惲云。夫人之弟。為臨說之耳(右四驗出冥報記)。",
    "T53n2122_064:0773b04": "[0773b04] 唐曹州城武人方山開。少善弓矢。尤好畋",
    "T53n2122_064:0773b05": "獵。以之為業。所殺無數。貞觀十一年死。經一",
    "T53n2122_064:0773b06": "宿蘇云。初死之時被二人引去。行可十餘里。",
    "T53n2122_064:0773b07": "即上一山。三鬼共引山開登梯而進。上欲至",
    "T53n2122_064:0773b08": "頂。忽有一大白鷹。鐵為嘴爪。飛來玃開左",
    "T53n2122_064:0773b09": "頰而去。又有一黑鷹。亦鐵嘴爪。玃其右肩",
    "T53n2122_064:0773b10": "而去。及至山頂。引而廳事。見一官人。被服緋",
    "T53n2122_064:0773b11": "衣首冠黑幘謂山開曰。生平有何功德。可",
    "T53n2122_064:0773b12": "並具言之。對曰。立身已來不修功德。官曰。可",
    "T53n2122_064:0773b13": "且引向南院觀望。二人即引南行。至於一城。",
    "T53n2122_064:0773b14": "非常嶮峻。二人扣城北門數下。門遂即開。見",
    "T53n2122_064:0773b15": "其城中赫然總是猛火。門側有數箇毒蛇。皆",
    "T53n2122_064:0773b16": "長十餘丈。頭大如五斗塊。口中吐火。如欲",
    "T53n2122_064:0773b17": "射人。山開恐懼不知所出。唯知叩頭念佛而",
    "T53n2122_064:0773b18": "已。門即自開。乃還見官人欲遣受罪。侍者",
    "T53n2122_064:0773b19": "諫曰。山開未合即死。但恐一入此城不可得",
    "T53n2122_064:0773b20": "出。未若且放令修功德。官人放之。令前二人",
    "T53n2122_064:0773b21": "送之。依其舊道而下復有飛鷹欲玃之。賴此",
    "T53n2122_064:0773b22": "二人援之免脫。下山遂見一坑。其中極穢。逡",
    "T53n2122_064:0773b23": "巡之間遂被二人推入。須臾即蘇。爪跡極深。",
    "T53n2122_064:0773b24": "終身不滅山開於後遂捨妻子。以宅為佛院。",
    "T53n2122_064:0773b25": "常以讀誦為業。",
    "T53n2122_064:0773b26": "[0773b26] 唐汾州孝義縣。縣泉村人劉摩兒。至顯慶四",
    "T53n2122_064:0773b27": "年八月二十七日。遇患而終。其男師保明日",
    "T53n2122_064:0773b28": "又死。父子平生行皆險詖。其北&#x96A3;有祁隴",
    "T53n2122_064:0773b29": "威。因採樵被車輾死。經數日而蘇。乃見摩兒",
    "T53n2122_064:0773c01": "男師保在鑊湯中須臾之間。皮肉俱盡。無復",
    "T53n2122_064:0773c02": "人形。唯見白骨。如此良久還復本形。隴威問",
    "T53n2122_064:0773c03": "其故。對曰。為我射獵故受此罪。又謂保曰。卿",
    "T53n2122_064:0773c04": "父何在。對曰。我父罪重不可卒見。卿既即還。",
    "T53n2122_064:0773c05": "請白家中。為修齋福。言訖被使催促。前至府",
    "T53n2122_064:0773c06": "舍。見館宇崇峻。執仗者二十餘人。一官人",
    "T53n2122_064:0773c07": "問之曰。汝比有何福業。對曰。隴威去年正月",
    "T53n2122_064:0773c08": "在獨村看讀一切經。脫衫一領布施。兼受五",
    "T53n2122_064:0773c09": "戒。至今不犯。官人乃云。若如所云。無量功德。",
    "T53n2122_064:0773c10": "何須來此。乃索簿勘見簿曰。其人合死不虛。",
    "T53n2122_064:0773c11": "側注云。受戒布施福助更合延壽。乃遣人送",
    "T53n2122_064:0773c12": "還。當即蘇活。",
    "T53n2122_064:0773c13": "[0773c13] 唐隴西李知禮。少趫捷。善弓射。能騎乘兼",
    "T53n2122_064:0773c14": "攻放彈。所殺甚多。有時罩魚不可勝數。貞",
    "T53n2122_064:0773c15": "觀十九年微患。三四日即死乃見一鬼。并牽",
    "T53n2122_064:0773c16": "馬一匹。大於俗間所乘之馬。謂知禮曰。閻羅",
    "T53n2122_064:0773c17": "王追公。乃令知禮乘馬。須臾之間。忽至王前。",
    "T53n2122_064:0773c18": "王約束云。遣汝討賊。必不得敗。敗即殺汝。有",
    "T53n2122_064:0773c19": "同侶二十四人。向東北望。賊不見邊際。天地",
    "T53n2122_064:0773c20": "盡昏。埃下如雨。知禮等敗。語同行曰。王教嚴",
    "T53n2122_064:0773c21": "重。寧向前死不可敗歸。知禮迴馬前射三箭。",
    "T53n2122_064:0773c22": "以後諸賊似稍&#x5374;縮。數滿五發賊遂敗散。事",
    "T53n2122_064:0773c23": "畢謁王。王責知禮。汝敵雖退何為初戰之時",
    "T53n2122_064:0773c24": "即敗。以麻辮髮。并縛手足。臥在石上。以大石",
    "T53n2122_064:0773c25": "鎮而用磨之。前後四人體並潰爛。次到知禮",
    "T53n2122_064:0773c26": "勵聲叫曰。向者賊敗。並是知禮之力。還被王",
    "T53n2122_064:0773c27": "殺。無以勵後。王遂釋放更無囑著。恣意游行。",
    "T53n2122_064:0773c28": "凡經三日。向於西北出行入一牆院。禽獸一",
    "T53n2122_064:0773c29": "群可滿三畝餘地。總來索命漸相逼近。曾射",
    "T53n2122_064:0774a01": "殺一雌犬。直向前嚙其面。次及身體無不被",
    "T53n2122_064:0774a02": "傷。見三大鬼。各長一丈五尺。圍亦如之。共剝",
    "T53n2122_064:0774a03": "知禮皮肉。須臾總盡。唯面及目白骨。兼見五",
    "T53n2122_064:0774a04": "藏。及以此肉分乞禽獸。其肉落而復生。生而",
    "T53n2122_064:0774a05": "復剝。如此三日。苦毒之甚不可勝記。事畢大",
    "T53n2122_064:0774a06": "鬼及禽獸等。忽然總失。知禮迴顧不見一物。",
    "T53n2122_064:0774a07": "遂即踰牆南走。莫知所之。意中似如一跳千",
    "T53n2122_064:0774a08": "里。復見一鬼逐及知禮。乃以鐵籠罩之。有",
    "T53n2122_064:0774a09": "無數魚競來唼食。良久。鬼遂到迴。魚亦不見。",
    "T53n2122_064:0774a10": "其家舊供養一僧。其僧先死。來與知禮去籠。",
    "T53n2122_064:0774a11": "語知禮云。檀越大飢。授之三丸白物如棗。",
    "T53n2122_064:0774a12": "令禮噉之。時便大飽。而語之曰。檀越還家僧",
    "T53n2122_064:0774a13": "亦別去。禮到所居宅北見一大坑。其中有諸",
    "T53n2122_064:0774a14": "槍&#x77DF;攢植不可得過。見其兄女并婢齎箱。并",
    "T53n2122_064:0774a15": "有錢絹及一器飲食在坑東北。知禮心中將",
    "T53n2122_064:0774a16": "此婢及以姪女游戲意甚怪之。迴首北望即",
    "T53n2122_064:0774a17": "見一鬼。挺劍直進。知禮惶懼委身投坑。即",
    "T53n2122_064:0774a18": "得蘇也。自從初死至於重生。凡經六日。後問",
    "T53n2122_064:0774a19": "家中。乃是姪女持紙錢絹。解送知禮。當時所",
    "T53n2122_064:0774a20": "視。乃見銅錢絲絹也(右三驗出冥報記)。",
    "T53n2122_064:0774a21": "[0774a21] 唐顯慶三年。徐玉任晉州刺史之時。有屠",
    "T53n2122_064:0774a22": "兒在市東衖。殺一&#x732A;。命斷湯燖。皮毛並落。死",
    "T53n2122_064:0774a23": "經半日。貪殺餘&#x732A;。未及開解。至曉以刀破腹。",
    "T53n2122_064:0774a24": "長劃腹下。一刀刃猶未入腹。其&#x732A;忽起走出",
    "T53n2122_064:0774a25": "門。直入市西壁。至一賢者店內床下而臥。市",
    "T53n2122_064:0774a26": "人競往看之。屠兒猶執刀逐走。看者問其所",
    "T53n2122_064:0774a27": "由。屠兒答云。我一生已來殺&#x732A;未曾聞見此",
    "T53n2122_064:0774a28": "事。猶欲將去。看者數百人。皆瞋責屠兒。競出",
    "T53n2122_064:0774a29": "錢贖得。諸人共為造舍安置。身毛久始得生。",
    "T53n2122_064:0774b01": "胭下及腹下瘡處差已作大肉疣。&#x9E81;如臂許。",
    "T53n2122_064:0774b02": "出入往來常不污其室。性潔不同餘&#x732A;。至四",
    "T53n2122_064:0774b03": "五年方卒(并州晉陽縣人王同仁徐王府掾正具見說之)。◎",
    "T53n2122_064:0774b04": "◎慈悲篇第七十四(此有五部)",
    "T53n2122_064:0774b05": "述意部菩薩部國王部畜生部觀",
    "T53n2122_064:0774b06": "苦部",
    "T53n2122_064:0774b07": "述意部第一",
    "T53n2122_064:0774b08": "[0774b08] 夫含生稟氣皆有靈智。蠢動翱翔咸知畏死。",
    "T53n2122_064:0774b09": "致使菩薩興行救濟為先。諸佛出世大悲為",
    "T53n2122_064:0774b10": "本。所以臨河羨魚不如結網。觀他受福不如",
    "T53n2122_064:0774b11": "行因。是故將求其報莫若先興其善。貴賤等",
    "T53n2122_064:0774b12": "施黑白心平。三寶福田四生同敬。並須臨時",
    "T53n2122_064:0774b13": "救濟給引衣食。罄拳握之珍。撤耳目之玩。",
    "T53n2122_064:0774b14": "捐已奉施隨之以喜。信夫篋笥以獎其意。玉",
    "T53n2122_064:0774b15": "帛以表其誠。身肉骨髓尚不寶戀。況復外財",
    "T53n2122_064:0774b16": "寧生愛著。菩薩行行亦不待索。雖心不待物",
    "T53n2122_064:0774b17": "而物亦筌心。心物兩備福智雙行矣。",
    "T53n2122_064:0774b18": "菩薩部第二",
    "T53n2122_064:0774b19": "[0774b19] 如大集經云。佛言。我昔為於一切眾生。修菩",
    "T53n2122_064:0774b20": "薩行。為此法眼。於諸眾生起大慈心。捨己身",
    "T53n2122_064:0774b21": "血。猶如大海。與諸乞者。捨頭眼耳如毘福羅",
    "T53n2122_064:0774b22": "山。捨鼻舌等如十突盧那。捨手&#x811A;等如毘福",
    "T53n2122_064:0774b23": "羅山。捨皮施等可覆一閻浮提。亦捨無量象",
    "T53n2122_064:0774b24": "馬奴婢妻子及以王位國土城邑宮殿村落",
    "T53n2122_064:0774b25": "等。與諸乞者。於諸佛所受持禁戒而無缺犯。",
    "T53n2122_064:0774b26": "一一佛所無量供養。一一佛所稟受無量那",
    "T53n2122_064:0774b27": "由他百千法門。受持讀誦善修三昧。我亦恭",
    "T53n2122_064:0774b28": "敬無量三乘四果聖人父母師長病苦之者。",
    "T53n2122_064:0774b29": "無救護者為作救護。無歸依者為作歸依。無",
    "T53n2122_064:0774c01": "趣向者為作趣向。令其安住。我已如是。於彼",
    "T53n2122_064:0774c02": "三大阿僧祇劫。慈愍一切苦惱眾生故。發大",
    "T53n2122_064:0774c03": "堅固勇猛之心。久修無上菩提之行。今於此",
    "T53n2122_064:0774c04": "盲冥世間無大道師儉法之時。於如是等諸",
    "T53n2122_064:0774c05": "眾生中。發心願成阿耨多羅三藐三菩提。欲",
    "T53n2122_064:0774c06": "於三乘菩提令不退轉。復願救度三惡眾生。",
    "T53n2122_064:0774c07": "安置善道及涅槃樂。",
    "T53n2122_064:0774c08": "[0774c08] 又雜寶藏經云。爾時如來被加陀羅刺刺其",
    "T53n2122_064:0774c09": "&#x811A;足。血出不止。以種種藥塗不能得差。諸阿",
    "T53n2122_064:0774c10": "羅漢於香山中取藥塗治。亦復不除。十力迦",
    "T53n2122_064:0774c11": "葉至世尊所。作是言曰。若佛如來於一切眾",
    "T53n2122_064:0774c12": "生有平等心。於羅&#x777A;羅提婆達多等無有異",
    "T53n2122_064:0774c13": "者。&#x811A;血應止。即時血止。瘡亦平復(故知諸佛大悲於諸含識",
    "T53n2122_064:0774c14": "平等無異)。",
    "T53n2122_064:0774c15": "[0774c15] 又四分律。佛言。乃往過去世時有王。名曰慧",
    "T53n2122_064:0774c16": "燈。乃使閻浮提人若男若女能言之者。皆行",
    "T53n2122_064:0774c17": "十善。王初生時有八萬四千藏。自然而出。於",
    "T53n2122_064:0774c18": "四交道隨所求索者。一切施與。時天帝釋便",
    "T53n2122_064:0774c19": "作是念。此王慧燈隨其所索一切施與。將恐",
    "T53n2122_064:0774c20": "來世奪我坐處。我今寧可往試。為以無上道",
    "T53n2122_064:0774c21": "故施。為以退轉耶。即化作男子。自相謂言。王",
    "T53n2122_064:0774c22": "慧燈教我等行十惡。殺生乃至邪見。時諸大",
    "T53n2122_064:0774c23": "臣皆往白王。王答言不。我先有是語。令閻浮",
    "T53n2122_064:0774c24": "提人能行之類皆行十善。不殺生乃至不邪",
    "T53n2122_064:0774c25": "見。我當為王。是故無是語。汝等今可嚴駕象",
    "T53n2122_064:0774c26": "乘。我欲自行教化國人。天象既至。王即便",
    "T53n2122_064:0774c27": "乘。王言可示我。彼人言我教國人行十惡者。",
    "T53n2122_064:0774c28": "彼即示王。王問言。慧燈教汝行十惡耶。答言。",
    "T53n2122_064:0774c29": "實爾。王復問言。可有方便行十善不。答言有。",
    "T53n2122_064:0775a01": "問言。何者是耶。彼答言若得成就菩薩生食",
    "T53n2122_064:0775a02": "其肉飲其血。乃得行十善。時王慧燈作如是",
    "T53n2122_064:0775a03": "念。我於無始世已來。經歷眾苦輪轉五道。或",
    "T53n2122_064:0775a04": "受截手截&#x811A;耳鼻出眼截頭。竟何所益。即取",
    "T53n2122_064:0775a05": "利刀自割股肉。以器盛血授與彼人。而告之",
    "T53n2122_064:0775a06": "曰。善男子。汝可食飲此肉血奉行十善。時彼",
    "T53n2122_064:0775a07": "男子不堪王慧燈威德。即沒不現。忽有天帝",
    "T53n2122_064:0775a08": "而在前立。問王言。王今布施為一天下二三",
    "T53n2122_064:0775a09": "四天下耶。為日月天帝釋魔王梵王耶。王答",
    "T53n2122_064:0775a10": "言。我布施不為天下乃至魔梵等。我作意欲",
    "T53n2122_064:0775a11": "求無上正真一切智。度未度者。解未解者。未",
    "T53n2122_064:0775a12": "得涅槃者令得涅槃。度生老病死憂悲苦惱",
    "T53n2122_064:0775a13": "如是等者。時天帝釋便作是念。我今令王慧",
    "T53n2122_064:0775a14": "燈以此瘡死者甚非。所以當以天甘露灌其",
    "T53n2122_064:0775a15": "身上。即便灌之瘡即平復如故。佛告瓶沙王",
    "T53n2122_064:0775a16": "言。爾時利益眾生王者。豈異人乎。即今父王",
    "T53n2122_064:0775a17": "白淨是也。時王第一夫人者。今母摩耶是。時",
    "T53n2122_064:0775a18": "王慧燈者。即我身是。我於前世教化閻浮提",
    "T53n2122_064:0775a19": "數人皆行十善。以是因緣故足下千輻相輪",
    "T53n2122_064:0775a20": "輪郭成就。光明晃曜照三千大千國土。",
    "T53n2122_064:0775a21": "[0775a21] 又大悲分陀利經云。佛告諸善男子。我於往",
    "T53n2122_064:0775a22": "昔過無量阿僧祇大劫。爾時此土名無塵彌",
    "T53n2122_064:0775a23": "樓厭。彼大劫百歲世人蓮華香如來像法中。",
    "T53n2122_064:0775a24": "我為閻浮提輪王。名曰無勝。我及千子並發",
    "T53n2122_064:0775a25": "菩提。俱共出家。於蓮華香如來法中具修梵",
    "T53n2122_064:0775a26": "行。唯有六子不欲出家不發菩提。我數教語。",
    "T53n2122_064:0775a27": "何不出家。六子即報王言。我不能出家。王復",
    "T53n2122_064:0775a28": "問言。汝等何不發菩提心。彼言。若能以一切",
    "T53n2122_064:0775a29": "閻浮提與我等者。當發菩提。我聞甚喜已。令",
    "T53n2122_064:0775b01": "一切閻浮提人住三歸八齋。又勸三乘。分此",
    "T53n2122_064:0775b02": "閻浮提以為六分。持與六子勸以菩提。我即",
    "T53n2122_064:0775b03": "出家具修梵行。彼六王子不相和順。興兵交",
    "T53n2122_064:0775b04": "戰各不自寧。令閻浮提極大飢饉。天不降雨。",
    "T53n2122_064:0775b05": "五穀不成。草木不生。我即思惟。今正是時。應",
    "T53n2122_064:0775b06": "以身施。血肉充足捨林而去。往詣中國上",
    "T53n2122_064:0775b07": "障水山上立大誓願。時阿須羅宮皆悉大動。",
    "T53n2122_064:0775b08": "彌樓傾搖海水波涌。天及諸神皆悉悲泣。我",
    "T53n2122_064:0775b09": "時即從山上便自投身。以本願故即成肉山。",
    "T53n2122_064:0775b10": "高一由旬。縱廣正等。人民鳥獸來食血肉。以",
    "T53n2122_064:0775b11": "本願故晝夜生長。漸漸乃高一千由旬。正等",
    "T53n2122_064:0775b12": "亦爾。四邊皆有人頭。悉具髮眉眼耳鼻舌口",
    "T53n2122_064:0775b13": "齒。彼諸人頭高聲唱言。咄汝諸眾生各隨所",
    "T53n2122_064:0775b14": "欲。恣意取之。血肉六根。身得充滿。從意所求。",
    "T53n2122_064:0775b15": "三乘之心乃至有求人天福者。或有食血肉",
    "T53n2122_064:0775b16": "者。或有取眼取耳取鼻取唇取齒取舌者。以",
    "T53n2122_064:0775b17": "本願故。尋即還復。不盡不減。乃至十千年中。",
    "T53n2122_064:0775b18": "以身血肉充滿一切閻浮提人夜叉鳥獸。於",
    "T53n2122_064:0775b19": "十千年中施眼如恒沙。施血猶四大海。施己",
    "T53n2122_064:0775b20": "身肉若千須彌。以舌施人如鐵圍山。以耳施",
    "T53n2122_064:0775b21": "與如中彌樓。以鼻施與猶若大彌樓山。我以",
    "T53n2122_064:0775b22": "齒施如耆闍崛山。我身皮施遍娑呵剎。善男",
    "T53n2122_064:0775b23": "子。觀我於十千年中以一身命如是無量阿",
    "T53n2122_064:0775b24": "僧祇施。以無量阿僧祇眾生。無一念頃而生",
    "T53n2122_064:0775b25": "悔心。即立大願。若我得成阿耨菩提意。如是",
    "T53n2122_064:0775b26": "滿者。如是普捨十方殑伽河沙數。五濁佛土",
    "T53n2122_064:0775b27": "中以身肉充彼眾生。河沙大劫。若我是願意",
    "T53n2122_064:0775b28": "不滿者。令我永不見十方諸佛不成菩提。亦",
    "T53n2122_064:0775b29": "使令我不聞三寶三乘之聲。亦使我常處阿",
    "T53n2122_064:0775c01": "鼻地獄。",
    "T53n2122_064:0775c02": "[0775c02] 又大悲分陀利經云。佛言。我憶無量劫時。",
    "T53n2122_064:0775c03": "此佛剎名日月明。於五濁時。我於此閻浮提",
    "T53n2122_064:0775c04": "為轉輪王。名曰燈明。以善勸化一切眾生。我",
    "T53n2122_064:0775c05": "時出游觀園。見有一人反縛兩臂極為急切。",
    "T53n2122_064:0775c06": "即問諸臣。此人何罪。諸臣答言。此誑王法。",
    "T53n2122_064:0775c07": "敢是天民。常由輸課。六分輸一。此人違命。",
    "T53n2122_064:0775c08": "即告諸臣。速放斯人。儲糧蘇油勿苦索之。",
    "T53n2122_064:0775c09": "臣答王言。終無有人能以善心輸王諸物。所",
    "T53n2122_064:0775c10": "可日日給王夫人及諸眷屬。&#x53A8;供所須皆從",
    "T53n2122_064:0775c11": "民出。自非王力終不可得。我時愁憂&#x5374;自思",
    "T53n2122_064:0775c12": "惟。此之王位今當付誰。我有五百子皆勸以",
    "T53n2122_064:0775c13": "菩提。即分此閻浮提為五百分付與諸子。即",
    "T53n2122_064:0775c14": "捨詣林求仙梵行。南近大海憂曇波羅林中",
    "T53n2122_064:0775c15": "坐禪。食果草根用濟身命。漸漸不久得五神",
    "T53n2122_064:0775c16": "通。爾時閻浮提有五百商人。入海採寶。獲眾",
    "T53n2122_064:0775c17": "寶聚。其中商主名曰宿王。小福力故得如意",
    "T53n2122_064:0775c18": "摩尼。從彼寶洲多取眾寶及與摩尼。始發引",
    "T53n2122_064:0775c19": "時海水波涌。諸龍惱亂海神啼泣。中有龍仙。",
    "T53n2122_064:0775c20": "名曰馬藏。實是菩薩。以本願故生於其中。彼",
    "T53n2122_064:0775c21": "摩訶薩擁護商客安隱度海。自還所住。隨彼",
    "T53n2122_064:0775c22": "商客有惡羅剎。常逐於後伺求其便。彼於",
    "T53n2122_064:0775c23": "晝日放暴風雨。使諸商人迷失徑路。不知所",
    "T53n2122_064:0775c24": "趣極甚恐怖。發大音聲啼號悲泣。求諸天神",
    "T53n2122_064:0775c25": "風雨神等。乃至稱喚父母所愛兒息之聲。爾",
    "T53n2122_064:0775c26": "時我以天耳聞彼音聲。即生慰喻。汝等商人",
    "T53n2122_064:0775c27": "勿得恐&#x6091;。我當示導汝等徑路令汝安隱",
    "T53n2122_064:0775c28": "至閻浮提。我於爾時即以繒帛而自纏手。內",
    "T53n2122_064:0775c29": "著油中以火然之。發至誠言。我於林中三十",
    "T53n2122_064:0776a01": "六年游四梵處。為益眾生故食眾果。既化八",
    "T53n2122_064:0776a02": "萬四千諸龍夜叉令住不退轉。以是善根令",
    "T53n2122_064:0776a03": "我手然。使此商人至閻浮提。如是手然經於",
    "T53n2122_064:0776a04": "七日七夜。彼諸商人安隱得到。即自立願。如",
    "T53n2122_064:0776a05": "此珍寶若我得成阿耨菩提。令我得為商主",
    "T53n2122_064:0776a06": "操如意珠。於此佛土一切十方殑伽河沙",
    "T53n2122_064:0776a07": "數五濁空佛土中雨於眾寶。一一方中七反",
    "T53n2122_064:0776a08": "雨於種種眾寶。隨意充足。無量阿僧祇眾生",
    "T53n2122_064:0776a09": "令住三乘。又大丈夫論提婆菩薩說偈云。",
    "T53n2122_064:0776a10": " 福德善丈夫  悲心施惠手",
    "T53n2122_064:0776a11": " 拔貧窮淤泥  不能自出者",
    "T53n2122_064:0776a12": "[0776a12] 如菩薩布施。諸貧窮者皆來歸向。如曠野樹",
    "T53n2122_064:0776a13": "行人熱時皆往歸趣。菩薩愛樂名勝得解脫。",
    "T53n2122_064:0776a14": "若有人來語菩薩言。有乞者來。菩薩歡喜即",
    "T53n2122_064:0776a15": "以財物而賞使者。菩薩即以餘物而與乞者。",
    "T53n2122_064:0776a16": "歡喜愛敬。求者言乞。作此語時懷憐愍心。若",
    "T53n2122_064:0776a17": "有乞者。不知菩薩體性樂施。菩薩執手歡喜",
    "T53n2122_064:0776a18": "與語。猶如親友。壞彼不知使生知想。傍人見",
    "T53n2122_064:0776a19": "之亦復歡喜。若見乞者。語言汝來欲須何等。",
    "T53n2122_064:0776a20": "隨意而取。安慰之言。善來賢者莫生恐&#x6091;。",
    "T53n2122_064:0776a21": "我當為汝作依止處。使彼乞者心得清涼。若",
    "T53n2122_064:0776a22": "如是施名為生人。若不如是名為死人。若不",
    "T53n2122_064:0776a23": "來者自往施之。有來求者尚捨身命。況復財",
    "T53n2122_064:0776a24": "物。若無悲心不名為施。若有悲心施即是解",
    "T53n2122_064:0776a25": "脫。雖復大富名貧窮者。富者雖與無悲愍心。",
    "T53n2122_064:0776a26": "雖名曰與不名施主。悲愍心施。是名施主。若",
    "T53n2122_064:0776a27": "求報施名為施者。商賈之人亦可名施。若求",
    "T53n2122_064:0776a28": "報施果報猶尚無量。況有悲心不求報施。果",
    "T53n2122_064:0776a29": "報何可稱計。若求報施唯可自樂。不能救濟",
    "T53n2122_064:0776b01": "徒自疲勞。悲心施者能有救濟。後得果時能",
    "T53n2122_064:0776b02": "大利益。修施者得富。修定者得解脫。修悲者",
    "T53n2122_064:0776b03": "得無上菩提。果中最勝。",
    "T53n2122_064:0776b04": "[0776b04] 菩薩思惟。因彼乞者得證菩提。我今因施得",
    "T53n2122_064:0776b05": "無比樂。因中施樂猶尚如是。況無上菩提。如",
    "T53n2122_064:0776b06": "是乞者。其恩甚重。無以可報。若以財寶不足",
    "T53n2122_064:0776b07": "報恩。當以無上菩提而施與之。以我福故。願",
    "T53n2122_064:0776b08": "使乞者於將來世亦如我今成大施主得無上",
    "T53n2122_064:0776b09": "菩提。不念恩者無有悲心。若無悲心無有行",
    "T53n2122_064:0776b10": "施。若不施者不能濟度眾生生死。若不行施",
    "T53n2122_064:0776b11": "覆蔽悲心。如以書石乃知真偽。假使怨家亦",
    "T53n2122_064:0776b12": "如親友。",
    "T53n2122_064:0776b13": "國王部第三",
    "T53n2122_064:0776b14": "[0776b14] 如佛說日明菩薩經云。佛言。過去閻浮提有",
    "T53n2122_064:0776b15": "國王。名曰智力。常行佛事深信三寶。時有比",
    "T53n2122_064:0776b16": "丘。名曰至誠。意常持三昧慈哀眾生。王欲見",
    "T53n2122_064:0776b17": "是比丘無有厭極。是比丘髀上生大惡瘡。國",
    "T53n2122_064:0776b18": "中醫藥所不能愈。王愁大悲即為淚出。時二",
    "T53n2122_064:0776b19": "萬夫人同時悲念。於時王臥。夢中有天人來",
    "T53n2122_064:0776b20": "語王言。若愈是比丘病者。當得生人肉血飲",
    "T53n2122_064:0776b21": "食之即得愈矣。王寤驚悸不樂。念是比丘病",
    "T53n2122_064:0776b22": "重。乃須彼藥法所難得。&#x52C5;問臣下。王第一太",
    "T53n2122_064:0776b23": "子。字曰智止。白王莫悲莫愁憂之。血肉最為",
    "T53n2122_064:0776b24": "賤微。還入齋室持刀割髀。取肉及血持送與",
    "T53n2122_064:0776b25": "比丘。比丘得服之。瘡即除愈。身得安隱。王聞",
    "T53n2122_064:0776b26": "得愈大喜悅澤。意存比丘不念子痛。持是歡",
    "T53n2122_064:0776b27": "喜各有至心大子亦自平復(良由行同佛心身瘡得復也)。",
    "T53n2122_064:0776b28": "[0776b28] 又雜寶藏經云。昔有王子兄弟二人被驅出",
    "T53n2122_064:0776b29": "國。到曠路中糧食都盡。弟即殺婦分肉與其",
    "T53n2122_064:0776c01": "兄嫂。嫂便食之。兄得此肉藏棄不敢食之。",
    "T53n2122_064:0776c02": "自割&#x811A;肉夫婦共食。弟婦肉盡欲得殺嫂。兄",
    "T53n2122_064:0776c03": "言莫殺。以先藏肉。還與弟食。既過曠路到神",
    "T53n2122_064:0776c04": "仙住處。採取華果以自供食。弟後病亡。唯兄",
    "T53n2122_064:0776c05": "獨在。是時王子見一被刖無手足人。心生慈",
    "T53n2122_064:0776c06": "悲。採取華果。活彼刖人。王子為人少於欲事。",
    "T53n2122_064:0776c07": "採華果去。其婦在後。與刖人通。以有私情深",
    "T53n2122_064:0776c08": "疾其夫。於一日中逐夫採華。至河岸邊而語",
    "T53n2122_064:0776c09": "夫言。取樹頭華果。夫語婦言。下有深河。或當",
    "T53n2122_064:0776c10": "墮落。婦言。以索繫腰。我當挽索。小近岸邊。",
    "T53n2122_064:0776c11": "婦挨其夫墮著河中。以慈善力隨水漂而",
    "T53n2122_064:0776c12": "去不沒死。於河下流有國王崩。彼國相師推",
    "T53n2122_064:0776c13": "求國中。誰應為王。遙見水上有黃雲蓋。相師",
    "T53n2122_064:0776c14": "占已。黃雲蓋下必有神人。遣人水中而往迎",
    "T53n2122_064:0776c15": "接。立以為王。王之舊婦擔彼刖人。展轉乞索",
    "T53n2122_064:0776c16": "到王子國。國人皆稱有一好婦擔一刖婿恭",
    "T53n2122_064:0776c17": "承孝順。乃聞於王。王聞是已即遣人喚來到",
    "T53n2122_064:0776c18": "殿前。王問婦言。此刖人者實爾夫不。答言實",
    "T53n2122_064:0776c19": "是。王時語言。識我不耶。答言不識。王言。汝",
    "T53n2122_064:0776c20": "識某甲不。諦向王看。然後慚愧。王故慈心遣",
    "T53n2122_064:0776c21": "人養活。佛言。欲知王者。即我身是。爾如婦",
    "T53n2122_064:0776c22": "者。旃遮婆羅門女帶木杅謗我者是。爾時刖",
    "T53n2122_064:0776c23": "手足者。今提婆達多是(故知善惡目驗有徵)。",
    "T53n2122_064:0776c24": "[0776c24] 又菩薩本行經云。佛告王曰。過去世時。此閻",
    "T53n2122_064:0776c25": "浮提有國名不流沙。王名婆檀寧。夫人字跋",
    "T53n2122_064:0776c26": "摩竭提。時世穀貴人民飢餓。加有疫病。時王",
    "T53n2122_064:0776c27": "亦病。夫人自出祠天。階邊有一家。夫行不在。",
    "T53n2122_064:0776c28": "時婦產兒。又無婢使。產後飢虛復無有食。便",
    "T53n2122_064:0776c29": "自念言。今死垂至。更無餘計。自欲噉兒。即便",
    "T53n2122_064:0777a01": "取刀適欲殺兒。心為悲感舉聲大哭。爾時夫",
    "T53n2122_064:0777a02": "人欲還宮中。聞此婦人悲聲慘切。愴然憐傷",
    "T53n2122_064:0777a03": "便住聽之。而此婦人適欲舉刀欲殺其子。便",
    "T53n2122_064:0777a04": "自念言。何忍噉其子肉。作是念已便復啼哭。",
    "T53n2122_064:0777a05": "夫人便入其舍就而問之。何以啼哭。欲作何",
    "T53n2122_064:0777a06": "等。婦具答之。夫人聞之心為悼愍。語言。莫殺",
    "T53n2122_064:0777a07": "其子。我到宮中當送食來。婦人答言。夫人尊",
    "T53n2122_064:0777a08": "貴。或復稽遲。或能忘之。而我今日命在呼吸",
    "T53n2122_064:0777a09": "不逾時節。不如自噉其子以用濟命。夫人問",
    "T53n2122_064:0777a10": "言。更得餘肉食之可不。答言。課得濟命不問",
    "T53n2122_064:0777a11": "好醜也。於是夫人即便取刀自割其乳。便自",
    "T53n2122_064:0777a12": "願言。今我以乳持用布施濟此危厄。不願作",
    "T53n2122_064:0777a13": "輪王帝釋魔王梵王。持此功德用成無上正",
    "T53n2122_064:0777a14": "真之道。即便持乳與此婦人。適欲舉刀便割",
    "T53n2122_064:0777a15": "一乳。應時三千大千世界為大震動。天帝觀",
    "T53n2122_064:0777a16": "之。見其夫人自割其乳濟其危厄。時天帝釋",
    "T53n2122_064:0777a17": "無數諸天。即時來下住虛空中。皆為悲泣住",
    "T53n2122_064:0777a18": "夫人前。而便問言。汝今所施甚為難及。求何",
    "T53n2122_064:0777a19": "願耶。夫人答言。持此功德用求無上正真之",
    "T53n2122_064:0777a20": "道。度脫一切眾生苦厄。天帝答言。汝求此願",
    "T53n2122_064:0777a21": "以何為證。於是夫人即時立誓。我今所施功",
    "T53n2122_064:0777a22": "德審諦成正覺者。我乳尋當平復如故。其乳",
    "T53n2122_064:0777a23": "尋時平復如故。天帝讚言。成佛不久。諸天歡",
    "T53n2122_064:0777a24": "喜。即便現形歎夫人言。汝今所施得無悔恨",
    "T53n2122_064:0777a25": "以為痛耶。答言。我今所施用求佛道無悔痛",
    "T53n2122_064:0777a26": "者。令我女身變成男子。立誓已訖應時變為",
    "T53n2122_064:0777a27": "男子。諸天讚言。成佛不久。是時國中眾病消",
    "T53n2122_064:0777a28": "除。穀米豐賤人民安樂。&#x5374;後王崩。即拜為王。",
    "T53n2122_064:0777a29": "人民熾盛國遂興隆。佛告王言。爾時夫人者。",
    "T53n2122_064:0777b01": "今我身是。不惜身命今得成佛。大眾歡喜作",
    "T53n2122_064:0777b02": "禮而去。",
    "T53n2122_064:0777b03": "畜生部第四",
    "T53n2122_064:0777b04": "[0777b04] 如一切智光明仙人慈心不食肉經云。佛住",
    "T53n2122_064:0777b05": "摩伽提國寂滅道場彌迦女村自在天寺精",
    "T53n2122_064:0777b06": "舍。時有迦波利婆羅門子。名曰彌勒。軀體金",
    "T53n2122_064:0777b07": "色。相好具足。威光無量。來至佛所。時有結髮",
    "T53n2122_064:0777b08": "梵志五百人等。遙見彌勒清淨白佛言。世尊。",
    "T53n2122_064:0777b09": "如此童子光明無量。與佛無異。於何佛所初",
    "T53n2122_064:0777b10": "發道心。受持誰經。為我解說。佛告式乾梵志。",
    "T53n2122_064:0777b11": "汝今諦聽。當為汝說。乃往過去無量無邊阿",
    "T53n2122_064:0777b12": "僧祇劫。時有世界。名勝華敷。佛號彌勒。常",
    "T53n2122_064:0777b13": "以慈心教化一切。彼佛說經名慈三昧光大",
    "T53n2122_064:0777b14": "悲海雲。若有聞者。即得超越百億萬劫生死",
    "T53n2122_064:0777b15": "之罪。必得成佛。時彼國中有大婆羅門。名一",
    "T53n2122_064:0777b16": "切智光明。聰慧多智廣博眾經聞佛出世說",
    "T53n2122_064:0777b17": "慈三昧經。即便信伏為佛弟子。發菩提心。而",
    "T53n2122_064:0777b18": "作是言。我今誦持大慈三昧經。願於未來必",
    "T53n2122_064:0777b19": "得成佛。而號彌勒。於是捨家即入深山。八千",
    "T53n2122_064:0777b20": "歲中少欲無事乞食自活。誦持此經一心除",
    "T53n2122_064:0777b21": "亂。時連雨不止洪水暴漲。仙人端坐不得乞",
    "T53n2122_064:0777b22": "食。經歷七日。時彼林中有五百白兔。有一兔",
    "T53n2122_064:0777b23": "王母子三獸。見於仙人七日不食。而作是言。",
    "T53n2122_064:0777b24": "今此仙人為佛道故不食多日。命不云遠。法",
    "T53n2122_064:0777b25": "幢將崩。法海將竭。我今當為無上大法令得",
    "T53n2122_064:0777b26": "久住不惜身命。即告諸兔。一切諸行皆悉無",
    "T53n2122_064:0777b27": "常。眾生愛身空生空死。未曾為法。我今欲",
    "T53n2122_064:0777b28": "為一切眾生作大橋梁。令法久住供養法師。",
    "T53n2122_064:0777b29": "爾時兔王告諸兔言。我今以身欲供養法師。",
    "T53n2122_064:0777c01": "汝等宜當各各隨喜。時諸山樹神等。即積香",
    "T53n2122_064:0777c02": "薪以火然之。兔王母子圍繞仙人足滿七匝。",
    "T53n2122_064:0777c03": "白言。大師。我今為法供養尊者。仙人告言。汝",
    "T53n2122_064:0777c04": "是畜生。雖有慈心何緣能辦。兔白仙人。我自",
    "T53n2122_064:0777c05": "以身供養仁者。為法久住令諸眾生得饒益",
    "T53n2122_064:0777c06": "故。作此語已即語其子。汝可隨意求覓水草",
    "T53n2122_064:0777c07": "繫心思惟正念三寶。爾時兔子聞母所說。跪",
    "T53n2122_064:0777c08": "白母言。如尊所說無上大法欲供養者。我亦",
    "T53n2122_064:0777c09": "願樂。作此語已自投火中。母隨後入。當於菩",
    "T53n2122_064:0777c10": "薩捨身之時。天地大動。乃至色界及以諸天。",
    "T53n2122_064:0777c11": "皆雨天華持用供養。肉熟之後。時山樹神白",
    "T53n2122_064:0777c12": "仙人言。兔王母子為供養故。投身火中。今肉",
    "T53n2122_064:0777c13": "已熟。汝可食之。時彼仙人聞樹神語。悲不能",
    "T53n2122_064:0777c14": "言。以所誦經書置樹葉上。又說偈曰。",
    "T53n2122_064:0777c15": " 寧當然身破眼目  不忍行殺食眾生",
    "T53n2122_064:0777c16": " 諸佛所說慈悲經  彼經中說行慈者",
    "T53n2122_064:0777c17": " 寧破骨髓出頭腦  不忍噉肉食眾生",
    "T53n2122_064:0777c18": " 如佛所說食肉者  此人行慈不滿足",
    "T53n2122_064:0777c19": " 迷沒生死不成佛",
    "T53n2122_064:0777c20": "[0777c20] 時彼仙人說此偈已因發誓心。願我世世不",
    "T53n2122_064:0777c21": "起殺想。常不噉肉。入白光明慈三昧。乃至",
    "T53n2122_064:0777c22": "成佛制斷肉戒。作此語已自投火坑與兔并",
    "T53n2122_064:0777c23": "命。是時天地六種震動。天神力故樹放光明。",
    "T53n2122_064:0777c24": "金色晃曜照千國土。時彼國人見此光者。皆",
    "T53n2122_064:0777c25": "發無上正真道心。佛告式乾。汝今當知。爾時",
    "T53n2122_064:0777c26": "白兔王者。今我身是。時兔兒者。今羅&#x777A;羅是。",
    "T53n2122_064:0777c27": "時誦經仙人者。今此眾中婆羅門子彌勒菩",
    "T53n2122_064:0777c28": "薩是。時五百群兔者。今摩訶迦葉等五百比",
    "T53n2122_064:0777c29": "丘是。時二百五十山樹神者。今舍利弗目揵",
    "T53n2122_064:0778a01": "連等二百五十比丘是。時千國王跋陀婆羅",
    "T53n2122_064:0778a02": "等者。今千菩薩是。從我出世乃至樓至。於其",
    "T53n2122_064:0778a03": "中間受法弟子得道者是。佛告式乾。菩薩求",
    "T53n2122_064:0778a04": "法勤苦歷劫不惜身命。投於火坑以身供養。",
    "T53n2122_064:0778a05": "便得超越九百萬億劫生死之罪。時式乾等",
    "T53n2122_064:0778a06": "五百梵志。求佛出家成阿羅漢。時彼仙人投",
    "T53n2122_064:0778a07": "火坑已生於梵世。乃至成佛。其食肉者犯於",
    "T53n2122_064:0778a08": "重禁。後身生處常飲熱銅。",
    "T53n2122_064:0778a09": "[0778a09] 又大集經云。佛言。善男子。過去世有一師子",
    "T53n2122_064:0778a10": "王住深山窟。常作是念。我是一切獸中之",
    "T53n2122_064:0778a11": "王。力能視護一切諸獸。時彼山中有二獼猴。",
    "T53n2122_064:0778a12": "共生二子。時二獼猴向師子王作如是言。王",
    "T53n2122_064:0778a13": "若能護一切獸者。我今二子以相委付。我欲",
    "T53n2122_064:0778a14": "餘行求覓飲食。時師子王即便許可。時彼獼",
    "T53n2122_064:0778a15": "猴留其二子。付彼獸王。即捨而行。是時山中",
    "T53n2122_064:0778a16": "有一鷲王。名曰利見。師子王眠。即便搏取",
    "T53n2122_064:0778a17": "獼猴二子。處嶮而住。時王寤已。即向鷲王。而",
    "T53n2122_064:0778a18": "說偈言。",
    "T53n2122_064:0778a19": " 我今啟請大鷲王  唯願至心受我說",
    "T53n2122_064:0778a20": " 幸見為故放捨之  莫令失信生慚恥",
    "T53n2122_064:0778a21": "[0778a21] 鷲王說偈報師子王曰。",
    "T53n2122_064:0778a22": " 我能飛行游虛空  已過汝界心無畏",
    "T53n2122_064:0778a23": " 若必欲護是二子  為我故應捨是身",
    "T53n2122_064:0778a24": "[0778a24] 時師子王言。",
    "T53n2122_064:0778a25": " 我今為護是二子  捨身不惜如枯草",
    "T53n2122_064:0778a26": " 若我護身而妄語  云何得稱如說行",
    "T53n2122_064:0778a27": "[0778a27] 師子王說是偈已。即至高處欲捨其身。爾時",
    "T53n2122_064:0778a28": "鷲王復說偈言。",
    "T53n2122_064:0778a29": " 若為他故捨身命  是人即受無上樂",
    "T53n2122_064:0778b01": " 我今施汝獼猴子  願大法王莫自害",
    "T53n2122_064:0778b02": "[0778b02] 善男子。師子王者。即我身是。雄獼猴者。即迦",
    "T53n2122_064:0778b03": "葉是。雌獼猴者。善護比丘尼是二獼猴子者。",
    "T53n2122_064:0778b04": "即今阿難羅&#x777A;羅是。時鷲王者。即舍利弗是。",
    "T53n2122_064:0778b05": "是故為護依止者不惜身命。",
    "T53n2122_064:0778b06": "觀苦部第五",
    "T53n2122_064:0778b07": "[0778b07] 如正法念經云。孔雀菩薩為諸天說。若有悲",
    "T53n2122_064:0778b08": "心是人則去涅槃不遠名大莊嚴。於五道眾",
    "T53n2122_064:0778b09": "生若起悲心能破煩惱。云何地獄眾生而起",
    "T53n2122_064:0778b10": "悲心。此諸眾生於自業所誑。由此怨家之所",
    "T53n2122_064:0778b11": "造作。得不可喻種種苦。大地獄等一百三十",
    "T53n2122_064:0778b12": "六處。眾生墮中地裂擘坼。斷截燒煮無救無",
    "T53n2122_064:0778b13": "歸。東西馳走求哀自免不可得脫。而起悲心",
    "T53n2122_064:0778b14": "則得增長無量梵福。",
    "T53n2122_064:0778b15": "[0778b15] 若人利益眾生。觀諸餓鬼種種飢渴。自燒其",
    "T53n2122_064:0778b16": "身如燒叢林。四面馳走互相踢突。焰火焚燒",
    "T53n2122_064:0778b17": "遍體熾然。以求救護無能救者。此諸眾生何",
    "T53n2122_064:0778b18": "時當離種種苦惱。是名觀鬼而起悲心則生",
    "T53n2122_064:0778b19": "梵天。",
    "T53n2122_064:0778b20": "[0778b20] 若人觀於畜生。而起悲心。應念其中無量苦",
    "T53n2122_064:0778b21": "惱互相殺害。空行水陸死法無量。互相殘害。",
    "T53n2122_064:0778b22": "互相食噉。此諸眾生何時當脫。是名觀畜生",
    "T53n2122_064:0778b23": "苦而起悲心。若有能生如是之念則生梵天。",
    "T53n2122_064:0778b24": "若人觀於六欲諸天而起悲心。於六欲天受",
    "T53n2122_064:0778b25": "天之樂不可譬喻。種種山谷山&#x5CEF;園林。而受",
    "T53n2122_064:0778b26": "快樂。既受樂已業盡還退生在苦處受大苦",
    "T53n2122_064:0778b27": "惱。墮於地獄餓鬼畜生。東西馳走。繞亂無",
    "T53n2122_064:0778b28": "知受大苦惱。是名觀天而起悲心則生梵天。",
    "T53n2122_064:0778b29": "若人觀於人中而起悲心。以種種業生於人",
    "T53n2122_064:0778c01": "中受苦樂果。種種心性種種信解。或有貧窮",
    "T53n2122_064:0778c02": "依恃他人以自存活。如是觀於五道眾生生",
    "T53n2122_064:0778c03": "五種苦已而興悲心。如是之人得勝安隱則",
    "T53n2122_064:0778c04": "得涅槃。",
    "T53n2122_064:0778c05": "[0778c05] 又雜阿含經云。爾時世尊以爪上土告諸比",
    "T53n2122_064:0778c06": "丘。於意云何。我爪上土多為大地土多。比丘",
    "T53n2122_064:0778c07": "白佛。世尊爪上土甚少少耳。其大地土無量",
    "T53n2122_064:0778c08": "無數不可為比。佛告諸比丘。如是眾生能數",
    "T53n2122_064:0778c09": "數下至一彈指頃。於一切眾生修習慈心。有",
    "T53n2122_064:0778c10": "如甲上土耳。其諸眾生不能數數下至如一",
    "T53n2122_064:0778c11": "彈指頃。於一切眾生修習慈心者。如大地",
    "T53n2122_064:0778c12": "土。是故諸比丘。常當數數於一切眾生修習",
    "T53n2122_064:0778c13": "慈心。又修行道地經偈云。",
    "T53n2122_064:0778c14": " 當發行慈心  念怨如善友",
    "T53n2122_064:0778c15": " 展轉在生死  悉曾為親族",
    "T53n2122_064:0778c16": " 譬如樹生華  轉成果無異",
    "T53n2122_064:0778c17": " 父母妻子友  宗親亦如是",
    "T53n2122_064:0778c18": " 其行慈心者  等意無憎愛",
    "T53n2122_064:0778c19": " 不問於遠近  乃應為大慈",
    "T53n2122_064:0778c20": " 等心行大哀  及至三界人",
    "T53n2122_064:0778c21": " 行慈如是者  其德逾梵天",
    "T53n2122_064:0778c22": " 刀刃不能害  縣官及火怨",
    "T53n2122_064:0778c23": " 邪思諸羅剎  蛇蚖電霹靂",
    "T53n2122_064:0778c24": " 師子并象虎  及餘諸害利",
    "T53n2122_064:0778c25": " 一切不敢近  無能中傷者",
    "T53n2122_064:0778c26": "[0778c26] 又善見律云。若住處有虎狼師子。下極蟻子",
    "T53n2122_064:0778c27": "不得住。若蟻有窟。蟻子游行。覓食驅逐。別處",
    "T53n2122_064:0778c28": "得住。",
    "T53n2122_064:0778c29": "[0778c29] 又雜阿含經云。爾時世尊告諸比丘。過去世",
    "T53n2122_064:0779a01": "時天阿修羅對陣&#x9B2A;戰。阿脩羅勝諸天不如。",
    "T53n2122_064:0779a02": "時天帝釋軍壞退散極生恐&#x6091;。乘車北馳還",
    "T53n2122_064:0779a03": "歸天宮。須彌山下道徑叢林。林下有金翅鳥",
    "T53n2122_064:0779a04": "巢。多有金翅鳥子。爾時帝釋恐車馬過踐殺",
    "T53n2122_064:0779a05": "鳥子。告御者言。可迴車還勿殺鳥子。御者白",
    "T53n2122_064:0779a06": "王。阿脩羅軍後來逐人。若迴還者為彼所困。",
    "T53n2122_064:0779a07": "帝釋告言。寧當迴還為阿脩羅殺。不以軍眾",
    "T53n2122_064:0779a08": "蹈殺眾生。於道御者轉車南向。阿脩羅軍遙",
    "T53n2122_064:0779a09": "見帝釋轉乘而還。謂為戰策即還退走。眾大",
    "T53n2122_064:0779a10": "恐&#x6091;。壞陣流散。歸阿脩羅宮。佛告諸比丘。",
    "T53n2122_064:0779a11": "彼天帝釋於三十三天為自在王。以慈力故",
    "T53n2122_064:0779a12": "威力摧伏阿脩羅軍。亦當讚歎慈心功德。又",
    "T53n2122_064:0779a13": "大悲經云。佛告阿難。若復有人心住慈善。當",
    "T53n2122_064:0779a14": "得十一種功德利益。何者為十一種。一睡眠",
    "T53n2122_064:0779a15": "得安隱。寤則心歡喜。二不見惡夢。三人非人",
    "T53n2122_064:0779a16": "愛。四諸天擁護。五毒不能害。六刀箭不傷。七",
    "T53n2122_064:0779a17": "火所不燒。八水所不溺。九常得好衣餚&#x994D;飲",
    "T53n2122_064:0779a18": "食床座臥具病瘦湯藥。十得上人法。十一身",
    "T53n2122_064:0779a19": "壞命終得生梵天。",
    "T53n2122_064:0779a20": "[0779a20] 又增一阿含經云。爾時世尊告諸比丘。有六",
    "T53n2122_064:0779a21": "凡常之力。云何為六。小兒以啼為力。女人以",
    "T53n2122_064:0779a22": "瞋為力。比丘以忍為力。國王以傲慢為力。",
    "T53n2122_064:0779a23": "羅漢以精進為力。諸佛以大悲為力。是故比",
    "T53n2122_064:0779a24": "丘。當念大慈悲力。",
    "T53n2122_064:0779a25": "[0779a25] 頌曰。",
    "T53n2122_064:0779a26": " 能仁矜幻苦  聖意愍重昏",
    "T53n2122_064:0779a27": " 哀愚開攝受  訓誘方便門",
    "T53n2122_064:0779a28": " 法身遍法界  據化指祇園",
    "T53n2122_064:0779a29": " 俱銷五道縛  共解四魔怨",
    "T53n2122_064:0779b01": " 三脩祛愛馬  六念靜心猿",
    "T53n2122_064:0779b02": " 禪池澄定水  覺意動聲諠",
    "T53n2122_064:0779b03": " 慧風吹法鼓  振我無明根",
    "T53n2122_064:0779b04": " 常須近善友  開我未曾言",
    "T53n2122_064:0779b05": "感應緣(略引五驗)",
    "T53n2122_064:0779b06": "隋沙門釋慧越唐沙門釋道積",
    "T53n2122_064:0779b07": "唐沙門釋慈藏唐縣尉盧元禮",
    "T53n2122_064:0779b08": "唐玄奘法師西國行傳",
    "T53n2122_064:0779b09": "[0779b09] 隋慧日道場釋慧越。嶺南人。住羅浮山。性多",
    "T53n2122_064:0779b10": "汎愛慈救蒼生。栖頓幽阻虎豹無擾。曾有群",
    "T53n2122_064:0779b11": "獸來前。因為說法。虎遂以頭枕膝。越便捋其",
    "T53n2122_064:0779b12": "鬚。面情無所畏。眾咸&#x89A9;之。化行五嶺。聲流三",
    "T53n2122_064:0779b13": "楚。開皇末年召入慧日。來歸楊州路中感",
    "T53n2122_064:0779b14": "疾而卒。停屍柩上有若生焉。夜見焰光從足",
    "T53n2122_064:0779b15": "而出。入于頂上。還從頂出。而從足入。竟夕不",
    "T53n2122_064:0779b16": "斷。道俗殊歎未曾有也。",
    "T53n2122_064:0779b17": "[0779b17] 唐益州福感寺釋道積。蜀人。誦涅槃經一部。",
    "T53n2122_064:0779b18": "生常恒業。凡欲宣述必先洗滌身穢被服淨",
    "T53n2122_064:0779b19": "衣。然後升座。立性沈審慈仁總務。諸有癩",
    "T53n2122_064:0779b20": "疾膿血穢氣者。積皆召集為補澣衣服。治",
    "T53n2122_064:0779b21": "療同食而不惡之。時人怪問。答云。境無染淨。",
    "T53n2122_064:0779b22": "淨穢由心。心既不起。愛憎何生。以貞觀初年",
    "T53n2122_064:0779b23": "五月終于本寺。春秋七十。時屬炎&#x6B1D;屍不臭",
    "T53n2122_064:0779b24": "壞。經停百日跏坐如初。道俗嗟異乃就身加",
    "T53n2122_064:0779b25": "漆。興敬巴蜀。",
    "T53n2122_064:0779b26": "[0779b26] 唐新羅國大僧統釋慈藏。俗姓金氏。新羅國",
    "T53n2122_064:0779b27": "人。年過小學神叡澄簡。厭世高榮情欣方外。",
    "T53n2122_064:0779b28": "獨靜行禪不避虎兕。持戒不群慈救為先。深",
    "T53n2122_064:0779b29": "隱山居來往絕糧。便感異鳥各銜諸果就手",
    "T53n2122_064:0779c01": "送與。鳥於藏手同共食之。時至必爾初無乖",
    "T53n2122_064:0779c02": "候。行感玄徵罕有繼者。而常懷慼慼慈哀含",
    "T53n2122_064:0779c03": "識。作何方便令免生死。遂於眠寐見二丈夫",
    "T53n2122_064:0779c04": "曰。卿在幽隱欲為何利。藏曰。唯為利生。乃授",
    "T53n2122_064:0779c05": "藏五戒訖曰。可將此五戒利益眾生。又告藏",
    "T53n2122_064:0779c06": "曰。吾從忉利天來故授汝戒。因騰空滅。於是",
    "T53n2122_064:0779c07": "出山。國中士女受戒無窮。至貞觀十二年來",
    "T53n2122_064:0779c08": "至唐國。既至京城慈利群生。從受戒者日有",
    "T53n2122_064:0779c09": "千計。或盲者見道。病者得愈。又樂靜夏坐。奏",
    "T53n2122_064:0779c10": "&#x52C5;雲際寺安居三夏。見大鬼神。其數無量。帶",
    "T53n2122_064:0779c11": "甲持仗云。將此金輿迎取慈藏。復見大神與",
    "T53n2122_064:0779c12": "之共&#x9B2A;拒不許迎。藏聞臭氣塞谷蓬勃即就",
    "T53n2122_064:0779c13": "繩床通告訣別。其一弟子又被鬼打幾死乃",
    "T53n2122_064:0779c14": "蘇。藏即捨衣&#x9262;行僧得施。又聞香氣遍滿身",
    "T53n2122_064:0779c15": "心。神語藏曰。今者不死八十餘矣。至十七年",
    "T53n2122_064:0779c16": "還歸本國。具行佛教。一同大國。王請於皇龍",
    "T53n2122_064:0779c17": "寺講菩薩戒本。七日七夜天降甘露。雲霧電",
    "T53n2122_064:0779c18": "靄覆所講堂。四部驚嗟美聲彌遠。因遘微疾",
    "T53n2122_064:0779c19": "卒於永徽年中(右此三驗出唐高僧傳)。",
    "T53n2122_064:0779c20": "[0779c20] 唐范陽盧元禮。貞觀末為泗州漣水縣尉。曾",
    "T53n2122_064:0779c21": "因重病悶絕。經一日而蘇。云有人引至府",
    "T53n2122_064:0779c22": "舍。見一官人過無侍衛。元禮遂至此官人座",
    "T53n2122_064:0779c23": "上。據床而坐。官人目侍者。令一手提頭一",
    "T53n2122_064:0779c24": "手捉&#x811A;。擲元禮於階下。良久乃起。行至一",
    "T53n2122_064:0779c25": "別院。更進向南入一大堂中。見&#x7AC8;數十百口。",
    "T53n2122_064:0779c26": "其&#x7AC8;上有氣。矗然如雲霧直上。沸聲喧雜有",
    "T53n2122_064:0779c27": "同數千萬人。元禮仰視。見似籠盛人懸之此",
    "T53n2122_064:0779c28": "氣之上。云是蒸罪人處。元禮遂發願大語云。",
    "T53n2122_064:0779c29": "代一切眾生受罪。遂解衣赤體自投於釜中。",
    "T53n2122_064:0780a01": "因即昏然不覺有痛。須臾有一沙門。挽元禮",
    "T53n2122_064:0780a02": "出云。知汝至心乃送其歸。忽如睡覺。遂斷",
    "T53n2122_064:0780a03": "酒肉。經三四歲後卒於洛(右此出冥報拾遺)。",
    "T53n2122_064:0780a04": "[0780a04] 唐奘法師行傳云。婆羅&#x75C6;斯國內有列士池。",
    "T53n2122_064:0780a05": "池西有三獸塔。是如來修菩薩行時燒身之",
    "T53n2122_064:0780a06": "處。昔劫初時於此林野。有狐兔猿。異類相悅。",
    "T53n2122_064:0780a07": "時天帝釋欲驗修菩薩行者。降靈應化為一",
    "T53n2122_064:0780a08": "老夫。謂三獸曰。二三子。善安隱乎無驚懼耶。",
    "T53n2122_064:0780a09": "曰涉豐水草游戲茂林。異類同歡。既安且",
    "T53n2122_064:0780a10": "樂。老夫曰。聞二三子情厚意密忘其老弊。故",
    "T53n2122_064:0780a11": "此遠尋。今正飢乏。何以饋食。曰幸少留此。我",
    "T53n2122_064:0780a12": "躬馳訪。於是同心求覓。狐沿水濱銜一鮮鯉。",
    "T53n2122_064:0780a13": "猿於林樹採&#x83D3;。俱來至止唯兔空還。老夫謂",
    "T53n2122_064:0780a14": "曰。以吾觀之。爾曹未和。猿狐同志各能役心。",
    "T53n2122_064:0780a15": "唯兔空返獨無相饋。以此而言。誠可知也。兔",
    "T53n2122_064:0780a16": "聞譏議。謂猿狐曰。多聚樵薪方有所作。猿",
    "T53n2122_064:0780a17": "狐競馳銜草曳木。既已蘊崇猛焰將熾。兔曰。",
    "T53n2122_064:0780a18": "仁者我身卑劣所求難遂。敢以微躬充此一",
    "T53n2122_064:0780a19": "&#x98E1;。辭畢入火尋即致死。是時老夫復帝釋身。",
    "T53n2122_064:0780a20": "餘燼收骸傷歎良久。謂狐猿曰。一何至此。吾",
    "T53n2122_064:0780a21": "感其心不泯其&#x8FF9;。寄之月輪傳乎後世。故彼",
    "T53n2122_064:0780a22": "咸言月中之兔。自斯而有。後人於此建塔也。"
}