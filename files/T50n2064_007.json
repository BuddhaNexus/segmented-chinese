{
    "T50n2064_007:0991c21": "神僧傳卷第七",
    "T50n2064_007:0991c23": "慧安",
    "T50n2064_007:0991c24": "[0991c24] 釋慧安。姓衛氏。荊州支江人也。其貌端雅紺",
    "T50n2064_007:0991c25": "[髟/采](音采)青目。修學法門無不該貫。大業中開通",
    "T50n2064_007:0991c26": "濟渠追集夫丁。饑殍相望。安巡乞多&#x9262;食救",
    "T50n2064_007:0991c27": "其病乏。存濟者眾。麟德元年遊終南山石壁",
    "T50n2064_007:0991c28": "而止。時所居原谷之間。早霜傷苗稼。安居處",
    "T50n2064_007:0991c29": "獨無。聖曆二年四月。告門人學眾曰各歸閉",
    "T50n2064_007:0992a01": "戶。至三更有神人至。扈衛森森和鈴鉠鉠。風",
    "T50n2064_007:0992a02": "雨偕至。其神旋繞其院數遭。安與之語丁寧",
    "T50n2064_007:0992a03": "告誡。再拜而去。或問其故曰。吾為嵩山神受",
    "T50n2064_007:0992a04": "菩薩戒也天后&#x751E;問安甲子。對曰。不記也。曰",
    "T50n2064_007:0992a05": "何不記耶。乃曰。生死之身如循環乎。環無起",
    "T50n2064_007:0992a06": "盡何用記為。而又此心流注中間無間。見漚",
    "T50n2064_007:0992a07": "起滅者亦妄想耳。從初識至動相滅時。亦只",
    "T50n2064_007:0992a08": "如此。何年月可記耶。天后稽顙焉。聞安闕井。",
    "T50n2064_007:0992a09": "&#x52C5;為鑿焉。安曰。此下有赤祥慎其傷物。將及",
    "T50n2064_007:0992a10": "泉見蝦蟆金色。蠢然出沮洳間。合其懸記。帝",
    "T50n2064_007:0992a11": "倍加欽重。景龍三年三月三日。囑門人曰。吾",
    "T50n2064_007:0992a12": "死已將屍向林間。待野火自焚之。勿違吾願。",
    "T50n2064_007:0992a13": "俄爾萬迴和尚來。見安猖狂執手言論移刻。",
    "T50n2064_007:0992a14": "旁侍傾耳都不體會。至八日閉戶偃身而寂",
    "T50n2064_007:0992a15": "春秋一百三十。",
    "T50n2064_007:0992a16": "僧伽",
    "T50n2064_007:0992a17": "[0992a17] 僧伽大師。西域人也。俗姓何氏。唐龍朔初來",
    "T50n2064_007:0992a18": "遊此土。隸名於楚州龍興寺。自此始露神異。",
    "T50n2064_007:0992a19": "初將弟子慧儼至於泗洲臨淮縣。信義坊乞",
    "T50n2064_007:0992a20": "地施標。將建伽藍。於其標下掘得古香積寺",
    "T50n2064_007:0992a21": "銘記并金像一軀。上有普照王佛字。居人歎",
    "T50n2064_007:0992a22": "異云。天眼先見。吾曹安得不施乎。於是爭求",
    "T50n2064_007:0992a23": "布施。&#x751E;臥賀跋氏家。身忽長其床榻各三尺",
    "T50n2064_007:0992a24": "許。人莫不驚怪。次現十一面觀音形。其家舉",
    "T50n2064_007:0992a25": "族欣慶倍加信重。遂捨宅而建寺焉。由此奇",
    "T50n2064_007:0992a26": "異之蹤變現不一。初伽化行江表止嘉禾靈",
    "T50n2064_007:0992a27": "光寺。彼澤國也。民家漁梁矰弋交午。伽苦敦",
    "T50n2064_007:0992a28": "喻。其諸殺業陷墮於人。宜疾別圖生計。因而",
    "T50n2064_007:0992a29": "裂網折竿者多矣。伽閑而宴息。見神告曰。天",
    "T50n2064_007:0992b01": "方亢陽百姓苗死。身胡藏其懶龍耶。伽曰。為",
    "T50n2064_007:0992b02": "之奈何。神曰。若今夕但小指出&#x7A93;隙外。其如",
    "T50n2064_007:0992b03": "何。伽依之。其夜霆擊異常。質明視之微有紅",
    "T50n2064_007:0992b04": "線脈焉。伽曰。吾與此壤無緣。乃行抵晉陵見",
    "T50n2064_007:0992b05": "國祥寺荒廢。乃留衣於殿梁而去。後人聞異",
    "T50n2064_007:0992b06": "香芬馥。伽嘗記之曰。伊寺有人王重興去三",
    "T50n2064_007:0992b07": "十年後果有僧。俗姓全為檀那矣。通天萬歲",
    "T50n2064_007:0992b08": "中於山陽眾中。懸知嫌鄙伽者。乃昌言曰。吾",
    "T50n2064_007:0992b09": "有五十萬錢奉助功德。勿生橫議。伽於淮岸",
    "T50n2064_007:0992b10": "招呼一船曰。汝有財施吾可寬刑獄。汝所載",
    "T50n2064_007:0992b11": "者剽略得耳。盜依言盡捨。佛殿由是立成。無",
    "T50n2064_007:0992b12": "幾盜敗拘於揚子縣獄。伽乘雲下慰喻言無",
    "T50n2064_007:0992b13": "苦。不日果赦文至免死矣。昔在長安附馬都",
    "T50n2064_007:0992b14": "尉武攸暨有疾。伽以澡罐水噀之而愈。聲震",
    "T50n2064_007:0992b15": "天邑。後有疾者告之。或以柳枝拂者。或令洗",
    "T50n2064_007:0992b16": "石獅子而瘳。或擲水瓶。或令謝過。驗非虛設",
    "T50n2064_007:0992b17": "福不唐捐。&#x5374;彼身災則求馬。警其風厄則索",
    "T50n2064_007:0992b18": "扇。或認盜夫之錢。或咋黑繩之頸。或尋羅漢",
    "T50n2064_007:0992b19": "之井。或悟裴氏之溺。或預知大雪。或救旱飛",
    "T50n2064_007:0992b20": "雨。神變無方莫測恒度。景龍二年。中宗遣使",
    "T50n2064_007:0992b21": "迎師入內道場。尊為國師。尋出居薦福寺。&#x751E;",
    "T50n2064_007:0992b22": "獨處一室。而頂上有一穴恒以絮塞之。夜則",
    "T50n2064_007:0992b23": "去絮香從頂穴中出。&#x70DF;氣滿房非常芬馥。及",
    "T50n2064_007:0992b24": "曉香還頂中。又以絮塞之。師&#x751E;濯足人取其",
    "T50n2064_007:0992b25": "水飲之。痼疾皆愈。一日中宗於內殿。語師曰。",
    "T50n2064_007:0992b26": "京邑無雨已是數月。願師慈悲解朕憂迫。師",
    "T50n2064_007:0992b27": "將瓶水汎灑。俄頃陰雲驟起甘雨大降。中宗",
    "T50n2064_007:0992b28": "大喜。詔賜所修寺額以臨淮寺為名。師請以",
    "T50n2064_007:0992b29": "普照王寺為名。蓋欲依金像上字也。中宗以",
    "T50n2064_007:0992c01": "照字是天后廟諱。乃改為普光王寺。仍御筆",
    "T50n2064_007:0992c02": "親書其額以賜焉。至四年三月二日。於長安",
    "T50n2064_007:0992c03": "薦福寺端坐而終。中宗即令於薦福寺起塔",
    "T50n2064_007:0992c04": "漆身供養。俄而大風&#x6B58;起臭氣遍滿。中宗問",
    "T50n2064_007:0992c05": "曰。是何祥也。近臣奏曰。僧伽大師化緣在臨",
    "T50n2064_007:0992c06": "淮。恐是欲歸彼處。故現此變也。中宗默然心",
    "T50n2064_007:0992c07": "許。其臭頓息。頃刻之間奇香郁烈即以其年",
    "T50n2064_007:0992c08": "五月送至臨淮起塔供養。即今塔是也。後中",
    "T50n2064_007:0992c09": "宗問萬迴師曰。僧伽大師何人耶迴曰。是觀",
    "T50n2064_007:0992c10": "音化身也。法華經普門品云。應以比丘比丘",
    "T50n2064_007:0992c11": "尼等身得度者。即皆現之而為說法。此即是",
    "T50n2064_007:0992c12": "也。先師至長安。萬迴禮謁甚恭。師拍其首曰。",
    "T50n2064_007:0992c13": "小子何故久留。可以行矣。及師遷化後不數",
    "T50n2064_007:0992c14": "月迴亦卒。",
    "T50n2064_007:0992c15": "惠安",
    "T50n2064_007:0992c16": "[0992c16] 釋惠安。未詳何許人也。發言多中好為厭勝",
    "T50n2064_007:0992c17": "之術。時唐休璟既立邊功貴盛無比。一日僧",
    "T50n2064_007:0992c18": "來謂休璟曰。相國將有大禍。且不遠數月然",
    "T50n2064_007:0992c19": "可以禳去。休璟懼甚。即拜之。僧曰。某無他術",
    "T50n2064_007:0992c20": "但奉一計耳。願聽之。休璟曰。幸吾師教焉。僧",
    "T50n2064_007:0992c21": "曰。且天下郡守非相國命之乎。曰然僧曰。相",
    "T50n2064_007:0992c22": "國當於卑冗官中訪一孤寒家貧有才[榦-木+禾]者。",
    "T50n2064_007:0992c23": "拔為曹州刺史。其深感相國恩。而可以指蹤",
    "T50n2064_007:0992c24": "也。既得願以報某。休璟且喜且謝。遂訪於親",
    "T50n2064_007:0992c25": "友得張君者。家甚貧為京卑官。即日拜贊善",
    "T50n2064_007:0992c26": "大夫。又旬日用為曹州刺史。既而召僧。謂曰。",
    "T50n2064_007:0992c27": "已從師之計得張某矣。然則可以教之乎。僧",
    "T50n2064_007:0992c28": "曰。張君赴郡之時。當令求二犬高數尺而神",
    "T50n2064_007:0992c29": "俊者。休璟唯之。已而張君荷唐公特達之恩。",
    "T50n2064_007:0993a01": "且莫喻其旨。及將赴郡告辭於休璟璟曰。聞",
    "T50n2064_007:0993a02": "貴郡多善犬。願得其神俊非常者二焉。張君",
    "T50n2064_007:0993a03": "曰。謹奉教。既至郡數日。乃悉召郡吏。且告之",
    "T50n2064_007:0993a04": "曰。吾受丞相唐公深恩。拔於不次得守大郡。",
    "T50n2064_007:0993a05": "今唐公求二良犬。可致之乎。有一吏前曰。獨",
    "T50n2064_007:0993a06": "某家育一犬質狀異常願獻之。張君大喜。即",
    "T50n2064_007:0993a07": "取焉。既至其犬高數尺而肥其臆廣尺餘。神",
    "T50n2064_007:0993a08": "俊異常而又馴擾。張君曰。相國所求者二也",
    "T50n2064_007:0993a09": "如何。吏白曰。郡內所有唯此耳。他皆常也。然",
    "T50n2064_007:0993a10": "郡南十里某村某家民有一焉。民極惜之。非",
    "T50n2064_007:0993a11": "君侯親往不可取之。張君即命駕齎厚直而",
    "T50n2064_007:0993a12": "訪之。果得焉。其狀與吏所獻者不異。而神彩",
    "T50n2064_007:0993a13": "過之。張君甚喜。即召親吏以二犬獻。休璟大",
    "T50n2064_007:0993a14": "悅且奇其狀。以為所未&#x751E;見。遂召僧視之。僧",
    "T50n2064_007:0993a15": "曰。善育之。脫相君之禍者二犬耳。後旬日其",
    "T50n2064_007:0993a16": "僧又至。謂休璟曰。事在今夕願相君嚴為之",
    "T50n2064_007:0993a17": "備。休璟即留僧宿其第。是夜休璟坐於堂之",
    "T50n2064_007:0993a18": "前軒。命左右十餘人。執弧矢立于榻之隅。其",
    "T50n2064_007:0993a19": "僧與休璟共處一榻。至夜分僧笑曰。相君之",
    "T50n2064_007:0993a20": "禍免矣。可以就寢。休璟大喜且謝之。遂徹左",
    "T50n2064_007:0993a21": "右與僧寐焉。迨曉僧呼休璟曰。可起矣。休璟",
    "T50n2064_007:0993a22": "即起謂僧曰。禍誠免矣。然二大安所用乎。僧",
    "T50n2064_007:0993a23": "曰。俱往觀焉。乃與休璟偕尋其跡。至後園中",
    "T50n2064_007:0993a24": "見一人仆地而卒矣。視其頸有血。蓋為物所",
    "T50n2064_007:0993a25": "噬者。又見二犬在大木下。仰視之見一人袒",
    "T50n2064_007:0993a26": "而匿其上。休璟驚且詰曰。汝為誰。其人泣而",
    "T50n2064_007:0993a27": "指死者曰。某與彼俱賊也。昨夕偕來且將致",
    "T50n2064_007:0993a28": "害相國。蓋遇此二犬環而且吠。彼遂為所噬",
    "T50n2064_007:0993a29": "而死。某懼因匿身於此。二犬見之乃蹲於樹",
    "T50n2064_007:0993b01": "下。某伺其他去將逃焉。迨曉終不去。今即甘",
    "T50n2064_007:0993b02": "死於是矣。休璟即召左右令縛之曰。此罪固",
    "T50n2064_007:0993b03": "當死。然非某心也。蓋受制於人耳。願釋之。休",
    "T50n2064_007:0993b04": "璟命解縛。其賊拜泣而去。休璟謝其僧曰。賴",
    "T50n2064_007:0993b05": "吾師。不然死於二人之手。僧曰。此蓋相國之",
    "T50n2064_007:0993b06": "福也。豈所能為哉。休璟有表弟盧軫在荊門。",
    "T50n2064_007:0993b07": "有術士告之。君將有災戾。當求一善禳者為",
    "T50n2064_007:0993b08": "庶可矣。軫素知其僧。因致書於休璟請求之。",
    "T50n2064_007:0993b09": "僧即一書付休璟曰。事在其中耳。及書達荊",
    "T50n2064_007:0993b10": "州而軫已卒。其家開視其書徒一幅紙無文",
    "T50n2064_007:0993b11": "字焉。休璟益奇之。後數年遁去不知所適。",
    "T50n2064_007:0993b12": "秀師",
    "T50n2064_007:0993b13": "[0993b13] 釋秀。俗姓李氏。汴州陳留人。習禪精苦。初至",
    "T50n2064_007:0993b14": "荊州後移洛都天宮寺。深為武太后所敬禮。",
    "T50n2064_007:0993b15": "玄鑒默識中若符契。長安中入京住資聖寺。",
    "T50n2064_007:0993b16": "忽戒禪院弟子滅燈燭。弟子留長明燈亦令",
    "T50n2064_007:0993b17": "滅之。因說火災難測不可不備。嘗有寺家不",
    "T50n2064_007:0993b18": "備火燭。佛殿被災。又有一寺鐘樓遭火。又一",
    "T50n2064_007:0993b19": "寺經藏焚爇。殊可痛惜。寺眾不知其意。至夜",
    "T50n2064_007:0993b20": "失火果焚佛殿鐘樓及經藏三所。唐玄宗在",
    "T50n2064_007:0993b21": "藩時。嘗與諸王俱詣作禮。留施一笛。玄宗出",
    "T50n2064_007:0993b22": "後。秀召弟子曰謹掌此。後有要時當獻上也。",
    "T50n2064_007:0993b23": "及玄宗登極達摩等方悟其言。取笛以進。秀",
    "T50n2064_007:0993b24": "師年百歲卒於此寺。瘞於龍門山。道俗奔赴",
    "T50n2064_007:0993b25": "數千人。燕國公張說為其碑文。",
    "T50n2064_007:0993b26": "萬迴",
    "T50n2064_007:0993b27": "[0993b27] 萬迴師。閿鄉人也。俗姓張氏。初母祈於觀音",
    "T50n2064_007:0993b28": "像因妊迴。迴生而愚。八九歲方言語。父母亦",
    "T50n2064_007:0993b29": "以豚犬畜之。及長父令耕田。迴耕直去不顧。",
    "T50n2064_007:0993c01": "口惟連稱平等。因耕一隴長數十里。遇溝坑",
    "T50n2064_007:0993c02": "見阻乃止。其父怒而擊之。迴曰。總耕何分彼",
    "T50n2064_007:0993c03": "此。乃止擊而罷耕。迴兄戌役於安西。音問隔",
    "T50n2064_007:0993c04": "絕父母謂其亡矣。日夕涕泣憂思不止。迴顧",
    "T50n2064_007:0993c05": "父母感念之甚。忽跪而言曰。涕泣豈非憂兄",
    "T50n2064_007:0993c06": "耶。父母且信且疑。曰然。迴曰。詳思我兄所要",
    "T50n2064_007:0993c07": "者衣裝糗糧之屬請悉備焉。某將往視之。忽",
    "T50n2064_007:0993c08": "一日朝齎所備而往。夕返其家。告父母曰。兄",
    "T50n2064_007:0993c09": "善矣。發書視之乃兄&#x8FF9;也。一家異之。弘農抵",
    "T50n2064_007:0993c10": "安西。蓋萬餘里。以其萬里而迴故。號曰萬迴。",
    "T50n2064_007:0993c11": "先是玄奘向佛國取經。見佛龕題曰。菩薩萬",
    "T50n2064_007:0993c12": "迴。謫向閿鄉地教化。奘馳驛至閿鄉。問此有",
    "T50n2064_007:0993c13": "萬迴無。令呼之。萬迴至奘禮之。施三衣瓶&#x9262;",
    "T50n2064_007:0993c14": "而去。後則天追入內語事多驗。時張易之大",
    "T50n2064_007:0993c15": "起第宅。萬迴&#x751E;指曰。將作。人莫之悟。及易之",
    "T50n2064_007:0993c16": "伏誅以其宅為將作監。&#x751E;謂韋庶人及安樂",
    "T50n2064_007:0993c17": "公主曰。三郎斫汝頭。韋庶人以中宗第三。恐",
    "T50n2064_007:0993c18": "帝生變遂鴆之。不悟為玄宗所誅也。天后朝",
    "T50n2064_007:0993c19": "任酷吏行羅織事。官稍高隆者日別妻子。時",
    "T50n2064_007:0993c20": "崔日用武平一宋之問沈佺期岑羲薛稷。見",
    "T50n2064_007:0993c21": "迴皆肅揖鄭重問訊。諸公曰。各欲聖人一言",
    "T50n2064_007:0993c22": "以定吉凶。撫沈背曰。汝真才子。沈不勝其喜。",
    "T50n2064_007:0993c23": "曰聖人與我受記。諸弟子不可更爭。又謂武",
    "T50n2064_007:0993c24": "曰。與汝作名佛童。當無憂也。目羲稷有不善",
    "T50n2064_007:0993c25": "之色。岑以馬避之。目稷云。此是野狐。其言何",
    "T50n2064_007:0993c26": "足懼也。乃顧云。汝亦不免及羲稷之誅。人益",
    "T50n2064_007:0993c27": "貴重。玄宗潛龍時與門人張暐等同謁。迴見",
    "T50n2064_007:0993c28": "帝甚至褻瀆。將漆杖呼且逐之。同往皆被驅",
    "T50n2064_007:0993c29": "出。曳帝入反扃其戶。撫帝背曰。五十年太平",
    "T50n2064_007:0994a01": "天子自愛。已後即不知也。張公等門外歷歷",
    "T50n2064_007:0994a02": "聞其言。故傾心翼戴焉。五十年後蓋指祿山",
    "T50n2064_007:0994a03": "之禍也。及睿宗在藩邸時。或遊行人間。萬迴",
    "T50n2064_007:0994a04": "於聚落街中高聲曰。天子來。或曰。聖人來。其",
    "T50n2064_007:0994a05": "處信宿間。睿宗必經過徘徊也。惠莊太子。即",
    "T50n2064_007:0994a06": "睿宗第二子也。初則天以示萬迴。迴曰。此兒",
    "T50n2064_007:0994a07": "是西域大樹精養之。宜兄弟。後生申王。儀形",
    "T50n2064_007:0994a08": "&#x74CC;偉善於飲啖。景龍中時時出入。士庶貴賤",
    "T50n2064_007:0994a09": "競來禮拜。萬迴披錦袍。或笑罵或擊鼓。然後",
    "T50n2064_007:0994a10": "隨事為驗。太平公主為造宅於己宅之右。景",
    "T50n2064_007:0994a11": "雲中卒於此宅。臨終大呼遣求本鄉河水。弟",
    "T50n2064_007:0994a12": "子徒侶覓無。萬迴曰。堂前是河水。便於&#x5826;下",
    "T50n2064_007:0994a13": "掘井忽然河水湧出。飲竟而終。此坊井水至",
    "T50n2064_007:0994a14": "今甘美。",
    "T50n2064_007:0994a15": "處寂",
    "T50n2064_007:0994a16": "[0994a16] 釋處寂。俗姓周氏。蜀人也。師事寶修禪師。服",
    "T50n2064_007:0994a17": "勤寡慾與物無競。雅通玄奧。天后聞之詔入",
    "T50n2064_007:0994a18": "內賜摩衲僧伽梨。辭乞歸山。涉四十年足不",
    "T50n2064_007:0994a19": "到聚落。坐一胡床宴默不寐。常有虎蹲伏座",
    "T50n2064_007:0994a20": "下。如家畜類。資民所重。學其道者臻萃。由是",
    "T50n2064_007:0994a21": "頗形奇異。如無相大師自新羅國將來謁詵",
    "T50n2064_007:0994a22": "禪師。寂預戒眾曰。外來之賓明日當見矣。宜",
    "T50n2064_007:0994a23": "灑掃以待之。明日果有海東賓至也。開元初",
    "T50n2064_007:0994a24": "新除太守王曄上任。處分令境內應是。沙門",
    "T50n2064_007:0994a25": "追集。惟寂久不下山。或勸寂往參免為厲階。",
    "T50n2064_007:0994a26": "寂謂弟子曰。汝雖出家猶未識業。吾之未死",
    "T50n2064_007:0994a27": "王曄其如吾何。迨曄上官三日。緇徒畢至。或",
    "T50n2064_007:0994a28": "曰。唯處寂蔑視藩侯弗來致賀。曄微怒也。屈",
    "T50n2064_007:0994a29": "諸僧升廳坐已。將啟怒端問寂違[打-丁+匡]之由。慍",
    "T50n2064_007:0994b01": "色勃興僧皆股慄。曄俄然仆地左右扶腋。歸",
    "T50n2064_007:0994b02": "宅至廳事。後屏樹如被摑頰之聲。尋爾氣絕。",
    "T50n2064_007:0994b03": "寂年八十七歲。示滅資中。至今崇仰焉",
    "T50n2064_007:0994b04": "元珪。",
    "T50n2064_007:0994b05": "[0994b05] 釋元珪。姓李氏。伊闕人也。悟少林寺禪師。大",
    "T50n2064_007:0994b06": "通心要深入玄微。遂卜廬于獄中龐塢。謂其",
    "T50n2064_007:0994b07": "徒仁素曰。吾始入寺東嶺。吾滅汝必塔吾骸",
    "T50n2064_007:0994b08": "于此。珪安禪于巖阿。時有峨冠&#x88B4;褶。部曲繁",
    "T50n2064_007:0994b09": "多。稱謁大師。珪&#x89A9;其貌偉精爽不倫。謂之曰。",
    "T50n2064_007:0994b10": "善來仁者。胡為而至。曰師寧識我耶。珪曰。吾",
    "T50n2064_007:0994b11": "觀佛與眾生等。吾一目之。豈分別識也。對曰。",
    "T50n2064_007:0994b12": "我此嶽神也。吾能利害生死於人。師安得一",
    "T50n2064_007:0994b13": "目我哉。珪曰。汝能生死於人。吾本不生。汝焉",
    "T50n2064_007:0994b14": "能死。吾視身與空等。視吾與汝等。汝能壞空",
    "T50n2064_007:0994b15": "與汝乎。苟能壞空及汝。吾則不生不滅也。汝",
    "T50n2064_007:0994b16": "尚不能如是。又焉能生死吾耶。嶽神稽首再",
    "T50n2064_007:0994b17": "拜曰。我亦聰明正直於餘神。豈能知師有廣",
    "T50n2064_007:0994b18": "大之智辯乎。願授之正戒。令我度世助其威",
    "T50n2064_007:0994b19": "福。珪曰。神既乞戒即既戒矣。所以者何。戒外",
    "T50n2064_007:0994b20": "無戒。又何戒哉。神曰。此理也。我聞茫昧。止",
    "T50n2064_007:0994b21": "求師戒。我身為門弟子。珪辭不獲。即為張座",
    "T50n2064_007:0994b22": "焚香秉爐正机曰。付汝五戒汝能奉持。即向",
    "T50n2064_007:0994b23": "曰能不能即曰否。神曰。洗耳傾聽虛心納教。",
    "T50n2064_007:0994b24": "珪曰。汝能不婬乎。神曰。亦娶也。曰非謂此也。",
    "T50n2064_007:0994b25": "謂無羅欲也。神曰能。曰汝能不盜乎。神曰。何",
    "T50n2064_007:0994b26": "乏我也焉有盜取哉。曰非謂此也。謂饗而福",
    "T50n2064_007:0994b27": "淫不供而禍善也。神曰能。曰汝能不殺乎。神",
    "T50n2064_007:0994b28": "曰。政柄在躬焉曰不殺。曰非謂此也。謂有濫",
    "T50n2064_007:0994b29": "誤混疑也。神曰能。曰能不妄乎。曰吾本正直",
    "T50n2064_007:0994c01": "焉能有妄。曰非此謂也。謂先後不合天心也。",
    "T50n2064_007:0994c02": "神曰能。曰能不遭酒敗乎。神曰。力能。珪曰。",
    "T50n2064_007:0994c03": "如上即佛戒也。又言。以有心奉持而無心拘",
    "T50n2064_007:0994c04": "執。以有心為物而無心想身。能如是則先天",
    "T50n2064_007:0994c05": "地生不為精。後天地死不為老。終日變化而",
    "T50n2064_007:0994c06": "不為動。寂默而不為體。悟此則雖娶非妻也。",
    "T50n2064_007:0994c07": "雖享非取也。雖柄非權也。雖作非故也。雖醉",
    "T50n2064_007:0994c08": "非惛也。若能無心於萬物。則羅欲不為婬。福",
    "T50n2064_007:0994c09": "淫禍善不為盜。濫誤混疑不為殺。先後違天",
    "T50n2064_007:0994c10": "不為妄。惛荒顛倒不為醉。是謂無心也。無心",
    "T50n2064_007:0994c11": "則無戒。無戒則無心。無佛無眾生。無汝及無",
    "T50n2064_007:0994c12": "我。無我無汝。孰能戒哉。神曰。我神通亞佛。",
    "T50n2064_007:0994c13": "珪曰。汝神通十句五能五不能。佛則十句七",
    "T50n2064_007:0994c14": "能三不能。神悚然避席啟跪頗恭曰。可得聞",
    "T50n2064_007:0994c15": "乎。曰汝能[仁-二+戾](音戾)上帝東天行而西七曜乎。曰",
    "T50n2064_007:0994c16": "不能。又曰。汝能奪地祇融五嶽而結四海乎。",
    "T50n2064_007:0994c17": "曰不能。珪曰。是為五不能也。又曰。佛能空一",
    "T50n2064_007:0994c18": "切相成萬法智。而不能即滅定業。能知群有",
    "T50n2064_007:0994c19": "性窮億劫事。而不能化導無緣。佛能度無量",
    "T50n2064_007:0994c20": "有情。而不能盡眾生界。是為三不能也。定業",
    "T50n2064_007:0994c21": "亦不牢久。無緣亦謂一期。眾生界本無增減。",
    "T50n2064_007:0994c22": "&#x4E98;無一人能主有法有法無主。是謂無法。無",
    "T50n2064_007:0994c23": "法無主是謂無心。如我解佛亦無神通也。但",
    "T50n2064_007:0994c24": "能以無心通達一切法耳。作用冥現有情前",
    "T50n2064_007:0994c25": "也。若有心有作。作用必不普周焉。嶽神曰。我",
    "T50n2064_007:0994c26": "誠淺昧未聞空義。願師授我戒。我當奉行。更",
    "T50n2064_007:0994c27": "何業因可拘塵界。我願報慈德。珪曰。吾觀身",
    "T50n2064_007:0994c28": "無物。觀無常法窟塊然。更有何欲。神曰。師必",
    "T50n2064_007:0994c29": "命我為世間事。展我少小神功。使已發心初",
    "T50n2064_007:0995a01": "發心未發心不信心必信心五等人目我神蹤",
    "T50n2064_007:0995a02": "知有佛有神有能有不能有自然有非自然",
    "T50n2064_007:0995a03": "者。珪曰。無為是無為是。神曰。佛亦使神護",
    "T50n2064_007:0995a04": "法。師寧隳叛佛耶。隨意垂誨。珪不得已而言",
    "T50n2064_007:0995a05": "曰。東巖寺之障也。&#x83BE;然無樹。北岫有之而背",
    "T50n2064_007:0995a06": "非屏擁。汝能後此樹於東嶺乎。神曰。已聞命",
    "T50n2064_007:0995a07": "矣。又曰。我必昏夜風雨擺搖震運。願師無駭。",
    "T50n2064_007:0995a08": "即作禮辭去。珪門送而觀之。見儀衛如王者",
    "T50n2064_007:0995a09": "之行仗。其夕果有暴風吼雷奔雲震電。隆棟",
    "T50n2064_007:0995a10": "壯宇岌&#x7918;將圮。定僧膽動宿鳥聲狂。互相敲",
    "T50n2064_007:0995a11": "磕(苦蓋切)物不安所。乃謂眾僧曰。無怖無怖。神",
    "T50n2064_007:0995a12": "與我契矣。詰旦和霽。則北巖松栝盡移東嶺",
    "T50n2064_007:0995a13": "森然行植焉。珪謂其徒曰。吾歿後無令外知。",
    "T50n2064_007:0995a14": "若為口實人將妖我也。以開元四年卒。壽七",
    "T50n2064_007:0995a15": "十三。",
    "T50n2064_007:0995a16": "通玄",
    "T50n2064_007:0995a17": "[0995a17] 通玄。姓李氏。太原東北人也。舉動之間不可",
    "T50n2064_007:0995a18": "量度。身長七尺餘。形貌紫色眉長過目。髭鬢",
    "T50n2064_007:0995a19": "如畫髮紺而螺施。脣紅潤齒密緻。戴樺皮冠",
    "T50n2064_007:0995a20": "衣大布。縫掖之制腰不束帶足不躡履。雖冬",
    "T50n2064_007:0995a21": "無皴(七旬切)皸(音軍)之患夏無垢汗之侵。放曠自",
    "T50n2064_007:0995a22": "得靡所拘絆。而該博古今洞精儒釋。發于辭",
    "T50n2064_007:0995a23": "氣若鏗巨鐘。而傾心華藏未始輟懷。開元七",
    "T50n2064_007:0995a24": "年春齎新華嚴經。曳笻自定襄而至并部盂",
    "T50n2064_007:0995a25": "縣之西南同潁鄉大賢村高山奴家止。於偏房",
    "T50n2064_007:0995a26": "中造論演暢華嚴。不出戶庭幾千三載。高與",
    "T50n2064_007:0995a27": "&#x96A3;里怪而不測。每日食棗十顆柏葉餅一枚。",
    "T50n2064_007:0995a28": "餘無所須。其後移於南谷馬家古佛堂側。立",
    "T50n2064_007:0995a29": "小土屋閑處宴息焉。高氏供棗餅。亦至&#x751E;齎",
    "T50n2064_007:0995b01": "其論并經往韓氏莊。中路遇一虎。玄撫其背",
    "T50n2064_007:0995b02": "以所負經論搭載去土龕中。虎弭耳前行。其",
    "T50n2064_007:0995b03": "處無泉可汲用。會暴風雨拔老松去可百尺",
    "T50n2064_007:0995b04": "餘成池。約深丈許。其味香甘。至今呼為長者",
    "T50n2064_007:0995b05": "泉。里人多因愆陽臨之祈雨。或多應焉。又造",
    "T50n2064_007:0995b06": "論之時。室無脂燭。每夜秉翰於口兩角出白",
    "T50n2064_007:0995b07": "色光長尺餘。炳然通照以為恒矣。自到土龕",
    "T50n2064_007:0995b08": "俄有二女子。韶顏都雅。每日饋食一奩于龕",
    "T50n2064_007:0995b09": "前。玄食已徹器而去。凡經五載。至于紙墨供",
    "T50n2064_007:0995b10": "送無虧。論成泯然不現。所造論四十卷。總括",
    "T50n2064_007:0995b11": "八十卷經之文義。次決疑論四卷。一日鄉人",
    "T50n2064_007:0995b12": "聚飲之次。玄來謂之曰。汝等好住吾今去矣。",
    "T50n2064_007:0995b13": "鄉人驚怪謂為他適。乃曰。吾終矣。皆悲泣戀",
    "T50n2064_007:0995b14": "慕送至土龕。曰去住常也。鄉人下坡迴顧其",
    "T50n2064_007:0995b15": "處。雲霧昏暗。至子時儼然坐亡龕中。白色光",
    "T50n2064_007:0995b16": "從頂出上徹太虛。即開元十八年三月二十",
    "T50n2064_007:0995b17": "八日也。報齡九十六。達旦數人登山。見其龕",
    "T50n2064_007:0995b18": "室內蛇虺填滿莫得而前。相與啟告蛇虺交",
    "T50n2064_007:0995b19": "散。少長追感。結輿迎于太山之北。甃石為墳",
    "T50n2064_007:0995b20": "而葬之。葬日有二班鹿雙白鶴雜類鳥獸若",
    "T50n2064_007:0995b21": "悲戀之狀焉。",
    "T50n2064_007:0995b22": "一行",
    "T50n2064_007:0995b23": "[0995b23] 釋一行。俗姓張氏。鉅鹿人也。本名遂。早歲不",
    "T50n2064_007:0995b24": "群聰黠明利有老成之風。讀書不再已暗誦",
    "T50n2064_007:0995b25": "矣。師事普寂禪師出家剃染於嵩山。師&#x751E;設",
    "T50n2064_007:0995b26": "食於寺。大會群僧及沙門。居數百里者皆如",
    "T50n2064_007:0995b27": "期而至。且聚于數人。時有盧鴻者。道高學富",
    "T50n2064_007:0995b28": "隱於嵩山。因請鴻為文讚歎其會。至日鴻持",
    "T50n2064_007:0995b29": "其文至寺。其師授之致於几案上。鐘梵既作。",
    "T50n2064_007:0995c01": "鴻謂普寂曰。某為文數千言。況其字僻而言",
    "T50n2064_007:0995c02": "怪。盍於群僧中選其聰悟者。鴻當親為傳授。",
    "T50n2064_007:0995c03": "寂乃令召一行。既至伸紙微笑止於一覽。復",
    "T50n2064_007:0995c04": "致於几上。鴻輕其&#x758E;脫而竊怪之。俄而群僧",
    "T50n2064_007:0995c05": "會于堂。一行攘袂而進。抗音典裁一無遺忘。",
    "T50n2064_007:0995c06": "鴻驚愕久之。謂寂曰。非君所能教導也。當縱",
    "T50n2064_007:0995c07": "其遊學。一行因窮大衍。自此求訪師資不遠",
    "T50n2064_007:0995c08": "數千里。&#x751E;至天台國清寺見一院。古松數十",
    "T50n2064_007:0995c09": "株門前有流水。一行立於門屏間聞院中僧",
    "T50n2064_007:0995c10": "於庭布算。其聲蓛蓛。既而謂其徒曰。今日當",
    "T50n2064_007:0995c11": "有弟子求吾算法。已合到門。豈無人導達耶。",
    "T50n2064_007:0995c12": "即除一算。又謂曰。門前水合&#x5374;西流弟子當",
    "T50n2064_007:0995c13": "至。一行承言而入。稽首請法盡授其術。而門",
    "T50n2064_007:0995c14": "水復東流矣。自此聲振遐邇。玄宗聞之召令",
    "T50n2064_007:0995c15": "入內。謂曰。卿何能。對曰。善記覽。玄宗因召",
    "T50n2064_007:0995c16": "掖庭取宮人籍以示之。周覽既畢覆其本。記",
    "T50n2064_007:0995c17": "念精熟如素所習讀。數幅之後。玄宗不覺降",
    "T50n2064_007:0995c18": "榻為之作禮。呼為聖人。嗟嘆良久。尋乃詔對",
    "T50n2064_007:0995c19": "無恒。占其災福若指于掌。言多補益。刑和璞",
    "T50n2064_007:0995c20": "&#x751E;謂尹愔曰。一行其聖人乎。漢之洛下閎造",
    "T50n2064_007:0995c21": "大衍曆云。後八百歲當差一日。則有聖人定",
    "T50n2064_007:0995c22": "之。今年期畢矣。而一行造大衍曆正其差謬。",
    "T50n2064_007:0995c23": "則洛下閎之言信矣。一行又&#x751E;詣道士尹崇。",
    "T50n2064_007:0995c24": "借揚雄太玄經。數日復詣崇還其書。崇曰此",
    "T50n2064_007:0995c25": "書意旨深遠。吾尋之積年尚不能曉。吾子試",
    "T50n2064_007:0995c26": "更研求何遽見還也。一行曰。究其義矣。因出",
    "T50n2064_007:0995c27": "所撰大衍玄圖及義決一卷以示崇。崇大嗟",
    "T50n2064_007:0995c28": "伏。謂人曰。此後生顏子也。初一行幼時家貧",
    "T50n2064_007:0995c29": "&#x96A3;有王姥。前後濟之約數十萬。一行&#x751E;思報",
    "T50n2064_007:0996a01": "之。至開元中一行承玄宗敬遇言無不可。未",
    "T50n2064_007:0996a02": "幾會王姥兒犯殺人。獄未具。姥詣一行求救。",
    "T50n2064_007:0996a03": "一行曰。姥要金帛。當十倍疇也。君上執法難",
    "T50n2064_007:0996a04": "以請求如何。王姥戟手大罵曰。何用識此僧。",
    "T50n2064_007:0996a05": "一行從而謝之。終不顧。一行心計渾天寺中",
    "T50n2064_007:0996a06": "工役數百。乃命空其室內。徙一大甕。於中。密",
    "T50n2064_007:0996a07": "選常住奴二人。授以布囊。謂曰。某方某角有",
    "T50n2064_007:0996a08": "廢園。汝中潛伺從午至昏。當有物入來。其數",
    "T50n2064_007:0996a09": "七者可盡掩之。失一則杖汝。如言而往。至酉",
    "T50n2064_007:0996a10": "後果有群豕至。悉獲而歸。一行大喜。令寘甕",
    "T50n2064_007:0996a11": "中覆以木蓋。封以六一泥。朱題梵字數十。其",
    "T50n2064_007:0996a12": "徒莫測。詰朝中使叩門急召至便殿。玄宗迎",
    "T50n2064_007:0996a13": "問曰。太史奏。昨夜北斗不見。是何祥也。師有",
    "T50n2064_007:0996a14": "以禳之乎。一行曰。後魏時失熒惑至今帝車",
    "T50n2064_007:0996a15": "不見。古所無者天將大警於陛下也。夫匹夫",
    "T50n2064_007:0996a16": "匹婦不得其所。則隕霜赤旱。盛德所感乃能",
    "T50n2064_007:0996a17": "退舍。感之切者其在葬枯出擊乎。釋門以瞋",
    "T50n2064_007:0996a18": "心壞一切善。慈心降一切魔。如臣曲見莫若",
    "T50n2064_007:0996a19": "大赦天下。玄宗從之。又其夕太史奏。北斗一",
    "T50n2064_007:0996a20": "星見。凡七日而復。帝&#x751E;問國祚幾何有留難",
    "T50n2064_007:0996a21": "否。行曰。鑾輿有萬里之行。社稷終吉。帝驚問",
    "T50n2064_007:0996a22": "其故不答。退以小金合進之曰。至萬里即開。",
    "T50n2064_007:0996a23": "帝一日發合視之。蓋當歸少許。及祿山亂駕",
    "T50n2064_007:0996a24": "幸成都。至萬里橋忽悟。未幾果歸。昭宗初封",
    "T50n2064_007:0996a25": "吉王。唐至昭宗而滅。故終吉。至開元末裴寬",
    "T50n2064_007:0996a26": "為河南尹。寬深信佛法師事普寂禪師。日夕",
    "T50n2064_007:0996a27": "造焉。或一日寬詣寂。寂云。方有少事未暇款",
    "T50n2064_007:0996a28": "語。且請遲迴休息。寬乃屏賓從止於空室。見",
    "T50n2064_007:0996a29": "寂潔滌正堂焚香端坐。坐未久忽聞扣門連",
    "T50n2064_007:0996b01": "聲云。天師一行和尚至矣。一行入詣寂作禮。",
    "T50n2064_007:0996b02": "禮訖附耳密語。其貌絕恭。寂但頷云。無不可",
    "T50n2064_007:0996b03": "者。語訖復禮禮訖又語如是者三。寂唯云是",
    "T50n2064_007:0996b04": "是無不可者。一行語訖降階入南堂自闔其",
    "T50n2064_007:0996b05": "戶寂。乃徐命弟子云遣。聲鍾一。行和尚滅度",
    "T50n2064_007:0996b06": "矣。左石疾走視之一如其言滅。度後寬服縗",
    "T50n2064_007:0996b07": "絰。葬之日徒步出城送之。春秋四十五。帝哭",
    "T50n2064_007:0996b08": "之哀甚輟朝三日。停龕三七日。行容貌如生。",
    "T50n2064_007:0996b09": "帝親製碑書于石。出內庫錢五十萬建塔銅",
    "T50n2064_007:0996b10": "人原。諡曰大慧禪師。",
    "T50n2064_007:0996b11": "無畏",
    "T50n2064_007:0996b12": "[0996b12] 釋無畏三藏。本天竺人。讓國出家。道德名稱",
    "T50n2064_007:0996b13": "為天竺之冠。所至講法必有異相。初自天竺",
    "T50n2064_007:0996b14": "至。所司引謁於玄宗。玄宗見而敬信焉。因謂",
    "T50n2064_007:0996b15": "三藏曰。師不遠而來故倦矣。欲於何方休息",
    "T50n2064_007:0996b16": "耶。三藏進曰。臣在天竺時。&#x751E;聞大唐西明寺",
    "T50n2064_007:0996b17": "宣律師持律第一。願往依止焉。玄宗可之。宣",
    "T50n2064_007:0996b18": "律禁戒堅苦焚修精潔。三藏飲酒食肉言行",
    "T50n2064_007:0996b19": "&#x9E81;易。往往乘醉喧競穢污茵席。宣律頗不能",
    "T50n2064_007:0996b20": "甘之。忽中夜宣律捫虱將投于地。三藏半醉",
    "T50n2064_007:0996b21": "連聲呼曰。律師律師撲死佛子耶。宣律方知",
    "T50n2064_007:0996b22": "其為異人也。整衣作禮而師事焉。在洛時有",
    "T50n2064_007:0996b23": "巨蛇高丈餘長且百尺。其狀甚異。蟠繞出於",
    "T50n2064_007:0996b24": "山下。洛民咸見之。畏語曰。此蛇欲決水瀦洛",
    "T50n2064_007:0996b25": "城。即說佛書義。其蛇至夕則駕風露來。若傾",
    "T50n2064_007:0996b26": "聽狀。畏責之曰。爾蛇也。當居深山中用安其",
    "T50n2064_007:0996b27": "所。何為將欲肆毒於世耶。速去無患生人。其",
    "T50n2064_007:0996b28": "蛇聞之若有慚色。遂俯于地頃而死焉。其後",
    "T50n2064_007:0996b29": "安祿山據洛陽盡毀宗廟。果符其言。開元十",
    "T50n2064_007:0996c01": "年七月旱。帝遣使詔無畏請雨。畏持滿&#x9262;水",
    "T50n2064_007:0996c02": "以小刀攪之。誦&#x546A;數番。即有物如蚪龍從&#x9262;",
    "T50n2064_007:0996c03": "中矯首水面。畏&#x546A;遣之。白氣自&#x9262;騰涌。語詔",
    "T50n2064_007:0996c04": "使曰。速歸雨即至矣。詔使馳出。頃刻風雷震",
    "T50n2064_007:0996c05": "電。詔使趨入奏。御衣巾已透濕。霖雨彌日而",
    "T50n2064_007:0996c06": "息。又&#x751E;淫雨逾時。詔畏止之。畏&#x63D1;泥媼五軀",
    "T50n2064_007:0996c07": "向之作梵語叱罵者。即刻而霽。&#x751E;過龍河以",
    "T50n2064_007:0996c08": "一&#x69D6;駝負經沒水。畏懼失經遽隨之入水。於",
    "T50n2064_007:0996c09": "是龍王邀之入宮講法。為留三宿而出。所載",
    "T50n2064_007:0996c10": "梵夾不濕一字。其神異多類此。",
    "T50n2064_007:0996c11": "金剛智",
    "T50n2064_007:0996c12": "[0996c12] 釋跋日羅菩提。華言金剛智。南印度摩賴耶",
    "T50n2064_007:0996c13": "國人也。生數歲日誦萬言。目覽心傳終身不",
    "T50n2064_007:0996c14": "忘。年十六開悟佛理。乃削染出家。從師歷遊",
    "T50n2064_007:0996c15": "諸國。至開元中達于廣府。後隨駕洛陽。其年",
    "T50n2064_007:0996c16": "自正月不雨迨于五月。嶽瀆靈祠禱之無應。",
    "T50n2064_007:0996c17": "乃詔智結壇祈請。於是用不空鉤依菩薩法。",
    "T50n2064_007:0996c18": "在所住處起壇。深四肘。躬繪七俱胝菩薩像。",
    "T50n2064_007:0996c19": "立期以開光明日定隨雨焉 帝使一行禪師",
    "T50n2064_007:0996c20": "謹密候之。至第七日炎氣爞爞(徒冬切)天無浮翳。",
    "T50n2064_007:0996c21": "午後方開眉眼即時西北風生。飛瓦拔樹崩",
    "T50n2064_007:0996c22": "雲泄雨。遠近驚駭。而結壇之地。穿穴其屋洪",
    "T50n2064_007:0996c23": "注道場。質明京師一庶皆云。智獲一龍穿屋",
    "T50n2064_007:0996c24": "飛去。求觀其處日千萬人。初帝之第二十五",
    "T50n2064_007:0996c25": "公主甚鍾其愛。久疾不救移臥於咸宜外館。",
    "T50n2064_007:0996c26": "閉目不語已經旬朔。有&#x52C5;令智授之戒法。此",
    "T50n2064_007:0996c27": "乃料其必終故有是命。智詣彼擇取宮中七",
    "T50n2064_007:0996c28": "歲二女子。以緋繒纏其面目臥於地。使牛仙",
    "T50n2064_007:0996c29": "童寫&#x52C5;一紙焚於他所。智以密語&#x546A;之。二女",
    "T50n2064_007:0997a01": "冥然誦得不遺一字。智入三摩地。以不思議",
    "T50n2064_007:0997a02": "力令二女持&#x52C5;詣琰摩王。食頃間王令公主",
    "T50n2064_007:0997a03": "亡保母劉氏護送公主魂。隨二女至。於是公",
    "T50n2064_007:0997a04": "主起坐開目言語如常。帝聞之不俟仗衛馳",
    "T50n2064_007:0997a05": "騎往于外館。公主奏曰。冥數難移。今王遣回",
    "T50n2064_007:0997a06": "略覲聖顏而已。可半日間然後長逝。自爾帝",
    "T50n2064_007:0997a07": "方加歸仰焉。武貴妃寵異六宮荐施寶玩。智",
    "T50n2064_007:0997a08": "勸貴妃急造金剛壽命菩薩。又勸河東郡王",
    "T50n2064_007:0997a09": "於毘盧遮那塔中繪像。謂門人曰。此二人者",
    "T50n2064_007:0997a10": "壽命非久矣。經數月皆如其言。至二十年壬",
    "T50n2064_007:0997a11": "申八月既望。於洛陽廣福寺命門人曰。白月",
    "T50n2064_007:0997a12": "圓時吾當去矣。遂禮毘盧遮那佛旋繞七匝。",
    "T50n2064_007:0997a13": "退歸本院焚香發願。頂戴梵夾并新譯教法。",
    "T50n2064_007:0997a14": "付囑訖寂然而化。",
    "T50n2064_007:0997a15": "鑑源",
    "T50n2064_007:0997a16": "[0997a16] 釋鑑源。不知何許人。素行甄明。後講華嚴經",
    "T50n2064_007:0997a17": "號為勝集。日供千人粥食。其倉簟中米粟纔",
    "T50n2064_007:0997a18": "數百斛。取之不竭。沿夏涉秋未嘗告匱。冥感",
    "T50n2064_007:0997a19": "如此。後多徵應。有慧觀禪師。見三百餘僧持",
    "T50n2064_007:0997a20": "蓮燈凌空而去。歷歷如流星焉。開元中崔冀",
    "T50n2064_007:0997a21": "公寧疑其妖妄。躬自入山宿。預禁山四方面",
    "T50n2064_007:0997a22": "各三十里火光。至第三夜有百餘支燈。現兼",
    "T50n2064_007:0997a23": "紅光可千餘尺。冀公蹶然作禮歎未曾有。時",
    "T50n2064_007:0997a24": "松間出金色手長七尺許。有二菩薩黃白金色",
    "T50n2064_007:0997a25": "閃爍。然復庭前柏樹上晝現一燈。其明如日。",
    "T50n2064_007:0997a26": "橫布玻&#x74C8;。山可三里所寶珠一顆圓一丈。熠",
    "T50n2064_007:0997a27": "爚可愛。西嶺山門懸大虹橋。橋上梵僧老叟",
    "T50n2064_007:0997a28": "童子。間出有二炬爛然空中。如相迎送交過",
    "T50n2064_007:0997a29": "之狀。下有四菩薩兩兩偶立。放通身光可高",
    "T50n2064_007:0997b01": "六七十尺。復見大松林後。忽有寺額篆書三",
    "T50n2064_007:0997b02": "學字。又燈下垂繡帶二條。東林之間夜出金",
    "T50n2064_007:0997b03": "山。月當于午。金銀二色燈列於知鉉師墳側。",
    "T50n2064_007:0997b04": "韋南康&#x81EF;每三月就寺設三百菩薩大齋。菩",
    "T50n2064_007:0997b05": "薩現相焉。",
    "T50n2064_007:0997b06": "義福",
    "T50n2064_007:0997b07": "[0997b07] 僧義福者。上黨人也。梵行精修相好端潔。搢",
    "T50n2064_007:0997b08": "紳士庶翕然歸依。&#x751E;從駕往東都。所歷郡縣",
    "T50n2064_007:0997b09": "人皆傾向。檀施巨萬皆委之而去。忽一旦召",
    "T50n2064_007:0997b10": "其學徒。告以將終。兵部侍郎張均。中書侍郎",
    "T50n2064_007:0997b11": "嚴挺之。刑部侍郎房琯。禮部侍郎韋涉。常所",
    "T50n2064_007:0997b12": "禮謁。是日亦同相造焉。義福乃昇座為門徒",
    "T50n2064_007:0997b13": "演法。乃曰。吾歿於是日當以決別耳。久之張",
    "T50n2064_007:0997b14": "謂房曰。某宿歲餌金丹。爾來未&#x751E;臨喪。言訖",
    "T50n2064_007:0997b15": "張遂潛去。義福謂房曰。某與張公遊有年數",
    "T50n2064_007:0997b16": "矣張有非常之咎。名節皆虧。向來若終法會",
    "T50n2064_007:0997b17": "足以免難惜哉。乃&#x643A;房之手曰。必為中興名",
    "T50n2064_007:0997b18": "臣。公其勉之。言訖而終。及祿山之亂。張均陷",
    "T50n2064_007:0997b19": "賊庭授偽署。房琯翊贊兩朝竟立大節",
    "T50n2064_007:0997b20": "真表。",
    "T50n2064_007:0997b21": "[0997b21] 真表者。百濟人也。家在金山世事戈獵。後入",
    "T50n2064_007:0997b22": "深山以刀截髮。苦到懺悔舉身撲地。志求戒",
    "T50n2064_007:0997b23": "法誓願要期。彌勒菩薩授我戒法也。夜倍日",
    "T50n2064_007:0997b24": "功繞旋叩榼。心心無間念念翹勤。經于七宵",
    "T50n2064_007:0997b25": "詰旦。見地藏菩薩手搖金錫。為表策發教發",
    "T50n2064_007:0997b26": "戒緣作受前方便。感斯瑞應勇猛過前。二七",
    "T50n2064_007:0997b27": "日滿有大鬼現可怖相。而推表墜于巖下。身",
    "T50n2064_007:0997b28": "無所傷。葡蔔就登石壇上。加復魔相未休。百",
    "T50n2064_007:0997b29": "端千緒。至第三七日質明。有吉祥鳥鳴曰。菩",
    "T50n2064_007:0997c01": "薩來也。乃見白雲若浸粉然。更無高下。山川",
    "T50n2064_007:0997c02": "平滿成銀色世界。兜率天主透迤自在。儀",
    "T50n2064_007:0997c03": "衛陸離圍繞石壇。香風花雨一時交集。須臾",
    "T50n2064_007:0997c04": "慈氏徐步而行至于壇所。垂手摩表頂曰。善",
    "T50n2064_007:0997c05": "哉大丈夫。求戒如是。至于再至于三。蘇迷盧",
    "T50n2064_007:0997c06": "可手攘而&#x5374;爾心終不退。乃為授法。表身心",
    "T50n2064_007:0997c07": "和悅猶如三禪意識與樂根相應也。四萬二",
    "T50n2064_007:0997c08": "千福河常流一切功德。尋發天眼焉。慈氏躬",
    "T50n2064_007:0997c09": "授三法衣瓦&#x9262;。復賜名曰真表。又於膝下出",
    "T50n2064_007:0997c10": "二物。非牙非玉。乃籤檢之制也。一題曰九者。",
    "T50n2064_007:0997c11": "一題曰八者。各二字。付度表云。若人求戒當",
    "T50n2064_007:0997c12": "先悔罪。罪福則持犯性也。更加一百八籤。籤",
    "T50n2064_007:0997c13": "上署百八煩惱名目。如來戒人。或九十日。或",
    "T50n2064_007:0997c14": "四十日。或三七日。行懺苦到精進期滿限終",
    "T50n2064_007:0997c15": "將九八二籤參合百八者。佛前望空而擲其",
    "T50n2064_007:0997c16": "籤。墮地以驗其罪滅不滅之相。若百八籤飛",
    "T50n2064_007:0997c17": "逗四畔。唯八九二籤卓然壇心而立者。即得",
    "T50n2064_007:0997c18": "上上品戒焉。若眾籤雖遠。或一二來觸九八",
    "T50n2064_007:0997c19": "籤。拈觀是何煩惱名。抑令人重覆懺悔已。正",
    "T50n2064_007:0997c20": "將重悔煩惱籤。和九八者擲其煩惱籤。去者",
    "T50n2064_007:0997c21": "名中品戒焉。若眾籤埋覆九八者。則罪不滅",
    "T50n2064_007:0997c22": "不得戒也。設加懺悔過九十日得下品戒大",
    "T50n2064_007:0997c23": "慈氏重告誨云。八者新熏也。九者本有也。囑",
    "T50n2064_007:0997c24": "累已大仗既迴山川雲霽。於是持天衣執天",
    "T50n2064_007:0997c25": "&#x9262;。猶如五夏比丘。徇道下山草木為其低垂",
    "T50n2064_007:0997c26": "覆路。殊無溪谷高下之別。飛禽鷙獸馴伏步",
    "T50n2064_007:0997c27": "前。又聞空中唱告村落聚邑言。菩薩出山來",
    "T50n2064_007:0997c28": "何不迎接時。則人民男女布髮掩泥者。脫衣",
    "T50n2064_007:0997c29": "覆路者。氈罽氍&#x6BFA;承足者。花絪美褥填坑者。",
    "T50n2064_007:0998a01": "表咸曲副人情一一迪踐。有女子提半端白",
    "T50n2064_007:0998a02": "[疊*毛]覆于途中。表似驚忙之色。迴避別行。女子",
    "T50n2064_007:0998a03": "怪其不平等。表曰。吾非無慈不均也。適觀[疊*毛]",
    "T50n2064_007:0998a04": "間皆是狶子。吾慮傷生避其誤犯耳。原其女",
    "T50n2064_007:0998a05": "子本屠家。販買得此布也。自爾常有二虎左",
    "T50n2064_007:0998a06": "右隨行。表語之曰。吾不入郛郭汝可導引。至",
    "T50n2064_007:0998a07": "可修行處則乃緩步而行。三十來里就一山",
    "T50n2064_007:0998a08": "坡蹲跽于前。時則掛錫樹枝敷草端坐。四望",
    "T50n2064_007:0998a09": "信士不勸自來。同造伽藍號金山寺焉",
    "T50n2064_007:0998a10": "明達。",
    "T50n2064_007:0998a11": "[0998a11] 明達師者。不知其所來。於閿鄉縣住萬迴故",
    "T50n2064_007:0998a12": "寺。往來過客皆謁明達以問休咎。明達不答。",
    "T50n2064_007:0998a13": "但見其旨趣而已。曾有人謁明達問曰。欲至",
    "T50n2064_007:0998a14": "京謁親。親安否。明達授以竹杖。至京而親亡。",
    "T50n2064_007:0998a15": "又有謁達者。達取寺家馬令乘之使南北馳。馳",
    "T50n2064_007:0998a16": "訖勒去。其人至京授採訪判官。乘驛無所不",
    "T50n2064_007:0998a17": "至。又有謁達者。達以所持杖畫地為堆阜。以",
    "T50n2064_007:0998a18": "杖撞築之。地因坑臼人不曉。至京背有發腫。",
    "T50n2064_007:0998a19": "割之血流迨地。李林甫為黃門侍郎。扈從西",
    "T50n2064_007:0998a20": "還謁達加秤於其肩。至京而作相。李雍門為",
    "T50n2064_007:0998a21": "湖城令。達忽請其小馬。雍門不與。間一日乘",
    "T50n2064_007:0998a22": "馬將出。馬忽庭中人立寺門墜馬而死。如此",
    "T50n2064_007:0998a23": "頗眾。達又&#x751E;當寺門北望。言曰。此川中兵馬",
    "T50n2064_007:0998a24": "何多。又長嘆曰。此中觸處總是軍隊。及哥舒",
    "T50n2064_007:0998a25": "翰擁兵潼關拒逆胡。關下閿鄉盡為戰場矣",
    "T50n2064_007:0998a26": "法秀。",
    "T50n2064_007:0998a27": "[0998a27] 釋法秀者。未詳何許人也。居于京師。遊于咸",
    "T50n2064_007:0998a28": "鎬之間。以勸率眾緣多成善務。至老未&#x751E;休",
    "T50n2064_007:0998a29": "懈。開元末明皇&#x751E;夢人云。將手巾五百條袈",
    "T50n2064_007:0998b01": "裟五百領。於迴向寺布施。及覺問左右。並云",
    "T50n2064_007:0998b02": "無。乃遣募緇徒道高者令尋訪。秀出應召曰。",
    "T50n2064_007:0998b03": "某知迴向寺處。問要幾人。曰但得齎持所物",
    "T50n2064_007:0998b04": "及名香一斤即可矣。遂授之。秀徑入終南行",
    "T50n2064_007:0998b05": "兩日。至極深峻處都無所見。忽遇一碾石。驚",
    "T50n2064_007:0998b06": "曰。此人不到何有此物。乃於其上焚所&#x643A;香。",
    "T50n2064_007:0998b07": "禮祝哀祈自午至夕。良久谷中霧起咫尺不",
    "T50n2064_007:0998b08": "辨。近來漸散。當半崖有朱柱粉壁。玲瓏如畫。",
    "T50n2064_007:0998b09": "少頃轉分明。見一寺若在雲間。三門巨額諦",
    "T50n2064_007:0998b10": "視之。乃迴向也。喜甚攀陟遂到。時已黃昏聞",
    "T50n2064_007:0998b11": "鍾磬及禮佛之聲。門者詰其所從來。遂引入",
    "T50n2064_007:0998b12": "見一老僧曰。唐皇帝萬福。令語人相隨。歷房",
    "T50n2064_007:0998b13": "散手巾等。唯餘一分。一房但空榻無人。有",
    "T50n2064_007:0998b14": "一衣服坐席。似有所適者。遂&#x5374;見老僧。僧曰。",
    "T50n2064_007:0998b15": "更往當已來矣。秀復至欲授手巾等。一房但",
    "T50n2064_007:0998b16": "空榻者亦無人矣。又具言之。僧笑令坐。顧侍",
    "T50n2064_007:0998b17": "者曰。彼房取尺八來。至乃玉尺八也。僧曰。汝",
    "T50n2064_007:0998b18": "見彼胡僧否。曰見。僧曰。此是權代汝主者。國",
    "T50n2064_007:0998b19": "內當亂。人死無數。此名磨滅王。其一室是汝",
    "T50n2064_007:0998b20": "主房也。汝主在寺以愛吹尺八謫在人間。此",
    "T50n2064_007:0998b21": "常吹者也。今限亦滿。即&#x5374;歸矣。明日遣就齋。",
    "T50n2064_007:0998b22": "齋訖曰。汝當迴可將此尺八付汝主。并袈裟",
    "T50n2064_007:0998b23": "手巾令自收。秀膜拜而迴。童子送出纔數步。",
    "T50n2064_007:0998b24": "又雲霧四合。及散則復不見寺矣。乃持手巾",
    "T50n2064_007:0998b25": "袈裟尺八等進於玄宗。及召見具述本末。玄",
    "T50n2064_007:0998b26": "宗大感悅。持以吹之。宛是先所御者。後十餘",
    "T50n2064_007:0998b27": "年遂有祿山之禍。所見胡僧即祿山也。秀感",
    "T50n2064_007:0998b28": "所遇精進倍切不知所終。",
    "T50n2064_007:0998b29": "嬾殘",
    "T50n2064_007:0998c01": "[0998c01] 嬾殘者。唐天寶初衡嶽寺執役僧也。退食即",
    "T50n2064_007:0998c02": "收所餘而食。性嬾而食殘。故號嬾殘也。晝專",
    "T50n2064_007:0998c03": "一寺之工。夜止群牛之下。曾無倦色。已二十",
    "T50n2064_007:0998c04": "年矣。時鄴侯李沙寺中讀書。察嬾殘所為曰",
    "T50n2064_007:0998c05": "非凡物也。聽其中宵梵唱響徹山林。李公情",
    "T50n2064_007:0998c06": "頗知音能辨休戚。謂嬾殘經音先悽惋而後",
    "T50n2064_007:0998c07": "喜悅。必謫墮之人。時將去矣。候中夜李公",
    "T50n2064_007:0998c08": "潛往謁焉。望席門通名而拜。嬾殘大詬仰空",
    "T50n2064_007:0998c09": "而唾曰。是將賊我。李公愈加謹敬。唯拜而已。",
    "T50n2064_007:0998c10": "嬾殘正撥牛糞火出。芋啗之良。久乃曰可。以",
    "T50n2064_007:0998c11": "席地取。所啗芋之半以授焉。李公捧承盡食",
    "T50n2064_007:0998c12": "而謝。謂李公曰。慎勿多言。領取十年宰相。公",
    "T50n2064_007:0998c13": "又拜而退。居一月刺史祭嶽修道甚嚴。忽中",
    "T50n2064_007:0998c14": "夜風雷而一&#x5CEF;頹下。其緣山磴道為大石所",
    "T50n2064_007:0998c15": "欄。乃以十牛縻絆以挽之。又以數百人鼓噪",
    "T50n2064_007:0998c16": "以推之。物力竭而石愈固。更無他途可以修",
    "T50n2064_007:0998c17": "事。嬾殘曰。不假人力我試去之。眾皆大笑以",
    "T50n2064_007:0998c18": "為狂人。嬾殘曰。何必見嗤。試可乃已。寺僧笑",
    "T50n2064_007:0998c19": "而許之。遂履石而動。忽轉盤而下。聲若震雷。",
    "T50n2064_007:0998c20": "山路既開。寺僧皆羅拜。一郡皆呼至聖。刺史",
    "T50n2064_007:0998c21": "奉之如神。嬾殘悄然乃懷去意。寺外虎豹忽",
    "T50n2064_007:0998c22": "爾成群。日有殺傷無由禁止。嬾殘曰。授我箠",
    "T50n2064_007:0998c23": "為爾盡驅除之。眾皆曰。大石猶可推虎豹當",
    "T50n2064_007:0998c24": "易制。遂與之荊挺。皆躡而觀之。纔出門見一",
    "T50n2064_007:0998c25": "虎[嘟-者+缶]之而去。嬾殘既去虎亦絕蹤。後李公果",
    "T50n2064_007:0998c26": "十年為相也。",
    "T50n2064_007:0998c27": "西域僧",
    "T50n2064_007:0998c28": "[0998c28] 釋天竺亡名僧者。未詳何印度人也。其貌惡",
    "T50n2064_007:0998c29": "陋纏乾陀色縵條衣。穿革屣曳鐵錫。化行于",
    "T50n2064_007:0999a01": "京輦。當韋&#x81EF;之生也。纔三日其家召僧齋。此",
    "T50n2064_007:0999a02": "僧不召自來。韋氏家僮咸怒之。以弊席坐于",
    "T50n2064_007:0999a03": "庭中。既食韋氏命乳母出嬰兒請群僧群祝",
    "T50n2064_007:0999a04": "其壽。胡僧忽自升階謂嬰兒曰。別久無恙乎。",
    "T50n2064_007:0999a05": "嬰兒若有喜色。眾皆異之。韋氏先君曰。此子",
    "T50n2064_007:0999a06": "生纔三日。吾師何故言別久耶。胡僧曰。此非",
    "T50n2064_007:0999a07": "檀越之所知也。韋氏固問之。胡僧曰。此子乃",
    "T50n2064_007:0999a08": "諸葛武侯之後身耳。武侯當東漢之季為蜀",
    "T50n2064_007:0999a09": "丞相。蜀人受其賜且久。今降於世將為蜀",
    "T50n2064_007:0999a10": "門帥。且受蜀人之福。吾往歲在劍門與此子",
    "T50n2064_007:0999a11": "友善。今聞降生韋氏。吾故不遠而來。韋氏異",
    "T50n2064_007:0999a12": "其言。因以武侯字之。後韋&#x81EF;自少金吾節制",
    "T50n2064_007:0999a13": "劍南軍累遷太尉兼中書令。在蜀門十八年。",
    "T50n2064_007:0999a14": "果契胡僧之語也。",
    "T50n2064_007:0999a15": "本淨",
    "T50n2064_007:0999a16": "[0999a16] 釋本淨。未詳何許人。道氣高抗。聞閩嶺多禪",
    "T50n2064_007:0999a17": "宗知識。歷往參之。又聞長溪霍童山多神仙",
    "T50n2064_007:0999a18": "洞府。然山中不容凡俗。淨乃入山結茅為室。",
    "T50n2064_007:0999a19": "室側有毒龍石穴。其龍夭矯而出。變現無恒。",
    "T50n2064_007:0999a20": "遂呼召之而馴擾焉。又諸猛虎橫路為害。樵",
    "T50n2064_007:0999a21": "者不敢深入。淨撫其頭誡約丁寧。虎弭耳而",
    "T50n2064_007:0999a22": "去。&#x751E;清宵有九人冠幘&#x88B4;褶稱寄宿。盡納諸",
    "T50n2064_007:0999a23": "菴內。明旦告辭偕化為鶴。鳴唳空中而去。淨",
    "T50n2064_007:0999a24": "後罔知其終。",
    "T50n2064_007:0999a25": "懷玉",
    "T50n2064_007:0999a26": "[0999a26] 釋懷玉。姓高氏。丹丘人也。執持律法名節峭",
    "T50n2064_007:0999a27": "然。一食長坐蚤虱恣生。唯一布衣。行懺悔之",
    "T50n2064_007:0999a28": "法。課其一日念彌陀佛五萬口。通誦彌陀經",
    "T50n2064_007:0999a29": "三十萬卷。翌日俄見西方聖像數若恒沙。有",
    "T50n2064_007:0999b01": "一人擎白銀臺從&#x7A93;而入。玉云。我合得金臺。",
    "T50n2064_007:0999b02": "銀臺&#x5374;出。玉倍虔志。後空聲報云。頭上已有",
    "T50n2064_007:0999b03": "光暈矣。請加趺結彌陀佛印。時佛光充室。玉",
    "T50n2064_007:0999b04": "手約人退曰。莫觸此光明。數日又有白毫光",
    "T50n2064_007:0999b05": "現聖眾滿空。玉云。若聞異香我報將盡。須臾",
    "T50n2064_007:0999b06": "香氣盈空海眾遍滿。見阿彌陀佛觀音勢至",
    "T50n2064_007:0999b07": "身金色。共御金剛臺來迎玉含笑而終。",
    "T50n2064_007:0999b08": "無相",
    "T50n2064_007:0999b09": "[0999b09] 釋無相。新羅國人也。是彼土王第三子。玄宗",
    "T50n2064_007:0999b10": "召見隸於禪定寺號無相。遂入深溪谷巖下",
    "T50n2064_007:0999b11": "坐禪。有黑犢二交角盤&#x7934;於座下。近身甚急。",
    "T50n2064_007:0999b12": "毛手入其袖。其冷如&#x6C37;。捫摸至腹。相殊不傾",
    "T50n2064_007:0999b13": "動。每入定多是五日為度。忽雪深有二猛獸",
    "T50n2064_007:0999b14": "來。相自洗拭裸臥其前。願以身施其食。二獸",
    "T50n2064_007:0999b15": "從頭至足嗅匝而去。往往夜間坐床下搦虎鬚",
    "T50n2064_007:0999b16": "毛。既而山居稍久衣破髮長。獵者疑是異獸",
    "T50n2064_007:0999b17": "將射之復止。復構精舍於亂墓間。成都縣令",
    "T50n2064_007:0999b18": "楊翌。疑其幻惑。乃追至。命徒二十餘人曳之。",
    "T50n2064_007:0999b19": "徒近相身一皆戰慄心神俱失。頃之大風卒",
    "T50n2064_007:0999b20": "起。沙石飛颺直入廳事。飄簾捲幕。楊翌叩頭",
    "T50n2064_007:0999b21": "拜伏喘不敢語。懺畢風止。奉送舊所。相至成",
    "T50n2064_007:0999b22": "都也。忽有一力士稱捨力伐柴供僧&#x53A8;用。相",
    "T50n2064_007:0999b23": "之弟本國新為王矣。懼其&#x5374;迴其國危殆。將",
    "T50n2064_007:0999b24": "遣刺客來屠之。相已冥知矣。忽曰。供柴賢者",
    "T50n2064_007:0999b25": "暫來謂之曰。今夜有客曰灼然。又曰。莫傷佛",
    "T50n2064_007:0999b26": "子。至夜薪者持刀挾席。坐禪座之側。逡巡覺",
    "T50n2064_007:0999b27": "壁上似有物下。遂躍起揮刀。巨胡身首分於",
    "T50n2064_007:0999b28": "地矣。後門素有巨坑。乃曳去瘞之。復以土拌",
    "T50n2064_007:0999b29": "滅其跡而去。質明相令召伐柴者謝之。已不",
    "T50n2064_007:0999c01": "見矣。&#x751E;指其浮圖前柏曰。此樹與塔齊。塔當",
    "T50n2064_007:0999c02": "毀矣。至會昌廢毀正與塔齊。又言。寺前二小",
    "T50n2064_007:0999c03": "池。左羹右飯。齋施時少則令淘浚之。果來供",
    "T50n2064_007:0999c04": "設。其神異多此類也。以至德元年卒。壽七十",
    "T50n2064_007:0999c05": "七。",
    "T50n2064_007:0999c06": "嵩岳僧",
    "T50n2064_007:0999c07": "[0999c07] 嵩岳破&#x7AC8;墮和尚。隱居嵩山。山有廟甚靈。惟",
    "T50n2064_007:0999c08": "安一&#x7AC8;祭無虛日。師入廟以杖擊&#x7AC8;云。此泥",
    "T50n2064_007:0999c09": "瓦合成。聖從何來靈從何起。又擊三下。&#x7AC8;乃",
    "T50n2064_007:0999c10": "傾破墮落。須臾一青衣人設拜師前曰。我本",
    "T50n2064_007:0999c11": "此&#x7AC8;神久受業報。蒙師說無生法得脫此生。",
    "T50n2064_007:0999c12": "特來禮謝。再拜而去。少頃徒眾問師。&#x7AC8;神得",
    "T50n2064_007:0999c13": "何經旨便得生天。師曰。我只向伊道。只泥瓦",
    "T50n2064_007:0999c14": "合成別無道理為伊。眾無語。師良久云。會麼。",
    "T50n2064_007:0999c15": "眾云。不會。師曰。本有之性為什麼不會。眾僧",
    "T50n2064_007:0999c16": "乃禮拜。師曰。破也墮也。於是其眾大悟玄",
    "T50n2064_007:0999c17": "旨。",
    "T50n2064_007:0999c18": "儀光",
    "T50n2064_007:0999c19": "[0999c19] 儀光禪師。住青龍寺。行業至高。有朝士妻喪",
    "T50n2064_007:0999c20": "請師至家修福。師住其家數日。居於廡前大",
    "T50n2064_007:0999c21": "申供養。俗每人死謁巫。巫即言。其殺出日必",
    "T50n2064_007:0999c22": "有妨害。死家多出避之。其夜朝士家皆出北",
    "T50n2064_007:0999c23": "門。潛去不告師。師但於堂前明燈讀經。弟子",
    "T50n2064_007:0999c24": "十一人侍之。夜將半聞堂中人起取衣服開",
    "T50n2064_007:0999c25": "門聲。有一婦人出堂便往&#x53A8;中營食汲水吹",
    "T50n2064_007:0999c26": "火。師以為家人。不知怪也。及將曙婦人進食",
    "T50n2064_007:0999c27": "捧盤來前。猶帶面衣。徒跣再拜。言曰。勞師",
    "T50n2064_007:0999c28": "降臨。今家人總出恐齋粥失時。弟子故起為",
    "T50n2064_007:0999c29": "師造之。師知是亡人。乃受其獻方祝。祝未畢",
    "T50n2064_007:1000a01": "聞開堂北戶聲。婦人速曰。兒子來矣。因奔赴",
    "T50n2064_007:1000a02": "堂內則聞哭。哭畢家人謁師問安否。見盤中",
    "T50n2064_007:1000a03": "粥。問師曰。弟子等夜來實避殃禍。不令師知",
    "T50n2064_007:1000a04": "家內無人。此粥誰所造。師笑不答。堂內青衣",
    "T50n2064_007:1000a05": "驚曰。亡者夜何故橫臥。手即污&#x9EAA;足又染泥。",
    "T50n2064_007:1000a06": "何謂也。師乃指所造粥以示之。舉家驚異",
    "T50n2064_007:1000a07": "焉。",
    "T50n2064_007:1000a08": "慧因",
    "T50n2064_007:1000a09": "[1000a09] 僧慧因。善三論及法華金剛經。常為講說。至",
    "T50n2064_007:1000a10": "德中黃昏時見一人入門云。王請法師。因遂",
    "T50n2064_007:1000a11": "僵仆。惟心頂煖七日&#x5374;蘇。云初隨使者至一",
    "T50n2064_007:1000a12": "城。極甚宏麗。入見王從數百人。下殿至閣門。",
    "T50n2064_007:1000a13": "拜曰。弟子不幸主世名祿兼治罪。甚用為苦。",
    "T50n2064_007:1000a14": "聞上人善講金剛經。幸為敷析。於是就坐講",
    "T50n2064_007:1000a15": "畢。王施絹三百匹。遂令送歸。次見一講堂。有",
    "T50n2064_007:1000a16": "百餘僧。相與談論。初極禮法少時各爭競。於",
    "T50n2064_007:1000a17": "手指上各生鐵爪。共相拏摑血肉塗地。牛頭",
    "T50n2064_007:1000a18": "巨卒以火燎之。盡成灰粉。須臾又復本身。因",
    "T50n2064_007:1000a19": "驚懼&#x5374;蘇蹶然而起。絹已在櫃與前數同。遂",
    "T50n2064_007:1000a20": "得此施作功德。自此更不講說。惟持經而已。",
    "T50n2064_007:1000a21": "普滿",
    "T50n2064_007:1000a22": "[1000a22] 僧普滿。隨意所為不拘僧相。或歌或笑莫喻",
    "T50n2064_007:1000a23": "其旨。以言事往往有驗。故時人待之為萬迴。",
    "T50n2064_007:1000a24": "後於潞州佛舍中題詩數篇而亡。所記者云。",
    "T50n2064_007:1000a25": "此水連涇水。雙珠血滿川。青牛將赤虎。還號",
    "T50n2064_007:1000a26": "太平年題詩後人莫能知。及賊泚稱兵。眾方",
    "T50n2064_007:1000a27": "解悟。此水者泚字。涇水者自涇州兵亂也。雙",
    "T50n2064_007:1000a28": "珠者泚與滔也。青牛者興元二年乙丑歲。乙",
    "T50n2064_007:1000a29": "者木也。丑者牛也。明年改元貞元。歲在丙寅",
    "T50n2064_007:1000b01": "丙者火也。寅者虎也。至是賊已平。故云青牛",
    "T50n2064_007:1000b02": "將赤虎。還號太平年。"
}