{
    "X62n1196_001:0551c05": "No. 1196-A",
    "X62n1196_001:0551c06": " 序",
    "X62n1196_001:0551c08": "[0551c08] 夫所謂土者。心而已矣。心外無土。土外無心。淨名所",
    "X62n1196_001:0551c09": "謂心淨則土淨也。倘以肉團為心。緣影為心。既未證",
    "X62n1196_001:0551c10": "心之所以為心。又安識土之所以為土。則夫應觀法",
    "X62n1196_001:0551c11": "界。一切惟心。心佛眾生。三無差別者。果何所謂也。而",
    "X62n1196_001:0551c12": "迷心作境者。昧然罔覺。一心之趨向。遂成兩土之分",
    "X62n1196_001:0551c13": "歧。有穢淨。斯有苦樂。有苦樂。斯有生佛。一切之國土。",
    "X62n1196_001:0551c14": "想網之所成也。濁惡眾生。既不能信。復何能證。誰則",
    "X62n1196_001:0551c15": "背塵向覺。起厭生欣。當今之世。而欲求一超生死之",
    "X62n1196_001:0551c16": "捷徑。脫輪迴之方便。舍此淨土一門。其何從而有之。",
    "X62n1196_001:0551c17": "台宗卍蓮法師。深究宗門。廣稽教部。不以宗教為究",
    "X62n1196_001:0551c18": "竟。而以淨土為指歸。其亦悟徹根源。契理亦復契機。",
    "X62n1196_001:0551c19": "故發為詩歌。作為銘詞。無不闡揚淨土。大放厥辭。二",
    "X62n1196_001:0551c20": "十九章之雜綴。所以辯明淨土也。四十八首之題像。",
    "X62n1196_001:0551c21": "所以宏讚淨土也。唯心之頌百八。所以&#x5FA7;窮淨土。也",
    "X62n1196_001:0551c22": "要約之律二十。所以勸修淨土也。而且欣厭有銘。警",
    "X62n1196_001:0551c23": "策有偈。無非反復叮嚀。欲人之同歸於淨土也。夫菩",
    "X62n1196_001:0551c24": "薩之用心。利他更切於自利。恐淨土之不知所修也。",
    "X62n1196_001:0552a01": "爰輯儀式以示之。恐淨土之有外乎禪也。復擬牛頌",
    "X62n1196_001:0552a02": "以通之。法師之於淨土。固已深信。而證之於其心矣。",
    "X62n1196_001:0552a03": "余與法師交契有年。深知巔末。十八猶負薪。二十始",
    "X62n1196_001:0552a04": "薙染。未當學問。而能言之亹亹者。不亦難乎其難哉。",
    "X62n1196_001:0552a05": "因弁數語於簡端。以明法師之專心淨土。絕不以宗",
    "X62n1196_001:0552a06": "教接人。正是善宗者不言宗。善教者不言教也。後之",
    "X62n1196_001:0552a07": "學者。當知無宗之非教。無教之非宗。無宗教之非淨",
    "X62n1196_001:0552a08": "土也。幸勿岐而二之。是為序。",
    "X62n1196_001:0552a09": "[0552a09] 大清光緒乙亥歲孟春月樂成吳鄭衡書於三一",
    "X62n1196_001:0552a10": "閣之香染室",
    "X62n1196_001:0552a12": "No. 1196-B",
    "X62n1196_001:0552a13": " 自序",
    "X62n1196_001:0552a15": "[0552a15] 夫大道自如。萬行之本。本元若二。吾教何歸。倘萬行",
    "X62n1196_001:0552a16": "同一真。奚自得分迷悟。由一真具萬行。故此有判升",
    "X62n1196_001:0552a17": "沉。人心自異。道本常然。一念未生。千途安有。故諸聖",
    "X62n1196_001:0552a18": "達此道。則生死&#x8657;寂。眾生昧此道。則輪迴宛然。以致",
    "X62n1196_001:0552a19": "大覺尊慈。不能自已。示生垂&#x8FF9;。為實施權。四辯宣揚。",
    "X62n1196_001:0552a20": "鑒機宜而與法。一音圓演。指空有以利生。佛應雖殊。",
    "X62n1196_001:0552a21": "理終無別。觀此萬敷之玅用。總為一性之相關。詳夫",
    "X62n1196_001:0552a22": "理事雙融。旨明毫端之上。善惡兩念。果招萬難之中。",
    "X62n1196_001:0552a23": "塞滿太&#x8657;盡無餘。填作法界無不&#x5FA7;。若達一心體用",
    "X62n1196_001:0552a24": "相即。便知萬法大小無生。其實返本歸源。隨緣不變",
    "X62n1196_001:0552b01": "也。是以無量法門之多。任他&#x7AEA;窮橫&#x5FA7;。一乘覺場之",
    "X62n1196_001:0552b02": "大。祇須意會神通。古所謂。心包太&#x8657;。量周沙界者。明",
    "X62n1196_001:0552b03": "矣。夫凡聖一體。感應靡差。不礙卷舒。不爭遠近。不隔",
    "X62n1196_001:0552b04": "事理。不妨去來。故知從東至西。十萬億土。無論上中",
    "X62n1196_001:0552b05": "下根。皆可往生見佛。祇緣兩土苦樂有異。淨穢不同。",
    "X62n1196_001:0552b06": "所以彼此欣厭。不可不肫切也。佛祖誠言。六方同讚。",
    "X62n1196_001:0552b07": "吾人果信願持名。未有不親證親到者。論位雖有高",
    "X62n1196_001:0552b08": "低。到彼俱無生死。可謂釋迦一代時教。彌陀六字洪",
    "X62n1196_001:0552b09": "名。旨無不該。機無不被者矣。然一生上聖。尚迷隔羅",
    "X62n1196_001:0552b10": "之光。五濁下凡。焉窮徹底之本。但不忍遺教。乃以露",
    "X62n1196_001:0552b11": "鄙懷。略展數言。聊申淺見。故迦葉菩薩云。從未登地",
    "X62n1196_001:0552b12": "已還。皆名邪見之人。此之謂也。非假如來之方便。曷",
    "X62n1196_001:0552b13": "到寶所之玄門。奈何眾生機由利鈍不同。如來法乃",
    "X62n1196_001:0552b14": "難易仍爾。所以非仗言說。何以決疑。非引證明。何以",
    "X62n1196_001:0552b15": "起信。述成佛祖之言教。同證自他之偏圓。願法界眾",
    "X62n1196_001:0552b16": "生。報惟心九品。三空頓證。親見十劫之彌陀。無量分",
    "X62n1196_001:0552b17": "身。並圓二嚴之福果。塵劫有盡。心願無窮云爾。",
    "X62n1196_001:0552b18": "[0552b18] 時維",
    "X62n1196_001:0552b19": "大清光緒元年歲次乙亥孟春之月穀旦東甌釋",
    "X62n1196_001:0552b20": "卍蓮曉柔氏自序於約西精舍",
    "X62n1196_001:0552b23": "淨土證心集",
    "X62n1196_001:0552b24": "目錄",
    "X62n1196_001:0552c01": "卷上",
    "X62n1196_001:0552c02": "淨土緣起一心兩土應宜取捨",
    "X62n1196_001:0552c03": "簡易不可思議心土不二智者同往",
    "X62n1196_001:0552c04": "惟心同異心佛一致諦觀無外",
    "X62n1196_001:0552c05": "念佛名為無上深妙禪佛祖語異理同",
    "X62n1196_001:0552c06": "約教釋疑願門普攝無有棄化",
    "X62n1196_001:0552c07": "求生&#x39DE;欲根本持名功不&#x8657;棄",
    "X62n1196_001:0552c08": "求生要學信實尼真超請示",
    "X62n1196_001:0552c09": "七期念佛普說女眾錯會經旨",
    "X62n1196_001:0552c10": "求生不可勝數往生公私兩利",
    "X62n1196_001:0552c11": "稱名復本作佛釋疑",
    "X62n1196_001:0552c12": "一信永信誓願決定",
    "X62n1196_001:0552c13": "立行堅猛願此法門遞相度脫",
    "X62n1196_001:0552c14": "附刻真妄心境圖金裝佛",
    "X62n1196_001:0552c15": "花獻佛燈供佛",
    "X62n1196_001:0552c16": "正助總申回向佛果",
    "X62n1196_001:0552c17": "卷中",
    "X62n1196_001:0552c18": "西方殿對聯散心念佛(并敘)",
    "X62n1196_001:0552c19": "盡大地是彌陀(并敘)牧牛頌(并敘)",
    "X62n1196_001:0552c20": "示學人行&#x811A;(并敘)",
    "X62n1196_001:0552c21": "講法華經展席罷席二律(并敘)",
    "X62n1196_001:0552c22": "仰虎溪聯句(并敘)",
    "X62n1196_001:0552c23": "題舌血畫阿彌陀佛像詩(并敘)",
    "X62n1196_001:0552c24": "即心即佛(漁父)并敘四弘誓願(漁家做)并敘",
    "X62n1196_001:0553a01": "四無量心(前調)并敘八苦(前調)并敘",
    "X62n1196_001:0553a02": "西方樂(漁父)并敘十二時念佛歌(并敘)",
    "X62n1196_001:0553a03": "顧命願(法駕導引)并敘九品往生(駐雲飛)并敘",
    "X62n1196_001:0553a04": "卷下",
    "X62n1196_001:0553a05": "欣厭銘(并敘)唯心念佛頌(并敘)",
    "X62n1196_001:0553a06": "專持求生(并敘)願法界眾生同歸(并敘)",
    "X62n1196_001:0553a07": "警習勉行(并敘)痛策往生(并敘)",
    "X62n1196_001:0553a08": "平時功歸臨終(并敘)淨土要約(并敘)",
    "X62n1196_001:0553a09": "淨土儀式(并敘)戒殺放生詩(并敘)",
    "X62n1196_001:0553a10": "隨見生靈三歸便決",
    "X62n1196_001:0553a12": "[0553a12] 淨土證心集目錄(終)",
    "X62n1196_001:0553a16": "No. 1196",
    "X62n1196_001:0553a17": "淨土證心集卷上",
    "X62n1196_001:0553a19": "傳天台古和 卍蓮 述",
    "X62n1196_001:0553a20": "淨土緣起",
    "X62n1196_001:0553a21": "[0553a21] 佛之本懷者何。&#x39DE;人之苦。與人之樂也。雖云法性平",
    "X62n1196_001:0553a22": "等。無非勸人去其邪。以歸於正也。通論之。則無量法",
    "X62n1196_001:0553a23": "門。門門皆然也。若別論之。於中特開橫超一門。更具",
    "X62n1196_001:0553a24": "&#x39DE;苦與樂之德。最上殊勝之所不同也。是以如來說",
    "X62n1196_001:0553b01": "法。始自華嚴。終至法華。一代時教。則有三百餘會。而",
    "X62n1196_001:0553b02": "經經無不導歸於極樂。良繇是也。厥後佛法時至。妙",
    "X62n1196_001:0553b03": "教流行。自西而東。傳於震旦。晉代廬山。遠公法師。緣",
    "X62n1196_001:0553b04": "於佛陀跋陀羅尊者。授念佛三昧。與弟慧持僧慧永。",
    "X62n1196_001:0553b05": "朝賢貴士。隱逸清信。乃至闕公則等。一百二十三人。",
    "X62n1196_001:0553b06": "社結東林。刻木銘誓。稱名期生。俱超樂國。闕公則。願",
    "X62n1196_001:0553b07": "生而來報。其後同誓友人。夜在東京白馬寺。為公則",
    "X62n1196_001:0553b08": "追忌轉經。於時林殿。皆作金色。聞空中有聲曰。我闕",
    "X62n1196_001:0553b09": "公則也。祈生極樂。今果矣。故來相報。言訖不見。淨土",
    "X62n1196_001:0553b10": "因茲傳傳不已。名播天下。則蓮風愈久愈扇。誠感則",
    "X62n1196_001:0553b11": "應。靈瑞昭彰不一。至清梵天等而往生者。誰測其數",
    "X62n1196_001:0553b12": "也。設非法門之至圓至頓。焉得如是乎。以法門頓故。",
    "X62n1196_001:0553b13": "法界藏身。太&#x8657;無外。又圓故。無論其根之利鈍。信願",
    "X62n1196_001:0553b14": "不虧。稱名即生。故文殊般若經云。眾生愚鈍。觀不能",
    "X62n1196_001:0553b15": "解。但令念聲相續。自往生佛國。縱報末品。終無退轉。",
    "X62n1196_001:0553b16": "所以往生乃三祇之初步。十號之元&#x5826;。故知其中多",
    "X62n1196_001:0553b17": "有一生補處者。",
    "X62n1196_001:0553b18": "一心兩土應宜取捨",
    "X62n1196_001:0553b19": "[0553b19] 聞夫人生有所苦痛者。以未得生法二空。凡有懼者",
    "X62n1196_001:0553b20": "皆然也。究其所由。皆自無始。真不守性。逐成妄所。不",
    "X62n1196_001:0553b21": "返一真之故也。明此理者。外境自心本來不二。故大",
    "X62n1196_001:0553b22": "覺聖人。視人猶己。興慈運悲。長時救護矣。眾生昧此",
    "X62n1196_001:0553b23": "理。反將自心言是外境。便打成兩橛。由是迷心作境。",
    "X62n1196_001:0553b24": "因境生心。造業不已。古德云。假使百千劫。所作業不",
    "X62n1196_001:0553c01": "亡。因緣會遇時。果報還自受。苦哉自作自受。何與於",
    "X62n1196_001:0553c02": "人哉。即至厭離心生。欲求出離。縱使大悟如悟達一",
    "X62n1196_001:0553c03": "般。業報時至。約理雖悟苦痛是&#x8657;。言事則其苦狀。終",
    "X62n1196_001:0553c04": "難得免。祇與麼難忍。應知亦然。所以悟達且爾。吾人",
    "X62n1196_001:0553c05": "現前。雖疾病未至。豈敢高談闊論。生死即涅槃乎。細",
    "X62n1196_001:0553c06": "細詳之。甚可懼矣。幸有如來不&#x608B;慈悲。無問自說。淨",
    "X62n1196_001:0553c07": "土法門。謂若有聞者。應當發願。生彼國土。又云彼土",
    "X62n1196_001:0553c08": "何故。名為極樂。其國眾生。無有眾苦。但受諸樂。故名",
    "X62n1196_001:0553c09": "極樂。以是觀之。則彼此苦樂。盡可見矣。蓋雖自一心。",
    "X62n1196_001:0553c10": "不可不有取捨也。不可不捨苦取樂也。",
    "X62n1196_001:0553c11": "簡易不可思議",
    "X62n1196_001:0553c12": "[0553c12] 觀經云。是心作佛。是心是佛。良以吾人但具心是佛",
    "X62n1196_001:0553c13": "未作。故名眾生。如來能證心是佛已作。故號彌陀。所",
    "X62n1196_001:0553c14": "以彌陀。證無所證。全證眾生之所具。眾生具無所具。",
    "X62n1196_001:0553c15": "全具彌陀之所證。是故人念佛。即佛也。如臣傳旨。即",
    "X62n1196_001:0553c16": "王也。眾生心佛名殊。不思議體一。故般若經云。文殊",
    "X62n1196_001:0553c17": "問佛。云何速得阿耨菩提。佛答有一行三昧。欲入一",
    "X62n1196_001:0553c18": "行三昧者。應須於空閒處。捨諸亂意。不取相貌。繫念",
    "X62n1196_001:0553c19": "一佛。專稱名字。隨佛方所。端身正向。能於一佛。念念",
    "X62n1196_001:0553c20": "相續。即是念中。能見過去未來現在諸佛。晝夜常說。",
    "X62n1196_001:0553c21": "智慧辯才。終不斷絕。觀此誰敢輕念佛。乃愚夫愚婦",
    "X62n1196_001:0553c22": "之所為也。何者。蓋即是念中。便能見於三世一切三",
    "X62n1196_001:0553c23": "寶。所有依報國土。尚在其中。更有何物。是心外哉。祇",
    "X62n1196_001:0553c24": "如問答中。速得即是。而四字。直指念佛。是第一則公",
    "X62n1196_001:0554a01": "案。所以十世古今。始終不離於當念。無邊剎海。自他",
    "X62n1196_001:0554a02": "不隔於毫端。蓋謂念佛也。豈可思議哉。故涅槃云。聲",
    "X62n1196_001:0554a03": "聞天眼為肉眼。學大乘在肉眼為佛眼。故修念佛法",
    "X62n1196_001:0554a04": "門。如同大海中人乘船。四望一統是水。則不必更尋",
    "X62n1196_001:0554a05": "陸地鑿源矣。蓋祇貴一心求生便是。珍重珍重。",
    "X62n1196_001:0554a06": "心土不二智者同往",
    "X62n1196_001:0554a07": "[0554a07] 問誌公云。智者知心是佛。愚人樂往西方。奚得是同。",
    "X62n1196_001:0554a08": "答豈不知永明禪師云。古德設有邊辟之言。皆是為",
    "X62n1196_001:0554a09": "物遣執。則不可獨依其言。不依其義也。此正破人常",
    "X62n1196_001:0554a10": "見之所著。不達自心之邊底。即一向外求。若達即外",
    "X62n1196_001:0554a11": "是內之旨。則一統坦然。誌公決無此語。然他云。智者",
    "X62n1196_001:0554a12": "知心是佛。以心無外故。天然之然。原無造作。則十方",
    "X62n1196_001:0554a13": "佛土在其中矣。所以心包太&#x8657;。量周沙界。地獄尚起",
    "X62n1196_001:0554a14": "妙覺之心。何獨西方彌陀佛國。不是心乎。既樂土即",
    "X62n1196_001:0554a15": "是吾心。吾知彼之土。即知自心。吾念彼之佛。即念自",
    "X62n1196_001:0554a16": "心。土即自心之土。心即自土之心。心土不二。生佛一",
    "X62n1196_001:0554a17": "致。毫釐不差也。如是則念佛求生。何愚之有。觀佛三",
    "X62n1196_001:0554a18": "昧經云。文殊自敘宿因。謂得念佛三昧。當生淨土。世",
    "X62n1196_001:0554a19": "尊復記之曰。汝當往生極樂世界。故文殊發願經偈",
    "X62n1196_001:0554a20": "曰。願我命終時。盡除諸障礙。面見彌陀佛。往生安樂",
    "X62n1196_001:0554a21": "剎。生彼佛國已。滿足我大願。阿彌陀如來。現前授我",
    "X62n1196_001:0554a22": "記。夫文殊大乘中之大智。尚且同往。則馬鳴龍樹。及",
    "X62n1196_001:0554a23": "此天衣懷圓照本等。不待言矣。何乃知心是佛者。便",
    "X62n1196_001:0554a24": "不求生乎。智者知心是佛。尚要求生。則愚者求生。理",
    "X62n1196_001:0554b01": "應然也。",
    "X62n1196_001:0554b02": "惟心異同",
    "X62n1196_001:0554b03": "[0554b03] 孟子曰。言近而指遠者。善言也。守約而施博者。善道",
    "X62n1196_001:0554b04": "也。何況如來出世之道。仰之彌高。鑽之彌堅。一切眾",
    "X62n1196_001:0554b05": "生之所不測。蓋大道心體。惟佛獨證。圓明洞徹。毫無",
    "X62n1196_001:0554b06": "滯礙。故三智一心中知。五眼一眼中見。十方三世。所",
    "X62n1196_001:0554b07": "有一切諸佛淨土。皆自心之本具。故言惟也。俱舍頌",
    "X62n1196_001:0554b08": "云。四大洲日月。須盧六欲天。梵世各一千。名一小千",
    "X62n1196_001:0554b09": "世。此小千千倍。說名為中千。此千倍大千。皆同一成",
    "X62n1196_001:0554b10": "壞是也。一大千世界。稱一佛土者。百億日月。百億須",
    "X62n1196_001:0554b11": "彌。百億四大海。百億鐵圍山。名一佛土廣大若此。則",
    "X62n1196_001:0554b12": "佛佛國土。例爾可見。從是西過十萬億佛土。乃彌陀",
    "X62n1196_001:0554b13": "佛國。如此觀之。彼土此去甚遠。儼然有寶樹寶池。欄",
    "X62n1196_001:0554b14": "楯羅網。四色蓮花。海會聖眾在。亦非譬喻比量約法",
    "X62n1196_001:0554b15": "等。乃實境之事也。不是他物。又不向外來。皆是吾心",
    "X62n1196_001:0554b16": "廣大。故包如許佛土。然亦不獨吾爾。則諸佛國土唯",
    "X62n1196_001:0554b17": "蟻心包含亦可。何以故。蓋蟻身雖微。心大亦然。若了",
    "X62n1196_001:0554b18": "此者。決定無疑。毫無所滯。方可名唯心淨土也。如其",
    "X62n1196_001:0554b19": "不然。則一切佛土。皆在心外。說之於口則同。見之於",
    "X62n1196_001:0554b20": "心則異。而不可名唯心也。蓋論同。則心包太&#x8657;。如廬",
    "X62n1196_001:0554b21": "山永明楚石等輩。見佛求生西方者。言唯心為之同",
    "X62n1196_001:0554b22": "也。論異則太&#x8657;包心。言淨土便在目前。彌陀不在西",
    "X62n1196_001:0554b23": "方者。彼惟心為之異也。由之瑟奚為於某之門。孔子",
    "X62n1196_001:0554b24": "之言何謂也。故玄沙云。學道之人不識真。祇為從前",
    "X62n1196_001:0554c01": "認識神。無量劫來生死本。癡人喚作本來人。楞嚴經",
    "X62n1196_001:0554c02": "云。落魔道者。都指現前為佛國。別無淨居。及金色相",
    "X62n1196_001:0554c03": "好等。觀佛祖語句。如鑑明鏡。則好醜顯然可見。",
    "X62n1196_001:0554c04": "心佛一致諦觀無外",
    "X62n1196_001:0554c05": "[0554c05] 問心本無相。安有處所耶。答若無處所。安對汝說。問",
    "X62n1196_001:0554c06": "如何是心。答六字洪名。問如是則念心非念佛耶。答",
    "X62n1196_001:0554c07": "心佛一如。問趙州云。念佛一聲。&#x6F44;口三日。何乃一如",
    "X62n1196_001:0554c08": "乎。答大抵祖師接物不定。有時恁麼。有時不恁麼。秘",
    "X62n1196_001:0554c09": "藏指南云。僧問趙州。如何是毗盧師法身。州云。阿彌",
    "X62n1196_001:0554c10": "陀佛。阿彌陀佛。有此誠言。趙州何嘗不念佛也。是以",
    "X62n1196_001:0554c11": "妙悟之士。理事雙運。如鳥兩翼。似車兩輪。缺一不可。",
    "X62n1196_001:0554c12": "汝但知此。未曾知彼。便坐&#x6F44;口一見。當知正念佛時。",
    "X62n1196_001:0554c13": "而當念究其能念之心。&#x5FA7;一切處。了不可得。是名謂",
    "X62n1196_001:0554c14": "之念而無念。即空觀觀心念佛也。將此能念之心。念",
    "X62n1196_001:0554c15": "彼所念之佛號。乃歷歷而分明。是名謂之無念而念。",
    "X62n1196_001:0554c16": "即假觀觀佛念心也。如是則念念了達能念之心。與",
    "X62n1196_001:0554c17": "彼所念之佛。乃非空非有。二邊叵得。即自即他。中道",
    "X62n1196_001:0554c18": "亦亡。即寂而照。自心觀作佛。即照而寂。彼佛顯自心。",
    "X62n1196_001:0554c19": "全心是佛。全佛是心。眾生心佛。一念圓成。如[、/(、*、)]字三",
    "X62n1196_001:0554c20": "點。縱橫並別。皆不可議。舉一即三。言三即一。所以妙",
    "X62n1196_001:0554c21": "宗圓中。疏鈔十要等書。一一無非宗旨。汝自置之不",
    "X62n1196_001:0554c22": "看。倘細詳之。必然合之兩美。故料簡云。有禪有淨土。",
    "X62n1196_001:0554c23": "猶如戴角虎。大集經賢護品云。求無上菩提。應修念",
    "X62n1196_001:0554c24": "佛禪三昧。若人稱念彌陀佛。號曰無上深妙禪。至心",
    "X62n1196_001:0555a01": "想像見佛時。即是不生不滅法。慈旨親傳。可不信哉。",
    "X62n1196_001:0555a02": "念佛名為無上深妙禪",
    "X62n1196_001:0555a03": "[0555a03] 禪有淺深之所不同。非是一定。古人云。山不在高。有",
    "X62n1196_001:0555a04": "仙則名。水不在深。有龍則靈。吾言佛門入道之要。法",
    "X62n1196_001:0555a05": "不在奇。理契則妙。故金剛三昧經云。不動不禪。離生",
    "X62n1196_001:0555a06": "禪想。法句經云。若學諸三昧。是動非是禪。心隨境界",
    "X62n1196_001:0555a07": "流。云何名為。定聞夫今人之禪所好者。無非坐乎偏",
    "X62n1196_001:0555a08": "空癡定之見。制之於心。使念不起。以為奇特。若爾。一",
    "X62n1196_001:0555a09": "違此二經妙旨。二便不知念佛法門。乃當念即空。念",
    "X62n1196_001:0555a10": "而無念。極深極妙之禪定也。不亦惜諸。若真妙禪定",
    "X62n1196_001:0555a11": "者。亦非奇巧。不出乎天然之理。故坐禪三昧經云。菩",
    "X62n1196_001:0555a12": "薩坐禪。不念一切。惟念一佛。如清冷海中金須彌山。",
    "X62n1196_001:0555a13": "乃至功德法身。亦如是念。法華經云。又見菩薩。安禪",
    "X62n1196_001:0555a14": "合掌。以千萬偈。讚諸法王。然若深達此理。復以守愚",
    "X62n1196_001:0555a15": "空坐。而不念佛者。未之有也。",
    "X62n1196_001:0555a16": "佛祖語異理同",
    "X62n1196_001:0555a17": "[0555a17] 教明如來久已證入。為利生故。出現於世。故說淨土",
    "X62n1196_001:0555a18": "法門云。從是西方過十萬億佛土。有世界。名曰極樂。",
    "X62n1196_001:0555a19": "其土有佛。號阿彌陀。今現在說法。眾生聞此。彼有現",
    "X62n1196_001:0555a20": "佛可依。則道業易成。故信願持名。標心淨土。壇經云。",
    "X62n1196_001:0555a21": "除去十惡。即是十萬。後人不必疑也。當知佛與祖。語",
    "X62n1196_001:0555a22": "雖異而理則同。何也。觀夫唐代張善和。乃極惡之人。",
    "X62n1196_001:0555a23": "以殺牛為業。至臨終地獄相現。有一善知識。指示善",
    "X62n1196_001:0555a24": "和。面西專切念佛。未滿十聲。即見佛從西來與座得",
    "X62n1196_001:0555b01": "生。確有此事。故稱讚淨土經云。十方恒沙諸佛。出廣",
    "X62n1196_001:0555b02": "長舌相。&#x5FA7;覆大千。證明往生。能不信歟。若非語異理",
    "X62n1196_001:0555b03": "同。縱去十惡。修十善行。儻不回願西方。其福報於天",
    "X62n1196_001:0555b04": "宮。始終難免左級。安比極樂永劫之不退也。大凡六",
    "X62n1196_001:0555b05": "祖語句。但一時被機。如來說法。正當像末普被。故大",
    "X62n1196_001:0555b06": "集月藏經云。我末法時中。億億眾生起行修道。未有",
    "X62n1196_001:0555b07": "一得者。惟依淨土可歸。慈父遺囑。須銘肌鏤骨。今當",
    "X62n1196_001:0555b08": "末世。五濁時熾。境強習重。觀淺心浮。欲有所修。舍淨",
    "X62n1196_001:0555b09": "土。其奚從哉。",
    "X62n1196_001:0555b10": "約教釋疑",
    "X62n1196_001:0555b11": "[0555b11] 問金剛經云。須菩提。若有人言。如來若來。若去。若坐。",
    "X62n1196_001:0555b12": "若臥。是人不解如來所說義。何以故。如來者。無所從",
    "X62n1196_001:0555b13": "來。亦無所去。故名如來。何堅執往生。反違大旨乎。答",
    "X62n1196_001:0555b14": "是義當辯。蓋教雖同一大乘。不無始終分設。當知彼",
    "X62n1196_001:0555b15": "經乃大乘始教。如來破相顯性。直達元底空無所有。",
    "X62n1196_001:0555b16": "體本&#x8657;寂也。故經云。若以三十二相。觀如來者。轉輪",
    "X62n1196_001:0555b17": "聖王。即是如來。淨土法門。謂之不然。乃大乘終教。見",
    "X62n1196_001:0555b18": "佛相好。無非自性。觀經云。無量壽佛。有八萬四千相",
    "X62n1196_001:0555b19": "一一相。有八萬四千隨形好。一一好中復有八萬四",
    "X62n1196_001:0555b20": "千光明。一一光明&#x5FA7;照十方世界。念佛眾生。攝取不",
    "X62n1196_001:0555b21": "捨。其光相好及與化佛。不可具說。然光明相好。既言",
    "X62n1196_001:0555b22": "不可具說。則何止三十二相。及八萬四千。應知如來",
    "X62n1196_001:0555b23": "具無數相也。若得理事融通。相即是性。性相不二。所",
    "X62n1196_001:0555b24": "以永嘉云。幻化空身即法身。即此義也。若初後不分。",
    "X62n1196_001:0555c01": "莫怪滯礙。而始終詳明。疑應自釋。是以約理雖無所",
    "X62n1196_001:0555c02": "從來。亦無所去。乃彼此來去。即事之理。又宛然也。譬",
    "X62n1196_001:0555c03": "如一大城垣之中。東西不濫。來去分明。或東城裏人。",
    "X62n1196_001:0555c04": "一日問鄰居曰。到何處去。對曰。至西城裏去。他一日",
    "X62n1196_001:0555c05": "回來。問汝何處來。又對曰。西城裏來。如是豈東西來",
    "X62n1196_001:0555c06": "去。亦不分乎。然倘執一向城中兀坐。東西不來不去。",
    "X62n1196_001:0555c07": "猶之定性木人。能成得大事耶。所以天衣懷大祖師",
    "X62n1196_001:0555c08": "云。生則決定生。去則實不去。而生則決定生。如東城",
    "X62n1196_001:0555c09": "裏至西城裏。則橫超宛然也。而去則實不去。雖有橫",
    "X62n1196_001:0555c10": "超之事。實不出城去。言不去也。非東不至西。言不去",
    "X62n1196_001:0555c11": "也。昔日曹山在洞山門下。有一日告假。洞山曰。子向",
    "X62n1196_001:0555c12": "何處去。曹山曰。到無變異處去。洞曰。既無變異。豈有",
    "X62n1196_001:0555c13": "去耶。曹曰。去亦無變異。往生淨土。生則無生。便是這",
    "X62n1196_001:0555c14": "條道理。所以達者。則理事皎然。如反掌耳。掌即背之",
    "X62n1196_001:0555c15": "掌。背即掌之背。背掌雖異。同是手也。",
    "X62n1196_001:0555c16": "願門普攝無有棄化",
    "X62n1196_001:0555c17": "[0555c17] 人說能具大善根者。纔可念佛往生。我等業惡安得",
    "X62n1196_001:0555c18": "有分乎。釋曰是義不爾。摩訶衍云。菩薩不離諸佛者。",
    "X62n1196_001:0555c19": "而作是言。我於因地遇惡知識。毀謗般若。墮於惡道。",
    "X62n1196_001:0555c20": "經無量劫。雖未得出。復於一時。依善知識。教行念佛",
    "X62n1196_001:0555c21": "三昧。其時即能併遣諸障。方能解脫。有斯大益。何乃",
    "X62n1196_001:0555c22": "自慮障深。反負殊勝法門。可不惜乎。所以諸佛菩薩。",
    "X62n1196_001:0555c23": "乘大願船入苦海者。正為娑婆眾生。宿業重故。萬脩",
    "X62n1196_001:0555c24": "萬退。不能久植善根而來。祇信願具足。無論善之與",
    "X62n1196_001:0556a01": "惡。有至心持名。即得生彼。昔日張鍾馗。亦是業重之",
    "X62n1196_001:0556a02": "人。以其殺雞為業故。忽見一人著緋。驅&#x7FA3;雞來&#x544C;云。",
    "X62n1196_001:0556a03": "啄啄。四畔上啄。兩目流血。受大苦痛。有僧為設佛像",
    "X62n1196_001:0556a04": "焚香。念南無阿彌陀佛。兼令鍾馗一心專念。忽然香",
    "X62n1196_001:0556a05": "氣滿室。安然往生。然以仗勝緣無生易證。使得忍後",
    "X62n1196_001:0556a06": "永無退轉。方可次第修證。圓滿菩提。",
    "X62n1196_001:0556a07": "求生&#x39DE;欲根本",
    "X62n1196_001:0556a08": "[0556a08] 娑婆利害者。莫過於生死也。而生死利害者。莫過於",
    "X62n1196_001:0556a09": "愛本也。此愛之所難斷者。皆因乘習所薰。而內外交",
    "X62n1196_001:0556a10": "攻之故也。所以障閉吾人之心目。使向五欲上馳求",
    "X62n1196_001:0556a11": "不息。故於生死之間。全不說著思著。此之利害者。曾",
    "X62n1196_001:0556a12": "有幾人知之。倘遇病痛時。謂病愈決志修持念佛。其",
    "X62n1196_001:0556a13": "病稍愈。依然恣心放逸。縱橫自由。彼病中苦痛。全全",
    "X62n1196_001:0556a14": "忘。&#x5374;。將修持念佛。遠遠拋&#x5374;。仍在生死苦趣中而不",
    "X62n1196_001:0556a15": "求出離者。此皆愛重之故也。欲斷其由。觀非體空。終",
    "X62n1196_001:0556a16": "難排遣。然眾生身之根本。莫不皆然。無非宿種愛水",
    "X62n1196_001:0556a17": "潤澤而有之。縱得一心體空。猶是止沸耳。何者。蓋隔",
    "X62n1196_001:0556a18": "陰即昧也。所以十住斷結經云。有四億眾。自知死此",
    "X62n1196_001:0556a19": "生彼。牽連不斷。欲為之源。樂生無欲國土。佛言西方",
    "X62n1196_001:0556a20": "此去無數國土。有佛名無量壽。其土清淨。無淫怒癡。",
    "X62n1196_001:0556a21": "蓮花化生。不由父母。汝當生彼。然則穢土是顛倒自",
    "X62n1196_001:0556a22": "然。樂土則無為自然。類雖懸隔。倘信願行具。便可生。",
    "X62n1196_001:0556a23": "此脫苦法門之殊勝者。真不可思議也哉。",
    "X62n1196_001:0556a24": "持名功不&#x8657;棄",
    "X62n1196_001:0556b01": "[0556b01] 問眾生蒙昧未曾參究。而不知理性。雖教終身念佛。",
    "X62n1196_001:0556b02": "倘不往生。非徒勞耶。答非徒勞矣。法華經云。諸所說",
    "X62n1196_001:0556b03": "法。隨其義趣。皆與實相不相違背。若說俗間經書。治",
    "X62n1196_001:0556b04": "世語言。資生業等。皆順正法。觀此便可知矣。而治世",
    "X62n1196_001:0556b05": "語言。尚且不違。何況正念洪名。反施徒勞耶。十念尚",
    "X62n1196_001:0556b06": "且得生。何況終身無間。反不生彼耶。所以不足疑也。",
    "X62n1196_001:0556b07": "古德云。無禪有淨土。萬修萬人去。但得見彌陀。無愁",
    "X62n1196_001:0556b08": "不開悟。故知不可執定參究。隨願往生經云。佛國無",
    "X62n1196_001:0556b09": "量。專求極樂者。以因勝十念為因故。以緣勝四十八",
    "X62n1196_001:0556b10": "願普度眾生故。所以祇要爾肯。何慮不生。一信永信。",
    "X62n1196_001:0556b11": "念佛無秘訣。要在心死也。",
    "X62n1196_001:0556b12": "求生要學信實",
    "X62n1196_001:0556b13": "[0556b13] 止水止其源。步牛步其跡。大抵念佛不入門者。皆因",
    "X62n1196_001:0556b14": "心思太活動之故也。雖聞圓妙簡易。諒必還有奇巧",
    "X62n1196_001:0556b15": "法門過於此。人自不肯入之。非門閉也。故知見思甚",
    "X62n1196_001:0556b16": "是利害。乃使人疑。前疑未決。後疑復生。決無了期。又",
    "X62n1196_001:0556b17": "疑之與信。勢不兩立。猶之明暗相傾。總而言之。究疑",
    "X62n1196_001:0556b18": "之源。&#x39DE;其根者。必須要人。自學作一箇愚直漢始得",
    "X62n1196_001:0556b19": "祇信一卷阿彌陀經。是佛親口所說。但執持名號。便",
    "X62n1196_001:0556b20": "可往生。其餘百不知。百不曉。使疑當處頓斷。然後方",
    "X62n1196_001:0556b21": "知淨土諸書。莫不從此發揮。要人持名也。此乃真誠",
    "X62n1196_001:0556b22": "入門之要訣。而信自然興焉。仁王經云。能起一念清",
    "X62n1196_001:0556b23": "淨信者。是人超過百劫千劫。無量無邊。恒河沙劫。一",
    "X62n1196_001:0556b24": "切苦難。不生惡趣。不久當得無上菩提。是故入道之",
    "X62n1196_001:0556c01": "門以信為首。信心生。然後可論修道入道矣。此乃圓",
    "X62n1196_001:0556c02": "信淨土法門者。正謂依理起信。確實不謬也。依理起",
    "X62n1196_001:0556c03": "信故。古所以有起信論也。依信明心故。古所以有信",
    "X62n1196_001:0556c04": "心銘也。良繇信為行之體。行是願之用。信行願具。的",
    "X62n1196_001:0556c05": "為往生之資糧。苦海之寶筏也。法句十三云。舍衛江",
    "X62n1196_001:0556c06": "東。其水深廣。五百餘家。剛強欺誑。佛知可度。往至樹",
    "X62n1196_001:0556c07": "下。有來禮者。有問訊者。佛化為一人。從水上來。水纔",
    "X62n1196_001:0556c08": "至踝。眾人怪問。曾見有人水上行。有何道術。化人答",
    "X62n1196_001:0556c09": "言。我是江南愚直人耳。聞佛在此。樂欲見之。問他人",
    "X62n1196_001:0556c10": "言。水深淺耶。他人答我。水但至踝。信言而過。無別術",
    "X62n1196_001:0556c11": "也。佛言執信便度生死之淵。度數里河。何足為奇。村",
    "X62n1196_001:0556c12": "人聞之。悉從佛化。今淨土亦如是。皆是佛說。如云汝",
    "X62n1196_001:0556c13": "等皆當信受我語。應當發願。生彼國土等。吾人祇要。",
    "X62n1196_001:0556c14": "執信佛言而行之。便能同度苦海。免此沉淪。而登彼",
    "X62n1196_001:0556c15": "岸也。",
    "X62n1196_001:0556c16": "尼真超請示",
    "X62n1196_001:0556c17": "[0556c17] 禮而請曰。起信論云。諸佛法。有因有緣。因緣具足。乃",
    "X62n1196_001:0556c18": "可成辦。如木中火性。是火正因。若無人知。不假方便。",
    "X62n1196_001:0556c19": "能自燒人。無有是處。眾生亦爾。雖有正因。薰習之力。",
    "X62n1196_001:0556c20": "若不遇諸佛菩薩善知識等。以之為緣。自能斷煩惱。",
    "X62n1196_001:0556c21": "入涅槃者。無有是處。吾宿何罪。又造何業。今報女體。",
    "X62n1196_001:0556c22": "障礙之甚矣。善知識尚不能親近。漫言佛菩薩也。乞",
    "X62n1196_001:0556c23": "師垂導。示曰。善哉。女身汝厭甚矣。然實可責。障人自",
    "X62n1196_001:0556c24": "障。自礙礙人。今既已厭。不必太憂慮也。欲求出離者。",
    "X62n1196_001:0557a01": "祇先擇法簡易為要。將平日所誦的華嚴。法華楞嚴。",
    "X62n1196_001:0557a02": "金剛地藏等經。且置於帙。轉前工夫。單提名號。專切",
    "X62n1196_001:0557a03": "求生。即脫此身。便得逍遙自在。永劫快樂。彼佛因中",
    "X62n1196_001:0557a04": "有願云。設我得佛。十方無量不可思議諸佛世界。其",
    "X62n1196_001:0557a05": "有女人。聞我名字。歡喜信樂。發菩提心。厭惡女身。壽",
    "X62n1196_001:0557a06": "終之後。復為女像者。不取正覺。聞名尚爾。況稱名乎。",
    "X62n1196_001:0557a07": "一生彼國。今佛現在說法。二大士輔化。上善同居。俱",
    "X62n1196_001:0557a08": "以在會。皆知識者也。更有水鳥樹林。咸詮妙嚮。則三",
    "X62n1196_001:0557a09": "寶甚是具足。永無退緣。必當作佛。如摩訶波闍波提。",
    "X62n1196_001:0557a10": "及六千比丘尼等。後坐道場。皆號一切眾生喜見如",
    "X62n1196_001:0557a11": "來。又耶輸羅陀比丘尼。當於善國中作佛。號具足千",
    "X62n1196_001:0557a12": "萬光相如來。佛壽無量阿僧祇劫。汝亦如是。是身雖",
    "X62n1196_001:0557a13": "女。是心非女。但願往生。如汝所願。一切莊嚴。悉得成",
    "X62n1196_001:0557a14": "就。將來同作菩提比鄰。圓滿一心矣。尼曰。某甲更以",
    "X62n1196_001:0557a15": "禮謝。從今示後。終願不移。",
    "X62n1196_001:0557a16": "七期念佛普說",
    "X62n1196_001:0557a17": "[0557a17] 夫所謂七者。乃行人入道之期限也。或二七。三七。至",
    "X62n1196_001:0557a18": "七七日等。大集經云。若人專念一方佛。或行或坐。至",
    "X62n1196_001:0557a19": "七七日。現身見佛。即得往生。乃至小本云。七日執持",
    "X62n1196_001:0557a20": "名號。一心不亂。至臨終佛及聖眾。來迎往生。此皆指",
    "X62n1196_001:0557a21": "&#x5C05;期之驗也。蓋千經萬論。都勸求生者。由娑婆眾生。",
    "X62n1196_001:0557a22": "八苦交煎。諸緣逼惱。無一順適。故大悲出此一門。正",
    "X62n1196_001:0557a23": "為吾人未證無生。大可哀愍。即現前種種小苦。尚不",
    "X62n1196_001:0557a24": "能忍何論生死。乎但生死二苦。尚有已去未至。不曾",
    "X62n1196_001:0557b01": "知者。況復是後末劫。疾疫饑饉刀兵。三災之苦乎。孔",
    "X62n1196_001:0557b02": "子曰。人無遠慮。必有近憂。然不思則已。思之則畏甚",
    "X62n1196_001:0557b03": "矣。故目連所問經云。佛告目連。世間人雖有豪貴富",
    "X62n1196_001:0557b04": "樂自在。悉不得免生老病死。祇由不信佛經。後世為",
    "X62n1196_001:0557b05": "人。更甚困劇不能得生千佛國土。是故我說無量壽",
    "X62n1196_001:0557b06": "佛國。易往易取。而人不能修行往生。反事九十六種",
    "X62n1196_001:0557b07": "邪道我說是人。名無眼人。名無耳人。所以淨土法門。",
    "X62n1196_001:0557b08": "真乃心境圓顯。彼此同源。振古如斯。於今為烈。可謂",
    "X62n1196_001:0557b09": "秘藏之津梁也。以樂邦境勝。故六方同讚蓮花托體。",
    "X62n1196_001:0557b10": "壽命無窮。無生死二苦也。既以蓮花化生。而無愛念。",
    "X62n1196_001:0557b11": "故冤親無待。無愛別怨會二苦也。又無寒暑遷改。故",
    "X62n1196_001:0557b12": "心神順適。無老病二苦也。萬事所願如意而至。彼&#x8657;",
    "X62n1196_001:0557b13": "無妙體。稱性受用。無求不得與五陰熾盛二苦也。何",
    "X62n1196_001:0557b14": "況更有天垂羅網。地佈金沙。七寶欄圍。四色蓮炬。照",
    "X62n1196_001:0557b15": "徹空中瓊樓翠聳。及見頂上珠樹矗雲。間飾莊嚴種",
    "X62n1196_001:0557b16": "種挺峙。此等境界。豈可思議。以持名易生。故不須參",
    "X62n1196_001:0557b17": "習三乘教典等行。單提六字聖號。則萬修萬去。有如",
    "X62n1196_001:0557b18": "此捷徑。故龍舒居士文云。而人或不知者。可痛惜也。",
    "X62n1196_001:0557b19": "知而猶不行者。更可痛惜也。時有女眾在傍問曰。西",
    "X62n1196_001:0557b20": "方有如此快樂逍遙自在。我等念佛亦可生否。答曰。",
    "X62n1196_001:0557b21": "佛世龍女八歲。即往南方無垢世界。坐寶蓮花。成等",
    "X62n1196_001:0557b22": "正覺。所以汝等。雖是女人。切不可自欺也。況昔日韋",
    "X62n1196_001:0557b23": "提希。又是女人。其乃淨土啟請之主。彼時有五百侍",
    "X62n1196_001:0557b24": "女。一聞佛說。應時即見極樂世界。阿彌陀佛。及觀世",
    "X62n1196_001:0557c01": "音。大勢至。心生歡喜。皆發阿耨多羅三藐三菩提心。",
    "X62n1196_001:0557c02": "願生彼國。世尊悉記皆當往生。生彼國已。獲得諸佛",
    "X62n1196_001:0557c03": "現前三昧。然女人無別法門。但知一心念佛便是。故",
    "X62n1196_001:0557c04": "往生集。聖賢錄。諸書所載。往生者多。無他簡易故也。",
    "X62n1196_001:0557c05": "女眾錯會經旨",
    "X62n1196_001:0557c06": "[0557c06] 女曰。娑婆之苦已可畏矣。況更受女身苦乎。佛經云。",
    "X62n1196_001:0557c07": "欲生阿彌陀佛國者。皆得不退轉於阿耨多羅三藐",
    "X62n1196_001:0557c08": "三菩提。然凡求生淨土者。皆有願回入娑婆。吾則信",
    "X62n1196_001:0557c09": "佛所說。往生不爾。噫。佛經意旨。汝會錯矣。當知梵語",
    "X62n1196_001:0557c10": "阿耨菩提。此云無上正覺。謂一得正覺。永不退轉邪",
    "X62n1196_001:0557c11": "覺。是名謂之不退轉。非言不回入度生。名不退也。何",
    "X62n1196_001:0557c12": "者。彼無生忍後。而無為自然。當入娑婆時。其不失於",
    "X62n1196_001:0557c13": "正定。是不退轉正顯乎此。何況更有種種方便。神力",
    "X62n1196_001:0557c14": "自在。皆不可議。安可同此凡夫之所著者比哉。譬如",
    "X62n1196_001:0557c15": "貧士。入京點入翰林選官。其後為治民而來。豈同前",
    "X62n1196_001:0557c16": "此貧苦之時比哉。故往生論云。遊戲地獄門者。生彼",
    "X62n1196_001:0557c17": "國土。得無生忍已。還入生死國。教化地獄。救苦眾生。",
    "X62n1196_001:0557c18": "汝若疑心不決。請以此論誠言為證。始終無錯。",
    "X62n1196_001:0557c19": "求生不可勝數",
    "X62n1196_001:0557c20": "[0557c20] 詳夫諸淨土書。錄往生者。萬不得一。良以其所表著",
    "X62n1196_001:0557c21": "者。錄以為憑。使人信之。實有其事也。豈能具載之乎。",
    "X62n1196_001:0557c22": "所以近者往生。尚不能盡知。況遠方乎。夫釋尊一代",
    "X62n1196_001:0557c23": "寶教。乃&#x5FA7;乎娑婆大千。無不到之處。此震旦往生。尚",
    "X62n1196_001:0557c24": "不能盡知。況大千乎。佛法既致遠播而且廣。即所被",
    "X62n1196_001:0558a01": "之機亦多矣。其有往生者。非凡夫見聞之所能及也。",
    "X62n1196_001:0558a02": "故無量壽佛經云。彌勒菩薩問佛。世尊。於此娑婆世",
    "X62n1196_001:0558a03": "界。有幾許不退菩薩。生彼佛國。佛答。此娑婆世界。有",
    "X62n1196_001:0558a04": "六十七億不退菩薩。往生彼國。一一菩薩。已曾供養",
    "X62n1196_001:0558a05": "無數諸佛。次如彌勒者也。諸小行菩薩。及修習少功",
    "X62n1196_001:0558a06": "德者。不可稱計。皆當往生。壇經云。東方人造罪念佛",
    "X62n1196_001:0558a07": "求生西方。佛說此六十七億等皆不退。按此則知東",
    "X62n1196_001:0558a08": "方人。其實非造罪求生也。彼經又云西方人造罪求",
    "X62n1196_001:0558a09": "生何國。小本經云。其佛國土。尚無惡道之名。惡之名",
    "X62n1196_001:0558a10": "尚不聞。何況造罪。故觀經明生彼下下品。亦發菩提",
    "X62n1196_001:0558a11": "心。此下下品。乃是十惡人至彼。尚發菩提心。則知西",
    "X62n1196_001:0558a12": "方無造罪。不待言矣。然彼國非較惡世名善。比十方",
    "X62n1196_001:0558a13": "佛剎。愈勝愈嚴。是故佛言。不但我剎。諸菩薩等。往生",
    "X62n1196_001:0558a14": "彼國。他方佛土亦復如是。其第一佛。名曰遠照。彼有",
    "X62n1196_001:0558a15": "百八十億菩薩。皆當往生。其第二佛。名曰寶藏。彼有",
    "X62n1196_001:0558a16": "九十億菩薩。皆當往生。其第三佛。名曰無量音。彼有",
    "X62n1196_001:0558a17": "二百二十億菩薩。皆當往生。其第四佛。名曰甘露味。",
    "X62n1196_001:0558a18": "彼有二百五十億菩薩。皆當往生。其第五佛。名曰龍",
    "X62n1196_001:0558a19": "勝。彼有十四億菩薩。皆當往生。其第六佛。名曰勝力。",
    "X62n1196_001:0558a20": "彼有萬四千菩薩。皆當往生。其第七佛。名曰師子。彼",
    "X62n1196_001:0558a21": "有五百菩薩。皆當往生。其第八佛。名曰離垢光。彼有",
    "X62n1196_001:0558a22": "八十億菩薩。皆當往生。其第九佛。名曰德首。彼有六",
    "X62n1196_001:0558a23": "十億菩薩。皆當往生。其第十佛。名曰妙德山。彼有六",
    "X62n1196_001:0558a24": "十億菩薩。皆當往生。其第十一佛。名曰人王。彼有十",
    "X62n1196_001:0558b01": "億菩薩。皆當往生。其第十二佛。名曰無上華。彼有無",
    "X62n1196_001:0558b02": "數不可稱計諸菩薩眾。皆不退轉。智慧勇猛。已曾供",
    "X62n1196_001:0558b03": "養。無量諸佛。於七日中。即能攝取百千億劫。大士所",
    "X62n1196_001:0558b04": "修堅固之法。斯等菩薩。皆當往生。其第十三佛。名曰",
    "X62n1196_001:0558b05": "無畏。彼有七百九十億大菩薩眾。諸小菩薩。及比丘",
    "X62n1196_001:0558b06": "等。不可稱計。皆當往生。不但此十四佛國中諸菩薩",
    "X62n1196_001:0558b07": "等。當往生也。十方世界。無量佛國。其往生者。亦復如",
    "X62n1196_001:0558b08": "是。甚多無數。我但說十方諸佛名號。及菩薩比丘生",
    "X62n1196_001:0558b09": "彼國者。晝夜一劫。尚未能盡。我今為汝略說之耳。彼",
    "X62n1196_001:0558b10": "十方俱生。非佛知佛見。孰可知乎。觀此縱使淨土緣",
    "X62n1196_001:0558b11": "&#x758E;之者。亦不可忽諸。須勉力而信。奮迅而念。何則大",
    "X62n1196_001:0558b12": "乘諸菩薩尚爾。我敢自負也哉。",
    "X62n1196_001:0558b13": "往生公私兩利",
    "X62n1196_001:0558b14": "[0558b14] 佛說十方微塵剎土。俱求生者何哉。大抵如京都會",
    "X62n1196_001:0558b15": "試一般。凡春闈至。各省州縣士子。俱往應試。其應試",
    "X62n1196_001:0558b16": "求名。雖言為己。&#x5374;因後來理國家大事。他日蒙旨授",
    "X62n1196_001:0558b17": "職。乃各司其事。各選其處。經國化民。所當為矣。然所",
    "X62n1196_001:0558b18": "當為者。其意雖在於國。其功仍歸於己。乃至勳名傳",
    "X62n1196_001:0558b19": "於天下後世也。往生者亦爾。雖則求生見佛。原是為",
    "X62n1196_001:0558b20": "擔荷如來大事因緣。使之不斷也。是以蒙佛授記。乃",
    "X62n1196_001:0558b21": "各分其身。各補其處。而遞相度脫。同證菩提矣。然雖",
    "X62n1196_001:0558b22": "則遞相度生。同得法利。仍為己身當來作佛。而得劫",
    "X62n1196_001:0558b23": "國莊嚴也。如是方知忍後三祇益物。乃是公私兩利。",
    "X62n1196_001:0558b24": "故法華經云。富樓那。以斯方便。饒益無量百千眾生。",
    "X62n1196_001:0558c01": "又化無量阿僧祇人。令立阿耨多羅三藐三菩提。為",
    "X62n1196_001:0558c02": "淨佛土故。常作佛事。教化眾生。又云。爾時千世界。微",
    "X62n1196_001:0558c03": "塵等菩薩摩訶薩。從地涌出者。皆於佛前。一心合掌。",
    "X62n1196_001:0558c04": "瞻仰尊顏。而白佛言。世尊。我等於佛。滅後。世尊分身",
    "X62n1196_001:0558c05": "所在國土。滅度之處。當廣說此經。所以者何。我等亦",
    "X62n1196_001:0558c06": "自欲得是真淨大法。受持讀誦。解說書寫。而供養之。",
    "X62n1196_001:0558c07": "故以淨土。勸同袍之士。及一切人。不可不生也。何則",
    "X62n1196_001:0558c08": "一生淨土。必得分身化度如是。",
    "X62n1196_001:0558c09": "稱名復本",
    "X62n1196_001:0558c10": "[0558c10] 夫人者道也。心者佛也。何則道不自道。是人傳道。故",
    "X62n1196_001:0558c11": "言人即道也。華嚴經云。譬如闇中寶。無燈不可見。佛",
    "X62n1196_001:0558c12": "法無人說。雖智不能了。此之謂也。又佛不自佛。是心",
    "X62n1196_001:0558c13": "作佛。故言心即佛也。猶之這塊檀玉。欲以雕琢佛像",
    "X62n1196_001:0558c14": "耳。若無其心。佛則不成。眾生念頭亦爾。夫佛性雖空。",
    "X62n1196_001:0558c15": "因其心念是佛故。後必作佛。果受其樂。惡性雖空。因",
    "X62n1196_001:0558c16": "其心念是惡故。後必作惡。果受其苦。何也。蓋似隻手",
    "X62n1196_001:0558c17": "然。拈檀則香。拾糞則臭。應以捨穢取淨。止惡從善也。",
    "X62n1196_001:0558c18": "是以當人欲起念時。猶自不檢察看。則此念還是善",
    "X62n1196_001:0558c19": "矣惡矣。不亦宜慎乎。今各請自驗。從朝至暮。從暮至",
    "X62n1196_001:0558c20": "曉。決無不起念時。倘有念起。將來決無不受身。有受",
    "X62n1196_001:0558c21": "身決無不受報。有受報決無不苦樂。若分苦樂。決無",
    "X62n1196_001:0558c22": "不取捨。若取捨心生。決無不肯修持。若知修持捷要。",
    "X62n1196_001:0558c23": "決無不信念佛。何以故。蓋佛從念起。不起佛念。即起",
    "X62n1196_001:0558c24": "雜念。所以苦樂二果。即今起念為因。故三昧經云。一",
    "X62n1196_001:0559a01": "念受一身。善念生天上人中身。惡念受三惡道身。百",
    "X62n1196_001:0559a02": "念受百身。千念受千身。一日一夜。種生死根。後當受",
    "X62n1196_001:0559a03": "八億五千萬雜類之身。乃至百年之中。種後世身。體",
    "X62n1196_001:0559a04": "骨皮毛。&#x5FA7;大千剎土地間無空處。若一念不生。恬然",
    "X62n1196_001:0559a05": "反本。夫經是佛說。安可不信乎。嗚呼。吾人皆因無始",
    "X62n1196_001:0559a06": "習重。為毒所中。毒氣深入。則念頭偏偏與三毒貪瞋",
    "X62n1196_001:0559a07": "癡邊相應。若不深省。焉知自身過患。莊子云。且有大",
    "X62n1196_001:0559a08": "覺。然後方知其大夢也。合觀佛經。宜信佛所說。早辦",
    "X62n1196_001:0559a09": "前程。念佛求生。自免沉淪。莫教後悔難追也哉。當知",
    "X62n1196_001:0559a10": "非起惡念而造罪。焉得入三途之獄門。非起善念而",
    "X62n1196_001:0559a11": "持名。焉得登九品之彼岸。以持名故。念念是佛。外無",
    "X62n1196_001:0559a12": "可加矣。梵語阿彌陀。此云無量光。故善導和尚。其念",
    "X62n1196_001:0559a13": "佛一聲。則有一道光明。從其口出。十聲以至百聲。其",
    "X62n1196_001:0559a14": "光明亦爾。問今現前念佛者。何以不然。答念佛者。皆",
    "X62n1196_001:0559a15": "有光明。但自不知耳。如貧女懷孕輪王。彼女自不知。",
    "X62n1196_001:0559a16": "昔桐城有二人結伴為客。一死伴葬之。&#x64D5;貲還其婦。",
    "X62n1196_001:0559a17": "婦疑伴。伴憤甚。往屍處。陳祭哭訴。鬼與伴問答。如生",
    "X62n1196_001:0559a18": "前。乃同歸作證。中途遇事。偶一念阿彌陀佛。鬼大喚。",
    "X62n1196_001:0559a19": "何放光怖我。更速轉數念。鬼懼曰。汝一念胸&#x8F19;舒五",
    "X62n1196_001:0559a20": "色光十餘丈。眩我心目。不能復近汝矣。故知凡持佛",
    "X62n1196_001:0559a21": "名號。光則煥然。夫何疑哉。蓋光能破闇。縱有闇地妄",
    "X62n1196_001:0559a22": "念。蒙佛威光。當念即滅。喻如盲人當天。縱有闇見妄",
    "X62n1196_001:0559a23": "念。蒙日精光。當處即滅。故智者大師十疑論第八云。",
    "X62n1196_001:0559a24": "如萬年闇室。日光暫至。而闇頓滅。豈以久來之闇。不",
    "X62n1196_001:0559b01": "肯滅耶。猶如被毒箭。箭深毒磣。傷肌破骨。一聞滅除",
    "X62n1196_001:0559b02": "藥&#x76B7;。箭出毒除。豈以箭深毒磣。不肯出也。所以清珠",
    "X62n1196_001:0559b03": "下於濁水。濁水不得不清。佛號投於亂心。亂心不得",
    "X62n1196_001:0559b04": "不佛。涅槃云。菩薩六念。念佛第一。華嚴十地品云。地",
    "X62n1196_001:0559b05": "地不離念佛。兜率偈讚品云。以佛為境界。專念而不",
    "X62n1196_001:0559b06": "捨。法華經云。若人散亂心。入於塔廟中。一稱南無佛。",
    "X62n1196_001:0559b07": "皆已成佛道。諸仁者。惟願信之信之。心之念頭。幸此",
    "X62n1196_001:0559b08": "佛經所說而行之。復還元覺。以作佛也。",
    "X62n1196_001:0559b09": "作佛釋疑",
    "X62n1196_001:0559b10": "[0559b10] 問何以知念佛者。必當作佛也。答吾今問汝。諒可知",
    "X62n1196_001:0559b11": "矣。昔日有僧明琛。通內外學。能畫蛇。作常山蛇勢。并",
    "X62n1196_001:0559b12": "作蛇論。生身變為蛇。又李伯時。畫馬。作打輥馬勢。活",
    "X62n1196_001:0559b13": "現馬身。此二人。皆因心念專切故。現形變作畜類。汝",
    "X62n1196_001:0559b14": "信否。曰此有往事可據。安得不信也。然則念佛作佛。",
    "X62n1196_001:0559b15": "何獨致疑乎。所以昔有新定。少康大師。汝豈不知。於",
    "X62n1196_001:0559b16": "烏龍山。建立淨土道場。築壇三級。聚人午夜行道。康",
    "X62n1196_001:0559b17": "升座。令人面西。康先倡阿彌陀佛。次眾人和之。康倡",
    "X62n1196_001:0559b18": "時。眾見一佛從其口出。連倡十聲。則有十佛。若聯珠",
    "X62n1196_001:0559b19": "然。康云。汝見佛否。如見者。決生淨土。其禮佛人數千。",
    "X62n1196_001:0559b20": "亦有竟不得見者。後囑眾人。當於安養起增進心。於",
    "X62n1196_001:0559b21": "閻浮提生厭離心。又云。汝等此時。能見光明。真我弟",
    "X62n1196_001:0559b22": "子。遂放異光數道而亡。然此念佛法門。有如是明驗。",
    "X62n1196_001:0559b23": "現前便見佛出。其後作佛者。不言可知矣。何況彼佛。",
    "X62n1196_001:0559b24": "復有本願云。他方佛土。諸菩薩眾。來生我國。究竟必",
    "X62n1196_001:0559c01": "至一生補處。則後必作佛之說。決定無疑也。",
    "X62n1196_001:0559c02": "一信永信",
    "X62n1196_001:0559c03": "[0559c03] 一信永信者。要行人信得極。淨土決云。念頭所係最",
    "X62n1196_001:0559c04": "急。如水必赴海。火必炎上。刃必傷。毒必殺。無空過者。",
    "X62n1196_001:0559c05": "此念佛。人信亦如是。一聞佛說。極樂在西。依正莊嚴。",
    "X62n1196_001:0559c06": "永離苦趣。幸有如此佛國。平時間。行住坐臥。自應念",
    "X62n1196_001:0559c07": "念不忘。預得習觀純熟。至臨終念頭。必向西去也。",
    "X62n1196_001:0559c08": "誓願決定",
    "X62n1196_001:0559c09": "[0559c09] 誓願決定者。要行人願得切。如摩訶那伽大力勇士。",
    "X62n1196_001:0559c10": "怒時額必生瘡。瘡若未合。閻浮提無有。人與他可敵",
    "X62n1196_001:0559c11": "也。此念佛人。願亦如是。一信往生。便可脫此輪迴。心",
    "X62n1196_001:0559c12": "必立願。願若未滿。閻浮提違順境。阻汝不得也。",
    "X62n1196_001:0559c13": "立行堅猛",
    "X62n1196_001:0559c14": "[0559c14] 立行堅猛者。要行人行得力。如清辯與無想外道論",
    "X62n1196_001:0559c15": "議。外道化為石。以證己見。清辯書於石上。外道以念",
    "X62n1196_001:0559c16": "力堅猛故。明日亦有答詞。既有答詞。其從頑石托質",
    "X62n1196_001:0559c17": "也。此念佛人行亦如是。彼珍池既可托質。願力應以",
    "X62n1196_001:0559c18": "念念堅猛。後必從蓮花化生也。",
    "X62n1196_001:0559c19": "願此法門遞相度脫",
    "X62n1196_001:0559c20": "[0559c20] 六字洪名。真實不可思議。越於一切法門之上。何則。",
    "X62n1196_001:0559c21": "若禪勝。安有慈受深。南嶽思。宋慈照。真歇了等。皆宗",
    "X62n1196_001:0559c22": "門砥柱。同指淨土。一意西歸。乃至天如復云。汝未悟",
    "X62n1196_001:0559c23": "使汝悟。往生萬牛莫能挽矣。若教勝。何以梁道珍。唐",
    "X62n1196_001:0559c24": "懷感。宋宗坦。至靈&#x5CEF;等。亦皆大乘講宗。奚為置教持",
    "X62n1196_001:0560a01": "名耶。夫世間人。決無自負捨勝取劣之理。然究竟念",
    "X62n1196_001:0560a02": "佛為正因。餘行為助道。倘經教不弘。則佛法斷絕。何",
    "X62n1196_001:0560a03": "得流通於未來。故法華云。爾時釋迦牟尼佛。從法座",
    "X62n1196_001:0560a04": "起。現大神力。以右手摩無量菩薩摩訶薩頂。而作是",
    "X62n1196_001:0560a05": "言。我於無量百千萬億阿僧祇劫。修習是難得阿耨",
    "X62n1196_001:0560a06": "多羅三藐三菩提法。今以付囑汝等。汝等應當流布",
    "X62n1196_001:0560a07": "此法。廣令增益。問佛囑法華。未囑淨土。何以濫引。答",
    "X62n1196_001:0560a08": "寶王云。法華三昧即念佛三昧也。譬如大蟲。又說老",
    "X62n1196_001:0560a09": "虎。本來無二。汝何疑乎。一尚不可得。不應言。囑與未",
    "X62n1196_001:0560a10": "囑。但明佛意。俱可說也。佛云。舍利弗。悟由頓悟。功由",
    "X62n1196_001:0560a11": "積累。若不積功。妄希頓悟。決無是處。所以悟後起修。",
    "X62n1196_001:0560a12": "則取捨應然也。然大約佛意不越乎此。一切善不可",
    "X62n1196_001:0560a13": "得。應須修善。一切惡不可得。應須斷惡。故知菩薩依",
    "X62n1196_001:0560a14": "之。忍後三祇。終日斷惡修善。邪說反此。彼云。一切善",
    "X62n1196_001:0560a15": "不可得。何以修善。一切惡不可得。何以斷惡。所以寶",
    "X62n1196_001:0560a16": "王云。解目行足。解正即行正。解邪即行邪。魔佛淺深。",
    "X62n1196_001:0560a17": "俱憑於解一行既爾。萬行皆然。故知邪正不信。必落",
    "X62n1196_001:0560a18": "魔外。倘信邪正。大旨該焉。所望者。意在後來高明。而",
    "X62n1196_001:0560a19": "有志之士。應以出廣長舌相。闡揚彌陀不思議之淨",
    "X62n1196_001:0560a20": "土。傳傳勸化。使至未來。一切眾生。先生彼國。然後分",
    "X62n1196_001:0560a21": "身。更相度脫。齊成正覺者。願方滿矣。所以初威音王",
    "X62n1196_001:0560a22": "時。常不輕菩薩。以弘通大乘故。後值燃燈佛授記。於",
    "X62n1196_001:0560a23": "此世界作佛。即我釋迦如來也。於法華會上。乃自述",
    "X62n1196_001:0560a24": "成。謂我若宿世。不宣弘佛道。則不能疾得阿耨菩提。",
    "X62n1196_001:0560b01": "故又誡羅&#x777A;羅云。若欲速成佛果。必須為人說法。蓋",
    "X62n1196_001:0560b02": "雖言專修念佛。亦必承師傳也。弘法之功大矣哉。",
    "X62n1196_001:0560b03": "附刻真妄心境圖",
    "X62n1196_001:0560b04": "[0560b04] 此圖是鄞江妙&#x53F6;大師所作。余因茲徹證大事之緣。",
    "X62n1196_001:0560b05": "故附刻之。以報師之深恩。蓋余之禪弊。極難透脫。皆",
    "X62n1196_001:0560b06": "因領悟不真。不得受用耳。故菴提遮女經云。若不見",
    "X62n1196_001:0560b07": "生性。雖因調伏。少得安處。其不安之相。常為對治。若",
    "X62n1196_001:0560b08": "能見生性者。雖在不安之處。而安相常現前。蓋謂此",
    "X62n1196_001:0560b09": "也。(和)道光丙午秋薙染。丁未春受具。咸豐甲寅冬。永",
    "X62n1196_001:0560b10": "公老法師破本分。丙辰夏參國清蓮公老和尚重關。",
    "X62n1196_001:0560b11": "然爾時於心雖安。究未得安。如是二十年來。至同治",
    "X62n1196_001:0560b12": "乙丑。甯波修舍利殿畢。於時季冬哉生明。忽承佛法",
    "X62n1196_001:0560b13": "&#x5FA7;一切處。了不可得。原是自家尋常日用耳。至此方",
    "X62n1196_001:0560b14": "知前非。本分重關。俱未得旨。并錄右頌一則云。",
    "X62n1196_001:0560b15": "[0560b15] 二十年雲水&#x8994;師工。今日方知真妄融。有所色空非",
    "X62n1196_001:0560b16": "自外。無邊剎海是渠中。聖凡不隔東西泯。彼此分明",
    "X62n1196_001:0560b17": "感應通。十萬億西安養國。了如指掌近前同。",
    "X62n1196_001:0560b18": "真妄心境圖",
    "X62n1196_001:0560c01": "[0560c01] ",
    "X62n1196_001:0560c12": "金裝佛",
    "X62n1196_001:0560c13": "[0560c13] 金即事也。佛即理也。蓋二乘乘。但修空三昧。無相無",
    "X62n1196_001:0560c14": "作解脫門。不見他方佛面。不植相好等行。尚無淨佛",
    "X62n1196_001:0560c15": "國土。況往生乎。故知理無事則不嚴。猶之佛。而必須",
    "X62n1196_001:0560c16": "裝於金。表嚴於事也。而人天乘。雖修種種有相等行。",
    "X62n1196_001:0560c17": "倘不回願淨土。則漏落三界。不離五趣。故知事無理。",
    "X62n1196_001:0560c18": "則不尊。猶之金。而必須裝於佛。表回於理也。今修淨",
    "X62n1196_001:0560c19": "業人不然。供堂潔淨。而佛像端嚴。即理事雙運。當證",
    "X62n1196_001:0560c20": "果之時。福智圓滿。後必作佛。故佛弟子梵語迦葉。此",
    "X62n1196_001:0560c21": "云飲光。於昔日時。但以少許金鑄佛。故遂感世世。身",
    "X62n1196_001:0560c22": "有金光出現。飲閉乎日月。以是名之。乃至後遇法華",
    "X62n1196_001:0560c23": "開顯而頓悟佛乘。釋迦以為授記。大莊嚴劫作佛。世",
    "X62n1196_001:0560c24": "界名光德。佛號光明如來。故造佛裝金。不可思議者。",
    "X62n1196_001:0561a01": "以此。",
    "X62n1196_001:0561a02": "花獻佛",
    "X62n1196_001:0561a03": "[0561a03] 花即因也。佛即果也。大思惟經云。若不散花獻佛。雖",
    "X62n1196_001:0561a04": "得往生。而依報不具。行人修淨業時。更以四時香花。",
    "X62n1196_001:0561a05": "供獻於佛。嚴飾道場。不止往生之依報愈嚴。究竟此",
    "X62n1196_001:0561a06": "之妙因。將來必&#x5C05;於妙果。故法華經云。若人散亂心。",
    "X62n1196_001:0561a07": "乃至以一華。供養於畫像。漸見無數佛。昔日有一王",
    "X62n1196_001:0561a08": "子。名無所畏。以蓮花奉獻寶藏佛。佛言。汝以花印&#x8657;",
    "X62n1196_001:0561a09": "空。今與汝名&#x8657;空印。當來成佛。世界名蓮花。佛號蓮",
    "X62n1196_001:0561a10": "花尊如來。所以奉勸世人。應以種種妙花敬佛。惟願",
    "X62n1196_001:0561a11": "同往蓮花托體。回自向他齊證菩提矣。",
    "X62n1196_001:0561a12": "燈供佛",
    "X62n1196_001:0561a13": "[0561a13] 燈即理也。佛即心也。蓋佛本常住於世。皆由娑婆眾",
    "X62n1196_001:0561a14": "生業重。而自己心燈不朗。以不曾見者。反言佛已滅",
    "X62n1196_001:0561a15": "度。乃理不明之故也。是以大覺如來。知此末世苦惱。",
    "X62n1196_001:0561a16": "故說淨土法門。使吾求生往見彼佛。方知本來佛即",
    "X62n1196_001:0561a17": "自心耳。今以信佛所說。而念佛往生為正因。燃燈供",
    "X62n1196_001:0561a18": "佛為助緣。可名因緣具足。正助雙運。其往生作佛必",
    "X62n1196_001:0561a19": "矣。阿那律尊者。昔為盜首。入寺盜佛額珠。以箭挑佛",
    "X62n1196_001:0561a20": "燈。令光不滅。後遇釋迦佛世。於法華會上授記。當來",
    "X62n1196_001:0561a21": "作佛。號普明如來。阿那律是梵語。此云無滅。然則以",
    "X62n1196_001:0561a22": "燈光之故。其名即云無滅。至於作佛。又號普明。夫為",
    "X62n1196_001:0561a23": "盜挑燈。果報尚不可思議何況修淨土者。又復至心",
    "X62n1196_001:0561a24": "燃燈。其果報為何如乎。",
    "X62n1196_001:0561b01": "正助總申回向佛果",
    "X62n1196_001:0561b02": "[0561b02] 心源浩瀚。眾生不達。所以滯空溺有。昏迷中道。長流",
    "X62n1196_001:0561b03": "生死。而不歸者。故吾兩土慈父。視之愍之。猶如赤子。",
    "X62n1196_001:0561b04": "忍之不已。勞開折攝二門。釋尊指彼是不死之鄉。理",
    "X62n1196_001:0561b05": "事交融。本來一致。然而不但彼此一致而已。細詳之。",
    "X62n1196_001:0561b06": "凡道場嚴飾處。佛前供具。或奉一香。勝報無邊。佛在",
    "X62n1196_001:0561b07": "世時。有長者名栴檀香。昔曾以香泥塗故塔。從是以",
    "X62n1196_001:0561b08": "來九十一劫。身諸毛孔出栴檀香。優&#x9262;華香從其口",
    "X62n1196_001:0561b09": "出。或供一幡。功德亦爾。佛在世時。有婆多迦。過去曾",
    "X62n1196_001:0561b10": "作一長幡懸毗婆尸佛塔上。從是以來九十一劫。常",
    "X62n1196_001:0561b11": "有大幡覆廕其上。或供一蓋百緣經云。有一寶蓋長",
    "X62n1196_001:0561b12": "者。過去曾持一摩尼寶珠。蓋毗婆尸佛舍利塔頭。從",
    "X62n1196_001:0561b13": "是以來九十一劫。常有自然寶蓋覆其頂上。乃至遇",
    "X62n1196_001:0561b14": "佛出家。皆成佛果。或供一草。一葉。一水。一果。一茶。一",
    "X62n1196_001:0561b15": "衣。一食。一幢。一幔種種等。亦復如是。無非性起功德。",
    "X62n1196_001:0561b16": "盡是圓因。皆可回願佛道。莊嚴淨土。華嚴經云。此華",
    "X62n1196_001:0561b17": "藏世界海中。無問若山若河。乃至樹林塵毛等處。一",
    "X62n1196_001:0561b18": "一無不皆是稱真如法界。具無邊德。吾人果能信此。",
    "X62n1196_001:0561b19": "然後專切持名願往。雖隔許土之遙。臨終到在剎那。",
    "X62n1196_001:0561b20": "何則。蓋彼慈父門閭倚望。今已久矣。觀此行者。進一",
    "X62n1196_001:0561b21": "退十。道業荒蕪。而敗之者眾。成之者寡。故第十八願",
    "X62n1196_001:0561b22": "云。設我得佛。十方眾生。至心信樂。欲生我國。乃至十",
    "X62n1196_001:0561b23": "念。若不生者。不取正覺。當知此乃父子天性相關故",
    "X62n1196_001:0561b24": "爾。昔唐太宗為秦王時。在軍中。使房玄齡。入奏事於",
    "X62n1196_001:0561c01": "高祖。高祖笑曰。玄齡為吾兒奏事。雖隔千里。猶如面",
    "X62n1196_001:0561c02": "談。當知彼亦父子天性相關故爾。發是言矣。然彼使",
    "X62n1196_001:0561c03": "奏尚爾。況吾自稱名乎。彼世間父子尚爾。況吾出世",
    "X62n1196_001:0561c04": "間父子乎。良繇如來佛眼遙見。佛耳遙聞。不止了遠",
    "X62n1196_001:0561c05": "即近。尚且自他同體故能如是也。所以凡有繫念者。",
    "X62n1196_001:0561c06": "道果隨願之所成。"
}