{
    "T12n0361_004:0295b17": "佛說無量清淨平等覺經卷第四",
    "T12n0361_004:0295b19": "後漢月氏國三藏支婁迦讖譯",
    "T12n0361_004:0295b20": "◎佛告阿逸菩薩等：「若曹於是世能自制心",
    "T12n0361_004:0295b21": "正意、身不作惡者，是為大德善，都為八方",
    "T12n0361_004:0295b22": "上下最無有比。所以者何？八方上下無央數",
    "T12n0361_004:0295b23": "佛國中，諸天人民皆自然作善、不大為",
    "T12n0361_004:0295b24": "惡、易教化。今我於是世間為佛，於五惡、五痛、",
    "T12n0361_004:0295b25": "五燒之中作佛為最劇。教語人民令絕五",
    "T12n0361_004:0295b26": "惡、令去五痛、令去五燒；降化其心令持五",
    "T12n0361_004:0295b27": "善，得其福德度世長壽泥洹之道。」佛言：「何等",
    "T12n0361_004:0295b28": "為五惡？何等為五痛？何等為五燒中者？何",
    "T12n0361_004:0295b29": "等為消化五惡、令持五善者？何等為持五善，",
    "T12n0361_004:0295c01": "得其福德長壽度世泥洹之道？」佛言：「其一惡",
    "T12n0361_004:0295c02": "者，諸天、人民、下至禽獸、蜎飛蠕動之類欲",
    "T12n0361_004:0295c03": "為眾惡。「強者伏弱，轉相剋賊，自相殺傷，更",
    "T12n0361_004:0295c04": "相食噉，不知為善，惡逆不道，受其殃罰，道",
    "T12n0361_004:0295c05": "之自然，當往趣向。神明記識，犯之不貰，轉",
    "T12n0361_004:0295c06": "相承續，故有貧窮、下賤、乞丐、孤獨人，有聾、",
    "T12n0361_004:0295c07": "盲、瘖瘂、愚癡、弊惡，下有尫狂不及逮之屬。",
    "T12n0361_004:0295c08": "其有尊貴、豪富、高才明達、智慧勇猛，皆其前",
    "T12n0361_004:0295c09": "世宿命，為善慈孝，布恩施德。故有官事、王",
    "T12n0361_004:0295c10": "法、牢獄，不肯畏慎作惡入法，受其過讁重罰",
    "T12n0361_004:0295c11": "致劇，求望解脫難得度出。今世有是目前現",
    "T12n0361_004:0295c12": "在，壽終尤劇，入其窈冥，受身更生，譬若王",
    "T12n0361_004:0295c13": "法劇苦極刑。故有自然泥犁、禽獸、薜荔、蜎",
    "T12n0361_004:0295c14": "飛蠕動之類屬貿身形，改惡易道，壽命",
    "T12n0361_004:0295c15": "短長，魂神命精，自然入趣。受形寄胎當獨",
    "T12n0361_004:0295c16": "值向，相從共生，轉相報償，當相還復。殃惡",
    "T12n0361_004:0295c17": "讁罰，眾事未盡終不得離。展轉其中，世世",
    "T12n0361_004:0295c18": "累劫無有出期，難得解脫，痛不可言。天地",
    "T12n0361_004:0295c19": "之間自然有是，雖不臨時卒暴至，應時恒",
    "T12n0361_004:0295c20": "取自然之道，皆當善惡歸之，是為一大惡、",
    "T12n0361_004:0295c21": "為一痛、為一燒。「勤苦如是，愁毒呼嗟，比如",
    "T12n0361_004:0295c22": "劇火起燒人身。人能自於其中一心制意、端",
    "T12n0361_004:0295c23": "身正行、獨作諸善、不為眾惡者，身獨度脫，",
    "T12n0361_004:0295c24": "得其福德，可得長壽度世上天泥洹之道，是",
    "T12n0361_004:0295c25": "為一大善。」",
    "T12n0361_004:0296a01": "佛言：「其二惡者，世間帝王、長吏、人民、父子、",
    "T12n0361_004:0296a02": "兄弟、室家、夫婦略無義理，不從政令。轉",
    "T12n0361_004:0296a03": "淫奢驕慢，各欲快意，恣心自在，更相欺調，",
    "T12n0361_004:0296a04": "殊不懼死。心口各異，言念無實，佞諂不忠，",
    "T12n0361_004:0296a05": "諛媚巧辭。行不端正，更相嫉憎，轉相讒惡，",
    "T12n0361_004:0296a06": "陷入惡枉。主上不明，心不察照，任用臣下，",
    "T12n0361_004:0296a07": "臣下存在。淺度能行，知其形勢，在位不正，",
    "T12n0361_004:0296a08": "為其所調。妄捐忠良，不當天心，甚違道理，",
    "T12n0361_004:0296a09": "臣欺其君、子欺其父、弟欺其兄、婦欺其夫。",
    "T12n0361_004:0296a10": "室家中外知識相紹，各懷貪婬，心獨恚",
    "T12n0361_004:0296a11": "怒，蒙聾愚癡欲益多。有尊卑、上下，無男、",
    "T12n0361_004:0296a12": "無女，無大、無小，心俱同然，欲自厚己。破家、",
    "T12n0361_004:0296a13": "亡身，不顧念前後，家室親屬坐之破族。「或",
    "T12n0361_004:0296a14": "時家中內外、知識朋友、鄉黨市里愚民轉",
    "T12n0361_004:0296a15": "共從事，更相利害。爭錢財鬪，忿怒成仇；轉",
    "T12n0361_004:0296a16": "爭勝負，慳富焦心；不肯施與，專專守惜。愛",
    "T12n0361_004:0296a17": "寶貪重，坐之思念，心勞身苦，如是至竟，無",
    "T12n0361_004:0296a18": "所恃怙，獨來獨去，無一隨者。善惡禍福，殃",
    "T12n0361_004:0296a19": "咎讁罰，追命所生，或在樂處、或入毒苦，然",
    "T12n0361_004:0296a20": "後乃悔，當復何及？「或時世人愚心少智，見",
    "T12n0361_004:0296a21": "善誹謗恚之，不肯慕及。但欲為惡，妄作非",
    "T12n0361_004:0296a22": "法；但欲盜竊，常懷毒心；欲得他人財物，",
    "T12n0361_004:0296a23": "用自供給，消散摩盡，賜復求索；邪心不",
    "T12n0361_004:0296a24": "正，常獨恐怖，畏人有色，臨時不計，事至乃",
    "T12n0361_004:0296a25": "悔。今世現在，長吏牢獄，自然趣向，受其殃",
    "T12n0361_004:0296a26": "咎。世間貧窮、乞丐、孤獨，但坐前世宿命，不",
    "T12n0361_004:0296a27": "信道德、不肯為善。今世為惡，天神別籍，壽",
    "T12n0361_004:0296a28": "終入惡道，故有自然泥犁、禽獸、薜荔、蜎飛",
    "T12n0361_004:0296a29": "蠕動之類。展轉其中，世世累劫，無有出期，",
    "T12n0361_004:0296b01": "難得解脫，痛不可言，是為二大惡、二痛、二燒。",
    "T12n0361_004:0296b02": "「勤苦如是，比如火起燒人身。人能自於其中",
    "T12n0361_004:0296b03": "一心制意、端身正行、獨作眾善、不為眾惡",
    "T12n0361_004:0296b04": "者，身獨度脫，得其福德，可得長壽度世上",
    "T12n0361_004:0296b05": "天泥洹之道，是為二大善。」",
    "T12n0361_004:0296b06": "佛言：「其三惡者，世間人民寄生相因，共",
    "T12n0361_004:0296b07": "依居天地之間，處年壽命無能幾歲。至有",
    "T12n0361_004:0296b08": "豪貴者、賢明善人；下有貧賤、尫羸愚者；中",
    "T12n0361_004:0296b09": "有不良之人，但懷念毒惡，身心不正，常念",
    "T12n0361_004:0296b10": "婬泆，煩滿胸中；愛欲交錯，坐起不安；貪意",
    "T12n0361_004:0296b11": "慳惜，但欲唐得；眄睞細色，惡態婬泆。有",
    "T12n0361_004:0296b12": "婦厭憎，私妄出入，持家所有，相結為非，聚",
    "T12n0361_004:0296b13": "會飲食，自共作惡。興兵作賊，攻城格鬪，",
    "T12n0361_004:0296b14": "劫殺截斷，強奪不道，取人財物。偷竊趣得，",
    "T12n0361_004:0296b15": "不肯治生；所當求者，不肯為之；惡心在外，",
    "T12n0361_004:0296b16": "不能專作；欲擊成事，恐勢迫脅，持歸給家。",
    "T12n0361_004:0296b17": "共相生活，恣心快意，極身作樂，行亂他人",
    "T12n0361_004:0296b18": "婦女。或於其親屬，不避尊卑、長老，眾共憎",
    "T12n0361_004:0296b19": "惡，家室中外，患而苦之。亦復不畏縣官、法",
    "T12n0361_004:0296b20": "令無所避，錄如是之惡，自然牢獄，日月照",
    "T12n0361_004:0296b21": "識、神明記取、諸神攝錄。「故有自然泥犁、",
    "T12n0361_004:0296b22": "禽獸、薜荔、蜎飛蠕動之類，展轉其中，世世",
    "T12n0361_004:0296b23": "累劫，無有出期，難得度脫，痛不可言，是",
    "T12n0361_004:0296b24": "為三大惡、三痛、三燒，勤苦如是，比若火起",
    "T12n0361_004:0296b25": "燒人身，人能自於其中一心制意、端身正",
    "T12n0361_004:0296b26": "行、獨作眾善、不為眾惡者，身獨度脫，得其",
    "T12n0361_004:0296b27": "福德，可得長壽度世上天泥洹之道，是為三",
    "T12n0361_004:0296b28": "大善。」佛言：「其四惡者，諸惡人不能作善，自",
    "T12n0361_004:0296b29": "相壞敗，轉相教令，共作眾惡。主為傳言，但",
    "T12n0361_004:0296c01": "欲兩舌、惡口、罵詈、妄語，相嫉更相鬪亂。憎",
    "T12n0361_004:0296c02": "嫉善人，敗壞賢善，於傍快惡。復不孝順供",
    "T12n0361_004:0296c03": "養父母，輕易師父知識，無信難得誠實。自",
    "T12n0361_004:0296c04": "言尊貴有道，橫行威武，加捲力勢，侵剋",
    "T12n0361_004:0296c05": "易人不能自知。為惡無自羞慚，自用頗健，",
    "T12n0361_004:0296c06": "令人承事敬畏。復不敬畏天地、神明、日月，",
    "T12n0361_004:0296c07": "亦不可教令作善，不可降化，自用偃蹇，謂",
    "T12n0361_004:0296c08": "常當爾。亦復無憂哀心，亦不知恐懼，恣意",
    "T12n0361_004:0296c09": "憍慢如是，天神記識。「賴其前世宿命頗作",
    "T12n0361_004:0296c10": "福德，小善扶接，營護助之。今世作惡，福德",
    "T12n0361_004:0296c11": "盡儩，諸善鬼神各去離之，身獨空立，無所",
    "T12n0361_004:0296c12": "復依。受重殃讁，壽命終身惡繞歸，自然迫",
    "T12n0361_004:0296c13": "促，當往追逐，不得止息。自然眾惡共趣頓",
    "T12n0361_004:0296c14": "乏，其有名籍在神明所，殃咎引牽當",
    "T12n0361_004:0296c15": "值相得，當往趣向。受過讁罰，身心摧碎，神",
    "T12n0361_004:0296c16": "形苦極，不得離却，但得前行，入於火鑊。當",
    "T12n0361_004:0296c17": "是時悔復何益？當復何及？「天道自然，不得",
    "T12n0361_004:0296c18": "蹉跌，故有泥犁、禽獸、薜荔、蜎飛蠕動之屬，",
    "T12n0361_004:0296c19": "展轉其中，世世累劫，無有出期，難得解脫，",
    "T12n0361_004:0296c20": "痛不可言，是為四大惡、四痛、四燒。「勤苦如是，",
    "T12n0361_004:0296c21": "比如火起燒人身。人能於其中一心制意、",
    "T12n0361_004:0296c22": "端身正行、獨作眾善、不為眾惡者，身獨度",
    "T12n0361_004:0296c23": "脫，得其福德，可得長壽度世上天泥洹之道，",
    "T12n0361_004:0296c24": "是為四大善。」",
    "T12n0361_004:0296c25": "佛言：「其五惡者，世人徙倚懈惰，不肯作善，",
    "T12n0361_004:0296c26": "不念治生，妻子飢寒，父母俱然。欲呵教其",
    "T12n0361_004:0296c27": "子，其子惡心，瞋目應怒。言令不和，違戾反",
    "T12n0361_004:0296c28": "逆劇於野人，比若怨家，不如無子。妄遍假",
    "T12n0361_004:0296c29": "貸，眾共患厭，尤無反復，無有報償之心，",
    "T12n0361_004:0297a01": "窮貧困乏，不能復得。辜較諧聲，放縱遊散，",
    "T12n0361_004:0297a02": "串數唐得，自用賑給，不畏防禁。飲食無",
    "T12n0361_004:0297a03": "極，喫酒嗜美，出入無有期度。魯扈抵突，",
    "T12n0361_004:0297a04": "不知人情，睢眄強制。見人有喜，憎嫉恚",
    "T12n0361_004:0297a05": "之。無義無禮，自用職當，不可諫曉。亦復",
    "T12n0361_004:0297a06": "不憂念父母、妻子有無，又復不念卒報父母",
    "T12n0361_004:0297a07": "之德，亦復不念師父之恩。心常念惡、口常",
    "T12n0361_004:0297a08": "言惡，日不成就。不信道德、不信有賢明先",
    "T12n0361_004:0297a09": "聖、不信作善為道可得度世、不信世間有佛。",
    "T12n0361_004:0297a10": "欲殺羅漢、鬪比丘僧，常欲殺人——欲殺父母、兄",
    "T12n0361_004:0297a11": "弟、妻子、宗親、朋友。父母、兄弟、妻子、宗親、朋友",
    "T12n0361_004:0297a12": "憎惡見之，欲使之死。不信佛經語、不信人",
    "T12n0361_004:0297a13": "壽命終盡死，後世復生、不信作善得善、不",
    "T12n0361_004:0297a14": "信作惡得惡。「如是曹人——男子、女人——心意俱",
    "T12n0361_004:0297a15": "然，違戾反逆，愚癡濛澒，瞋怒嗜欲，無所",
    "T12n0361_004:0297a16": "識知。自用快善為大智慧，亦不知所從來、",
    "T12n0361_004:0297a17": "生死所趣向。不肯慈孝，惡逆天地，於其中",
    "T12n0361_004:0297a18": "間求望僥倖，欲得長生、躬得不死。會當歸",
    "T12n0361_004:0297a19": "就生死勤苦善惡之道，身所作惡，殃咎眾",
    "T12n0361_004:0297a20": "趣，不得度脫。亦不可降化令作善，慈心教",
    "T12n0361_004:0297a21": "語開導生死、善惡所趣有是，復不信之。然",
    "T12n0361_004:0297a22": "苦心與語欲令度脫，無益其人。心中閉塞，",
    "T12n0361_004:0297a23": "意不開解，大命將至，至時皆悔。其後乃悔，",
    "T12n0361_004:0297a24": "當復何及？不豫計善，臨窮何益？「天地之間",
    "T12n0361_004:0297a25": "五道分明，恢廓窈窕，浩浩茫茫，轉相承受。",
    "T12n0361_004:0297a26": "善惡、毒痛，身自當之，無有代者。道之自然，",
    "T12n0361_004:0297a27": "隨其所行，追命所生，不得縱捨。善人行善，",
    "T12n0361_004:0297a28": "從善慈孝、從樂入樂、從明入明；惡人行惡，",
    "T12n0361_004:0297a29": "從苦入苦、從冥入冥。誰能知者？獨佛知見",
    "T12n0361_004:0297b01": "耳。教語人民，信用者少，生死不休，惡道不",
    "T12n0361_004:0297b02": "絕。「如是，世人不可悉道，故有自然泥犁、禽",
    "T12n0361_004:0297b03": "獸、薜荔、蜎飛蠕動之類，展轉其中，世世累劫，",
    "T12n0361_004:0297b04": "無有出期，難得解脫，痛不可言，是為五大",
    "T12n0361_004:0297b05": "惡、五痛、五燒。「勤苦如是，比如火起燒人身，",
    "T12n0361_004:0297b06": "人能自於其中一心制意、端身正行、言行相",
    "T12n0361_004:0297b07": "副、所作至誠、所語如語、心口不轉、獨作眾",
    "T12n0361_004:0297b08": "善、不為眾惡者，身獨度脫，得其福德，可得",
    "T12n0361_004:0297b09": "長壽度世上天泥洹之道，是為五大善。」佛告",
    "T12n0361_004:0297b10": "阿逸菩薩等：「我皆語若曹，是世五惡勤苦",
    "T12n0361_004:0297b11": "如是，令起五痛、令起五燒，展轉相生。世間",
    "T12n0361_004:0297b12": "人民不肯為善，欲作眾惡，敢有犯此諸惡",
    "T12n0361_004:0297b13": "事者皆悉自然，當更具歷入惡道中。或其",
    "T12n0361_004:0297b14": "今世先被病殃，死生不得，示眾見之。壽終",
    "T12n0361_004:0297b15": "趣入至極大苦，愁痛酷毒，自相焦然，轉相",
    "T12n0361_004:0297b16": "燒滅。至其後共作怨家，更相傷殺，從小微",
    "T12n0361_004:0297b17": "起至大困劇，皆從貪淫財色、不肯忍辱施與、",
    "T12n0361_004:0297b18": "各欲自快、無復有曲直、欲得健名、為癡欲",
    "T12n0361_004:0297b19": "所迫、隨心思想不能得也，結憤胸中。財色",
    "T12n0361_004:0297b20": "縛束無有解脫、不知厭足；厚己諍欲，無",
    "T12n0361_004:0297b21": "所省錄，都無義理，不隨正道。富貴榮華，當",
    "T12n0361_004:0297b22": "時快意，不能忍辱、不知施善，威勢無幾，隨",
    "T12n0361_004:0297b23": "惡名焦。身坐勞苦，久後大劇自然隨逐，無",
    "T12n0361_004:0297b24": "有解已。王法施張，自然糺舉，上下相應；羅",
    "T12n0361_004:0297b25": "網綱紀，煢煢忪忪，當入其中。古今有是，",
    "T12n0361_004:0297b26": "痛哉，可傷！」佛語阿逸菩薩等：「若世有是佛，",
    "T12n0361_004:0297b27": "皆慈愍哀之，威神摧動眾惡諸事皆消化",
    "T12n0361_004:0297b28": "之。令得去惡就善，棄捐所思，奉持經戒，莫",
    "T12n0361_004:0297b29": "不承奉。施行經法，不敢違失度世無為泥",
    "T12n0361_004:0297c01": "洹之道，快善極樂，甚明無極。」佛言：「若曹諸",
    "T12n0361_004:0297c02": "天、帝王、人民及後世人，得佛經語熟思惟之，",
    "T12n0361_004:0297c03": "能自於其中端心正行。其主上為善率化，撿",
    "T12n0361_004:0297c04": "御其下，教語人民，轉相勅令、轉共為善、轉",
    "T12n0361_004:0297c05": "相度脫，各自端守，慈仁愍哀，終身不殆，",
    "T12n0361_004:0297c06": "尊聖敬孝，通洞博愛。佛語教令無敢虧負，",
    "T12n0361_004:0297c07": "當憂度世泥洹之道；當憂斷截生死、痛痒，",
    "T12n0361_004:0297c08": "拔惡根本；當憂斷絕泥犁、禽獸、薜荔、蜎飛蠕",
    "T12n0361_004:0297c09": "動之類惡苦之道；當勱佛世，堅持經道，",
    "T12n0361_004:0297c10": "無敢失也。」佛言：「若曹當作善者，云何第一",
    "T12n0361_004:0297c11": "急？當自端身、當自端心、當自端目、當自端",
    "T12n0361_004:0297c12": "耳、當自端鼻、當自端口、當自端手、當自端",
    "T12n0361_004:0297c13": "足。能自撿斂，莫妄動作，身心淨潔，俱善",
    "T12n0361_004:0297c14": "相應。中外約束，勿隨嗜欲，不犯諸惡。言色",
    "T12n0361_004:0297c15": "常和，身行當專，行步坐起不動。作事所為",
    "T12n0361_004:0297c16": "當先熟思慮計之，揆度才能、視瞻圓規，安",
    "T12n0361_004:0297c17": "定徐作為之；作事倉卒，不豫熟計，為之不",
    "T12n0361_004:0297c18": "諦，亡其功夫，敗悔在後，唐苦亡身。至誠",
    "T12n0361_004:0297c19": "忠信，得道絕去。」佛言：「若曹於是益作諸善，",
    "T12n0361_004:0297c20": "布恩施德，能不絕道禁，忍辱、精進、一心、智",
    "T12n0361_004:0297c21": "慧，展轉復相教化，作善為德。如是經法慈",
    "T12n0361_004:0297c22": "心專一，齋戒清淨一日一夜者，勝於無量",
    "T12n0361_004:0297c23": "清淨佛國作善百歲。所以者何？無量清淨",
    "T12n0361_004:0297c24": "佛國皆積德眾善，無為自然，在所求索，無",
    "T12n0361_004:0297c25": "有諸惡大如毛髮。」佛言：「於是作善十日十",
    "T12n0361_004:0297c26": "夜者，其得福勝於他方佛國中人民作善",
    "T12n0361_004:0297c27": "千歲。所以者何？他方佛國皆悉作善，作善",
    "T12n0361_004:0297c28": "者多、為惡者少，皆有自然之物，不行求作",
    "T12n0361_004:0297c29": "便自得之；是間為惡者多、為善者少，不行",
    "T12n0361_004:0298a01": "求作不能得也。人能自端制作善，至心求",
    "T12n0361_004:0298a02": "道，故能爾耳。是間無有自然，不能自給，當",
    "T12n0361_004:0298a03": "行求索，勤苦治生。轉相欺怠，調作好惡，得",
    "T12n0361_004:0298a04": "其財物歸給妻子。飲苦食毒，勞心苦身，如是",
    "T12n0361_004:0298a05": "至竟，心意不專，周旋不安。人能自安靜為善，",
    "T12n0361_004:0298a06": "精進作德，故能爾耳。」佛言：「我皆哀若曹及",
    "T12n0361_004:0298a07": "諸天、帝王、人民，皆教令作諸善、不為眾惡，",
    "T12n0361_004:0298a08": "隨其所能輒授與道，教戒開導悉奉行之。則",
    "T12n0361_004:0298a09": "君率化為善教令臣下、父教其子、兄教其",
    "T12n0361_004:0298a10": "弟、夫教其婦，室家內外、親屬、朋友轉相教",
    "T12n0361_004:0298a11": "語，作善為道。奉經持戒，各自端守，上下相撿，",
    "T12n0361_004:0298a12": "無尊、無卑，無男、無女，齋戒清淨，莫不歡喜。",
    "T12n0361_004:0298a13": "和順義理，勸樂慈孝，自相約撿。其有得佛",
    "T12n0361_004:0298a14": "經語悉持思之，不當所作如犯為之則自悔",
    "T12n0361_004:0298a15": "過，去惡就善，棄邪為正，朝聞夕改，奉持經",
    "T12n0361_004:0298a16": "戒劇，如貧人得寶。「佛所行處、所在郡國，輒",
    "T12n0361_004:0298a17": "授與經戒，諸天、日月、星辰、諸神、國王、傍臣、長",
    "T12n0361_004:0298a18": "吏、人民、諸龍、鬼神、泥犁、禽獸承奉行之，則",
    "T12n0361_004:0298a19": "君改化為善，齋戒精思，淨自湔洒，端心正",
    "T12n0361_004:0298a20": "行，居位嚴慓，教勅率眾為善，奉行道禁，",
    "T12n0361_004:0298a21": "令言令止；臣事其君，忠直受令，不敢違負。",
    "T12n0361_004:0298a22": "父子言令孝順承受，兄弟、夫婦、宗親、朋友，上",
    "T12n0361_004:0298a23": "下相令，順言和理，尊卑、大小轉相敬事，以禮",
    "T12n0361_004:0298a24": "如義不相違負，莫不改往修來，洒心易行端",
    "T12n0361_004:0298a25": "正中表，自然作善所願輒得。感善降化自然",
    "T12n0361_004:0298a26": "之道，求欲不死則可得長壽，求欲度世則可",
    "T12n0361_004:0298a27": "得泥洹之道。」佛言：「佛威神尊重，消惡化善",
    "T12n0361_004:0298a28": "莫不度脫。今我出於天下，在是惡中於苦",
    "T12n0361_004:0298a29": "世作佛，慈愍哀傷，教語開道，諸天、帝王、傍",
    "T12n0361_004:0298b01": "臣左右、長吏、人民，隨其心所欲願樂皆令得",
    "T12n0361_004:0298b02": "道。佛諸所行處、所更過歷郡國、縣邑、丘聚、",
    "T12n0361_004:0298b03": "市里，莫不豐熟，天下太平，日月運照，倍益",
    "T12n0361_004:0298b04": "明好；風雨時節，人民安寧；強不凌弱，各",
    "T12n0361_004:0298b05": "得其所。無惡歲疾疫、無病瘦者、兵革不起、",
    "T12n0361_004:0298b06": "國無盜賊、無有怨抂、無有拘閉者。君臣、人",
    "T12n0361_004:0298b07": "民莫不歡喜，忠慈至誠，各自端守，皆自然守",
    "T12n0361_004:0298b08": "國，雍和孝順，莫不歡樂。有無相與布恩施德，",
    "T12n0361_004:0298b09": "心歡樂與皆相敬愛，推財讓義，謙讓於先。",
    "T12n0361_004:0298b10": "前後以禮敬事，如父、如子，如兄、如弟，莫不",
    "T12n0361_004:0298b11": "仁賢，和順禮節都無違諍，快善無極。」佛言：",
    "T12n0361_004:0298b12": "「我哀子曹欲度脫之，劇父母念子。今八方上",
    "T12n0361_004:0298b13": "下諸天、帝王、人民及蜎飛蠕動之類，得佛",
    "T12n0361_004:0298b14": "經戒、奉行佛道，皆得明慧，心悉開解，莫不得",
    "T12n0361_004:0298b15": "過度脫憂苦者。今我作佛在於五惡、五",
    "T12n0361_004:0298b16": "痛、五燒之中，降化五惡、消盡五痛、絕滅五",
    "T12n0361_004:0298b17": "燒，以善攻惡拔去毒苦，令得五善明好，燒",
    "T12n0361_004:0298b18": "惡不起。我般泥洹去後，經道稍稍斷絕，人",
    "T12n0361_004:0298b19": "民諛諂淳為眾惡，不復作善，五燒復起，五",
    "T12n0361_004:0298b20": "痛劇苦——復如前法——自然還復，久後轉劇，不",
    "T12n0361_004:0298b21": "可悉說，我但為若曹小道之耳。」佛告阿逸",
    "T12n0361_004:0298b22": "菩薩等：「若曹各思持之，展轉相教戒，如佛",
    "T12n0361_004:0298b23": "經法無敢犯也。」阿逸菩薩長跪叉手言：「佛所",
    "T12n0361_004:0298b24": "說甚苦痛，世人為惡甚劇，如是如是。佛皆",
    "T12n0361_004:0298b25": "慈哀悉度脫之，皆言：『受佛重教，請展轉相",
    "T12n0361_004:0298b26": "承。』不敢犯也。」佛告阿難：「我哀若曹，令悉",
    "T12n0361_004:0298b27": "見無量清淨佛及諸菩薩、阿羅漢所居國土。",
    "T12n0361_004:0298b28": "若欲見之不？」阿難則大喜，長跪叉手言：「願",
    "T12n0361_004:0298b29": "皆欲見之。」佛言：「若起更被袈裟西向拜——當",
    "T12n0361_004:0298c01": "日沒處——為無量清淨佛作禮，以頭面著地言：",
    "T12n0361_004:0298c02": "『南無無量清淨平等覺。』」阿難言：「諾，受教。」則起",
    "T12n0361_004:0298c03": "更被袈裟西向拜——當日所沒處——為無量清淨",
    "T12n0361_004:0298c04": "佛作禮，以頭腦著地言：「南無無量清淨平等",
    "T12n0361_004:0298c05": "覺。」阿難未起，無量清淨佛便大放光明威",
    "T12n0361_004:0298c06": "神，則遍八方上下諸無央數佛國，天地則",
    "T12n0361_004:0298c07": "皆為大震動。諸天無央數天地、須彌山羅寶、",
    "T12n0361_004:0298c08": "摩訶須彌大山羅寶、諸天地大界、小界，其中",
    "T12n0361_004:0298c09": "諸有大泥犁、小泥犁，諸山林、溪谷、幽冥之處，",
    "T12n0361_004:0298c10": "皆則大明，悉雨大開闢。則阿難、諸菩薩、阿羅",
    "T12n0361_004:0298c11": "漢等，諸天、帝王、人民，悉皆見無量清淨佛",
    "T12n0361_004:0298c12": "及諸菩薩、阿羅漢、國土七寶已，心皆大歡喜",
    "T12n0361_004:0298c13": "踊躍，悉起為無量清淨佛作禮，以頭腦著地，",
    "T12n0361_004:0298c14": "皆言：「南無無量清淨三藐三佛陀。」無量清淨",
    "T12n0361_004:0298c15": "佛放光明威神已，諸無央數天、人民、及蜎",
    "T12n0361_004:0298c16": "飛蠕動之類，皆悉見無量清淨佛光明，莫不",
    "T12n0361_004:0298c17": "慈心歡喜作善者。諸有泥犁、禽獸、薜荔，諸有",
    "T12n0361_004:0298c18": "考治勤苦之處，則皆休止不復治，莫不解脫",
    "T12n0361_004:0298c19": "憂苦者。諸有盲者則皆得視，諸跛躄蹇者則",
    "T12n0361_004:0298c20": "皆得走行，諸病者則皆愈起，諸尫者則皆強",
    "T12n0361_004:0298c21": "健；愚癡者則皆更黠慧，諸有婬泆瞋怒者",
    "T12n0361_004:0298c22": "皆悉慈心作善，諸有被毒者毒皆不行。鍾鼓、",
    "T12n0361_004:0298c23": "琴瑟、箜篌、樂器諸伎，不鼓皆自作音聲；婦女",
    "T12n0361_004:0298c24": "珠環皆自作聲；百鳥、畜獸皆自悲鳴。當是之",
    "T12n0361_004:0298c25": "時莫不歡喜得過度者。則時爾日，諸佛國",
    "T12n0361_004:0298c26": "中諸天人，莫不持天上華香來下於虛空中，",
    "T12n0361_004:0298c27": "悉皆供養，散諸佛及無量清淨佛上。諸天各",
    "T12n0361_004:0298c28": "共大作萬種自然伎樂，樂諸佛及諸菩薩、阿",
    "T12n0361_004:0298c29": "羅漢。當是之時，甚快樂不可言。",
    "T12n0361_004:0299a01": "佛告阿難、阿逸菩薩等：「我說無量清淨佛及",
    "T12n0361_004:0299a02": "諸菩薩、阿羅漢、國土自然七寶，當無有異乎？」",
    "T12n0361_004:0299a03": "阿難長跪叉手言：「佛說無量清淨佛國土快",
    "T12n0361_004:0299a04": "善，如佛所說無有一異。」佛言：「我說無量清",
    "T12n0361_004:0299a05": "淨佛功德國土快善，晝夜一劫尚復未竟，我",
    "T12n0361_004:0299a06": "但為若曹小說之耳。」阿逸菩薩則長跪叉手",
    "T12n0361_004:0299a07": "問佛言：「今佛國從是間當有幾阿惟越致菩",
    "T12n0361_004:0299a08": "薩往生無量清淨佛國？願聞之。」佛言：「若欲",
    "T12n0361_004:0299a09": "知者，明聽著心中。」阿逸菩薩言：「受教。」佛言：",
    "T12n0361_004:0299a10": "「從我國當有七百二十億阿惟越致菩薩皆",
    "T12n0361_004:0299a11": "往生無量清淨佛國——一阿惟越致菩薩者，前",
    "T12n0361_004:0299a12": "後供養無央數諸佛，以次如彌勒皆當作佛——",
    "T12n0361_004:0299a13": "及其餘諸小菩薩輩者無央數不可復計，皆",
    "T12n0361_004:0299a14": "當往生無量清淨佛國。」佛告阿逸菩薩：「不但",
    "T12n0361_004:0299a15": "我國中諸菩薩當往生無量清淨佛國，他方",
    "T12n0361_004:0299a16": "異國復有佛亦復如是。第一佛名光遠炤，其",
    "T12n0361_004:0299a17": "國有百八十億菩薩皆當往生無量清淨佛",
    "T12n0361_004:0299a18": "國。他方異國第二佛，佛名寶積，其國有九",
    "T12n0361_004:0299a19": "十億菩薩皆當往生無量清淨佛國。他方異",
    "T12n0361_004:0299a20": "國第三佛，名儒無垢，有二百二十億菩薩",
    "T12n0361_004:0299a21": "皆當往生阿彌陀佛國。他方異國第四佛，名",
    "T12n0361_004:0299a22": "無極光明，其國有二百五十億菩薩皆當往",
    "T12n0361_004:0299a23": "生無量清淨佛國。他方異國第五佛，名於",
    "T12n0361_004:0299a24": "世無上，其國有六百億菩薩皆當往生無量",
    "T12n0361_004:0299a25": "清淨佛國。他方異國第六佛，名勇光，其國",
    "T12n0361_004:0299a26": "有萬四千菩薩皆當往生無量清淨佛國。他",
    "T12n0361_004:0299a27": "方異國第七佛，名具足交絡，其國有十四億",
    "T12n0361_004:0299a28": "菩薩皆當往生無量清淨佛國。他方異國",
    "T12n0361_004:0299a29": "第八佛，名雄慧王，其國有八菩薩皆當往生",
    "T12n0361_004:0299b01": "無量清淨佛國。他方異國第九佛，名多力無",
    "T12n0361_004:0299b02": "過者，其國有八百一十億菩薩皆當往生無",
    "T12n0361_004:0299b03": "量清淨佛國。他方異國第十佛，名吉良，其",
    "T12n0361_004:0299b04": "國有萬億菩薩皆當往生無量清淨佛國。他",
    "T12n0361_004:0299b05": "方異國第十一佛，名慧辯，其國有萬二千菩",
    "T12n0361_004:0299b06": "薩皆當往生無量清淨佛國。他方異國第",
    "T12n0361_004:0299b07": "十二佛，名無上華，其國有諸菩薩無央數不",
    "T12n0361_004:0299b08": "可復計——皆阿惟越致、皆智慧勇猛、各供養",
    "T12n0361_004:0299b09": "無央數諸佛，以一時俱心願欲往生——皆當",
    "T12n0361_004:0299b10": "生無量清淨佛國。他方異國第十三佛，名樂",
    "T12n0361_004:0299b11": "大妙音，其國有七百九十億菩薩皆當往生",
    "T12n0361_004:0299b12": "無量清淨佛國。」佛言：「是諸菩薩——皆阿惟越",
    "T12n0361_004:0299b13": "致——諸比丘僧中及小菩薩輩無央數，皆當",
    "T12n0361_004:0299b14": "往生無量清淨佛國。不獨是十四佛國中諸",
    "T12n0361_004:0299b15": "菩薩當往生也，都八方上下無央數佛國諸",
    "T12n0361_004:0299b16": "菩薩輩各各如是，皆當往生無量清淨佛國。",
    "T12n0361_004:0299b17": "其無央數都共往會，無量清淨佛國大眾",
    "T12n0361_004:0299b18": "多不可復計，我但說八方上下無央數佛名",
    "T12n0361_004:0299b19": "字，晝夜一劫尚未竟。我但復說佛國諸比丘",
    "T12n0361_004:0299b20": "僧眾、菩薩當往生無量清淨佛國人數，說之",
    "T12n0361_004:0299b21": "一劫不休止尚未竟。我但為若曹總攬都小",
    "T12n0361_004:0299b22": "說之耳。」",
    "T12n0361_004:0299b23": "佛語阿難阿逸菩薩等：「其世間帝王、人民、善",
    "T12n0361_004:0299b24": "男子、善女人，前世宿命行善所致相祿，迺",
    "T12n0361_004:0299b25": "當聞無量清淨佛聲，慈心歡喜，我代之喜。」佛",
    "T12n0361_004:0299b26": "言：「其有善男子、善女人聞無量清淨佛聲，",
    "T12n0361_004:0299b27": "慈心歡喜，一時踊躍，心意清淨，衣毛為起",
    "T12n0361_004:0299b28": "拔出者，皆前世宿命作佛道——若他方佛故，",
    "T12n0361_004:0299b29": "菩薩、非凡人。其有人民——男子、女人——聞無量清",
    "T12n0361_004:0299c01": "淨佛聲，不信有佛者、不信佛經語、不信有",
    "T12n0361_004:0299c02": "比丘僧、心中狐疑都無所信者，皆故從惡",
    "T12n0361_004:0299c03": "道中來，生愚蒙不解宿命，殃惡未盡、未當",
    "T12n0361_004:0299c04": "得度脫，故心中狐疑不信向耳。」佛言：「我語",
    "T12n0361_004:0299c05": "若曹，若曹所當作善法皆當奉行信之。無",
    "T12n0361_004:0299c06": "得以我般泥洹去後故，若曹及後世人無得",
    "T12n0361_004:0299c07": "復言：『我不信有無量清淨佛國。』我故令若曹",
    "T12n0361_004:0299c08": "悉見無量清淨佛國土，所當為者若自求之。",
    "T12n0361_004:0299c09": "我具為汝曹道說經戒順法，若曹當如佛",
    "T12n0361_004:0299c10": "法持之，無得毀失。「我持是經以累汝曹，汝",
    "T12n0361_004:0299c11": "曹當堅持之，無得為妄增減是經法。我般",
    "T12n0361_004:0299c12": "泥洹去後，經道留止千歲，千歲後經道斷",
    "T12n0361_004:0299c13": "絕，在心所願皆可得道。」佛言：「師開導人耳",
    "T12n0361_004:0299c14": "目，智慧明達，度脫人令得善，舍泥洹之道。",
    "T12n0361_004:0299c15": "常當慈孝，於佛如父母；常念師恩，當念不",
    "T12n0361_004:0299c16": "斷絕，則得道疾。」佛言：「天下有佛者甚難得",
    "T12n0361_004:0299c17": "值，人有信受師法經語深者亦難得值，若",
    "T12n0361_004:0299c18": "有沙門、若師為人說佛經者甚難得值。」佛",
    "T12n0361_004:0299c19": "說是經時，則萬二千億諸天人民皆得天眼",
    "T12n0361_004:0299c20": "徹視，悉一心皆為菩薩道；則二百二十億諸",
    "T12n0361_004:0299c21": "天人民皆得阿那含道；則八百沙門皆得",
    "T12n0361_004:0299c22": "阿羅漢道；則四十億菩薩皆得阿惟越致。",
    "T12n0361_004:0299c23": "佛說經已，諸菩薩、阿羅漢、諸天、帝王、人民",
    "T12n0361_004:0299c24": "皆大歡喜，前趣為佛作禮，遶佛三匝，以頭面",
    "T12n0361_004:0299c25": "著佛足而去。",
    "T12n0361_004:0299c26": "佛說無量清淨平等覺經卷第四"
}