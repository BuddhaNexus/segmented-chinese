{
    "X81n1571_025:0634a13": "五燈全書卷第二十五",
    "X81n1571_025:0634a15": "京都聖感禪寺住持(臣)僧 (超永) 編輯",
    "X81n1571_025:0634a16": "京都古華嚴寺住持(臣)僧 (超揆) 較閱 進",
    "X81n1571_025:0634a17": "呈",
    "X81n1571_025:0634a18": "  臨濟宗",
    "X81n1571_025:0634a19": "   南嶽下十一世",
    "X81n1571_025:0634a20": "寶應昭禪師法嗣",
    "X81n1571_025:0634a21": "滁州瑯琊方銳禪師[0634a21] 上堂。造化無生物之心。而物物",
    "X81n1571_025:0634a22": "自成。雨露非潤物之意。而靈苗自榮。所以藥劑不食",
    "X81n1571_025:0634a23": "而病自損。良師不親。而心自明。故知。妙慧靈光。不從",
    "X81n1571_025:0634a24": "緣得。到這裏方許你進步。瑯琊與你。別作個相見。還",
    "X81n1571_025:0634b01": "有麼。若無。不可壓良為賤。",
    "X81n1571_025:0634b02": "郢州興陽山希隱禪師[0634b02] 僧問。如何是懸崖撒手底句。",
    "X81n1571_025:0634b03": "師曰。明月照幽谷。曰如何是絕後再蘇底句。師曰。白",
    "X81n1571_025:0634b04": "雲生太&#x8657;。曰恁麼則樵夫出林丘。處處歌春色。師曰。",
    "X81n1571_025:0634b05": "是人道得 上堂。了見不見。見了未了。路上行人。林",
    "X81n1571_025:0634b06": "間宿鳥。月裏塔高十二層。天外星躔五百杪。要會麼",
    "X81n1571_025:0634b07": "手執夜明符。幾個知天曉。",
    "X81n1571_025:0634b08": "石門進禪師法嗣",
    "X81n1571_025:0634b09": "明州瑞巖智才禪師[0634b09] 僧問。如何是截斷眾流句。師曰。",
    "X81n1571_025:0634b10": "好。曰如何是隨波逐浪句師曰。隨曰如何是函&#x8462;乾",
    "X81n1571_025:0634b11": "坤句。師曰。合曰。三句蒙師指。如何辯古今。師曰。向後",
    "X81n1571_025:0634b12": "不得錯舉 上堂。天平等故常覆。地平等故常載。日",
    "X81n1571_025:0634b13": "月平等故。四時常明。涅槃平等故。聖凡不二。人心平",
    "X81n1571_025:0634b14": "等故。高低無諍。拈拄杖卓一下曰。諸禪者。這拄杖子。",
    "X81n1571_025:0634b15": "晝夜為諸人說平等法門。還聞麼。若聞。去敢保諸人。",
    "X81n1571_025:0634b16": "行&#x811A;事畢。若言不聞。亦許諸人。頂門眼正。何故是法",
    "X81n1571_025:0634b17": "平等。無有高下。是名阿耨多羅三藐三菩提。良久。笑",
    "X81n1571_025:0634b18": "曰。向下文長。",
    "X81n1571_025:0634b19": "金山&#x9834;禪師法嗣",
    "X81n1571_025:0634b20": "潤州普慈院崇珍禪師[0634b20] 僧問。如何是普慈境。師曰。出",
    "X81n1571_025:0634b21": "門便見鶴林山。曰如何是境中人。師曰。入門便見珍",
    "X81n1571_025:0634b22": "長老。",
    "X81n1571_025:0634b23": "太平州瑞竹仲和禪師[0634b23] 僧問。得坐披衣人。盡委向上",
    "X81n1571_025:0634b24": "宗乘事若何。師曰。但知冰是水。曰更有事也無。師曰。",
    "X81n1571_025:0634c01": "休問水成&#x6C37;。曰弄潮須是弄潮人。師曰。這僧從浙中",
    "X81n1571_025:0634c02": "來。",
    "X81n1571_025:0634c03": "潤州金山懷賢圓通禪師[0634c03] 永嘉何氏子。四歲出家。後",
    "X81n1571_025:0634c04": "參&#x9834;於因聖有得。開法太平隱靜。次主金山。退隱金",
    "X81n1571_025:0634c05": "牛。起應廬山圓通明州雪竇。僧問。師揚宗旨。得法何",
    "X81n1571_025:0634c06": "人。師拈起拂子。僧曰。鐵甕城頭。曾印證。碧溪崖畔祖",
    "X81n1571_025:0634c07": "燈輝。師拂一拂曰。聽事不真。喚鍾作甕 師於宋神",
    "X81n1571_025:0634c08": "宗元豐壬戌。示滅金牛。塔全身于西隴。壽六十七。臘",
    "X81n1571_025:0634c09": "六十三。",
    "X81n1571_025:0634c10": "越州石佛寺顯忠祖印禪師[0634c10] 僧問。如何是不動尊。師",
    "X81n1571_025:0634c11": "曰。熱鏊上猢猻。曰如何是千百億化身。師曰。添香換",
    "X81n1571_025:0634c12": "水點燈掃地。曰如何是毗盧師法身主。師曰。繫馬柱。",
    "X81n1571_025:0634c13": "曰有甚麼交涉。師曰。縛殺這漢 問會殺佛祖底。始",
    "X81n1571_025:0634c14": "是作家。如何是殺佛祖底&#x5292;。師曰。不斬死漢。曰如何",
    "X81n1571_025:0634c15": "是和尚&#x5292;。師曰。令不重行 問如何是相生。師曰。山",
    "X81n1571_025:0634c16": "河大地。曰如何是想生。師曰。兔子望月。曰如何是流",
    "X81n1571_025:0634c17": "注生。師曰。無間斷。曰如何是色空。師曰。五彩屏風",
    "X81n1571_025:0634c18": " 上堂。咄咄咄。海底魚龍盡枯竭。三&#x811A;蝦&#x87C7;飛上天。脫",
    "X81n1571_025:0634c19": "&#x6BBB;烏龜火中活 上堂。點時不到。皂白未分。到時不",
    "X81n1571_025:0634c20": "點。和泥合水。露柱[跳-兆+孛]跳。入燈籠裏。即且從他。汝眉毛",
    "X81n1571_025:0634c21": "因甚麼&#x5374;拖在&#x811A;跟下。直饒於此明得。也是猢猻戴",
    "X81n1571_025:0634c22": "席帽。於此未明。何異曲[(乏-之+虫)*善]穿靴。然雖如此。笑我者多。",
    "X81n1571_025:0634c23": "知我者少。",
    "X81n1571_025:0634c24": "杭州淨住院居說真淨禪師[0634c24] 參金山。遂問。某甲。經論",
    "X81n1571_025:0635a01": "麤明。禪直不信。願師決疑。山曰。既不信禪。豈可明經。",
    "X81n1571_025:0635a02": "禪是經綱。經是禪網。提綱正網。了禪見經。師曰。為某",
    "X81n1571_025:0635a03": "甲說禪看。山曰。向下文長。師曰。若恁麼經與禪乃一",
    "X81n1571_025:0635a04": "體。山曰。佛及祖非二心。如手搦拳。如拳搦手。師因而",
    "X81n1571_025:0635a05": "有省。乃成偈曰。二十餘年用意猜。幾番曾把此心&#x7070;。",
    "X81n1571_025:0635a06": "而今潦倒逢知己。李白元來是秀才。",
    "X81n1571_025:0635a07": "安吉州西余山拱辰禪師[0635a07] 上堂。靈雲見華。眼中著翳。",
    "X81n1571_025:0635a08": "玄沙蹙指。體上遭迍不知。且恁麼過時。自然身心安",
    "X81n1571_025:0635a09": "樂 上堂。理因事有。心逐境生。事境俱忘。千山萬水。",
    "X81n1571_025:0635a10": "作麼生得恰好去。良久曰。且莫剜肉成瘡。師有祖源",
    "X81n1571_025:0635a11": "通要三十卷。行于世。",
    "X81n1571_025:0635a12": "蘇州崑山般若寺善端禪師[0635a12] 僧問。有生有滅。盡是常",
    "X81n1571_025:0635a13": "儀。無生無滅時如何。師曰。崑崙著靴空中立。曰莫便",
    "X81n1571_025:0635a14": "是為人處也無。師曰。石女簪花火裏眠。曰大眾證明。",
    "X81n1571_025:0635a15": "師曰。更看泥牛&#x9B2C;入海。",
    "X81n1571_025:0635a16": "寧國廣教文鑑繼真禪師[0635a16] 上堂。夫欲為宗師。須了明",
    "X81n1571_025:0635a17": "暗句。半夜裏眨眼。渾成空露布。多事釋迦文。生時強",
    "X81n1571_025:0635a18": "四顧。點胸獨稱尊。又周行七。步明復阿誰知。暗使何",
    "X81n1571_025:0635a19": "人悟。自後百千年。屈指河沙數。一盲引眾盲。盲盲相",
    "X81n1571_025:0635a20": "扶舉。他日見閻老。努力空相&#x89B0;。是時休&#x544C;道。鑊湯無",
    "X81n1571_025:0635a21": "冷處。休空腹高心。但高盤轉&#x7B6F;。寄語後世人。莫被徐",
    "X81n1571_025:0635a22": "六誤。",
    "X81n1571_025:0635a23": "節使李端愿居士[0635a23] 兒時在館舍。常閱禪書。長雖婚宦。",
    "X81n1571_025:0635a24": "然篤志祖道。遂於後圃築室類蘭若。邀金山&#x9834;處之。",
    "X81n1571_025:0635b01": "朝夕咨參。至忘寢食。&#x9834;一日視公曰。非示現力。豈致",
    "X81n1571_025:0635b02": "爾哉。奈無個所入何。公問曰。天堂地獄。畢竟是有是",
    "X81n1571_025:0635b03": "無。請師明說。&#x9834;曰。諸佛向無中說有。眼見空花。太尉",
    "X81n1571_025:0635b04": "就有裏尋無。手&#x6463;水月堪笑。眼前見牢獄不避。心外",
    "X81n1571_025:0635b05": "聞天堂欲生。殊不知忻怖在心。善惡成境。太尉但了",
    "X81n1571_025:0635b06": "自心。自然無惑。公曰。心如何了。&#x9834;曰。善惡都莫思量。",
    "X81n1571_025:0635b07": "公曰。不思量後。心歸何所。&#x9834;曰。且請太尉歸宅。公曰。",
    "X81n1571_025:0635b08": "祇如人死後。心歸何所。&#x9834;曰。未知生。焉知死。公曰。生",
    "X81n1571_025:0635b09": "則某已知之。&#x9834;曰。生從何來。公罔措。&#x9834;起揕其胸曰。",
    "X81n1571_025:0635b10": "祇在這裏。更擬思量。個甚麼。公曰。會得也。穎曰。作麼",
    "X81n1571_025:0635b11": "生會。公曰。祇知貪程不覺蹉路。&#x9834;拓開曰。百年一夢。",
    "X81n1571_025:0635b12": "今朝方醒。既而說偈曰。三十八歲。懵然無知。及其有",
    "X81n1571_025:0635b13": "知。何異無知。滔滔汴水。隱隱隋堤。師其歸矣。箭浪東",
    "X81n1571_025:0635b14": "馳。",
    "X81n1571_025:0635b15": "洞庭月禪師法嗣",
    "X81n1571_025:0635b16": "蘇州薦福亮禪師[0635b16] 僧問。不假言詮。請師示誨。師曰。大",
    "X81n1571_025:0635b17": "眾總見汝恁麼問。曰莫祇這便是也無。師曰。罕逢穿",
    "X81n1571_025:0635b18": "耳客。",
    "X81n1571_025:0635b19": "仗錫已禪師法嗣",
    "X81n1571_025:0635b20": "台州黃巖保軒禪師[0635b20] 僧問。不欲無言。略憑施設時如",
    "X81n1571_025:0635b21": "何。師曰。知而故犯。僧禮拜。師便打。",
    "X81n1571_025:0635b22": "龍華岳禪師法嗣",
    "X81n1571_025:0635b23": "安吉州西余師子淨端禪師[0635b23] 本郡丘氏子。始見弄師",
    "X81n1571_025:0635b24": "子。發明心要。往見龍華蒙印可。遂旋里。合綵為師子",
    "X81n1571_025:0635c01": "皮。時被之。因號端師子。丞相章公。慕其道。躬請開法",
    "X81n1571_025:0635c02": "吳山。化風盛播。開堂日。僧官宣疏至。推倒回頭。趯翻",
    "X81n1571_025:0635c03": "不托。七軸之蓮經未誦。一聲之漁父先聞。師止之遂",
    "X81n1571_025:0635c04": "登座。拈香祝聖罷。引聲吟曰。本是瀟湘一釣客。自西",
    "X81n1571_025:0635c05": "自東自南北。大眾雜然稱善。師顧笑曰。諦觀法王法。",
    "X81n1571_025:0635c06": "法王法如是。便下座 上堂端禪老。端禪老。住持落",
    "X81n1571_025:0635c07": "魄無煩惱。朝參僧眾數十人。夜觀一輪明月皎。勸諸",
    "X81n1571_025:0635c08": "人勤學道。識取衣中無價寶。山光堂上雪初消。洗出",
    "X81n1571_025:0635c09": "峰巒尤更好 廣教長老至。上堂。浮雲散盡天凝碧。",
    "X81n1571_025:0635c10": "春色消融山更清。我愛禪翁淡如水。時來相伴度殘",
    "X81n1571_025:0635c11": "齡 師到華亭祇園。眾請上堂。本是霅川師子。&#x5374;來",
    "X81n1571_025:0635c12": "雲間哮吼。佛法無可商量。不如打個筋斗。遂打筋斗。",
    "X81n1571_025:0635c13": "下座 師抵鄣南。訪上方超。有一尼來參。師曰。待來",
    "X81n1571_025:0635c14": "日五更三點入來。師侵早。紅粉搽面而坐。尼入見驚。",
    "X81n1571_025:0635c15": "而遂悟。超有頌曰。堪笑吳山老禿奴。巧粧紅粉接師",
    "X81n1571_025:0635c16": "姑。茫茫宇宙人無數。那個男兒是丈夫 師凡四住",
    "X81n1571_025:0635c17": "小剎。破落荒&#x51C9;。人不堪其憂。而師獨得其樂。始住長",
    "X81n1571_025:0635c18": "興。時有號回頭者。眩惑愚俗。施予山積。適遇師。師擊",
    "X81n1571_025:0635c19": "其首。回頭罔測。師顧謂曰。龍頭蛇尾。回頭無語。&#x6159;汗",
    "X81n1571_025:0635c20": "而奔 嘗於品大尉座遇妖人。眾咸以為神異。師一",
    "X81n1571_025:0635c21": "言折之。即知其妄。尋伏誅。眾始服師高鑒遠識。名公",
    "X81n1571_025:0635c22": "鉅卿。樂與師遊。師嘗戲為偈頌。初若諧謔。詳味之。極",
    "X81n1571_025:0635c23": "有深旨 圓炤本應召。在京慧林寺。時師往謁。炤迎",
    "X81n1571_025:0635c24": "見謂曰。非端師子耶。師作獅子勢。炤以俚語探之。師",
    "X81n1571_025:0636a01": "應聲答以伽陀。炤笑而肯之。丞相章公。時典機政。欲",
    "X81n1571_025:0636a02": "留住都城。師聞之。不告而返。晚號安閒和尚。自置二",
    "X81n1571_025:0636a03": "陶器曰。死則此埋之。素無病惱。宋徽宗崇寧癸未十",
    "X81n1571_025:0636a04": "二月五日。忽謂寺眾曰。吾緣今日謝矣。索浴書偈辭",
    "X81n1571_025:0636a05": "眾。歌漁父詞數聲。一笑而化。眾以陶器瘞於歸雲菴",
    "X81n1571_025:0636a06": "下。世壽七十四。僧臘四十九。",
    "X81n1571_025:0636a07": "南嶽下十二世",
    "X81n1571_025:0636a08": "翠巖真禪師法嗣",
    "X81n1571_025:0636a09": "潭州大溈慕&#x5586;真如禪師[0636a09] 撫州臨川聞氏子。僧問趙",
    "X81n1571_025:0636a10": "州庭&#x6822;。意旨如何。師曰。夜來風色緊。孤客已先寒。曰",
    "X81n1571_025:0636a11": "先師無此語。又作麼生。師曰。行人始知苦。曰十載走",
    "X81n1571_025:0636a12": "紅塵。今朝獨露身。師曰。雪上加霜 問如何是城裏",
    "X81n1571_025:0636a13": "佛。師曰。萬人叢裏不插標。曰如何是村裏佛。師曰。泥",
    "X81n1571_025:0636a14": "&#x732A;疥狗。曰如何是山裏佛。師曰。絕人往還。曰如何是",
    "X81n1571_025:0636a15": "教外別傳底一句。師曰。翻譯不出 問牛頭未見四",
    "X81n1571_025:0636a16": "祖時如何。師曰。寒毛卓豎。曰見後如何。師曰。額頭汗",
    "X81n1571_025:0636a17": "出 上堂。月生一。天地茫茫誰受屈。月生二。東西南",
    "X81n1571_025:0636a18": "北沒巴鼻。月生三善。財特地向南參。所以道。放行也",
    "X81n1571_025:0636a19": "怛薩舒光。把住也泥沙匿曜。且道。放行是。把住是。良",
    "X81n1571_025:0636a20": "久曰。圓伊三點水。萬物自尖新 上堂。古佛道。昔於",
    "X81n1571_025:0636a21": "沙羅奈。轉四諦法輪。墮坑落&#x58CD;。今復轉最妙無上大",
    "X81n1571_025:0636a22": "法輪。土上加泥。如今還有不歷階梯。獨超物外者麼。",
    "X81n1571_025:0636a23": "良久曰。出頭天外看。誰是個中人 上堂。阿剌剌是",
    "X81n1571_025:0636a24": "甚麼。翻思當年破&#x7AC8;。墮杖子忽擊著。方知孤負我。以",
    "X81n1571_025:0636b01": "拄杖擊香臺一下曰。墮墮 上堂。捫空追響。勞汝精",
    "X81n1571_025:0636b02": "神。夢覺覺非。復有何事。德山老人。在汝諸人眉毛眼",
    "X81n1571_025:0636b03": "睫上。諸人還覺磨。若也覺。去夢覺覺非。若也未覺。捫",
    "X81n1571_025:0636b04": "空追響。終無了期。直饒向這裏倜儻分明。猶是梯山",
    "X81n1571_025:0636b05": "入貢。還有獨超物外者麼。良久曰。且莫詐明頭 問",
    "X81n1571_025:0636b06": "大通智勝佛。十劫坐道場。為甚麼不得成佛道。師曰。",
    "X81n1571_025:0636b07": "苦殺人 上堂。白雲澹泞。水注滄溟。萬法本閒。復有",
    "X81n1571_025:0636b08": "何事。所以道。也有權。也有實。也有照。也有用。諸人到",
    "X81n1571_025:0636b09": "這裏。如何履踐。良久曰。但有路可上。更高人也行",
    "X81n1571_025:0636b10": " 上堂。山僧本無積畜。且得粥足飯足。困來即便打眠。",
    "X81n1571_025:0636b11": "一任東卜西卜 上堂。古者道。一釋迦二元和三佛",
    "X81n1571_025:0636b12": "陀。自餘是甚麼&#x6900;脫丘。慧光即不然。一釋迦二元和",
    "X81n1571_025:0636b13": "三佛陀。總是&#x6900;脫丘。諸人還知慧光落處麼。若也知",
    "X81n1571_025:0636b14": "去。許你具鐵眼銅睛。若也不知。莫謂幾驚風浪險。扁",
    "X81n1571_025:0636b15": "舟曾向五湖遊 上堂。拈起拄杖曰。一塵纔起。大地",
    "X81n1571_025:0636b16": "全收。卓一下曰。妙喜世界百雜碎。且道。不動如來。即",
    "X81n1571_025:0636b17": "今在甚麼處。若人識得。可謂不動步而登妙覺。若也",
    "X81n1571_025:0636b18": "未識。向諸人眉毛眼睫裏涅槃去也。又卓一下 上",
    "X81n1571_025:0636b19": "堂。不用思而知。不用慮而解。廬陵米價高。鎮州蘿蔔",
    "X81n1571_025:0636b20": "大 上堂。拈起挂杖曰。智海拄杖。或作金剛王寶&#x5292;。",
    "X81n1571_025:0636b21": "或作踞地師子。或作探竿影草。或不作拄杖用。諸人",
    "X81n1571_025:0636b22": "還相委悉麼。若也委悉去。如龍得水。似虎靠山。出沒",
    "X81n1571_025:0636b23": "卷舒。縱橫應用。如未相委。大似日中逃影 上堂。十",
    "X81n1571_025:0636b24": "方同聚會。個個學無為。此是選佛場。心空及第歸。慧",
    "X81n1571_025:0636c01": "光門下。直拔超升。不歷科目。諸人既到這裏。風雲布",
    "X81n1571_025:0636c02": "地。牙爪已成。但欠雷聲燒尾。如今為你諸人。震忽雷",
    "X81n1571_025:0636c03": "去也。以拄杖擊禪&#x7240;。下座 師於宋哲宗紹聖乙亥",
    "X81n1571_025:0636c04": "十月八日。無疾說偈曰。昨夜三更。風雷忽作。雲散長",
    "X81n1571_025:0636c05": "空。前溪月落。良久。別眾趨寂。闍維。設利斗許大如豆。",
    "X81n1571_025:0636c06": "目睛齒爪不壞。門弟子分塔于京潭。",
    "X81n1571_025:0636c07": "南嶽西林崇奧禪師[0636c07] 僧問。一問一答。賓主歷然。不問",
    "X81n1571_025:0636c08": "不答。如何辯別。師曰。坐底坐。立底立。曰便恁麼會時",
    "X81n1571_025:0636c09": "如何。師曰。舌拄上齶。僧禮拜。師曰。不得諱&#x5374;。",
    "X81n1571_025:0636c10": "蘄州石鼓洞珠禪師[0636c10] 上堂。問答轉多。去道轉遠。何也",
    "X81n1571_025:0636c11": "道不屬知。知是妄覺。道不屬見。見是妄根。知見不明。",
    "X81n1571_025:0636c12": "觸事崢嶸。聯環不斷。為生死根。若能擲向太&#x8657;之外。",
    "X81n1571_025:0636c13": "自然塵念頓忘。真心直露。如斯說話。俯為下根。道侶",
    "X81n1571_025:0636c14": "相逢。無可不可。坐則十方俱隱。行則六趣隨緣。雖然。",
    "X81n1571_025:0636c15": "更須知有轉身一路。始得眾中莫有轉身者麼。出來",
    "X81n1571_025:0636c16": "山僧為你證據。若無。山僧今日失利。",
    "X81n1571_025:0636c17": "蔣山元禪師法嗣",
    "X81n1571_025:0636c18": "明州雪竇法雅禪師[0636c18] 僧問。學人不問西來意。乞師方",
    "X81n1571_025:0636c19": "便指迷情。師曰。霹靂過頭猶瞌。睡曰謝師答話。師曰。",
    "X81n1571_025:0636c20": "再三啟口問何人。曰爭奈學人未禮拜何。師曰。休鈍",
    "X81n1571_025:0636c21": "置。",
    "X81n1571_025:0636c22": "邵州丞熙應悅禪師[0636c22] 撫之宜黃戴氏子。上堂。我宗無",
    "X81n1571_025:0636c23": "語句。徒勞尋露布。現成公案已多端。那堪更涉他門",
    "X81n1571_025:0636c24": "戶。覿面當機直下提。何用波吒受辛苦。",
    "X81n1571_025:0637a01": "衢州石門雅禪師[0637a01] 僧問。佛未出世時如何。師曰。東宮",
    "X81n1571_025:0637a02": "玉殿無遺影。曰出世後如何。師曰。毗藍園畔雨天花。",
    "X81n1571_025:0637a03": "曰威音以前又作麼生。師曰。且待別時 問如何是",
    "X81n1571_025:0637a04": "祖師西來意。師曰。熊耳塔開空寂寂。惟留隻履&#x5190;輕",
    "X81n1571_025:0637a05": "埃 示眾。茱萸鮮&#x5AF0;菊花香。暢殺陶家沉醉郎。我輩",
    "X81n1571_025:0637a06": "泛觴雖絕分。東籬閒玩正無妨。大眾。閒玩即不無。且",
    "X81n1571_025:0637a07": "道。眼在什麼處。知有的眉毛分。八字未諳者。紅黃裏",
    "X81n1571_025:0637a08": "亂走。阿呵呵。今日元來九月九。喝一喝。",
    "X81n1571_025:0637a09": "廣信龜峰瑞相子瓊禪師[0637a09] 僧問。如何是博山境。師曰。",
    "X81n1571_025:0637a10": "澗流淥水。路出松門。曰如何是境中人。師曰。身橫宇",
    "X81n1571_025:0637a11": "宙。眼&#x8462;乾坤。曰向上宗乘事若何。師曰。剎竿頭指天。",
    "X81n1571_025:0637a12": " 問青春已過。夏景暄繁。時節因緣。請師為說。師曰。",
    "X81n1571_025:0637a13": "臘月二十五。未是拜年時。曰學人未曉。乞師再指。師",
    "X81n1571_025:0637a14": "曰。石人身上不生毛。",
    "X81n1571_025:0637a15": "雙峰回禪師法嗣",
    "X81n1571_025:0637a16": "閬州光國文贊禪師[0637a16] 僧問。不二之法。請師速道。師曰。",
    "X81n1571_025:0637a17": "領。曰恁麼則人人有分也。師曰。了曰。錦屏天下少。光",
    "X81n1571_025:0637a18": "國世間稀。師曰。退。",
    "X81n1571_025:0637a19": "&#x5156;州金鄉靈山彥文禪師[0637a19] 上堂。僧問。如何是祖師西",
    "X81n1571_025:0637a20": "來意。師曰。缺齒胡僧笑不言。曰學人不會。師曰。隻履",
    "X81n1571_025:0637a21": "返西天。問如何是佛。師曰。問得最親。乃曰。山何青。水",
    "X81n1571_025:0637a22": "何綠。風吹南嶺雲。露滴東籬菊。更添松竹歲寒心。盡",
    "X81n1571_025:0637a23": "是無絃琴上曲。碧眼胡僧拍不足。拍不足一二三四",
    "X81n1571_025:0637a24": "五六咦。拍一拍。下座。",
    "X81n1571_025:0637b01": "定慧信禪師法嗣",
    "X81n1571_025:0637b02": "蘇州穹窿智圓禪師[0637b02] 上堂。福臻不說禪。無事日高眠。",
    "X81n1571_025:0637b03": "有問祖師意。連擉兩三拳。大眾。且道為甚麼如此。不",
    "X81n1571_025:0637b04": "合惱亂山僧睡。",
    "X81n1571_025:0637b05": "雲峰悅禪師法嗣",
    "X81n1571_025:0637b06": "桂州壽寧齊曉禪師[0637b06] 上堂。觸目不會道。猶較些子。運",
    "X81n1571_025:0637b07": "足焉知路。錯下名言。諸仁者。山僧今日將錯就錯。汝",
    "X81n1571_025:0637b08": "等諸人。見有眼。聞有耳。嗅有鼻。味有舌。因甚麼&#x5374;不",
    "X81n1571_025:0637b09": "會。良久曰。武帝求仙不得仙。王喬端坐&#x5374;昇。天咄",
    "X81n1571_025:0637b10": " 僧問。大眾雲臻。合談何事。師曰。波斯入&#x9599;市。曰恁麼",
    "X81n1571_025:0637b11": "則草偃風行去也。師曰。萬里望鄉關。",
    "X81n1571_025:0637b12": "廬州澄慧咸詡禪師[0637b12] 僧問。德山入門便棒。臨濟入門",
    "X81n1571_025:0637b13": "便喝。去此二途。請師提掇。師曰。總不恁麼。曰一言啟",
    "X81n1571_025:0637b14": "口別是家門。師曰。賴遇拄杖不在手。乃曰。如來秘旨。",
    "X81n1571_025:0637b15": "豈涉辭鋒。祖師心印。寧容穿鑿。若也向上舉揚。直得",
    "X81n1571_025:0637b16": "海水逆流。須彌倒卓。向下商確。何妨枯木生花。寒&#x7070;",
    "X81n1571_025:0637b17": "發燄。雖然。在衲僧門下。白雲萬里。且道。衲僧有甚麼",
    "X81n1571_025:0637b18": "長處。良久曰。更有一般堪羨處。長連&#x7240;上帶刀眠。",
    "X81n1571_025:0637b19": "淨因臻禪師法嗣",
    "X81n1571_025:0637b20": "福州長慶惠暹文慧禪師[0637b20] 僧問。離上生之寶剎。登延",
    "X81n1571_025:0637b21": "聖之道場。如何是不動尊。師曰。孤舟載明月。曰忽遇",
    "X81n1571_025:0637b22": "艣棹俱停。又作麼生。師曰。漁人偏愛宿蘆花 問長",
    "X81n1571_025:0637b23": "期進道。西天以蠟人為&#x9A10;。未審。此間以何為&#x9A10;。師曰。",
    "X81n1571_025:0637b24": "鐵彈子。曰意旨如何。師曰。大底大。小底小。",
    "X81n1571_025:0637c01": "福州棲勝繼超禪師[0637c01] 上堂。拈拄杖良久曰。三世諸佛。",
    "X81n1571_025:0637c02": "盡在這裏[跳-兆+孛]跳。大眾還會麼。過去諸佛說了。未來諸",
    "X81n1571_025:0637c03": "佛未說。現在諸佛今說。敢問諸人。作麼生是說底事。",
    "X81n1571_025:0637c04": "卓一下曰。蘇嚧蘇嚧。",
    "X81n1571_025:0637c05": "南陽香嚴慧照洞敷禪師[0637c05] 福州范氏子。氣韻清敏。依",
    "X81n1571_025:0637c06": "東京景德明出家。遍參江淮叢席。末後見淨因。一言",
    "X81n1571_025:0637c07": "頓契。如以學問該博。名動京師。被旨出住香嚴。十載",
    "X81n1571_025:0637c08": "返故里。住龜山壽山神光三剎 上堂。西乾四七。道",
    "X81n1571_025:0637c09": "絕語言。東土二三。法無文字。惟傳一印。直指人心。心",
    "X81n1571_025:0637c10": "了則天地全該。印定則絲毫不漏。塵塵絕待。法法融",
    "X81n1571_025:0637c11": "&#x8657;。方乃契聖根源。始曰入佛知見。如斯薦得。落二落",
    "X81n1571_025:0637c12": "三。本色衲僧。如何話會。還道得麼。良久曰。個中消息",
    "X81n1571_025:0637c13": "若為傳。鳳闕龍樓峭倚天。要會覺城東際事。寥寥千",
    "X81n1571_025:0637c14": "古尚依然 上堂。僧問。遠辭香嚴。近入龜山。如何是",
    "X81n1571_025:0637c15": "不動尊。師曰。千手大悲提不起。曰如何是動中尊。師",
    "X81n1571_025:0637c16": "曰。玉殿會游歷。金門屢往還。問如何是龜山境。師曰。",
    "X81n1571_025:0637c17": "千峰來有路。八極淨無塵。曰如何是境中人。師曰。有",
    "X81n1571_025:0637c18": "時開眼有時合。問如何是佛法的的大意。師曰。山寒",
    "X81n1571_025:0637c19": "骨露。水淺見沙。乃曰。竊經窮論。正如入海筭沙。覓法",
    "X81n1571_025:0637c20": "覓心。大似捫空求響。釋尊出世。為一大事因緣。諸佛",
    "X81n1571_025:0637c21": "傳衣。亦乃廣開方便發揮教外正法。指示涅槃妙心。",
    "X81n1571_025:0637c22": "作筏渡人。應病與藥。其實說無所說。傳無所傳。縱饒",
    "X81n1571_025:0637c23": "一棒一條痕。一摑一手血。未免拖泥帶水。豈能點瓦",
    "X81n1571_025:0637c24": "成金。大眾。今日只如為國開堂。還有奇特事也無。良",
    "X81n1571_025:0638a01": "久曰。疊疊青山與流水。舊時顏色舊時聲 示眾。春",
    "X81n1571_025:0638a02": "無三日晴。風雨時時作。巖下見蟠桃。自開還自落。翻",
    "X81n1571_025:0638a03": "憶靈雲得處真。迄今底事何蕭索。非蕭索。春山春水",
    "X81n1571_025:0638a04": "四寥廓。鷓鴣啼處百花香。好薦聲前第一著。",
    "X81n1571_025:0638a05": "興化嶽禪師法嗣",
    "X81n1571_025:0638a06": "興化紹清禪師[0638a06] 薦母上堂。祖師門下。佛法不存。善法",
    "X81n1571_025:0638a07": "堂前。仁義休說。然雖如是。事無一向。竊聞。哀哀父母。",
    "X81n1571_025:0638a08": "生我劬勞。欲報深恩。昊天罔極。髮膚身體。弗敢毀傷。",
    "X81n1571_025:0638a09": "此魯仲尼之孝也輪轉三界中。恩愛不能捨。棄恩入",
    "X81n1571_025:0638a10": "無為。真實報恩者。故我大覺世尊。雪山苦行。摩竭成",
    "X81n1571_025:0638a11": "道。往忉利天。為母說法。此釋迦之孝也。得大解脫。運",
    "X81n1571_025:0638a12": "大神通。手擎金錫。掌拓龍盂。詣地獄門。卓然尋省。見",
    "X81n1571_025:0638a13": "其慈母。悲泣無量。此目連之孝也。作麼生是興化之",
    "X81n1571_025:0638a14": "孝。良久曰。興化今日。不上天堂。不入地獄。於善法堂",
    "X81n1571_025:0638a15": "中。燈王座上。為母說法。以報劬勞。且道。我母即今在",
    "X81n1571_025:0638a16": "甚麼處。乃曰。我母生前足善緣。無勞問佛定生天。人",
    "X81n1571_025:0638a17": "間上壽古今少。九十春秋減一年。下座。敢煩大眾燒",
    "X81n1571_025:0638a18": "一炷香。以助山僧報孝。既是山僧之母。為甚麼&#x5374;煩",
    "X81n1571_025:0638a19": "諸人燒香。不見道。東家人死。西家人助哀。以手搥胸",
    "X81n1571_025:0638a20": "曰。蒼天蒼天。",
    "X81n1571_025:0638a21": "長沙智度山定林景芳禪師[0638a21] 僧問。七十二峰即不問。",
    "X81n1571_025:0638a22": "如何是法輪境。師曰。岣嶁峰尖神禹碑。曰還許學人",
    "X81n1571_025:0638a23": "識也無。師曰。石青字赤形模奇曰今日得遇去也。師",
    "X81n1571_025:0638a24": "曰。吏部當時尚莫窺。曰端的在甚麼處。師曰。何得汝",
    "X81n1571_025:0638b01": "不狐疑。",
    "X81n1571_025:0638b02": "開封襄城首山處珪禪師[0638b02] 僧問如何是首山境。師曰。",
    "X81n1571_025:0638b03": "白雲片片時來往。汝水潺潺流向東。曰如何是境中",
    "X81n1571_025:0638b04": "人。師曰。寒山逢拾得。拍手笑呵呵。曰向上宗乘事若",
    "X81n1571_025:0638b05": "何。師曰。&#x8657;空藏鳥跡。風過樹頭鳴。曰莫便是為人處",
    "X81n1571_025:0638b06": "也無。師曰。曹溪水急。",
    "X81n1571_025:0638b07": "玉泉芳禪師法嗣",
    "X81n1571_025:0638b08": "臨江軍慧力善周禪師[0638b08] 上堂。遼天鶻萬重雲。祇一突",
    "X81n1571_025:0638b09": "是甚麼。咄 師於宋哲宗元祐丙寅十二月望日。沐",
    "X81n1571_025:0638b10": "浴淨髮。說偈曰。山僧住端筠。未&#x751E;形言句。七十三年",
    "X81n1571_025:0638b11": "來。七十三年去。言畢而逝。五日後。鬚髮再生。",
    "X81n1571_025:0638b12": "福州聖泉紹燈禪師[0638b12] 本郡古田陳氏子。生時異香滿",
    "X81n1571_025:0638b13": "室。紫帽覆首。七歲觀諸經論。如宿習。十歲辭親出家。",
    "X81n1571_025:0638b14": "禮潭州開福璡為師。得度受具。後造玉泉。泉一見。鍼",
    "X81n1571_025:0638b15": "芥相投。嗣還里。深自韜晦。郡守丁公。延住陀嶺塔院。",
    "X81n1571_025:0638b16": "忽一日索浴更衣。鳴鼓陞座眾集。乃說偈曰。吾年五",
    "X81n1571_025:0638b17": "十三。去住本無貪。臨行事若何。不用口喃喃。儼然示",
    "X81n1571_025:0638b18": "寂。瞑目兩宵。偶聞鐘聲忽復醒。四大輕安。後身常出",
    "X81n1571_025:0638b19": "舍利。元豐中。本郡大旱。太守請令祈雨。次日甘澤大",
    "X81n1571_025:0638b20": "霈 遷住聖泉。上堂。僧問。如何是聖泉境。師曰。目前",
    "X81n1571_025:0638b21": "無異草。曰如何是境中人。師曰。往來無罣礙。曰人境",
    "X81n1571_025:0638b22": "已蒙師指示。向上宗乘事若何。師曰。驢事未去。馬事",
    "X81n1571_025:0638b23": "到來。乃曰。般若門中。縱說百千妙義。不增一毫。直饒",
    "X81n1571_025:0638b24": "結舌亡唇。豈減少分。若論元中又元。終非妙門。鳥道",
    "X81n1571_025:0638c01": "魚蹤。早傷途轍去也。&#x8462;為出此入彼去者。不至其方",
    "X81n1571_025:0638c02": "來者不到其所。舉一明三。莫窮幽趣。更不續鳧截鶴。",
    "X81n1571_025:0638c03": "彝嶽盈壑。霄壤相望。去道轉遠。正當與麼時。衲僧門",
    "X81n1571_025:0638c04": "下。作麼生商量。良久曰。昨夜三更月到&#x7ABB;。",
    "X81n1571_025:0638c05": "韶州南華重辯禪師[0638c05] 上堂。僧問。祖意西來即不問。最",
    "X81n1571_025:0638c06": "初一句請師宣。師曰。龍銜黑寶離滄海。鶴側霜翎下",
    "X81n1571_025:0638c07": "玉&#x5826;。曰一輪明月照。四海盡分明。師曰。夜半折開無",
    "X81n1571_025:0638c08": "縫塔。天明智積抱頭回。乃曰。會麼。五大未明。二儀無",
    "X81n1571_025:0638c09": "跡。威音王&#x89B7;不見。大悲手摸無&#x8E2A;。是神通妙用。是法",
    "X81n1571_025:0638c10": "爾如然。於斯明得。便乃高步毗盧頂上。坐斷報化佛",
    "X81n1571_025:0638c11": "頭。於斯未明。祇知事逐眼前過。不覺老從頭上來。",
    "X81n1571_025:0638c12": "德安延福智興禪師[0638c12] 西川人。造玉泉。發明心地。初住",
    "X81n1571_025:0638c13": "漸源。次遷黃梅龍華。晚住延福。師語不譚元。行不修",
    "X81n1571_025:0638c14": "潔。身不稟儀。眾不喜見。逝後靈異不測。緇素追仰。塑",
    "X81n1571_025:0638c15": "像事之。尤能報應如響。",
    "X81n1571_025:0638c16": "道吾真禪師法嗣",
    "X81n1571_025:0638c17": "燕山等覺祖印智燈禪師[0638c17] 金華人。嗣道吾。始立之年。",
    "X81n1571_025:0638c18": "遂開法弘道。從者如雲。說法三十載。晚退老燕山等",
    "X81n1571_025:0638c19": "覺。有語錄二卷。鄒正言。曾序之曰。頃余在中陶。&#x751E;與",
    "X81n1571_025:0638c20": "李濤師淵。論天下之名僧。師淵曰。吾所見。有祖印。真",
    "X81n1571_025:0638c21": "有道者也。望其容貌。如秋際木。聽其解說。如夜半潮。",
    "X81n1571_025:0638c22": "云云語。惜燈錄不載。僅存正言序數行。亦可想見其",
    "X81n1571_025:0638c23": "人耳。",
    "X81n1571_025:0638c24": "菩提用禪師法嗣",
    "X81n1571_025:0639a01": "杭州臨安淨土善思禪師[0639a01] 上堂。咄咄咄。臨濟德山盡",
    "X81n1571_025:0639a02": "該抹。棒頭薦得不作家。喝下承當未奇絕。山僧宗旨",
    "X81n1571_025:0639a03": "不恁麼。覿面相呈辨賢哲。聲前一句早遲疑。語後持",
    "X81n1571_025:0639a04": "來欠時節。勸禪人休饒舌。神龍尚自不知源。豈說盲",
    "X81n1571_025:0639a05": "龜敵跛&#x9F08;。喝一喝。",
    "X81n1571_025:0639a06": "天童遂禪師法嗣",
    "X81n1571_025:0639a07": "福州大中立志禪師[0639a07] 上堂。僧問。遠趨丈室。仰慕宗風。",
    "X81n1571_025:0639a08": "學人上來。請師一接。師曰。高挂&#x9262;囊。曰便是為人處",
    "X81n1571_025:0639a09": "也無。師曰。盲人摸象。曰莫壓良為賤好。師曰。短販樵",
    "X81n1571_025:0639a10": "人徒誇書&#x5292;。問馬祖陞堂。百丈捲席。未審意旨如何。",
    "X81n1571_025:0639a11": "師曰。官馬相踏。曰學人今日小出大遇。師曰。拄杖未",
    "X81n1571_025:0639a12": "曾拈著。乃曰。虎嘯烏山畔。眾獸潛藏。雲生螺渚間。群",
    "X81n1571_025:0639a13": "峰失色。大阿寶&#x5292;。耀日爭輝。樵父搬柴。醫王辨價。還",
    "X81n1571_025:0639a14": "有不顧賓主者麼。出來道看。良久曰。水凍魚難躍。天",
    "X81n1571_025:0639a15": "寒艸發遲。以拄杖打香臺一下 上堂。法不見法。法",
    "X81n1571_025:0639a16": "不行法。法不知法。大眾。這個是香爐子。如何是不見",
    "X81n1571_025:0639a17": "不行不知的法。百億恒沙世界諸佛。盡在香爐上。放",
    "X81n1571_025:0639a18": "光動地。說法度人。諸人還見麼。直饒見得。也涉踟&#x8E70;。",
    "X81n1571_025:0639a19": "喝一喝 師於宋哲宗紹聖甲戌三月十一日集眾。",
    "X81n1571_025:0639a20": "沐浴淨髮。說偈曰。麒麟掣斷黃金鎖。玉兔衝開白玉",
    "X81n1571_025:0639a21": "關。好是無雲中夜後。一輪明月照鍾山。偈畢。趺坐而",
    "X81n1571_025:0639a22": "逝。茶毗獲舍利。塔于本山。",
    "X81n1571_025:0639a23": "福州乾元了覺圓禪師[0639a23] 上堂。直饒阿那律天眼。未解",
    "X81n1571_025:0639a24": "諦觀。便是千手大悲。焉能提掇。眾中莫有不甘者麼。",
    "X81n1571_025:0639b01": "出來掀倒禪&#x7240;。喝散大眾。然雖如是。未是作家。且於",
    "X81n1571_025:0639b02": "第二門中。與衲僧出氣。僧問。少林九年垂一語。直至",
    "X81n1571_025:0639b03": "如今賺師舉。欲得不賺。請師別道。師曰唵。曰摩噠哩",
    "X81n1571_025:0639b04": "伽摩達哩智。又作麼生。師曰。放你三十棒。問未離兜",
    "X81n1571_025:0639b05": "率降王宮。未審是什麼人。師曰。牛頭出。馬頭回。曰未",
    "X81n1571_025:0639b06": "審是法身報身。師曰。牽犁拽杷。乃曰。還相委悉麼。山",
    "X81n1571_025:0639b07": "僧今日指鹿為馬。唱九作十。瞞諸人去也。摩竭正令。",
    "X81n1571_025:0639b08": "水泄不通。少室真規。風吹不入。聖凡情盡。體露真常。",
    "X81n1571_025:0639b09": "迥絕見知。輝騰今古。良由情存聖量。墮在見知。所以",
    "X81n1571_025:0639b10": "聽不出聲。見不超色。若能迴光返照。有何佛道可成。",
    "X81n1571_025:0639b11": "有何眾生可度。向火燄裏藏身。東湧西沒南湧北沒。",
    "X81n1571_025:0639b12": "於微塵上走馬。坐大道場。雖然。切忌認驢鞍橋。作阿",
    "X81n1571_025:0639b13": "爺下領。",
    "X81n1571_025:0639b14": "衡州南嶽萬壽應城禪師[0639b14] 初參天童。童問。上人何來。",
    "X81n1571_025:0639b15": "師曰毗陵。童曰。我聞毗陵出好艸蟲扇子。帶得來否。",
    "X81n1571_025:0639b16": "師作一圓相曰。大善知識。要者個作麼。童曰。祇這個",
    "X81n1571_025:0639b17": "此間亦要得。師於言下大悟。後住應天萬壽 示眾。",
    "X81n1571_025:0639b18": "山花狼籍孤負空生。山艸離披。拈提室利。驚得嶽神",
    "X81n1571_025:0639b19": "稽首。土地和南。陝府鐵牛無放處。嘉州石像露全身。",
    "X81n1571_025:0639b20": "如斯說話。錯會者多。敢問諸人。不涉春秋一句。作麼",
    "X81n1571_025:0639b21": "生道。良久曰。不得春風花不開。花開又被風吹落。喝",
    "X81n1571_025:0639b22": "一喝。",
    "X81n1571_025:0639b23": "玉泉本禪師法嗣",
    "X81n1571_025:0639b24": "荊州護國齊月禪師[0639b24] 上堂。僧問。壁立千仞。水泄不通。",
    "X81n1571_025:0639c01": "還許學人請益也無。師曰。汝問什麼。曰向上事。師曰。",
    "X81n1571_025:0639c02": "維那不在。曰莫怪觸忤和尚。師曰。正令已行。乃曰。窮",
    "X81n1571_025:0639c03": "外無方。究內非裏。應用萬般。無可比擬。分明向汝諸",
    "X81n1571_025:0639c04": "人道。佛性精魂總不是。",
    "X81n1571_025:0639c05": "福嚴宗禪師法嗣",
    "X81n1571_025:0639c06": "衡州花藥宗勝義然禪師[0639c06] 僧問。臨濟血&#x8109;。請師直道。",
    "X81n1571_025:0639c07": "師曰。&#x8657;空裏揚眉。默地裏點頭。曰莫只者便是麼。師",
    "X81n1571_025:0639c08": "曰。是即是。作麼生會。僧&#x5374;點首。師曰。者賊好喫棒。曰",
    "X81n1571_025:0639c09": "賊賊。便歸眾。師曰。三十棒。一棒也較不得 示眾。心",
    "X81n1571_025:0639c10": "心心。青山綠水高且深。若人識得無他旨。相對事法",
    "X81n1571_025:0639c11": "總平沉。是你諸人總識得。為什麼七十二峰。儼然依",
    "X81n1571_025:0639c12": "舊。試說看。",
    "X81n1571_025:0639c13": "衡州南嶽承天智昱禪師[0639c13] 僧問。如何是佛。師曰。髮長",
    "X81n1571_025:0639c14": "僧貌醜。曰意旨如何。師曰。腦門後合掌 問如何是",
    "X81n1571_025:0639c15": "祖師西來意。師曰。石廩峰高。曰意旨如何。師曰。遊人",
    "X81n1571_025:0639c16": "罕到 問如何是和尚家風。師曰。紙帳繩&#x7240;。曰客來",
    "X81n1571_025:0639c17": "如何祇待。師曰。山中石耳 宋神宗元豐乙丑四月。",
    "X81n1571_025:0639c18": "沐浴淨髮。趺坐而逝。茶毗。齒舌眼睛不壞。",
    "X81n1571_025:0639c19": "太子廣禪師法嗣",
    "X81n1571_025:0639c20": "太原龍門山勝善清照禪師[0639c20] 僧問。變凡作聖即不問。",
    "X81n1571_025:0639c21": "點鐵成金事若何。師曰。直下無私處。觸目盡光輝。曰",
    "X81n1571_025:0639c22": "恁麼則清光生掌上。喜氣發眉間也。師曰。既能知自",
    "X81n1571_025:0639c23": "理。何用苦忉忉 問天高地厚。萬物皆從。未審和尚",
    "X81n1571_025:0639c24": "從與不從。師曰。春來花爛熳。曰金&#x9DC4;迴碧落。玉兔上",
    "X81n1571_025:0640a01": "長空。師曰。同道方知。曰學人今日承恩。師曰。且莫錯",
    "X81n1571_025:0640a02": "認。",
    "X81n1571_025:0640a03": "南嶽下十三世",
    "X81n1571_025:0640a04": "大溈&#x5586;禪師法嗣",
    "X81n1571_025:0640a05": "東&#x51C9;智海普融道平禪師[0640a05] 上堂。山僧不會佛法。為人",
    "X81n1571_025:0640a06": "總沒來由。或時半開半合。或時全放全收。還如萬人",
    "X81n1571_025:0640a07": "叢裏冷地掉個石頭。忽然打著一個。方知觸處周流",
    "X81n1571_025:0640a08": " 上堂。趙州有四門。門門通大道。玉泉有四路。路路",
    "X81n1571_025:0640a09": "透長安。門門通大道。畢竟誰親到。路路透長安。分明",
    "X81n1571_025:0640a10": "進步看。拍膝一下曰。歲晚未歸客。西風門外寒 上",
    "X81n1571_025:0640a11": "堂。舉盤山示眾曰。似地擎山。不知山之孤峻。如石含",
    "X81n1571_025:0640a12": "玉。不知玉之無瑕。古人恁麼說話。大似抱贓&#x544C;屈。智",
    "X81n1571_025:0640a13": "海門下。人人慷慨。生擒虎兕。活捉獰龍。眼裏著得須",
    "X81n1571_025:0640a14": "彌山。耳裏著得大海水。遂拈拄杖曰。不是向人誇伎",
    "X81n1571_025:0640a15": "倆。丈夫標致合如斯。卓拄杖。下座。",
    "X81n1571_025:0640a16": "洪州泐潭景祥禪師[0640a16] 建昌南城傅氏子。僧問。如何是",
    "X81n1571_025:0640a17": "祖師西來意。師曰。十個指頭八個了 問我手何似",
    "X81n1571_025:0640a18": "佛手。師曰。金&#x936E;難辯。曰我&#x811A;何似驢&#x811A;。師曰。黃龍路",
    "X81n1571_025:0640a19": "險。曰人人有個生緣。如何是和尚生緣。師曰。把定要",
    "X81n1571_025:0640a20": "津。不通凡聖 中秋上堂。靈山話。曹溪指。放過初生",
    "X81n1571_025:0640a21": "斫額底。未問龍眠老古錐。昨夜三更轉向西。正當恁",
    "X81n1571_025:0640a22": "麼時。有人問。如何是月。向明暗未分處。道得一句。便",
    "X81n1571_025:0640a23": "與古人。共出一隻手。如或未然。寶峰不免依模畫樣。",
    "X81n1571_025:0640a24": "應個時節。乃打一圓相曰。清光萬古復千古。豈止人",
    "X81n1571_025:0640b01": "間一夜看 問僧。達磨西歸。手&#x64D5;隻履。當時何不兩",
    "X81n1571_025:0640b02": "隻都將去。曰此土也要留個消息。師曰。一隻&#x811A;在西",
    "X81n1571_025:0640b03": "天。一隻&#x811A;在東土。著甚來由。僧無語 問僧。唯一堅",
    "X81n1571_025:0640b04": "密身。一切塵中現。如何是塵中現底身。僧指香爐曰。",
    "X81n1571_025:0640b05": "這個是香爐。師曰。帶累三世諸佛。生陷地獄。僧罔措。",
    "X81n1571_025:0640b06": "師便打 師不安次。有僧問。和尚近日尊候如何。師",
    "X81n1571_025:0640b07": "曰。土地前燒二陌紙著 師常叉手夜坐。如對大賓。",
    "X81n1571_025:0640b08": "初坐手與趺綴。至五鼓必齊膺。因號祥叉手。",
    "X81n1571_025:0640b09": "和州光孝慧蘭禪師[0640b09] 不知何許人。自號碧落道人。嘗",
    "X81n1571_025:0640b10": "以觸衣書七佛名。叢林稱為蘭布&#x88E9;。有擬草庵歌。具",
    "X81n1571_025:0640b11": "載普燈。建炎末。金人犯淮。執師見營長。長曰。聞我名",
    "X81n1571_025:0640b12": "否。師曰。我所聞者。唯大宋天子之名。長恚。令左右以",
    "X81n1571_025:0640b13": "鎚擊之。鎚至&#x8F19;斷壞。長驚異。延麾下敬事之。經旬。師",
    "X81n1571_025:0640b14": "索薪自焚。無敢供者。親拾薪成龕。怡然端坐。&#x70DF;焰一",
    "X81n1571_025:0640b15": "起。流光四騰。眾跪伏。灼膚者多。火絕。得五色舍利。并",
    "X81n1571_025:0640b16": "其骨而北歸。所執僧尼。悉得自便。和人至今詠之。",
    "X81n1571_025:0640b17": "潭州東明智海仁仙禪師[0640b17] 吉安泰和萬氏子。幼事靜",
    "X81n1571_025:0640b18": "工。無適俗韻。出家為金公弟子。受具遊方。依東林玉",
    "X81n1571_025:0640b19": "&#x78F5;最久。晚抵仰山。陸沉眾中。佛印獨異之。師方銳志",
    "X81n1571_025:0640b20": "於學書翰墨。印呵曰。子本學道。為了生死。反從事語",
    "X81n1571_025:0640b21": "言筆墨。於道何益。師於是棄去。依大溈者十年。真如",
    "X81n1571_025:0640b22": "門墻壁立。師獨受印可。及真如赴詔住上都相國。師",
    "X81n1571_025:0640b23": "乃首眾。衡陽花藥。分座說法。開法城東之東明。俄遷",
    "X81n1571_025:0640b24": "湘西嶽麓。無何。麓厄於火。道俗驚嗟。師縛屋而居十",
    "X81n1571_025:0640c01": "年間。成梵釋龍天宮矣。開堂日 僧問。世尊出世。梵",
    "X81n1571_025:0640c02": "王前引。帝釋後隨。和尚出世。有何祥瑞。師曰。任是百",
    "X81n1571_025:0640c03": "千諸佛。一時趕向水牯欄裏。曰有何祥瑞。師曰。山僧",
    "X81n1571_025:0640c04": "不曾眼花 問進前三步時如何。師曰。撞頭磕額。曰",
    "X81n1571_025:0640c05": "退後三步時如何。師曰。墮坑落&#x58CD;。曰不進不退時如",
    "X81n1571_025:0640c06": "何。師曰。立地死漢 師於宋徽宗宣和己亥七月九",
    "X81n1571_025:0640c07": "日。以平生道具付侍者。使集眾估唱。黎明漱盥罷。坐",
    "X81n1571_025:0640c08": "丈室敘出世本末。囑以行道。說偈為別。有善暹。請少",
    "X81n1571_025:0640c09": "留。師約退右&#x8107;而逝。壽六十二。臘四十二。塔于西崦",
    "X81n1571_025:0640c10": "舜塘之陰。",
    "X81n1571_025:0640c11": "泗州普照曉欽明悟禪師[0640c11] 僧問。師唱誰家曲。宗風嗣",
    "X81n1571_025:0640c12": "阿誰。師曰。東邊更近東。曰溈山的子。智海親孫也。師",
    "X81n1571_025:0640c13": "曰。&#x5374;笑傍人把釣竿 上堂。引手撮空。展轉莫及。翻",
    "X81n1571_025:0640c14": "身擲影。徒自勞形。當面拈來。&#x5374;成蹉過。畢竟如何。拍",
    "X81n1571_025:0640c15": "禪&#x7240;曰。洎合錯商量。",
    "X81n1571_025:0640c16": "廬山東林自遵正覺禪師[0640c16] 上堂。十五日已前。放過一",
    "X81n1571_025:0640c17": "著。十五日已後。未可商量。正當十五日。試道一句看。",
    "X81n1571_025:0640c18": "良久曰。山色翠穠春雨歇。&#x6822;庭香擁木蘭開。",
    "X81n1571_025:0640c19": "潭州福嚴真禪師[0640c19] 上堂。福嚴山上雲。舒卷任朝昏。忽",
    "X81n1571_025:0640c20": "爾平地。客來難討門。",
    "X81n1571_025:0640c21": "潭州東明遷禪師[0640c21] 久侍真如。晚居溈山。真如菴忠道",
    "X81n1571_025:0640c22": "者。高其風每叩之。一日閱首楞嚴次。忠問。如我按指。",
    "X81n1571_025:0640c23": "海印發光。佛意如何。師曰。釋迦老子。好與二十棒。曰",
    "X81n1571_025:0640c24": "為甚麼如此。師曰。用按指作麼。曰汝暫舉心。塵勞先",
    "X81n1571_025:0641a01": "起。又作麼生。師曰。亦是海印發光。",
    "X81n1571_025:0641a02": "雪竇雅禪師法嗣",
    "X81n1571_025:0641a03": "衢州光孝普印慈覺禪師[0641a03] 泉州許氏子。室中嘗問僧。",
    "X81n1571_025:0641a04": "父母未生已前。在甚麼處行履。僧擬對。即打出。或曰。",
    "X81n1571_025:0641a05": "達磨在你&#x811A;下。僧擬看。亦打出。或曰道道。僧擬開口。",
    "X81n1571_025:0641a06": "復打出。",
    "X81n1571_025:0641a07": "慶善震禪師法嗣",
    "X81n1571_025:0641a08": "杭州慶善院普能禪師[0641a08] 上堂。事不獲已。與諸人葛藤。",
    "X81n1571_025:0641a09": "一切眾生。祇為心塵未脫。情量不除。見色聞聲。隨波",
    "X81n1571_025:0641a10": "逐浪。流轉三界。汩沒四生。致使正見不明。觸途成滯。",
    "X81n1571_025:0641a11": "若也是非齊泯。善惡都忘。坐斷報化佛頭。截&#x5374;聖凡",
    "X81n1571_025:0641a12": "途路。到者裏。方有少許相應。直饒如是。衲僧分上。未",
    "X81n1571_025:0641a13": "為奇特。何故如此。纔有是非。紛然失心 上堂。拈拄",
    "X81n1571_025:0641a14": "杖曰。未入山僧手中。萬法宛然。既入山僧手中。復有",
    "X81n1571_025:0641a15": "何事。良久曰。有意氣時添意氣。不風流處也風流。卓",
    "X81n1571_025:0641a16": "拄杖一下。",
    "X81n1571_025:0641a17": "淨土思禪師法嗣",
    "X81n1571_025:0641a18": "杭州靈鳳山萬壽法詮禪師[0641a18] 僧問。如何是佛。師曰。抱",
    "X81n1571_025:0641a19": "樁打拍浮。曰如何是法。師曰。黃泥彈子。曰如何是僧。",
    "X81n1571_025:0641a20": "師曰。剃除鬚髮。曰三寶外。還別有為人處也無。師舉",
    "X81n1571_025:0641a21": "起一指。僧曰不會。師曰。指在唯觀月。風來不動幡",
    "X81n1571_025:0641a22": " 上堂。德山棒。臨濟喝。盡是無風波&#x5E00;&#x5E00;。燈籠[跳-兆+孛]跳過",
    "X81n1571_025:0641a23": "青天。露柱魂驚頭腦裂。雖然如是。大似食鹽加得渴。",
    "X81n1571_025:0641a24": "喝一喝。",
    "X81n1571_025:0641b01": "杭州慶善守隆禪師[0641b01] 開堂日。僧問。知師久蘊囊中寶。",
    "X81n1571_025:0641b02": "今日當筵略借看。師曰。多少分明。曰師子吼時全露",
    "X81n1571_025:0641b03": "現。文殊仗&#x5292;又如何。師曰。驚殺老僧 問千佛出世。",
    "X81n1571_025:0641b04": "各有奇祥。和尚今日以何為驗。師曰。木人把板雲中",
    "X81n1571_025:0641b05": "拍。曰意旨如何。師曰。石女拈笙水底吹 上堂。花簇",
    "X81n1571_025:0641b06": "簇。錦簇簇。鹽醬年來事事足。留得南泉打破鍋。分付",
    "X81n1571_025:0641b07": "沙彌&#x7151;晨粥。晨粥一任諸人喫。洗&#x9262;盂一句。作麼生",
    "X81n1571_025:0641b08": "會。良久曰。多少人疑著。",
    "X81n1571_025:0641b09": "護國月禪師法嗣",
    "X81n1571_025:0641b10": "江陵府護國慧本禪師[0641b10] 僧問。有物先天地。無形本寂",
    "X81n1571_025:0641b11": "寥。未審。是甚麼物。師曰。一鋌墨。曰恁麼則耀古照今",
    "X81n1571_025:0641b12": "去也。師曰。作麼生是耀古照今底。僧便喝。師便打",
    "X81n1571_025:0641b13": " 上堂。好個時節。誰肯承當。苟或無人。不如惜取。良久",
    "X81n1571_025:0641b14": "曰。彈雀夜明珠。",
    "X81n1571_025:0641b15": "南嶽下十四世",
    "X81n1571_025:0641b16": "智海平禪師法嗣",
    "X81n1571_025:0641b17": "東京淨因蹣菴繼成禪師[0641b17] 袁之宜春劉氏子。上堂。拈",
    "X81n1571_025:0641b18": "拄杖曰。清淨本然。云何忽生山河大地。看看。富樓那。",
    "X81n1571_025:0641b19": "穿過釋迦老子鼻孔。釋迦老子。鑽破&#x8657;空肚皮。且道。",
    "X81n1571_025:0641b20": "山河大地。在甚麼處。擲下拄杖。召大眾曰。&#x8657;空翻筋",
    "X81n1571_025:0641b21": "斗。向新羅國裏去也。是你諸人。切忌認葉止啼。刻舟",
    "X81n1571_025:0641b22": "尋&#x5292; 上堂。茫茫盡是覓佛漢。舉世難尋閑道人。棒",
    "X81n1571_025:0641b23": "喝交馳成藥忌。了亡藥忌未天真 上堂。崑崙奴。著",
    "X81n1571_025:0641b24": "鐵&#x88B4;。打一棒。行一步。爭似火中釣&#x9F08;。日裏藏冰。陰影",
    "X81n1571_025:0641c01": "門翻魍魎。&#x8657;空縛殺麻繩 上堂。狹路相逢且莫疑。",
    "X81n1571_025:0641c02": "電光石光已遲遲。若教直下三心徹。祇在如今一餉",
    "X81n1571_025:0641c03": "時。到這裏。直使問來答去。火迸星飛。互換主賓。照用",
    "X81n1571_025:0641c04": "得失。波翻嶽立。玉轉珠回。衲僧面前。了無交涉。豈不",
    "X81n1571_025:0641c05": "見。拈花鷲嶺。獨許飲光。問疾毗耶。誰當金粟。那知微",
    "X81n1571_025:0641c06": "笑已成途轍。縱使默然。未免風波。要須格外相逢始",
    "X81n1571_025:0641c07": "解。就中&#x9834;契還會麼。一曲寥寥動今古。洛陽三十六",
    "X81n1571_025:0641c08": "峰西 上堂。舉不顧即差互。擬思量何劫悟。大眾。枯",
    "X81n1571_025:0641c09": "桑知天風。是顧不顧。海水知天寒。是思不思。且喚甚",
    "X81n1571_025:0641c10": "麼。作悟底道理。兔角杖頭挑法界。龜毛拂子舞三臺",
    "X81n1571_025:0641c11": " 上堂。鼻裏音聲耳裏香。眼中鹹淡舌元黃。意能覺",
    "X81n1571_025:0641c12": "觸身分別。冰室如春九夏涼。如斯見得。方知男子身",
    "X81n1571_025:0641c13": "中入定時。女子身中從定出。葵花觀日轉。犀紋玩月",
    "X81n1571_025:0641c14": "生。香楓化老人。螟[虫*靈]成蜾[虫*(嬴-口+(罩-卓))]。若也不知。苦哉佛陀耶。",
    "X81n1571_025:0641c15": "許你具隻眼 上堂。一念心清淨。佛居魔王殿。一念",
    "X81n1571_025:0641c16": "惡心生。魔王居佛殿。天衣懷曰。但恁麼信去。喚作&#x811A;",
    "X81n1571_025:0641c17": "踏實地而行。終無別法。亦無別道理。老僧恁麼舉了。",
    "X81n1571_025:0641c18": "祇恐你諸人。見兔放鷹。刻舟求&#x5292;。何故。功德天黑暗",
    "X81n1571_025:0641c19": "女。有智主人。二俱不受 上堂。舉汾陽拈拄杖示眾",
    "X81n1571_025:0641c20": "曰。三世諸佛在這裏。為汝諸人無孔竅。遂走向山僧",
    "X81n1571_025:0641c21": "拄杖裏去。強生節目。師曰。汾陽與麼示徒。大似擔雪",
    "X81n1571_025:0641c22": "填井。傍若無人。山僧今日為汝諸人出氣。拈起拄杖",
    "X81n1571_025:0641c23": "曰。三世諸佛。不敢強生節目。&#x5374;從山僧拄杖裏走出。",
    "X81n1571_025:0641c24": "向諸人道。我不敢輕於汝等。汝等皆當作佛。說是語",
    "X81n1571_025:0642a01": "已翻筋斗。向拘夕羅城裏去也。擲下拄杖曰。若到諸",
    "X81n1571_025:0642a02": "方。分明舉似 師同圓悟法真慈受。并十大法師禪",
    "X81n1571_025:0642a03": "講千僧。赴太尉陳良弼府中齋。時徽宗皇帝。私幸觀",
    "X81n1571_025:0642a04": "之。太師魯國公。亦與焉。有善華嚴者。稱賢首宗之義",
    "X81n1571_025:0642a05": "虎。對眾問諸禪曰。吾佛設教。自小乘至于圓頓。掃除",
    "X81n1571_025:0642a06": "空有。獨證真常。然後萬德莊嚴。方名為佛。常聞禪宗",
    "X81n1571_025:0642a07": "一喝。能轉凡成聖。則與諸經論。似相違背。今一喝若",
    "X81n1571_025:0642a08": "能入吾宗五教。是為正說。若不能入。是為邪說。諸禪",
    "X81n1571_025:0642a09": "視師。師曰。如法師所問。不足三大禪師之&#x9167;。淨因小",
    "X81n1571_025:0642a10": "長老。可以使法師無惑也。師召善。善應諾。師曰。法師",
    "X81n1571_025:0642a11": "所謂愚法小乘教者。乃有義也。大乘始教者。乃空義",
    "X81n1571_025:0642a12": "也。大乘終教者。乃不有不空義也。大乘頓教者。乃即",
    "X81n1571_025:0642a13": "有即空義也。一乘圓教者。乃不有而有。不空而空義",
    "X81n1571_025:0642a14": "也。如我一喝。非唯能入五教。至於工巧技藝諸子百",
    "X81n1571_025:0642a15": "家。悉皆能入。師震聲喝一喝。問善曰。聞麼。曰聞。師曰。",
    "X81n1571_025:0642a16": "汝既聞此一喝。是有。能入小乘教。須臾又問善曰。聞",
    "X81n1571_025:0642a17": "麼。曰不聞。師曰。汝既不聞適來一喝。是無。能入始教。",
    "X81n1571_025:0642a18": "遂顧善曰。我初一喝。汝既道有。喝久聲銷。汝復道無。",
    "X81n1571_025:0642a19": "道無則元初實有。道有則而今實無。不有不無。能入",
    "X81n1571_025:0642a20": "終教。我有一喝之時。有非是有。因無故有。無一喝之",
    "X81n1571_025:0642a21": "時。無非是無。因有故無。即有即無。能入頓教。須知。我",
    "X81n1571_025:0642a22": "此一喝。不作一喝用。有無不及。情解俱忘。道有之時。",
    "X81n1571_025:0642a23": "纖塵不立。道無之時。橫&#x5FA7;&#x8657;空。即此一喝。入百千萬",
    "X81n1571_025:0642a24": "億喝。百千萬億喝。入此一喝。是故能入圓教。善乃起",
    "X81n1571_025:0642b01": "再拜。師復謂曰。非唯一喝為然。乃至一語一默。一動",
    "X81n1571_025:0642b02": "一靜。從古至今。十方&#x8657;空。萬象森羅。六趣四生。三世",
    "X81n1571_025:0642b03": "諸佛。一切聖賢。八萬四千法門。百千三昧。無量妙善。",
    "X81n1571_025:0642b04": "契理契機。與天地萬物一體。謂之法身。三界唯心。萬",
    "X81n1571_025:0642b05": "法唯識。四時八節。陰陽一致。謂之法性。是故華嚴經",
    "X81n1571_025:0642b06": "云。法性&#x5FA7;在一切處。有相無相。一聲一色。全在一塵。",
    "X81n1571_025:0642b07": "中含四義。事理無邊。周&#x5FA7;無餘。參而不雜。混而不一。",
    "X81n1571_025:0642b08": "於此一喝中。皆悉具足。猶是建化門庭。隨機方便。謂",
    "X81n1571_025:0642b09": "之小歇場。未至寶所。殊不知。我祖師門下。以心傳心。",
    "X81n1571_025:0642b10": "以法印法。不立文字。見性成佛。有千聖不傳底向上",
    "X81n1571_025:0642b11": "一路在。善又問曰。如何是向上一路。師曰。汝且向下",
    "X81n1571_025:0642b12": "會取。善曰。如何是寶所。師曰。非汝境界。善曰。望禪師",
    "X81n1571_025:0642b13": "慈悲。師曰。任從滄海變。終不為君通。善膠口而退。聞",
    "X81n1571_025:0642b14": "者。靡不歎仰。皇帝顧謂近臣曰。禪宗元妙深極如此。",
    "X81n1571_025:0642b15": "淨因才辯。亦罕有也。近臣奏曰。此宗師之緒餘也。",
    "X81n1571_025:0642b16": "南嶽法輪彥孜禪師[0642b16] 處之龍泉陳氏子。上堂。若是諦",
    "X81n1571_025:0642b17": "當漢。通身無隔礙。舉措絕毫釐。把手出紅塵。撥開向",
    "X81n1571_025:0642b18": "上竅。當頭劄定。不犯鋒稜。轉握將來。應用恰好。絲毫",
    "X81n1571_025:0642b19": "不漏。函&#x8462;相應。任是諸佛諸祖&#x89B0;著。寒毛卓豎。會麼。",
    "X81n1571_025:0642b20": "喫茶去 僧問。如何是不涉煙波底句。師曰。皎皎寒",
    "X81n1571_025:0642b21": "松月。飄飄谷口風。曰萬差俱掃蕩。一句截流機。師曰",
    "X81n1571_025:0642b22": "點。僧曰到。師曰。借人面具舞三臺 問如何是佛。師",
    "X81n1571_025:0642b23": "曰。白額大虫。曰祇如洞山道麻三斤。又作麼生。師曰。",
    "X81n1571_025:0642b24": "毒&#x8675;鑽露柱。曰學人不曉。師曰。踏著始驚人。",
    "X81n1571_025:0642c01": "衡州開福崇哲禪師[0642c01] 邵州劉氏子。上堂。妙體堂堂觸",
    "X81n1571_025:0642c02": "處彰。快須回首便承當。今朝對眾全分付。莫道儂家",
    "X81n1571_025:0642c03": "有覆藏。擲拂子。召侍者曰。因甚打下老僧拂子。問一",
    "X81n1571_025:0642c04": "水吞空遠。三峰峭壁危。掜臺重拂拭。共喜主人歸。未",
    "X81n1571_025:0642c05": "審到家如何施設。師曰。空手捻雙拳。曰意旨如何。師",
    "X81n1571_025:0642c06": "曰。突出難辯 上堂。山僧有三印。更無增減剩。覿面",
    "X81n1571_025:0642c07": "便相呈。能轉凡成聖。諸人還知麼。若也未知。不免重",
    "X81n1571_025:0642c08": "重註破。一印印空。日月星辰列下風。一印印泥。頭頭",
    "X81n1571_025:0642c09": "物物顯真機。一印印水。捩轉魚龍頭作尾。三印分明",
    "X81n1571_025:0642c10": "體一同。看來非赤又非紅。互換高低如不薦。青山依",
    "X81n1571_025:0642c11": "舊白雲中。",
    "X81n1571_025:0642c12": "泐潭祥禪師法嗣",
    "X81n1571_025:0642c13": "台州鴻福德昇禪師[0642c13] 衡陽人。上堂。諸人恁麼上來。墮",
    "X81n1571_025:0642c14": "在見聞覺知。恁麼下去。落在動靜施為。若也不去不",
    "X81n1571_025:0642c15": "來。正是鬼窟活計。如何道得出身底句。若也道得。則",
    "X81n1571_025:0642c16": "分付拄杖子。若道不得。依而行之。卓拄杖。下座。",
    "X81n1571_025:0642c17": "建寧府萬壽慧素禪師[0642c17] 上堂。僧問。劫火洞然。大千俱",
    "X81n1571_025:0642c18": "壞。未審這個還壞也無。大隨曰壞。修山主曰不壞。未",
    "X81n1571_025:0642c19": "審孰是孰非。師曰。一壞一不壞。笑殺觀自在。師子驀",
    "X81n1571_025:0642c20": "&#x9F69;人。狂狗盡逐塊復曰會麼。曰不會。師曰。漆桶不快。",
    "X81n1571_025:0642c21": "便下座 一日有僧來作禮。師問。甚處來。曰和尚合",
    "X81n1571_025:0642c22": "知某來處。師曰。湖南擔屎漢。江西刈禾客。曰和尚真",
    "X81n1571_025:0642c23": "人天眼目。某在大溈充園頭。東林作藏主。師打三棒",
    "X81n1571_025:0642c24": "喝出 師。於宋高宗紹興癸酉六月朔。沐浴趺坐。書",
    "X81n1571_025:0643a01": "偈曰。昨夜風雷忽爾。露柱生出兩指。天明笑倒燈籠。",
    "X81n1571_025:0643a02": "拄杖依前扶起。拂子[跳-兆+孛]跳過流沙。奪轉胡僧一隻履。",
    "X81n1571_025:0643a03": "於是儼然而逝。",
    "X81n1571_025:0643a04": "明州香山道淵禪師[0643a04] 本郡人。上堂。酒市魚行。頭頭寶",
    "X81n1571_025:0643a05": "所。&#x9D76;鳴鵲噪。一一妙音。卓拄杖曰。且道。這個是何佛",
    "X81n1571_025:0643a06": "事。狼籍不少 上堂。香山有個話頭。彌滿四大神洲。",
    "X81n1571_025:0643a07": "若以佛法批判。還如認馬作牛。諸人既不作佛法批",
    "X81n1571_025:0643a08": "判。畢竟是甚麼道理。擊拂曰。無鑐&#x93C1;子。不厭動搖。半",
    "X81n1571_025:0643a09": "夜枕頭。要須摸著。",
    "X81n1571_025:0643a10": "建寧府開善木菴道瓊首座[0643a10] 信之上饒人。叢林以耆",
    "X81n1571_025:0643a11": "德尊之。泐潭亦謂其飽參。分座日。嘗舉隻履西歸語。",
    "X81n1571_025:0643a12": "謂眾曰。坐脫立亡倒化即不無。要且未有逝而復出",
    "X81n1571_025:0643a13": "遺履者。為復後代兒孫不及祖師。為復祖師剩有這",
    "X81n1571_025:0643a14": "一著子。乃大笑曰。老野狐 紹興庚申冬。信守以超",
    "X81n1571_025:0643a15": "化。革律為禪。迎為第一祖。師語專使曰。吾初無意人",
    "X81n1571_025:0643a16": "間。欲為山于正。為宗派耳。然恐多不能往受請。已取",
    "X81n1571_025:0643a17": "所藏。泐潭繪像。與木菴二字。仍書偈。囑清泉亨老。寄",
    "X81n1571_025:0643a18": "得法弟子慧山曰。口觜不中祥老子。愛向叢林鼓是",
    "X81n1571_025:0643a19": "非。分付雪峰山首座。為吾痛罵莫饒伊。顧專使曰。為",
    "X81n1571_025:0643a20": "我傳語侍郎。行計迫甚。不及修答。聲絕而化。",
    "X81n1571_025:0643a21": "南昌寶&#x5CEF;景淳知藏[0643a21] 梅州人。於化度寺得度。往依泐",
    "X81n1571_025:0643a22": "潭。入室次。潭問。陝府鐵牛重多少。師叉手近前曰。且",
    "X81n1571_025:0643a23": "道重多少潭曰。尾在黃河北。頭枕黃河南。善財無鼻",
    "X81n1571_025:0643a24": "孔。依舊向南參。師擬議潭便打。忽頓徹。巾侍有年。竟",
    "X81n1571_025:0643b01": "隱居林壑。&#x751E;作山居詩曰。怕寒懶剃髼鬆髮。愛暖頻",
    "X81n1571_025:0643b02": "添榾柮柴。破衲伽黎撩亂搭。詳能勞力強安排。潭見",
    "X81n1571_025:0643b03": "論之曰。此詩不減灌溪。恐世以伎取子。而道不信於",
    "X81n1571_025:0643b04": "人也。晚居潭州嶽麓。偶一失跌。平生所學俱忘。而法",
    "X81n1571_025:0643b05": "道亦不甚振。悠悠以終老。卒中潭言。",
    "X81n1571_025:0643b06": "信州懷玉用宣首座[0643b06] 四明彭氏子。幼為僧。徑趨叢席。",
    "X81n1571_025:0643b07": "侍泐潭於黃檗。一日自臨川持&#x9262;歸。值潭晚參。有曰。",
    "X81n1571_025:0643b08": "一葉飄空便見秋。法身須透鬧啾啾。師聞領旨。潭為",
    "X81n1571_025:0643b09": "證據。後依大慧。慧亦謂其類己。以是名卿鉅公。列剎",
    "X81n1571_025:0643b10": "迎禮不就。嘗有頌大愚答佛話曰。鋸解秤鎚出老杜。",
    "X81n1571_025:0643b11": "詩紅稻啄□□□□□□□□□□□。",
    "X81n1571_025:0643b12": "光孝印禪師法嗣",
    "X81n1571_025:0643b13": "明州蘆山無相法真禪師[0643b13] 江南李主之裔。上堂。欲明",
    "X81n1571_025:0643b14": "向上事。須具頂門眼。若具頂門眼。始契出家心。既契",
    "X81n1571_025:0643b15": "出家心。常具頂門眼。要會頂門眼麼。四京人著衣喫",
    "X81n1571_025:0643b16": "飯。兩浙人飽暖自如。通玄&#x5CEF;頂香風清。花發蟠桃三",
    "X81n1571_025:0643b17": "四株。",
    "X81n1571_025:0643b18": "南嶽下十五世",
    "X81n1571_025:0643b19": "淨因成禪師法嗣",
    "X81n1571_025:0643b20": "台州瑞巖如勝佛燈禪師[0643b20] 上堂。人人領略釋迦。個個",
    "X81n1571_025:0643b21": "平欺達磨。及乎問著宗綱。束手盡曰放過。放過即不",
    "X81n1571_025:0643b22": "無。祇如女子出定。趙州洗&#x9262;盂。又作麼生話會。鶴有",
    "X81n1571_025:0643b23": "九&#x81EF;難翥翼。馬無千里謾追風。",
    "X81n1571_025:0643b24": "廬州無為軍冶父實際道川禪師[0643b24] 崑山狄氏子。初為",
    "X81n1571_025:0643c01": "縣之弓級。聞東齋謙首座為道俗演法。往從之。習坐",
    "X81n1571_025:0643c02": "不倦。一日因不職遭笞。忽於杖下大悟。遂辭職依謙。",
    "X81n1571_025:0643c03": "謙為改名道川。且曰。汝舊呼狄三。今名道川。川即三",
    "X81n1571_025:0643c04": "耳。汝能豎起脊梁。了辦個事。其道如川之增。若放倒。",
    "X81n1571_025:0643c05": "則依舊狄三也。師銘於心。建炎初。圓頂游方。至天封",
    "X81n1571_025:0643c06": "蹣菴。與語鋒投。菴稱善。歸憩東齋。道俗愈敬。有以金",
    "X81n1571_025:0643c07": "剛般若經請問者。師為頌之。今盛行於世。隆興改元。",
    "X81n1571_025:0643c08": "殿撰鄭公喬年。漕淮西。適冶父&#x8657;席。迎開法 上堂。",
    "X81n1571_025:0643c09": "&#x7FA3;陰剝盡一陽生。草木園林盡發萌。唯有衲僧無底",
    "X81n1571_025:0643c10": "&#x9262;。依前盛飯又盛羹 上堂。舉雪峰一日登座。拈拄",
    "X81n1571_025:0643c11": "杖。東&#x89B0;曰。東邊底。又西&#x89B0;曰。西邊底。諸人還知麼。擲",
    "X81n1571_025:0643c12": "下拄杖曰。向這裏會取。師曰。東邊&#x89B0;了復西觀。拄杖",
    "X81n1571_025:0643c13": "重重話歲寒。帶雨一枝花落盡。不煩公子倚闌干。"
}