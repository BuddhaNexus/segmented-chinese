{
    "X23n0438_001:0265a03": " 毗盧遮那成佛神變加持經義釋序",
    "X23n0438_001:0265a05": "釋　溫古",
    "X23n0438_001:0265a06": "持明藏宗分條流傳譯久矣世之學者多存有相罕",
    "X23n0438_001:0265a07": "契中道其瑜伽行法隱而未明夫法流不通弘道者",
    "X23n0438_001:0265a08": "之憂也此毗盧遮那經迺祕藏圓宗深入實相為眾",
    "X23n0438_001:0265a09": "教之源爾厥有中天竺三藏字輸婆迦羅僧訶唐號",
    "X23n0438_001:0265a10": "善無畏業該八藏名冠五天傳受此經寔為宗匠頃",
    "X23n0438_001:0265a11": "有詔迎之常為扈從禪師一行命世之生也明鑒縱",
    "X23n0438_001:0265a12": "達智周變通今上屈之久宴中掖具如國史所載聞",
    "X23n0438_001:0265a13": "三藏蘊法寶之囊思起予之請承詔與三藏譯出此",
    "X23n0438_001:0265a14": "經仍為筆受譯語比丘寶月練諸教相善解方言非",
    "X23n0438_001:0265a15": "禪師不能扣其幽關非三藏莫能[改己+易]其至賾此中具",
    "X23n0438_001:0265a16": "明三椉學處及最上椉持明行法欲令學者知世間",
    "X23n0438_001:0265a17": "相性自無生故因寄有為廣示無相一一推覈[耜耒]盡",
    "X23n0438_001:0265a18": "法界緣起耳當知無量事迹所有文言結會指歸無",
    "X23n0438_001:0265a19": "非祕密之藏者也分為三十一品尚慮持誦者守文",
    "X23n0438_001:0265a20": "失意禪師又請三藏解釋其義隨而錄之無言不窮",
    "X23n0438_001:0265a21": "無法不盡舉淺祕兩釋會眾經微言支分有疑重經",
    "X23n0438_001:0265a22": "搜決事法圖位具列其後次文刪補目為義釋勒成",
    "X23n0438_001:0265a23": "十四卷以梵文有一二重缺纖芥紆回開元十五秊",
    "X23n0438_001:0265a24": "禪師沒化都釋門威儀智儼法師與禪師同受業於",
    "X23n0438_001:0265b01": "無畏又閑梵語禪師且死之日屬仗法師求諸梵本",
    "X23n0438_001:0265b02": "再請三藏詳之法師閟其文墨訪本未獲之頃而三",
    "X23n0438_001:0265b03": "藏棄世咨詢無所痛哉禪師臨終歎此經幽宗未及",
    "X23n0438_001:0265b04": "宣衍有所遺恨良時難會信矣夫經中文有隱伏前",
    "X23n0438_001:0265b05": "後相明事理互陳是佛方便若不師授未尋義釋而",
    "X23n0438_001:0265b06": "能遊入其門者未之有矣溫古嘗接諸賢末肆預聞",
    "X23n0438_001:0265b07": "此經至於絕待玅行非敢窺測不揆愚昧注心歸仰",
    "X23n0438_001:0265b08": "輒[耜耒]疎拙之思敘其本末焉。",
    "X23n0438_001:0265b12": "重刻毗盧遮那成佛神變加持經義釋",
    "X23n0438_001:0265b13": "　凡例",
    "X23n0438_001:0265b14": "現行本文字差脫頗多不便看讀今據古藏本挍",
    "X23n0438_001:0265b15": "讐訂正但其原本有疑誤者書疑誤恐剩若其形",
    "X23n0438_001:0265b16": "誤無疑者輒改正焉。",
    "X23n0438_001:0265b17": "標書一本者即異本也其書三本則有七卷若十",
    "X23n0438_001:0265b18": "卷若十四卷者併備校閱也書山本則傳教大師",
    "X23n0438_001:0265b19": "勘定本是也智證大師將來十卷者則直書智證",
    "X23n0438_001:0265b20": "本疏則弘法大師將來二十卷者也。",
    "X23n0438_001:0265b21": "真言并梵名等副梵字者諸本竝隔字書之恐後",
    "X23n0438_001:0265b22": "人所加非疏者意而今悉準原本或傍書對註或",
    "X23n0438_001:0265b23": "隔字書之。",
    "X23n0438_001:0265b24": "經疏爛脫原出于聖意葢為防慢法者今不敢改",
    "X23n0438_001:0265c01": "一字然先哲口授所傳非一原本附之今竝除去",
    "X23n0438_001:0265c02": "讀者宜稟師家提命也。",
    "X23n0438_001:0265c03": "慈勇　欽識",
    "X23n0438_001:0265c07": "毗盧遮那成佛神變加持經義釋目次",
    "X23n0438_001:0265c09": "卷第一",
    "X23n0438_001:0265c10": "序",
    "X23n0438_001:0265c11": "凡例",
    "X23n0438_001:0265c12": "入真言門住心品第一",
    "X23n0438_001:0265c13": "卷第二",
    "X23n0438_001:0265c14": "入真言門住心品之餘",
    "X23n0438_001:0265c15": "卷第三",
    "X23n0438_001:0265c16": "入漫荼羅具緣真言品第二",
    "X23n0438_001:0265c17": "卷第四",
    "X23n0438_001:0265c18": "入漫荼羅具緣真言品之二",
    "X23n0438_001:0265c19": "卷第五",
    "X23n0438_001:0265c20": "入漫荼羅具緣真言品之三",
    "X23n0438_001:0265c21": "卷第六",
    "X23n0438_001:0265c22": "入漫荼羅具緣真言品之四",
    "X23n0438_001:0265c23": "卷第七",
    "X23n0438_001:0265c24": "息障品第三",
    "X23n0438_001:0266a01": "普通真言藏品第四",
    "X23n0438_001:0266a02": "卷第八",
    "X23n0438_001:0266a03": "世間成就品第五",
    "X23n0438_001:0266a04": "悉地出現品第六",
    "X23n0438_001:0266a05": "卷第九",
    "X23n0438_001:0266a06": "悉地出現品之餘",
    "X23n0438_001:0266a07": "成就悉地品第七",
    "X23n0438_001:0266a08": "轉字輪漫荼羅行品第八",
    "X23n0438_001:0266a09": "卷第十",
    "X23n0438_001:0266a10": "轉字轉漫荼羅行品之餘",
    "X23n0438_001:0266a11": "密印品第九",
    "X23n0438_001:0266a12": "卷第十一",
    "X23n0438_001:0266a13": "字輪品第十",
    "X23n0438_001:0266a14": "秘密漫荼羅品第十一",
    "X23n0438_001:0266a15": "卷第十二",
    "X23n0438_001:0266a16": "秘密漫荼羅品之餘",
    "X23n0438_001:0266a17": "入秘密漫荼羅法品第十二",
    "X23n0438_001:0266a18": "住秘密漫荼羅位品第十三",
    "X23n0438_001:0266a19": "秘密八印品第十四",
    "X23n0438_001:0266a20": "持明禁戒品第十五",
    "X23n0438_001:0266a21": "阿闍梨真實智品第十六",
    "X23n0438_001:0266a22": "布字品第十七",
    "X23n0438_001:0266a23": "卷第十三",
    "X23n0438_001:0266a24": "受方便學處品第十八",
    "X23n0438_001:0266b01": "說百字生品第十九",
    "X23n0438_001:0266b02": "百字果相應品第二十",
    "X23n0438_001:0266b03": "百字位成品第二十一",
    "X23n0438_001:0266b04": "百字成就持誦品第二十二",
    "X23n0438_001:0266b05": "卷第十四",
    "X23n0438_001:0266b06": "百字真言法品第二十三",
    "X23n0438_001:0266b07": "說菩提性品第二十四",
    "X23n0438_001:0266b08": "三三昧耶品第二十五",
    "X23n0438_001:0266b09": "說如來品第二十六",
    "X23n0438_001:0266b10": "世出世護摩法品第二十七",
    "X23n0438_001:0266b11": "說本尊三昧品第二十八",
    "X23n0438_001:0266b12": "說無相三昧品第二十九",
    "X23n0438_001:0266b13": "世出世持誦品第三十",
    "X23n0438_001:0266b14": "囑累品第三十一",
    "X23n0438_001:0266b15": "緣起",
    "X23n0438_001:0266b16": "跋",
    "X23n0438_001:0266b18": "毗盧遮那成佛神變加持經義釋目次(終)",
    "X23n0438_001:0266c03": "毗盧遮那成佛神變加持經義釋卷第一",
    "X23n0438_001:0266c05": "沙門　一行　述記",
    "X23n0438_001:0266c06": "入真言門住心品第一",
    "X23n0438_001:0266c07": "大毗盧遮那成佛神變加持經者梵音毗盧遮那此",
    "X23n0438_001:0266c08": "翻是日之別名即除暗遍明之義然世間日則有方",
    "X23n0438_001:0266c09": "分若照其外不能及內明在一邊不至一邊又唯在",
    "X23n0438_001:0266c10": "晝光不燭夜如來智慧日光則不如是遍一切處作",
    "X23n0438_001:0266c11": "大照明無有內外方所晝夜之別復次日行閻浮",
    "X23n0438_001:0266c12": "提一切卉木叢林如其性分各得增長世間眾務因",
    "X23n0438_001:0266c13": "之得成如來日光遍照法界復能平等開發無量眾",
    "X23n0438_001:0266c14": "生種種善根乃至世出世間殊勝事業莫不由之而",
    "X23n0438_001:0266c15": "得成辦又如重陰昏蔽日輪隱沒亦非壞滅猛風吹",
    "X23n0438_001:0266c16": "雲日光顯照亦非始生佛心之日亦復如是雖為無",
    "X23n0438_001:0266c17": "明煩惱戲論重雲之所覆障而無所減究竟諸法實",
    "X23n0438_001:0266c18": "相證時圓明無際而無所增以如是等種種因緣世",
    "X23n0438_001:0266c19": "間之日不可為喻但取其少分相似故加以大名曰",
    "X23n0438_001:0266c20": "摩訶毗盧遮那也成佛者是具足梵音應云成三菩",
    "X23n0438_001:0266c21": "提是正覺正知義謂以如實智知過去未來現在眾",
    "X23n0438_001:0266c22": "生數非眾生數有常無常等一切諸法皆了了覺知",
    "X23n0438_001:0266c23": "故名為覺而佛即是覺者故就省文但云成佛神變",
    "X23n0438_001:0266c24": "加持者舊譯或云神力加持或云佛所護念然此自",
    "X23n0438_001:0267a01": "證三菩提出過一切心地現覺諸法本初不生是處",
    "X23n0438_001:0267a02": "言語究竟心行亦寂若離如來威神之力則雖十地",
    "X23n0438_001:0267a03": "菩薩尚非其境界況餘生死中人爾時世尊往昔大",
    "X23n0438_001:0267a04": "悲願力故而作是念若我但住如是境界則諸有情",
    "X23n0438_001:0267a05": "不能以是蒙益是故住自在神力加持三昧普為一",
    "X23n0438_001:0267a06": "切眾生示種種諸趣門所喜見身說種種性欲所宜",
    "X23n0438_001:0267a07": "聞法隨種種心行開觀照門然此應化非從毗盧遮",
    "X23n0438_001:0267a08": "那身或從語或從意生於一切時處起滅邊際俱不",
    "X23n0438_001:0267a09": "可得譬如幻師以呪術力加持藥草能現種種未曾",
    "X23n0438_001:0267a10": "有事五情所對悅可眾心若捨加持然後隱沒如來",
    "X23n0438_001:0267a11": "金剛之幻亦復如是緣謝則滅機興則生即事而真",
    "X23n0438_001:0267a12": "無有終盡故曰神力加持經若據梵本應具題云大",
    "X23n0438_001:0267a13": "廣博經因陀羅王因陀羅者帝釋也言此經是一切",
    "X23n0438_001:0267a14": "如來祕要之藏於大乘眾教威德特尊猶如千目為",
    "X23n0438_001:0267a15": "釋天之主今恐經題太廣故不具存也。",
    "X23n0438_001:0267a16": "入真言門住心品者梵本具有二題初云修真言行",
    "X23n0438_001:0267a17": "品次云入真言門住心品竊謂入住之義已兼修行",
    "X23n0438_001:0267a18": "故離煩文但著其一真言梵曰漫怛羅即是真語如",
    "X23n0438_001:0267a19": "語不妄不異之音龍樹釋論謂之密號舊譯云呪非",
    "X23n0438_001:0267a20": "正翻也此品統論經之大意所謂眾生自心即是一",
    "X23n0438_001:0267a21": "切智智如實了知名為一切智者是故此教諸菩薩",
    "X23n0438_001:0267a22": "直以真語為門自心發菩提即心具萬行見心正等",
    "X23n0438_001:0267a23": "覺證心大涅槃發起心方便嚴淨心佛國從因至果",
    "X23n0438_001:0267a24": "皆以無所住而住其心故曰入真言門住心品也入",
    "X23n0438_001:0267b01": "真言門略有三事一者身密門二者語密門三者心",
    "X23n0438_001:0267b02": "密門是事下當廣說行者以此三方便自淨三業即",
    "X23n0438_001:0267b03": "為如來三密所加持乃至能於此生滿足地波羅蜜",
    "X23n0438_001:0267b04": "不復經歷劫數備修諸對治行故大品經云或有菩",
    "X23n0438_001:0267b05": "薩初發心時即上菩薩位得不退轉或有初發心時",
    "X23n0438_001:0267b06": "即得無上菩提便轉法輪龍樹以為如人遠行乘羊",
    "X23n0438_001:0267b07": "去者久久乃到乘馬則差速若乘神通人於發意頃",
    "X23n0438_001:0267b08": "便至所詣不得言發意間云何得到神通相爾不應",
    "X23n0438_001:0267b09": "生疑則此經深旨也。",
    "X23n0438_001:0267b10": "經云如是我聞一時薄伽梵住如來加持法界宮者",
    "X23n0438_001:0267b11": "經初五義如智度論中廣明然此經梵本闕無通序",
    "X23n0438_001:0267b12": "阿闍梨云毗盧遮那大本有十萬偈以浩廣難持故",
    "X23n0438_001:0267b13": "傳法聖者採其宗要凡三千餘頌雖真言行法文義",
    "X23n0438_001:0267b14": "略周以非大經正本故不題通序今以例加之於義",
    "X23n0438_001:0267b15": "無傷也薄伽梵者論師所解具有六義今此宗中薄",
    "X23n0438_001:0267b16": "伽是能破義如人執持利器多所摧伏其本未有此",
    "X23n0438_001:0267b17": "名世議觀其事迹故號為能破者世尊亦爾以大智",
    "X23n0438_001:0267b18": "明破一切識心無明煩惱此等本自無生亦無相貌",
    "X23n0438_001:0267b19": "然慧曰出時暗惑自除是故義名為破釋論亦云婆",
    "X23n0438_001:0267b20": "伽名破婆名能能破婬怒癡故名婆伽婆二乘雖破",
    "X23n0438_001:0267b21": "三毒亦不了了盡如盛香器餘氣故在又如草木薪",
    "X23n0438_001:0267b22": "火以力薄故灰炭不盡如來如劫燒火一切都盡無",
    "X23n0438_001:0267b23": "烟無炭故名婆伽婆復次帝釋聲論謂女人為婆伽",
    "X23n0438_001:0267b24": "是欲求因緣能息煩惱義又是所從生義金剛頂宗",
    "X23n0438_001:0267c01": "即翻此義云女人者即是般若佛母無礙知見人皆",
    "X23n0438_001:0267c02": "悉從是生其有志求因緣得與相應煩惱戲論皆悉",
    "X23n0438_001:0267c03": "永息非如世間欲熱雖小止息而實更增也以密教",
    "X23n0438_001:0267c04": "不可直宣故多有如是隱語學者當觸類思之又薄",
    "X23n0438_001:0267c05": "伽梵者即帶有聲如人多有資財名持資財者以有",
    "X23n0438_001:0267c06": "金故名持金者以如來具殊勝德名持眾德者釋論",
    "X23n0438_001:0267c07": "亦云婆伽言德婆者言有是名有德婆伽名曰名聲",
    "X23n0438_001:0267c08": "婆者言有是名有名聲一切世間無有德名聲如佛",
    "X23n0438_001:0267c09": "者則其義也經中多譯為世尊是歎德之總稱西方",
    "X23n0438_001:0267c10": "語法言及尊者不敢直斥其名必先歎其功德如云",
    "X23n0438_001:0267c11": "大智舍利弗神通目犍連頭陀大迦葉持律優波離",
    "X23n0438_001:0267c12": "等故此經中例云薄伽梵毗盧遮那今順此方文勢",
    "X23n0438_001:0267c13": "或以世尊居下也。",
    "X23n0438_001:0267c14": "經云薄伽梵住如來加持者薄伽梵即此毗盧遮那",
    "X23n0438_001:0267c15": "本地法身次云如來是佛加持身其所住處名佛受",
    "X23n0438_001:0267c16": "用身即以此身為佛加持住處如來心王如諸佛住",
    "X23n0438_001:0267c17": "而住其中既從遍一切處加持力生即與無相法身",
    "X23n0438_001:0267c18": "無二無別而以自在神力令一切眾生見身密之色",
    "X23n0438_001:0267c19": "聞語密之聲悟意密之法隨其性分種種不同即此",
    "X23n0438_001:0267c20": "所住名加持處也次又釋歎加持住處故云廣大金",
    "X23n0438_001:0267c21": "剛法界宮大謂無邊際故廣謂不可數量故金剛喻",
    "X23n0438_001:0267c22": "過一切語言心行適無所依不示諸法無初中後不",
    "X23n0438_001:0267c23": "盡不壞離諸過罪不可變易不可破壞故名金剛如",
    "X23n0438_001:0267c24": "世間金剛寶有三事最勝一者不可壞故二者寶中",
    "X23n0438_001:0268a01": "之上故三者戰具中勝故此與釋論三種金剛三昧",
    "X23n0438_001:0268a02": "中喻意大同法界者廣大金剛智體也此智體者所",
    "X23n0438_001:0268a03": "謂如來實相智身以加持故即是真實功德所莊嚴",
    "X23n0438_001:0268a04": "處妙住之境心王所都故曰宮也此宮是古佛成菩",
    "X23n0438_001:0268a05": "提處所謂摩醯首羅天宮釋論云第四禪五種那含",
    "X23n0438_001:0268a06": "住處名淨居天過是以往有十住菩薩住處亦名淨",
    "X23n0438_001:0268a07": "居天曰大自在天王是也今此宗明義以自在加持",
    "X23n0438_001:0268a08": "神心所宅故名自在天宮也隨如來有應之處無非",
    "X23n0438_001:0268a09": "此宮不獨在三界之表也。",
    "X23n0438_001:0268a10": "一切持金剛者皆悉集會次明妙眷屬也如來在此",
    "X23n0438_001:0268a11": "宮中為獨處郎有眷屬乎故云此中乃有無邊眷屬",
    "X23n0438_001:0268a12": "常所集會所謂執金剛等也梵云伐折羅陀羅此伐",
    "X23n0438_001:0268a13": "折羅即是金剛杵陀羅是執持義故舊譯云執金剛",
    "X23n0438_001:0268a14": "神今謂持金剛兼得淺深二釋於義為勝故隨文便",
    "X23n0438_001:0268a15": "互存其辭若世諦常途所表則云生身佛常有五百",
    "X23n0438_001:0268a16": "執金剛神翊從侍衛然此宗密意其伐折羅是如來",
    "X23n0438_001:0268a17": "金剛智印如是智印其數無量能持此者亦復無邊",
    "X23n0438_001:0268a18": "所以然者心王所住之處必有塵沙心數以為眷屬",
    "X23n0438_001:0268a19": "今者心王毗盧遮那成自然覺爾時一切心數無不",
    "X23n0438_001:0268a20": "入即金剛界中成如來內證功德差別智印如是智",
    "X23n0438_001:0268a21": "印唯佛與佛乃能持之約菩提義即有無量無邊金",
    "X23n0438_001:0268a22": "剛印約佛陀義即有無量無邊持金剛者由此眾德",
    "X23n0438_001:0268a23": "悉皆一相一味到於實際故名集會若少分未等一",
    "X23n0438_001:0268a24": "法未滿即不名一切集會也然以自在神力所加持",
    "X23n0438_001:0268b01": "故即從心王毗盧遮那現加持尊特之身爾時無量",
    "X23n0438_001:0268b02": "法門眷屬一一皆現執金剛身顯發如來威猛大勢",
    "X23n0438_001:0268b03": "譬如帝釋手執金剛破修羅軍今此諸執金剛亦復",
    "X23n0438_001:0268b04": "如是各從一門持大空之戰具能壞除眾生無明堅",
    "X23n0438_001:0268b05": "執一切煩惱故以相況也。",
    "X23n0438_001:0268b06": "如來信解遊戲神變生大樓閣寶王高無中邊諸大",
    "X23n0438_001:0268b07": "妙寶王種種間飾菩薩身為師子座者大眾已集應",
    "X23n0438_001:0268b08": "有說法處故次明所住樓閣及師子座也信解者始",
    "X23n0438_001:0268b09": "從真正發心乃至成佛於是中間通名信解地梵云",
    "X23n0438_001:0268b10": "微吃哩抳多是踊躍義遊戲義神變義謂從初發心",
    "X23n0438_001:0268b11": "以來深種善根起種種願行莊嚴佛土成熟眾生恒",
    "X23n0438_001:0268b12": "殊勝進不休息故即是超昇騰躍義如人掉動鼓舞",
    "X23n0438_001:0268b13": "能以善巧三業普悅眾心故此騰躍即名遊戲如是",
    "X23n0438_001:0268b14": "遊戲即是菩薩自在神通言毗盧遮那本行菩薩道",
    "X23n0438_001:0268b15": "時以一體速疾力三昧供養無量善知識遍行無量",
    "X23n0438_001:0268b16": "諸度門自利利他法皆具足能得如是如來智寶之",
    "X23n0438_001:0268b17": "所集成祕密莊嚴法界樓觀於一切實報所生最為",
    "X23n0438_001:0268b18": "第一猶如真陀摩尼為諸寶之王故曰遊戲神變生",
    "X23n0438_001:0268b19": "大樓閣寶王也其高無窮當知廣亦無際以邊不可",
    "X23n0438_001:0268b20": "得故亦復無中此是遍一切處身之所住處當知如",
    "X23n0438_001:0268b21": "是樓觀亦遍一切處也。次明樓觀莊嚴之相猶如",
    "X23n0438_001:0268b22": "有人以種種雜色金剛嚴飾金剛然其體性無有差",
    "X23n0438_001:0268b23": "別今亦如是還以如來種種功德寶王間飾樓閣寶",
    "X23n0438_001:0268b24": "王何以故更無有法出過如是寶性故然此第一寂",
    "X23n0438_001:0268c01": "滅之相以如來加持神力令應度者隨諸法門表像",
    "X23n0438_001:0268c02": "若可見聞觸知即以此為門而入法界如善財入彌",
    "X23n0438_001:0268c03": "勒宮殿因緣此中應廣明菩薩之身為師子座者上",
    "X23n0438_001:0268c04": "說金剛法界宮即是如來身次云大樓閣寶王亦即",
    "X23n0438_001:0268c05": "是如來身今云師子座當知亦爾所以云菩薩身者",
    "X23n0438_001:0268c06": "謂本行菩薩道時次第修行地波羅蜜乃至第十一",
    "X23n0438_001:0268c07": "地當知後地即以前地為基故云以菩薩身為師子",
    "X23n0438_001:0268c08": "座釋論云譬如師子於眾獸中獨步無畏佛亦如是",
    "X23n0438_001:0268c09": "於九十六種外道中一切降伏無畏故名人中師子",
    "X23n0438_001:0268c10": "其所坐處若牀若地皆名師子座今此宗明義言師",
    "X23n0438_001:0268c11": "子者即是勇健菩提心從初發意以來得精進大勢",
    "X23n0438_001:0268c12": "無有怯弱猶如師子隨所執搏必獲無遺即是自在",
    "X23n0438_001:0268c13": "度人無空過義也若淺略釋者言諸菩薩深心敬法",
    "X23n0438_001:0268c14": "乃至以身荷載佛師子座故曰菩薩之身為師子座",
    "X23n0438_001:0268c15": "也。",
    "X23n0438_001:0268c16": "其金剛名曰虗空無垢執金剛乃至金剛手祕密主",
    "X23n0438_001:0268c17": "如是上首十佛剎微塵數等持金剛眾俱及普賢菩",
    "X23n0438_001:0268c18": "薩慈氏菩薩妙吉祥菩薩除一切蓋障菩薩等諸大",
    "X23n0438_001:0268c19": "菩薩前後圍繞而演法者次列同聞眾也問曰佛所",
    "X23n0438_001:0268c20": "說經何故先明住處眷屬耶答曰譬如國王若有政",
    "X23n0438_001:0268c21": "令必先出居外朝制斷刑賞時史著記云某時王在",
    "X23n0438_001:0268c22": "某處與某甲大臣等集議有如是教命欲令境內信",
    "X23n0438_001:0268c23": "伏行之不疑故法王亦爾將說大法必於大眷屬菩",
    "X23n0438_001:0268c24": "薩眾中令作證明以是因緣聞者生信由信心故能",
    "X23n0438_001:0269a01": "入如是法中修行得證倍復生信故先列處及眾也",
    "X23n0438_001:0269a02": "虗空無垢執金剛者即是菩提心體離一切執諍戲",
    "X23n0438_001:0269a03": "論如淨虗空無有障翳無垢無染亦無分別如此之",
    "X23n0438_001:0269a04": "心即是金剛智印能持此印名虗空無垢執金剛也",
    "X23n0438_001:0269a05": "次虗空遊步執金剛者遊步是不住義勝進義神變",
    "X23n0438_001:0269a06": "義以淨菩提心於一切法都無所住而常進修萬行",
    "X23n0438_001:0269a07": "起大神通故曰虗空遊步復次虗空無垢執金剛者",
    "X23n0438_001:0269a08": "即阿字門平等種子修無住行譬如種殖方便根芽",
    "X23n0438_001:0269a09": "漸生故次明發行金剛印也第三虗空生執金剛者",
    "X23n0438_001:0269a10": "如萌芽已生四大時節為緣虗空不礙念念滋長菩",
    "X23n0438_001:0269a11": "提心亦復如是以無所得為方便萬行為緣得真實",
    "X23n0438_001:0269a12": "生真實生者所謂大空生故名虗空生第四被雜色",
    "X23n0438_001:0269a13": "衣執金剛者如萌芽增長莖葉華實漸次滋繁菩提",
    "X23n0438_001:0269a14": "心樹王萬德開敷亦復如是故云具種種色復次以",
    "X23n0438_001:0269a15": "種種法界色染此無垢菩提心成大悲漫荼羅故名",
    "X23n0438_001:0269a16": "被雜色衣第五善行步執金剛者此善字梵云毗質",
    "X23n0438_001:0269a17": "多羅有端嚴義種子義譬如已得果實復還為種子",
    "X23n0438_001:0269a18": "也善行步者即是諸佛威儀謂善知時宜可度不可",
    "X23n0438_001:0269a19": "度等種種通塞以身口意方便俯應群機曲中規矩",
    "X23n0438_001:0269a20": "皆成佛事故以為名也第六住一切法平等執金剛",
    "X23n0438_001:0269a21": "者謂住一切佛平等性也謂因果自他有為無為等",
    "X23n0438_001:0269a22": "一切諸法入此如實智中究竟平等同一實際能持",
    "X23n0438_001:0269a23": "此智故以為名也然上來五句亦皆是如來真實功",
    "X23n0438_001:0269a24": "德無深淺之殊為欲分別令易解故作次第說耳第",
    "X23n0438_001:0269b01": "七哀愍無量眾生界執金剛者此哀愍亦名救度謂",
    "X23n0438_001:0269b02": "已住平等法性自然於一切眾生發同體悲愍之心",
    "X23n0438_001:0269b03": "諸眾生界無量故如是大悲亦無限量此是如來一",
    "X23n0438_001:0269b04": "德故能持者因以為名第八那羅延力執金剛者已",
    "X23n0438_001:0269b05": "發哀愍之心若具大勢則能救護故次明也經中挍",
    "X23n0438_001:0269b06": "量六十象力不如一香象力乃至末後那羅延力最",
    "X23n0438_001:0269b07": "勝佛生身一一毛孔皆等那羅延力故以喻法界身",
    "X23n0438_001:0269b08": "那羅延力第九大那羅延力執金剛者謂持祕密神",
    "X23n0438_001:0269b09": "通力也如一闡提必死之疾二乘實際作證已死之",
    "X23n0438_001:0269b10": "人諸佛醫王明見如來性故則能必定師子吼於救",
    "X23n0438_001:0269b11": "療因緣心不怯弱諸菩薩尚不能爾故復明不共一",
    "X23n0438_001:0269b12": "切摩訶那羅延力第十妙執金剛者妙名更無等比",
    "X23n0438_001:0269b13": "更無過上義猶如醍醐融妙已極不可復增常不變",
    "X23n0438_001:0269b14": "易無間無雜如來亦爾一切功德悉皆無比無上諸",
    "X23n0438_001:0269b15": "有所作亦唯為此一事因緣故名妙執金剛第十一",
    "X23n0438_001:0269b16": "勝迅執金剛者勝謂大空大空即是遍一切處故能",
    "X23n0438_001:0269b17": "起速疾神通也住此乘者初發心時即成正覺不動",
    "X23n0438_001:0269b18": "生死而至涅槃故名勝迅第十二無垢執金剛者即",
    "X23n0438_001:0269b19": "是離一切障菩提心也譬如真金剛體性純淨若種",
    "X23n0438_001:0269b20": "種鍊冶眾寶磨瑩倍復光明則知初質尚與微垢共",
    "X23n0438_001:0269b21": "住能持此畢竟淨金剛印因以為名第十三刃迅執",
    "X23n0438_001:0269b22": "金剛者此刃字梵文是忿中之忿利中之利義翻猶",
    "X23n0438_001:0269b23": "如刀刃也持此金剛利智一切難斷處悉斷難伏處",
    "X23n0438_001:0269b24": "悉伏故以為名第十四如來甲執金剛者如來甲所",
    "X23n0438_001:0269c01": "謂大慈由此嚴身故攝護眾生施作佛事不為一切",
    "X23n0438_001:0269c02": "煩惱所傷無能降伏俎壞之者故以為名第十五如",
    "X23n0438_001:0269c03": "來句生執金剛者句名住處即大空也諸佛自證功",
    "X23n0438_001:0269c04": "德從如來性生此加持身從如來自證功德生以不",
    "X23n0438_001:0269c05": "離阿字門故名如來句生第十六住無戲論執金剛",
    "X23n0438_001:0269c06": "者所謂住大空慧也謂觀緣起實相無生無滅不斷",
    "X23n0438_001:0269c07": "不常亦非去來一異是處諸戲論息猶如涅槃持如",
    "X23n0438_001:0269c08": "是智印故得名也第十七如來十力生執金剛者謂",
    "X23n0438_001:0269c09": "佛方便智如是妙權從何處生謂從如來十智力生",
    "X23n0438_001:0269c10": "持如是印故得名也第十八無垢眼執金剛者即如",
    "X23n0438_001:0269c11": "來五眼以菩提心畢竟淨故以一切種智觀一切法",
    "X23n0438_001:0269c12": "了了見聞覺知無所罣礙能持如是金剛印故以為",
    "X23n0438_001:0269c13": "名第十九金剛手祕密主者梵云播尼即是手掌掌",
    "X23n0438_001:0269c14": "持金剛與手執義同故經中二名互出也西方謂野",
    "X23n0438_001:0269c15": "叉為祕密以其身口意速疾隱祕難可了知故舊翻",
    "X23n0438_001:0269c16": "或云密迹若淺略明義祕密主即是夜叉王也執金",
    "X23n0438_001:0269c17": "剛杵常侍衛佛故曰金剛手然是中深義言夜叉者",
    "X23n0438_001:0269c18": "即是如來身語意密唯佛與佛乃能知之乃至彌勒",
    "X23n0438_001:0269c19": "菩薩等於如是祕密神通力所不及祕中最祕所謂",
    "X23n0438_001:0269c20": "心密之主故曰祕密主能持此印故云執金剛也如",
    "X23n0438_001:0269c21": "是上首十佛剎微塵數等持金剛眾俱者若具存梵",
    "X23n0438_001:0269c22": "本於列名下一一皆有多聲應云虗空無垢等虗空",
    "X23n0438_001:0269c23": "遊步等乃至祕密主等所以然者此等上首執金剛",
    "X23n0438_001:0269c24": "一一皆有無量眷屬部類大本當具存耳然統其綱",
    "X23n0438_001:0270a01": "要則枝末隨之於宗通之用不足為闕所云十佛剎",
    "X23n0438_001:0270a02": "微塵數者如來差別智印其數無量非算數譬喻之",
    "X23n0438_001:0270a03": "所能知且以如來十種智力各對一佛剎微塵以表",
    "X23n0438_001:0270a04": "眾會之數世界海世界性及一佛剎義如釋論中廣",
    "X23n0438_001:0270a05": "明然此毗盧遮那內證之德以加持故從一一智印",
    "X23n0438_001:0270a06": "各現執金剛身形色性類皆有表像各隨本緣性欲",
    "X23n0438_001:0270a07": "引攝眾生若諸行人慇懃修習能令三業同於本尊",
    "X23n0438_001:0270a08": "從此一門得入法界即是普入一切法界門也。",
    "X23n0438_001:0270a09": "次列菩薩眾以四聖者而為上首前明諸執金剛一",
    "X23n0438_001:0270a10": "向是如來智印今此菩薩義兼定慧又兼慈悲故別",
    "X23n0438_001:0270a11": "受名也亦是毗盧遮那內證功德如執金剛有十佛",
    "X23n0438_001:0270a12": "剎微塵眾當知是諸菩薩法門相對亦有十佛剎微",
    "X23n0438_001:0270a13": "塵眾以加持故然各從於法界一門現為一善知識",
    "X23n0438_001:0270a14": "身也又般若釋論生身佛成道時阿難密迹力士等",
    "X23n0438_001:0270a15": "是名內眷屬舍利弗目連等諸聖人及彌勒文殊諸",
    "X23n0438_001:0270a16": "阿毗跋致一生補處菩薩等是名大眷屬今謂佛加",
    "X23n0438_001:0270a17": "持身亦復如是諸執金剛各持如來密印名內眷屬",
    "X23n0438_001:0270a18": "諸菩薩大悲方便普門攝受無量眾生輔佐法王行",
    "X23n0438_001:0270a19": "如來事名大眷屬故大品云欲為諸佛內眷屬欲得",
    "X23n0438_001:0270a20": "大眷屬者當學般若波羅蜜也普賢菩薩者普是遍",
    "X23n0438_001:0270a21": "一切處義賢是最妙善義謂菩提心所起願行及身",
    "X23n0438_001:0270a22": "口意悉皆平等遍一切處純一妙善備具眾德故以",
    "X23n0438_001:0270a23": "為名慈氏菩薩者謂佛四無量心今以慈為稱首此",
    "X23n0438_001:0270a24": "慈從如來種性中生能令一切世間不斷佛種故曰",
    "X23n0438_001:0270b01": "慈氏上云普賢是自證之德本願已滿欲化眾生令",
    "X23n0438_001:0270b02": "得此道故次明之也妙吉祥菩薩者妙謂佛無上慧",
    "X23n0438_001:0270b03": "猶如醍醐純淨第一室利翻為吉祥即是具眾德義",
    "X23n0438_001:0270b04": "或云妙德亦云妙音也即言以大慈悲力故演妙法",
    "X23n0438_001:0270b05": "音令一切聞故次彌勒明之除一切蓋障菩薩者障",
    "X23n0438_001:0270b06": "謂眾生種種心垢能翳如來淨眼不得開明若以無",
    "X23n0438_001:0270b07": "分別法滅諸戲論如雲霧消除日輪顯照故曰除蓋",
    "X23n0438_001:0270b08": "障如來諸有所說悉皆為此一事因緣故次妙音明",
    "X23n0438_001:0270b09": "之復次行人雖學般若波羅蜜若無禪定猶如盲者",
    "X23n0438_001:0270b10": "雖遇日光無所能為故次文殊妙慧明除蓋障三昧",
    "X23n0438_001:0270b11": "也此四菩薩即是佛身四德有所偏闕即不能成無",
    "X23n0438_001:0270b12": "上菩提是故列為上首以統塵沙眾德諸大菩薩者",
    "X23n0438_001:0270b13": "具出梵文應云摩訶菩提薩埵釋論云菩提名諸佛",
    "X23n0438_001:0270b14": "道薩埵名眾生或名勇心是人盡欲得諸佛功德其",
    "X23n0438_001:0270b15": "心不可斷不可破如金剛山是名薩埵復次此人心",
    "X23n0438_001:0270b16": "能為大事不退不轉大勇心故多眾生中起大慈悲",
    "X23n0438_001:0270b17": "成立大乘能行大道得最大處故必能說法破一切",
    "X23n0438_001:0270b18": "眾生大邪見大愛大我心等諸煩惱故名為摩訶薩",
    "X23n0438_001:0270b19": "埵阿闍梨云據正義當云菩提索哆此索哆者是忍",
    "X23n0438_001:0270b20": "樂修行堅持不捨義也然聲明有如是法若論文字",
    "X23n0438_001:0270b21": "其義雖正音韻或不流便者得取便安之故世論師",
    "X23n0438_001:0270b22": "謂為薩埵欲傳習者隨順其辭。就瑜伽宗薩埵略",
    "X23n0438_001:0270b23": "有三種一者愚童薩埵謂六道凡夫不知實諦因果",
    "X23n0438_001:0270b24": "心行邪道修習苦因戀著三界堅執不執不捨故以",
    "X23n0438_001:0270c01": "為名二者有識薩埵即二乘也纔覺知生死過患自",
    "X23n0438_001:0270c02": "求出離得至涅槃染著化城興滅度想於如來功",
    "X23n0438_001:0270c03": "德未生願樂之心故以為名三者菩提薩埵無上菩",
    "X23n0438_001:0270c04": "提出過一切臆度戲論種種過失是一向純善白淨",
    "X23n0438_001:0270c05": "微妙不可譬類義即是眾生本性不思議心也能忍",
    "X23n0438_001:0270c06": "如是成道事願樂修行堅固不動故名菩提索哆於",
    "X23n0438_001:0270c07": "如是人中功業最大堪能轉授一切眾生故名摩訶",
    "X23n0438_001:0270c08": "薩埵此等大眾前後圍繞大日世尊以無量身口意",
    "X23n0438_001:0270c09": "業供養恭敬為聽法故故次明群機嘉會之時所同",
    "X23n0438_001:0270c10": "聞法即經所謂越三時如來之日加持故身語意三",
    "X23n0438_001:0270c11": "平等句法門也然此經流布閻浮提略有十萬偈若",
    "X23n0438_001:0270c12": "十佛剎微塵大眾各各廣演身口意差別法門則無",
    "X23n0438_001:0270c13": "限量此說法時分復當云何故結集者云爾時住於",
    "X23n0438_001:0270c14": "佛日而衍說法也如世間時分則有過去未來現在",
    "X23n0438_001:0270c15": "長短劫量種種不同且約日行四天下一周晝夜各",
    "X23n0438_001:0270c16": "有初中後分乃至三十時等剎那不住代謝相推以",
    "X23n0438_001:0270c17": "淨眼觀之三際之相了不可得無終無始亦無去來",
    "X23n0438_001:0270c18": "此實相之日圓明常住湛若虗空無有時分脩短之",
    "X23n0438_001:0271a01": "異然以佛神力故故令瑜伽行者於無量劫謂如食",
    "X23n0438_001:0271a02": "頃或演食頃為無量劫延促自在咸適眾機無定相",
    "X23n0438_001:0271a03": "可得故云如來日也如此時中佛說何法即是身語",
    "X23n0438_001:0271a04": "意平等句法門言如來種種三業皆至第一實際妙",
    "X23n0438_001:0271a05": "極之境身等於語語等於心猶如大海遍一切處同",
    "X23n0438_001:0271a06": "一鹹味故云平等也句者梵云鉢曇正翻為足聲論",
    "X23n0438_001:0271a07": "是進行義住處義如人進步舉足下足其迹所住處",
    "X23n0438_001:0271a08": "謂之鉢曇言辭句逗義亦如是故同一名耳。今就",
    "X23n0438_001:0271a09": "此宗謂修如是道迹次第進修得住三平等處故名",
    "X23n0438_001:0271a10": "為句即以平等身口意祕密加持為所入門謂以身",
    "X23n0438_001:0271a11": "等之密印語等之真言心等之妙觀為方便故逮見",
    "X23n0438_001:0271a12": "加持受用身如是加持受用身即是毗盧遮那遍一",
    "X23n0438_001:0271a13": "切身遍一切身者即是行者平等智身是故住此乘",
    "X23n0438_001:0271a14": "者以不行而行以不到而到名為平等句一切眾生",
    "X23n0438_001:0271a15": "皆入其中而實無能入者無所入處故名平等法門",
    "X23n0438_001:0271a16": "則此經之大意也。",
    "X23n0438_001:0271a17": "時彼菩薩普賢為上首諸執金剛祕密主為上首毗",
    "X23n0438_001:0271a18": "盧遮那如來加持故奮迅示現身無盡莊嚴藏乃至",
    "X23n0438_001:0271a19": "有情類業壽種除復有芽種生起者謂將說此平等",
    "X23n0438_001:0271a20": "法門故先以自在加持感動大眾悉現普門境界祕",
    "X23n0438_001:0271a21": "密莊嚴不可思議未曾有事因彼疑問而演說之則",
    "X23n0438_001:0271a22": "聞者信樂倍增深入悟義如法華序分從地涌出品",
    "X23n0438_001:0271a23": "因緣此中當廣說之復次普賢祕密主等上首諸仁",
    "X23n0438_001:0271a24": "者即是毗盧遮那差別智身於如是境界又久通達",
    "X23n0438_001:0271b01": "然此諸解脫門所現諸善知識各引無量當機眾同",
    "X23n0438_001:0271b02": "入法界漫荼羅為饒益此初入法門實行諸菩薩故",
    "X23n0438_001:0271b03": "如來加持奮迅示現身大神通力也如師子王將欲",
    "X23n0438_001:0271b04": "震吼必先奮迅其身呈現威神材力然後發聲如來",
    "X23n0438_001:0271b05": "亦爾將欲必定師子吼宣說一切智門故先奮迅示",
    "X23n0438_001:0271b06": "現無量莊嚴藏所謂莊嚴者謂從一平等身普現一",
    "X23n0438_001:0271b07": "切威儀如是威儀無非密印從一平等語普現一切",
    "X23n0438_001:0271b08": "音聲如是音聲無非真言從一平等心普現一切本",
    "X23n0438_001:0271b09": "尊如是本尊無非三昧然此一一三昧差別之相皆",
    "X23n0438_001:0271b10": "無邊際不可度量故名無盡莊嚴如來祕密慧也經",
    "X23n0438_001:0271b11": "云除蓋障菩薩於法會中欲知佛身量故令大目連",
    "X23n0438_001:0271b12": "尋之上至梵宮猶覩如來若對目前佛身威儀說法",
    "X23n0438_001:0271b13": "音聲與本無異乃至盡其神力往詣佗方佛土亦不",
    "X23n0438_001:0271b14": "異梵宮爾時除葢障菩薩及以目連不能測故即自",
    "X23n0438_001:0271b15": "往觀察過十方各如恒河沙世界皆見如來不起于",
    "X23n0438_001:0271b16": "座而演說法乃至周極十方盡其神通勢力亦復如",
    "X23n0438_001:0271b17": "是然後還歸方見除疑天女去佛不遠入於三昧便",
    "X23n0438_001:0271b18": "作是念我聞此天女通達無量三昧門我當觀之今",
    "X23n0438_001:0271b19": "住何定也又盡心力觀之不測其心所行之處聚集",
    "X23n0438_001:0271b20": "無量天鼓一一皆如須彌山王以神力同時發聲欲",
    "X23n0438_001:0271b21": "令出定而不能得乃至佛言我未發菩提心時是天",
    "X23n0438_001:0271b22": "女已能住此三昧即是無邊際義也如是毗盧遮那",
    "X23n0438_001:0271b23": "普於十方一切世界一一皆現佛加持身是一一身",
    "X23n0438_001:0271b24": "各有十佛剎微塵等菩薩金剛大眾此諸大眾諸根",
    "X23n0438_001:0271c01": "相好亦復無邊如胡麻中油遍滿法界於中無空隙",
    "X23n0438_001:0271c02": "處又如國王有大庫藏若須示人則自在開發而陳",
    "X23n0438_001:0271c03": "布之故曰莊嚴藏也復次此諸大眾但以佛威神力",
    "X23n0438_001:0271c04": "故得見如是不思議境界如來若捨加持即不現前",
    "X23n0438_001:0271c05": "非其自心限量之所能及如行者內修般舟三昧外",
    "X23n0438_001:0271c06": "蒙神力護持能以父母生身見十方佛如清夜無雲",
    "X23n0438_001:0271c07": "仰觀眾星聽聞法音了了無礙然此境界由行者心",
    "X23n0438_001:0271c08": "淨故生耶由佛加被故生耶若由內心即是從自性",
    "X23n0438_001:0271c09": "生若由佛力即是從佗性生悉皆不異外道論義以",
    "X23n0438_001:0271c10": "自佗無故和合亦無又復非無因緣而得成就何以",
    "X23n0438_001:0271c11": "故內因外緣隨有所闕即不現前故當知如是莊嚴",
    "X23n0438_001:0271c12": "相顯時無所從來隱時亦無所去畢竟平等不出於",
    "X23n0438_001:0271c13": "如故經云非從毗盧遮那佛身或語或意生一切處",
    "X23n0438_001:0271c14": "起滅邊際不可得而毗盧遮那一切身業一切語業",
    "X23n0438_001:0271c15": "一切意業一切處一切時於有情界宣說真言道句",
    "X23n0438_001:0271c16": "法此轉釋佛莊嚴藏所以無盡無邊際者以不異如",
    "X23n0438_001:0271c17": "來遍一切處常住不滅之身也雖常無起滅而能以",
    "X23n0438_001:0271c18": "一切三業普於十方三世一切時處說最實道教化",
    "X23n0438_001:0271c19": "群生軌匠其心令至佛道。",
    "X23n0438_001:0271c20": "經云又現執金剛普賢蓮華手菩薩等像貌普於十",
    "X23n0438_001:0271c21": "方宣說真言道清淨句法所謂初發心乃至十地次",
    "X23n0438_001:0271c22": "第此生滿足緣業生增長有情類業壽種除復有芽",
    "X23n0438_001:0271c23": "種生起者又廣前相言非但示現佛身充滿十方一",
    "X23n0438_001:0271c24": "切世界所現金剛菩薩等身亦復遍一切處也如十",
    "X23n0438_001:0272a01": "佛剎微塵數諸執金剛菩薩等身口心印差別不同",
    "X23n0438_001:0272a02": "如是一一本尊像類眷屬皆如毗盧遮那充滿十方",
    "X23n0438_001:0272a03": "一切世界如因陀羅網互不相妨今略舉三聖者以",
    "X23n0438_001:0272a04": "為稱首也執金剛對金剛智慧門降伏方便普賢對",
    "X23n0438_001:0272a05": "如如法身門寂災方便觀音對蓮華三昧門增益方",
    "X23n0438_001:0272a06": "便舉此三點則無量不思議妙用皆已攝在其中故",
    "X23n0438_001:0272a07": "特言之所云等者乃至諸天八部五通神仙如外現",
    "X23n0438_001:0272a08": "曼荼羅之所表示例可知也如是等種種因緣無數",
    "X23n0438_001:0272a09": "方便普門應現教化群生雖淺深不同麤妙互異然",
    "X23n0438_001:0272a10": "究其實事無非祕密加持各能開示如來清淨知見",
    "X23n0438_001:0272a11": "若離如是實相印餘皆愛見所生與天魔外道作諸",
    "X23n0438_001:0272a12": "營侶豈得名為清淨句耶次又釋言所謂清淨句者",
    "X23n0438_001:0272a13": "即是頓覺成佛神通乘也如餘乘菩薩志求無上菩",
    "X23n0438_001:0272a14": "提種種勤苦不惜身命經無數阿僧祇劫或有成佛",
    "X23n0438_001:0272a15": "或不成佛者今此真言門菩薩若能不虧法則方便",
    "X23n0438_001:0272a16": "修行乃至於此生中逮見無盡莊嚴加持境界非但",
    "X23n0438_001:0272a17": "現前而已若欲超昇佛地即同大日如來亦可致也",
    "X23n0438_001:0272a18": "復次行者初發心時得入阿字門即從如來金剛性",
    "X23n0438_001:0272a19": "生芽當知此芽一生運運增進更無退義乃至成菩",
    "X23n0438_001:0272a20": "提無行可增然後停息故云次第此生滿足此中次",
    "X23n0438_001:0272a21": "第者梵音有不住義精進義遍行義謂初發心欲入",
    "X23n0438_001:0272a22": "菩薩位故於此真言法要方便修行得至初地爾時",
    "X23n0438_001:0272a23": "以無所住進心不息為滿第二地故復依真言法要",
    "X23n0438_001:0272a24": "方便修行得入三摩地如是次第乃至滿足十地唯",
    "X23n0438_001:0272b01": "以一行一道而成正覺若於異方便門開顯密意亦",
    "X23n0438_001:0272b02": "皆不離如是寶乘也緣業生者謂諸有情癡愛因緣",
    "X23n0438_001:0272b03": "造身口意種種虗妄不清淨業乘如是業生六趣身",
    "X23n0438_001:0272b04": "增長輪迴備受諸苦今修平等三業清淨慧門一切",
    "X23n0438_001:0272b05": "蘊阿賴耶業壽種子皆悉焚滅得至虗空無垢大菩",
    "X23n0438_001:0272b06": "提心一切如來平等種子從悲藏中生法性芽乃至",
    "X23n0438_001:0272b07": "莖葉華果遍滿法界成萬德開敷菩提樹王然以四",
    "X23n0438_001:0272b08": "不生義觀之都無所趣亦無起處當知此生即是大",
    "X23n0438_001:0272b09": "空生也故云有情類業壽種除復有芽種生起復次",
    "X23n0438_001:0272b10": "如來所現十佛剎微塵數等諸善知識及法界門假",
    "X23n0438_001:0272b11": "令次第觀聽則無量無邊阿僧祇劫不可周遍以佛",
    "X23n0438_001:0272b12": "日加持故於會坐之頃皆悉現前即是將說此經示",
    "X23n0438_001:0272b13": "不可思議神通瑞相也如文殊師利覩見白毫所照",
    "X23n0438_001:0272b14": "萬八千土諸菩薩種種因緣皆是行菩薩道即知諸",
    "X23n0438_001:0272b15": "佛將欲開權顯實說法華經當知金剛手等亦復如",
    "X23n0438_001:0272b16": "是普見加持世界唯說平等法門即知如來將演遍",
    "X23n0438_001:0272b17": "一切乘自心成佛之教故下文所問乘此而生也。",
    "X23n0438_001:0272b18": "爾時執金剛祕密主於彼眾會中坐白佛言世尊云",
    "X23n0438_001:0272b19": "何如來應供正遍知得一切智智乃至如是智慧以",
    "X23n0438_001:0272b20": "何為因云何為根云何究竟者如來自證之智設以",
    "X23n0438_001:0272b21": "神力加持亦不可示人前云奮迅示現無盡莊嚴藏",
    "X23n0438_001:0272b22": "者皆外用之迹耳智者見其條末則諭其宗本如觀",
    "X23n0438_001:0272b23": "象迹超絕眾群其所蹂踐倍復深廣雖不覩其形當",
    "X23n0438_001:0272b24": "知此象身力必大又如迅靁澍雨能令鳥獸震死百",
    "X23n0438_001:0272c01": "川奔涌懷山襄陵雖不測其本當知此龍威勢必大",
    "X23n0438_001:0272c02": "今諸大眾亦復如是以覩如來無盡身口意能一時",
    "X23n0438_001:0272c03": "普應法界眾生妙合根宜曲成佛事則知如來智力",
    "X23n0438_001:0272c04": "必於一念普鑒群機本末因緣究竟無礙照俗之權",
    "X23n0438_001:0272c05": "尚爾其契實智之境當復云何若法不然則有微迹",
    "X23n0438_001:0272c06": "可尋我已盡覩然不知是法從何得之故執金剛手",
    "X23n0438_001:0272c07": "因眾會疑心而問佛言云何如來應供正遍知得此",
    "X23n0438_001:0272c08": "一切智智也梵本云怛佗揭多者怛佗是如義揭多",
    "X23n0438_001:0272c09": "是來義知解義說義去義如諸佛乘如實道來成正",
    "X23n0438_001:0272c10": "覺今佛名如是來故名如來一切諸佛如法相知解",
    "X23n0438_001:0272c11": "知已亦如諸法實相為眾生說今佛亦如是故名如",
    "X23n0438_001:0272c12": "實知者名如實說者一切諸佛得如是安樂性直至",
    "X23n0438_001:0272c13": "涅槃中今佛亦如是去故名如去釋論具含有四義",
    "X23n0438_001:0272c14": "然古譯多云如來有部戒本云如去阿闍梨意存如",
    "X23n0438_001:0272c15": "去如說今且順古題也梵本云阿羅訶者阿羅是煩",
    "X23n0438_001:0272c16": "惱訶是害義除義釋論謂之殺賊佛以忍進鎧甲乘",
    "X23n0438_001:0272c17": "持戒之馬定弓慧箭外破魔王軍內滅煩惱賊故以",
    "X23n0438_001:0272c18": "為名又阿名為不羅訶名生謂佛心種子後世田中",
    "X23n0438_001:0272c19": "不生無明[穀禾+卵]皮脫故復次阿羅訶是應受供養義以",
    "X23n0438_001:0272c20": "有如是功德故應受天人最上供養故以為名也梵",
    "X23n0438_001:0272c21": "云三藐三佛陀者三藐名正三名遍佛陀名知故曰",
    "X23n0438_001:0272c22": "正遍知也釋論云若有人言何以故但佛如實說如",
    "X23n0438_001:0272c23": "來如去故應受最上供養耶以佛得正遍智慧故正",
    "X23n0438_001:0272c24": "名諸法不動不壞相遍名不為一法二法故以悉知",
    "X23n0438_001:0273a01": "一切法無餘是名三藐三佛陀然此宗中佛陀名覺",
    "X23n0438_001:0273a02": "是開敷義謂由自然智慧遍覺一切法如盛開敷蓮",
    "X23n0438_001:0273a03": "華無有點汙亦能開敷一切眾生故名佛也梵云薩",
    "X23n0438_001:0273a04": "婆若那若那即是一切智智釋論云薩婆若多者即",
    "X23n0438_001:0273a05": "一切智一切謂名色等無量二法門各攝一切法如",
    "X23n0438_001:0273a06": "是無量三四五六等乃至阿僧祇法門各攝一切法",
    "X23n0438_001:0273a07": "是一切法中一相異相漏相非漏相作相非作相等",
    "X23n0438_001:0273a08": "一切法各各相各各力各各因緣各各果報各各性",
    "X23n0438_001:0273a09": "各各得各各失一切智慧力故一切世一切種相盡",
    "X23n0438_001:0273a10": "遍知是名薩婆若今謂一切智智即是智中之智也",
    "X23n0438_001:0273a11": "非但以一切種遍知一切法亦知是法究竟實際常",
    "X23n0438_001:0273a12": "不壞相不增不減猶如金剛如是自證之境說者無",
    "X23n0438_001:0273a13": "言觀者無見不同手中菴摩勒果可轉授佗人也若",
    "X23n0438_001:0273a14": "可以言語授人者釋迦菩薩蒙定光授決之時即應",
    "X23n0438_001:0273a15": "成佛何以故具修方便要待無師自覺方名佛耶又",
    "X23n0438_001:0273a16": "如目覩世人為刀杖所傷雖復信其受苦無可疑惑",
    "X23n0438_001:0273a17": "然種種令說終不證知若自身觸受乃得明了耳問",
    "X23n0438_001:0273a18": "意言云何令我等逮得如是自覺之慧云何得此慧",
    "X23n0438_001:0273a19": "已能為無量眾生廣演分布隨種種趣種種性欲種",
    "X23n0438_001:0273a20": "種方便道宣說一切智智所謂安立無量乘示現無",
    "X23n0438_001:0273a21": "量身各各同彼言音住彼威儀而此一切智道猶同",
    "X23n0438_001:0273a22": "一味所謂如來解脫味此妙方便復云何而得也此",
    "X23n0438_001:0273a23": "中種種趣者梵云娜衍亦名為道下云大乘道等義",
    "X23n0438_001:0273a24": "同也毗婆沙說有五道摩訶衍人多說六道如是廣",
    "X23n0438_001:0273b01": "衍乃至此世界中已有三十六俱胝眾生趣何況十",
    "X23n0438_001:0273b02": "方一切世界耶性欲者欲名信慧憙好樂如孫陀羅",
    "X23n0438_001:0273b03": "難陀好五欲提婆達多好名聞等乃至諸得道人亦",
    "X23n0438_001:0273b04": "各有所好大迦葉好頭陀舍利弗好智慧離婆羅多",
    "X23n0438_001:0273b05": "好坐禪優婆離好知毗尼阿難好多聞等當廣說之",
    "X23n0438_001:0273b06": "性名積習相從性生欲隨性作行或時從欲為性習",
    "X23n0438_001:0273b07": "欲成性性名染心為事欲名隨緣起是事釋論中具",
    "X23n0438_001:0273b08": "明種種方便道者龍樹云般若與方便等本體是一",
    "X23n0438_001:0273b09": "而所用有異譬如金師以巧方便故以金作種種異",
    "X23n0438_001:0273b10": "物雖皆是金而各異名今毗盧遮那亦復如是能以",
    "X23n0438_001:0273b11": "遍一切處真金智體造種種乘復次此中問意即是",
    "X23n0438_001:0273b12": "發起大悲胎藏曼荼羅也於薩婆若平等心地畫作",
    "X23n0438_001:0273b13": "諸佛菩薩乃至二乘八部等四重法界圓壇此一一",
    "X23n0438_001:0273b14": "本尊身語心印皆是一種差別乘且如有人志求五",
    "X23n0438_001:0273b15": "通智道即從大悲胎藏現韋陀梵志形為說瞿曇仙",
    "X23n0438_001:0273b16": "等真言行法行者精勤不久成此仙身更轉方便即",
    "X23n0438_001:0273b17": "成毗盧遮那身也如是或現佛身說種種乘乃至現",
    "X23n0438_001:0273b18": "非人身說種種乘隨類形聲悉是真言密印或久或",
    "X23n0438_001:0273b19": "近無非毒鼓因緣故經云皆同一味所謂如來解脫",
    "X23n0438_001:0273b20": "味也所以然者一切眾生色心實相從本際已來常",
    "X23n0438_001:0273b21": "是毗盧遮那平等智身非是得菩提時強空諸法使",
    "X23n0438_001:0273b22": "成法界也佛從平等心地開發無盡莊嚴藏大漫荼",
    "X23n0438_001:0273b23": "羅已還用開發眾生平等心地無盡莊嚴藏大漫荼",
    "X23n0438_001:0273b24": "羅妙感妙應皆不出阿字門當知感應因緣所生方",
    "X23n0438_001:0273c01": "便亦復不出阿字門譬如大海中波濤相激迭為能",
    "X23n0438_001:0273c02": "所然亦皆同一味所謂鹹味也。",
    "X23n0438_001:0273c03": "復次執金剛承佛神力為欲發起大悲胎藏祕密方",
    "X23n0438_001:0273c04": "便故復說五種譬喻所謂虗空地水火風也初句",
    "X23n0438_001:0273c05": "云譬如虗空界離一切分別無分別無無分別如是",
    "X23n0438_001:0273c06": "一切智智離一切分別無分別無無分別者如毗婆",
    "X23n0438_001:0273c07": "沙義虗空無過無德今如來智身離一切過萬德",
    "X23n0438_001:0273c08": "成就云何得相喻耶但取其少分相似以況大空耳",
    "X23n0438_001:0273c09": "此中相況有三義一者虗空畢竟淨故二者無邊際",
    "X23n0438_001:0273c10": "故三者無分別故一切智心性亦如是故以世間易",
    "X23n0438_001:0273c11": "解空譬難解空也初云離一切分別梵云劫波次云",
    "X23n0438_001:0273c12": "無分別者梵云劫波夜帝所以重言是分別之上更",
    "X23n0438_001:0273c13": "生分別義例如尋伺略觀時名尋諦察名伺又如眼",
    "X23n0438_001:0273c14": "識生時有麤分別次意識生是細分別舊譯或以劫",
    "X23n0438_001:0273c15": "波為妄執喻意云猶如虗空以無妄執分別故無分",
    "X23n0438_001:0273c16": "別亦無也又如虗空離種種顯形色相無所造作而",
    "X23n0438_001:0273c17": "能含容萬像一切草木因之生長有情事業依之得",
    "X23n0438_001:0273c18": "成佛智虗空亦復如是雖離一切相常無起作而無",
    "X23n0438_001:0273c19": "量度門種種妙業皆得成辦故以為喻也第二句云",
    "X23n0438_001:0273c20": "譬如大地一切眾生依如是一切智智天人阿脩羅",
    "X23n0438_001:0273c21": "依者如世間百糓眾藥卉木叢林隨其性分無量差",
    "X23n0438_001:0273c22": "別皆從大地而生根芽乃至莖葉華果次第成就為",
    "X23n0438_001:0273c23": "一切眾生作依止處養育之不亦作是念我今荷負",
    "X23n0438_001:0273c24": "一切世間不念恩德無有勞劵增之不喜減之不憂",
    "X23n0438_001:0274a01": "深廣難測不可傾動一切智地亦復如是大悲曼荼",
    "X23n0438_001:0274a02": "羅一切種子之所出生即此諸乘無量事業所依止",
    "X23n0438_001:0274a03": "處於生死涅槃其心平等世間八風不能動搖以如",
    "X23n0438_001:0274a04": "是等少分相似故為喻也第三句云譬如火界燒一",
    "X23n0438_001:0274a05": "切薪無有厭足如是一切智智燒一切無智薪無有",
    "X23n0438_001:0274a06": "厭足譬如火種假使積薪充滿世界皆如須彌山王",
    "X23n0438_001:0274a07": "次第焚之無有怯弱不作是念我當燒爾所薪不燒",
    "X23n0438_001:0274a08": "爾所薪熾然不息勝進無厭要所焚盡已然後隨滅",
    "X23n0438_001:0274a09": "如來智火亦復如是燒一切戲論煩惱薪乃至緣待",
    "X23n0438_001:0274a10": "皆盡即此慧光亦無所依復次如世間之火貴賤所",
    "X23n0438_001:0274a11": "同用能於暗夜而作照明迷惑顛墜者咸得正路又",
    "X23n0438_001:0274a12": "悉能成就一切諸物如是一切智火聖者異生平等",
    "X23n0438_001:0274a13": "有之於無始大夜之中令諸行人見如實道次第成",
    "X23n0438_001:0274a14": "就一切佛法故以為喻第四句云譬如風界除一切",
    "X23n0438_001:0274a15": "塵如是一切智智除去一切諸煩惱塵者如大風起",
    "X23n0438_001:0274a16": "時烟雲塵霧一切消除大虗澂廓三辰炳現蔚蒸熱",
    "X23n0438_001:0274a17": "惱眾生皆得清涼能使卉木叢林開榮增長亦能摧",
    "X23n0438_001:0274a18": "壞一切物類又如風性遍無所依自在旋轉無能罣",
    "X23n0438_001:0274a19": "礙如來慧風亦復如是滌除一切障葢煩惱遊塵令",
    "X23n0438_001:0274a20": "證涅槃清涼法性又復能令一切世出世間善法增",
    "X23n0438_001:0274a21": "長摧壞無明大樹拔其根本而此無障礙力都無所",
    "X23n0438_001:0274a22": "依故以為喻也第五句云譬如水界一切眾生依之",
    "X23n0438_001:0274a23": "歡樂如是一切智智為諸天世人利樂者如水大德",
    "X23n0438_001:0274a24": "從高赴下多所饒益能潤草木而生華果又復本性",
    "X23n0438_001:0274b01": "清潔無垢無濁悉能滿足飢渴眾生洗諸滓穢蠲除",
    "X23n0438_001:0274b02": "熱惱澂深難入不可測量於坑埳之處性皆平等如",
    "X23n0438_001:0274b03": "來智水亦復如是從真法界流趣世間潤諸等持生",
    "X23n0438_001:0274b04": "助道法成大果實利益群生體無煩惱故清潔能離",
    "X23n0438_001:0274b05": "諸惑故無垢一相非異故無濁諸有得之思願盡息",
    "X23n0438_001:0274b06": "獲清涼定洗除塵勞湛寂難思證平等性故以為喻",
    "X23n0438_001:0274b07": "也復次金剛手說此五喻即是發起下文五字義也",
    "X23n0438_001:0274b08": "阿字門為地嚩字門為水囉字門為火訶字門為風",
    "X23n0438_001:0274b09": "佉字門為空又如世間種子地水火風為緣虗空不",
    "X23n0438_001:0274b10": "礙然後得生隨闕一緣終不增長一切智性如來種",
    "X23n0438_001:0274b11": "子亦復如是即用一切智門五義自為眾緣能至菩",
    "X23n0438_001:0274b12": "提常住妙果所謂不可思議不生不滅之因緣也金",
    "X23n0438_001:0274b13": "剛手覩如來獨一法界加持之相心所惟忖必知將",
    "X23n0438_001:0274b14": "說如是法門故先喻其功德發起大會生解之機然",
    "X23n0438_001:0274b15": "後問佛如是智慧以何為因云何為根云何為究竟",
    "X23n0438_001:0274b16": "耶。從此以後如來智印定其心廣分別說例如彌",
    "X23n0438_001:0274b17": "勒菩薩覩佛神通之瑞即時憤憤悱悱心有所疑為",
    "X23n0438_001:0274b18": "說道場所得法為授菩提記文殊發揮名體指云妙",
    "X23n0438_001:0274b19": "法蓮華然後如來印以實相乘機演說令動執之徒",
    "X23n0438_001:0274b20": "得離疑網譬如春陽之始萌種甲坼靁風鼓動時雨",
    "X23n0438_001:0274b21": "潤灑得離莩殻由然出生若無機之人則雖遇際會",
    "X23n0438_001:0274b22": "不能發起深益也。",
    "X23n0438_001:0274b23": "毗盧遮那佛告持金剛祕密主言善哉善哉執金剛",
    "X23n0438_001:0274b24": "善哉金剛手汝問吾如是義汝當諦聽極善作意吾",
    "X23n0438_001:0274c01": "今說之乃至諸法無相謂虗空相者以執金剛手祕",
    "X23n0438_001:0274c02": "密之主預測如來加持深意又能發起時眾作生解",
    "X23n0438_001:0274c03": "因緣仰測聖心不失機會故重言善哉善哉我觀一",
    "X23n0438_001:0274c04": "切天人沙門婆羅門乃至淺行諸菩薩無能於世尊",
    "X23n0438_001:0274c05": "前發如是問者所以者何以此三句中悉攝一切佛",
    "X23n0438_001:0274c06": "法祕密神力甚深之事故復歎言善哉金剛手汝能",
    "X23n0438_001:0274c07": "問吾如是義也以如來善哉言音所加持故爾時金",
    "X23n0438_001:0274c08": "剛手無量功德倍復增明於所受法終無漏失次即",
    "X23n0438_001:0274c09": "誡言汝當諦聽極善作意吾今說之亦為未來弟子",
    "X23n0438_001:0274c10": "明此囑耳深心受法之儀式也故釋論云若人心善",
    "X23n0438_001:0274c11": "直信是人可聽法若無是相則不能解如說偈云聽",
    "X23n0438_001:0274c12": "者端視如渴飲一心入於語義中踊躍聞法心悲喜",
    "X23n0438_001:0274c13": "如是之人應為說及無盡意經用心聽法有二十功",
    "X23n0438_001:0274c14": "德當廣說之。",
    "X23n0438_001:0274c15": "經云佛告金剛手菩提心為因大悲為根方便為究",
    "X23n0438_001:0274c16": "竟者猶如世間種子藉四大眾緣得生根如是次第",
    "X23n0438_001:0274c17": "乃至果實成就名為究竟然以中智觀之畢竟不生",
    "X23n0438_001:0274c18": "不滅非不生非不滅是故因果義成若法不然有生",
    "X23n0438_001:0274c19": "滅斷常之相則墮於戲論皆悉可破因果義不成也",
    "X23n0438_001:0274c20": "今行者觀心實相亦復如是出過一切戲論如淨虗",
    "X23n0438_001:0274c21": "空於內證所行得深信力薩婆若心堅固不動離業",
    "X23n0438_001:0274c22": "受生成真性生萬行功德從此增長故曰菩提心為",
    "X23n0438_001:0274c23": "後二句因若望生死中所殖善根則名為果以覩佛",
    "X23n0438_001:0274c24": "法前相故譬如有人聞善知識言汝今宅中自有無",
    "X23n0438_001:0275a01": "盡寶藏應自勤方便而開發之可使周給一國常足",
    "X23n0438_001:0275a02": "無匱乏彼既聞已即生諦相信如說而行乃至施功",
    "X23n0438_001:0275a03": "不已漸見前相爾時於寶藏功德應離心疑堪能發",
    "X23n0438_001:0275a04": "起殊勝加行故菩提心即是白淨信心義也釋論亦",
    "X23n0438_001:0275a05": "云佛法大海信為能入如梵天王請轉法輪時佛說",
    "X23n0438_001:0275a06": "偈言我今開甘露味門若有信者得歡喜此偈中不",
    "X23n0438_001:0275a07": "言施戒多聞忍進禪慧人能得歡喜獨說信人佛意",
    "X23n0438_001:0275a08": "如是我第一甚深法微妙無量無數不可思議不動",
    "X23n0438_001:0275a09": "不倚不著無所得法非一切智人則不能解故以信",
    "X23n0438_001:0275a10": "力為初非由慧等而能初入佛法為令如是淨心堅",
    "X23n0438_001:0275a11": "牢增長。經中次說大悲為根根是能執持義猶如",
    "X23n0438_001:0275a12": "樹根執持莖葉華果使不傾拔也梵音謂悲為迦盧",
    "X23n0438_001:0275a13": "拏迦是芸義盧拏是剪除義慈如廣植嘉苗悲如芸",
    "X23n0438_001:0275a14": "除草穢故此中云悲即兼明大慈也且如行者修供",
    "X23n0438_001:0275a15": "養時若奉一華或塗香等即以遍一切處淨菩提心",
    "X23n0438_001:0275a16": "興供養雲普作佛事發起悲願迴向群生拔一切苦",
    "X23n0438_001:0275a17": "施無量樂由自善根及與如來加持法界力故所為",
    "X23n0438_001:0275a18": "妙業皆得成就普於一切智地乃至無餘有情界皆",
    "X23n0438_001:0275a19": "悉生根也隨行者以無疑心所修萬行即由大悲地",
    "X23n0438_001:0275a20": "界所執持故大悲火界所溫育故大悲水界所滋潤",
    "X23n0438_001:0275a21": "故大悲風界所開發生故大悲虗空不礙障故爾時",
    "X23n0438_001:0275a22": "無量度門任運開發由如芽根莖枝葉次第莊嚴即",
    "X23n0438_001:0275a23": "是於一切心法具足因緣義也方便為究竟者謂萬",
    "X23n0438_001:0275a24": "行圓極無可復增應物之權究竟盡能事是醍醐妙",
    "X23n0438_001:0275b01": "果三密之原也又淨菩提心者猶如真金本性明潔",
    "X23n0438_001:0275b02": "離諸過患大悲如習學工巧以諸藥物種種練冶乃",
    "X23n0438_001:0275b03": "至鏡徹柔耎屈申自在方便如巧藝成就有所造作",
    "X23n0438_001:0275b04": "隨意皆成規製中權出過眾伎故其得意之妙難以",
    "X23n0438_001:0275b05": "授人也如摩訶般若所明六度十八空三昧道品總",
    "X23n0438_001:0275b06": "持門等皆入大悲句中即彼萬行所成一切智智之",
    "X23n0438_001:0275b07": "果說名方便由內具方便故方便之業即是利佗是",
    "X23n0438_001:0275b08": "以梵音鄔波娜亦名發起如從種子生果果還成種",
    "X23n0438_001:0275b09": "故以為名也。",
    "X23n0438_001:0275b10": "經云祕密主云何菩提謂如實知自心即是開示如",
    "X23n0438_001:0275b11": "來功德寶所也如人雖聞寶藏發意懃求若不知所",
    "X23n0438_001:0275b12": "在無由進趣故復指言如上所明第一甚深微妙之",
    "X23n0438_001:0275b13": "法乃至非一切智人則不能解者此法從何處得邪",
    "X23n0438_001:0275b14": "即是行者自心耳若能如實觀察了了證知是名成",
    "X23n0438_001:0275b15": "菩提其實不由佗悟不從佗得問曰若即心是道者",
    "X23n0438_001:0275b16": "何故眾生輪迴生死不得成佛答曰以不如實知故",
    "X23n0438_001:0275b17": "所謂愚童凡夫若聞是法少有能信識性二乘雖自",
    "X23n0438_001:0275b18": "觀察未如實知若如實自知即是初發心時便成正",
    "X23n0438_001:0275b19": "覺譬如長者家窮子若自識父時豈復是客作賤人",
    "X23n0438_001:0275b20": "耶爾時行者正知心實相故見一切法悉皆甚深微",
    "X23n0438_001:0275b21": "妙無量無數不可思議不動不倚不著都無所得畢",
    "X23n0438_001:0275b22": "竟如菩提相故復經云祕密主是阿耨多羅三藐三",
    "X23n0438_001:0275b23": "菩提乃至彼法少分無有可得無上正遍知義前已",
    "X23n0438_001:0275b24": "說之此中言小分者梵云阿耨即是七微合成於從",
    "X23n0438_001:0275c01": "緣生色為最微小故以為喻言彼法者離此無相菩",
    "X23n0438_001:0275c02": "提心外更無一法也。經中次說因緣云何以故虗",
    "X23n0438_001:0275c03": "空相是菩提無知解者亦無開曉何以故菩提無相",
    "X23n0438_001:0275c04": "故者譬如虗空遍一切處畢竟淨故離一切相無動",
    "X23n0438_001:0275c05": "無分別不可變易不可破壞以如是等少分似相故",
    "X23n0438_001:0275c06": "以喻無相菩提心然此中復有無量無邊祕密甚深",
    "X23n0438_001:0275c07": "之事實非世間虗空所能遍喻冀諸學者得意忘筌",
    "X23n0438_001:0275c08": "耳又如虗空遠離戱論分別故無知解相無開曉相",
    "X23n0438_001:0275c09": "諸佛自證三菩提當知亦爾唯是心自證心心自覺",
    "X23n0438_001:0275c10": "心是中無知解法無知解者非始開曉亦無開曉之",
    "X23n0438_001:0275c11": "者若分別小分能所猶如微塵即取法相非法相不",
    "X23n0438_001:0275c12": "離我人眾生壽命豈得名為金剛慧耶。復次經中",
    "X23n0438_001:0275c13": "自轉釋言何以故菩提無相故如釋論云佛智慧清",
    "X23n0438_001:0275c14": "淨故出諸觀上不觀諸法常相無常相有邊相無邊",
    "X23n0438_001:0275c15": "相有去相無去相有相無相有漏相無漏相有為相",
    "X23n0438_001:0275c16": "無為相生滅相不生滅相空相不空相常清淨無量",
    "X23n0438_001:0275c17": "如虗空是故佛智無礙若觀生滅者不得觀不生滅",
    "X23n0438_001:0275c18": "觀不生滅者不得觀生滅若生滅實者不生滅不實",
    "X23n0438_001:0275c19": "若不生滅實生滅不實如是等諸觀皆爾以如是淨",
    "X23n0438_001:0275c20": "菩提心出過諸觀離眾相故於一切法得無罣礙譬",
    "X23n0438_001:0275c21": "如虗空之相亦無相故萬像皆悉依空空無所依如",
    "X23n0438_001:0275c22": "是萬法皆依淨心淨心適無所依即此諸法亦復如",
    "X23n0438_001:0275c23": "是菩提相所謂淨虗空相故經復云祕密主諸法無",
    "X23n0438_001:0275c24": "相謂虗空相也。",
    "X23n0438_001:0276a01": "爾時金剛手復白佛言世尊誰尋求一切智誰為菩",
    "X23n0438_001:0276a02": "提成正覺者誰發起彼一切智智佛言祕密主自心",
    "X23n0438_001:0276a03": "尋求菩提及一切智何以故本性清淨故乃至無量",
    "X23n0438_001:0276a04": "功德皆悉成就時執金剛聞佛所說義薩婆若慧唯",
    "X23n0438_001:0276a05": "是自心乃至無有少法出此心者為未來眾生斷疑",
    "X23n0438_001:0276a06": "惑故而問佛言菩提心名為一向志求一切智智若",
    "X23n0438_001:0276a07": "一切智智即菩提心者是中誰為能求誰為所求誰",
    "X23n0438_001:0276a08": "為可覺誰為覺者又復離心之外都無一法誰能發",
    "X23n0438_001:0276a09": "起此心令至妙果若法無有因緣而得成者一切眾",
    "X23n0438_001:0276a10": "生亦應不假方便自然成佛故佛答言祕密主自心",
    "X23n0438_001:0276a11": "尋求菩提及一切智何以故本性清淨故雖眾生自",
    "X23n0438_001:0276a12": "心實相即是菩提有佛無佛常自嚴淨然不如實自",
    "X23n0438_001:0276a13": "知故即是無明無明顛倒取相故生愛等諸煩惱因",
    "X23n0438_001:0276a14": "煩惱故起種種業入種種道獲種種身受種種苦樂",
    "X23n0438_001:0276a15": "故如蠶出絲無所因自從己出而自纏裹受燒煑苦",
    "X23n0438_001:0276a16": "譬如人間淨水隨天鬼之心或以為寶或以為火自",
    "X23n0438_001:0276a17": "心見苦樂由之當知離心之外無有法也若瑜伽行",
    "X23n0438_001:0276a18": "人正觀三法實相即是見心實相心實相者即是無",
    "X23n0438_001:0276a19": "相菩提亦名一切智智雖復離諸因緣亦非無因而",
    "X23n0438_001:0276a20": "得成就也。復次世尊欲令眾生如實知自心故更",
    "X23n0438_001:0276a21": "以方便分別演說所以然者若但言自心不生不滅",
    "X23n0438_001:0276a22": "以無所因故義則難解故先示其著處言心不在內",
    "X23n0438_001:0276a23": "六處不在外及兩中間心不可得如摩訶般若以無",
    "X23n0438_001:0276a24": "量門入諸法實相今欲舉其宗要但觀內外十二處",
    "X23n0438_001:0276b01": "即攝一切法也行者以無始來多於內法取著心相",
    "X23n0438_001:0276b02": "故先於內六處以即離相在等方便一一諦觀心不",
    "X23n0438_001:0276b03": "可得無生無相無有處所而作是念此心或在外耶",
    "X23n0438_001:0276b04": "復於外六處如實觀之心亦無生無相無有處所猶",
    "X23n0438_001:0276b05": "恐錯誤更合觀之於兩中間亦不可得即悟此心實",
    "X23n0438_001:0276b06": "性本自無生無滅畢竟常淨戱論雲披譬如珠力故",
    "X23n0438_001:0276b07": "水凊水凊故珠現定不從餘處來也。",
    "X23n0438_001:0276b08": "經云祕密主如來應正等覺非青非黃非赤非白非",
    "X23n0438_001:0276b09": "紅非紫非水精色非長非短非圓非方非明非暗非",
    "X23n0438_001:0276b10": "男非女非不男女者前約一切非法明心實相今復",
    "X23n0438_001:0276b11": "約真我明心實相此宗辨義即以心為如來應正等",
    "X23n0438_001:0276b12": "覺所謂內心之大我也如有一類外道不了自心故",
    "X23n0438_001:0276b13": "而作是言我觀真我其色正青餘人所不能見或言",
    "X23n0438_001:0276b14": "正黃正赤或言鮮白或言如燕支色今義云紅紫也",
    "X23n0438_001:0276b15": "或言我見真我其相極短乃至如男子相等唯此是",
    "X23n0438_001:0276b16": "實餘皆妄語然此等眾相悉從緣生無有自性云何",
    "X23n0438_001:0276b17": "得名真實我耶對如是種種執故佛說如來應正等",
    "X23n0438_001:0276b18": "覺非青色等所以者何是青相畢竟不生故則為非",
    "X23n0438_001:0276b19": "青青實相不壞故而亦非非青當知如來應正等覺",
    "X23n0438_001:0276b20": "無一定相可說亦不離如是諸相也如有外道阿闍",
    "X23n0438_001:0276b21": "梨於黑月夜引諸弟子至大象前而告之言我於今",
    "X23n0438_001:0276b22": "者示汝真我時彼眾人或以目覩或以身觸其視形",
    "X23n0438_001:0276b23": "者則言我今已識真我其色甚白杭然高大其觸牙",
    "X23n0438_001:0276b24": "者則言真我如戈觸耳者則言如箕觸足者則言如",
    "X23n0438_001:0276c01": "柱觸尾者則言如索各隨所遇情計不同雖復更相",
    "X23n0438_001:0276c02": "是非終不能識其真體若瑜伽行者開發心明道時",
    "X23n0438_001:0276c03": "照見心王如來如大明中目覩眾色則不生如是諍",
    "X23n0438_001:0276c04": "論也。",
    "X23n0438_001:0276c05": "次云秘密主心非欲界同性非色界同性非無色界",
    "X23n0438_001:0276c06": "同性非天龍夜叉乃至人非人趣同性者亦是對諸",
    "X23n0438_001:0276c07": "妄執顯示自心無變易故說言此心不與三界同性",
    "X23n0438_001:0276c08": "也有諸外道計我性即同欲界或同色界無色界乃",
    "X23n0438_001:0276c09": "至謂非想處即是涅槃或言梵王毗紐天等生一切",
    "X23n0438_001:0276c10": "法然此三界皆悉從眾緣生求其自性都不可得況",
    "X23n0438_001:0276c11": "令心性同於彼性耶。次廣分別無量諸眾生趣一",
    "X23n0438_001:0276c12": "一言之皆不與彼同性譬如虗空中雨八功德水一",
    "X23n0438_001:0276c13": "味醇淨隨所受之器種種差別故或辛或酸或溫或",
    "X23n0438_001:0276c14": "濁然八功德性不與彼同溫解濁息時清凉如故未",
    "X23n0438_001:0276c15": "曾變異又如真陀摩尼自無定相遇物同其色然其",
    "X23n0438_001:0276c16": "寶性不與彼同若同性者是色隨緣生滅時寶性亦",
    "X23n0438_001:0276c17": "應生滅也。復次世尊將欲開示大悲胎藏出生曼",
    "X23n0438_001:0276c18": "荼羅故先正開示心實相門何以故如行者本尊三",
    "X23n0438_001:0276c19": "昧中說有顯形男女等相及普門示現六趣之身恐",
    "X23n0438_001:0276c20": "諸行人不了心因緣生故於寶王真性而生戲論故",
    "X23n0438_001:0276c21": "佛說言如來非青非黃乃至此心不與三界六趣同",
    "X23n0438_001:0276c22": "性若能如是觀察則不障菩提心也。",
    "X23n0438_001:0276c23": "經又云祕密主心不住眼界不住耳鼻舌身意界非",
    "X23n0438_001:0276c24": "見非顯現者前說不心在三處已攝一切法為未悟",
    "X23n0438_001:0277a01": "者復一一歷法分別若心不與諸趣同性為住眼界",
    "X23n0438_001:0277a02": "法邪乃至住意界邪若心住眼界者眼從眾緣生故",
    "X23n0438_001:0277a03": "性相自空無有住處況復心之實相住在眼中如眼",
    "X23n0438_001:0277a04": "界乃至陰入諸法皆應廣說復次前已破種種外道",
    "X23n0438_001:0277a05": "今說不住諸法為破邊見聲聞故如犢子阿毗曇中",
    "X23n0438_001:0277a06": "說譬如四大和合有眼法如是五眾和合有人法是",
    "X23n0438_001:0277a07": "人法在不可說藏中說一切有道人言神人一切法",
    "X23n0438_001:0277a08": "門中求不可得如兔角龜毛常無而陰界入實有自",
    "X23n0438_001:0277a09": "性以如是戲論法故不識其心若能觀心不住諸法",
    "X23n0438_001:0277a10": "則心無行處戲論皆盡也非見非顯現者如有人言",
    "X23n0438_001:0277a11": "一切眾生本有佛知見性但無明翳瞙除時自能見",
    "X23n0438_001:0277a12": "理或有人言如是常理非可造作但陰葢雲霧除時",
    "X23n0438_001:0277a13": "日輪自見皆以世諦言之耳若淨菩提心是可見可",
    "X23n0438_001:0277a14": "現之法即為有相凡有相者皆虗妄云何能見無上",
    "X23n0438_001:0277a15": "菩提。又經中自說因緣何以故虗空相心離諸妄",
    "X23n0438_001:0277a16": "執亦無分別猶如虗空畢竟淨故一切色像無能染",
    "X23n0438_001:0277a17": "污之者心性亦爾一切分別無能染污者若無分別",
    "X23n0438_001:0277a18": "即是離一切相也。",
    "X23n0438_001:0277a19": "經云所以者何性同虗空即同於心性同於心即同",
    "X23n0438_001:0277a20": "菩提如是祕密主心虗空界菩提三種無二此等大",
    "X23n0438_001:0277a21": "悲為根本方便波羅蜜滿足者如上種種入清淨門",
    "X23n0438_001:0277a22": "皆為發明自心求菩提義今復結言虗空無垢即是",
    "X23n0438_001:0277a23": "心心即是菩提本同一相而有三名耳即此一法界",
    "X23n0438_001:0277a24": "心雖因緣畢竟不生而不壞因緣實相以不生故則",
    "X23n0438_001:0277b01": "無能所之異以不壞故亦得大悲為根本方便波羅",
    "X23n0438_001:0277b02": "蜜滿足即是究竟不思議中道義也。",
    "X23n0438_001:0277b03": "經云祕密主我說諸法如是令彼諸菩薩眾菩提心",
    "X23n0438_001:0277b04": "清淨知識其心者佛已開示淨菩提心略明三句大",
    "X23n0438_001:0277b05": "宗竟即統論一部始終無量方便皆為令諸菩薩菩",
    "X23n0438_001:0277b06": "提心清淨知識其心如此經者當知一切修多羅意",
    "X23n0438_001:0277b07": "皆在此如釋迦如來所說法者當知十方三世一切",
    "X23n0438_001:0277b08": "如來種種因緣隨宜演說無非為此三句法門究竟",
    "X23n0438_001:0277b09": "同歸本無異轍故云我說諸法如是乃至知識其心",
    "X23n0438_001:0277b10": "也。",
    "X23n0438_001:0277b11": "經云祕密主云何知自心謂若分段或顯色或形色",
    "X23n0438_001:0277b12": "或境界若色若受想行識若我若我所若能執若所",
    "X23n0438_001:0277b13": "執若清淨若界若處乃至一切分段中求不可得者",
    "X23n0438_001:0277b14": "世尊前已廣說淨菩提心如實相以眾生未能得是",
    "X23n0438_001:0277b15": "意懸悟復作方便說此頓覺成佛入心實相門亦為",
    "X23n0438_001:0277b16": "決了十方三世一切佛法故如一切經中或說諸蘊",
    "X23n0438_001:0277b17": "和合中我不可得或說諸法從緣生都無自性皆是",
    "X23n0438_001:0277b18": "漸次開實相門彼言諸法實相者即是此經心之實",
    "X23n0438_001:0277b19": "相心實相者即是菩提更無別理也但為薄福眾生",
    "X23n0438_001:0277b20": "而不能自信作佛自信作佛者甚為難得故世尊且",
    "X23n0438_001:0277b21": "令淨諸垢障將護其心要其令時義契合然後為說",
    "X23n0438_001:0277b22": "即心之印今經則不如是直約諸法令識其心所以",
    "X23n0438_001:0277b23": "為祕要之藏也初句云謂若分段者是總舉從緣生",
    "X23n0438_001:0277b24": "法以法待因緣成必有差別相故行者當如是觀察",
    "X23n0438_001:0277c01": "今此分段中何者是心乃至分析推求都不可得即",
    "X23n0438_001:0277c02": "知此心出過眾相離諸因緣以知心性常如是故爾",
    "X23n0438_001:0277c03": "時一切諸法自然不異於心也顯色謂青黃等形色",
    "X23n0438_001:0277c04": "謂方圓等境界謂六情所對即六塵也為令人易解",
    "X23n0438_001:0277c05": "故復歷法觀察今此顯形眾色中何者是心色本非",
    "X23n0438_001:0277c06": "情無覺知相況於是中有心可得如顯形者當知一",
    "X23n0438_001:0277c07": "切色塵亦如是如色塵者乃至聲香味觸法亦如是",
    "X23n0438_001:0277c08": "行者於外塵中心不可得復觀內身五蘊亦如聚沫",
    "X23n0438_001:0277c09": "泡炎芭蕉幻化自求性實尚無所有況於其中而得",
    "X23n0438_001:0277c10": "有心如是從麤至細去廣就略乃至現在一念識亦",
    "X23n0438_001:0277c11": "無住時又復從眾緣生故即空即假即中遠離一切",
    "X23n0438_001:0277c12": "戲論至於本不生際本不生際者即是自性清淨心",
    "X23n0438_001:0277c13": "自性清淨心即是阿字門以心入阿字門故當知一",
    "X23n0438_001:0277c14": "切法悉入阿字門也已說觀諸法實相。次明觀於",
    "X23n0438_001:0277c15": "我相故言若我若我所若能執若所執若清淨如上",
    "X23n0438_001:0277c16": "於諸陰中種種方便觀心而不可得何況我人壽者",
    "X23n0438_001:0277c17": "等法從本以來但有假名而於其中有心可得清淨",
    "X23n0438_001:0277c18": "者即外道所計最極清淨處以為涅槃也如長叉梵",
    "X23n0438_001:0278a01": "志不受一切法而受是見今亦如是取著觀空起智",
    "X23n0438_001:0278a02": "慧而生是清淨想即於如是想中正觀自心無有生",
    "X23n0438_001:0278a03": "處得入真淨菩提心也已上廣對五陰。次復說十",
    "X23n0438_001:0278a04": "八界十二處乃至一切分段中求不可得陰界入義",
    "X23n0438_001:0278a05": "阿毗曇中廣明此三法已攝一切法復云乃至一切",
    "X23n0438_001:0278a06": "分段中求不可得者即是摩訶般若等中歷法廣明",
    "X23n0438_001:0278a07": "者是也如於陰界入分析求心心不可得當知六度",
    "X23n0438_001:0278a08": "萬行乃至一切總持三昧門中種種求心亦不可得",
    "X23n0438_001:0278a09": "以心不可得故是心常樂我淨非常樂我淨等相亦",
    "X23n0438_001:0278a10": "復不可得也復次如聲聞人初觀陰界入時即陰求",
    "X23n0438_001:0278a11": "我離陰求我皆不可得相在亦不可得爾時於八直",
    "X23n0438_001:0278a12": "道中遠塵離垢正法眼生真言門菩薩亦如是初觀",
    "X23n0438_001:0278a13": "陰界入時即陰求心離陰求心皆不可得相在亦不",
    "X23n0438_001:0278a14": "可得故即時懸悟自心本不生際於如來知見大菩",
    "X23n0438_001:0278a15": "提道中遠塵離垢得法眼淨若不作如是方便先從",
    "X23n0438_001:0278a16": "著處觀之而但言是心遍一切處畢竟無相則一切",
    "X23n0438_001:0278a17": "眾生無由悟入當知此觀最為祕要法門也如餘遠",
    "X23n0438_001:0278a18": "離方便諸菩薩漸次修習戒定智慧於無量劫以種",
    "X23n0438_001:0278a19": "種門觀人法二空猶未能遠離心之影像今真言行",
    "X23n0438_001:0278a20": "者於初發心時直觀自心實相了知本不生故即時",
    "X23n0438_001:0278a21": "人法戲論淨若虗空成自然覺不由佗悟當知此觀",
    "X23n0438_001:0278a22": "復名頓悟法門也。",
    "X23n0438_001:0278a23": "經云祕密主此菩薩淨菩提心門名初法明道菩薩",
    "X23n0438_001:0278a24": "住此不久便得除一切葢障三昧者入佛智慧有無",
    "X23n0438_001:0278b01": "量方便門今此宗直以淨菩提心為門若入此門即",
    "X23n0438_001:0278b02": "是初入一切如來境界譬如彌勒開樓閣門內善財",
    "X23n0438_001:0278b03": "童子是中具見無量不思議事難以言宣但入者自",
    "X23n0438_001:0278b04": "知耳法明者以覺心本不生際其心淨住生大慧光",
    "X23n0438_001:0278b05": "明普照無量法性見諸佛所行之道故云法明道也",
    "X23n0438_001:0278b06": "菩薩住此道時妄想因緣所有煩惱業苦皆悉清淨",
    "X23n0438_001:0278b07": "除滅譬如有人暗中為利寶所傷謂為蛇毒以作毒",
    "X23n0438_001:0278b08": "想故其心執著便成毒氣遍入支體垂欲命終時有",
    "X23n0438_001:0278b09": "良醫診之曉其本末即時引至傷處以明燈照之猶",
    "X23n0438_001:0278b10": "見所傷之寶有血塗相其人了知非毒毒氣亦除分",
    "X23n0438_001:0278b11": "別玩好之具而生喜樂行人亦復如是因淨菩提心",
    "X23n0438_001:0278b12": "照明諸法故少用功力得除葢障三昧見八萬四千",
    "X23n0438_001:0278b13": "煩惱實相成八萬四千寶聚門故經次云菩薩住此",
    "X23n0438_001:0278b14": "修學不久勤苦便得除一切葢障三昧若得此者即",
    "X23n0438_001:0278b15": "與諸佛菩薩同等住是中障有五種一者煩惱障謂",
    "X23n0438_001:0278b16": "根本煩惱乃至八萬四千上中下品障葢淨心及由",
    "X23n0438_001:0278b17": "宿世偏習故妨礙道機不入佛法二者業障謂過去",
    "X23n0438_001:0278b18": "及現在世造諸重罪乃至謗方等經是人雖有得道",
    "X23n0438_001:0278b19": "因緣以先業障未除故種種留難不入佛法三者生",
    "X23n0438_001:0278b20": "障謂是人若得勝上無難生處必當悟道然乘先業",
    "X23n0438_001:0278b21": "更受無暇之身即以報生為障不入佛法四者法障",
    "X23n0438_001:0278b22": "謂此人已得無障生處又有悟道之機以先世曾有",
    "X23n0438_001:0278b23": "障法等緣故不逢善友不得聽聞正法五者所知障",
    "X23n0438_001:0278b24": "謂此人乃至已遇善知識得聞正法然有種種因緣",
    "X23n0438_001:0278c01": "兩不和合妨修般若波羅蜜如大品魔事品中廣明",
    "X23n0438_001:0278c02": "亦是先世或曾差佗道機故喜生此障也行者已得",
    "X23n0438_001:0278c03": "淨除五障三昧爾時於自心中常見十方一切諸佛",
    "X23n0438_001:0278c04": "妙相湛然如覩明鏡乃至於諸威儀去來睡寤皆不",
    "X23n0438_001:0278c05": "離如是佛會因緣時諸聖者常以勝妙方便啟悟其",
    "X23n0438_001:0278c06": "心梵音慰諭為決疑網行者隨門隨悟悟已網障隨",
    "X23n0438_001:0278c07": "除不久成就一切佛法故云若得此三昧者即與諸",
    "X23n0438_001:0278c08": "佛菩薩同等住當知行人則是位同大覺也以其自",
    "X23n0438_001:0278c09": "覺心故便得佛名然非究竟妙覺大牟尼位猶如淨",
    "X23n0438_001:0278c10": "月雖體無增減然亦明漸漸增乃至第十五日方能",
    "X23n0438_001:0278c11": "動大海潮也又行者猶與如來共同等住即能以方",
    "X23n0438_001:0278c12": "便力起五神通不動本心遊諸佛剎現種種身語意",
    "X23n0438_001:0278c13": "興種種供養雲以無盡大願廣修諸度復由意根淨",
    "X23n0438_001:0278c14": "故次得解無量語言音諸陀羅尼且如一世間中三",
    "X23n0438_001:0278c15": "十六俱胝趣隨彼上中下性種類若干方俗言辭各",
    "X23n0438_001:0278c16": "各差別皆曉其旨趣應以隨類之音如一世界者一",
    "X23n0438_001:0278c17": "切世界亦如是也梵本嚕多是大聲囉尾多是小聲",
    "X23n0438_001:0278c18": "涅瞿衫者是長聲又兼多聲所以具足言之欲顯總",
    "X23n0438_001:0278c19": "持境界無所不了對此方文字難以具翻也以得陀",
    "X23n0438_001:0278c20": "羅尼故能知一切眾生心行謂如是眾生瞋行偏多",
    "X23n0438_001:0278c21": "而貪性薄或如是眾生貪行偏多而瞋性薄乃至通",
    "X23n0438_001:0278c22": "塞之相無量差別如釋論道種智中廣明是菩薩非",
    "X23n0438_001:0278c23": "但意根能得知乃至視聽嗅觸亦皆互用無礙又能",
    "X23n0438_001:0278c24": "觀彼根緣為除葢障以種種方便成就眾生莊嚴佛",
    "X23n0438_001:0279a01": "剎行如來事當知真言門行者乃至一生可得成辦",
    "X23n0438_001:0279a02": "也復次如上所說諸功德一切眾生皆悉如其本性",
    "X23n0438_001:0279a03": "等共有之但以無明障葢不自了知未能起發如是",
    "X23n0438_001:0279a04": "祕密神通之力今此真言門修行諸菩薩以見法明",
    "X23n0438_001:0279a05": "道故即生獲除一切葢障三昧得此三昧故即能與",
    "X23n0438_001:0279a06": "諸佛菩薩同住發五神通以五神通故獲一切眾生",
    "X23n0438_001:0279a07": "語言陀羅尼獲此陀羅尼故能知一切眾生心行而",
    "X23n0438_001:0279a08": "作佛事以能廣作佛事不斷如來種故則於一切時",
    "X23n0438_001:0279a09": "一切處常為十方諸佛之所護持猶如嬰童始生父",
    "X23n0438_001:0279a10": "母愛心偏重常不捨離當知如是諸句皆悉次第相",
    "X23n0438_001:0279a11": "釋也復次行者以內具如上功德外為諸佛護持是",
    "X23n0438_001:0279a12": "故處於生死而無染著猶如蓮華出水不為淤泥之",
    "X23n0438_001:0279a13": "所染污常以四攝方便拔苦眾生乃至無量無邊阿",
    "X23n0438_001:0279a14": "僧祇劫常在無間獄中身心精進熾然不息無有退",
    "X23n0438_001:0279a15": "沒不辭勞倦何以故淨菩提心其性法爾如金剛故",
    "X23n0438_001:0279a16": "如是極堅固性即是不從師得住無為戒無垢無濁",
    "X23n0438_001:0279a17": "不可破傷戒者梵云尸羅是清冷義也譬如水性常",
    "X23n0438_001:0279a18": "冷雖遇薪火因緣則能灼爛諸物然其自性終不可",
    "X23n0438_001:0279a19": "遷若除薪息火自然清冷如本真言行者亦如是獲",
    "X23n0438_001:0279a20": "除葢障三昧時心之本性即是尸羅非造作法不由",
    "X23n0438_001:0279a21": "佗得故言住無為戒也如聲聞淨戒要由白四羯磨",
    "X23n0438_001:0279a22": "眾緣具足方始得生又須方便守護如防利刺一期",
    "X23n0438_001:0279a23": "壽盡戒亦隨亡之此戒則不如是世世生處恒與俱",
    "X23n0438_001:0279a24": "生不假受持常無失犯又由住斯戒故實智增明逮",
    "X23n0438_001:0279b01": "見不思議中道甚深緣起制止八顛遠離二邊故經",
    "X23n0438_001:0279b02": "次云遠離邪見通達正見迦葉亦云自此以前我等",
    "X23n0438_001:0279b03": "皆名邪見人也是中慧不正故說名邪見由凡夫二",
    "X23n0438_001:0279b04": "乘不能決擇正知自心實相於諦實之理乃至空謂",
    "X23n0438_001:0279b05": "不空不空謂空不見古佛所行大菩提路今此菩薩",
    "X23n0438_001:0279b06": "以照見心明道故即時無礙智生於一切法皆悉現",
    "X23n0438_001:0279b07": "前通達無有錯謬猶如明目者於日光中覩見種種",
    "X23n0438_001:0279b08": "諸色雖無量天魔皆悉化作佛身各說相似波羅蜜",
    "X23n0438_001:0279b09": "終不能動其少分疑網之心故經次云復次祕密主",
    "X23n0438_001:0279b10": "住此除一切葢障菩薩信解力故不久勤修滿足一",
    "X23n0438_001:0279b11": "切佛法以如是正見猶若金剛即是最上堅信解力",
    "X23n0438_001:0279b12": "依此進修如實巧度故得諸佛力無所畏解脫三昧",
    "X23n0438_001:0279b13": "及餘無量佛法皆悉成就也龍樹以為如冶人以種",
    "X23n0438_001:0279b14": "種方便消融鑛石然後成金若神通者能使土木之",
    "X23n0438_001:0279b15": "類即成金體故云不久勤修便得滿足以是菩薩初",
    "X23n0438_001:0279b16": "發心時即名佛故真實功德不可度量假使如來於",
    "X23n0438_001:0279b17": "無量無邊阿僧祇劫分別演說猶不能盡故佛言取",
    "X23n0438_001:0279b18": "要言之是善男子善女人無量功德皆成就也。",
    "X23n0438_001:0279b20": "毗盧遮那成佛神變加持經義釋卷第一"
}