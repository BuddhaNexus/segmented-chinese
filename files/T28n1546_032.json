{
    "T28n1546_032:0231c09": "阿毘曇毘婆沙論卷第三十二",
    "T28n1546_032:0231c11": "迦旃延子造 五百羅漢釋",
    "T28n1546_032:0231c12": "北涼天竺沙門浮陀跋摩",
    "T28n1546_032:0231c13": "共道泰等譯",
    "T28n1546_032:0231c14": "使犍度一行品中",
    "T28n1546_032:0231c15": "[0231c15] 身見攝幾使。問曰。何故作此論。答曰。或有說",
    "T28n1546_032:0231c16": "攝法攝他法不攝自法。如毘婆闍婆提。依佛",
    "T28n1546_032:0231c17": "假名所說經。亦依世俗言語法。說攝法攝他",
    "T28n1546_032:0231c18": "法不攝自法。何者是假名所說經。如佛說譬",
    "T28n1546_032:0231c19": "如[怡-台+蓋]斗受入[怡-台+蓋]子。為[怡-台+蓋]子依。以[怡-台+蓋]斗勝",
    "T28n1546_032:0231c20": "故。攝諸[怡-台+蓋]子。彼作是說。[怡-台+蓋]斗異於[怡-台+蓋]子。",
    "T28n1546_032:0231c21": "而攝[怡-台+蓋]子。是故知攝法攝於他法不攝自法。",
    "T28n1546_032:0231c22": "餘經亦說。五根慧最勝。為慧所攝。慧異",
    "T28n1546_032:0231c23": "四根。能攝四根。是故知攝他法。餘經亦說。",
    "T28n1546_032:0231c24": "如佛問呵德迦居士。汝云何攝眷屬。何以復",
    "T28n1546_032:0231c25": "知己攝眷屬。居士答言。世尊所說四攝法。布",
    "T28n1546_032:0231c26": "施愛語利益同事。以四法攝於眷屬。亦知己",
    "T28n1546_032:0231c27": "攝眷屬。彼作是說。居士眷屬。及與攝法。各各",
    "T28n1546_032:0231c28": "別異。而能相攝。是故知攝他法不攝自法。餘",
    "T28n1546_032:0231c29": "經復說。正見正方便正覺。是慧身所攝。正",
    "T28n1546_032:0232a01": "念正定。是定身所攝。彼作是說。正見是慧。",
    "T28n1546_032:0232a02": "慧身所攝。正定定身所攝可爾。正覺正方",
    "T28n1546_032:0232a03": "便。非慧性。正念非定性。正覺正方便。為慧",
    "T28n1546_032:0232a04": "身所攝。正念為定身所攝者。故知攝法攝於",
    "T28n1546_032:0232a05": "他法。世俗言語法者。世俗亦作是說。戶攝戶",
    "T28n1546_032:0232a06": "樞。縷能攝衣。索攝薪束。在家之人亦作是說。",
    "T28n1546_032:0232a07": "我能攝我家資財象馬僮僕。出家之人亦作",
    "T28n1546_032:0232a08": "是說。我攝衣&#x9262;。及攝沙門所用之物。彼以如",
    "T28n1546_032:0232a09": "是假名經所說。及世俗言語所攝法故。知攝",
    "T28n1546_032:0232a10": "法攝他不攝自法。亦明攝法攝於自體。若當",
    "T28n1546_032:0232a11": "攝法。但攝於他不攝自體者。則一法體。與一",
    "T28n1546_032:0232a12": "切法體同。若一法生一切法亦生。一法滅一",
    "T28n1546_032:0232a13": "切法亦滅。復更有過。見苦所斷法。則攝修道",
    "T28n1546_032:0232a14": "所斷法。見苦所斷法若斷。修道所斷法亦應",
    "T28n1546_032:0232a15": "斷。若然者則後生對治。而無有用。欲令無如",
    "T28n1546_032:0232a16": "是過故。說攝法攝於自性不攝他法。問曰。",
    "T28n1546_032:0232a17": "若攝法。但攝自法不攝他者。毘婆闍婆提所",
    "T28n1546_032:0232a18": "引經。及世俗言語法云何通。答曰。彼經是未",
    "T28n1546_032:0232a19": "了義是假名。是有餘意。",
    "T28n1546_032:0232a20": "[0232a20] 問曰。云何彼經是未了義是假名。是有餘意",
    "T28n1546_032:0232a21": "耶。答曰。如經說。[怡-台+蓋]斗受入[怡-台+蓋]子能攝[怡-台+蓋]",
    "T28n1546_032:0232a22": "子者。此中說依持是攝。所以者何。[怡-台+蓋]子依",
    "T28n1546_032:0232a23": "[怡-台+蓋]斗。[怡-台+蓋]斗持[怡-台+蓋]子故。而不散壞如說。五",
    "T28n1546_032:0232a24": "根中慧為最勝。為慧所攝。此中慧是方便",
    "T28n1546_032:0232a25": "說攝。所以者何以慧方便故。五根能有所",
    "T28n1546_032:0232a26": "行。而成大事如說。我以世尊所說四攝法。攝",
    "T28n1546_032:0232a27": "於眷屬。乃至廣說。此中說不離散是攝。以四",
    "T28n1546_032:0232a28": "攝方便。令眷屬不離散故。如說正覺正方便",
    "T28n1546_032:0232a29": "正念。是慧身定身所攝者。此中說隨順是",
    "T28n1546_032:0232b01": "攝。正覺正方便。隨順慧身。正念隨順定身",
    "T28n1546_032:0232b02": "故。如說戶攝戶樞。縷能攝衣。索攝薪束。此中",
    "T28n1546_032:0232b03": "說持是攝。如說在家出家人。攝田財衣&#x9262;等。",
    "T28n1546_032:0232b04": "此中說饒益是攝。攝法攝他法者。或時攝或",
    "T28n1546_032:0232b05": "時不攝。或有所以攝。或有所以不攝如偈說。",
    "T28n1546_032:0232b06": " 因事生於愛  因事生於恚",
    "T28n1546_032:0232b07": " 世人起愛恚  無不因事者",
    "T28n1546_032:0232b08": "[0232b08] 攝法攝自法者。一切時攝皆有所以。一切時",
    "T28n1546_032:0232b09": "攝者。無有不攝自相時皆有。所以者何。自體",
    "T28n1546_032:0232b10": "不待所以故攝法。若觀察自相法。還攝自",
    "T28n1546_032:0232b11": "相法時。有何善利耶。答曰。除去我想聚想。能",
    "T28n1546_032:0232b12": "修法想別想。若眾生有我想聚想。便生貪恚",
    "T28n1546_032:0232b13": "癡心。生貪恚癡故。於生老病死憂悲苦惱不",
    "T28n1546_032:0232b14": "能得脫。若能除去我想聚想觀色。猶如散塵。",
    "T28n1546_032:0232b15": "觀無色法。前後不俱總觀。有為法離散之相。",
    "T28n1546_032:0232b16": "猶如散沙。便生空解脫門種子。若觀諸行空",
    "T28n1546_032:0232b17": "而不樂生死。便生無願解脫門種子。若不樂",
    "T28n1546_032:0232b18": "生死而求涅槃。便生無相解脫門種子。依下",
    "T28n1546_032:0232b19": "三昧。便生中三昧。依中三昧生上三昧。依上",
    "T28n1546_032:0232b20": "三昧能離三界欲。觀察自相法。還攝自相法",
    "T28n1546_032:0232b21": "時。有如是善利。身見攝三使。總而言之。身",
    "T28n1546_032:0232b22": "見攝三使。身見在三界。欲界身見。還攝欲界",
    "T28n1546_032:0232b23": "身見。乃至無色界身見。還攝無色界身見。戒",
    "T28n1546_032:0232b24": "取攝六使。疑攝十二使。餘攝如經本說。",
    "T28n1546_032:0232b25": "[0232b25] 問曰。云何名攝。答曰。自體於自體。是有是",
    "T28n1546_032:0232b26": "實。是可得故名攝。自體於自體。非異自體。於",
    "T28n1546_032:0232b27": "自體非外。自體於自體非遠。自體於自體不",
    "T28n1546_032:0232b28": "相捨。自體於自體非空。自體於自體無盈長。",
    "T28n1546_032:0232b29": "自體於自體。非不已有。非不今有。非不當",
    "T28n1546_032:0232c01": "有。自體還攝自體故名攝。非如手把食指捻",
    "T28n1546_032:0232c02": "衣名攝。以諸法還攝自體名攝。不攝於他。",
    "T28n1546_032:0232c03": "[0232c03] 三結攝三不善根耶。三不善根攝三結耶。問",
    "T28n1546_032:0232c04": "曰。何故作此論。答曰。或有說攝法攝於他不",
    "T28n1546_032:0232c05": "攝自體。欲重止如是說者意故。而作此論。三",
    "T28n1546_032:0232c06": "結攝三不善根。三不善根攝三結耶。答曰。各",
    "T28n1546_032:0232c07": "不相攝。餘廣說如經本。",
    "T28n1546_032:0232c08": "[0232c08] 身見令幾有相續。問曰。何故作此論。答曰。或",
    "T28n1546_032:0232c09": "有說不染污心。令有相續。如毘婆闍婆提作",
    "T28n1546_032:0232c10": "如是說。",
    "T28n1546_032:0232c11": "[0232c11] 問曰。彼何故作此說耶。答曰。依佛經。佛經說",
    "T28n1546_032:0232c12": "菩薩住正智入母胎。住正智住母胎。住正智",
    "T28n1546_032:0232c13": "出母胎。為止如是說者意。欲明唯以染污心",
    "T28n1546_032:0232c14": "令有相續故而作此論。問曰。唯以染污心令",
    "T28n1546_032:0232c15": "有相續者。佛經云何通。答曰。此說不顛倒心",
    "T28n1546_032:0232c16": "名正智。眾生皆以顛倒心入母胎唯除菩薩。",
    "T28n1546_032:0232c17": "菩薩入母胎時。有如是念。此是我母。此是我",
    "T28n1546_032:0232c18": "父。於母起母親愛。於父起父親敬。以不顛倒",
    "T28n1546_032:0232c19": "心入母胎故名正智。",
    "T28n1546_032:0232c20": "[0232c20] 復次所以作此論者。",
    "T28n1546_032:0232c21": "[0232c21] 或有說唯以愛恚二結。令有相續。如譬喻者。",
    "T28n1546_032:0232c22": "彼何故作是說耶。答曰。彼依佛經。佛經說三",
    "T28n1546_032:0232c23": "事合故入母胎。一父母有染心共會一處。二",
    "T28n1546_032:0232c24": "其母無病值時。三受身者現在前。當於是時。",
    "T28n1546_032:0232c25": "受身者二種心。展轉現在前。若與欲俱。若與",
    "T28n1546_032:0232c26": "恚俱。為止如是說者意。亦明一切結令有相",
    "T28n1546_032:0232c27": "續故。而作此論。問曰。若然者。佛經云何通。",
    "T28n1546_032:0232c28": "答曰。彼說中有心。不說有相續心。或有說。",
    "T28n1546_032:0232c29": "惡道中心。以恚心令有相續。人天中心。以愛",
    "T28n1546_032:0233a01": "心令有相續。為止如是說者意。亦明欲界眾",
    "T28n1546_032:0233a02": "生三十六使令有相續。色界三十一使。無色界",
    "T28n1546_032:0233a03": "三十一使令有相續。為止他義乃至廣說。而",
    "T28n1546_032:0233a04": "作此論。有亦有多名。如此中說。眾生數受身",
    "T28n1546_032:0233a05": "處五陰是有。如說欲界。死生欲界中。一切欲",
    "T28n1546_032:0233a06": "界有相續耶。此中亦說。眾生數受身處五陰",
    "T28n1546_032:0233a07": "名有。如說為纏所纏。令地獄有相續。此中亦",
    "T28n1546_032:0233a08": "說。眾生數受身處五陰名有。如說欲界有相",
    "T28n1546_032:0233a09": "續時。最初得幾業報根。此中亦說。眾生數",
    "T28n1546_032:0233a10": "受身處五陰名有。如說有四有。前時有死有",
    "T28n1546_032:0233a11": "中有生有。此中亦如上說。如說捨欲界有。還",
    "T28n1546_032:0233a12": "令欲界有相續時。一切盡滅欲界繫法。還起",
    "T28n1546_032:0233a13": "欲界繫法現在前。此中亦如上說。如說云何",
    "T28n1546_032:0233a14": "有法。答言。有漏法。是此中說。一切有漏法是",
    "T28n1546_032:0233a15": "有。如說沛仇當知有生時以識為食。此中說。",
    "T28n1546_032:0233a16": "生相續時心眷屬名有。如說。",
    "T28n1546_032:0233a17": "[0233a17] 佛告阿難。若業能令後生相續是有。是亦名",
    "T28n1546_032:0233a18": "有。此中說造未來有思名有。如說取緣有。阿",
    "T28n1546_032:0233a19": "毘曇者。作如是說。此中說時五陰名有。尊者",
    "T28n1546_032:0233a20": "瞿沙作如是說。造未來有業名有。如說七有。",
    "T28n1546_032:0233a21": "一地獄有二畜生有三餓鬼有四天有五人有",
    "T28n1546_032:0233a22": "六業有七中有。此中說五趣因五趣向。是有",
    "T28n1546_032:0233a23": "五趣有。即是五趣業有。是五趣因中。有是五",
    "T28n1546_032:0233a24": "趣向。如說云何欲有。欲界繫取緣。能生未來",
    "T28n1546_032:0233a25": "有業。此中說業業報。不說取緣。",
    "T28n1546_032:0233a26": "[0233a26] 問曰。若此中但說業業報。不說取緣者。十門",
    "T28n1546_032:0233a27": "中說。云何通。如說欲有欲界一切使所使。色",
    "T28n1546_032:0233a28": "無色有。色無色界一切使所使。欲界可爾。所",
    "T28n1546_032:0233a29": "以者何。欲界五種斷。業盡能生報。色無色界",
    "T28n1546_032:0233b01": "修道所斷業能生報。云何可爾。答曰。十門文",
    "T28n1546_032:0233b02": "應如是說。欲有欲界一切使所使。色無色有。",
    "T28n1546_032:0233b03": "色無色界修道所斷使。及通一切使所使。而",
    "T28n1546_032:0233b04": "不說者。有何意耶。答曰。此中五種斷心。能生",
    "T28n1546_032:0233b05": "有令有相續在有分中。是有眷屬而作是說。",
    "T28n1546_032:0233b06": "復有說。十門章中。說業業報。解章義中。說業",
    "T28n1546_032:0233b07": "業報。及說取緣。",
    "T28n1546_032:0233b08": "[0233b08] 問曰。若然者。此云何通。如說彼尊者。何故先",
    "T28n1546_032:0233b09": "立章。欲顯門義。云何立章義異。解章義異。是",
    "T28n1546_032:0233b10": "故如先說者好。",
    "T28n1546_032:0233b11": "[0233b11] 問曰。何故名有。答曰。生滅故名有。",
    "T28n1546_032:0233b12": "[0233b12] 問曰。若然者所行道亦生滅可是有耶。答曰。",
    "T28n1546_032:0233b13": "若生滅能令有增廣者是有。聖道雖生滅。不",
    "T28n1546_032:0233b14": "令有增廣。但令損滅。復次若生滅能令有相",
    "T28n1546_032:0233b15": "續增長生老病死者是有。聖道雖復生滅。能",
    "T28n1546_032:0233b16": "斷有相續。不增長生老病死。復次若生滅是",
    "T28n1546_032:0233b17": "苦集道&#x8FF9;是世間生死道&#x8FF9;者是有。聖道雖",
    "T28n1546_032:0233b18": "復生滅。是苦集滅道&#x8FF9;。是世間生死滅道&#x8FF9;。",
    "T28n1546_032:0233b19": "復次若生滅是身見體。是顛倒體。是愛體。是",
    "T28n1546_032:0233b20": "使體。是貪恚癡立足處。雜垢雜毒雜刺雜滓。",
    "T28n1546_032:0233b21": "在有墮苦集諦中者是有。聖道與此相違。不",
    "T28n1546_032:0233b22": "名為有。復次可畏義。是有義。",
    "T28n1546_032:0233b23": "[0233b23] 問曰。若然者。涅槃可畏。可是有耶。如說比丘",
    "T28n1546_032:0233b24": "當知。凡夫愚小。聞說涅槃無我無彼無我所",
    "T28n1546_032:0233b25": "須一切諸物。於此法中。生怖畏心。答曰。若",
    "T28n1546_032:0233b26": "畏有者。是正畏涅槃是邪。復次可畏法。凡",
    "T28n1546_032:0233b27": "夫聖人俱畏。涅槃唯凡夫所畏。非聖人所畏。",
    "T28n1546_032:0233b28": "復次是苦器故名有。",
    "T28n1546_032:0233b29": "[0233b29] 問曰。此亦是樂器。如說摩訶男當知。若色一",
    "T28n1546_032:0233c01": "向是苦。無有樂分不生喜樂者。眾生於色。不",
    "T28n1546_032:0233c02": "應染著。摩訶男。以色非一向苦有少樂分。",
    "T28n1546_032:0233c03": "能生喜樂故眾生染著。亦說。有三受。苦受樂",
    "T28n1546_032:0233c04": "受不苦不樂受。亦說。所須是道具。道是涅槃",
    "T28n1546_032:0233c05": "具。亦說所須樂能生道樂。道樂能到涅槃。答",
    "T28n1546_032:0233c06": "曰。生死雖有少樂苦分多。以樂分少故。說名",
    "T28n1546_032:0233c07": "苦分。猶毒瓶。雖一渧蜜墮中。不以一渧蜜",
    "T28n1546_032:0233c08": "故說名蜜瓶。以毒多故。說名毒瓶。身見少分。",
    "T28n1546_032:0233c09": "令欲有相續。少分令色有相續。少分令無色",
    "T28n1546_032:0233c10": "有相續。身見在三界。在欲界者。令欲有相續。",
    "T28n1546_032:0233c11": "在色有者。令色有相續。在無色有者。令無色",
    "T28n1546_032:0233c12": "有相續。戒取疑亦如是。餘廣說如經本。相續",
    "T28n1546_032:0233c13": "有五種。一中有相續。二生有相續。三時相續。",
    "T28n1546_032:0233c14": "四法相續五剎那相續。中有相續者。死陰滅。",
    "T28n1546_032:0233c15": "次生中陰。中陰續死陰。名中有相續。生有相",
    "T28n1546_032:0233c16": "續者。中陰滅。次生生陰。生陰續中陰。名生有",
    "T28n1546_032:0233c17": "相續。時相續者。迦羅羅時滅。次生阿浮陀時。",
    "T28n1546_032:0233c18": "阿浮陀時。續迦羅羅時。名時相續。乃至中年",
    "T28n1546_032:0233c19": "時滅次生老年時。老年時續中年時。是名時",
    "T28n1546_032:0233c20": "相續。法相續者。善法後次生不善無記法。不",
    "T28n1546_032:0233c21": "善無記法續善法。後不善無記說亦如是。是",
    "T28n1546_032:0233c22": "名法相續。剎那相續者。前生剎那。次生後剎",
    "T28n1546_032:0233c23": "那。後剎那續前剎那。是名剎那相續。此五種",
    "T28n1546_032:0233c24": "相續。悉入二相續相中。謂法相續。剎那相續。",
    "T28n1546_032:0233c25": "所以者何。中有相續。生有相續。時相續。盡是",
    "T28n1546_032:0233c26": "法剎那相續。界中欲界有五種相續。色界有",
    "T28n1546_032:0233c27": "四。除時相續。無色界有三。除中有相續時相",
    "T28n1546_032:0233c28": "續。趣中地獄趣有四。除時相續。餘四趣及四",
    "T28n1546_032:0233c29": "生。有五種相續。此中依二種相續而作論。謂",
    "T28n1546_032:0234a01": "中有相續。生有相續。問曰。使能令有相續。非",
    "T28n1546_032:0234a02": "纏是意地。非五識身。何故作如是說。睡眠掉",
    "T28n1546_032:0234a03": "悔鼻觸生愛。舌觸生愛。令欲有相續。眼觸生",
    "T28n1546_032:0234a04": "愛。耳觸生愛。身觸生愛。令二有相續。少入欲",
    "T28n1546_032:0234a05": "有。少入色有。答曰。此文應如是說。貪欲蓋恚",
    "T28n1546_032:0234a06": "蓋疑蓋。令欲有相續。意觸生愛。令三有相續。",
    "T28n1546_032:0234a07": "餘蓋餘觸生愛。不能令有相續。若不如是說",
    "T28n1546_032:0234a08": "者。當知此說有餘。復次以不斷故。說名相",
    "T28n1546_032:0234a09": "續。若不斷蓋不斷鼻觸生愛。舌觸生愛者。命",
    "T28n1546_032:0234a10": "終還生欲界。若不斷眼觸生愛耳觸生愛身",
    "T28n1546_032:0234a11": "觸生愛者。命終生欲界。色界復有三事故。",
    "T28n1546_032:0234a12": "令有相續。一不斷。二能生果。三令有相續。使",
    "T28n1546_032:0234a13": "在五識身。不善者有二事。一不斷。二能生果。",
    "T28n1546_032:0234a14": "不能令有相續。無記者有一事。不斷不能生",
    "T28n1546_032:0234a15": "果。不能令有相續。使在意地。不善者有三事。",
    "T28n1546_032:0234a16": "不斷能生果。能令有相續。無記者有二事。不",
    "T28n1546_032:0234a17": "斷令有相續。不能生果。纏在意地五識身。不",
    "T28n1546_032:0234a18": "善者有二事。不斷能生果。不能令有相續。無",
    "T28n1546_032:0234a19": "記者有一事。不斷不能生果。不能令有相續。",
    "T28n1546_032:0234a20": "若有此三事者。能令有相續。",
    "T28n1546_032:0234a21": "[0234a21] 身見以何三昧滅。問曰。何故作此論。答曰。欲",
    "T28n1546_032:0234a22": "顯佛出世間有如是希有力故。而作此論。施",
    "T28n1546_032:0234a23": "設經。作如是說。閻浮提外。有轉輪聖王道。廣",
    "T28n1546_032:0234a24": "一由旬。海水覆之。若無轉輪聖王時。無有眾",
    "T28n1546_032:0234a25": "生能過上者。若轉輪聖王出時。海水減一由",
    "T28n1546_032:0234a26": "旬。轉輪聖王所行道乃現。以金沙布上。栴檀",
    "T28n1546_032:0234a27": "香水灑之。轉輪聖王。欲與四種兵眾遊巡四",
    "T28n1546_032:0234a28": "天下時。行此道上。如是佛不出世時。無有眾",
    "T28n1546_032:0234a29": "生能行根本地。眾生雖有離欲者。依於邊道。",
    "T28n1546_032:0234b01": "不得根本。若十力轉輪法王出世時。根本道",
    "T28n1546_032:0234b02": "爾乃顯現。以三十七品金沙布上。以戒定慧",
    "T28n1546_032:0234b03": "栴檀香水。而以灑之。世尊與無量百千萬那",
    "T28n1546_032:0234b04": "由他眾生。而行其上。至無畏涅槃城。是故欲",
    "T28n1546_032:0234b05": "現佛出世間有如是希有力故。而作此論。",
    "T28n1546_032:0234b06": "[0234b06] 身見以何三昧滅。亦可言以何道。亦可言以",
    "T28n1546_032:0234b07": "何對治。亦可言以何正觀。如是說者。皆同一",
    "T28n1546_032:0234b08": "義。滅亦可言斷。亦可言無欲。亦可言盡。亦可",
    "T28n1546_032:0234b09": "言解脫。如是等說。皆同一義。昔有二大師。",
    "T28n1546_032:0234b10": "一名耆婆羅。二名瞿沙跋摩。尊者耆婆羅。作",
    "T28n1546_032:0234b11": "如是說。此中說畢竟斷無餘斷。一向是聖人。",
    "T28n1546_032:0234b12": "非凡夫人。以無漏道。非世俗道。七依經是此",
    "T28n1546_032:0234b13": "論根本。七依經說根本地。不說邊。無有依",
    "T28n1546_032:0234b14": "根本地以世俗道而離欲者。尊者瞿沙跋摩。",
    "T28n1546_032:0234b15": "作如是說。此中說畢竟斷無餘斷。亦有凡夫",
    "T28n1546_032:0234b16": "人亦有聖人。亦世俗道。亦以無漏道。問曰。若",
    "T28n1546_032:0234b17": "然者七依經非此論根本。七依經純說根本。",
    "T28n1546_032:0234b18": "答曰。以是事故。阿毘曇照明修多羅。其猶如",
    "T28n1546_032:0234b19": "燈。經中所不說者。此中說之。經中所不現者。",
    "T28n1546_032:0234b20": "此中顯之。經中有餘義者。此中說之。彼二家",
    "T28n1546_032:0234b21": "所說。俱得善通。三結依四依未至。依四依者。",
    "T28n1546_032:0234b22": "依四禪。依未至者。依未至中間。此地名未至",
    "T28n1546_032:0234b23": "問曰。何故名未至耶。答曰。未入根本地。根本",
    "T28n1546_032:0234b24": "地未現在前。而能離欲。名未至地。",
    "T28n1546_032:0234b25": "[0234b25] 問曰。未至地不名為依。何故作是說。或依四。",
    "T28n1546_032:0234b26": "或依未至。答曰。此文應如是說。若入四依。若",
    "T28n1546_032:0234b27": "不入四依而滅。而不說者。有何意耶。答曰。欲",
    "T28n1546_032:0234b28": "重說四依名故。如說。或入根本得滅。或不入",
    "T28n1546_032:0234b29": "根本得滅。如人問他男子。汝為入城事得成",
    "T28n1546_032:0234c01": "耶。為不入城事得成耶。三結從欲界。乃至非",
    "T28n1546_032:0234c02": "想非非想處可得。欲界者依未至。初禪者。依",
    "T28n1546_032:0234c03": "初依依未至。二禪者。依二依依未至。三禪者。",
    "T28n1546_032:0234c04": "依三依依未至。四禪及無色。依四依依未至。",
    "T28n1546_032:0234c05": "所以者何。三結是見道所斷。必以見道。而畢",
    "T28n1546_032:0234c06": "竟斷。見道必在六地。謂未至中間根本四禪。",
    "T28n1546_032:0234c07": "若依未至禪。得正決定三結。則以未至禪滅。",
    "T28n1546_032:0234c08": "若依初禪。得正決定三結。則依初禪滅。若依",
    "T28n1546_032:0234c09": "乃至第四禪。得正決定及無色三結。即依第",
    "T28n1546_032:0234c10": "四禪滅。此中說第四禪及無色三結依四禪",
    "T28n1546_032:0234c11": "及未至貪恚癡及欲漏依未至。所以者何。離",
    "T28n1546_032:0234c12": "欲愛時此法永斷。若凡夫人斷。依未至斷。聖",
    "T28n1546_032:0234c13": "人亦依未至斷。世俗道聖道。俱依未至斷。有",
    "T28n1546_032:0234c14": "漏或依七。或依未至。七依者。四禪三無色",
    "T28n1546_032:0234c15": "定。未至者。未來中間。有漏從初禪乃至非",
    "T28n1546_032:0234c16": "想非非想處可得。彼非想非非想處。或依未",
    "T28n1546_032:0234c17": "至。而離彼欲。或乃至依無所有處。離彼欲。為",
    "T28n1546_032:0234c18": "無所有處非想非非想處。有漏言七地及未",
    "T28n1546_032:0234c19": "至。初禪地者。或依初依。或依未至。二禪地",
    "T28n1546_032:0234c20": "者。或依二依或依未至。乃至識處。或依六依。",
    "T28n1546_032:0234c21": "或依未至無所有處非想非非想處。或依七",
    "T28n1546_032:0234c22": "依。或依未至。無明漏。或依七依。或依未至七",
    "T28n1546_032:0234c23": "依者。四禪三無色定。未至者。未至中間禪。無",
    "T28n1546_032:0234c24": "明漏。欲界乃至非想非非想處可得。彼非想",
    "T28n1546_032:0234c25": "非非想處無明漏。或依七依。或依未至。總而",
    "T28n1546_032:0234c26": "言之。依七依或依未至。若欲界者依未至。在",
    "T28n1546_032:0234c27": "初禪者依初依。或依未至。乃至識處依六",
    "T28n1546_032:0234c28": "依。依未至。無所有處非想非非想處無明",
    "T28n1546_032:0234c29": "漏。或依七依。或依未至。餘廣說如經本。◎",
    "T28n1546_032:0235a01": "[0235a01] 諸結過去。彼結已繫耶。答曰。若結過去。彼",
    "T28n1546_032:0235a02": "結已繫諸結過去。彼得亦過去是也。頗結已",
    "T28n1546_032:0235a03": "繫彼結非過去耶。答曰有。未來現在結是也。",
    "T28n1546_032:0235a04": "諸未來現在結。得在過去。諸結生時或如大",
    "T28n1546_032:0235a05": "牛在前而行。或如犢子隨後而行。或有俱行。",
    "T28n1546_032:0235a06": "如大牛在前行者。先生結。後生得。如犢子隨",
    "T28n1546_032:0235a07": "後行者。先生得。後生結。俱行者。結得俱生。",
    "T28n1546_032:0235a08": "此中說犢子隨行法。諸結未來。彼結當繫耶。",
    "T28n1546_032:0235a09": "答曰。或結未來。彼結不當繫耶。乃至廣作",
    "T28n1546_032:0235a10": "四句。云何結在未來。彼結不當繫耶。答曰。諸",
    "T28n1546_032:0235a11": "未來結。已斷已知已滅已吐。於彼斷結心。更",
    "T28n1546_032:0235a12": "不退斷者。是斷智。知者是智知。滅者是數滅。",
    "T28n1546_032:0235a13": "吐者斷不解脫。得解脫。得作證。於彼斷結",
    "T28n1546_032:0235a14": "心。更不退者。不退法阿羅漢。未來三界見道",
    "T28n1546_032:0235a15": "修道所斷結。已斷乃至已吐。彼結更不復繫。",
    "T28n1546_032:0235a16": "所以者何。彼是不退法故。若是退法阿羅漢。",
    "T28n1546_032:0235a17": "未來三界見道所斷結。已斷乃至已吐。彼結",
    "T28n1546_032:0235a18": "更不復繫阿那含是不退法者。離無所有處",
    "T28n1546_032:0235a19": "欲。未來三界見道所斷結。及修道所斷八地",
    "T28n1546_032:0235a20": "結。已斷乃至已吐。彼結更不復繫。乃至離欲",
    "T28n1546_032:0235a21": "界欲。未離初禪欲。三界見道所斷。欲界修道",
    "T28n1546_032:0235a22": "所斷法。彼結已斷。乃至已吐。更不復繫。不退",
    "T28n1546_032:0235a23": "法斯陀含。未來三界見道所斷結。及欲界修",
    "T28n1546_032:0235a24": "道所斷六種結。已斷乃至已吐。更不復繫。須",
    "T28n1546_032:0235a25": "陀洹未來三界見道所斷結。已斷乃至已吐。",
    "T28n1546_032:0235a26": "更不復繫。不退法凡夫。如菩薩等離無所有",
    "T28n1546_032:0235a27": "處欲。八地見道修道所斷結。已斷乃至已吐。",
    "T28n1546_032:0235a28": "更不復繫。乃至離欲界欲。一地說亦如是。云",
    "T28n1546_032:0235a29": "何結當繫。彼結不在未來耶。答曰。諸結過去",
    "T28n1546_032:0235b01": "已斷已知已滅已吐。於彼斷結必退。退法阿",
    "T28n1546_032:0235b02": "羅漢。三界過去修道所斷結。已斷乃至已吐。",
    "T28n1546_032:0235b03": "彼結當繫。退法阿那含。離無所有處欲過去",
    "T28n1546_032:0235b04": "八地修道所斷結。已斷乃至已吐。彼結當繫。",
    "T28n1546_032:0235b05": "乃至離欲界欲。未離初禪欲。說亦如是。離無",
    "T28n1546_032:0235b06": "所有處欲。退凡夫人。過去八地見道修道所",
    "T28n1546_032:0235b07": "斷結。已斷乃至已吐。彼結當繫。乃至離欲界",
    "T28n1546_032:0235b08": "欲。未離初禪欲。說亦如上。云何結在未來。彼",
    "T28n1546_032:0235b09": "結當繫耶。答曰。諸未來結。已斷乃至已吐。彼",
    "T28n1546_032:0235b10": "結必退。廣說如過去。云何結不在未來。彼結",
    "T28n1546_032:0235b11": "不當繫耶。答曰。諸結過去。已斷乃至已吐。彼",
    "T28n1546_032:0235b12": "結必不退。廣說如未來。諸結現在。彼結今繫",
    "T28n1546_032:0235b13": "耶。答曰。若結現在彼結。今繫諸結現在。彼得",
    "T28n1546_032:0235b14": "亦現在。頗結今繫。彼結非現在耶。答曰。有諸",
    "T28n1546_032:0235b15": "過去未來結。諸過去未來結。得在現在。繫",
    "T28n1546_032:0235b16": "過去者。如大牛行法。現在者。如犢子行法。",
    "T28n1546_032:0235b17": "所可用道斷欲界結退。彼道時還得彼結得",
    "T28n1546_032:0235b18": "不耶。問曰。何故作此論。答曰。或有說。無",
    "T28n1546_032:0235b19": "有退法。如毘婆闍婆提。以現喻故。而作是",
    "T28n1546_032:0235b20": "說。今現見瓶破。唯有破瓦。不可還作瓶。",
    "T28n1546_032:0235b21": "如是阿羅漢。以金剛喻定。破諸煩惱。令無",
    "T28n1546_032:0235b22": "有餘。不可還成煩惱性。亦如燒木為灰。更",
    "T28n1546_032:0235b23": "無木用。如是阿羅漢。以智慧火。燒諸煩惱。",
    "T28n1546_032:0235b24": "更無煩惱用。以是現喻故。言無退法。為斷如",
    "T28n1546_032:0235b25": "是說者意。亦明退法有實體。若言無退法。則",
    "T28n1546_032:0235b26": "違佛經。佛經說有二種阿羅漢。一退法。二不",
    "T28n1546_032:0235b27": "退法。復違餘經。如說有五因緣。時解脫阿羅",
    "T28n1546_032:0235b28": "漢退。云何為五。一營事。二多誦。三和&#x9B2A;諍。",
    "T28n1546_032:0235b29": "四遠行。五長病。復違餘經。如說。尊者瞿醯",
    "T28n1546_032:0235b30": "迦。得阿羅漢。是時解脫。六反退失阿羅漢果。",
    "T28n1546_032:0235c01": "第七反時。畏退此法。以刀自害而死。欲令",
    "T28n1546_032:0235c02": "無如是過故。說退法實有定體。",
    "T28n1546_032:0235c03": "[0235c03] 問曰。若退法實有定體者。毘婆闍婆提。說現",
    "T28n1546_032:0235c04": "喻。云何通。答曰。此不必須通。所以者何。此",
    "T28n1546_032:0235c05": "非修多羅毘尼阿毘曇。不可以世間現事過",
    "T28n1546_032:0235c06": "賢聖法。賢聖法異。世間法異。若欲必通。有何",
    "T28n1546_032:0235c07": "意耶。答曰。應說喻過。若喻有過。義亦有過。",
    "T28n1546_032:0235c08": "如瓶破時。有餘碎瓦。阿羅漢諸結斷時。為有",
    "T28n1546_032:0235c09": "餘結。為無有耶。若有餘結。是名有結。不名阿",
    "T28n1546_032:0235c10": "羅漢。若無餘結。義異喻異。猶如燒木有餘灰",
    "T28n1546_032:0235c11": "在。如是阿羅漢諸結盡時為有餘結。為無餘",
    "T28n1546_032:0235c12": "結。若有餘結。不名阿羅漢。若無餘結。義異喻",
    "T28n1546_032:0235c13": "異。然木無燒義。木微塵與火微塵作因已滅。",
    "T28n1546_032:0235c14": "火微塵與灰微塵作因已滅。是故作如是說。",
    "T28n1546_032:0235c15": "木是灰因。灰因木生。作燒木想。燒木已有餘",
    "T28n1546_032:0235c16": "灰。非無所有。是故喻不似義。如是阿羅漢煩",
    "T28n1546_032:0235c17": "惱盡時。非無本性。在過去未來世中。有相有",
    "T28n1546_032:0235c18": "實體。若與結相違。諸善功德。在彼身中。未生",
    "T28n1546_032:0235c19": "之時。名結不斷。若與結相違諸善功德。在彼",
    "T28n1546_032:0235c20": "身中出生之時。彼結名斷。如是修聖道時。不",
    "T28n1546_032:0235c21": "令結體使無本性。如是聖道。是希有事。能令",
    "T28n1546_032:0235c22": "阿羅漢斷一切結不令此結非無本性。是故",
    "T28n1546_032:0235c23": "尊者瞿沙。作如是說。煩惱不在身中行故名",
    "T28n1546_032:0235c24": "斷。如提婆達多。不在舍中。非無提婆達多性。",
    "T28n1546_032:0235c25": "彼亦如是。",
    "T28n1546_032:0235c26": "[0235c26] 問曰。毘婆闍婆提。云何通育多婆提所引經",
    "T28n1546_032:0235c27": "耶。答曰。彼作是說。阿羅漢退道不退果。所以",
    "T28n1546_032:0235c28": "者何。果是無為法故。問曰。若然者。雖不退",
    "T28n1546_032:0235c29": "果。而退於道。退於道非是退耶。若退無學道",
    "T28n1546_032:0236a01": "時。為得學道。為不得耶。若得者亦應言退",
    "T28n1546_032:0236a02": "果。若不得者。便有大過。退無學道。不得學",
    "T28n1546_032:0236a03": "道。是時應是凡夫。毘婆闍婆提。復作是說。使",
    "T28n1546_032:0236a04": "是纏種子。使不與心相應。纏與心相應。使能",
    "T28n1546_032:0236a05": "生纏。纏若現在前名退。阿羅漢諸使已斷故。",
    "T28n1546_032:0236a06": "不能生纏。云何起纏現在前而退耶。是故彼",
    "T28n1546_032:0236a07": "作是說。言無退法。如是說者好。彼作是說。言",
    "T28n1546_032:0236a08": "無退法者。是無知果。闇果。愚果。不勤方便",
    "T28n1546_032:0236a09": "果。而退法有相有實體。是故為止他義。乃至",
    "T28n1546_032:0236a10": "欲顯己義故。而作此論。",
    "T28n1546_032:0236a11": "[0236a11] 問曰。退法體性是何。答曰。是不成就性。不隱",
    "T28n1546_032:0236a12": "沒無記。心不相應行陰攝。在如是法中。如說。",
    "T28n1546_032:0236a13": "如是等諸法。名心不相應行。退異退法異。退",
    "T28n1546_032:0236a14": "者。是不成就性。如上說。退法是不善法。及隱",
    "T28n1546_032:0236a15": "沒無記法。亦如破僧異。破僧罪異。破僧是不",
    "T28n1546_032:0236a16": "和合性。是不隱沒無記。心不相應行陰攝。破",
    "T28n1546_032:0236a17": "僧罪是妄語僧。成就不和合破僧人成就罪。",
    "T28n1546_032:0236a18": "如是退異退法異。廣說如上。復有說者。若起",
    "T28n1546_032:0236a19": "使若起纏現在前。是退性。若然者。退法性是",
    "T28n1546_032:0236a20": "染污。復有說者。若法隨順退法是退性。若作",
    "T28n1546_032:0236a21": "是說。一切諸法。盡是退性。所以者何。一切諸",
    "T28n1546_032:0236a22": "法。隨順退性故。尊者浮陀提婆。作如是說。退",
    "T28n1546_032:0236a23": "無體性。所以者何。行者本有如是諸善功德。",
    "T28n1546_032:0236a24": "於彼法退失墮落。如人為賊所劫財物。有人",
    "T28n1546_032:0236a25": "問言。汝失財物。體性是何彼答言。無有體",
    "T28n1546_032:0236a26": "性。本有財物。賊劫之去。復有何性。猶如有",
    "T28n1546_032:0236a27": "一人劫衣去。他人問言。汝今失衣。體性是何。",
    "T28n1546_032:0236a28": "彼答言無有體性。所以者何。本有此衣。人劫",
    "T28n1546_032:0236a29": "之去。當有何性。猶如有一人裂其衣。他人問",
    "T28n1546_032:0236b01": "言。汝今衣裂。體性是何。彼答言無有體性。所",
    "T28n1546_032:0236b02": "以者何。衣本是完。他人裂破。當有何性。彼",
    "T28n1546_032:0236b03": "亦如是。評曰。應如上說。退體性是不成就",
    "T28n1546_032:0236b04": "性。乃至廣說。◎",
    "T28n1546_032:0236b05": "[0236b05] ◎問曰。為退已煩惱現在前。為煩惱現在前",
    "T28n1546_032:0236b06": "退耶。若煩惱現在前退者。波伽羅那說云何",
    "T28n1546_032:0236b07": "通。如說。以三事故。起欲愛結。一不斷不知欲",
    "T28n1546_032:0236b08": "愛使。二起欲愛具現在前。三不正觀。若煩惱",
    "T28n1546_032:0236b09": "現在前退者。此經云何通。如說。有五因緣。時",
    "T28n1546_032:0236b10": "解脫阿羅漢退。若煩惱現在前退者。定犍度",
    "T28n1546_032:0236b11": "說云何通。如說。以非學非無學心退。生學法",
    "T28n1546_032:0236b12": "得。云何是阿羅漢。起煩惱心現在前。何等心",
    "T28n1546_032:0236b13": "次第起煩惱心。若當退已起煩惱者。施設經",
    "T28n1546_032:0236b14": "說云何通。如說或時心遠。或時心剛強。以遠",
    "T28n1546_032:0236b15": "以剛強故。或時起無色界三纏現在前。謂愛",
    "T28n1546_032:0236b16": "慢無明然多起慢纏。若彼人於無色界。三纏",
    "T28n1546_032:0236b17": "起一一現在前。是人名於無色界欲盡退住色",
    "T28n1546_032:0236b18": "界欲盡中。識身經說復云何通。猶如有一起",
    "T28n1546_032:0236b19": "無色界染污心現在前。是時名捨何善根何善",
    "T28n1546_032:0236b20": "根相續耶。答曰。捨無學善根學善根相續。退",
    "T28n1546_032:0236b21": "無學心。住於學心。波伽羅那經說云何通。如",
    "T28n1546_032:0236b22": "說云何退法。不善隱沒無記法。住何等心。",
    "T28n1546_032:0236b23": "煩惱現在前。答曰。應作是論。或有說者。起煩",
    "T28n1546_032:0236b24": "惱現在前退。如是後說善通。波伽羅那說云",
    "T28n1546_032:0236b25": "何通。答曰。此為說煩惱不斷者。或有已斷煩",
    "T28n1546_032:0236b26": "惱起煩惱現在前。或有未斷煩惱起煩惱現在",
    "T28n1546_032:0236b27": "前。此中說煩惱未斷現在前者。或有染污心",
    "T28n1546_032:0236b28": "次第起煩惱現在前。或有不染污心次第起煩",
    "T28n1546_032:0236b29": "惱現在前。此中說染污心次第起煩惱現在前",
    "T28n1546_032:0236c01": "者。或有退煩惱現在前。或有不退煩惱現在",
    "T28n1546_032:0236c02": "前。此中說不退煩惱現在前者。復次此中說",
    "T28n1546_032:0236c03": "能起滿足煩惱者。以三事故。眾生起於煩惱。",
    "T28n1546_032:0236c04": "一以因力。二以境界力。三以方便力。如說不",
    "T28n1546_032:0236c05": "斷不知欲愛使者。是說因力。起欲愛具現在",
    "T28n1546_032:0236c06": "前者。是說境界力。不正觀者。是說方便力。復",
    "T28n1546_032:0236c07": "次不同外道故。作如是說外道說以境界故",
    "T28n1546_032:0236c08": "煩惱生。若境界壞則無煩惱。為止如是意故。",
    "T28n1546_032:0236c09": "彼尊者說因不正觀故煩惱生。佛經云何通。",
    "T28n1546_032:0236c10": "有五因緣。時解脫阿羅漢退。答曰。此中說退",
    "T28n1546_032:0236c11": "具名退。餘經亦說。以餘法具故說名餘法。此",
    "T28n1546_032:0236c12": "亦如是。以退具故名退法。定犍度說云何",
    "T28n1546_032:0236c13": "通。答曰。此中說根退。不說果退。云何阿羅漢",
    "T28n1546_032:0236c14": "起煩惱心。答曰。阿羅漢起煩惱現在前。若起",
    "T28n1546_032:0236c15": "煩惱現在前。便非阿羅漢如凡夫人。起無漏",
    "T28n1546_032:0236c16": "法現在前。若起無漏法現在前。便非凡夫。學",
    "T28n1546_032:0236c17": "人起無學法現在前。若起無學法現在前。便",
    "T28n1546_032:0236c18": "非學人。何等心次第起煩惱心現在前。答曰。",
    "T28n1546_032:0236c19": "畢竟離非想非非想處欲。還起非想非非想",
    "T28n1546_032:0236c20": "處結便退。彼結次第善心後生。若非畢竟離",
    "T28n1546_032:0236c21": "欲者。起非想非非想處結退。彼次第。或起善",
    "T28n1546_032:0236c22": "心。或起染污心。乃至離初禪欲。說亦如是。永",
    "T28n1546_032:0236c23": "斷欲界退時。二種心次第生煩惱。謂善心不",
    "T28n1546_032:0236c24": "隱沒無記心。若不都離欲界欲。三種心次第",
    "T28n1546_032:0236c25": "生煩惱。謂善染污不隱沒無記心。復有說者。",
    "T28n1546_032:0236c26": "退後煩惱現在前。前所說善通。施設經識身",
    "T28n1546_032:0236c27": "經說云何通。答曰。此說不知不覺。而作是說。",
    "T28n1546_032:0236c28": "先退不知不覺。後煩惱起時。乃知乃覺我今",
    "T28n1546_032:0236c29": "退。猶如比丘誦四阿含。不諷誦故。而便忘失。",
    "T28n1546_032:0237a01": "都不覺知。後誦不得。乃知忘失。而非誦時先",
    "T28n1546_032:0237a02": "忘失。誦不得故。而知忘失。彼亦如是。波伽羅",
    "T28n1546_032:0237a03": "那經說。復云何通。答曰。此說減損善法。遠於",
    "T28n1546_032:0237a04": "善法。若煩惱數數現在前時。遠於善法。住何",
    "T28n1546_032:0237a05": "等心起煩惱現在前。答曰。住不隱沒無記心。",
    "T28n1546_032:0237a06": "若威儀。若工巧。非報心。所以者何。報心羸劣",
    "T28n1546_032:0237a07": "故。",
    "T28n1546_032:0237a08": "[0237a08] 問曰。羸劣心不能隨順退法耶。答曰。於出要",
    "T28n1546_032:0237a09": "分中心羸劣。煩惱分中心熾盛。是時乃退報",
    "T28n1546_032:0237a10": "心。於二種心中。俱是羸劣。評曰。住威儀功",
    "T28n1546_032:0237a11": "巧報心中盡退。謂欲界不隱沒無記心。與三",
    "T28n1546_032:0237a12": "界煩惱心相妨。彼心若現在前時。三界煩惱。",
    "T28n1546_032:0237a13": "不得現在前退。或有與欲色界煩惱相妨。不",
    "T28n1546_032:0237a14": "與無色界煩惱相妨。彼心現在前時。欲色界",
    "T28n1546_032:0237a15": "煩惱不得現在前。若退者。起無色界煩惱現",
    "T28n1546_032:0237a16": "在前。或有與欲界煩惱相妨。不與色無色界",
    "T28n1546_032:0237a17": "煩惱相妨。彼心若現在前。欲界煩惱。不得現",
    "T28n1546_032:0237a18": "在前退。若退者起色無色界煩惱乃退。或有",
    "T28n1546_032:0237a19": "不與三界煩惱相妨者。彼心若現在前時。三",
    "T28n1546_032:0237a20": "界煩惱。展轉現在前。若不得淨禪淨無色得",
    "T28n1546_032:0237a21": "者。謂現前行得。彼不能以色無色界煩惱現",
    "T28n1546_032:0237a22": "前退。若退者起欲界煩惱退。若得淨禪得者。",
    "T28n1546_032:0237a23": "謂現前行得。不得淨無色定。彼不能起無色",
    "T28n1546_032:0237a24": "界煩惱退。若退者起欲界煩惱退。若得淨禪",
    "T28n1546_032:0237a25": "淨無色。若得者。謂現前行得。若退者。能起",
    "T28n1546_032:0237a26": "三界煩惱。展轉現在前。",
    "T28n1546_032:0237a27": "[0237a27] 問曰。退時為住意地退。為住五識身退耶。答",
    "T28n1546_032:0237a28": "曰。住意地退。非五識身。問曰。若住意地非五",
    "T28n1546_032:0237a29": "識身者。優陀延王因緣云何通。曾聞。優陀延",
    "T28n1546_032:0237b01": "王。將諸宮人婇女。詣&#x6B1D;毒波陀山林。除&#x5374;男",
    "T28n1546_032:0237b02": "子。純與女人五樂自娛。其音清妙。燒眾名香。",
    "T28n1546_032:0237b03": "時諸婇女或有裸形而起舞者。爾時有五百",
    "T28n1546_032:0237b04": "仙人。以神足力。飛騰虛空。經過彼處。時諸仙",
    "T28n1546_032:0237b05": "人眼見色。耳聞聲。鼻嗅香。便失神足。猶無",
    "T28n1546_032:0237b06": "翼鳥。墮彼林中。時王見之。而問言。汝等是",
    "T28n1546_032:0237b07": "誰。諸仙答言。我是仙人。王復問言。諸賢。汝",
    "T28n1546_032:0237b08": "得非想非非想處定耶。答言。不得。乃至問言。",
    "T28n1546_032:0237b09": "汝得初禪耶。答言。曾得而今已失。時王瞋恚",
    "T28n1546_032:0237b10": "作如是言。有欲之人。見我宮人婇女。非其所",
    "T28n1546_032:0237b11": "以。便拔利劍。斷五百仙人手足。彼諸仙人。或",
    "T28n1546_032:0237b12": "有住眼識退者。或有住耳識退者。或有住鼻",
    "T28n1546_032:0237b13": "識退者。憂陀羅摩子因緣。復云何通。曾聞",
    "T28n1546_032:0237b14": "憂陀羅摩子有王。常施其食。若食時至。以",
    "T28n1546_032:0237b15": "神足力。猶如鴈王。飛騰虛空。詣於王宮。時王",
    "T28n1546_032:0237b16": "即時躬自迎。抱坐金床上。以諸仙人所食之",
    "T28n1546_032:0237b17": "味。而供養之。時彼仙人。飯食已竟。除器澡",
    "T28n1546_032:0237b18": "漱。說偈&#x546A;願。飛空而去。是王後時以國事故。",
    "T28n1546_032:0237b19": "欲詣餘處。作是念。若我行後。無人如我常法",
    "T28n1546_032:0237b20": "給事仙人。仙人性躁。或起瞋恚而&#x546A;咀我。或",
    "T28n1546_032:0237b21": "失王位。或斷我命。便問其女。作如是言。仙人",
    "T28n1546_032:0237b22": "若來如我常法。汝能供養不。女答言能。時",
    "T28n1546_032:0237b23": "王重約&#x52C5;女。盡心奉養。然後乃行。營理",
    "T28n1546_032:0237b24": "國事。後日食時。仙人從空飛行而來。時王",
    "T28n1546_032:0237b25": "女。如父王法。躬身迎抱坐金床上。王女身",
    "T28n1546_032:0237b26": "體細軟。仙人離欲。而復&#x5C20;薄。相觸女時。退失",
    "T28n1546_032:0237b27": "神足。飯食訖除器澡漱。說偈&#x546A;願。欲飛空去",
    "T28n1546_032:0237b28": "而不能飛。時王宮中。有後園林。即入其中。欲",
    "T28n1546_032:0237b29": "修神足。耳聞象馬車乘之聲而不得修。時彼",
    "T28n1546_032:0237c01": "城中人民恒作是念。若令大仙在地行者。我",
    "T28n1546_032:0237c02": "等當得親近禮足。爾時仙人。聰明黠慧。善知",
    "T28n1546_032:0237c03": "方便。語王女言。汝今宣告城中人民。今日大",
    "T28n1546_032:0237c04": "仙。當從王宮步行而出。汝等人民。所應作者",
    "T28n1546_032:0237c05": "皆悉作之。時彼王女如其所&#x52C5;。即便宣告城",
    "T28n1546_032:0237c06": "中人民。是時人民。即時除去城中街陌瓦礫",
    "T28n1546_032:0237c07": "糞穢。懸諸幡蓋燒眾名香。散種種華。嚴飾鮮",
    "T28n1546_032:0237c08": "潔。猶如天城。是時仙人步行而出。去城不遠",
    "T28n1546_032:0237c09": "入林樹間。欲修神足。聞眾鳥聲。修不能得。便",
    "T28n1546_032:0237c10": "捨林樹。復詣河邊。以其本法欲修神足。復聞",
    "T28n1546_032:0237c11": "水中魚&#x9F08;迴轉之聲。而不得修。便上山上作",
    "T28n1546_032:0237c12": "是思惟。我今所以退失善法。皆由眾生。凡我",
    "T28n1546_032:0237c13": "所有善法淨行苦行。使我當作如是眾生。能",
    "T28n1546_032:0237c14": "害世間所有地行飛行水性眾生。無免我者。",
    "T28n1546_032:0237c15": "發是惡誓願已。離八地欲生非想非非想有頂",
    "T28n1546_032:0237c16": "處。開甘露門。寂靜田中。八萬劫中。處閑靜樂。",
    "T28n1546_032:0237c17": "業報盡已。還生此間答波樹林曇摩阿蘭若",
    "T28n1546_032:0237c18": "處。作著翅狸。身廣五十由旬。兩翅各廣五十",
    "T28n1546_032:0237c19": "由旬。其身量百五十由旬。以此大身。殺害空",
    "T28n1546_032:0237c20": "行水陸眾生無得免者。身壞命終。生阿毘地",
    "T28n1546_032:0237c21": "獄。如是等住身識時退。帝釋因緣復云何通。",
    "T28n1546_032:0237c22": "曾聞佛未出世時。天帝釋常往詣提波延那",
    "T28n1546_032:0237c23": "仙人所聽法。帝釋後時。乘寶飾車。欲詣仙人。",
    "T28n1546_032:0237c24": "是時帝釋阿修羅女。舍芝夫人。作是念。今者",
    "T28n1546_032:0237c25": "帝釋。捨我欲詣。諸餘婇女即隱其形上車上。",
    "T28n1546_032:0237c26": "帝釋不知乘。到仙人所。顧視見之。而問言。汝",
    "T28n1546_032:0237c27": "何故來。仙人今者。不欲眼見女人。汝可還宮。",
    "T28n1546_032:0237c28": "爾時舍芝不欲還去。帝釋以蓮華莖打。時舍",
    "T28n1546_032:0237c29": "芝夫人。以女人軟美之音。而謝帝釋。仙人聞",
    "T28n1546_032:0238a01": "已。起如是欲愛。而現在前。令其鬚髮。即時",
    "T28n1546_032:0238a02": "落地。如是等住耳識而退。若住意識。不住五",
    "T28n1546_032:0238a03": "識退者。如是等諸因緣云何通。答曰。如是等",
    "T28n1546_032:0238a04": "說。皆先依五識生於意識。然後乃退。尊者僧",
    "T28n1546_032:0238a05": "伽婆修。作如是說。住五識身亦退。所以者何。",
    "T28n1546_032:0238a06": "眼見色能生煩惱。乃至身觸觸能生煩惱。以",
    "T28n1546_032:0238a07": "其對治羸劣故。眼見色便退。乃至身觸觸便",
    "T28n1546_032:0238a08": "退。評曰。應作是說。住意地退。不住五識。所",
    "T28n1546_032:0238a09": "以者何。意地有六事。不與五識共。一退。二離",
    "T28n1546_032:0238a10": "欲。三死。四生。五斷善根。六還令相續。◎"
}