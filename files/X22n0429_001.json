{
    "X22n0429_001:0811c06": "No. 429-A",
    "X22n0429_001:0811c07": " 淨土已訣序",
    "X22n0429_001:0811c09": "[0811c09] 千江月現停水澄清四海風生動波混濁&#x8462;波動固",
    "X22n0429_001:0811c10": "風而水停致月耳豈停波海濁而動水江清者乎土",
    "X22n0429_001:0811c11": "之淨穢猶然佛道悟則淨土莊嚴凡心迷則穢土缺",
    "X22n0429_001:0811c12": "陷非道迷土淨而心悟土穢也明矣若欲生淨貴先",
    "X22n0429_001:0811c13": "求悟夫悟容受於生死穢耶故阿彌陀譯為無量壽",
    "X22n0429_001:0811c14": "無量光量以容受為義念佛到心不亂時聖凡情見",
    "X22n0429_001:0811c15": "俱不容受直得行樹羅網等莫不念佛法僧所謂無",
    "X22n0429_001:0811c16": "情說法不思議者是已悟此不容受以相應曰壽用",
    "X22n0429_001:0811c17": "此不容受以轉化曰光名含二義因存其梵語以流",
    "X22n0429_001:0811c18": "通焉淨土彌陀非惟心本性而何北禪老尊宿與余",
    "X22n0429_001:0811c19": "前三峰先師最為機契盡其堂奧積稔溫研先師去",
    "X22n0429_001:0811c20": "後&#x9167;唱者稀養道歇心安身於無量壽中如潛龍而",
    "X22n0429_001:0811c21": "勿用也爭奈春雷時動不免出而興雲於是縱自性",
    "X22n0429_001:0811c22": "天注淨土已訣一帙蓮宗心髓敲出殆盡從古迨今",
    "X22n0429_001:0811c23": "若疏與鈔不下數十家要且難駕其上者非但祇園",
    "X22n0429_001:0811c24": "激揚共轍即少林單傳亦同風而無異永明曰有禪",
    "X22n0429_001:0812a01": "有淨土猶如戴角虎斯之謂歟茲既訣以得已擬推",
    "X22n0429_001:0812a02": "己以訣於人將壽諸剞劂氏用廣傳持屬弁數言以",
    "X22n0429_001:0812a03": "為序愧無文字何以揄揚然贊化願中又辭而不敢",
    "X22n0429_001:0812a04": "因轉別峰直與提述如向上若曰無訣可得是名得",
    "X22n0429_001:0812a05": "訣且道是已訣耶非已訣耶吾不能加諸述焉。",
    "X22n0429_001:0812a06": "[0812a06] 崇禎壬午小春晦前日三峰弘證槃談題",
    "X22n0429_001:0812a11": "No. 429",
    "X22n0429_001:0812a12": "淨土已訣",
    "X22n0429_001:0812a14": "姚秦三藏法師鳩摩羅什譯",
    "X22n0429_001:0812a15": "明吳門北禪寺沙門大惠釋",
    "X22n0429_001:0812a16": "[0812a16] 佛說阿彌陀經",
    "X22n0429_001:0812a17": "[0812a17] 梵語阿彌陀此云無量壽亦云無量光佛說者即",
    "X22n0429_001:0812a18": "此土我佛世尊讚彼佛名號本願殊勝種種方便",
    "X22n0429_001:0812a19": "接引&#x7FA3;生故無量者約數言之即壽無量約理言",
    "X22n0429_001:0812a20": "之即心無量何以故一切眾生住無量體中纔起",
    "X22n0429_001:0812a21": "一念一念中具生住異滅即成四念展轉有無量",
    "X22n0429_001:0812a22": "念即在一念中流轉如是一念具足不可思不可",
    "X22n0429_001:0812a23": "說神用光明炤十方國名曰無量光若眾生依無",
    "X22n0429_001:0812a24": "量體中起一念時在此一念中&#x5FA7;計即成多念便",
    "X22n0429_001:0812b01": "有無量生死此是流轉門若在還滅門中而心意",
    "X22n0429_001:0812b02": "識不可到故曰無量亦為數之極如是無量數逆",
    "X22n0429_001:0812b03": "而歸萬萬歸千千歸百百歸一一不知歸於何處",
    "X22n0429_001:0812b04": "故稱無量方始聖凡心盡十方皆為淨土也無量",
    "X22n0429_001:0812b05": "壽即體也無量光即用也此無量光一句東西兩",
    "X22n0429_001:0812b06": "土盡空法界總為一句阿彌陀佛更無剩法何以",
    "X22n0429_001:0812b07": "故心即無量世界亦無量所謂法界藏身阿彌陀",
    "X22n0429_001:0812b08": "佛佛者譯名覺也&#x8462;愚智皆具奈何凡聖情隔不",
    "X22n0429_001:0812b09": "能入清淨覺耳若聖凡俱泯又為斷滅若混而不",
    "X22n0429_001:0812b10": "分亦名矯亂離此多言十法界皆成圓滿覺性方",
    "X22n0429_001:0812b11": "可說法應一切機亦名一切種智經者如潤大地",
    "X22n0429_001:0812b12": "之水未失本源流注故所以佛佛始終教義但用",
    "X22n0429_001:0812b13": "一&#x4E2A;經之源貫通血&#x8109;耳彼佛經無量劫單說一",
    "X22n0429_001:0812b14": "&#x4E2A;經字即此一字一切法具耶不具耶曰經行十",
    "X22n0429_001:0812b15": "萬億即在飯食時若諦觀實際淨土因緣者豈文",
    "X22n0429_001:0812b16": "字可詮乎離文字焉有是乎惠雖脫舊言新亦是",
    "X22n0429_001:0812b17": "過中語句其餘名相舊釋已詳置而不述者今已",
    "X22n0429_001:0812b18": "訣但解一句古彌陀例於情與無情皆無欠少此",
    "X22n0429_001:0812b19": "經題六字如是我聞等句是經家貫通文勢耳。",
    "X22n0429_001:0812b20": "[0812b20] 如是我聞(至)無量諸天大眾俱。",
    "X22n0429_001:0812b21": "[0812b21] 如是我聞者阿難親聞斷疑生信故一時者世尊",
    "X22n0429_001:0812b22": "說此經時三時為一時可為說法之要覺三心無",
    "X22n0429_001:0812b23": "&#x8994;曰佛也祇樹給孤獨園者是說法處所非是&#x8657;",
    "X22n0429_001:0812b24": "空無體之談在事相中有體法耳表無&#x8657;妄也因",
    "X22n0429_001:0812c01": "人心流注必須在一微塵聖凡心盡處方得如如",
    "X22n0429_001:0812c02": "一時大用也比丘及大菩薩眾者&#x751E;隨眾也表無",
    "X22n0429_001:0812c03": "性之理所說法不從佛生不從比丘生不從佛與",
    "X22n0429_001:0812c04": "比丘菩薩諸天共生因此土昏迷眾生而生所以",
    "X22n0429_001:0812c05": "不是無因而生一切眾生因無明緣行乃至生緣",
    "X22n0429_001:0812c06": "老死皆從緣生無自性故說無生一切聖凡身語",
    "X22n0429_001:0812c07": "意業及法界從地水火風空而生如是五大各從",
    "X22n0429_001:0812c08": "緣生無自性故是故說無生一切有情無情同住",
    "X22n0429_001:0812c09": "本際三世本是&#x8657;妄無自性故曰無生無生淨土",
    "X22n0429_001:0812c10": "旨要愚者十萬億智者在目前佛雖指西方象表",
    "X22n0429_001:0812c11": "此土事物上全張何也此土一事一物具一大藏",
    "X22n0429_001:0812c12": "始末法法皆是因緣所生故若以寸土許物分析",
    "X22n0429_001:0812c13": "生空轉於空生至於雙炤雙泯圓明便入無生已",
    "X22n0429_001:0812c14": "更有一種有血氣者在寸土物中不經前途用無",
    "X22n0429_001:0812c15": "生無滅無來無去秘密觀炤一剎那頃頓入圓音",
    "X22n0429_001:0812c16": "妙旨者即世尊四十九年法一時說盡耳可見人",
    "X22n0429_001:0812c17": "人無量壽物物無量光口口吐蓮華步步黃金界",
    "X22n0429_001:0812c18": "四苦咸極樂八難皆淨土淨手盆中是八功德水",
    "X22n0429_001:0812c19": "鳥鳴風吹樹演暢無生義未然者用一句阿彌陀",
    "X22n0429_001:0812c20": "佛念念截斷眾流終有到遮時節此經無問而自",
    "X22n0429_001:0812c21": "說者何也一者此方弟子無有緣起直指西方之",
    "X22n0429_001:0812c22": "樂令人好樂二者無當機故所以詔告舍利弗何",
    "X22n0429_001:0812c23": "以故欲令現前大眾頓契無量光之句也如此說",
    "X22n0429_001:0812c24": "者為末世眾生出生死捷要不然只是方便有餘",
    "X22n0429_001:0813a01": "土耳敘分已竟下云正宗分。",
    "X22n0429_001:0813a02": "[0813a02] 爾時佛告(至)今現在說法。",
    "X22n0429_001:0813a03": "[0813a03] 有世界名極樂者彼國依報莊嚴阿彌陀今現在",
    "X22n0429_001:0813a04": "說法是正報相好莊嚴極樂者是依正之兼備標",
    "X22n0429_001:0813a05": "一經之大義耳此土到彼土十萬億數不歷須臾",
    "X22n0429_001:0813a06": "即登彼國是事佛土中之理佛土也如斯行布圓",
    "X22n0429_001:0813a07": "融即事理無礙事事無礙也若細推之明一箇阿",
    "X22n0429_001:0813a08": "字種方可出情無&#x8657;妄也阿彌陀今現在說法者",
    "X22n0429_001:0813a09": "彼佛成道以來至今十劫非但十劫於無始時盡",
    "X22n0429_001:0813a10": "彼佛壽亦可作現在一時此意云何是本際無前",
    "X22n0429_001:0813a11": "後際故唯有現在一時耳若不爾者一日至於七",
    "X22n0429_001:0813a12": "日亦為方便但生彼國始知阿彌陀佛與我同生",
    "X22n0429_001:0813a13": "乃至過去未來現在諸佛亦與我同生同說法皆",
    "X22n0429_001:0813a14": "不離本住法故言同時說法也。",
    "X22n0429_001:0813a15": "[0813a15] 舍利弗(至)故名極樂。",
    "X22n0429_001:0813a16": "[0813a16] 彼土極樂者對此土極苦而言此土眾生雖苦而",
    "X22n0429_001:0813a17": "不發心故指西方之極樂令人好樂發念佛之志",
    "X22n0429_001:0813a18": "乃至一心不亂為因證不思議身為果也極樂者",
    "X22n0429_001:0813a19": "離此土苦樂假名為樂是名真樂下文顯無量極",
    "X22n0429_001:0813a20": "樂體也。",
    "X22n0429_001:0813a21": "[0813a21] 又舍利弗(至)是故名為極樂(彼土莊嚴本無所表愚智循業現諸淨穢物則",
    "X22n0429_001:0813a22": "非心表即非物心物俱非唯心可表)。",
    "X22n0429_001:0813a23": "[0813a23] 七重欄楯等者有難問云此七重在一人耶一世",
    "X22n0429_001:0813a24": "界耶唯佛有耶若一人者不得成隨乃至惟佛有",
    "X22n0429_001:0813b01": "者與彼國人民何干四寶周&#x5E00;等皆如是答曰非",
    "X22n0429_001:0813b02": "也佛與眾生共有七種識與如來藏同一清淨及",
    "X22n0429_001:0813b03": "眾生八種識皆攝一剎那際中無為之妙用故秪",
    "X22n0429_001:0813b04": "因前七種識見聞覺知次第而生所以不清淨耳",
    "X22n0429_001:0813b05": "然而七八合而為一體無先後&#x5FA7;計執著即為嘗",
    "X22n0429_001:0813b06": "寂光也假如此土一株樹將前七種識在現量一",
    "X22n0429_001:0813b07": "剎那中見耶非見耶分別耶非分別耶即此一際",
    "X22n0429_001:0813b08": "中分得合得六根互用自然神妙不犯功勳名為",
    "X22n0429_001:0813b09": "極樂。",
    "X22n0429_001:0813b10": "[0813b10] 又舍利弗(至)成就如是功德莊嚴。",
    "X22n0429_001:0813b11": "[0813b11] 七寶池八功德水者表極樂之法式也八種識攝",
    "X22n0429_001:0813b12": "為一體分而為眾法故稱寶也八功德水者即藏",
    "X22n0429_001:0813b13": "識中流出皆是無量珍寶使眾生不枯不住即是",
    "X22n0429_001:0813b14": "無量妙用所住地亦皆金沙是塵沙妙用四邊階",
    "X22n0429_001:0813b15": "道表地水火風上有樓閣只三乘法也總是如來",
    "X22n0429_001:0813b16": "藏中無量種智所謂金銀乃至瑪瑙表本際中妙",
    "X22n0429_001:0813b17": "用池中蓮華言法之微妙大如車輪言法之無住",
    "X22n0429_001:0813b18": "青色青光乃至白色白光法有本位不錯亂故微",
    "X22n0429_001:0813b19": "妙香潔使眾生愛樂不然者如上境緣王侯富貴",
    "X22n0429_001:0813b20": "之家亦可為之豈淨邦也哉。",
    "X22n0429_001:0813b21": "[0813b21] 又舍利弗(至)成就如是功德莊嚴。",
    "X22n0429_001:0813b22": "[0813b22] &#x751E;作天樂表陀羅尼句如樂音自然之妙然此土",
    "X22n0429_001:0813b23": "樂音必借樂而發音非人語非不人語唯樂人可",
    "X22n0429_001:0813b24": "知餘不得而知也佛語秘密如樂音悟者方知迷",
    "X22n0429_001:0813c01": "者無知何以故直指阿彌陀佛無量光明句與樂",
    "X22n0429_001:0813c02": "音句無二無二故令眾生不思議熏自然信樂彼",
    "X22n0429_001:0813c03": "國亦有天與地及六時者即淨穢兩土當體不二",
    "X22n0429_001:0813c04": "故一&#x98F0;食時供養十萬億佛土佛佛前皆以獻華",
    "X22n0429_001:0813c05": "作禮請說法要不出受食這一時若此土一劫彼",
    "X22n0429_001:0813c06": "土作一日本非神通亦非延促法爾然也咸是唯",
    "X22n0429_001:0813c07": "心所現經劫之嘗即是一日一日即一時一時即",
    "X22n0429_001:0813c08": "一剎那住斯剎那無去來故彼土如斯殊勝豈不",
    "X22n0429_001:0813c09": "樂乎上云報化佛說法下云法佛說法。",
    "X22n0429_001:0813c10": "[0813c10] 復次舍利弗(至)成就如是功德莊嚴。",
    "X22n0429_001:0813c11": "[0813c11] 雜色之鳥樹網等是法佛說法眾鳥演暢五根五",
    "X22n0429_001:0813c12": "力等者即此土三十七品助道法也彼土單言五",
    "X22n0429_001:0813c13": "根五力等者甚言其道力也何以故彼土人民依",
    "X22n0429_001:0813c14": "正無我不言其苦樂所以無四念處故彼國眾生",
    "X22n0429_001:0813c15": "越善惡嘗清淨故不言伏惡養善所以無四正勤",
    "X22n0429_001:0813c16": "法故彼土自有種種功德智慧莊嚴一生補處不",
    "X22n0429_001:0813c17": "言其欲等所以無四如意法故何以故直提上上",
    "X22n0429_001:0813c18": "法然而明此上上法者即在一事中藏身事事皆",
    "X22n0429_001:0813c19": "演上上之法耳彼佛國土無三惡道是眾鳥等是",
    "X22n0429_001:0813c20": "佛所化現即阿彌陀佛願力弘深故若論實理者",
    "X22n0429_001:0813c21": "法法頭頭無不是演這一句阿彌陀佛會鶯啼鵲",
    "X22n0429_001:0813c22": "噪水流風動皆悉念佛念法念僧無不是嘗寂光",
    "X22n0429_001:0813c23": "現前矣倘不會者必須發願往生生彼國已然諸",
    "X22n0429_001:0813c24": "苦滅而諸樂現然不思議淨土者在一相中是不",
    "X22n0429_001:0814a01": "得非不得亦不壞此相即成無相實相此正顯無",
    "X22n0429_001:0814a02": "情說法也寶樹羅網同時俱作者無次第生故東",
    "X22n0429_001:0814a03": "西兩土盡空法界俱在一毫頭上施設種種法種",
    "X22n0429_001:0814a04": "種事咸是念佛念法念僧何以故種種法與相皆",
    "X22n0429_001:0814a05": "住本際中無有前後名曰同時俱作。",
    "X22n0429_001:0814a06": "[0814a06] 舍利弗於汝意云何(至)故名阿彌陀。",
    "X22n0429_001:0814a07": "[0814a07] 阿彌陀佛從無量劫修無量壽之光明以成聖果",
    "X22n0429_001:0814a08": "無有障礙前皆依正莊嚴此獨顯正報也即阿彌",
    "X22n0429_001:0814a09": "陀佛在一微塵中炤十方國通達無礙四聖六凡",
    "X22n0429_001:0814a10": "亦不出一微塵何以故微塵最微細事上上之機",
    "X22n0429_001:0814a11": "不壞一微塵相故稱廣大不即不離是名微妙然",
    "X22n0429_001:0814a12": "阿彌陀佛最高大身亦住此微塵中說法度生能",
    "X22n0429_001:0814a13": "舒能捲故名無量義不歷須臾佛壽無量眾生壽",
    "X22n0429_001:0814a14": "亦無量不出一微塵耳固然透得微塵義總持一",
    "X22n0429_001:0814a15": "句自然明矣。",
    "X22n0429_001:0814a16": "[0814a16] 舍利弗(至)成就如是功德莊嚴。",
    "X22n0429_001:0814a17": "[0814a17] 彼佛國土唯有菩薩聲聞十劫已來無有惡習眾",
    "X22n0429_001:0814a18": "生故名成就如是功德莊嚴。",
    "X22n0429_001:0814a19": "[0814a19] 又舍利弗(至)但可以無量無邊阿僧祗說。",
    "X22n0429_001:0814a20": "[0814a20] 言彼國之妙生者便登不退一生補處此土因人",
    "X22n0429_001:0814a21": "即念一句佛名無思無為盡一生念去自然生彼",
    "X22n0429_001:0814a22": "不退或一念或十念或一日至於七日將一句佛",
    "X22n0429_001:0814a23": "名截斷心意識如斯念者即生上上品自力不退",
    "X22n0429_001:0814a24": "前云一生念佛生而不退非是眾生不退彼佛菩",
    "X22n0429_001:0814b01": "薩誓願攝受皆是聖賢所居之地無惡伴侶是故",
    "X22n0429_001:0814b02": "不退耳此土凡聖同居有惡眾生故逢善即善遇",
    "X22n0429_001:0814b03": "惡即惡所以有進退之難也。",
    "X22n0429_001:0814b04": "[0814b04] 舍利弗(至)應當發願生彼國土。",
    "X22n0429_001:0814b05": "[0814b05] 此念佛人必須發願往生一日乃至七日唯遮一",
    "X22n0429_001:0814b06": "句佛現前不見能念所念亦無念者連遮一句也",
    "X22n0429_001:0814b07": "不知便可通身是佛如斯念者方可與念佛三昧",
    "X22n0429_001:0814b08": "相應可以一生閑樂樂地臨命終時阿彌陀佛與",
    "X22n0429_001:0814b09": "諸聖眾親垂接引有此大利故說此言此土眾生",
    "X22n0429_001:0814b10": "聞是說者應當發願若無信願者此土眾苦難堪",
    "X22n0429_001:0814b11": "難忍長處三途煩惱為伴無明為侶何時解脫佛",
    "X22n0429_001:0814b12": "言不可以少善根福德因緣得生彼國若有信力",
    "X22n0429_001:0814b13": "念力是人福德具足諸障自除不期然而坐蓮華",
    "X22n0429_001:0814b14": "耳。",
    "X22n0429_001:0814b15": "[0814b15] 舍利弗(至)一切諸佛所護念經。",
    "X22n0429_001:0814b16": "[0814b16] 南方乃至上方亦復如是其國土諸佛名號未詳",
    "X22n0429_001:0814b17": "故不釋之(是說該釋文後筆訛此也)。",
    "X22n0429_001:0814b18": "[0814b18] 舍利弗於汝意云何(至)皆當信受我語及諸佛所說。",
    "X22n0429_001:0814b19": "[0814b19] 此是世尊大方便中說誠實言猶恐此土眾生不",
    "X22n0429_001:0814b20": "信不思議功德之利佛作證明所謂廣長舌&#x5FA7;覆",
    "X22n0429_001:0814b21": "三千大千世界者廣長舌者一切情與無情水流",
    "X22n0429_001:0814b22": "風動總攝不思議不二法中皆悉念佛念法念僧",
    "X22n0429_001:0814b23": "何以故秪一微塵內施設不二法中言佛法僧世",
    "X22n0429_001:0814b24": "諦語言皆順正法是故曰說誠實言總在一字流",
    "X22n0429_001:0814c01": "出無前後字餘故此顯法身佛說上上法故言不",
    "X22n0429_001:0814c02": "思議一切諸佛之所護念十方佛護念者即諸佛",
    "X22n0429_001:0814c03": "同為一淨土也淨土者只諸佛眾生本有非從外",
    "X22n0429_001:0814c04": "得三僧祗劫去染歸淨即到自心淨土所以不加",
    "X22n0429_001:0814c05": "工而自護念耳。",
    "X22n0429_001:0814c06": "[0814c06] 舍利弗(至)作禮而退。",
    "X22n0429_001:0814c07": "[0814c07] 固然念佛滅罪福生已種菩提種芽若不發願不",
    "X22n0429_001:0814c08": "及淨土坐蓮華一彈指頃見阿彌陀佛便登不退",
    "X22n0429_001:0814c09": "地耳已發願今發願人所共知當發願者何故早",
    "X22n0429_001:0814c10": "記者哉曰為愚者有是焉耳有發願不念佛者有",
    "X22n0429_001:0814c11": "者念佛不發願故當發願者只為此也若念力願",
    "X22n0429_001:0814c12": "力信力有是三種功能臨終畢竟往生當生皆有",
    "X22n0429_001:0814c13": "願力者佛無誑語故此一章亦為末世眾生流通",
    "X22n0429_001:0814c14": "無斷續故所以諸佛共相讚歎此經利益者只為",
    "X22n0429_001:0814c15": "眾生難信此經耳所謂濁世之纏縛然此濁世能",
    "X22n0429_001:0814c16": "令眾生厭諸苦惱樂之清淨直至菩提畢竟成佛",
    "X22n0429_001:0814c17": "殊不知濁世即淨土也諸佛讚希之事者為一切",
    "X22n0429_001:0814c18": "眾生本來無時妄稱時劫知見本閑妄生分別智",
    "X22n0429_001:0814c19": "體本淨妄為煩惱本無五蘊三科妄作三世流轉",
    "X22n0429_001:0814c20": "本無延促妄為命之長短但諸佛俱在五濁惡世",
    "X22n0429_001:0814c21": "度生說法無眾生可度亦無法可說何以故一切",
    "X22n0429_001:0814c22": "眾生本是具足智慧德相故讚希有難信之法。",
    "X22n0429_001:0814c24": "[0814c24] 佛說阿彌陀經(終)",
    "X22n0429_001:0815a07": "[0815a07] 拔一切業障根本得生淨土陀羅尼",
    "X22n0429_001:0815a08": "[0815a08] 拔者頓也盡也力也念一句阿彌陀名號及持往",
    "X22n0429_001:0815a09": "生真言功能者若餘修習倍倍不及可知矣一切",
    "X22n0429_001:0815a10": "業障根本頓然消落非如餘懺悔漸除也更加願",
    "X22n0429_001:0815a11": "力深信無疑者何愁淨土不生耶此是往生淨土",
    "X22n0429_001:0815a12": "如斯而矣若本生淨土者即真如為根本但轉其",
    "X22n0429_001:0815a13": "名不轉其體轉識成智無明實體無增減故是根",
    "X22n0429_001:0815a14": "本為體而得一剎那生為用所謂淨土亦名陀羅",
    "X22n0429_001:0815a15": "尼此一箇生原在一微塵中出興所謂一塵現眾",
    "X22n0429_001:0815a16": "塵塵塵現一微塵一切眾生住一佛身諸佛亦住",
    "X22n0429_001:0815a17": "一眾生身諸佛眾生住我身我身亦住生佛身是",
    "X22n0429_001:0815a18": "故曰無礙也所以此經象示不思議事故相應事",
    "X22n0429_001:0815a19": "事無礙一門耳陀羅尼者只總持也智者現前取",
    "X22n0429_001:0815a20": "決愚者生去方知但因途路有別到家是同不可",
    "X22n0429_001:0815a21": "不知不信耳(惠)德薄福&#x5C20;淺學言微不堪以佛深",
    "X22n0429_001:0815a22": "深旨妄加箋釋偶而詮緣起無生少合聖意用報",
    "X22n0429_001:0815a23": "佛恩不負初心志願代代流傳佛種不斷故我佛",
    "X22n0429_001:0815a24": "世尊直指眾生依正東西淨穢咸是唯心所現即",
    "X22n0429_001:0815b01": "斯欄楯樹網七寶八功德等皆出法音樂音三寶",
    "X22n0429_001:0815b02": "音更非奇特何以故即此土事物一一無可表無",
    "X22n0429_001:0815b03": "可究無可釋直示眼前露&#x9008;&#x9008;地為未然者即宜",
    "X22n0429_001:0815b04": "非思非議非根非塵非識非凡非聖方如此表如",
    "X22n0429_001:0815b05": "斯究如斯釋如斯學世尊釋此經者但願眾生如",
    "X22n0429_001:0815b06": "斯信如斯念如斯發願諸佛共相讚歎而矣。",
    "X22n0429_001:0815b09": "No. 429-B",
    "X22n0429_001:0815b10": " 北禪量公二注跋尾",
    "X22n0429_001:0815b12": "[0815b12] 吾人學問得於授受者淺得於天機者深世學且然",
    "X22n0429_001:0815b13": "而況佛法量公體敦龐之質積嚮往之誠矻矻乎欲",
    "X22n0429_001:0815b14": "以悟入處舉化世人&#x8462;自千山萬水艸鞋邊拾得并",
    "X22n0429_001:0815b15": "初中後夜蒲團上拈來非如世間阿師食人涕唾從",
    "X22n0429_001:0815b16": "&#x70DF;黃本子尋活計者也去年有般若心經際決行世",
    "X22n0429_001:0815b17": "未幾彌陀已決又出夫從智慧門而收歸淨土溯流",
    "X22n0429_001:0815b18": "窮源因枝得本昔文殊大智發願求生西方量公述",
    "X22n0429_001:0815b19": "作本意與之暗合當是諸佛憫念其勤嘿為贊助耳。",
    "X22n0429_001:0815b20": "[0815b20] 壬午小除夕弟子徐波題",
    "X22n0429_001:0815b23": "No. 429-C",
    "X22n0429_001:0815b24": "[0815b24] 若人識得心大地無寸土般若是心智淨土是心地",
    "X22n0429_001:0815c01": "二經是心之常理二註是心之指南是故除心則無",
    "X22n0429_001:0815c02": "般若亦無淨土況有二經與二註哉二註之中說道",
    "X22n0429_001:0815c03": "微塵際剎那際者所謂一念未興心源也操持此心",
    "X22n0429_001:0815c04": "源謂之行深般若尋到此心源謂之往生淨土行也",
    "X22n0429_001:0815c05": "往也必可依指南以知方所是二經之不可無二註",
    "X22n0429_001:0815c06": "也如此矣我禪定老人月舟胡禪師偶得此書且誦",
    "X22n0429_001:0815c07": "且喜欲與眾共之乃令印生&#x98DC;刻流通是大慈心也",
    "X22n0429_001:0815c08": "是般若心也是淨土莊嚴心也三心即一心從彼微",
    "X22n0429_001:0815c09": "塵剎那之二際流出蓋天蓋地浩無邊際此心既無",
    "X22n0429_001:0815c10": "邊際此書流通亦豈有邊際哉不肖幸在眾先而看",
    "X22n0429_001:0815c11": "閱之不知感喜何如也因落禿筆於卷尾聊記年月",
    "X22n0429_001:0815c12": "云爾。",
    "X22n0429_001:0815c13": "[0815c13] 貞享五戊辰歲三月穀旦",
    "X22n0429_001:0815c14": "加州&#x6919;樹林大乘護國禪寺 白卍山和南跋",
    "X22n0429_001:0815c18": "阿彌陀經要解  (清)智旭解",
    "X22n0429_001:0815c19": "[0815c19] (收于淨土十要第一)",
    "X22n0429_001:0815c22": "阿彌陀經舌相  (清)淨挺著"
}