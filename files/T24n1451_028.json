{
    "T24n1451_028:0338c06": "根本說一切有部毘奈耶雜事",
    "T24n1451_028:0338c07": "卷第二十八",
    "T24n1451_028:0338c09": "三藏法師義淨奉 制譯",
    "T24n1451_028:0338c10": "第六門第四子攝頌大藥之餘",
    "T24n1451_028:0338c11": "[0338c11] 「是時大藥既知國事，將領四兵遍觀國界，每",
    "T24n1451_028:0338c12": "至城邑聚落問諸人言：『此等聚落誰所管耶？』",
    "T24n1451_028:0338c13": "諸人答曰：『此是某大臣、彼是某大臣，攝之",
    "T24n1451_028:0338c14": "屬己將為封邑。』大藥聞知所有村城皆六大",
    "T24n1451_028:0338c15": "臣之所管攝，國主但唯內宮及飲食而已。",
    "T24n1451_028:0338c16": "既遍觀已還白王曰：『何處城隍及以聚落是",
    "T24n1451_028:0338c17": "王所有？』王曰：『我今無力，知當奈何？幸蒙上",
    "T24n1451_028:0338c18": "天豫告於我：「滿財城內在圓滿家，當生一兒",
    "T24n1451_028:0338c19": "名曰大藥，既長成已立為大臣，端拱垂衣化",
    "T24n1451_028:0338c20": "洽黎庶。」為是因緣，汝從胎中我奉天命諸事",
    "T24n1451_028:0338c21": "供給。今既成人親近於我，大臣之位汝今已",
    "T24n1451_028:0338c22": "得，宜可順彼天所記言，廣設智謨共宣國化，",
    "T24n1451_028:0338c23": "令我自在安隱為王。』是時大藥稽首致敬，白",
    "T24n1451_028:0338c24": "言：『大王！伏願無慮，我當助王令得安樂。』[0338c24] 「大藥",
    "T24n1451_028:0338c25": "即便於自國界，所有城邑屬六臣者，令使告",
    "T24n1451_028:0338c26": "曰：『諸君當知！比為大臣不遵國令，致使賦役",
    "T24n1451_028:0338c27": "辛苦非常，饕餮姦邪不相存濟。我今以實相",
    "T24n1451_028:0338c28": "告，若用語者，長受安樂不復辛苦，所課賦稅",
    "T24n1451_028:0338c29": "隨力有無，眷屬妻子永無勞弊。君等六城各",
    "T24n1451_028:0339a01": "自牢守，假令王命及六臣追，無宜用語；設其",
    "T24n1451_028:0339a02": "自至亦勿開門。報云：「大藥臣來我當賓伏。」』於",
    "T24n1451_028:0339a03": "其國內聞斯教已，並悉依行不遵舊令。時彼",
    "T24n1451_028:0339a04": "諸臣共白王曰：『諸城反叛其欲如何？』王曰：『卿",
    "T24n1451_028:0339a05": "等可嚴四兵隨處討伐。』諸臣各至，彼不見隨，",
    "T24n1451_028:0339a06": "臣奏王曰：『我等無力，王可自來。』王即親行，彼",
    "T24n1451_028:0339a07": "亦不伏，徒勞戰陣淹滯多時。諸城奏曰：『我",
    "T24n1451_028:0339a08": "於大王無心違背，六臣暴虐由是不隨。若令",
    "T24n1451_028:0339a09": "大藥臣來，我皆降伏。』王即令使往喚大藥，彼",
    "T24n1451_028:0339a10": "聞&#x52C5;召馳至王所。諸城百姓聞大藥至，皆悉",
    "T24n1451_028:0339a11": "無違開門令入，大藥即便削除虐政，更制輕",
    "T24n1451_028:0339a12": "科彝倫協敘，小大無怨，咸歌再造，共喜來",
    "T24n1451_028:0339a13": "蘇，賑貧窮、恤孤寡，猶如父母各生慈念。國內",
    "T24n1451_028:0339a14": "人眾悉皆雲集，扈從大王俱至城所，聲聞&#x96A3;",
    "T24n1451_028:0339a15": "國遠近稱揚。王乃以女娉于大藥，雖蒙賞",
    "T24n1451_028:0339a16": "愛無驕恣心。[0339a16] 「時有異方貧士來投此王冀求",
    "T24n1451_028:0339a17": "榮祿，王不見許，復求大藥。大藥哀愍遂便招",
    "T24n1451_028:0339a18": "納，拯以衣食令無乏短。時有婆羅門來從大",
    "T24n1451_028:0339a19": "藥求索糠麥，即便遣與。時掌庫者苟事遷延，",
    "T24n1451_028:0339a20": "不即持惠。後於異時王與大臣及諸寮庶朝",
    "T24n1451_028:0339a21": "集一處，王告眾曰：『私密之事，誰可告知？』有云：",
    "T24n1451_028:0339a22": "『密事應語知識。』有云：『父母。』有云：『妻子。』然大藥",
    "T24n1451_028:0339a23": "默無所說，王曰：『大藥！卿何不言？』答曰：『言何容",
    "T24n1451_028:0339a24": "易？如我所見，凡隱密事不可告語一切男子，",
    "T24n1451_028:0339a25": "況復女人！』王曰：『豈並如此？』大藥曰：『此之虛實，",
    "T24n1451_028:0339a26": "王當目驗。』後時王家失孔雀鳥，大藥捉得別",
    "T24n1451_028:0339a27": "處藏舉，將餘孔雀對婦前殺，報云：『汝豈不聞",
    "T24n1451_028:0339a28": "王失孔雀？』答曰：『我聞。』大藥曰：『此鳥即是，可",
    "T24n1451_028:0339a29": "疾料理，我欲充食，不得向人共論此事。』婦聞",
    "T24n1451_028:0339b01": "便念：『我父於此委寄非常，今者如何殺鳥而",
    "T24n1451_028:0339b02": "食？誠哉鄙事無懼憲章。』又將餘女顏容美麗，",
    "T24n1451_028:0339b03": "以妙莊飾引入宅中，報其婦曰：『此之少女是",
    "T24n1451_028:0339b04": "王宮人，我愛將來，勿傳斯事。』婦聞此語深生",
    "T24n1451_028:0339b05": "忿怒：『我父如何不審思察，任用仄陋無宗",
    "T24n1451_028:0339b06": "族人，補為大臣委以國事，豈以王宮內人將",
    "T24n1451_028:0339b07": "充己室，所愛好鳥殺以為羹？』又復外國客人",
    "T24n1451_028:0339b08": "共相收納，供給衣食養為義士，婦以此事具",
    "T24n1451_028:0339b09": "白王知：『父於其人深相委寄，我觀惡行實無",
    "T24n1451_028:0339b10": "以加，今可令其退歸田里。』王聞此語情生異",
    "T24n1451_028:0339b11": "見，遂令魁膾將大藥去准法刑戮。時旃荼",
    "T24n1451_028:0339b12": "羅以赤穟花繫於頸下，打惡聲鼓惡人隨逐，",
    "T24n1451_028:0339b13": "舉刀怖懼如炎魔卒送向尸林。臨將就刑無",
    "T24n1451_028:0339b14": "人肯殺，觀者悲泣愛若己親，各出哀言為求",
    "T24n1451_028:0339b15": "天佛。時外國客給衣食者，報諸人曰：『我能殺",
    "T24n1451_028:0339b16": "此。』將出城時，彼婆羅門執大藥衣裾，從索糠",
    "T24n1451_028:0339b17": "麥一升。是時大藥見此事已而說頌曰：",
    "T24n1451_028:0339b18": "「『國王不可親，  惡人難附近；",
    "T24n1451_028:0339b19": "  但是隱密事，  不語婦人知。",
    "T24n1451_028:0339b20": "  我不食生鳥，  不&#x8A43;內宮人，",
    "T24n1451_028:0339b21": "  不憶作欺心，  負他糠麥債。』",
    "T24n1451_028:0339b22": "[0339b22] 「是時大藥欲就刑時作如是語，使者聞已謂",
    "T24n1451_028:0339b23": "大藥曰：『汝智過人作無義語。』答曰：『此無義語",
    "T24n1451_028:0339b24": "非汝所解，可將我語至大王處。』使以此語往",
    "T24n1451_028:0339b25": "白王知，王雖聽言亦未能了，遂令使往喚大",
    "T24n1451_028:0339b26": "藥來，問曰：『言何無義？』答曰：『語深有理。』王曰：",
    "T24n1451_028:0339b27": "『其事如何？』大藥白言：『願王善聽，略陳頌意。所",
    "T24n1451_028:0339b28": "言國王不可親者，王先國中所有城邑並不",
    "T24n1451_028:0339b29": "臣屬，但唯飲食內宮而已，我運籌策壓彼強",
    "T24n1451_028:0339c01": "臣，寧國安家咸令復業，皇基熾盛率士歡謠，",
    "T24n1451_028:0339c02": "庫藏豐盈皆是我力；今欲殺我將報昔恩，故",
    "T24n1451_028:0339c03": "云國王不可親也。言惡人難附近者，昔有貧",
    "T24n1451_028:0339c04": "人他鄉遊客，來投王處乞求活命，王不見納",
    "T24n1451_028:0339c05": "遂至我邊，我見貧寒，給以衣食得存性命；不",
    "T24n1451_028:0339c06": "思恩分，今來殺我。言隱密事不語婦人者，王",
    "T24n1451_028:0339c07": "昔因朝告諸人曰：「若有密事誰可告知？」有云：",
    "T24n1451_028:0339c08": "「父母妻子等。」廣說如前。我云：「皆不可親，當",
    "T24n1451_028:0339c09": "審觀察王當目驗。」王家孔雀我實不食，別將",
    "T24n1451_028:0339c10": "餘鳥令婦煮羹；王宮內人我無交涉，宮人瓔",
    "T24n1451_028:0339c11": "珞權假將來，暫借餘女居我宅內。若不信者",
    "T24n1451_028:0339c12": "可喚將來。』王喚宮人，對觀無異。『言不負他糠",
    "T24n1451_028:0339c13": "麥者，王令魁膾將殺於我，其人遂至急捉衣",
    "T24n1451_028:0339c14": "裾，口云：「還我一升糠麥。」意道無悲不知機變，",
    "T24n1451_028:0339c15": "昔時乞麥見死來徵。』王聞頌義察其事已，知",
    "T24n1451_028:0339c16": "大藥無過歡喜釋放，便備盛禮拜為重臣。是",
    "T24n1451_028:0339c17": "時大藥稽首白王曰：『觀諸女人可共密言不？",
    "T24n1451_028:0339c18": "所賜女者於我無用，請即收取。我今自訪",
    "T24n1451_028:0339c19": "言行德義氏族相當，聰慧女人以充家室。』即",
    "T24n1451_028:0339c20": "辭王去作婆羅門像，手執淨瓶掛吉祥線，身",
    "T24n1451_028:0339c21": "著鹿皮面塗三畫，往本城中欲求其婦。[0339c21] 「路中",
    "T24n1451_028:0339c22": "日暮見婆羅門，彼便相問：『仁從何來？』大藥答",
    "T24n1451_028:0339c23": "曰：『我從鞞提醯城來。』『欲向何處？』答曰：『向滿財",
    "T24n1451_028:0339c24": "城。』問曰：『汝於此處頗有相識欲投宿耶？』答曰：",
    "T24n1451_028:0339c25": "『先無。』便將歸舍如法安置。大藥見彼婆羅門",
    "T24n1451_028:0339c26": "婦，知非貞素，既經宿已旦便欲去。婆羅門曰：",
    "T24n1451_028:0339c27": "『我此貧居即是君宅，往來停宿幸不為疑。』大",
    "T24n1451_028:0339c28": "藥便許，執手而別。遂於前路於麥田中，見有",
    "T24n1451_028:0339c29": "少女，儀容端正似出良家，便生愛念問言：『賢",
    "T24n1451_028:0340a01": "首！汝名字何？』答曰：『我名毘舍佉。』『誰家少女？』",
    "T24n1451_028:0340a02": "答曰：『聚落中尊是我之父。』大藥念曰：『雖有容",
    "T24n1451_028:0340a03": "儀未識其智，今可試之。』大藥即往刈麥田中，",
    "T24n1451_028:0340a04": "高舉兩手以&#x811A;蹂麥，毘舍佉曰：『已知護手，足",
    "T24n1451_028:0340a05": "亦宜然。』大藥念曰：『此女有智。』即便告曰：『少女",
    "T24n1451_028:0340a06": "耳璫可愛光彩異常。』答曰：『為蓋臭身，有何好",
    "T24n1451_028:0340a07": "處？』又曰：『甚好容貌！』答曰：『父母所生，非關容",
    "T24n1451_028:0340a08": "飾。』問曰：『父何處去？』答曰：『一身兩事。』問曰：『此",
    "T24n1451_028:0340a09": "言何義？』答曰：『身行取棘，斷其舊道，更通新",
    "T24n1451_028:0340a10": "路。』『母在何處？』答曰：『歸家取種，欲植晚田。』問",
    "T24n1451_028:0340a11": "曰：『汝能與我為妻室不？』答曰：『此由父母，非我",
    "T24n1451_028:0340a12": "所知。』問曰：『向滿財城路在何處？平直柔軟復",
    "T24n1451_028:0340a13": "無棘刺，汝應指示令我安行。』女指曲路。即自",
    "T24n1451_028:0340a14": "前行，往至池邊變衣而坐，眇其一目，試彼大",
    "T24n1451_028:0340a15": "藥識知我不？須臾大藥行至池邊，遙見便識",
    "T24n1451_028:0340a16": "而說頌曰：",
    "T24n1451_028:0340a17": "「『身著無縷不織衣，  元非[疊*毛]線所成就；",
    "T24n1451_028:0340a18": "  一眼宜應指示我，  何路當往妙花城？』",
    "T24n1451_028:0340a19": "[0340a19] 「是時少女聞其說已，微笑而言曰：",
    "T24n1451_028:0340a20": "「『滑路宜應去，  &#x6F81;道不須行；",
    "T24n1451_028:0340a21": "  遙見大叢林，  近邊而可過。",
    "T24n1451_028:0340a22": "  復見作&#x9EA8;地，  有樹著赤花；",
    "T24n1451_028:0340a23": "  棄左右邊行，  當尋此道去。』",
    "T24n1451_028:0340a24": "[0340a24] 「大藥隨語尋路而去，至妙花城去城不遠，往",
    "T24n1451_028:0340a25": "毘舍佉宅不見父母，遂問城主曰：『君等若能",
    "T24n1451_028:0340a26": "與我毘舍佉者，深成恩造。』時彼諸人聞是語",
    "T24n1451_028:0340a27": "已，俱生忿怒，報言：『婆羅門！汝乞索人實無",
    "T24n1451_028:0340a28": "羞恥，因何造次求毘舍佉？此女儀容與天仙",
    "T24n1451_028:0340a29": "相似，即宜遠去離我城隅，若更重來令狗食",
    "T24n1451_028:0340b01": "汝。』時婆羅門既乖所望，還至毘舍佉所，女遙",
    "T24n1451_028:0340b02": "見已遂唱：『善來！』是時大藥具陳上事：『向問諸",
    "T24n1451_028:0340b03": "人，幾不被打。』女曰：『君作非理是無智計，求",
    "T24n1451_028:0340b04": "親之法不應如是。』大藥曰：『如何應作？』女曰：『先",
    "T24n1451_028:0340b05": "且相識，次當親附，後可延請設諸美食，有所",
    "T24n1451_028:0340b06": "陳者方具說之。』既聞告已，乃至設食次第皆",
    "T24n1451_028:0340b07": "作，後求毘舍佉，諸人告曰：『當隨汝意。』論此事",
    "T24n1451_028:0340b08": "時，父母來至，大藥遂與城主共到彼家，告其",
    "T24n1451_028:0340b09": "父母婚媾之事。答曰：『君等且住，待我思量。』諸",
    "T24n1451_028:0340b10": "人告曰：『無宜更思，此婆羅門少年端正博綜經",
    "T24n1451_028:0340b11": "書，四明五論無不通達，徒延歲月此輩難逢，",
    "T24n1451_028:0340b12": "即可娉與無宜更住。』是時諸人既對大藥誠",
    "T24n1451_028:0340b13": "言與女，即以為定，於其父母奉以上衣，毘舍",
    "T24n1451_028:0340b14": "佉亦留禮贈，還向鞞醯城，欲詣中興王處。",
    "T24n1451_028:0340b15": "[0340b15] 「於其中路遇他設會，得糠麥一升裹在衣裾，",
    "T24n1451_028:0340b16": "往先投宿婆羅門處扣門而喚，其婦出問：『汝",
    "T24n1451_028:0340b17": "是何人？』答曰：『是汝夫友。』婦曰：『我夫不在，不納",
    "T24n1451_028:0340b18": "外人，可向餘家以求宿處。』大藥便念：『此有何",
    "T24n1451_028:0340b19": "事不容我宿？』未及遠去，見有餘人進入其宅。",
    "T24n1451_028:0340b20": "大藥又念：『由有外人不令我入。』如是躊躇，其",
    "T24n1451_028:0340b21": "夫遂至即喚開門，婦聞婿聲魂神驚懾不知",
    "T24n1451_028:0340b22": "何計？遂以私人安小&#x7BC5;內。夫與大藥同時入",
    "T24n1451_028:0340b23": "門，大藥告曰：『我此糠麥何處得安？』婦曰：『可",
    "T24n1451_028:0340b24": "瀉于地。』答曰：『恐鼠侵食。』遂觀屋角及於床",
    "T24n1451_028:0340b25": "下一無所見，傍有小&#x7BC5;，大藥思量：『人定在此。』",
    "T24n1451_028:0340b26": "告其婦曰：『麥置&#x7BC5;中。』婦曰：『我家所有並安",
    "T24n1451_028:0340b27": "於此，如其著麥物欲如何？』夫曰：『此儜婦女！",
    "T24n1451_028:0340b28": "何不出物安麥&#x7BC5;中？』彼便逆拒不許近前，婦",
    "T24n1451_028:0340b29": "知意止無奈之何，遂便驚怖計無所出，報",
    "T24n1451_028:0340c01": "言：『&#x7BC5;濕恐當損麥。』大藥曰：『汝不須憂，我不令",
    "T24n1451_028:0340c02": "損。』即取柴草及乾牛糞，於&#x7BC5;四邊欲以火炙，",
    "T24n1451_028:0340c03": "其婦心急恐被火燒，即令別人報彼父曰：『汝",
    "T24n1451_028:0340c04": "子遭厄，急即可來。』父聞走至，知子在&#x7BC5;，報大",
    "T24n1451_028:0340c05": "藥曰：『汝若須&#x7BC5;，我當酬直，可索幾多。』答曰：『金",
    "T24n1451_028:0340c06": "錢五百。』如是論時四邊然火，父曰：『我兒今死，",
    "T24n1451_028:0340c07": "何用錢為？』遂與金錢輿&#x7BC5;將去。大藥明日遂",
    "T24n1451_028:0340c08": "分一百留與主人，所有事緣悉皆告語：『汝婦",
    "T24n1451_028:0340c09": "惡行自可深防。』遂即裁書與婆羅門，令往妙",
    "T24n1451_028:0340c10": "花城，并附金錢四百與毘舍佉，并報城主云：",
    "T24n1451_028:0340c11": "『我非行客是王大臣，自為求婚前至於彼，其",
    "T24n1451_028:0340c12": "毘舍佉善當養護。』大藥便即往鞞提醯。其婆",
    "T24n1451_028:0340c13": "羅門持書及錢至毘舍佉處，授所持書及金",
    "T24n1451_028:0340c14": "錢三百。毘舍佉得書云：",
    "T24n1451_028:0340c15": "「『四橛可成衣，  少一不能織；",
    "T24n1451_028:0340c16": "  如其杙有闕，  械足可令輸。』",
    "T24n1451_028:0340c17": "[0340c17] 「既讀書已次領金錢唯得三百，遂於床下求",
    "T24n1451_028:0340c18": "覓足械。使者問曰：『欲何所求？』答曰：『今有王家",
    "T24n1451_028:0340c19": "罪人，欲須械足。』既得械已報使者曰：『我不曾",
    "T24n1451_028:0340c20": "解若為安置？仁可引&#x811A;，我暫試看。』其婆羅門",
    "T24n1451_028:0340c21": "稟性愚直，遂便舒&#x811A;內彼械中，毘舍佉即",
    "T24n1451_028:0340c22": "以逆榍打令牢固，使者曰：『何故禁我？』報曰：『彼",
    "T24n1451_028:0340c23": "寄四百，汝偷百文。』使者念曰：『此真希異，二俱",
    "T24n1451_028:0340c24": "有智，其事難欺。』便以百錢依數還了。父母既",
    "T24n1451_028:0340c25": "來，以錢呈示，報言：『前求我者非貧婆羅門，乃",
    "T24n1451_028:0340c26": "是鞞提醯國王大臣名曰大藥。』父母眷屬聞",
    "T24n1451_028:0340c27": "此言已皆大歡喜：『我等有福，得與如是第一",
    "T24n1451_028:0340c28": "大臣而為婚對，興隆家族冀在其人。』從是已",
    "T24n1451_028:0340c29": "後與毘舍佉，澡浴衣服飲食床座，悉皆精妙",
    "T24n1451_028:0341a01": "既豐資養，儀容倍常端嚴可愛。[0341a01] 「是時大藥行",
    "T24n1451_028:0341a02": "到本城，王及諸臣聞大藥至咸皆慶喜。既見",
    "T24n1451_028:0341a03": "王已，王問大藥：『求得妻不？』答言：『已得。』王曰：『何",
    "T24n1451_028:0341a04": "如？』答云：『少女容華顏貌超絕，總明多智辯",
    "T24n1451_028:0341a05": "慧殊倫，與我為妻是當其匹，我今啟王為將",
    "T24n1451_028:0341a06": "來不？』王曰：『卿是大臣更無過者，所須儀禮事",
    "T24n1451_028:0341a07": "在精奇，任意莊嚴令眾歡悅。』大藥承命，即",
    "T24n1451_028:0341a08": "與餘臣婆羅門居士，及諸人眾象馬車步，率",
    "T24n1451_028:0341a09": "領四兵往妙花城，至毘舍佉處共為婚媾，禮",
    "T24n1451_028:0341a10": "事既畢將還鞞提醯歡樂而住。[0341a10] 「時有北方五",
    "T24n1451_028:0341a11": "百商人，皆為販馬來至鞞提醯。於此城中有",
    "T24n1451_028:0341a12": "五百婬女，儀貌端正庠序可觀，歌舞言詞並",
    "T24n1451_028:0341a13": "皆超絕，所有商客來至此者，凡是財貨皆令",
    "T24n1451_028:0341a14": "罄盡。五百倡女就五百人各為歡戲，唯商主",
    "T24n1451_028:0341a15": "一人未被惑亂，彼倡女中最第一者，往商主",
    "T24n1451_028:0341a16": "處求為親密。彼不見許，更與諸人日日來至，",
    "T24n1451_028:0341a17": "而彼商主貞確不移，更復頻來共為言笑。商",
    "T24n1451_028:0341a18": "主曰：『我無邪念徒勞往返。』倡女曰：『若君虧志",
    "T24n1451_028:0341a19": "與我何物？』答曰：『與上馬五匹。若無私過，汝當",
    "T24n1451_028:0341a20": "與我五百金錢。』作此契已，倍興方便來相媚",
    "T24n1451_028:0341a21": "諂，然不能使商主傾心。諸商人曰：『城中第",
    "T24n1451_028:0341a22": "一不可逆情。』商主報曰：『我於昨夜夢與交通，",
    "T24n1451_028:0341a23": "何勞親見？』諸人聞已，共報倡女。彼女即便",
    "T24n1451_028:0341a24": "將諸手力來徵商主：『當副前言與馬五匹，汝",
    "T24n1451_028:0341a25": "已虧志共我行非。』商主曰：『汝無羞恥誣枉好",
    "T24n1451_028:0341a26": "人。』便詣王家斷事官所，平章至暮勝負未分，",
    "T24n1451_028:0341a27": "『明日可來更為詳審。』[0341a27] 「大藥還家遲於常日，毘",
    "T24n1451_028:0341a28": "舍佉曰：『來何晚耶？』彼即具言：『猶未平斷。』婦",
    "T24n1451_028:0341a29": "曰：『君等諸人明閑道理，此尚不了，豈成智乎？』",
    "T24n1451_028:0341b01": "大藥曰：『我等未閑，汝能決不？』婦曰：『我試為斷，",
    "T24n1451_028:0341b02": "觀智如何？君先奏王召諸臣眾，并牽五馬共",
    "T24n1451_028:0341b03": "至池邊，可於眾中喚彼倡女，問曰：「商主與汝",
    "T24n1451_028:0341b04": "實行非法，可將實馬；如其夢裏，池中影馬隨",
    "T24n1451_028:0341b05": "意牽歸。」若言：「影馬無實可持。」者，夢中行欲事",
    "T24n1451_028:0341b06": "亦同然。』大藥聞已，深生嗟歎，即於明日奏王",
    "T24n1451_028:0341b07": "召臣，集諸人眾并及倡女共往池邊，五馬牽",
    "T24n1451_028:0341b08": "來於岸上立，如毘舍佉計次第咸問，王眾",
    "T24n1451_028:0341b09": "既聞皆生希有，王告大藥曰：『卿等昨朝作是",
    "T24n1451_028:0341b10": "斷者，無煩今日重集劬勞。此是誰計？』答曰：",
    "T24n1451_028:0341b11": "『是毘舍佉，我昨晚歸，具陳其事。』王等嗟異云：",
    "T24n1451_028:0341b12": "『毘舍佉有大智策。』名稱流布遠近咸知。[0341b12] 「時有",
    "T24n1451_028:0341b13": "北方獻二草馬：一是母、一是女。形容大小",
    "T24n1451_028:0341b14": "毛色無殊，母之與女莫能分別，王眾同觀無",
    "T24n1451_028:0341b15": "人辨識。毘舍佉聞已告曰：『毛&#x9795;者是母，軟",
    "T24n1451_028:0341b16": "者是女。』眾歎希奇。復於異時，有&#x546A;蛇人將",
    "T24n1451_028:0341b17": "二毒蛇來詣王所，形狀相似雄雌未識，人皆",
    "T24n1451_028:0341b18": "不委。大藥以事告毘舍佉，彼聞微笑，答曰：『君",
    "T24n1451_028:0341b19": "等迷此，何謂智人？王所識知？虛&#x98E1;封祿。』大",
    "T24n1451_028:0341b20": "藥曰：『汝能知不？』答曰：『深識，應以軟物繫於杖",
    "T24n1451_028:0341b21": "頭，向蛇脊揩拭，脊若曲動者是雄，其不動者",
    "T24n1451_028:0341b22": "是雌。』即隨言作，目驗不虛，人皆嗟善。",
    "T24n1451_028:0341b23": "[0341b23] 「時有南國商人，將栴檀杖來至王所，兩頭相",
    "T24n1451_028:0341b24": "似本末難知，問毘舍佉，同前譏笑：『可將此杖",
    "T24n1451_028:0341b25": "置池水中，本即下沈、末便上出。』試果如言，人",
    "T24n1451_028:0341b26": "皆歎美。王作是念：『我今且欲試諸大臣誰最",
    "T24n1451_028:0341b27": "有智？』即於樓上更&#x7AEA;幢竿，竿頭安置光明寶",
    "T24n1451_028:0341b28": "珠，日光輝照影落池內，與珠不別。告諸人曰：",
    "T24n1451_028:0341b29": "『若入池中，得此珠者我當賜與。』人皆入池求",
    "T24n1451_028:0341c01": "不能得。大藥還報毘舍佉，彼便答曰：『可向",
    "T24n1451_028:0341c02": "上望尋得珠本。』隨言而取，王曰：『是誰上智？』",
    "T24n1451_028:0341c03": "答曰：『是毘舍佉。』王乃與珠，彌更稱善。[0341c03] 「時諸大",
    "T24n1451_028:0341c04": "臣見毘舍佉儀容挺特舉世無雙，皆悉有心",
    "T24n1451_028:0341c05": "共為私愛，以妙珠寶通使往還。然毘舍佉曾",
    "T24n1451_028:0341c06": "無異念，見求不已，告大藥曰：『於君國境有如",
    "T24n1451_028:0341c07": "斯事，見他好婦遂即私求，深誠鄙惡。』答曰：",
    "T24n1451_028:0341c08": "『此是世法人皆共傳，然彼婦女是貞確者即",
    "T24n1451_028:0341c09": "不隨從。』婦曰：『我欲辱彼，勿當見責。』答曰：『隨",
    "T24n1451_028:0341c10": "意。』婦曰：『君可稱病，我自知時。』大藥如言，辭",
    "T24n1451_028:0341c11": "之以疾，諸臣遣使問毘舍佉，報云：『夫患，我意",
    "T24n1451_028:0341c12": "無違。』即造木人形同大藥，臥在床席覆以薄",
    "T24n1451_028:0341c13": "衣。報諸人云：『我夫病困形命無幾，可隨自力",
    "T24n1451_028:0341c14": "與我相親，勿令人見。』遂即造六大櫃安六房",
    "T24n1451_028:0341c15": "中，大臣來者報云：『且藏此處恐有人知。』待",
    "T24n1451_028:0341c16": "入中已即牢鎖閑，如是六臣咸入於櫃。告",
    "T24n1451_028:0341c17": "諸人曰：『大藥已亡。』王及諸臣中宮寮庶咸作",
    "T24n1451_028:0341c18": "是念：『如是勝人一朝殞歿。』各生憂苦號哭失",
    "T24n1451_028:0341c19": "聲。時毘舍佉便舁六櫃，來至王所白言：『大",
    "T24n1451_028:0341c20": "王！大藥身死，所有珍貨咸在櫃內，宜親領",
    "T24n1451_028:0341c21": "受。』并說二頌。王見悲慘，今日身亡便將物至。",
    "T24n1451_028:0341c22": "于時大藥從側門入，花纓飾體來詣王前，含",
    "T24n1451_028:0341c23": "笑而白王言：『於我愛念極深，纔死不停，即收",
    "T24n1451_028:0341c24": "貲貨。』王曰：『非我索財，是毘舍佉身自持至，作",
    "T24n1451_028:0341c25": "如是語：",
    "T24n1451_028:0341c26": "「『大王今當知！  大藥身已謝，",
    "T24n1451_028:0341c27": "  此是彼珍寶，  聞櫃可親觀。",
    "T24n1451_028:0341c28": "  我夫形影沒，  孤寡無依附；",
    "T24n1451_028:0341c29": "  恐有外人欺，  失此王家物。』",
    "T24n1451_028:0342a01": "[0342a01] 「大藥曰：『若爾，王可開看，何物珍寶。』既開櫃已，",
    "T24n1451_028:0342a02": "時六大臣各從中出。王問其故，六臣答曰：",
    "T24n1451_028:0342a03": "「『我等由情欲，  遂被女人欺；",
    "T24n1451_028:0342a04": "  願乞大王恩，  不敢更如是。』",
    "T24n1451_028:0342a05": "[0342a05] 「王曰：『世間輪轉皆由色欲，既遭此辱合受重",
    "T24n1451_028:0342a06": "愆。卿等且歸，後別量度。』王乃歎曰：『嗚呼女人！",
    "T24n1451_028:0342a07": "能有如是貞素殊操，計策超倫昔未曾有，大",
    "T24n1451_028:0342a08": "臣輔相被辱至斯，因此便能制耽欲者。』王既",
    "T24n1451_028:0342a09": "慶悅，於毘舍佉倍加封祿，諸國普聞。",
    "T24n1451_028:0342a10": "[0342a10] 「是時大王作如是念：『大藥有福，感得如是智",
    "T24n1451_028:0342a11": "慧之妻。』便告大藥曰：『汝當為我求一夫人",
    "T24n1451_028:0342a12": "具才智者，能令內外國政安寧，我唯端拱安",
    "T24n1451_028:0342a13": "樂而住。』大藥對曰：『何處可求？』王曰：『我聞半遮",
    "T24n1451_028:0342a14": "羅國王有一女名曰妙藥，儀容絕代雅思超",
    "T24n1451_028:0342a15": "群，宜往求婚理亦應得。』大藥答曰：『彼是鄰國，",
    "T24n1451_028:0342a16": "事若怨讎，先以方便，然後求及。』王令輔相自",
    "T24n1451_028:0342a17": "往言婚，時彼王臣見使到已，便共議曰：『鞞提",
    "T24n1451_028:0342a18": "醯王多有兵力，共交婚者情事相親；彼若自",
    "T24n1451_028:0342a19": "來，吉凶之事隨意當作。』如是議已，即便許諾，",
    "T24n1451_028:0342a20": "卜選良晨，可於某日，宜來就此共作婚姻。",
    "T24n1451_028:0342a21": "使還白王：『求得彼女，當於某日期以禮成。』彼",
    "T24n1451_028:0342a22": "王至日，廣設珍饌，所有飲食皆和毒藥。時半",
    "T24n1451_028:0342a23": "遮羅王令使報鞞提醯曰：『我已備辦，當可速",
    "T24n1451_028:0342a24": "來。』其使至已，大藥白王：『未可倉卒，當善量",
    "T24n1451_028:0342a25": "議。&#x96A3;國為怨自古常事，每有諍陣難共相親。』",
    "T24n1451_028:0342a26": "王曰：『與誰評論？』答言：『大王！願不為慮，我有",
    "T24n1451_028:0342a27": "鸚鵡名曰具相，有大智慧善識人情，使往彼",
    "T24n1451_028:0342a28": "城觀已還報。』王言：『任意。』是時鸚鵡既受言",
    "T24n1451_028:0342a29": "已，翔鳴騫翥到彼城中，依于樹杪四顧觀",
    "T24n1451_028:0342b01": "察，誰可量議通信去來？誰堪委付？竟無一鳥",
    "T24n1451_028:0342b02": "共為籌度。遂入王宮，於竹林中見舍利鳥巢，",
    "T24n1451_028:0342b03": "即至巢邊共相慰問：『汝從何來？』具相答曰：『我",
    "T24n1451_028:0342b04": "從北方室利王處來，先是監園使者，以舍利",
    "T24n1451_028:0342b05": "為婦，年少容儀端正無比，恭勤智慧善解言",
    "T24n1451_028:0342b06": "詞，因暫出遊被&#x9D44;擒去，我為此故憂箭中心，",
    "T24n1451_028:0342b07": "隨處追求聯翩至此，我無儔匹願汝為妻。』答",
    "T24n1451_028:0342b08": "曰：『我不曾聞亦所未見，鸚鵡之鳥以舍利為",
    "T24n1451_028:0342b09": "妻，但聞鸚鵡還將鸚鵡為婦。』是時具相更以",
    "T24n1451_028:0342b10": "種種方便言詞共相勸諭，而說頌言：",
    "T24n1451_028:0342b11": "「『我是北邊王，  室利守園使；",
    "T24n1451_028:0342b12": "  舍利為我婦，  智慧有言詞。",
    "T24n1451_028:0342b13": "  暫因遊戲出，  遂被&#x9D44;將去；",
    "T24n1451_028:0342b14": "  我緣求彼故，  飄颻因至斯。』",
    "T24n1451_028:0342b15": "[0342b15] 「舍利答曰：",
    "T24n1451_028:0342b16": "「『舍利鸚鵡妻，  未曾聞是事；",
    "T24n1451_028:0342b17": "  還將鸚鵡對，  智者所共知。』",
    "T24n1451_028:0342b18": "[0342b18] 「各說頌已，更復評論，得意相通便為妻室，既",
    "T24n1451_028:0342b19": "為交密情無間然。是時具相見彼王家，造作",
    "T24n1451_028:0342b20": "種種上妙餅食，色類眾多皆是希有，具相",
    "T24n1451_028:0342b21": "見已告舍利曰：『何意宮中營斯盛饌，我今頗",
    "T24n1451_028:0342b22": "得&#x751E;其味不？』答曰：『雖有如是上妙餅食，悉",
    "T24n1451_028:0342b23": "皆安毒。』問言：『何故？』答曰：『為鞞提醯王欲來成",
    "T24n1451_028:0342b24": "禮作斯飲食，然有密意害彼王軍。』具相委問",
    "T24n1451_028:0342b25": "細察知已，而說頌曰：",
    "T24n1451_028:0342b26": "「『咸云此王女，  娉與鞞提醯；",
    "T24n1451_028:0342b27": "  雖有此傳聞，  未知虛與實？』",
    "T24n1451_028:0342b28": "[0342b28] 「舍利答曰：",
    "T24n1451_028:0342b29": "「『王不與彼女，  愚者謾稱量；",
    "T24n1451_028:0342c01": "  以此為方便，  意欲行誅戮。』",
    "T24n1451_028:0342c02": "[0342c02] 「是時鸚鵡知此事已，如大商主得上奇珍，踊",
    "T24n1451_028:0342c03": "躍歡欣，告舍利曰：",
    "T24n1451_028:0342c04": "「『我今還北方，  報室利國王；",
    "T24n1451_028:0342c05": "  得好聰明婦，  相似解言詞。』",
    "T24n1451_028:0342c06": "[0342c06] 「舍利答曰：",
    "T24n1451_028:0342c07": "「『聖子汝今去，  見彼室利王；",
    "T24n1451_028:0342c08": "  七宿早須還，  無宜更遲晚。』",
    "T24n1451_028:0342c09": "[0342c09] 「是時鸚鵡飛上虛空，不久便至大藥之所，以",
    "T24n1451_028:0342c10": "事具告，大藥次第悉以白王，勸不須往。是時",
    "T24n1451_028:0342c11": "彼王知此不去，整四兵眾詣鞞提醯，四面圍",
    "T24n1451_028:0342c12": "合進退無從。王與大藥共為謀計其欲如何？",
    "T24n1451_028:0342c13": "大藥曰：『不可交兵，應為離間。』時彼營內有五",
    "T24n1451_028:0342c14": "百大臣，皆以國家珍寶而重贈遺。諸臣既得，",
    "T24n1451_028:0342c15": "咸生異念不隨王語。大藥與王作斯事已，令",
    "T24n1451_028:0342c16": "使報曰：『非我不能與君共戰，既為妻父即是",
    "T24n1451_028:0342c17": "密親，當善思量身存為本。今至我所活不",
    "T24n1451_028:0342c18": "自由，若不信言當須親驗。我將某物與某",
    "T24n1451_028:0342c19": "大臣，其五百人皆受贈賜，可即搜問足了真",
    "T24n1451_028:0342c20": "虛。』彼即尋求悉皆是實，彼知事異中夜收軍，",
    "T24n1451_028:0342c21": "既至城已遂便總殺五百大臣，諸臣之子令",
    "T24n1451_028:0342c22": "繼父業。大藥白王：『事已如是，且無他難，我",
    "T24n1451_028:0342c23": "欲暫往求女為婚，得不未知須觀其意。』王曰：",
    "T24n1451_028:0342c24": "『隨去。』大藥將兵往半遮羅國園中停止，彼王",
    "T24n1451_028:0342c25": "便喚可入城來。答曰：『我不入城，且宜向彼",
    "T24n1451_028:0342c26": "大臣家住。』王曰：『隨意。』時諸臣子共作是議：",
    "T24n1451_028:0342c27": "『殺我等父皆由大藥，既是怨讎不應輒放。』臣",
    "T24n1451_028:0342c28": "白王曰：『鞞提醯王自無計策，興隆王業皆",
    "T24n1451_028:0342c29": "是大藥之功，由此不能有所侵掠，且留於",
    "T24n1451_028:0343a01": "此勿令四出，我將兵眾往破彼城。』王乃稱善，",
    "T24n1451_028:0343a02": "即領四兵至鞞提醯國圍遶其城。于時大藥",
    "T24n1451_028:0343a03": "知半遮王從某道去向鞞提醯，大藥訪知彼",
    "T24n1451_028:0343a04": "王珍寶咸在某處，并女妙藥一處同居。大藥",
    "T24n1451_028:0343a05": "即便強入宮中，將女妙藥及諸珍寶，總率兵",
    "T24n1451_028:0343a06": "眾別路而歸。既見王已，總集朝官慶喜無量。時",
    "T24n1451_028:0343a07": "半遮國使至奏王：『珍寶及女被他將去。』王得",
    "T24n1451_028:0343a08": "信已爰命旋師。時此國王廣施大禮，婚媾已",
    "T24n1451_028:0343a09": "畢，即策妙藥為大夫人。時半遮王令使齎書",
    "T24n1451_028:0343a10": "與妙藥曰：『我懷憂悶汝豈不知，可細尋求誰",
    "T24n1451_028:0343a11": "傳此事，食和毒藥欲害彼王？』女得書已推察",
    "T24n1451_028:0343a12": "其事，知是大藥鸚鵡傳通密信，令使報父。父",
    "T24n1451_028:0343a13": "得書已，覆遣使報通此消息：『皆由鸚鵡察知",
    "T24n1451_028:0343a14": "事已往還相報，遂致紛披喪亂家國，彼之鸚",
    "T24n1451_028:0343a15": "鵡可附將來。』女籠鸚鵡寄與父王，王見鸚鵡",
    "T24n1451_028:0343a16": "倍生瞋恚：『由此儜鳥亡國喪親，更勿評論",
    "T24n1451_028:0343a17": "即宜殺&#x5374;。』鳥乃稽首而白王曰：『幸願依我祖",
    "T24n1451_028:0343a18": "父死法以取命終，死亦無恨。』王曰：『隨彼死法",
    "T24n1451_028:0343a19": "而斷其命。』屠者問曰：『死法如何？』鸚鵡答曰：",
    "T24n1451_028:0343a20": "『麻纏我尾灌以膏油，爇火令著任其自死。』屠",
    "T24n1451_028:0343a21": "者如言作已而放，鸚鵡遂即飛上虛空，奮迅",
    "T24n1451_028:0343a22": "毛羽火延空室燒盡無遺，遂入池中洗沐而",
    "T24n1451_028:0343a23": "去，騰雲振翼往鞞提醯。大藥問曰：『汝生還耶？』",
    "T24n1451_028:0343a24": "鸚鵡具答，大藥歡喜。[0343a24] 「半遮羅王瞋心猛熾，更",
    "T24n1451_028:0343a25": "與女書：『由此鸚鵡，燒我宮室。必須牢縛急送",
    "T24n1451_028:0343a26": "將來。』女即如言還送鸚鵡。王見大怒令燖毛",
    "T24n1451_028:0343a27": "羽煮以沸湯。屠者去毛棄之簷外，報言：『汝去。』",
    "T24n1451_028:0343a28": "飛&#x9D44;下見，撮以[夌*欠]虛到一神祠。&#x9D44;便欲食，遂",
    "T24n1451_028:0343a29": "告&#x9D44;曰：『兄食我身肉纔一日，如其見放，於日",
    "T24n1451_028:0343b01": "日中上好肉食常令飽滿。』&#x9D44;曰：『誰當信汝？』答",
    "T24n1451_028:0343b02": "曰：『為作盟要，又復我無翅羽不可飛空，一",
    "T24n1451_028:0343b03": "兩日間目觀虛實。』復告&#x9D44;曰：『雖是恩慈未得",
    "T24n1451_028:0343b04": "其處，持我至彼王天祠邊徐放于地。』&#x9D44;隨言",
    "T24n1451_028:0343b05": "作至神祠處，進其堂內入神背後一小穴中，",
    "T24n1451_028:0343b06": "其守天祠人以諸香花神前供養。鸚鵡言曰：",
    "T24n1451_028:0343b07": "『汝去報王，王有惡行諸神共瞋，比遭衰禍皆",
    "T24n1451_028:0343b08": "是我作，若不供養殃酷未休，可於日日多獻",
    "T24n1451_028:0343b09": "生肉，胡麻豆子各置一升，如是存誠我為思",
    "T24n1451_028:0343b10": "審。』時守護人便將此語白大王知，王曰：『若",
    "T24n1451_028:0343b11": "如是者，隨所言教，我當悉為作是祭神。』經多",
    "T24n1451_028:0343b12": "時節&#x9D44;食生肉，鸚鵡&#x98E1;麻毛羽漸成，堪得",
    "T24n1451_028:0343b13": "飛颺欲有去意，告守護人曰：『汝可報王，爾所",
    "T24n1451_028:0343b14": "多時供養於我，更有一事汝不得違。王及中",
    "T24n1451_028:0343b15": "宮城隍寮庶，咸剃鬚髮俱來我所，我當施與",
    "T24n1451_028:0343b16": "富樂無窮。』使者白王，王即隨作，盡除鬚髮至",
    "T24n1451_028:0343b17": "天祠中，禮天神足求哀懺謝。鸚鵡飛出，空",
    "T24n1451_028:0343b18": "中說頌曰：",
    "T24n1451_028:0343b19": "「『凡事皆反報，  無有不報者；",
    "T24n1451_028:0343b20": "  汝落我身毛，  我今還剃汝。』",
    "T24n1451_028:0343b21": "[0343b21] 「作是語已搏霄而去。至大藥所，問曰：『何意遲",
    "T24n1451_028:0343b22": "遲令我見怪？』即便具說比所經事，大藥聞已",
    "T24n1451_028:0343b23": "極生歡悅具白王知，王嗟希有，報言：『大藥！",
    "T24n1451_028:0343b24": "汝真有福，所感眷屬皆悉聰明。毘舍佉神智",
    "T24n1451_028:0343b25": "過人，鸚鵡鳥世所難及。』",
    "T24n1451_028:0343b26": "[0343b26] 「後於異時王作是念：『於諸臣中誰最有智？』於",
    "T24n1451_028:0343b27": "諸大臣人付一狗令其養飼，齊爾許時教作人",
    "T24n1451_028:0343b28": "語。諸臣將狗各還其舍，倍加養飼，然無方法",
    "T24n1451_028:0343b29": "能令人語。大藥得狗亦將至家，去常食床不",
    "T24n1451_028:0343c01": "遠而繫。其狗每見大藥食時芳香芬烈餅果",
    "T24n1451_028:0343c02": "盈前，雖有希望不與一片。但將&#x9E81;食而養餧",
    "T24n1451_028:0343c03": "之，支濟性命不令其死，形容消瘦僅得存軀。",
    "T24n1451_028:0343c04": "王總命臣所養之狗可將來集，試復觀察解",
    "T24n1451_028:0343c05": "人語未？諸狗既至，悉皆肥悅並不解語，唯大",
    "T24n1451_028:0343c06": "藥狗羸瘠異常，王曰：『卿狗何瘦？』答言：『大王！",
    "T24n1451_028:0343c07": "我所食者常與同味。』狗便語曰：『此人妄語，我",
    "T24n1451_028:0343c08": "常受飢幾將至死。』大藥曰：『此解人言，王所",
    "T24n1451_028:0343c09": "親見。』王便大喜嗟異諸人。",
    "T24n1451_028:0343c10": "[0343c10] 「後於異時王試諸臣，誰有智慧？便以諸羊人",
    "T24n1451_028:0343c11": "與一口，報言：『養令肥盛，不得使其肉有脂",
    "T24n1451_028:0343c12": "膏。』諸人無智皆養令肥。大藥得羊常與飲食，",
    "T24n1451_028:0343c13": "令其飽足形貌肥壯，然刻木為&#x72B2;時來恐怖，",
    "T24n1451_028:0343c14": "羊雖飽食脂膏不生。殺已共觀果如其事。王",
    "T24n1451_028:0343c15": "曰：『何意餘羊有膏卿羊無耶？』以事具答。王",
    "T24n1451_028:0343c16": "曰：『深有奇智。』",
    "T24n1451_028:0343c17": "[0343c17] 「後於異時，諸大臣子數有五百，同集芳園共",
    "T24n1451_028:0343c18": "為歡會，言論之次各相問曰：『於誰室中有奇",
    "T24n1451_028:0343c19": "異事？或餘處見？宜各說之。』是時諸人悉皆說",
    "T24n1451_028:0343c20": "已，次問大藥之子：『汝之宅中有何奇異？』答曰：",
    "T24n1451_028:0343c21": "『我家有石以&#x546A;力持，置在水中浮而不沒。』諸",
    "T24n1451_028:0343c22": "人報曰：『未曾聞見石浮水上。』即共立契賭五",
    "T24n1451_028:0343c23": "百金錢，子還報父：『我言：「浮石，賭五百金錢。」』父",
    "T24n1451_028:0343c24": "曰：『不應現石，將錢五百酬彼諸人。』大藥家",
    "T24n1451_028:0343c25": "中教一獼猴善閑音樂，告其子曰：『汝因集會",
    "T24n1451_028:0343c26": "可問諸人：「誰復見有奇異之事？」他皆說已汝",
    "T24n1451_028:0343c27": "當報曰：「我有獼猴善閑音樂，歌舞絲筑無不",
    "T24n1451_028:0343c28": "備解。」』諸人報曰：『前無浮石，已罰五百金錢。今",
    "T24n1451_028:0343c29": "若更虛倍輸千直；如其是實我出千錢。』便將",
    "T24n1451_028:0344a01": "獼猴共至王所，令作音樂，是事皆成，彼出千",
    "T24n1451_028:0344a02": "錢以酬賭直。王曰：『我曾不見如是之事。』生大",
    "T24n1451_028:0344a03": "慶悅廣賜珍財，歎曰：『大藥之智於諸眾中最",
    "T24n1451_028:0344a04": "為第一。』",
    "T24n1451_028:0344a05": "[0344a05] 「時此城中有婆羅門，聰明叡智學善四明，娶",
    "T24n1451_028:0344a06": "妻未久便生一女，顏貌端正，名為烏曇。婆",
    "T24n1451_028:0344a07": "羅門自立要曰：『若有男子於我邊學，與我齊",
    "T24n1451_028:0344a08": "肩者，我此妙女當嫁與之。』女漸長大，於此國",
    "T24n1451_028:0344a09": "中有婆羅門生一男子，形容可惡具十八種",
    "T24n1451_028:0344a10": "醜陋之相，父母見已極生不樂，名曰惡相，雖",
    "T24n1451_028:0344a11": "漸童年不教為學，此兒醜惡令我羞恥。其兒",
    "T24n1451_028:0344a12": "長大自恨無識，遂入城中以求學問。至彼聰",
    "T24n1451_028:0344a13": "叡婆羅門所，禮而致白：『我來請益，幸見哀憐。』",
    "T24n1451_028:0344a14": "彼便納受，未久之間所有書論悉皆學盡。婆",
    "T24n1451_028:0344a15": "羅門便生是念：『我先立要，如其有人學盡我",
    "T24n1451_028:0344a16": "業者，我當以女妻之。此兒雖復容儀醜惡，難",
    "T24n1451_028:0344a17": "違本契；若負心者不得生天。設令諸人見笑",
    "T24n1451_028:0344a18": "於我，我無違要。』即為具禮以女娉之。其女威",
    "T24n1451_028:0344a19": "光儼然可畏，遂令惡相不敢近前。惡相念",
    "T24n1451_028:0344a20": "曰：『我今為客情懷怯憚，宜將歸舍隨意所",
    "T24n1451_028:0344a21": "為。』是時烏曇既見惡相，心生不悅作如是",
    "T24n1451_028:0344a22": "念：『我具容華夫便醜陋，為人所笑，生亦何顏？』",
    "T24n1451_028:0344a23": "惡相遂便將還本處，於其中路道糧皆盡，至",
    "T24n1451_028:0344a24": "一池邊為飢所逼。時有行人和&#x9EA8;欲飲，烏曇",
    "T24n1451_028:0344a25": "從乞彼便減與，惡相持將一邊自食，烏曇告",
    "T24n1451_028:0344a26": "曰：『宜分多少聊用充虛。』惡相告曰：『古仙有",
    "T24n1451_028:0344a27": "制，女不飲&#x9EA8;。為斯不與。』次於曠野忽逢遺肉，",
    "T24n1451_028:0344a28": "惡相取食不與烏曇，告曰：『此亦古仙不許女",
    "T24n1451_028:0344a29": "食。』烏曇念曰：『我無福德，父母嫁我與此惡",
    "T24n1451_028:0344b01": "人。』深生悔恨。次至烏曇跋羅樹，惡相上樹取",
    "T24n1451_028:0344b02": "果而食，妻曰：『可打共&#x98E1;，無宜獨食。』遂墮",
    "T24n1451_028:0344b03": "生果，熟者自食。報云：『可落熟者。』告曰：『若欲熟",
    "T24n1451_028:0344b04": "者，上樹自取。』彼為飢故即便上樹摘果而食。",
    "T24n1451_028:0344b05": "惡相見已便作是念：『我無相分，感得如斯輕",
    "T24n1451_028:0344b06": "躁之婦，自上高樹摘果而食。又復我身未能",
    "T24n1451_028:0344b07": "自濟，誰堪更養此無用妻。』既生嫌賤，便下取",
    "T24n1451_028:0344b08": "棘園樹而去。[0344b08] 「于時中興王因出遊獵至彼",
    "T24n1451_028:0344b09": "林邊，其女失夫情生苦惱大叫悲哭。王聞其",
    "T24n1451_028:0344b10": "聲，王便命曰：『此既空林，誰為啼哭？』尋聲遂",
    "T24n1451_028:0344b11": "至烏曇女邊，觀彼容儀疑是天女或是諸神，",
    "T24n1451_028:0344b12": "問言：『神仙何故來至於斯？』女以頌答：",
    "T24n1451_028:0344b13": "「『大王今當知！  我非是天女，",
    "T24n1451_028:0344b14": "  亦非諸神類，  無夫受苦辛。』",
    "T24n1451_028:0344b15": "[0344b15] 「時王使人扶令下樹，歡懷莫逆宛若平生，遂",
    "T24n1451_028:0344b16": "與同車將入宮內。是時惡相隨路而行起悔",
    "T24n1451_028:0344b17": "恨心：『我為非法，如何曠野獨棄少妻！可覆取",
    "T24n1451_028:0344b18": "之相隨歸舍。』至彼樹下不見烏曇，餘人告言：",
    "T24n1451_028:0344b19": "『國王將去，與之同乘共入宮中。』惡相聞之倍",
    "T24n1451_028:0344b20": "生憂慼，詣王門所無由得進。見運&#x750E;人即",
    "T24n1451_028:0344b21": "便隨入，望見其婦與王歡戲，自念：『何緣暫得",
    "T24n1451_028:0344b22": "交語？』即託餘事高聲說頌，告曰：",
    "T24n1451_028:0344b23": "「『汝在金床上，  花靨自莊嚴；",
    "T24n1451_028:0344b24": "  不共我歡娛，  巧匠持刀斧。』",
    "T24n1451_028:0344b25": "[0344b25] 「女聞報曰：",
    "T24n1451_028:0344b26": "「『飢渴至池邊，  從君覓&#x9EA8;飲，",
    "T24n1451_028:0344b27": "  報言女不合，  長恨可鳴鼙。",
    "T24n1451_028:0344b28": "  同行經曠野，  噉肉不相分，",
    "T24n1451_028:0344b29": "  念此至形枯，  舞時須著節。",
    "T24n1451_028:0344c01": "  自上烏曇樹，  熟果不相惠，",
    "T24n1451_028:0344c02": "  憶此身心悴，  兩嬭向前垂。』",
    "T24n1451_028:0344c03": "[0344c03] 「惡相報曰：",
    "T24n1451_028:0344c04": "「『汝不憶念我，  碩學多才智，",
    "T24n1451_028:0344c05": "  為人事少虧，  棄我長離別。",
    "T24n1451_028:0344c06": "  登山自墜死，  服毒取身亡，",
    "T24n1451_028:0344c07": "  殺罪汝身當，  巧兒牢把鑿。』",
    "T24n1451_028:0344c08": "[0344c08] 「女人報曰：",
    "T24n1451_028:0344c09": "「『任意山頭死，  隨情食毒亡，",
    "T24n1451_028:0344c10": "  我愛汝見輕，  奈何應打鼓。』",
    "T24n1451_028:0344c11": "[0344c11] 「(此中諸頌第四句，皆是當時取日前事而為，詞句意欲迷人，更無別義)",
    "T24n1451_028:0344c12": "[0344c12] 「時彼二人意託餘言共相對答，王便問曰：『夫",
    "T24n1451_028:0344c13": "人言義何所談乎？我聞不解，可為申述。』烏曇",
    "T24n1451_028:0344c14": "即便向王具說：『此是我夫父母嫁與，有大智",
    "T24n1451_028:0344c15": "慧洞解四明，今為相求來至於此。』王曰：『汝可",
    "T24n1451_028:0344c16": "默然，無勞共語。又汝今日意欲如何？更與彼",
    "T24n1451_028:0344c17": "人存昔愛耶？』答曰：『寧有斯事？自當令彼於",
    "T24n1451_028:0344c18": "我生嫌。然此婆羅門多解&#x546A;術，不應造次苦",
    "T24n1451_028:0344c19": "責其人。』王即以緣報大藥知，大藥曰：『願王勿",
    "T24n1451_028:0344c20": "憂，我令彼女於王愛重，其婆羅門身形鄙劣，",
    "T24n1451_028:0344c21": "夫人光彩超群不敢親附。』是時大藥報婆羅",
    "T24n1451_028:0344c22": "門曰：『仁來宮內欲何所求？』答曰：『我婦大王將",
    "T24n1451_028:0344c23": "入宮內。』問曰：『識汝婦不？』答曰：『我識。』大藥曰：",
    "T24n1451_028:0344c24": "『宮女五百皆喚來前，若是汝妻即當牽取。如",
    "T24n1451_028:0344c25": "其謬&#x609E;刀斬汝頭。』彼言：『隨教。』王&#x52C5;宮人並皆",
    "T24n1451_028:0344c26": "莊飾來至我所，即皆總集如帝釋宮五百婇",
    "T24n1451_028:0344c27": "女，隨從烏曇皆詣王所。大藥遂報婆羅門曰：",
    "T24n1451_028:0344c28": "『識汝妻不？』惡相既見非常嚴飾，猶如龍蛇",
    "T24n1451_028:0344c29": "被&#x546A;所禁一無言說，又如赫日不敢目視。時",
    "T24n1451_028:0345a01": "婆羅門遙望而住，諸女皆過，有一從婢，形如",
    "T24n1451_028:0345a02": "餓鬼，在後而行，惡相捉之云：『是我婦。』大藥",
    "T24n1451_028:0345a03": "曰：『若是汝婦，隨意將行。』即便持取，而說頌曰：",
    "T24n1451_028:0345a04": "「『上人還愛上，  中人自愛中；",
    "T24n1451_028:0345a05": "  我是餓鬼形，  還怜汝餓鬼。",
    "T24n1451_028:0345a06": "  棄此天宮處，  相隨向鬼家；",
    "T24n1451_028:0345a07": "  色類正相當，  求餘不可得。』",
    "T24n1451_028:0345a08": "[0345a08] 「復於異時，大藥因有少過，王意不平遂不與",
    "T24n1451_028:0345a09": "語。王與宮女向苑園中竟日遊戲，是時夫人",
    "T24n1451_028:0345a10": "脫頸真珠瓔珞價直百千兩金，掛樹枝上忘",
    "T24n1451_028:0345a11": "而不取，日暮言歸，睡至中宵然後方憶。時彼",
    "T24n1451_028:0345a12": "真珠獼猴見之持上高樹，王令使去急可取",
    "T24n1451_028:0345a13": "珠，使去不獲。時有乞兒，拾殘食已將欲出園，",
    "T24n1451_028:0345a14": "使者遂執：『更無人入，還我珠瓔。』答曰：『我是乞",
    "T24n1451_028:0345a15": "人，不見瓔珞。』即便打拷將付禁官。乞者自",
    "T24n1451_028:0345a16": "念：『我今應設方便，若更住此被餓而亡。』告使",
    "T24n1451_028:0345a17": "者曰：『我得珠瓔，持與某甲長者之子。』使者即",
    "T24n1451_028:0345a18": "便收長者子，同一木枋而械其足。時長者子",
    "T24n1451_028:0345a19": "每至食時多持上味，乞人從覓，子乃吒曰：",
    "T24n1451_028:0345a20": "『汝為此故引我將來，不能與汝。』子既食罷欲",
    "T24n1451_028:0345a21": "去旋迴，答曰：『我時未至不能共去。』彼便愛語",
    "T24n1451_028:0345a22": "告曰：『可共我行，令汝安樂。』報曰：『可為要誓，當",
    "T24n1451_028:0345a23": "隨汝言。』彼既設誓遂共旋行。子報家人曰：",
    "T24n1451_028:0345a24": "『明日已後常將兩人食來。』乞人因此情生歡",
    "T24n1451_028:0345a25": "樂，作如是念：『我於昔時，遍行城郭尚不能得",
    "T24n1451_028:0345a26": "&#x9E81;食充軀，今餐美味更何所少！然我不能獨",
    "T24n1451_028:0345a27": "身而臥。』即引城中第一倡女：『此亦共我分瓔",
    "T24n1451_028:0345a28": "珞珠。』女既至已同處禁身，便與交歡得意而",
    "T24n1451_028:0345a29": "住。乞人念曰：『設禁我身，滿十二年亦未求出，",
    "T24n1451_028:0345b01": "然於五欲尚未圓滿，美妙音聲終須悅耳。』復",
    "T24n1451_028:0345b02": "引樂人共取瓔珞，彼雖稱枉不免禁身，音樂",
    "T24n1451_028:0345b03": "隨情更無所乏，如是遷延遂經多月。諸人勞",
    "T24n1451_028:0345b04": "倦共告乞人曰：『汝放我等，令汝安樂。』乞人自",
    "T24n1451_028:0345b05": "念：『斯等既出，豈復相憂？如我思忖，自非大",
    "T24n1451_028:0345b06": "藥計策鑒明，能令我身免斯幽獄。』即引大藥",
    "T24n1451_028:0345b07": "之子亦共分珠。其子既禁，大藥便念：『我子被",
    "T24n1451_028:0345b08": "幽寧容閑住。』即入白王：『我雖有愆，子無過咎，",
    "T24n1451_028:0345b09": "因何我子輒復禁身？』王曰：『百千兩金真珠瓔",
    "T24n1451_028:0345b10": "珞，乞人將去於外共分。』具說所由以告大藥。",
    "T24n1451_028:0345b11": "即白王曰：『願不須憂，此妙頸珠無人將去，",
    "T24n1451_028:0345b12": "以臣之計必望求得，其所繫人請皆放出。』王",
    "T24n1451_028:0345b13": "令釋放。大藥入園檢失珠處，仰觀高樹見有",
    "T24n1451_028:0345b14": "獼猴，念：『彼珠瓔是此將去，然須方便始可得",
    "T24n1451_028:0345b15": "之。』即白王曰：『還可如前宮人並出，頸下瓔珞",
    "T24n1451_028:0345b16": "咸悉莊嚴。』獼猴遙見，取珠掛頸。大藥曰：『宮",
    "T24n1451_028:0345b17": "人起舞。』猴見亦舞，大藥曰：『可並低頭。』猴亦",
    "T24n1451_028:0345b18": "低頭，珠便墮地。王見大喜，嗟其奇智，捨罪策",
    "T24n1451_028:0345b19": "功，重增封祿。[0345b19] 「時彼六臣因聚一處，共為議曰：",
    "T24n1451_028:0345b20": "『我等昔時王俱愛重，分彊畫野並得安居，今",
    "T24n1451_028:0345b21": "日由斯貧賤下俚，數呈薄伎遂得當途，致",
    "T24n1451_028:0345b22": "令我等喪亡祿位，侵城奪邑知欲如何？』一臣",
    "T24n1451_028:0345b23": "告曰：『我等六人共為盟要，所有言契誓不相",
    "T24n1451_028:0345b24": "負，同心戮力杜絕怨讎，大藥及王於我無",
    "T24n1451_028:0345b25": "恨，可令祿位還復如先。』如是議已，明日六臣",
    "T24n1451_028:0345b26": "共詣園所。大藥既見六臣一處同聚，必有非",
    "T24n1451_028:0345b27": "常之議，便告具相鸚鵡曰：『汝往園中觀彼聚",
    "T24n1451_028:0345b28": "集，作何籌議？還來報我。』鸚鵡即去，隱影林中",
    "T24n1451_028:0345b29": "聽彼言說。時彼六臣既至園中，各以男女共",
    "T24n1451_028:0345c01": "為婚對，作如是語：『既為親密無復猜疑，謀",
    "T24n1451_028:0345c02": "計之事勿令外洩，以實相告。』一云：『我先曾食",
    "T24n1451_028:0345c03": "王家孔雀。』一云：『我與內人交通。』餘並各述己",
    "T24n1451_028:0345c04": "情共為謀事。如是六人更相告語，便共同盤",
    "T24n1451_028:0345c05": "一處而食。鸚鵡聞已告大藥知，大藥入內具",
    "T24n1451_028:0345c06": "白王曰：『王之大臣如是忠素，伏惟思察事欲",
    "T24n1451_028:0345c07": "如何？』王具問知悉皆是實，即便擯斥驅逐邊",
    "T24n1451_028:0345c08": "方。」[0345c08] 佛告諸苾芻：「汝等勿生異念，往時大藥者",
    "T24n1451_028:0345c09": "即我身是，中興王者舍利子是，彼六大臣者",
    "T24n1451_028:0345c10": "即六師是。我於昔日擯彼六臣，今為三界最",
    "T24n1451_028:0345c11": "尊現大神通，還驅六師外道。汝等苾芻於善",
    "T24n1451_028:0345c12": "知識應當親近，然由智識聰敏通明一切，內",
    "T24n1451_028:0345c13": "外典籍終能成就如是盛德，汝當修學。」"
}