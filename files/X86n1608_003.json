{
    "X86n1608_003:0632c15": "八十八祖傳贊卷之三",
    "X86n1608_003:0632c17": "匡廬憨山釋 德清 述",
    "X86n1608_003:0632c18": "秀水寓公 高承埏 補",
    "X86n1608_003:0632c19": "嘉興上士 錢應金 較",
    "X86n1608_003:0632c20": "青原思禪師傳",
    "X86n1608_003:0632c21": "[0632c21] 吉州青原山行思禪師。本州安城劉氏子。幼出家。每",
    "X86n1608_003:0632c22": "&#x7FA3;居論道。師惟默然。後聞曹溪。往參。問曰。當何所務。",
    "X86n1608_003:0632c23": "即不落階級。祖曰。汝曾作甚麼來。師曰。聖諦亦不為。",
    "X86n1608_003:0632c24": "祖曰。落何階級。師曰。聖諦尚不為。何階級之有。祖深",
    "X86n1608_003:0633a01": "器之。居眾首焉。一日祖謂師曰。從上衣法雙行。師資",
    "X86n1608_003:0633a02": "遞授。衣以表信。法乃印心。吾今得人。何患不信。吾受",
    "X86n1608_003:0633a03": "衣以來。遭此多難。況乎後代爭競必多。衣即留鎮山",
    "X86n1608_003:0633a04": "門。汝當分化一方。毋令斷絕。師既得法。歸住青原。六",
    "X86n1608_003:0633a05": "祖將示滅。有沙彌希遷。問曰。和尚百年後。希遷未審",
    "X86n1608_003:0633a06": "當依附何人。祖曰。尋思去。及祖順世。遷每于靜處端",
    "X86n1608_003:0633a07": "坐。寂若忘生。第一座問曰。汝師已逝。空坐奚為。遷曰。",
    "X86n1608_003:0633a08": "我稟遺命。故尋思耳。座曰。汝有師兄思和尚。今在吉",
    "X86n1608_003:0633a09": "州。汝緣在彼。師言甚直。汝自迷耳。遷即禮辭祖龕。直",
    "X86n1608_003:0633a10": "詣青原參禮。師曰。子何方來。遷曰曹溪。師曰。將得甚",
    "X86n1608_003:0633a11": "麼來。曰未到曹溪。亦不失。師曰。若恁麼用。到曹溪作",
    "X86n1608_003:0633a12": "甚麼。遷曰。若不到曹溪。爭知不失。詰勘多端。機辯自",
    "X86n1608_003:0633a13": "在。遂印為法嗣。是為曹溪下一世。贊曰。",
    "X86n1608_003:0633a14": " 天然尊貴不落階級  一語投機如蜂得蜜",
    "X86n1608_003:0633a15": " 曹溪一&#x8109;枝分派衍  從此兒孫雷驅電捲",
    "X86n1608_003:0633a16": "南嶽讓禪師傳",
    "X86n1608_003:0633a17": "[0633a17] 南嶽懷讓禪師者。金州人也。姓杜氏。生時白氣應于",
    "X86n1608_003:0633a18": "玄象。太史占奏。為國之法器。帝&#x52D1;金州太守。親慰其",
    "X86n1608_003:0633a19": "家。年十歲有異僧見之。告其父母曰。此兒出家。必獲",
    "X86n1608_003:0633a20": "上乘。年十五辭親。依荊州玉泉寺弘景律師。出家授",
    "X86n1608_003:0633a21": "具。後謁嵩山安和尚。指詣曹溪。參六祖。祖問。甚麼處",
    "X86n1608_003:0633a22": "來。曰嵩山來。祖曰。甚麼物恁麼來。師無語。遂經八載。",
    "X86n1608_003:0633a23": "忽然有省。乃白祖曰。某甲有個會處。祖曰。作麼生。師",
    "X86n1608_003:0633a24": "曰。說似一物。即不中。祖曰。還假修證否。師曰。修證則",
    "X86n1608_003:0633b01": "不無。染污即不得。祖曰。祇這不染污的。諸佛之所護",
    "X86n1608_003:0633b02": "念。汝善護持。西天般若多羅。讖汝足下出一馬駒。踏",
    "X86n1608_003:0633b03": "殺天下人。&#x7ADD;在汝心。師執侍一十五年。後往衡岳。有",
    "X86n1608_003:0633b04": "沙門道一。在山常習坐禪。師知是法器。乃取一磚于",
    "X86n1608_003:0633b05": "庵前石上磨。一曰。磨作甚麼師曰作鏡。一曰。磚豈得",
    "X86n1608_003:0633b06": "成鏡耶。師曰。磨磚不得成鏡。坐禪豈得做佛。一曰。如",
    "X86n1608_003:0633b07": "何即是。師曰。如牛駕車。車若不行打車。即是打牛。即",
    "X86n1608_003:0633b08": "是一大了悟。遂付其法。偈曰。心地含諸種。遇澤悉皆",
    "X86n1608_003:0633b09": "萌。三昧花無相。何壞復何成。是為曹溪下一世。贊曰。",
    "X86n1608_003:0633b10": " 氣&#x69E9;&#x51B2;天心&#x8657;沒量  攬曹溪水興波作浪",
    "X86n1608_003:0633b11": " 睡著馬駒一磚打起  蹴踏橫行觸者皆死",
    "X86n1608_003:0633b12": "永嘉真覺禪師傳",
    "X86n1608_003:0633b13": "[0633b13] 永嘉無相大師者。諱玄覺。永嘉人。姓戴氏。丱歲出家。",
    "X86n1608_003:0633b14": "&#x5FA7;探三藏。精天台止觀圓妙法門。于四威儀中。常冥",
    "X86n1608_003:0633b15": "禪觀。後因左溪朗禪師激勵。與東陽策禪師。同詣曹",
    "X86n1608_003:0633b16": "溪。初到振錫&#x643A;瓶。遶祖三匝。祖曰。夫沙門者。具三千",
    "X86n1608_003:0633b17": "威儀八萬細行。大德自何方而來。生大我慢。師曰。生",
    "X86n1608_003:0633b18": "死事大。無常迅速。祖曰。何不體取無生。了無速乎。曰",
    "X86n1608_003:0633b19": "體即無生。了本無速。祖曰。如是如是。于時大眾。無不",
    "X86n1608_003:0633b20": "愕然。師方具威儀參禮。須臾告辭。祖曰。返太速乎。師",
    "X86n1608_003:0633b21": "曰。本自非動。豈有速耶。祖曰。誰知非動。曰仁者自生",
    "X86n1608_003:0633b22": "分別。祖曰。汝甚得無生意。師曰。無生豈有意耶。祖曰。",
    "X86n1608_003:0633b23": "無意誰當分別。師曰。分別亦非意。祖歎曰。善哉善哉。",
    "X86n1608_003:0633b24": "少留一宿。時謂一宿覺矣。策公乃留師。翼日下山。迴",
    "X86n1608_003:0633c01": "溫江。學者輻輳。號真覺。諡無相大師。著禪宗修悟圓",
    "X86n1608_003:0633c02": "旨。名永嘉證道歌。是為曹溪下一世。贊曰。",
    "X86n1608_003:0633c03": " 金錫孤標生龍活虎  不是老盧幾遭輕侮",
    "X86n1608_003:0633c04": " 言前薦得一宿便行  縱然超越猶是兒孫",
    "X86n1608_003:0633c05": "一行禪師傳",
    "X86n1608_003:0633c06": "[0633c06] 一行禪師。鉅鹿人。姓張氏。丱歲不&#x7FA3;。博洽記誦。讀書",
    "X86n1608_003:0633c07": "不再覽。初從嵩山普寂禪師。乃悟世幻。遂禮出家。剃",
    "X86n1608_003:0633c08": "染受具。&#x751E;傳密教于金剛無畏。結集毗盧遮那經疏。",
    "X86n1608_003:0633c09": "登壇灌頂。受瑜珈五部法。又尋究于陰陽讖緯之書。",
    "X86n1608_003:0633c10": "訪算法于天台國清寺異僧。盡得其蘊。自此聲名藉",
    "X86n1608_003:0633c11": "甚。開元三年。詔入見。諮出世道。及安國撫民之法。對",
    "X86n1608_003:0633c12": "稱旨。號稱天師。以國為問。答曰。鑾輿有萬里之行。社",
    "X86n1608_003:0633c13": "稷終吉。以金盒進曰。至萬里即開視。乃當歸少許耳。",
    "X86n1608_003:0633c14": "後祿山作亂。上幸成都。至萬里橋。悟當歸之讖。灑然",
    "X86n1608_003:0633c15": "忘憂。終吉者。至昭宗而絕。昭宗曾封吉王也。開元九",
    "X86n1608_003:0633c16": "年。朝廷以曆不驗。詔師改撰新曆。師推大衍曆書五",
    "X86n1608_003:0633c17": "十二卷。入唐書律曆志。先是有邢和璞者。道術人也。",
    "X86n1608_003:0633c18": "謂尹愔曰。一行和尚。真聖人也。漢洛下閎造曆時云。",
    "X86n1608_003:0633c19": "八百年差一日。當有聖人定之。大衍曆出。閎言驗矣。",
    "X86n1608_003:0633c20": "開元十一年。師製水渾天儀成。古未之有也。師嗣北",
    "X86n1608_003:0633c21": "宗普寂。又以學灌頂故。為密宗五祖。贊曰。",
    "X86n1608_003:0633c22": " 顯密之宗讖緯之故  大衍一成陰陽合度",
    "X86n1608_003:0633c23": " 世出世法靡不該練  五地之行于師乃見",
    "X86n1608_003:0633c24": "江西馬祖一禪師傳",
    "X86n1608_003:0634a01": "[0634a01] 江西道一禪師。漢州什邡縣人。姓馬氏。本邑羅漢寺",
    "X86n1608_003:0634a02": "出家。容貌奇異。牛行虎視。引舌過鼻。足有輪文。幼依",
    "X86n1608_003:0634a03": "資州唐和尚授具。開元中。習禪定于衡山。遇讓和尚。",
    "X86n1608_003:0634a04": "密授心印。後開法于江西。四方學者雲集。師一日謂",
    "X86n1608_003:0634a05": "眾曰。汝等諸人。各信自心是佛。此心即是佛心。達磨",
    "X86n1608_003:0634a06": "大師。從南天竺國來。至中華。傳上乘一心之法。令汝",
    "X86n1608_003:0634a07": "等開悟。又以楞伽經文。印眾生心地。恐汝顛倒不自",
    "X86n1608_003:0634a08": "信。此一心之法。各各有之。故楞伽經。以佛語心為宗。",
    "X86n1608_003:0634a09": "無門為法門。夫求法者。應無所求。心外無別佛。佛外",
    "X86n1608_003:0634a10": "無別心。不取善。不取惡。淨穢兩邊。俱不依怙。達罪性",
    "X86n1608_003:0634a11": "空。念念不可得。無自性故。故三界惟心。森羅萬象。一",
    "X86n1608_003:0634a12": "法之所印。凡所見色。皆是見心。心不自心。因色故有。",
    "X86n1608_003:0634a13": "汝但隨時言說。即事即理。都無所礙。菩提玅果。亦復",
    "X86n1608_003:0634a14": "如是。于心所生。即名為色。知色空故。生即不生。若了",
    "X86n1608_003:0634a15": "此意。乃可隨時著衣喫飯。長養聖胎。任運過時。更有",
    "X86n1608_003:0634a16": "何事。汝受吾教。聽吾偈言。心地隨時說。菩提亦秖寧。",
    "X86n1608_003:0634a17": "事理俱無礙。當生即不生。是為南嶽下一世。座下開",
    "X86n1608_003:0634a18": "悟弟子。一百三十餘人。出世者七十六人。禪道東來。",
    "X86n1608_003:0634a19": "自此為最盛。贊曰。",
    "X86n1608_003:0634a20": " 馬駒如龍牛行虎視  百三十人一&#x811A;踏地",
    "X86n1608_003:0634a21": " 法流西江百川東倒  一滴瀰漫潤茲枯槁",
    "X86n1608_003:0634a22": "石頭遷禪師傳",
    "X86n1608_003:0634a23": "[0634a23] 石頭希遷禪師。端州高要陳氏子。母初懷&#x59D9;。不喜茹",
    "X86n1608_003:0634a24": "葷。師生在孩提。不煩保母。既冠。然諾自許。鄉峒獠民。",
    "X86n1608_003:0634b01": "畏鬼神。多淫祀。殺牛釃酒。習以為常。師輒往毀叢祠。",
    "X86n1608_003:0634b02": "奪牛而歸。歲盈數十。鄉老不能禁。後直造曹溪得度。",
    "X86n1608_003:0634b03": "屬祖圓寂。稟遺命謁青原。乃攝衣從之。一日原問曰。",
    "X86n1608_003:0634b04": "有人道嶺南有消息。師曰。有人不道嶺南有消息。原",
    "X86n1608_003:0634b05": "曰。若恁麼大藏小藏。從何而來。師曰。盡從這裡去。原",
    "X86n1608_003:0634b06": "然之。師久參。既得心印。即往衡山。南寺之東。有石如",
    "X86n1608_003:0634b07": "臺。乃結菴其上。時號石頭和尚。師看肇論。至會萬物",
    "X86n1608_003:0634b08": "而為己者其惟聖人乎。師乃拊几曰。聖人無己。靡所",
    "X86n1608_003:0634b09": "不己。法身無相。誰云自他。圓鑑靈照于其間。萬物體",
    "X86n1608_003:0634b10": "玄而自現。境智非一。孰云去來。至哉斯語也。遂掩卷。",
    "X86n1608_003:0634b11": "不覺寢。夢自身與六祖。乘一龜游泳深池之內。覺而",
    "X86n1608_003:0634b12": "詳之。靈龕者智也。池者性海也。吾與祖師。同乘靈智。",
    "X86n1608_003:0634b13": "遊性海矣。遂著參同契。發明禪宗之旨。是為青原下",
    "X86n1608_003:0634b14": "一世。贊曰。",
    "X86n1608_003:0634b15": " 獦獠佛性元自有因  一尋師去即得其真",
    "X86n1608_003:0634b16": " 踞坐石頭其路甚滑  縱能行者也喫一蹋",
    "X86n1608_003:0634b17": "清&#x51C9;澄觀國師傳",
    "X86n1608_003:0634b18": "[0634b18] 清&#x51C9;國師。諱澄觀。山陰人。姓夏侯氏。出家于應天寺。",
    "X86n1608_003:0634b19": "十四得度。學律于棲霞。受菩薩戒于常照。傳涅槃起",
    "X86n1608_003:0634b20": "信論法界觀還源記于瓦棺。造東京受雜華于大詵。",
    "X86n1608_003:0634b21": "從荊溪習止觀法華維摩等疏。謁牛頭忠徑山欽。咨",
    "X86n1608_003:0634b22": "決南宗心印。謁慧雲明了北宗玄理。此土儒墨老莊",
    "X86n1608_003:0634b23": "諸子。竺乾諸部異計。四韋五明。顯密儀範。莫不旁通",
    "X86n1608_003:0634b24": "博綜。巡禮五臺瞻瑞相。居大華嚴寺。專行方等懺法。",
    "X86n1608_003:0634c01": "講華嚴大經。造新疏鈔。後居京師。德宗召講內殿。謂",
    "X86n1608_003:0634c02": "以玅法。清&#x51C9;朕心。賜號清&#x51C9;法師。為教授和尚。譯華",
    "X86n1608_003:0634c03": "嚴新經。帝親御譯&#x5872;。元和五年。憲宗問華嚴法界宗",
    "X86n1608_003:0634c04": "旨。豁然有悟。&#x52D1;有司鑄金印。賜號大統清&#x51C9;國師。師",
    "X86n1608_003:0634c05": "身長九尺四寸。垂手過膝。目夜發光。晝仍不瞬。日記",
    "X86n1608_003:0634c06": "萬言。七行俱下。才供二筆。盡形一食。宿不離衣。為七",
    "X86n1608_003:0634c07": "帝門師。去賢首百餘年。遙稟其旨。所著疏記。四百餘",
    "X86n1608_003:0634c08": "卷。講華嚴經五十遍。壽一百二歲。是為華嚴四祖。贊",
    "X86n1608_003:0634c09": "曰。",
    "X86n1608_003:0634c10": " 秉大智印範圍法界  入總持門具四無礙",
    "X86n1608_003:0634c11": " 九尺長軀百年住世  七帝門師事不思議",
    "X86n1608_003:0634c12": "天皇悟禪師傳",
    "X86n1608_003:0634c13": "[0634c13] 天皇道悟禪師。婺州東陽張氏子。神儀挺異。幼而生",
    "X86n1608_003:0634c14": "知。年十四。懇求出家。父母不聽。遂損減飲膳。日纔一",
    "X86n1608_003:0634c15": "食。形體羸悴。父母不得已而許之。依明州大德。披剃",
    "X86n1608_003:0634c16": "受具。精進梵行。推為勇猛。或風雨昏夜。晏坐丘塚。身",
    "X86n1608_003:0634c17": "心安靜。離諸怖畏。首謁徑山國一受心法。服勤五載。",
    "X86n1608_003:0634c18": "後參馬祖。重印前解。依止二夏。乃謁石頭。問曰。離&#x5374;",
    "X86n1608_003:0634c19": "定慧。以何法示人。頭曰。我這裡無奴婢離箇甚麼。曰",
    "X86n1608_003:0634c20": "如何明得。頭曰。汝還撮得&#x8657;空麼。曰恁麼則不從今",
    "X86n1608_003:0634c21": "日去也。頭曰。未審汝早晚向那邊來。曰道悟不是那",
    "X86n1608_003:0634c22": "邊人。頭曰。我早知汝來處也。曰師何以贓誣于人。頭",
    "X86n1608_003:0634c23": "曰。汝身現在。曰雖然如是。畢竟如何。示于後人。頭曰。",
    "X86n1608_003:0634c24": "誰是後人。師從此頓悟。罄前二哲匠所傳。後住郡之",
    "X86n1608_003:0635a01": "左天皇寺。石頭法道大行。是為青原下二世。贊曰。",
    "X86n1608_003:0635a02": " 那邊不住從何處來  一見石頭八字打開",
    "X86n1608_003:0635a03": " 以此示人只貴知有  顛倒拈來如弄丸手",
    "X86n1608_003:0635a04": "大珠海禪師傳",
    "X86n1608_003:0635a05": "[0635a05] 越州大珠慧海禪師。建州朱氏子。依越州大雲寺智",
    "X86n1608_003:0635a06": "和尚受業。初參馬祖。祖問。從何處來。曰越州大雲寺",
    "X86n1608_003:0635a07": "來。祖曰。來此擬須何事。曰來求佛法。祖曰。我這裡一",
    "X86n1608_003:0635a08": "物也無。求甚麼佛法。自家寶藏。不顧拋家散走作麼。",
    "X86n1608_003:0635a09": "曰阿那箇是慧海寶藏。祖曰。即今問我者。是汝寶藏。",
    "X86n1608_003:0635a10": "一切具足。更無欠小。使用自在。何假外求。師于言下。",
    "X86n1608_003:0635a11": "自識本心。不由知覺。踊躍禮謝。執侍六載。後以受業",
    "X86n1608_003:0635a12": "師老。遽歸奉養。乃晦跡藏用。外示癡訥。撰頓悟入道",
    "X86n1608_003:0635a13": "要門一卷。是為南嶽下二世。贊曰。",
    "X86n1608_003:0635a14": " 自持寶藏更向他求  一言指出應用自由",
    "X86n1608_003:0635a15": " 越有大珠圓明光透  隨方照耀不落窠臼",
    "X86n1608_003:0635a16": "黃檗運禪師傳",
    "X86n1608_003:0635a17": "[0635a17] 洪州黃檗希運禪師。閩人也。幼于本州黃檗山出家。",
    "X86n1608_003:0635a18": "額間隆起如珠。音辭朗潤。志意&#x51B2;澹。後遊京師。因人",
    "X86n1608_003:0635a19": "啟發。乃往參百丈。丈問。巍巍堂堂從何來。師曰。巍巍",
    "X86n1608_003:0635a20": "堂堂。從嶺南來。丈曰。巍巍堂堂。當為何事。師曰。巍巍",
    "X86n1608_003:0635a21": "堂堂。不為別事。便禮拜。問曰。從上宗乘。如何指示。丈",
    "X86n1608_003:0635a22": "良久。師曰。不可教後人斷絕去也。丈曰。將謂汝是箇",
    "X86n1608_003:0635a23": "人。乃起入方丈。師隨後入。曰某甲特來。丈曰。若爾則",
    "X86n1608_003:0635a24": "他後不得孤負吾。丈一日問師。甚麼處去來。師曰。大",
    "X86n1608_003:0635b01": "雄山下。採菌子來。丈曰。還見大蟲麼。師便作虎聲。丈",
    "X86n1608_003:0635b02": "拈斧作斫勢。師即打一摑。丈吟吟而笑。便歸上堂曰。",
    "X86n1608_003:0635b03": "大雄山下。有一大蟲。汝等諸人。也須好看百丈老漢。",
    "X86n1608_003:0635b04": "今日親遭一口。裴相國鎮宛陵。一日請師至郡。以所",
    "X86n1608_003:0635b05": "解一篇示之。師接置于座。略不披閱。良久曰會麼。裴",
    "X86n1608_003:0635b06": "曰未測。師曰。若恁麼會得。猶較些子。若也形于紙墨。",
    "X86n1608_003:0635b07": "何有吾宗。裴乃贈以詩。有擬欲事師為弟子之句。自",
    "X86n1608_003:0635b08": "後請益。為說黃檗心要。自爾黃檗門風。盛于江表矣。",
    "X86n1608_003:0635b09": "是為南嶽下三世。贊曰。",
    "X86n1608_003:0635b10": " 大雄山下有一大蟲  哮吼一聲聞者耳聾",
    "X86n1608_003:0635b11": " 疾雷之機掣電之眼  西來門風從此太險",
    "X86n1608_003:0635b12": "溈山祐禪師傳",
    "X86n1608_003:0635b13": "[0635b13] 潭州溈山靈祐禪師。福州長谿趙氏子。年十五出家。",
    "X86n1608_003:0635b14": "依本郡建善寺法常律師。剃髮于杭州龍興寺。究大",
    "X86n1608_003:0635b15": "小乘教。二十三。遊江西。參百丈。一見許之入室。遂居",
    "X86n1608_003:0635b16": "參學之首。侍立次。丈問誰師曰某甲。丈曰。汝撥爐中。",
    "X86n1608_003:0635b17": "有火否。師撥之云。無火。丈躬起。深撥得少火。舉以示",
    "X86n1608_003:0635b18": "之曰。汝道無這箇。&#x807B;。師由是發悟。禮謝。陳其所解。丈",
    "X86n1608_003:0635b19": "曰。此乃暫時岐路耳。經云。欲識佛性義。當觀時節因",
    "X86n1608_003:0635b20": "緣。時節既至。如迷忽悟。如忘忽憶。方省己物。不從他",
    "X86n1608_003:0635b21": "得。故祖師云。悟了同未悟。無心亦無法。祇是無&#x8657;妄。",
    "X86n1608_003:0635b22": "凡聖等心。本來心法。元是備足。汝今既爾。善自護持。",
    "X86n1608_003:0635b23": "師一日上堂云。老僧百年後。向山下檀越家。作一頭",
    "X86n1608_003:0635b24": "水牯牛。右&#x8107;下書五字曰。溈山僧某甲。當恁麼時。喚",
    "X86n1608_003:0635c01": "作溈山僧。又是水牯牛。喚作水牯牛。又是溈山僧。畢",
    "X86n1608_003:0635c02": "竟喚作甚麼即得。仰山出。禮拜而退。從此稱為溈仰",
    "X86n1608_003:0635c03": "宗。機緣甚多。是為南嶽下三世。贊曰。",
    "X86n1608_003:0635c04": " 百丈壁立來者望崖  惟師直入撥火心開",
    "X86n1608_003:0635c05": " 作水牯牛異類中行  仰山勘破父子家聲",
    "X86n1608_003:0635c06": "圭&#x5CEF;密禪師傳",
    "X86n1608_003:0635c07": "[0635c07] 圭&#x5CEF;禪師。諱宗密。果州人。姓何氏。世業儒。憲宗元和",
    "X86n1608_003:0635c08": "二年。將赴貢舉。偶值遂州道圓禪師法席。味其道法。",
    "X86n1608_003:0635c09": "遂求披剃授具。一日隨眾僧。齋于府吏任灌家。居末",
    "X86n1608_003:0635c10": "座。以次授經。得圓覺十二章。誦未終軸感悟。歸告于",
    "X86n1608_003:0635c11": "圓。圓曰。此經諸佛授汝耳。汝當大弘圓頓之教。汝行",
    "X86n1608_003:0635c12": "矣。無滯一隅。遂辭去。謁荊南忠禪師洛陽照禪師。皆",
    "X86n1608_003:0635c13": "蒙印可。抵襄漢。因病僧付華嚴疏。即上都清&#x51C9;觀大",
    "X86n1608_003:0635c14": "師之所撰也。&#x89A7;之欣然曰。吾禪遇南宗。教逢圓覺。一",
    "X86n1608_003:0635c15": "言之下。心地開通。今復得此大法。吾其幸哉。遂講之。",
    "X86n1608_003:0635c16": "以未見清&#x51C9;。乃以書遙敘門人之禮。清&#x51C9;印曰。毗盧",
    "X86n1608_003:0635c17": "性海。與吾同遊者。舍汝其誰歟。轉輪真子。可以喻也。",
    "X86n1608_003:0635c18": "文宗詔入內。賜紫衣。帝累問法要。朝士歸慕。惟裴相",
    "X86n1608_003:0635c19": "休。深入堂奧。受教為外護。師以禪教學者互相非毀。",
    "X86n1608_003:0635c20": "乃著禪源詮。及圓覺華嚴金剛起信唯識法界觀行",
    "X86n1608_003:0635c21": "願品諸經論疏鈔。及道場修證儀。凡九十餘卷。是為",
    "X86n1608_003:0635c22": "華嚴五祖。贊曰。",
    "X86n1608_003:0635c23": " 萬里封侯投筆而取  吾師一投直出生死",
    "X86n1608_003:0635c24": " 性海同遊真子之印  入法界門是稱亞聖",
    "X86n1608_003:0636a01": "臨濟義玄禪師傳",
    "X86n1608_003:0636a02": "[0636a02] 鎮州臨濟義玄禪師。曹州邢氏子。幼負出塵之志。及",
    "X86n1608_003:0636a03": "落髮授具。初參黃檗。問如何是佛法的的大意。問聲",
    "X86n1608_003:0636a04": "未絕。檗便打。如此三度問。三度痛打。師不契。遂辭去。",
    "X86n1608_003:0636a05": "檗曰。不須他去。秖往高安灘頭。參大愚。必為汝說。師",
    "X86n1608_003:0636a06": "到大愚處。愚曰。甚處來。師曰。黃檗來。愚曰。黃檗有何",
    "X86n1608_003:0636a07": "言句。師曰。某甲三度問佛法的的大意。三度被打。不",
    "X86n1608_003:0636a08": "知某甲有過無過。愚曰。黃檗恁麼老婆心切。為汝得",
    "X86n1608_003:0636a09": "徹。因更來這裡問。有過無過。師于言下大悟。乃曰。元",
    "X86n1608_003:0636a10": "來黃檗佛法無多子。愚搊住曰。這尿&#x7240;鬼子。適來道",
    "X86n1608_003:0636a11": "有過無過。如今&#x5374;道。黃檗佛法無多子。你見箇甚麼",
    "X86n1608_003:0636a12": "道理。速道速道。師于大愚&#x8107;下。築三拳。愚拓開曰。汝",
    "X86n1608_003:0636a13": "師黃檗。非干我事。師辭回黃檗。檗見便曰。這漢來來",
    "X86n1608_003:0636a14": "去去。有甚了期。師曰。只為婆心太切。檗曰。甚處去來。",
    "X86n1608_003:0636a15": "師曰。昨蒙指示。往參大愚。去來。檗曰。大愚有何言句。",
    "X86n1608_003:0636a16": "師舉前話。檗曰。大愚老漢饒舌。待來痛與一頓。師曰。",
    "X86n1608_003:0636a17": "說甚待來。即今便打。隨後便掌。檗曰。這風顛漢。來這",
    "X86n1608_003:0636a18": "裡。捋虎鬚。師便喝。檗喚侍者。引這風顛漢。參堂去。從",
    "X86n1608_003:0636a19": "此禪宗機鋒迅捷。自師始。為臨濟宗南嶽下四世。贊",
    "X86n1608_003:0636a20": "曰。",
    "X86n1608_003:0636a21": " 黃檗師子爪牙纔露  大愚之機如鷹拿兔",
    "X86n1608_003:0636a22": " &#x8107;下三拳腮邊一掌  適犯其鋒非為粗莽",
    "X86n1608_003:0636a23": "洞山价禪師傳",
    "X86n1608_003:0636a24": "[0636a24] 瑞州洞山良价悟本禪師。會稽俞氏子。幼歲出家。從",
    "X86n1608_003:0636b01": "師念心經。至無眼耳鼻舌身意處。忽以手捫面。問師",
    "X86n1608_003:0636b02": "曰。某甲有眼耳鼻舌等。何故經言無。其師駭然。異之",
    "X86n1608_003:0636b03": "曰。吾非汝師。即指往五洩山。禮默禪師披剃。年二十",
    "X86n1608_003:0636b04": "遊方。初參溈山。舉忠師無情說法話請益。溈為開示。",
    "X86n1608_003:0636b05": "不契。乃指往參雲巖。師遂辭。徑造雲巖。舉前話。問無",
    "X86n1608_003:0636b06": "情說法。該何教典。巖云。豈不見彌陀經云。水鳥樹林",
    "X86n1608_003:0636b07": "悉皆念佛念法。師于此有省。乃述偈曰。也太奇也太",
    "X86n1608_003:0636b08": "奇。無情說法不思議。若將耳聽終難會。眼處聞時方",
    "X86n1608_003:0636b09": "得知。師參久。一日辭巖問曰。百年後忽有問。還描得",
    "X86n1608_003:0636b10": "師真否。如何抵對。巖良久云。秖這是。師沈吟。巖曰。价",
    "X86n1608_003:0636b11": "闍黎承當箇事。大須審細。師猶涉疑。後因過水&#x89A9;影。",
    "X86n1608_003:0636b12": "大悟前旨。有偈曰。切忌從他覓。迢迢與我&#x758E;。我今獨",
    "X86n1608_003:0636b13": "自往。處處得逢渠。渠今正是我。我今不是渠。應須恁",
    "X86n1608_003:0636b14": "麼會。方始契如如。厥後盛化于豫章高安之洞山。權",
    "X86n1608_003:0636b15": "開五位。善接三根。大闡一音。廣弘萬品。橫抽寶&#x5292;。剪",
    "X86n1608_003:0636b16": "諸見之稠林。玅&#x53F6;弘通。截萬端之穿鑿。又得曹山深",
    "X86n1608_003:0636b17": "明的旨。妙唱嘉猷。道合君臣。偏正回互。于是天下共",
    "X86n1608_003:0636b18": "推為曹洞宗。是為青原下四世。贊曰。",
    "X86n1608_003:0636b19": " 本來面目一摸便見  無情說法似乎還欠",
    "X86n1608_003:0636b20": " 既見雲巖掀翻窠臼  過水&#x89A9;影方始通透",
    "X86n1608_003:0636b21": "曹山寂禪師傳",
    "X86n1608_003:0636b22": "[0636b22] 撫州曹山本寂禪師。莆田黃氏子。少業儒。年十九。出",
    "X86n1608_003:0636b23": "家登戒。尋謁洞山。山問。闍黎名甚麼。師云本寂。山云。",
    "X86n1608_003:0636b24": "那箇&#x807B;。師云。不名本寂。山深器之。自此入室。盤桓數",
    "X86n1608_003:0636c01": "載。山密授洞上宗旨。遂辭去。往曹溪禮祖塔。回宜黃。",
    "X86n1608_003:0636c02": "眾請開法。師志慕六祖。遂以所住之山名曹。法席大",
    "X86n1608_003:0636c03": "興。學者雲萃。洞上之宗。至師為盛。師因僧問五位君",
    "X86n1608_003:0636c04": "臣旨訣。師曰。正位即空界。本來無物。偏位即色界。有",
    "X86n1608_003:0636c05": "萬象形。正中偏者。背理就事。偏中正者。捨事入理。兼",
    "X86n1608_003:0636c06": "帶者。理事混融。冥應眾緣。不墮諸有。非染非淨。非正",
    "X86n1608_003:0636c07": "非偏。故曰&#x8657;玄大道。無著真宗。從上先德。推此一位。",
    "X86n1608_003:0636c08": "最玅最玄。當詳審辨明。君為正位。臣為偏位。臣向君",
    "X86n1608_003:0636c09": "是偏中正。君視臣是正中偏。君臣道合。是兼帶語。師",
    "X86n1608_003:0636c10": "又曰。以君臣偏正言者。不欲犯中。故臣稱君。不敢斥",
    "X86n1608_003:0636c11": "言。是也。此吾法宗要。乃作偈曰。學者先須識自宗。莫",
    "X86n1608_003:0636c12": "將真際雜頑空。妙明體盡知傷觸。力在逢緣不借中。",
    "X86n1608_003:0636c13": "出語直教燒不著。潛行須與古人同。無身有事超岐",
    "X86n1608_003:0636c14": "路。無事無身落始終。故應機之際。語忌十成機。貴回",
    "X86n1608_003:0636c15": "互。此曹洞宗旨也。為青原下五世。贊曰。",
    "X86n1608_003:0636c16": " 越格之資不存名跡  超方之眼一見便識",
    "X86n1608_003:0636c17": " 五位&#x8657;玄宗旨綿密  是故至今猶黑似漆",
    "X86n1608_003:0636c18": "鳥窠道林禪師傳",
    "X86n1608_003:0636c19": "[0636c19] 杭州鳥窠道林禪師。本郡富陽人也。姓潘氏。母朱氏。",
    "X86n1608_003:0636c20": "夢日光入口。因而有娠。及誕異香滿室。遂名香光。九",
    "X86n1608_003:0636c21": "歲出家。二十一于荊州果願寺授具。後詣長安西明",
    "X86n1608_003:0636c22": "寺復理法師。學華嚴經起信論。理示以真妄頌。俾修",
    "X86n1608_003:0636c23": "禪那。師問曰。初云何觀。云何用心。理久而無言。師三",
    "X86n1608_003:0636c24": "禮而退。後南歸。參徑山國一禪師。發明心地。因見秦",
    "X86n1608_003:0637a01": "望山有長松。枝葉繁茂。盤屈如&#x8462;。遂棲止其上。故時",
    "X86n1608_003:0637a02": "人謂之鳥窠禪師。白居易侍郎。出守茲郡。因入山謁",
    "X86n1608_003:0637a03": "師。問曰。禪師住處甚危險。師曰。太守危險尤甚。白曰。",
    "X86n1608_003:0637a04": "弟子位鎮江山。何險之有。師曰。薪火相交。識性不停。",
    "X86n1608_003:0637a05": "得非險乎。又問。如何是佛法大意。師曰。諸惡莫作。眾",
    "X86n1608_003:0637a06": "善奉行。白曰。三歲孩兒。也解恁麼道。師曰。三歲孩兒",
    "X86n1608_003:0637a07": "雖道得。八十翁翁行不得。白作禮而退。是為四祖下",
    "X86n1608_003:0637a08": "旁出第八世。贊曰。",
    "X86n1608_003:0637a09": " 乘日光來依自性住  故纔出頭天然玅悟",
    "X86n1608_003:0637a10": " 巢居長松人道是險  但看他人不自簡點",
    "X86n1608_003:0637a11": "雪&#x5CEF;存禪師傳",
    "X86n1608_003:0637a12": "[0637a12] 福州雪&#x5CEF;義存禪師。泉州曾氏子。家世奉佛。師生惡",
    "X86n1608_003:0637a13": "茹葷。于襁褓中。聞鐘梵之聲。或見旛花設像。為之動",
    "X86n1608_003:0637a14": "容。年十二。從其父遊莆田玉澗寺。見慶玄律師。遽拜",
    "X86n1608_003:0637a15": "曰。我師也。遂留侍焉。落髮授具。久歷禪會。參德山。問",
    "X86n1608_003:0637a16": "從上宗乘學人。還有分也無。山打一棒曰。道甚麼。曰",
    "X86n1608_003:0637a17": "不會。至明日請益。山曰。我宗無語句。實無一法與人。",
    "X86n1608_003:0637a18": "師因此有省。巖頭聞之曰。德山老人。一條脊梁。骨硬",
    "X86n1608_003:0637a19": "似鐵。&#x629D;不折。然雖如此。于唱教門中。猶較些子。師與",
    "X86n1608_003:0637a20": "巖頭同參。深得切磋之力。師與頭同辭德山。山問。甚",
    "X86n1608_003:0637a21": "麼處去。頭曰。暫辭和尚下山去。山曰。子他後作麼生。",
    "X86n1608_003:0637a22": "頭曰不忘。山曰。子憑何有此說。頭曰。豈不聞智過于",
    "X86n1608_003:0637a23": "師。方可傳授。智與師齊。減師半德。山曰。如是如是。當",
    "X86n1608_003:0637a24": "善護持。師同禮拜而退。後回閩中。開法于雪&#x5CEF;。常教",
    "X86n1608_003:0637b01": "學人危坐如枯木杌。時號為枯木堂。後出雲門法眼",
    "X86n1608_003:0637b02": "二宗。青原下五世。贊曰。",
    "X86n1608_003:0637b03": " 熟處難忘蔬&#x7B0B;習氣  鐘梵經聲聞之心醉",
    "X86n1608_003:0637b04": " 師棒如龍友嘴如鐵  故此出身自然超越",
    "X86n1608_003:0637b05": "附錄雲門偃禪師贊(嗣法雪峰)",
    "X86n1608_003:0637b06": " 纔見睦州閉門推出  挨身一拶頓折一足",
    "X86n1608_003:0637b07": " 從此轉身&#x8462;天&#x8462;地  雪&#x5CEF;未見早已心契",
    "X86n1608_003:0637b08": "法眼益禪師贊(嗣法羅漢桂琛。琛嗣玄沙師備。備嗣雪峰)",
    "X86n1608_003:0637b09": " 一切現成了無顧佇  萬象之中堂堂獨露",
    "X86n1608_003:0637b10": " 一味平懷目前即是  纔落思惟便落第二"
}