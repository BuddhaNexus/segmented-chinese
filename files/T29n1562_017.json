{
    "T29n1562_017:0428c02": "阿毘達磨順正理論卷第十七",
    "T29n1562_017:0428c04": "尊者眾賢造",
    "T29n1562_017:0428c05": "三藏法師玄奘奉　詔譯",
    "T29n1562_017:0428c06": "辯差別品第二之九",
    "T29n1562_017:0428c07": "已辯六因相別世定。必應對果建立因名。何",
    "T29n1562_017:0428c08": "等名為因所對果。頌曰。",
    "T29n1562_017:0428c09": "　果有為離繫　　無為無因果",
    "T29n1562_017:0428c10": "論曰。果有五種。後當廣說。今且略標有為離",
    "T29n1562_017:0428c11": "繫。如本論說。果法云何。謂諸有為。及與擇",
    "T29n1562_017:0428c12": "滅。豈不擇滅許是果故必應有因。非無有因",
    "T29n1562_017:0428c13": "可說為果。曾未見故。我亦許道為證得因。經",
    "T29n1562_017:0428c14": "說此為沙門果故。此六因內。從何因得。我說",
    "T29n1562_017:0428c15": "此果非從六因。前說六因生所賴故。若爾應",
    "T29n1562_017:0428c16": "許。此證得因。離前六因。別為第七。我宗所",
    "T29n1562_017:0428c17": "許。如汝所言。豈不汝宗有如是誦。涅槃是",
    "T29n1562_017:0428c18": "果。而無有因。雖有此誦。於義無失。謂諸世",
    "T29n1562_017:0428c19": "間。於設功用所欣事辦。共立果名。死於士夫。",
    "T29n1562_017:0428c20": "極為衰惱。故於不死。士最所欣。如是所欣由",
    "T29n1562_017:0428c21": "道功用。所證得故。說名為果。言無因者。道於",
    "T29n1562_017:0428c22": "所得擇滅無為。非六因故。擇滅於道。非所生",
    "T29n1562_017:0428c23": "果。是所證果。道於擇滅非能生因。是能證因。",
    "T29n1562_017:0428c24": "故道與滅。更互相對。因果是非不可定說。若",
    "T29n1562_017:0428c25": "道於滅。為證得因。是則但應得為道果。誰言",
    "T29n1562_017:0428c26": "道果定非滅得。道於滅得為同類因。或亦說",
    "T29n1562_017:0428c27": "為俱有因故。然此非聖正所求果。由諸聖者",
    "T29n1562_017:0428c28": "以所得滅蘊在心中。修行聖道。故道勝果。唯",
    "T29n1562_017:0428c29": "所得滅。非滅之得。以諸聖者非求有為而修",
    "T29n1562_017:0429a01": "聖道。故薄伽梵。於契經中。說沙門果唯斷非",
    "T29n1562_017:0429a02": "道非唯為證。道修道。非無用得。初念道時。",
    "T29n1562_017:0429a03": "應所作已辦。若許擇滅。是能作因。應許涅槃。",
    "T29n1562_017:0429a04": "有增上果。非許擇滅。眼等生時。有能生用。可",
    "T29n1562_017:0429a05": "如聲等。謂有為法。正生位中。有為無為。皆不",
    "T29n1562_017:0429a06": "為障。故一切法。皆能作因。然有為中。唯過現",
    "T29n1562_017:0429a07": "法。有取與用。說為有果。未來諸法。及諸無",
    "T29n1562_017:0429a08": "為。無如是用。故非有果。故契經說。諸因諸",
    "T29n1562_017:0429a09": "緣。能生識者。皆是無常。雖無為法。是因是",
    "T29n1562_017:0429a10": "緣。而不能生。故佛不說。如前思擇能作因",
    "T29n1562_017:0429a11": "中。說能作因。略有二種。一有生力。二唯無",
    "T29n1562_017:0429a12": "障。故無為法。無障成因。由不能生故非有",
    "T29n1562_017:0429a13": "果。豈不經說。意法為緣。生於意識。何故無",
    "T29n1562_017:0429a14": "為是法所攝。而不能生。依多能生。密作是說。",
    "T29n1562_017:0429a15": "何妨少分有不能生。或復無為亦能生識。然",
    "T29n1562_017:0429a16": "識非果。如前說故。非能生故。便是無常。彼說",
    "T29n1562_017:0429a17": "能生後有識故。由如是理。如有為法建立因",
    "T29n1562_017:0429a18": "果。無為不然。是故擇滅。是因無果。是果無",
    "T29n1562_017:0429a19": "因。理極成立。此中多類誹謗涅槃。彼誹謗因。",
    "T29n1562_017:0429a20": "紛競非一。我今正破經主謗因。兼破餘師。成",
    "T29n1562_017:0429a21": "立擇滅因茲亦辯餘二無為。此中經主。引經",
    "T29n1562_017:0429a22": "部說一切無為。皆非實有。如色受等別有實",
    "T29n1562_017:0429a23": "物。此所無故。然經說者。唯無所觸。說名虛",
    "T29n1562_017:0429a24": "空。謂於闇中。無所觸對。便作是說。此是虛",
    "T29n1562_017:0429a25": "空。已起隨眠。生種滅位。由揀擇力。餘不更",
    "T29n1562_017:0429a26": "生。說名擇滅。離揀擇力。由闕緣故。餘不更",
    "T29n1562_017:0429a27": "生。名非擇滅。如殘眾同分中夭者餘蘊。此",
    "T29n1562_017:0429a28": "皆非理。無因證故。且彼所言。唯無所觸。說名",
    "T29n1562_017:0429a29": "虛空。無觸名空我亦信受。空無觸故。言唯無",
    "T29n1562_017:0429b01": "觸。說名虛空。非別有體。此何因證。已證闇",
    "T29n1562_017:0429b02": "中無所觸對。便作是說。此是虛空。豈不此因",
    "T29n1562_017:0429b03": "能證非有。非唯用此所說為因。能證虛空決",
    "T29n1562_017:0429b04": "定非有。謂彼但說。此是虛空。非所觸對。如",
    "T29n1562_017:0429b05": "何知彼唯於無觸。說名虛空。如世說言。此樂",
    "T29n1562_017:0429b06": "非苦。豈唯無苦。說名為樂。若謂不然。苦樂",
    "T29n1562_017:0429b07": "二受。有損有益。所作別故。非此虛空少有所",
    "T29n1562_017:0429b08": "作。可得如樂。故喻不同。是則前因。應成無",
    "T29n1562_017:0429b09": "用。由今但以虛空都無。所作可得證非有故。",
    "T29n1562_017:0429b10": "且定不可以無觸對。謂是虛空為決定因。證",
    "T29n1562_017:0429b11": "虛空體唯無所觸。是則經主此中無因能證",
    "T29n1562_017:0429b12": "虛空決定非有。又契經說。虛空無為。有所作",
    "T29n1562_017:0429b13": "故。非不如樂。如世尊說。風依虛空無作有依",
    "T29n1562_017:0429b14": "非有心執。又光明色是虛空相。故知虛空其",
    "T29n1562_017:0429b15": "體實有。如契經說。然藉光明虛空顯了由此",
    "T29n1562_017:0429b16": "定顯虛空之相。所謂光明。所以契經復說此",
    "T29n1562_017:0429b17": "語。謂佛先說。風依虛空。後說虛空無所依止。",
    "T29n1562_017:0429b18": "勿彼梵志生如是疑。如何證知虛空是有。而",
    "T29n1562_017:0429b19": "世尊說。風依虛空。為遣彼疑。復說此語。若空",
    "T29n1562_017:0429b20": "非有。何藉光明。光明有色有見有對。若無虛",
    "T29n1562_017:0429b21": "空。誰能容受。故世尊說然藉光明虛空顯者。",
    "T29n1562_017:0429b22": "顯光明色能與虛空為實有相。然彼上座。不",
    "T29n1562_017:0429b23": "了此經所說義趣。妄作是詰。若藉光明虛空",
    "T29n1562_017:0429b24": "顯了。虛空應是色法所收。如是詰言。何從而",
    "T29n1562_017:0429b25": "至。又虛空體。應實非無。以契經中如心說故。",
    "T29n1562_017:0429b26": "如契經言。虛空無色無見無對。當何所依。非",
    "T29n1562_017:0429b27": "於我中或兔角等。可有如是差別言說。此中",
    "T29n1562_017:0429b28": "彼釋。為對所問。故說此言。如契經說。善調伏",
    "T29n1562_017:0429b29": "我。我是所依。若為對問說此言者。不應作是",
    "T29n1562_017:0429c01": "說。但應言梵志虛空無體當何所依。又不應",
    "T29n1562_017:0429c02": "說然藉光明虛空顯了。非於前際說言可了。",
    "T29n1562_017:0429c03": "及於作者說言可得。而應說為如實對問。若",
    "T29n1562_017:0429c04": "於非有如有而說。此說便成無義利語。又",
    "T29n1562_017:0429c05": "所引喻於證無能。調我我依於心說故。此於",
    "T29n1562_017:0429c06": "內義已廣思擇。無色等言。若無實義。此所引",
    "T29n1562_017:0429c07": "喻。何所辯成。又彼所言。若虛空體少有實物。",
    "T29n1562_017:0429c08": "虛空常故。則有礙色應永不生。或應許此是",
    "T29n1562_017:0429c09": "有為攝。如筏蹉子。彼不審思。故作是說由彼",
    "T29n1562_017:0429c10": "所執。實不能容餘礙色故。非虛空體被餘礙",
    "T29n1562_017:0429c11": "色所障礙故。餘色生時。虛空開避。成無常失。",
    "T29n1562_017:0429c12": "然此虛空。容受性故。非色性故。無勞開避。虛",
    "T29n1562_017:0429c13": "空界體是障色故。餘色生時。理應開避。謂虛",
    "T29n1562_017:0429c14": "空界。是輕妙色。雖不障餘。而被餘障。可是",
    "T29n1562_017:0429c15": "無常有為所攝。虛空相者。既不障餘。亦非餘",
    "T29n1562_017:0429c16": "障。色法生位。寧是無常有為所攝。虛空與色。",
    "T29n1562_017:0429c17": "同住無違。故於諸位。無起無盡。然壁等中有",
    "T29n1562_017:0429c18": "障礙者。由有礙色居彼障餘。非空無為彼中",
    "T29n1562_017:0429c19": "無故。虛空界色。微薄輕妙。不能礙餘。被餘麁",
    "T29n1562_017:0429c20": "重色排障時。即便開避。諸有對色。法應如是。",
    "T29n1562_017:0429c21": "若一所居。必無第二。虛空無對與空界殊。何",
    "T29n1562_017:0429c22": "容類彼有無常失。又彼所言。若虛空體。是實",
    "T29n1562_017:0429c23": "有物。應成有為。此與空界。無差別故。彼有虛",
    "T29n1562_017:0429c24": "言。而無實理。世尊自說有差別故。如契經言。",
    "T29n1562_017:0429c25": "虛空無色無見無對。又言空界離色染時。與",
    "T29n1562_017:0429c26": "四俱斷。若虛空界。不異虛空。虛空無色無見",
    "T29n1562_017:0429c27": "無對。空界應然。應如識界說於無色離染時",
    "T29n1562_017:0429c28": "斷。又經說空界成假士夫。及說藉光明虛空",
    "T29n1562_017:0429c29": "顯了。若虛空界即是虛空。又即光明是虛空",
    "T29n1562_017:0430a01": "界。豈契經說然藉光明光明顯了。故知有異。",
    "T29n1562_017:0430a02": "又契經說。所有諸法。若諸有為。若諸無為。於",
    "T29n1562_017:0430a03": "中離染。最為第一。然此經中。說法有二。無為",
    "T29n1562_017:0430a04": "是法。不可言無。無體不應成法性故。諸無為",
    "T29n1562_017:0430a05": "者。顯彼體多。故有虛空及非擇滅。足以離染",
    "T29n1562_017:0430a06": "方可成多。除此更無餘無為故。由此空界非",
    "T29n1562_017:0430a07": "即虛空。上坐不思。言二無別。有餘師說。無別",
    "T29n1562_017:0430a08": "虛空。於礙色無生空覺故。彼說非理。即由此",
    "T29n1562_017:0430a09": "因能證虛空。別有體故。異礙色處。別有虛",
    "T29n1562_017:0430a10": "空能為所緣。生空覺故。若無所緣。覺不生",
    "T29n1562_017:0430a11": "故。由斯彼說。但有虛言。又亦可言。無別礙",
    "T29n1562_017:0430a12": "色。於空無處。色覺生故。然非由此可證色無。",
    "T29n1562_017:0430a13": "故彼不能證空非有。若謂諸色有體可知。空",
    "T29n1562_017:0430a14": "亦應然。可比知故。謂如眼等。雖不現知。而",
    "T29n1562_017:0430a15": "由有用。比知有體。如是虛空。亦有用故。比知",
    "T29n1562_017:0430a16": "有體。用如前說。是故虛空。別有實體。又彼所",
    "T29n1562_017:0430a17": "說。已起隨眠生種滅位。由揀擇力。餘不更",
    "T29n1562_017:0430a18": "生。名擇滅者。如是擇滅。理亦不成。緣闕不生。",
    "T29n1562_017:0430a19": "無差別故。擇力緣闕二種不生。委細推徵。竟",
    "T29n1562_017:0430a20": "有何別。又離聖道。亦有不生。豈不修道便成",
    "T29n1562_017:0430a21": "無用。此非無用。以修道力。能滅未生未來隨",
    "T29n1562_017:0430a22": "眠及生種子。由種滅故。令未來世惑苦不生。",
    "T29n1562_017:0430a23": "若謂不爾。彼由何力而得不生。譬喻論師所",
    "T29n1562_017:0430a24": "執種子。前於思擇得有無中。已拔其根片無",
    "T29n1562_017:0430a25": "遺漏。此種今者從何復生。設種非無。此隨眠",
    "T29n1562_017:0430a26": "等。若由緣闕。後不更生。或由擇力。滅彼種故。",
    "T29n1562_017:0430a27": "令不更生。此二何別。又不生法。猶如過去。必",
    "T29n1562_017:0430a28": "不更生。復何須斷。種雖未斷。而所生法。必不",
    "T29n1562_017:0430a29": "更生。猶如已斷。勤修斷道。應成無用。豈不汝",
    "T29n1562_017:0430b01": "宗亦於已得非擇滅法更勤方便修能斷道斷",
    "T29n1562_017:0430b02": "彼得耶。我宗可然。由說通斷三世惑苦別證",
    "T29n1562_017:0430b03": "涅槃諸不生法。猶如過去。得障涅槃。故復須",
    "T29n1562_017:0430b04": "斷。汝宗不爾唯說隨眠及苦不生。為涅槃故。",
    "T29n1562_017:0430b05": "種雖未滅。有如已滅。畢竟不生。如是不生。即",
    "T29n1562_017:0430b06": "涅槃體。與後何異委細推究。未見有殊。是故",
    "T29n1562_017:0430b07": "我宗。說擇滅體。通斷三世惑苦故得。說非擇",
    "T29n1562_017:0430b08": "滅。唯於未來。諸行闕緣不生故得。由斯二滅",
    "T29n1562_017:0430b09": "相無雜亂。又彼所說。違背契經。經言五根若",
    "T29n1562_017:0430b10": "修若習若多修習。能令過去未來現在眾苦永",
    "T29n1562_017:0430b11": "斷。此永斷體。即是涅槃。唯於未來。有不生",
    "T29n1562_017:0430b12": "義。非於過現。豈不相違。雖有此文。而不違",
    "T29n1562_017:0430b13": "義。此經意說。緣過現苦煩惱斷故。名眾苦斷。",
    "T29n1562_017:0430b14": "如世尊言。汝等於色應斷貪欲。貪欲斷時。便",
    "T29n1562_017:0430b15": "名色斷及色遍智。及至廣說。過現苦斷。義亦",
    "T29n1562_017:0430b16": "應然。或此經中。別有意趣。過去煩惱。謂過去",
    "T29n1562_017:0430b17": "生所起煩惱現在煩惱。謂現在生所起煩惱。",
    "T29n1562_017:0430b18": "如是二世所起煩惱。為生未來諸煩惱故。於現",
    "T29n1562_017:0430b19": "相續。引起種子。此種斷故。彼亦名斷。如異熟",
    "T29n1562_017:0430b20": "盡時亦說名業盡。未來眾苦。及諸煩惱。由無",
    "T29n1562_017:0430b21": "種故。畢竟不生。說名為斷。若異此者。過去現",
    "T29n1562_017:0430b22": "在。何緣須斷。非於已滅及正滅時。須設劬勞",
    "T29n1562_017:0430b23": "為令其滅。如是一切。但有虛言。且破彼初所",
    "T29n1562_017:0430b24": "釋經義。謂無漏道斷煩惱時。無有能緣過現",
    "T29n1562_017:0430b25": "煩惱。可斷彼故。而經說言。修習五根。斷過現",
    "T29n1562_017:0430b26": "苦。然彼煩惱。當於爾時。為在未來。為在現",
    "T29n1562_017:0430b27": "在。定不可執在於過去。已滅無故。豈復須斷。",
    "T29n1562_017:0430b28": "若在未來。彼執無故。與空花等。何有所緣。若",
    "T29n1562_017:0430b29": "在現在。便有二心。俱行過故。亦不應理。若謂",
    "T29n1562_017:0430c01": "有種。種已不成。設復許成。亦不應理。非心心",
    "T29n1562_017:0430c02": "所體無所緣。如何可言緣過現苦。不應計彼",
    "T29n1562_017:0430c03": "是無漏心。以無漏心非煩惱故。又非所斷。如",
    "T29n1562_017:0430c04": "何可執由斷彼故。亦說能緣過現二世諸煩惱",
    "T29n1562_017:0430c05": "斷。今恣汝說此位斷何能緣過去現在煩惱。",
    "T29n1562_017:0430c06": "故汝所言。都無實義。又緣離世所起煩惱。修",
    "T29n1562_017:0430c07": "習五根。應不能斷。所以者何。經不說故。汝執",
    "T29n1562_017:0430c08": "經說斷過現言。說斷能緣過現煩惱。斷未來",
    "T29n1562_017:0430c09": "言。亦應爾故。豈不經說。修習五根。斷未來",
    "T29n1562_017:0430c10": "苦。苦言總故。亦攝能緣。離世煩惱。此豈如",
    "T29n1562_017:0430c11": "彼空花者。經無所依憑。隨欲而釋。世尊總說。",
    "T29n1562_017:0430c12": "修習五根能斷去來現在眾苦。何緣執此斷",
    "T29n1562_017:0430c13": "過現言。說斷能緣過現煩惱。即執此說斷未",
    "T29n1562_017:0430c14": "來言是斷未來眾苦體義。汝必應釋斷未來",
    "T29n1562_017:0430c15": "言。唯斷能緣未來煩惱。則緣離世所起煩惱。",
    "T29n1562_017:0430c16": "修習五根。應不能斷。若汝定釋斷未來言。是",
    "T29n1562_017:0430c17": "斷未來眾苦體故。亦攝能緣離世煩惱。則應",
    "T29n1562_017:0430c18": "未來苦言總故。亦攝能緣過現煩惱。若爾契",
    "T29n1562_017:0430c19": "經不應別說。能斷過去現在眾苦。由如是理",
    "T29n1562_017:0430c20": "證立此經。斷過現言。唯斷苦體。故知擇滅。通",
    "T29n1562_017:0430c21": "斷三世眾苦而證。非唯未來隨眠及苦不生",
    "T29n1562_017:0430c22": "為體。又所引證。亦不相應。緣過現苦煩惱斷",
    "T29n1562_017:0430c23": "故名眾苦斷。理不成故。言斷貪欲名色等斷。",
    "T29n1562_017:0430c24": "理亦不成。過同前故。如何名斷。汝自應思。又",
    "T29n1562_017:0430c25": "色等蘊。非唯貪欲斷故名斷。由色等蘊亦恚",
    "T29n1562_017:0430c26": "慢等所緣境故。受想行識。亦與貪欲俱時斷",
    "T29n1562_017:0430c27": "故。由此不應定說色等唯據能緣斷故名斷。",
    "T29n1562_017:0430c28": "如是亦應釋斷過現言非但據能緣煩惱斷",
    "T29n1562_017:0430c29": "說。故彼引證。符順此宗。於彼所宗。理非符",
    "T29n1562_017:0431a01": "順。由斯亦破彼後釋經以種子言。都無實義。",
    "T29n1562_017:0431a02": "依之說斷。義豈得成。所引喻言。亦非同法。業",
    "T29n1562_017:0431a03": "望異熟。有別體故。非離煩惱有種義成。如何",
    "T29n1562_017:0431a04": "可言斷彼種故名斷過去現在眾苦。故彼無",
    "T29n1562_017:0431a05": "義。但搆虛言。又說不生為涅槃體。極為非理。",
    "T29n1562_017:0431a06": "無常過故。阿毘達磨說。諸聖者斷煩惱已。有",
    "T29n1562_017:0431a07": "可退生。其理堅牢。後當廣辯。故彼所說。非智",
    "T29n1562_017:0431a08": "所欣。又未來無。彼宗所許。如何可執無而復",
    "T29n1562_017:0431a09": "無先有後無世極成故。又彼論者。所執涅槃",
    "T29n1562_017:0431a10": "唯是不生。如何名得。由得對治。證得當起煩",
    "T29n1562_017:0431a11": "惱後有畢竟相違所依身故。名得涅槃。若爾",
    "T29n1562_017:0431a12": "纔得初念聖道應得所治煩惱涅槃。當於爾",
    "T29n1562_017:0431a13": "時。已得此道所治當起煩惱。後有畢竟相違",
    "T29n1562_017:0431a14": "所依身故。如是安住。後學道時。應成無學。已",
    "T29n1562_017:0431a15": "得此道所治相違所依身故。安住此等無間",
    "T29n1562_017:0431a16": "道時。何所未證。求解脫道。已得涅槃。進修何",
    "T29n1562_017:0431a17": "用。無斯過失。初念聖道與煩惱種。俱時滅故。",
    "T29n1562_017:0431a18": "如汝所宗。諸煩惱得。非未永滅煩惱種時。名",
    "T29n1562_017:0431a19": "得當起煩惱後有畢竟相違所依身故。又非",
    "T29n1562_017:0431a20": "無間道未生時已能永滅諸煩惱種。故於安",
    "T29n1562_017:0431a21": "住。後學道時。無有已成無學道失若爾無學。",
    "T29n1562_017:0431a22": "應有煩惱。所以者何。初念聖道。既與煩惱種",
    "T29n1562_017:0431a23": "不相違。後亦應然。無差別故。然得非喻。許體",
    "T29n1562_017:0431a24": "別故。後時聖道差別生故。謂我許得別有實",
    "T29n1562_017:0431a25": "體。不違於忍與智相違。所以者何。智與煩惱",
    "T29n1562_017:0431a26": "得相違得俱時生故。汝宗唯說。煩惱所依相",
    "T29n1562_017:0431a27": "續轉變。名煩惱種。及說煩惱畢竟不生。名為",
    "T29n1562_017:0431a28": "涅槃。有何法體。不違何法。與何相違。又初聖",
    "T29n1562_017:0431a29": "道。將欲生時。是異生身。將欲滅位。初聖道",
    "T29n1562_017:0431b01": "起。捨異生身。離彼有何別煩惱種。與初聖道。",
    "T29n1562_017:0431b02": "說不相違。次後便違無差別道。故汝宗義非",
    "T29n1562_017:0431b03": "為善立。又若涅槃都無體者。如何經說。一切",
    "T29n1562_017:0431b04": "有為無為法中。此最第一。如何無體。可立法",
    "T29n1562_017:0431b05": "名。如何說無於無中勝。現見諸法有自相者。",
    "T29n1562_017:0431b06": "展轉相望。說有勝劣。未見有說兔角空花展",
    "T29n1562_017:0431b07": "轉相望安立勝劣。是故決定別有涅槃。能持",
    "T29n1562_017:0431b08": "自相。故名為法。此於餘法。其體殊勝。故涅槃",
    "T29n1562_017:0431b09": "體。實有義成。又佛世尊。定說為有。如契經",
    "T29n1562_017:0431b10": "說。苾芻當知。定有無生。此若無者。生死眾",
    "T29n1562_017:0431b11": "苦。應無盡期。由有無生。乃至廣說。我亦不說",
    "T29n1562_017:0431b12": "全無涅槃。但應如我所說而有。如說此聲有",
    "T29n1562_017:0431b13": "先非有有後非有。不可非有說為有故。有義",
    "T29n1562_017:0431b14": "得成。說有無為。應知亦爾。有雖非有。而可稱",
    "T29n1562_017:0431b15": "歎。故諸災橫畢竟非有。名為涅槃。此於一切",
    "T29n1562_017:0431b16": "有非有中。最為殊勝。為令所化深生欣樂。故",
    "T29n1562_017:0431b17": "應稱歎此為第一。非如是說涅槃為有有義得",
    "T29n1562_017:0431b18": "成。所以者何。假實二有。不相應故。餘種類有",
    "T29n1562_017:0431b19": "曾無說故。雖說此聲有先非有有後非有。而",
    "T29n1562_017:0431b20": "應審決。為於畢竟非有物上說此有言。為此",
    "T29n1562_017:0431b21": "有言即於有上遮餘而立。若別有物。居聲先",
    "T29n1562_017:0431b22": "後可遮聲故。說非有言。謂彼物中。此聲非有。",
    "T29n1562_017:0431b23": "諸互非有。定依有說。若於畢竟非有物中而",
    "T29n1562_017:0431b24": "說有言。何不違理。非汝有物名為涅槃。可於",
    "T29n1562_017:0431b25": "其中遮苦有故。即說彼物。名為非有。故所立",
    "T29n1562_017:0431b26": "喻。於證無能。又不應引世俗言說。非撥勝義。",
    "T29n1562_017:0431b27": "朋援己宗。經主此中。亦不隨喜。如是有義以",
    "T29n1562_017:0431b28": "作是說不可非有有義得成。世俗有言尚不",
    "T29n1562_017:0431b29": "隨喜。如何可說無為有言。是故有言定應不",
    "T29n1562_017:0431c01": "可。依於畢竟非有而說。然彼畢竟非有涅槃。",
    "T29n1562_017:0431c02": "非假非實。更無餘有。而許為有。彼譬喻師。立",
    "T29n1562_017:0431c03": "有法性。何極深隱。又曾無處見非有中有勝",
    "T29n1562_017:0431c04": "有劣。亦無智者。於非有中。有讚有毀。然作是",
    "T29n1562_017:0431c05": "說。有雖非有。而可稱歎。此但有言如何復言。",
    "T29n1562_017:0431c06": "故諸災橫畢竟非有。名為涅槃。有非有中。此",
    "T29n1562_017:0431c07": "最為勝。謂唯災橫有體法中。見有勝劣。非於",
    "T29n1562_017:0431c08": "無體故彼所言。唯依妄執。豈不有法有差別",
    "T29n1562_017:0431c09": "故非有隨之亦有差別。如色聲等。非有各異。",
    "T29n1562_017:0431c10": "此亦不然。非有與有。相同相別。俱不成故。謂",
    "T29n1562_017:0431c11": "此非有有差別者。為由與有其相同故。為由",
    "T29n1562_017:0431c12": "與有其相別故。若由相同。應即是有。若由相",
    "T29n1562_017:0431c13": "別。應為指陳色之非有。何相非色。豈不非有",
    "T29n1562_017:0431c14": "即為此相。若爾色聲非有相何別。而言色等",
    "T29n1562_017:0431c15": "非有各異耶。如色與聲。雖同是有。而有種種",
    "T29n1562_017:0431c16": "相狀差別。非有不然。無異體故。由此所說。有",
    "T29n1562_017:0431c17": "雖非有。而可稱歎。乃至廣說。但有虛言而無",
    "T29n1562_017:0431c18": "實義。故唯於有勝劣可成。於非有中。定無勝",
    "T29n1562_017:0431c19": "劣。世尊既說。離染涅槃。於諸法中。最為殊",
    "T29n1562_017:0431c20": "勝。應如色等實有義成。又若涅槃體非有者。",
    "T29n1562_017:0431c21": "豈令所化生厭生欣。非有中無勝劣相故。又",
    "T29n1562_017:0431c22": "應大聖惑所化生。於非有中如有說故。又若",
    "T29n1562_017:0431c23": "起見撥無涅槃。應成正見無倒解故。若謂此",
    "T29n1562_017:0431c24": "見不了涅槃。唯是行無故是邪者是則斷見。",
    "T29n1562_017:0431c25": "應成正見。由彼唯緣諸行無故。若謂此見於",
    "T29n1562_017:0431c26": "唯行無非方便解故非正者。非於行無非方",
    "T29n1562_017:0431c27": "便見名為斷見是餘見故。然諸斷見。唯緣行",
    "T29n1562_017:0431c28": "無。故不能遮成正見失。又於滅境。起靜等見。",
    "T29n1562_017:0431c29": "應非正見。非實解故。非非有中有靜不靜如",
    "T29n1562_017:0432a01": "石女兒非勇非怯。現見病無別有調適。諸苦",
    "T29n1562_017:0432a02": "惱無別有安樂。如是亦應有為差別。非有之",
    "T29n1562_017:0432a03": "位別有無為。又若涅槃無實體者。如何可是",
    "T29n1562_017:0432a04": "聖諦所收。無體豈應名諦名妄。且言聖諦。其",
    "T29n1562_017:0432a05": "義云何。豈不此言屬無倒義。聖見有無皆無",
    "T29n1562_017:0432a06": "顛倒。謂聖於苦見唯是苦。於苦非有見唯非",
    "T29n1562_017:0432a07": "有。此於聖諦義有何違。此有違者謂無境界。",
    "T29n1562_017:0432a08": "慧必不生。而言聖慧見非有境。何倒過此。思",
    "T29n1562_017:0432a09": "去來中當辯此義。如何畢竟絕名言無。而可",
    "T29n1562_017:0432a10": "說言。此是苦滅。而不違理。現見此彼指當名",
    "T29n1562_017:0432a11": "言。唯於有起。如何非有起此名言。又無如何",
    "T29n1562_017:0432a12": "成第三諦。此中經主。輕掉答言。第二無間聖",
    "T29n1562_017:0432a13": "見及說。故成第三。此答非理。今難者意。以若",
    "T29n1562_017:0432a14": "無境慧必不生。如何見無為第三諦。又若無",
    "T29n1562_017:0432a15": "體。但有虛言。何義說為第三聖諦。又若苦滅。",
    "T29n1562_017:0432a16": "唯是苦無。是則但應說苦治道。說道便顯所",
    "T29n1562_017:0432a17": "治苦無。若不令無何名能治本依治道為令",
    "T29n1562_017:0432a18": "苦無故彼苦無說治便顯。何離苦道別說苦",
    "T29n1562_017:0432a19": "滅。故若涅槃離於苦道。無別有體。但有虛言。",
    "T29n1562_017:0432a20": "何用說為第三聖諦。又汝應說。於立涅槃為",
    "T29n1562_017:0432a21": "實有宗。見何過失。而不信受。然許涅槃實有",
    "T29n1562_017:0432a22": "別物。於佛聖教所有義利。片無違失。雖彼所",
    "T29n1562_017:0432a23": "言若許實有朋虛妄計是名為失。然不應理。",
    "T29n1562_017:0432a24": "計畢竟無。亦名為有是虛妄故。又彼更有餘",
    "T29n1562_017:0432a25": "虛妄計。謂未來法。無而復無。計為涅槃。過如",
    "T29n1562_017:0432a26": "前說。又彼計有煩惱種子於色等法非即非",
    "T29n1562_017:0432a27": "離。雖如斤斧補特伽羅而有能生障道等用。",
    "T29n1562_017:0432a28": "如是等類。非有執有。虛妄計度。汝常串習。為",
    "T29n1562_017:0432a29": "己所宗。何反彈斥。雖寄他言作如是說。許便",
    "T29n1562_017:0432b01": "擁護毘婆沙宗。今詳經主似總厭背毘婆沙",
    "T29n1562_017:0432b02": "宗。欲依空花撥一切法皆無自性。而今於此",
    "T29n1562_017:0432b03": "且撥涅槃。擬為同喻證餘非有。若實為護毘",
    "T29n1562_017:0432b04": "婆沙宗所說。不應朋壞法論。勿以彼論惡見",
    "T29n1562_017:0432b05": "之垢塵穢己心。宜將此宗正法之水而自沐",
    "T29n1562_017:0432b06": "浴。又言涅槃非體可得。如色受等非用可得",
    "T29n1562_017:0432b07": "如眼耳等。此實應然。涅槃實非如色受等及",
    "T29n1562_017:0432b08": "眼耳等體用可得。然有異彼體用可知。色等",
    "T29n1562_017:0432b09": "有為依自相續。體用麁顯。易可了知。然彼涅",
    "T29n1562_017:0432b10": "槃。不依相續。體用微隱難可了知。要具精勤",
    "T29n1562_017:0432b11": "勝觀行者。修所成慧正現前時。方證涅槃真",
    "T29n1562_017:0432b12": "實體用。從觀出已。唱如是言。奇哉涅槃。滅靜",
    "T29n1562_017:0432b13": "妙離非諸盲者不了青黃謂明眼人亦不見色",
    "T29n1562_017:0432b14": "或復縱汝知與不知。但許涅槃可名為有。則",
    "T29n1562_017:0432b15": "應定許體實非無。離有實物有不成故。又相",
    "T29n1562_017:0432b16": "即體。涅槃既有滅靜等相。有體義成。又彼所",
    "T29n1562_017:0432b17": "言。滅若別有如何可立彼事之滅。第六轉聲。",
    "T29n1562_017:0432b18": "由滅與事非互相屬。此彼相望非因果故。唯",
    "T29n1562_017:0432b19": "遮彼事。第六可成。彼事之無。名為滅故。彼言",
    "T29n1562_017:0432b20": "非理。相屬非唯在因果故。又亦非唯無別體",
    "T29n1562_017:0432b21": "故。如何安立彼事之滅。應知二滅屬於二心。",
    "T29n1562_017:0432b22": "二心能遮彼事得故且得擇滅。要由二道。初",
    "T29n1562_017:0432b23": "無間道。與煩惱得俱時而滅。後解脫道。與擇",
    "T29n1562_017:0432b24": "滅得俱時而生非煩惱得未已滅時。其離繫",
    "T29n1562_017:0432b25": "得至已生位。如是彼彼煩惱得滅。便有此此",
    "T29n1562_017:0432b26": "擇滅得生。故說此此滅屬於彼彼事。於契經",
    "T29n1562_017:0432b27": "中。此義已顯。經言具壽。言滅滅者。由誰滅",
    "T29n1562_017:0432b28": "故。而得言滅。由五取蘊滅故言滅。若無別滅。",
    "T29n1562_017:0432b29": "經但應言是誰之滅謂五取蘊。何義說言由五",
    "T29n1562_017:0432c01": "取蘊滅故言滅。應知煩惱得若滅時。名煩惱",
    "T29n1562_017:0432c02": "滅。我終不許即眾苦滅名為涅槃許苦滅故。",
    "T29n1562_017:0432c03": "離於苦道。別得擇滅。方名涅槃。滅若別無。有",
    "T29n1562_017:0432c04": "前說過。謂阿羅漢。應有煩惱。或住學道。煩惱",
    "T29n1562_017:0432c05": "已無。以於後時無差別故。此中經主。復作是",
    "T29n1562_017:0432c06": "言。何因此滅定屬此得。豈非難盡矯設浮詞。",
    "T29n1562_017:0432c07": "一相同品。離繫與得。設無定因。斯亦何咎。由",
    "T29n1562_017:0432c08": "一道力。總滅諸結。總得離繫。何用定因。或能",
    "T29n1562_017:0432c09": "所得。相屬法爾。或能斷道。為此定因。由道引",
    "T29n1562_017:0432c10": "生離繫得故。非餘斷道所斷惑滅由餘道得。",
    "T29n1562_017:0432c11": "故汝應喜。同一斷道所得擇滅。其體非一有",
    "T29n1562_017:0432c12": "何定因。言此屬貪此屬瞋等。設無定屬。復有",
    "T29n1562_017:0432c13": "何過。謂一品中一切所滅。一道所斷所得離",
    "T29n1562_017:0432c14": "繫。既同一得。何用定因。或如先說。先何所",
    "T29n1562_017:0432c15": "說。謂由法爾相屬無亂。以從本來貪等與滅",
    "T29n1562_017:0432c16": "法爾相屬。決定無亂。斷道起位能總證得。",
    "T29n1562_017:0432c17": "故無定因。亦無有過。若謂不然。違聖教故",
    "T29n1562_017:0432c18": "謂有聖教。能顯涅槃。唯以非有為其自性。故",
    "T29n1562_017:0432c19": "契經言。所有眾苦。皆無餘斷。各別捨棄盡離",
    "T29n1562_017:0432c20": "染滅靜息永沒。餘苦不續。不取不生。此極寂",
    "T29n1562_017:0432c21": "靜。此極美妙。謂捨諸依及一切愛。盡離染滅。",
    "T29n1562_017:0432c22": "名為涅槃。又許涅槃體唯非有便為善釋。經",
    "T29n1562_017:0432c23": "說喻言。如燈焰涅槃心解脫亦爾。彼謂此說",
    "T29n1562_017:0432c24": "如燈涅槃。唯燈焰謝無別有物。如是世尊。心",
    "T29n1562_017:0432c25": "得解脫。唯諸蘊滅。更無所有。對法諸師。已通",
    "T29n1562_017:0432c26": "此說。謂言苦滅。義有二途。一離苦外無別實",
    "T29n1562_017:0432c27": "體。二離苦外有別實體。佛觀所化意樂不同。",
    "T29n1562_017:0432c28": "故說如斯二種滅義。謂或有處說無別體。如",
    "T29n1562_017:0432c29": "向所引二種契經或復有處說有別體。如契",
    "T29n1562_017:0433a01": "經說。定有無生。又契經言。有處有離。復有經",
    "T29n1562_017:0433a02": "說我觀實有無為句義。所謂涅槃。復有經言。",
    "T29n1562_017:0433a03": "由五取蘊滅故言滅。此類寔繁。故我所宗。不",
    "T29n1562_017:0433a04": "違聖教。又經所說燈焰涅槃。離燈別有無常",
    "T29n1562_017:0433a05": "相故。此之所喻。於義何違或燈涅槃。雖無別",
    "T29n1562_017:0433a06": "體。而非非有。諸行皆是無常性故。其體非無。",
    "T29n1562_017:0433a07": "依此為言。亦無有過。又非由此所引契經能",
    "T29n1562_017:0433a08": "證涅槃體唯非有。此經唯就入無餘依般涅",
    "T29n1562_017:0433a09": "槃時。而宣說故。謂於此位。一切餘依。皆無餘",
    "T29n1562_017:0433a10": "斷。各別捨棄。乃至廣說。故不相違。有餘師",
    "T29n1562_017:0433a11": "說言不生者。依此無生。故言不生。此中經",
    "T29n1562_017:0433a12": "主。作如是說。我等見此第七轉聲。於證滅有",
    "T29n1562_017:0433a13": "都無功力。何意故說依此無生。若依此言。屬",
    "T29n1562_017:0433a14": "已有義。應本不生涅槃常故。若依此言。屬已",
    "T29n1562_017:0433a15": "得義。是則應計依道之得。故唯依道。或依道",
    "T29n1562_017:0433a16": "得。令苦不生。汝應信受。我等見此第七轉聲。",
    "T29n1562_017:0433a17": "於證滅有。甚有功力。道之與得。俱依滅故。以",
    "T29n1562_017:0433a18": "有涅槃。方求道得。此若非有。求彼何為。又苦",
    "T29n1562_017:0433a19": "不生。非唯由道。或復由得增上忍時。已得殊",
    "T29n1562_017:0433a20": "勝苦不生故。又緣闕故。苦亦不生。應是涅槃。",
    "T29n1562_017:0433a21": "如前已說。若謂種子未滅故者。已如前破。前",
    "T29n1562_017:0433a22": "如何破。種雖未滅。有如已滅。畢竟不生。與後",
    "T29n1562_017:0433a23": "何異。又若由道。或復由得。苦不生者。初念道",
    "T29n1562_017:0433a24": "時。已無惑苦。過如前說。則住學道。煩惱應",
    "T29n1562_017:0433a25": "無。若煩惱種未滅故者。治道生時。種何不滅",
    "T29n1562_017:0433a26": "正相違故。如闇與明。又於涅槃。得正生位。所",
    "T29n1562_017:0433a27": "治惑苦。方名永滅故彼師說。依此無生。故言",
    "T29n1562_017:0433a28": "不生。第七轉聲。於證滅有。甚有功力。若謂若",
    "T29n1562_017:0433a29": "然。修無間道。應無用者。理亦不然。涅槃正",
    "T29n1562_017:0433b01": "是此道果故若初剎那所治惑苦。已名永滅。",
    "T29n1562_017:0433b02": "是何道果故解脫道。無離繫果。由與滅得俱",
    "T29n1562_017:0433b03": "時生故。如是已破經主謗因。成立涅槃其體",
    "T29n1562_017:0433b04": "實有。有餘師說。無實涅槃。非因果故。如兔角",
    "T29n1562_017:0433b05": "等。諸實有者。因果為證。涅槃既非因果性攝。",
    "T29n1562_017:0433b06": "故定無有能證有因。是故涅槃定非實有。彼",
    "T29n1562_017:0433b07": "言非理。前已成立。虛空無為。其體實有。非因",
    "T29n1562_017:0433b08": "果性。此亦應然。又但有言。彼宗許有是因果",
    "T29n1562_017:0433b09": "性。非實有故。謂執涅槃非有論者。許未來是",
    "T29n1562_017:0433b10": "果過去是因而非許去來是實有性。故因果",
    "T29n1562_017:0433b11": "性非證有因。若許去來是實有者。許涅槃體",
    "T29n1562_017:0433b12": "是果是因。由許涅槃是沙門果。故與正生法",
    "T29n1562_017:0433b13": "為無障因故。修正行者。為辦涅槃果名所辦。",
    "T29n1562_017:0433b14": "所辦是果。或應說辦非果者何。何有體常而",
    "T29n1562_017:0433b15": "是因果。此不應責。且應自責。何有果因。而體",
    "T29n1562_017:0433b16": "實有。如一念起離同類因。彼一切處。無同喻",
    "T29n1562_017:0433b17": "理。有餘師言。涅槃雖有。而假非實。此亦不",
    "T29n1562_017:0433b18": "然。假所依體。不可得故。若謂諸行即是涅槃",
    "T29n1562_017:0433b19": "假所依者。亦不應理。應成所斷染污有漏無",
    "T29n1562_017:0433b20": "常性故。非離所依有假擇滅可執。雖以所斷",
    "T29n1562_017:0433b21": "染污有漏無常為其所依。而非所斷。不染無",
    "T29n1562_017:0433b22": "漏常住為性。又相違故。應非用彼為此所依。",
    "T29n1562_017:0433b23": "如明與闇。曾無假法違自所依。又許涅槃是",
    "T29n1562_017:0433b24": "諸行滅。如何可說諸行為依未見有明闇為",
    "T29n1562_017:0433b25": "依故。又行有時滅未有故。未離欲者。有貪等",
    "T29n1562_017:0433b26": "時。不應許彼有貪等滅。貪等無位。方證涅槃。",
    "T29n1562_017:0433b27": "故彼所說。非順正理。有餘復言。智必有境。涅",
    "T29n1562_017:0433b28": "槃無實。彼作是言。緣涅槃慧。以名為境。理必",
    "T29n1562_017:0433b29": "不然。邪正二見。應相成故。謂若正見覺了涅",
    "T29n1562_017:0433c01": "槃。寂靜常住。應成見取。以一切名皆無常故。",
    "T29n1562_017:0433c02": "若諸邪見。誹謗涅槃為無常性。應成正見。以",
    "T29n1562_017:0433c03": "稱實義。而生解故。諸說涅槃無體論者。終不",
    "T29n1562_017:0433c04": "許說名即是無。諸說涅槃有體論者。終不許",
    "T29n1562_017:0433c05": "說名即涅槃。故彼所言亦違正理。又上座說。",
    "T29n1562_017:0433c06": "如世尊言。如是句義。甚為難見。謂一切依。皆",
    "T29n1562_017:0433c07": "永棄捨。寂靜美妙。乃至涅槃。如是涅槃。如何",
    "T29n1562_017:0433c08": "難見。以其自性極難見故。如何非有可說自",
    "T29n1562_017:0433c09": "性。自執涅槃非實有故。若謂擇滅。雖非實有。",
    "T29n1562_017:0433c10": "而薩迦耶是實有故。離彼得滅名為自性。故",
    "T29n1562_017:0433c11": "契經言。如是滅界。緣薩迦耶。而得顯了。此違",
    "T29n1562_017:0433c12": "正理。所執滅界。與薩迦耶。非即非離。如何可",
    "T29n1562_017:0433c13": "言滅有自性。若有自性。如何復言滅非實有。",
    "T29n1562_017:0433c14": "既許涅槃非實有故。即無自性。何用誑惑信",
    "T29n1562_017:0433c15": "無智人。書此前後相違言論。又經唯說。如是",
    "T29n1562_017:0433c16": "滅界。緣薩迦耶。而得顯了。如何定知滅非實",
    "T29n1562_017:0433c17": "有。唯薩迦耶。是實有物。然說緣他而顯了者。",
    "T29n1562_017:0433c18": "皆實有物。世所極成。如緣闇等明等顯了。緣",
    "T29n1562_017:0433c19": "實有物非實顯了曾無有處。是所極成。故薩",
    "T29n1562_017:0433c20": "迦耶是實有物。謂滅非實。但是虛言。緣薩迦",
    "T29n1562_017:0433c21": "耶。滅顯了者說因彼滅建立此故。由五取蘊",
    "T29n1562_017:0433c22": "滅故言滅。餘契經中。分明說故。又彼所說雖",
    "T29n1562_017:0433c23": "諸經中有說。三界三涅槃界。有為界無為界。",
    "T29n1562_017:0433c24": "有滅界有生有無生。有苦滅聖諦我現了知。",
    "T29n1562_017:0433c25": "是安隱處。諸如是等。亦不相違。緣薩迦耶而",
    "T29n1562_017:0433c26": "建立故。此亦率爾。作如是說。縱三界等。緣薩",
    "T29n1562_017:0433c27": "迦耶。而得建立既無因證。如何定知體非實",
    "T29n1562_017:0433c28": "有。又言緣彼此顯了故。是實有物。便為極成",
    "T29n1562_017:0433c29": "無體無容由他顯了。如明等顯緣闇等故。又",
    "T29n1562_017:0434a01": "彼所言。契經中說。有滅界者。亦不相違。緣離",
    "T29n1562_017:0434a02": "有身。而顯示故。有無生者。亦不相違。於實有",
    "T29n1562_017:0434a03": "生。不轉立故。即是有生相續斷義。此亦非理",
    "T29n1562_017:0434a04": "如上所言。緣他顯者。是實有故。生與無生。體",
    "T29n1562_017:0434a05": "各異故。非有不應說為有故。假實有外更無",
    "T29n1562_017:0434a06": "別有。若執無生非假實有不應名有。如前已",
    "T29n1562_017:0434a07": "說。生相續斷。義有二種。謂離有身無別有別。",
    "T29n1562_017:0434a08": "准前苦滅二義應知。如何定言唯生不轉名",
    "T29n1562_017:0434a09": "相續斷。非別有物。許有別物。有無生言。可成",
    "T29n1562_017:0434a10": "有義。若無別物。不應名有。說過如前。又薄伽",
    "T29n1562_017:0434a11": "梵。於契經中。但應說言。有生不轉。不應說此",
    "T29n1562_017:0434a12": "有無生言。世尊不應於勝義諦作迷謬說。有",
    "T29n1562_017:0434a13": "實無實。俱說有故。是迷謬言。為生如無生說",
    "T29n1562_017:0434a14": "為有故。其體非實。為無生如生說為有故。其",
    "T29n1562_017:0434a15": "體是實。令生如是迷謬心故。又相續斷道未",
    "T29n1562_017:0434a16": "生無。道生已有道退復無。以諸聖人退生惑",
    "T29n1562_017:0434a17": "故。則相續斷。應非無為。又說。涅槃非實有",
    "T29n1562_017:0434a18": "故。即無生者。理亦不然。唯有立宗。無證因",
    "T29n1562_017:0434a19": "故。謂何因證非實有故。涅槃無生非此無生。",
    "T29n1562_017:0434a20": "由常住故。而體實有。又許非實證無生故。則",
    "T29n1562_017:0434a21": "諸假法。應無有生。又應假法亦即無生。若爾",
    "T29n1562_017:0434a22": "汝宗剎那實法。不許生故。相續是假。亦無生",
    "T29n1562_017:0434a23": "故。是則汝曹。生之與滅。都非實有。何期汝等",
    "T29n1562_017:0434a24": "甞厭空花。而今乃成空花差別。又彼所說。",
    "T29n1562_017:0434a25": "如契經言。一切法者。謂十二處又契經言。",
    "T29n1562_017:0434a26": "此十二處。皆有戲論。皆是無常。契經復言。眼",
    "T29n1562_017:0434a27": "色眼識。廣說乃至。意法意識皆是無常。若謂",
    "T29n1562_017:0434a28": "涅槃實而常住。世尊於此應有簡別。如是所",
    "T29n1562_017:0434a29": "說。非審思求。如言皆是有熱惱故。謂彼經言。",
    "T29n1562_017:0434b01": "此十二處。皆有戲論皆是無常。皆有熱惱。",
    "T29n1562_017:0434b02": "非諸聖道體非處攝。又彼定無貪等熱惱。何",
    "T29n1562_017:0434b03": "不簡別。然彼契經。唯依有漏十二處體。密意",
    "T29n1562_017:0434b04": "說言此十二處。皆有熱惱。即就此說。皆有戲",
    "T29n1562_017:0434b05": "論。皆是無常。不應由斯謗涅槃體言非實有。",
    "T29n1562_017:0434b06": "是故定應離苦集道有涅槃體。常實義成。今",
    "T29n1562_017:0434b07": "應思擇非擇滅體。此中經主所辯相言。離簡",
    "T29n1562_017:0434b08": "擇力。由闕緣故。餘不更生。名非擇滅。如殘眾",
    "T29n1562_017:0434b09": "同分中夭者餘蘊。且應詰彼。何名闕緣。謂法",
    "T29n1562_017:0434b10": "生緣。若不和合。非不和合。少有法體。何能為",
    "T29n1562_017:0434b11": "障。令法不生。豈不闕緣名緣不具。此有何法。",
    "T29n1562_017:0434b12": "過亦同前。若謂闕緣即緣非有。亦不應理。非",
    "T29n1562_017:0434b13": "有不能障有生故。由此決定。非唯闕緣名非",
    "T29n1562_017:0434b14": "擇滅。然別有法。得由闕緣。此有勝能障可生",
    "T29n1562_017:0434b15": "法。令永不起。名非擇滅。若無別法能為障礙。",
    "T29n1562_017:0434b16": "但由闕緣法不生者。後遇彼類緣和合時。前",
    "T29n1562_017:0434b17": "不生法。今應還起。豈不如許有非擇滅得由",
    "T29n1562_017:0434b18": "闕緣。非遇彼類緣和合時捨非擇滅。如是唯",
    "T29n1562_017:0434b19": "許由闕緣故諸法不生。非遇彼類緣和合時",
    "T29n1562_017:0434b20": "彼法還起。所例非等。有無異故。謂由闕緣得",
    "T29n1562_017:0434b21": "非擇滅。障可生法。令永不生。乃至涅槃得定",
    "T29n1562_017:0434b22": "相續。設遇彼類緣和合時。亦無有能捨先所",
    "T29n1562_017:0434b23": "得。夫緣闕者。但是緣無。無法無能與有為障。",
    "T29n1562_017:0434b24": "後遇彼類緣和合時。何法能遮令不還起。然",
    "T29n1562_017:0434b25": "法若住不生法中。此法必無還生之理。是故",
    "T29n1562_017:0434b26": "定有能永障緣。非唯闕緣令永不起豈不緣",
    "T29n1562_017:0434b27": "起道理法然。依此無彼無。此滅故彼滅。計非",
    "T29n1562_017:0434b28": "擇滅。則為唐捐。此所說言。有何意趣。表唯緣",
    "T29n1562_017:0434b29": "闕故法不生。此中不見決定言說。如何得知。",
    "T29n1562_017:0434c01": "唯緣闕故。既不說有餘不生因。故知不生。唯",
    "T29n1562_017:0434c02": "由緣闕。此中不說餘不生因。以彼但由緣闕",
    "T29n1562_017:0434c03": "得故。非擇滅得。為即用此緣闕為因。不爾非",
    "T29n1562_017:0434c04": "有無有功能為有因故。於緣闕位。隨所住心。",
    "T29n1562_017:0434c05": "得非擇滅。如是滅得即因彼心。非因緣闕。又",
    "T29n1562_017:0434c06": "准所說緣起道理。即定證知。有非擇滅。受滅",
    "T29n1562_017:0434c07": "故愛滅。緣起經說故。此云何證非擇滅有。如",
    "T29n1562_017:0434c08": "是滅言非餘滅故。且彼不可是無常滅。見受",
    "T29n1562_017:0434c09": "滅時有愛生故。非愛未至已生位時。可為無",
    "T29n1562_017:0434c10": "常滅相所滅。又彼不可說為擇滅。言由愛斷",
    "T29n1562_017:0434c11": "受得斷故。如世尊言。汝等於受應斷貪欲。貪",
    "T29n1562_017:0434c12": "欲斷故。此受便斷。此經中辯受愛擇滅。意顯",
    "T29n1562_017:0434c13": "受愛斷必俱時。緣起經中。說次第滅非次第",
    "T29n1562_017:0434c14": "滅。諸緣起支。可名擇滅同對治故。由此准",
    "T29n1562_017:0434c15": "知。離無常滅及擇滅外。有非擇滅。由愛生緣",
    "T29n1562_017:0434c16": "闕故而得。依此密說言受滅故愛滅。又經說",
    "T29n1562_017:0434c17": "有二阿羅漢。由此准知有非擇滅。如契經說。",
    "T29n1562_017:0434c18": "諸阿羅漢。略有二種。所謂退法及不退法。諸",
    "T29n1562_017:0434c19": "阿羅漢。一切煩惱皆斷無餘。而無生智有得",
    "T29n1562_017:0434c20": "不得。由此准知。必有別法。若有得者。煩惱便",
    "T29n1562_017:0434c21": "住不生法中。得無生智。此法即是非擇滅體。",
    "T29n1562_017:0434c22": "若不得者。煩惱可生。便有退失無無生智。根",
    "T29n1562_017:0434c23": "殊勝故。煩惱不生。何用計斯非擇滅體。依何",
    "T29n1562_017:0434c24": "義說根殊勝名。若此但依無生智說。彼意即",
    "T29n1562_017:0434c25": "說得無生智殊勝根故。煩惱不生。此復應思。",
    "T29n1562_017:0434c26": "諸阿羅漢。皆煩惱斷。何緣於此殊勝智根有",
    "T29n1562_017:0434c27": "得不得。若過退法。名殊勝根。亦不應理。得此",
    "T29n1562_017:0434c28": "根者。亦有退生煩惱義故。謂退法性。轉得勝",
    "T29n1562_017:0434c29": "根。乃至堪達。猶有遇緣退住學位。起諸煩惱",
    "T29n1562_017:0435a01": "若得勝根煩惱不起。轉退法性。得思法根。應",
    "T29n1562_017:0435a02": "不復生一切煩惱。然不如是。由此故知。有阿",
    "T29n1562_017:0435a03": "羅漢。以諸煩惱生緣闕故。得非擇滅。由此勢",
    "T29n1562_017:0435a04": "力。能遮煩惱。令永不生。得無生智。若有退",
    "T29n1562_017:0435a05": "義。一切可然。而退不成。故皆不爾。退義必",
    "T29n1562_017:0435a06": "有。後當思擇。又於施設。第一法中。諸言顯有",
    "T29n1562_017:0435a07": "多無為故。證無為中有非擇滅。足前二種。方",
    "T29n1562_017:0435a08": "可成多。除此更無餘無為故。又滅與盡。名別",
    "T29n1562_017:0435a09": "體同。經說預流盡三惡趣。故知有別非擇滅",
    "T29n1562_017:0435a10": "體。此盡定非餘滅攝故。謂契經中。說預流者",
    "T29n1562_017:0435a11": "已盡地獄已盡傍生已盡餓鬼。乃至廣說。非",
    "T29n1562_017:0435a12": "彼已能斷諸惡趣。由彼未離欲界貪故。而諸",
    "T29n1562_017:0435a13": "惡趣。要於究竟離欲貪時。方得名斷。有說。預",
    "T29n1562_017:0435a14": "流緣諸惡趣煩惱可生。故未名斷。此因非諸",
    "T29n1562_017:0435a15": "有斷所緣能緣煩惱猶可生故。亦非盡言顯無",
    "T29n1562_017:0435a16": "常滅。以所盡者皆未生故。由此證知。定有別",
    "T29n1562_017:0435a17": "法。名非擇滅。得此法故。令諸惡趣畢竟不生。",
    "T29n1562_017:0435a18": "若執但由闕生緣故彼不生者。過如前說。然",
    "T29n1562_017:0435a19": "上座說。非擇滅名。諸聖教中。曾無說處。但邪",
    "T29n1562_017:0435a20": "分別。橫計為有非聖說故。不可信依。此亦不",
    "T29n1562_017:0435a21": "然。聖所說故。且彼所執舊隨界等。如瘖瘂人",
    "T29n1562_017:0435a22": "於夢所說。都無所用。但為誘引信無智人令",
    "T29n1562_017:0435a23": "生欣樂。誰有賢聖說如是言。何聖教中。有片",
    "T29n1562_017:0435a24": "可得。是故上座。勿以己宗准度他宗亦非聖",
    "T29n1562_017:0435a25": "說。豈不彼彼諸聖教中。離擇無常二種滅外。",
    "T29n1562_017:0435a26": "處處說有滅盡等聲。上座於中。何容不忍。對",
    "T29n1562_017:0435a27": "法者說。有用五字以於未來亦得擇滅。為欲",
    "T29n1562_017:0435a28": "簡彼令易了知。故本論中。加非擇字。論者意",
    "T29n1562_017:0435a29": "說。世尊所言。非擇為先。於未來世。由闕緣",
    "T29n1562_017:0435b01": "故。得永不生。應知此即非擇滅體。何容謂此",
    "T29n1562_017:0435b02": "非聖所言。復有餘師。謂非擇滅由餘故得。不",
    "T29n1562_017:0435b03": "以闕緣。根境為緣。諸識得起。一根與意。專一",
    "T29n1562_017:0435b04": "境時。餘識生緣。根境雖具。而於彼彼識不得",
    "T29n1562_017:0435b05": "生。此豈生緣根境有闕。然具根境。識不俱生。",
    "T29n1562_017:0435b06": "故知但由得非擇滅。若謂由闕第二等無間",
    "T29n1562_017:0435b07": "緣故。此第二等無間緣。由何故闕。豈不諸識",
    "T29n1562_017:0435b08": "不並生故。闕於第二等無間緣。復以何緣。識",
    "T29n1562_017:0435b09": "不並起。以有過故。必不可說諸識並生。若說",
    "T29n1562_017:0435b10": "並生便有染淨俱生等過。要先並生斯過方",
    "T29n1562_017:0435b11": "可有。豈先有過。為不並生因。然識不並生。故",
    "T29n1562_017:0435b12": "無斯過。得非擇滅故。識不並生。如是所言。皆",
    "T29n1562_017:0435b13": "不應理。若得非擇滅。不由闕緣。得非擇滅已",
    "T29n1562_017:0435b14": "應還可退。雖復諸識不可並生。而容後時次",
    "T29n1562_017:0435b15": "第生故。若依五識。說如是言。由所緣境已滅",
    "T29n1562_017:0435b16": "謝故。能滅諸識永不生者。是則同前。由闕緣",
    "T29n1562_017:0435b17": "故。得非擇滅。令永不生。由此應知。前說為",
    "T29n1562_017:0435b18": "善。故非擇滅實有義成。然本論中。說無為法",
    "T29n1562_017:0435b19": "名無事者。是無因義。所以者何。事有五種。一",
    "T29n1562_017:0435b20": "自性事。如有處言。若已得此事。彼成就此事。",
    "T29n1562_017:0435b21": "二所緣事。如有處言。一切法智所知隨其事。",
    "T29n1562_017:0435b22": "三所繫事。如有處言。若於此事愛結所繫。彼",
    "T29n1562_017:0435b23": "於此事恚結繫耶。四所因事。如有處言。有事",
    "T29n1562_017:0435b24": "法云何。謂諸有為法。五所攝事。如有處言。田",
    "T29n1562_017:0435b25": "事宅事妻子等事。故本論中。依第四說無為",
    "T29n1562_017:0435b26": "無事。不依最初自性事說無為無事。",
    "T29n1562_017:0435b27": "說一切有部順正理論卷第十七"
}