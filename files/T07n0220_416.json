{
    "T07n0220_416:0085a15": "大般若波羅蜜多經卷第四百一",
    "T07n0220_416:0085a16": "十六",
    "T07n0220_416:0085a18": "三藏法師玄奘奉　詔譯",
    "T07n0220_416:0085a19": "第二分修治地品第十八之二",
    "T07n0220_416:0085a20": "「云何菩薩摩訶薩住阿練若常不捨離？善現！",
    "T07n0220_416:0085a21": "若菩薩摩訶薩勤求無上正等菩提，超諸聲",
    "T07n0220_416:0085a22": "聞、獨覺等地，是為菩薩摩訶薩住阿練若常",
    "T07n0220_416:0085a23": "不捨離。「云何菩薩摩訶薩常好少欲？善現！若",
    "T07n0220_416:0085a24": "菩薩摩訶薩尚不自為求大菩提，況欲世間",
    "T07n0220_416:0085a25": "及二乘事！是為菩薩摩訶薩常好少欲。「云何",
    "T07n0220_416:0085a26": "菩薩摩訶薩常好喜足？善現！若菩薩摩訶薩",
    "T07n0220_416:0085a27": "唯為證得一切智智故，於餘事無所執著，是",
    "T07n0220_416:0085a28": "為菩薩摩訶薩常好喜足。「云何菩薩摩訶薩",
    "T07n0220_416:0085a29": "常不捨離杜多功德？善現！若菩薩摩訶薩常",
    "T07n0220_416:0085b01": "於深法起諦察忍，是為菩薩摩訶薩常不捨",
    "T07n0220_416:0085b02": "離杜多功德。「云何菩薩摩訶薩於諸學處常",
    "T07n0220_416:0085b03": "不棄捨？善現！若菩薩摩訶薩於所學處堅守",
    "T07n0220_416:0085b04": "不移，是為菩薩摩訶薩於諸學處常不棄捨。",
    "T07n0220_416:0085b05": "「云何菩薩摩訶薩於諸欲樂深生厭離？善現！",
    "T07n0220_416:0085b06": "若菩薩摩訶薩於妙欲樂不起欲心，是為菩",
    "T07n0220_416:0085b07": "薩摩訶薩於諸欲樂深生厭離。「云何菩薩摩",
    "T07n0220_416:0085b08": "訶薩常樂發起寂滅俱心？善現！若菩薩摩訶",
    "T07n0220_416:0085b09": "薩知一切法曾無起作，是為菩薩摩訶薩常",
    "T07n0220_416:0085b10": "樂發起寂滅俱心。「云何菩薩摩訶薩捨一切",
    "T07n0220_416:0085b11": "物？善現！若菩薩摩訶薩於內外法都不攝受，",
    "T07n0220_416:0085b12": "是為菩薩摩訶薩捨一切物。「云何菩薩摩訶",
    "T07n0220_416:0085b13": "薩心不滯沒？善現！若菩薩摩訶薩於諸識住",
    "T07n0220_416:0085b14": "曾不起心，是為菩薩摩訶薩心不滯沒。「云何",
    "T07n0220_416:0085b15": "菩薩摩訶薩於一切物常無顧戀？善現！若菩",
    "T07n0220_416:0085b16": "薩摩訶薩於一切事曾不思惟，是為菩薩摩",
    "T07n0220_416:0085b17": "訶薩於一切物常無顧戀。「善現！諸菩薩摩訶",
    "T07n0220_416:0085b18": "薩住第四地時，於如是十法應受持不捨。",
    "T07n0220_416:0085b19": "「云何菩薩摩訶薩應遠離居家？善現！若菩薩",
    "T07n0220_416:0085b20": "摩訶薩遊諸佛土，隨所生處常樂出家，剃除",
    "T07n0220_416:0085b21": "鬚髮受持法服現作沙門，是為菩薩摩訶薩",
    "T07n0220_416:0085b22": "應遠離居家。「云何菩薩摩訶薩應遠離苾芻",
    "T07n0220_416:0085b23": "尼？善現！若菩薩摩訶薩常應遠離諸苾芻尼，",
    "T07n0220_416:0085b24": "不與共居如彈指頃，亦復於彼不起異心，是",
    "T07n0220_416:0085b25": "為菩薩摩訶薩應遠離苾芻尼。「云何菩薩摩",
    "T07n0220_416:0085b26": "訶薩應遠離家慳？善現！若菩薩摩訶薩作是",
    "T07n0220_416:0085b27": "思惟：『我應長夜利益安樂一切有情，今此有",
    "T07n0220_416:0085b28": "情自由福力感得如是好施主家，故我於中",
    "T07n0220_416:0085b29": "不應慳嫉。』既思惟已遠離家慳，是為菩薩摩",
    "T07n0220_416:0085c01": "訶薩應遠離家慳。「云何菩薩摩訶薩應遠離",
    "T07n0220_416:0085c02": "眾會忿諍？善現！若菩薩摩訶薩作是思惟：『若",
    "T07n0220_416:0085c03": "處眾會其中或有聲聞、獨覺，或說彼乘相應",
    "T07n0220_416:0085c04": "法要，令我退失大菩提心，是故定應遠離眾",
    "T07n0220_416:0085c05": "會。』復作是念：『諸忿諍者能使有情發起瞋害，",
    "T07n0220_416:0085c06": "造作種種惡不善業，尚違善趣況大菩提！是",
    "T07n0220_416:0085c07": "故定應遠離忿諍。』是為菩薩摩訶薩應遠離",
    "T07n0220_416:0085c08": "眾會忿諍。「云何菩薩摩訶薩應遠離自讚毀",
    "T07n0220_416:0085c09": "他？善現！若菩薩摩訶薩都不見有內外諸法，",
    "T07n0220_416:0085c10": "故應遠離自讚毀他，是為菩薩摩訶薩應遠",
    "T07n0220_416:0085c11": "離自讚毀他。「云何菩薩摩訶薩應遠離十不",
    "T07n0220_416:0085c12": "善業道？善現！若菩薩摩訶薩作是思惟：『如",
    "T07n0220_416:0085c13": "是十種不善業道，尚當能礙人、天善趣，況",
    "T07n0220_416:0085c14": "於聖道及大菩提而不為障！故我於彼定應",
    "T07n0220_416:0085c15": "遠離。』是為菩薩摩訶薩應遠離十不善業道。",
    "T07n0220_416:0085c16": "「云何菩薩摩訶薩應遠離增上慢傲？善現！若",
    "T07n0220_416:0085c17": "菩薩摩訶薩不見有法可能發起此慢傲者，故",
    "T07n0220_416:0085c18": "應遠離，是為菩薩摩訶薩應遠離增上慢傲。",
    "T07n0220_416:0085c19": "「云何菩薩摩訶薩應遠離顛倒？善現！若菩薩",
    "T07n0220_416:0085c20": "摩訶薩觀顛倒事都不可得，是故定應遠離",
    "T07n0220_416:0085c21": "顛倒，是為菩薩摩訶薩應遠離顛倒。「云何菩",
    "T07n0220_416:0085c22": "薩摩訶薩應遠離猶豫？善現！若菩薩摩訶薩",
    "T07n0220_416:0085c23": "觀猶豫事都不可得，是故定應遠離猶豫，是",
    "T07n0220_416:0085c24": "為菩薩摩訶薩應遠離猶豫。「云何菩薩摩訶",
    "T07n0220_416:0085c25": "薩應遠離貪瞋癡？善現！若菩薩摩訶薩都不",
    "T07n0220_416:0085c26": "見有貪、瞋、癡事，故應遠離如是三法，是為菩",
    "T07n0220_416:0085c27": "薩摩訶薩應遠離貪、瞋、癡。善現！諸菩薩摩訶",
    "T07n0220_416:0085c28": "薩住第五地時，應常遠離如是十法。「云何菩",
    "T07n0220_416:0085c29": "薩摩訶薩應圓滿六波羅蜜多？善現！若菩薩",
    "T07n0220_416:0086a01": "摩訶薩圓滿六種波羅蜜多，超諸聲聞及獨",
    "T07n0220_416:0086a02": "覺地，又住此六波羅蜜多，佛及二乘能度五",
    "T07n0220_416:0086a03": "種所知海岸。云何為五？一者、過去。二者、未來。",
    "T07n0220_416:0086a04": "三者、現在。四者、不可說。五者、無為。是為菩薩",
    "T07n0220_416:0086a05": "摩訶薩應圓滿六波羅蜜多。「云何菩薩摩訶",
    "T07n0220_416:0086a06": "薩應遠離聲聞心？善現！若菩薩摩訶薩作如",
    "T07n0220_416:0086a07": "是念：『諸聲聞心非證無上大菩提道故應遠",
    "T07n0220_416:0086a08": "離。所以者何？厭生死故。』是為菩薩摩訶薩",
    "T07n0220_416:0086a09": "應遠離聲聞心。「云何菩薩摩訶薩應遠離獨",
    "T07n0220_416:0086a10": "覺心？善現！若菩薩摩訶薩作如是念：『諸獨覺",
    "T07n0220_416:0086a11": "心非證無上大菩提道故應遠離。所以者何？",
    "T07n0220_416:0086a12": "樂涅槃故。』是為菩薩摩訶薩應遠離獨覺心。",
    "T07n0220_416:0086a13": "「云何菩薩摩訶薩應遠離熱惱心？善現！若菩",
    "T07n0220_416:0086a14": "薩摩訶薩作如是念：『此熱惱心非證無上大",
    "T07n0220_416:0086a15": "菩提道故應遠離。所以者何？畏生死故。』是為",
    "T07n0220_416:0086a16": "菩薩摩訶薩應遠離熱惱心。「云何菩薩摩訶",
    "T07n0220_416:0086a17": "薩應遠離見乞者來不喜愁慼心？善現！若菩",
    "T07n0220_416:0086a18": "薩摩訶薩作如是念：『此愁慼心非證無上大",
    "T07n0220_416:0086a19": "菩提道故應遠離。所以者何？違慈悲故。』是為",
    "T07n0220_416:0086a20": "菩薩摩訶薩應遠離見乞者來不喜愁慼心。",
    "T07n0220_416:0086a21": "「云何菩薩摩訶薩應遠離捨所有物追戀憂悔",
    "T07n0220_416:0086a22": "心？善現！若菩薩摩訶薩作如是念：『此追悔心",
    "T07n0220_416:0086a23": "非證無上大菩提道故應遠離。所以者何？違",
    "T07n0220_416:0086a24": "本願故。謂我初發菩提心時，作是願言：諸我",
    "T07n0220_416:0086a25": "所有施來求者隨欲不空。如何今時施已追",
    "T07n0220_416:0086a26": "悔？』是為菩薩摩訶薩應遠離捨所有物追戀",
    "T07n0220_416:0086a27": "憂悔心。「云何菩薩摩訶薩應遠離於來求者",
    "T07n0220_416:0086a28": "方便矯誑心？善現！若菩薩摩訶薩作如是念：",
    "T07n0220_416:0086a29": "『此矯誑心非證無上大菩提道故應遠離。所",
    "T07n0220_416:0086b01": "以者何？違本誓故。謂我初發菩提心時，作是",
    "T07n0220_416:0086b02": "誓言：凡我所有施來求者隨欲不空。如何今",
    "T07n0220_416:0086b03": "時而矯誑彼？』是為菩薩摩訶薩應遠離於來",
    "T07n0220_416:0086b04": "求者方便矯誑心。「善現！諸菩薩摩訶薩住第",
    "T07n0220_416:0086b05": "六地時，常應圓滿前說六法，及應遠離後說",
    "T07n0220_416:0086b06": "六法。「云何菩薩摩訶薩應遠離我執乃至見",
    "T07n0220_416:0086b07": "者執？善現！若菩薩摩訶薩觀我乃至見者畢",
    "T07n0220_416:0086b08": "竟非有、不可得故，是為菩薩摩訶薩應遠離",
    "T07n0220_416:0086b09": "我執乃至見者執。「云何菩薩摩訶薩應遠離",
    "T07n0220_416:0086b10": "斷執？善現！若菩薩摩訶薩觀一切法畢竟",
    "T07n0220_416:0086b11": "不生、無斷義故，是為菩薩摩訶薩應遠離斷",
    "T07n0220_416:0086b12": "執。「云何菩薩摩訶薩應遠離常執？善現！若",
    "T07n0220_416:0086b13": "菩薩摩訶薩觀一切法性既不生、無常義故，",
    "T07n0220_416:0086b14": "是為菩薩摩訶薩應遠離常執。「云何菩薩摩",
    "T07n0220_416:0086b15": "訶薩應遠離相想？善現！若菩薩摩訶薩觀貪",
    "T07n0220_416:0086b16": "等惑無所有故，是為菩薩摩訶薩應遠離相",
    "T07n0220_416:0086b17": "想。「云何菩薩摩訶薩應遠離見執？善現！若",
    "T07n0220_416:0086b18": "菩薩摩訶薩都不見有諸見性故，是為菩薩",
    "T07n0220_416:0086b19": "摩訶薩應遠離見執。「云何菩薩摩訶薩應遠",
    "T07n0220_416:0086b20": "離名色執？善現！若菩薩摩訶薩觀名色性都",
    "T07n0220_416:0086b21": "無所有、不可得故，是為菩薩摩訶薩應遠離",
    "T07n0220_416:0086b22": "名色執。「云何菩薩摩訶薩應遠離蘊執？善現！",
    "T07n0220_416:0086b23": "若菩薩摩訶薩觀諸蘊性都無所有、不可得",
    "T07n0220_416:0086b24": "故，是為菩薩摩訶薩應遠離蘊執。「云何菩薩",
    "T07n0220_416:0086b25": "摩訶薩應遠離處執？善現！若菩薩摩訶薩觀",
    "T07n0220_416:0086b26": "諸處性都無所有、不可得故，是為菩薩摩訶",
    "T07n0220_416:0086b27": "薩應遠離處執。「云何菩薩摩訶薩應遠離界",
    "T07n0220_416:0086b28": "執？善現！若菩薩摩訶薩觀諸界性都無所有、",
    "T07n0220_416:0086b29": "不可得故，是為菩薩摩訶薩應遠離界執。「云",
    "T07n0220_416:0086c01": "何菩薩摩訶薩應遠離諦執？善現！若菩薩摩",
    "T07n0220_416:0086c02": "訶薩觀諸諦性都無所有、不可得故，是為菩",
    "T07n0220_416:0086c03": "薩摩訶薩應遠離諦執。「云何菩薩摩訶薩應",
    "T07n0220_416:0086c04": "遠離緣起執？善現！若菩薩摩訶薩觀緣起性",
    "T07n0220_416:0086c05": "都無所有、不可得故，是為菩薩摩訶薩應遠",
    "T07n0220_416:0086c06": "離緣起執。「云何菩薩摩訶薩應遠離住著三",
    "T07n0220_416:0086c07": "界執？善現！若菩薩摩訶薩觀三界性都無所",
    "T07n0220_416:0086c08": "有、不可得故，是為菩薩摩訶薩應遠離住著",
    "T07n0220_416:0086c09": "三界執。「云何菩薩摩訶薩應遠離一切法執？",
    "T07n0220_416:0086c10": "善現！若菩薩摩訶薩觀諸法性皆如虛空不",
    "T07n0220_416:0086c11": "可得故，是為菩薩摩訶薩應遠離一切法執。",
    "T07n0220_416:0086c12": "「云何菩薩摩訶薩應遠離於一切法如理、不如",
    "T07n0220_416:0086c13": "理執？善現！若菩薩摩訶薩觀諸法性都不可",
    "T07n0220_416:0086c14": "得，無有如理、不如理故，是為菩薩摩訶薩應",
    "T07n0220_416:0086c15": "遠離於一切法如理、不如理執。「云何菩薩摩",
    "T07n0220_416:0086c16": "訶薩應遠離依佛見執？善現！若菩薩摩訶薩",
    "T07n0220_416:0086c17": "知依佛見執不得見佛故，是為菩薩摩訶薩",
    "T07n0220_416:0086c18": "應遠離依佛見執。「云何菩薩摩訶薩應遠離",
    "T07n0220_416:0086c19": "依法見執？善現！若菩薩摩訶薩知真法性不",
    "T07n0220_416:0086c20": "可見故，是為菩薩摩訶薩應遠離依法見執。",
    "T07n0220_416:0086c21": "「云何菩薩摩訶薩應遠離依僧見執？善現！若",
    "T07n0220_416:0086c22": "菩薩摩訶薩知和合眾無相無為不可見故，",
    "T07n0220_416:0086c23": "是為菩薩摩訶薩應遠離依僧見執。「云何菩",
    "T07n0220_416:0086c24": "薩摩訶薩應遠離依戒見執？善現！若菩薩摩",
    "T07n0220_416:0086c25": "訶薩知罪福性俱非有故，是為菩薩摩訶薩",
    "T07n0220_416:0086c26": "應遠離依戒見執。「云何菩薩摩訶薩應遠離",
    "T07n0220_416:0086c27": "依空見執？善現！若菩薩摩訶薩觀諸空法都",
    "T07n0220_416:0086c28": "無所有不可見故，是為菩薩摩訶薩應遠離",
    "T07n0220_416:0086c29": "依空見執。「云何菩薩摩訶薩應遠離厭怖空",
    "T07n0220_416:0087a01": "性？善現！若菩薩摩訶薩觀一切法自性皆空，",
    "T07n0220_416:0087a02": "非空與空有所違害，故厭怖事俱不可得，由",
    "T07n0220_416:0087a03": "此空法不應厭怖，是為菩薩摩訶薩應遠離",
    "T07n0220_416:0087a04": "厭怖空性。「云何菩薩摩訶薩應圓滿通達空？",
    "T07n0220_416:0087a05": "善現！若菩薩摩訶薩知一切法自相皆空，是",
    "T07n0220_416:0087a06": "為菩薩摩訶薩應圓滿通達空。「云何菩薩摩",
    "T07n0220_416:0087a07": "訶薩應圓滿證無相？善現！若菩薩摩訶薩不",
    "T07n0220_416:0087a08": "思惟一切相，是為菩薩摩訶薩應圓滿證無",
    "T07n0220_416:0087a09": "相。「云何菩薩摩訶薩應圓滿知無願？善現！若",
    "T07n0220_416:0087a10": "菩薩摩訶薩於三界法智皆不起，是為菩薩",
    "T07n0220_416:0087a11": "摩訶薩應圓滿知無願。「云何菩薩摩訶薩應",
    "T07n0220_416:0087a12": "圓滿三輪清淨？善現！若菩薩摩訶薩具足清",
    "T07n0220_416:0087a13": "淨十善業道，是為菩薩摩訶薩應圓滿三輪",
    "T07n0220_416:0087a14": "清淨。「云何菩薩摩訶薩應圓滿悲愍有情，及",
    "T07n0220_416:0087a15": "於有情無所執著？善現！若菩薩摩訶薩已得",
    "T07n0220_416:0087a16": "大悲及嚴淨土都無所執，是為菩薩摩訶薩",
    "T07n0220_416:0087a17": "應圓滿悲愍有情，及於有情無所執著。「云何",
    "T07n0220_416:0087a18": "菩薩摩訶薩應圓滿一切法平等見，及於此",
    "T07n0220_416:0087a19": "中無所執著？善現！若菩薩摩訶薩於一切法",
    "T07n0220_416:0087a20": "不增不減都無所執，是為菩薩摩訶薩應圓",
    "T07n0220_416:0087a21": "滿一切法平等見，及於此中無所執著。「云何",
    "T07n0220_416:0087a22": "菩薩摩訶薩應圓滿一切有情平等見，及於此",
    "T07n0220_416:0087a23": "中無所執著？善現！若菩薩摩訶薩於諸有情",
    "T07n0220_416:0087a24": "不增不減都無所執，是為菩薩摩訶薩應圓",
    "T07n0220_416:0087a25": "滿一切有情平等見，及於此中無所執著。「云",
    "T07n0220_416:0087a26": "何菩薩摩訶薩應圓滿通達真實理趣，及於",
    "T07n0220_416:0087a27": "此中無所執著？善現！若菩薩摩訶薩於一切",
    "T07n0220_416:0087a28": "法真實理趣，雖如實通達而無所通達都無",
    "T07n0220_416:0087a29": "所執，是為菩薩摩訶薩應圓滿通達真實理",
    "T07n0220_416:0087b01": "趣，及於此中無所執著。「云何菩薩摩訶薩應",
    "T07n0220_416:0087b02": "圓滿無生忍智？善現！若菩薩摩訶薩忍一切",
    "T07n0220_416:0087b03": "法無生、無滅、無所造作，及知名色畢竟不生，",
    "T07n0220_416:0087b04": "是為菩薩摩訶薩應圓滿無生忍智。「云何菩",
    "T07n0220_416:0087b05": "薩摩訶薩應圓滿說一切法一相理趣？善現！",
    "T07n0220_416:0087b06": "若菩薩摩訶薩於一切法行不二相，是為菩",
    "T07n0220_416:0087b07": "薩摩訶薩應圓滿說一切法一相理趣。「云何",
    "T07n0220_416:0087b08": "菩薩摩訶薩應圓滿滅除分別？善現！若菩薩",
    "T07n0220_416:0087b09": "摩訶薩於一切法不起分別，是為菩薩摩訶",
    "T07n0220_416:0087b10": "薩應圓滿滅除分別。「云何菩薩摩訶薩應圓",
    "T07n0220_416:0087b11": "滿遠離諸想？善現！若菩薩摩訶薩遠離小大",
    "T07n0220_416:0087b12": "及無量想，是為菩薩摩訶薩應圓滿遠離諸",
    "T07n0220_416:0087b13": "想。「云何菩薩摩訶薩應圓滿遠離諸見？善現！",
    "T07n0220_416:0087b14": "若菩薩摩訶薩遠離聲聞、獨覺地見，是為菩",
    "T07n0220_416:0087b15": "薩摩訶薩應圓滿遠離諸見。「云何菩薩摩訶",
    "T07n0220_416:0087b16": "薩應圓滿遠離煩惱？善現！若菩薩摩訶薩棄",
    "T07n0220_416:0087b17": "捨一切有漏煩惱習氣相續，是為菩薩摩訶",
    "T07n0220_416:0087b18": "薩應圓滿遠離煩惱。「云何菩薩摩訶薩應圓",
    "T07n0220_416:0087b19": "滿止觀地？善現！若菩薩摩訶薩修一切智、一",
    "T07n0220_416:0087b20": "切相智，是為菩薩摩訶薩應圓滿止觀地。「云",
    "T07n0220_416:0087b21": "何菩薩摩訶薩應圓滿調伏心性？善現！若菩",
    "T07n0220_416:0087b22": "薩摩訶薩不著三界，是為菩薩摩訶薩應圓",
    "T07n0220_416:0087b23": "滿調伏心性。「云何菩薩摩訶薩應圓滿寂靜心",
    "T07n0220_416:0087b24": "性？善現！若菩薩摩訶薩善攝六根，是為菩",
    "T07n0220_416:0087b25": "薩摩訶薩應圓滿寂靜心性。「云何菩薩摩訶",
    "T07n0220_416:0087b26": "薩應圓滿無礙智性？善現！若菩薩摩訶薩修",
    "T07n0220_416:0087b27": "得佛眼，是為菩薩摩訶薩應圓滿無礙智性。",
    "T07n0220_416:0087b28": "「云何菩薩摩訶薩應圓滿無所愛染？善現！若",
    "T07n0220_416:0087b29": "菩薩摩訶薩棄捨六處，是為菩薩摩訶薩應",
    "T07n0220_416:0087c01": "圓滿無所愛染。「云何菩薩摩訶薩應圓滿隨",
    "T07n0220_416:0087c02": "心所欲往諸佛土，於佛眾會自現其身？善現！",
    "T07n0220_416:0087c03": "若菩薩摩訶薩修勝神通，往諸佛土承事供",
    "T07n0220_416:0087c04": "養諸佛世尊，請轉法輪度有情類，是為菩薩",
    "T07n0220_416:0087c05": "摩訶薩應圓滿隨心所欲往諸佛土，於佛眾會",
    "T07n0220_416:0087c06": "自現其身。「善現！諸菩薩摩訶薩住第七地時，",
    "T07n0220_416:0087c07": "常應遠離前二十法，及應圓滿後二十法。「云",
    "T07n0220_416:0087c08": "何菩薩摩訶薩應圓滿悟入一切有情心行？",
    "T07n0220_416:0087c09": "善現！若菩薩摩訶薩用一心智，如實遍知一",
    "T07n0220_416:0087c10": "切有情心及心所，是為菩薩摩訶薩應圓滿",
    "T07n0220_416:0087c11": "悟入一切有情心行。「云何菩薩摩訶薩應圓",
    "T07n0220_416:0087c12": "滿遊戲諸神通？善現！若菩薩摩訶薩遊戲種",
    "T07n0220_416:0087c13": "種自在神通，為欲親近供養佛故，從一佛國",
    "T07n0220_416:0087c14": "趣一佛國，而能不生遊佛國想。善現！是為",
    "T07n0220_416:0087c15": "菩薩摩訶薩應圓滿遊戲諸神通。「云何菩薩",
    "T07n0220_416:0087c16": "摩訶薩應圓滿見諸佛土，如其所見而自嚴淨",
    "T07n0220_416:0087c17": "種種佛土？善現！若菩薩摩訶薩住一佛土，能",
    "T07n0220_416:0087c18": "見十方無邊佛國，亦能示現，而曾不生佛國",
    "T07n0220_416:0087c19": "土想。又為成熟諸有情故，現處三千大千世",
    "T07n0220_416:0087c20": "界轉輪王位而自莊嚴，亦能棄捨而無所執，",
    "T07n0220_416:0087c21": "是為菩薩摩訶薩應圓滿見諸佛土，如其所見",
    "T07n0220_416:0087c22": "而自嚴淨種種佛土。「云何菩薩摩訶薩應圓",
    "T07n0220_416:0087c23": "滿供養承事諸佛世尊，於如來身如實觀察？",
    "T07n0220_416:0087c24": "善現！若菩薩摩訶薩為欲饒益諸有情故，於",
    "T07n0220_416:0087c25": "法義趣如實分別，如是名為以法供養承事",
    "T07n0220_416:0087c26": "諸佛，又諦觀察諸佛法身，是為菩薩摩訶薩",
    "T07n0220_416:0087c27": "應圓滿供養承事諸佛世尊，於如來身如實觀",
    "T07n0220_416:0087c28": "察。「善現！諸菩薩摩訶薩住第八地時，於此",
    "T07n0220_416:0087c29": "四法應勤圓滿。「云何菩薩摩訶薩應圓滿根",
    "T07n0220_416:0088a01": "勝劣智？善現！若菩薩摩訶薩住佛十力，如",
    "T07n0220_416:0088a02": "實了知一切有情諸根勝劣，是為菩薩摩訶",
    "T07n0220_416:0088a03": "薩應圓滿根勝劣智。「云何菩薩摩訶薩應圓",
    "T07n0220_416:0088a04": "滿嚴淨佛土？善現！若菩薩摩訶薩以無所得",
    "T07n0220_416:0088a05": "而為方便，嚴淨一切有情心行，是為菩薩摩",
    "T07n0220_416:0088a06": "訶薩應圓滿嚴淨佛土。「云何菩薩摩訶薩應",
    "T07n0220_416:0088a07": "圓滿如幻等持數入諸定？善現！若菩薩摩訶",
    "T07n0220_416:0088a08": "薩住此等持，雖能成辦一切事業，而心於法",
    "T07n0220_416:0088a09": "都無動轉，又修等持極成熟故，不作加行能",
    "T07n0220_416:0088a10": "數現前，是為菩薩摩訶薩應圓滿如幻等持",
    "T07n0220_416:0088a11": "數入諸定。「云何菩薩摩訶薩應圓滿隨諸有",
    "T07n0220_416:0088a12": "情善根應熟，故入諸有自現化生？善現！若菩",
    "T07n0220_416:0088a13": "薩摩訶薩為欲成熟諸有情類，殊勝善根隨",
    "T07n0220_416:0088a14": "其所宜，故入諸有而現受生，是為菩薩摩訶",
    "T07n0220_416:0088a15": "薩隨諸有情善根應熟，故入諸有自現化生。",
    "T07n0220_416:0088a16": "「善現！諸菩薩摩訶薩住第九地時，於此四法",
    "T07n0220_416:0088a17": "應勤圓滿。",
    "T07n0220_416:0088a18": "「云何菩薩摩訶薩應圓滿攝受無邊處所大願，",
    "T07n0220_416:0088a19": "隨有所願皆令證得？善現！若菩薩摩訶薩已",
    "T07n0220_416:0088a20": "具修六波羅蜜多極圓滿故，或為嚴淨諸佛",
    "T07n0220_416:0088a21": "國土，或為成熟諸有情類，隨心所願皆能證",
    "T07n0220_416:0088a22": "得，是為菩薩摩訶薩應圓滿攝受無邊處所",
    "T07n0220_416:0088a23": "大願，隨有所願皆令證得。「云何菩薩摩訶薩",
    "T07n0220_416:0088a24": "應圓滿隨諸天、龍及藥叉等異類音智？善現！",
    "T07n0220_416:0088a25": "若菩薩摩訶薩修習殊勝詞無礙解，能善了",
    "T07n0220_416:0088a26": "知天、龍、藥叉、健達縛、阿素洛、揭路荼、緊捺洛、",
    "T07n0220_416:0088a27": "莫呼洛伽、人非人等言音差別，是為菩薩摩",
    "T07n0220_416:0088a28": "訶薩應圓滿隨諸天、龍及藥叉等異類音智。",
    "T07n0220_416:0088a29": "「云何菩薩摩訶薩應圓滿無礙辯說？善現！若",
    "T07n0220_416:0088b01": "菩薩摩訶薩修習殊勝辯無礙解，為諸有情",
    "T07n0220_416:0088b02": "能無盡說，是為菩薩摩訶薩應圓滿無礙辯",
    "T07n0220_416:0088b03": "說。「云何菩薩摩訶薩應圓滿入胎具足？善現！",
    "T07n0220_416:0088b04": "若菩薩摩訶薩雖一切生處實恒化生，而為益",
    "T07n0220_416:0088b05": "有情現入胎藏，於中具足無邊勝事，是為菩",
    "T07n0220_416:0088b06": "薩摩訶薩應圓滿入胎具足。「云何菩薩摩訶",
    "T07n0220_416:0088b07": "薩應圓滿出生具足？善現！若菩薩摩訶薩於",
    "T07n0220_416:0088b08": "出胎時，示現種種希有勝事，令諸有情見者",
    "T07n0220_416:0088b09": "歡喜獲大利樂，是為菩薩摩訶薩應圓滿出",
    "T07n0220_416:0088b10": "生具足。「云何菩薩摩訶薩應圓滿家族具足？",
    "T07n0220_416:0088b11": "善現！若菩薩摩訶薩或生剎帝利大族姓家、",
    "T07n0220_416:0088b12": "或生婆羅門大族姓家，父母真淨，是為菩薩",
    "T07n0220_416:0088b13": "摩訶薩應圓滿家族具足。「云何菩薩摩訶薩",
    "T07n0220_416:0088b14": "應圓滿種姓具足？善現！若菩薩摩訶薩常",
    "T07n0220_416:0088b15": "在過去諸菩薩摩訶薩種姓中生，是為菩薩",
    "T07n0220_416:0088b16": "摩訶薩應圓滿種姓具足。「云何菩薩摩訶薩",
    "T07n0220_416:0088b17": "應圓滿眷屬具足？善現！若菩薩摩訶薩純以",
    "T07n0220_416:0088b18": "無量無數菩薩摩訶薩眾而為眷屬，是為菩",
    "T07n0220_416:0088b19": "薩摩訶薩應圓滿眷屬具足。「云何菩薩摩訶",
    "T07n0220_416:0088b20": "薩應圓滿生身具足？善現！若菩薩摩訶薩於",
    "T07n0220_416:0088b21": "初生時，其身具足一切相好，放大光明遍照",
    "T07n0220_416:0088b22": "無邊諸佛世界，亦令彼界六種變動，有情遇",
    "T07n0220_416:0088b23": "者無不蒙益，是為菩薩摩訶薩應圓滿生身",
    "T07n0220_416:0088b24": "具足。「云何菩薩摩訶薩應圓滿出家具足？善",
    "T07n0220_416:0088b25": "現！若菩薩摩訶薩於出家時，無量無數百千",
    "T07n0220_416:0088b26": "俱胝那庾多眾前後圍繞尊重讚嘆，往詣道",
    "T07n0220_416:0088b27": "場，剃除鬚髮，服三法衣，受持應器，引導無量",
    "T07n0220_416:0088b28": "無邊有情，令乘三乘而趣圓寂，是為菩薩摩",
    "T07n0220_416:0088b29": "訶薩應圓滿出家具足。「云何菩薩摩訶薩應",
    "T07n0220_416:0088c01": "圓滿莊嚴菩提樹具足？善現！若菩薩摩訶薩",
    "T07n0220_416:0088c02": "殊勝善根廣大願力，感得如是大菩提樹，吠",
    "T07n0220_416:0088c03": "琉璃寶以為其莖，真金為根，枝葉花果皆以",
    "T07n0220_416:0088c04": "上妙七寶所成，其樹高廣遍覆三千大千佛",
    "T07n0220_416:0088c05": "土，光明照曜周遍十方殑伽沙等諸佛世界，",
    "T07n0220_416:0088c06": "是為菩薩摩訶薩應圓滿莊嚴菩提樹具足。",
    "T07n0220_416:0088c07": "「云何菩薩摩訶薩應圓滿一切功德成辦具",
    "T07n0220_416:0088c08": "足？善現！若菩薩摩訶薩滿足殊勝福慧資糧，",
    "T07n0220_416:0088c09": "成就有情、嚴淨佛土，是為菩薩摩訶薩應圓",
    "T07n0220_416:0088c10": "滿一切功德成辦具足。「善現！諸菩薩摩訶薩",
    "T07n0220_416:0088c11": "住第十地時，應勤圓滿此十二法。「云何菩薩",
    "T07n0220_416:0088c12": "摩訶薩住第十地已，與諸如來應言無別？善",
    "T07n0220_416:0088c13": "現！是菩薩摩訶薩已圓滿六波羅蜜多，乃至",
    "T07n0220_416:0088c14": "已圓滿十八佛不共法，具一切智、一切相智，",
    "T07n0220_416:0088c15": "若復永斷一切煩惱習氣相續便住佛地。由",
    "T07n0220_416:0088c16": "此故說：若菩薩摩訶薩住第十地已，與諸如",
    "T07n0220_416:0088c17": "來應言無別。「善現！云何菩薩摩訶薩住第十",
    "T07n0220_416:0088c18": "地趣如來地？善現！是菩薩摩訶薩方便善巧，",
    "T07n0220_416:0088c19": "行六波羅蜜多、四念住乃至十八佛不共法，",
    "T07n0220_416:0088c20": "超淨觀地、種姓地、第八地、具見地、薄地、離欲",
    "T07n0220_416:0088c21": "地、已辦地、獨覺地及菩薩地，又能永斷一切",
    "T07n0220_416:0088c22": "煩惱習氣相續，便成如來、應、正等覺住如來",
    "T07n0220_416:0088c23": "地。善現！如是菩薩摩訶薩住第十地趣如來",
    "T07n0220_416:0088c24": "地。善現！齊此當知菩薩摩訶薩發趣大乘。」",
    "T07n0220_416:0088c25": "第二分出住品第十九之一",
    "T07n0220_416:0088c26": "「復次，善現！汝問『如是大乘從何處出至何處",
    "T07n0220_416:0088c27": "住？』者，善現！如是大乘從三界中出，至一切",
    "T07n0220_416:0088c28": "智智中住，然以無二為方便故無出無住。所",
    "T07n0220_416:0088c29": "以者何？善現！若大乘、若一切智智，如是二法",
    "T07n0220_416:0089a01": "非相應非不相應，無色、無見、無對、一相，所謂",
    "T07n0220_416:0089a02": "無相。何以故？善現！無相之法，非已出住，非",
    "T07n0220_416:0089a03": "當出住，非今出住。所以者何？善現！諸有欲令",
    "T07n0220_416:0089a04": "無相之法有出住者，則為欲令法界空亦有",
    "T07n0220_416:0089a05": "出住，然法界空不能從三界中出，亦不能至",
    "T07n0220_416:0089a06": "一切智智中住。何以故？法界空法界空自性",
    "T07n0220_416:0089a07": "空故。「善現！諸有欲令無相之法有出住者，則",
    "T07n0220_416:0089a08": "為欲令真如空、實際、不思議界、安隱界、寂靜界、",
    "T07n0220_416:0089a09": "斷界、離界、滅界空亦有出住，然真如空乃至",
    "T07n0220_416:0089a10": "滅界空，不能從三界中出，亦不能至一切智",
    "T07n0220_416:0089a11": "智中住。何以故？真如空真如空自性空，乃",
    "T07n0220_416:0089a12": "至滅界空滅界空自性空故。「善現！諸有欲令",
    "T07n0220_416:0089a13": "無相之法有出住者，則為欲令色空亦有出",
    "T07n0220_416:0089a14": "住，然色空不能從三界中出，亦不能至一切",
    "T07n0220_416:0089a15": "智智中住。何以故？色空色空自性空故。「善",
    "T07n0220_416:0089a16": "現！諸有欲令無相之法有出住者，則為欲令",
    "T07n0220_416:0089a17": "受、想、行、識空亦有出住，然受、想、行、識空不能",
    "T07n0220_416:0089a18": "從三界中出，亦不能至一切智智中住。何以",
    "T07n0220_416:0089a19": "故？受、想、行、識空受、想、行、識空自性空故。「善現！",
    "T07n0220_416:0089a20": "諸有欲令無相之法有出住者，則為欲令眼",
    "T07n0220_416:0089a21": "處空亦有出住，然眼處空不能從三界中出，",
    "T07n0220_416:0089a22": "亦不能至一切智智中住。何以故？眼處空眼",
    "T07n0220_416:0089a23": "處空自性空故。「善現！諸有欲令無相之法有",
    "T07n0220_416:0089a24": "出住者，則為欲令耳、鼻、舌、身、意處空亦有出",
    "T07n0220_416:0089a25": "住，然耳、鼻、舌、身、意處空不能從三界中出，亦",
    "T07n0220_416:0089a26": "不能至一切智智中住。何以故？耳、鼻、舌、身、意",
    "T07n0220_416:0089a27": "處空耳、鼻、舌、身、意處空自性空故。「善現！諸有",
    "T07n0220_416:0089a28": "欲令無相之法有出住者，則為欲令色處空",
    "T07n0220_416:0089a29": "亦有出住，然色處空不能從三界中出，亦不",
    "T07n0220_416:0089b01": "能至一切智智中住。何以故？色處空色處空",
    "T07n0220_416:0089b02": "自性空故。「善現！諸有欲令無相之法有出住",
    "T07n0220_416:0089b03": "者，則為欲令聲、香、味、觸、法處空亦有出住，然",
    "T07n0220_416:0089b04": "聲、香、味、觸、法處空不能從三界中出，亦不能",
    "T07n0220_416:0089b05": "至一切智智中住。何以故？聲、香、味、觸、法處空",
    "T07n0220_416:0089b06": "聲、香、味、觸、法處空自性空故。「善現！諸有欲令",
    "T07n0220_416:0089b07": "無相之法有出住者，則為欲令眼界空亦有",
    "T07n0220_416:0089b08": "出住，然眼界空不能從三界中出，亦不能至",
    "T07n0220_416:0089b09": "一切智智中住。何以故？眼界空眼界空自性",
    "T07n0220_416:0089b10": "空故。「善現！諸有欲令無相之法有出住者，則",
    "T07n0220_416:0089b11": "為欲令耳、鼻、舌、身、意界空亦有出住，然耳、鼻、",
    "T07n0220_416:0089b12": "舌、身、意界空不能從三界中出，亦不能至一",
    "T07n0220_416:0089b13": "切智智中住。何以故？耳、鼻、舌、身、意界空耳、鼻、",
    "T07n0220_416:0089b14": "舌、身、意界空自性空故。「善現！諸有欲令無相",
    "T07n0220_416:0089b15": "之法有出住者，則為欲令色界空亦有出住，",
    "T07n0220_416:0089b16": "然色界空不能從三界中出，亦不能至一切",
    "T07n0220_416:0089b17": "智智中住。何以故？色界空色界空自性空故。",
    "T07n0220_416:0089b18": "「善現！諸有欲令無相之法有出住者，則為欲",
    "T07n0220_416:0089b19": "令聲、香、味、觸、法界空亦有出住，然聲、香、味、觸、",
    "T07n0220_416:0089b20": "法界空不能從三界中出，亦不能至一切智",
    "T07n0220_416:0089b21": "智中住。何以故？聲、香、味、觸、法界空聲、香、味、觸、",
    "T07n0220_416:0089b22": "法界空自性空故。「善現！諸有欲令無相之法",
    "T07n0220_416:0089b23": "有出住者，則為欲令眼識界空亦有出住，然",
    "T07n0220_416:0089b24": "眼識界空不能從三界中出，亦不能至一切智",
    "T07n0220_416:0089b25": "智中住。何以故？眼識界空眼識界空自性空",
    "T07n0220_416:0089b26": "故。「善現！諸有欲令無相之法有出住者，則為",
    "T07n0220_416:0089b27": "欲令耳、鼻、舌、身、意識界空亦有出住，然耳、鼻、",
    "T07n0220_416:0089b28": "舌、身、意識界空不能從三界中出，亦不能至一",
    "T07n0220_416:0089b29": "切智智中住。何以故？耳、鼻、舌、身、意識界空耳、",
    "T07n0220_416:0089c01": "鼻、舌、身、意識界空自性空故。「善現！諸有欲令",
    "T07n0220_416:0089c02": "無相之法有出住者，則為欲令眼觸空亦有",
    "T07n0220_416:0089c03": "出住，然眼觸空不能從三界中出，亦不能至",
    "T07n0220_416:0089c04": "一切智智中住。何以故？眼觸空眼觸空自性",
    "T07n0220_416:0089c05": "空故。「善現！諸有欲令無相之法有出住者，則",
    "T07n0220_416:0089c06": "為欲令耳、鼻、舌、身、意觸空亦有出住，然耳、鼻、",
    "T07n0220_416:0089c07": "舌、身、意觸空不能從三界中出，亦不能至一",
    "T07n0220_416:0089c08": "切智智中住。何以故？耳、鼻、舌、身、意觸空耳、鼻、",
    "T07n0220_416:0089c09": "舌、身、意觸空自性空故。「善現！諸有欲令無相",
    "T07n0220_416:0089c10": "之法有出住者，則為欲令眼觸為緣所生諸",
    "T07n0220_416:0089c11": "受空亦有出住，然眼觸為緣所生諸受空不",
    "T07n0220_416:0089c12": "能從三界中出，亦不能至一切智智中住。何",
    "T07n0220_416:0089c13": "以故？眼觸為緣所生諸受空眼觸為緣所生",
    "T07n0220_416:0089c14": "諸受空自性空故。「善現！諸有欲令無相之法",
    "T07n0220_416:0089c15": "有出住者，則為欲令耳、鼻、舌、身、意觸為緣所",
    "T07n0220_416:0089c16": "生諸受空亦有出住，然耳、鼻、舌、身、意觸為緣",
    "T07n0220_416:0089c17": "所生諸受空不能從三界中出，亦不能至一",
    "T07n0220_416:0089c18": "切智智中住。何以故？耳、鼻、舌、身、意觸為緣所",
    "T07n0220_416:0089c19": "生諸受空耳、鼻、舌、身、意觸為緣所生諸受空自",
    "T07n0220_416:0089c20": "性空故。「善現！諸有欲令無相之法有出住者，",
    "T07n0220_416:0089c21": "則為欲令夢境空亦有出住，然夢境空不能",
    "T07n0220_416:0089c22": "從三界中出，亦不能至一切智智中住。何以",
    "T07n0220_416:0089c23": "故？夢境空夢境空自性空故。「善現！諸有欲",
    "T07n0220_416:0089c24": "令無相之法有出住者，則為欲令幻事、陽焰、",
    "T07n0220_416:0089c25": "響、像、光影、空花、變化空亦有出住，然幻事空",
    "T07n0220_416:0089c26": "乃至變化空不能從三界中出，亦不能至一",
    "T07n0220_416:0089c27": "切智智中住。何以故？幻事空幻事空自性空，",
    "T07n0220_416:0089c28": "乃至變化空變化空自性空故。「善現！諸有欲",
    "T07n0220_416:0089c29": "令無相之法有出住者，則為欲令布施波羅",
    "T07n0220_416:0090a01": "蜜多空亦有出住，然布施波羅蜜多空不能",
    "T07n0220_416:0090a02": "從三界中出，亦不能至一切智智中住。何以",
    "T07n0220_416:0090a03": "故？布施波羅蜜多空布施波羅蜜多空自性",
    "T07n0220_416:0090a04": "空故。「善現！諸有欲令無相之法有出住者，則",
    "T07n0220_416:0090a05": "為欲令淨戒、安忍、精進、靜慮、般若波羅蜜多空",
    "T07n0220_416:0090a06": "亦有出住，然淨戒、安忍、精進、靜慮、般若波羅",
    "T07n0220_416:0090a07": "蜜多空不能從三界中出，亦不能至一切智",
    "T07n0220_416:0090a08": "智中住。何以故？淨戒、安忍、精進、靜慮、般若波",
    "T07n0220_416:0090a09": "羅蜜多空淨戒、安忍、精進、靜慮、般若波羅蜜多",
    "T07n0220_416:0090a10": "空自性空故。「善現！諸有欲令無相之法有出",
    "T07n0220_416:0090a11": "住者，則為欲令內空空亦有出住，然內空空",
    "T07n0220_416:0090a12": "不能從三界中出，亦不能至一切智智中住。",
    "T07n0220_416:0090a13": "何以故？內空空內空空自性空故。「善現！諸",
    "T07n0220_416:0090a14": "有欲令無相之法有出住者，則為欲令外空、",
    "T07n0220_416:0090a15": "內外空、空空、大空、勝義空、有為空、無為空、畢竟",
    "T07n0220_416:0090a16": "空、無際空、散無散空、本性空、自共相空、一切法",
    "T07n0220_416:0090a17": "空、不可得空、無性空、自性空、無性自性空空亦",
    "T07n0220_416:0090a18": "有出住，然外空空乃至無性自性空空不能",
    "T07n0220_416:0090a19": "從三界中出，亦不能至一切智智中住。何以",
    "T07n0220_416:0090a20": "故？外空空外空空自性空，乃至無性自性空",
    "T07n0220_416:0090a21": "空無性自性空空自性空故。「善現！諸有欲令",
    "T07n0220_416:0090a22": "無相之法有出住者，則為欲令四念住空亦",
    "T07n0220_416:0090a23": "有出住，然四念住空不能從三界中出，亦不",
    "T07n0220_416:0090a24": "能至一切智智中住。何以故？四念住空四念",
    "T07n0220_416:0090a25": "住空自性空故。「善現！諸有欲令無相之法有",
    "T07n0220_416:0090a26": "出住者，則為欲令四正斷、四神足、五根、五力、",
    "T07n0220_416:0090a27": "七等覺支、八聖道支空亦有出住，然四正斷",
    "T07n0220_416:0090a28": "空乃至八聖道支空不能從三界中出，亦不",
    "T07n0220_416:0090a29": "能至一切智智中住。何以故？四正斷空四正",
    "T07n0220_416:0090b01": "斷空自性空，乃至八聖道支空八聖道支空",
    "T07n0220_416:0090b02": "自性空故。「善現！諸有欲令無相之法有出住",
    "T07n0220_416:0090b03": "者，則為欲令乃至佛十力空亦有出住，然佛",
    "T07n0220_416:0090b04": "十力空不能從三界中出，亦不能至一切智",
    "T07n0220_416:0090b05": "智中住。何以故？佛十力空佛十力空自性空",
    "T07n0220_416:0090b06": "故。「善現！諸有欲令無相之法有出住者，則",
    "T07n0220_416:0090b07": "為欲令四無所畏、四無礙解、大慈、大悲、大喜、大",
    "T07n0220_416:0090b08": "捨、十八佛不共法空亦有出住，然四無所畏",
    "T07n0220_416:0090b09": "乃至十八佛不共法空不能從三界中出，亦",
    "T07n0220_416:0090b10": "不能至一切智智中住。何以故？四無所畏空，",
    "T07n0220_416:0090b11": "四無所畏空自性空，乃至十八佛不共法空，",
    "T07n0220_416:0090b12": "十八佛不共法空自性空故。「善現！諸有欲令",
    "T07n0220_416:0090b13": "無相之法有出住者，則為欲令諸預流者有",
    "T07n0220_416:0090b14": "惡趣生，諸一來者有頻來生，諸不還者有欲",
    "T07n0220_416:0090b15": "界生，諸大菩薩有自利生，諸阿羅漢、獨覺、如",
    "T07n0220_416:0090b16": "來有後有生，然無是事。何以故？諸預流等",
    "T07n0220_416:0090b17": "惡趣生等不可得故。「善現！諸有欲令無相之",
    "T07n0220_416:0090b18": "法有出住者，則為欲令預流空亦有出住，然",
    "T07n0220_416:0090b19": "預流空不能從三界中出，亦不能至一切智",
    "T07n0220_416:0090b20": "智中住。何以故？預流空預流空自性空故。「善",
    "T07n0220_416:0090b21": "現！諸有欲令無相之法有出住者，則為欲令",
    "T07n0220_416:0090b22": "一來、不還、阿羅漢、獨覺、菩薩、如來空亦有出",
    "T07n0220_416:0090b23": "住，然一來空乃至如來空不能從三界中出，",
    "T07n0220_416:0090b24": "亦不能至一切智智中住。何以故？一來空一",
    "T07n0220_416:0090b25": "來空自性空，乃至如來空如來空自性空故。",
    "T07n0220_416:0090b26": "「善現！諸有欲令無相之法有出住者，則為欲",
    "T07n0220_416:0090b27": "令名字、假想、施設、言說空亦有出住，然名字、",
    "T07n0220_416:0090b28": "假想、施設、言說空不能從三界中出，亦不能",
    "T07n0220_416:0090b29": "至一切智智中住。何以故？名字、假想、施設、言",
    "T07n0220_416:0090c01": "說空名字、假想、施設、言說空自性空故。「善",
    "T07n0220_416:0090c02": "現！諸有欲令無相之法有出住者，則為欲令",
    "T07n0220_416:0090c03": "無生無滅、無染無淨、無相無為空亦有出住，",
    "T07n0220_416:0090c04": "然無生無滅、無染無淨、無相無為空不能從",
    "T07n0220_416:0090c05": "三界中出，亦不能至一切智智中住。何以",
    "T07n0220_416:0090c06": "故？無生無滅、無染無淨、無相無為空無生無",
    "T07n0220_416:0090c07": "滅、無染無淨、無相無為空自性空故。「善現！由",
    "T07n0220_416:0090c08": "此因緣，如是大乘從三界中出，至一切智智",
    "T07n0220_416:0090c09": "中住，然以無二為方便故無出無住。所以者",
    "T07n0220_416:0090c10": "何？無相之法無動轉故。",
    "T07n0220_416:0090c11": "大般若波羅蜜多經卷第四百一十六"
}