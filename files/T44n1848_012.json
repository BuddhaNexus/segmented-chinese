{
    "T44n1848_012:0359a02": "起信論疏筆削記卷第十二",
    "T44n1848_012:0359a04": "長水沙門子璿錄",
    "T44n1848_012:0359a05": "[0359a05] ◎論結文二。初正結。疏無明根本等者。揀非",
    "T44n1848_012:0359a06": "枝末故。以依無明力而任持。託業識心而安",
    "T44n1848_012:0359a07": "住。故下文云。以有無明染法因故。即熏習真",
    "T44n1848_012:0359a08": "如。以熏習故則有妄心。以有妄心即熏習無",
    "T44n1848_012:0359a09": "明。不了真如法故。不覺念起現妄境界等。故",
    "T44n1848_012:0359a10": "云。由此而成也。現識等者。等下六&#x9E81;。皆是所",
    "T44n1848_012:0359a11": "現色心境界也。故一切境由此住持。若無明",
    "T44n1848_012:0359a12": "等者。以依無明故。有妄心。依妄心故現妄境",
    "T44n1848_012:0359a13": "界。所以無明未盡心境不滅。如風未息波浪",
    "T44n1848_012:0359a14": "不滅。離心無體者。皆從心起。非外來故。即心",
    "T44n1848_012:0359a15": "無體者。所起之法同能起故。鏡喻兩意如法",
    "T44n1848_012:0359a16": "可知。",
    "T44n1848_012:0359a17": "[0359a17] 論唯心下釋成二。初正釋。疏虛妄現者。妄念",
    "T44n1848_012:0359a18": "熏真起諸虛妄法故。亦可此文是結前諸法",
    "T44n1848_012:0359a19": "無體所以也。此中二意。一唯心故。二處妄故。",
    "T44n1848_012:0359a20": "如前鏡像一體同鏡故。二體不實故。由斯諸",
    "T44n1848_012:0359a21": "法無體可得也。",
    "T44n1848_012:0359a22": "[0359a22] 論以心下。二轉釋。疏二。初解文三。初略標",
    "T44n1848_012:0359a23": "意。反驗等者。反釋上文心現之義。法既隨心",
    "T44n1848_012:0359a24": "生滅。當知法從心生。生法皆妄也。",
    "T44n1848_012:0359a25": "[0359a25] 此中下。二別解文。初明生義。即指前段論文",
    "T44n1848_012:0359a26": "也。此則下顯意。非謂心是能生法是所生。",
    "T44n1848_012:0359a27": "以真心隨熏全體成動而作諸法。如金生",
    "T44n1848_012:0359a28": "器等故云生也。若無明下顯滅義。即下文",
    "T44n1848_012:0359a29": "因滅故緣滅等也。此則下明意也。明此心",
    "T44n1848_012:0359b01": "體反本還源。獨顯性淨故云心滅。此但心中",
    "T44n1848_012:0359b02": "無其妄動寂故名滅也。故疏云。心源還淨故",
    "T44n1848_012:0359b03": "云滅也。此約真心顯生滅義。若約妄心說者。",
    "T44n1848_012:0359b04": "即業轉二識。名之為心。斯則妄心於真心中。",
    "T44n1848_012:0359b05": "若生若滅。真心不生滅也。如前文示。相續心",
    "T44n1848_012:0359b06": "滅智性不壞。如波相滅濕性不壞。如上約真",
    "T44n1848_012:0359b07": "約妄。雖皆有生滅之義。究實而論。皆妄有生",
    "T44n1848_012:0359b08": "滅。真無生滅也。",
    "T44n1848_012:0359b09": "[0359b09] 既心下。三總結。釋上文無體義也。以上云一",
    "T44n1848_012:0359b10": "切法如鏡中像無體可得。故此結成。",
    "T44n1848_012:0359b11": "[0359b11] 問上說下。二釋妨。問意云。前明九相生滅。後",
    "T44n1848_012:0359b12": "即結云。當知無明能生一切染法。以一切染",
    "T44n1848_012:0359b13": "法皆是不覺相故。今文復云。唯心虛妄。心生",
    "T44n1848_012:0359b14": "法生心滅法滅。二文不相遠何以頓爾不同",
    "T44n1848_012:0359b15": "耶。答下意云。前辨生滅單就不覺說故。結過",
    "T44n1848_012:0359b16": "屬無明以功在不覺故。今此下明今文意。意",
    "T44n1848_012:0359b17": "明。此文具說真如為因無明為緣。由此因緣",
    "T44n1848_012:0359b18": "道理和合。成就色心諸法。既屬因緣。遂令諸",
    "T44n1848_012:0359b19": "法無性之義顯然可見。真如隨緣不住之理。",
    "T44n1848_012:0359b20": "煥然明矣。彰明也。故結下既明和合本因。真",
    "T44n1848_012:0359b21": "如隨緣成和合義。今結屬心。正其宜也。如水",
    "T44n1848_012:0359b22": "初動功在於風故。前文中結屬無明。動無別",
    "T44n1848_012:0359b23": "體則全屬於水故。此文中結屬心也。故不可",
    "T44n1848_012:0359b24": "言波無別體。而唯屬於風。法理亦然。如喻可",
    "T44n1848_012:0359b25": "知。",
    "T44n1848_012:0359b26": "[0359b26] 一辨&#x9E81;。疏此生下。明此意之識。是前第五相",
    "T44n1848_012:0359b27": "續識之所生故。名生起識。然無異體。但約&#x9E81;",
    "T44n1848_012:0359b28": "細而分二別故。云同是一識。若更細論亦即",
    "T44n1848_012:0359b29": "是前智識也。以同依境界之所起故。今不指",
    "T44n1848_012:0359c01": "此而偏指相續者。以是意識親所依故。但前",
    "T44n1848_012:0359c02": "下對前辨異以相續識。是法執分別。望於我",
    "T44n1848_012:0359c03": "執見愛。此名細惑又約能生依止義邊。說之",
    "T44n1848_012:0359c04": "為意。此中下明今義。謂依前細相之上生起。",
    "T44n1848_012:0359c05": "此&#x9E81;分別識。此識與人我貪瞋見愛&#x9E81;惡煩",
    "T44n1848_012:0359c06": "惱相應。故下文云。此識依見愛煩惱。增長義",
    "T44n1848_012:0359c07": "故。即就所起義說故。云從前起門。即是執取",
    "T44n1848_012:0359c08": "計名也。以是分別之中&#x9E81;分別故。名為意識。",
    "T44n1848_012:0359c09": "意之識者。依於五意所起之識故。本疏云。依",
    "T44n1848_012:0359c10": "意之識依主釋也。簡非聖者。即二乘及地前",
    "T44n1848_012:0359c11": "菩薩也。此二種人已能遠離意之識故。故約",
    "T44n1848_012:0359c12": "凡夫以顯&#x9E81;也。又以五意亦名意識。恐有所",
    "T44n1848_012:0359c13": "濫故。此約人揀之。其實五意名識。是持業釋。",
    "T44n1848_012:0359c14": "故不同此。無對治等者。謂無始覺觀慧也。二",
    "T44n1848_012:0359c15": "乘三賢得人空觀。既無取著。當知凡夫取著",
    "T44n1848_012:0359c16": "深者。蓋無觀慧也。其猶重病既不與藥。厥疾",
    "T44n1848_012:0359c17": "寧瘳。",
    "T44n1848_012:0359c18": "[0359c18] 惑體論計我我所者。正釋取著之相。由計我",
    "T44n1848_012:0359c19": "及我所故名為深。疏心外計境者。此是法執",
    "T44n1848_012:0359c20": "屬前智相及相續相。亦復等者。正是此識屬",
    "T44n1848_012:0359c21": "於我執即蘊。謂凡夫所執我。但通執自五蘊",
    "T44n1848_012:0359c22": "為主宰故。離蘊即外道。所執神我。然有三宗。",
    "T44n1848_012:0359c23": "一數論計。我體常而量周遍。猶如虛空。二勝",
    "T44n1848_012:0359c24": "論計。我體常而量不定。隨身卷舒。猶如牛皮。",
    "T44n1848_012:0359c25": "三無慚計。我體常。猶如微塵。應於根門如是",
    "T44n1848_012:0359c26": "眾多。故云種種。",
    "T44n1848_012:0359c27": "[0359c27] 依緣疏但緣倒境者。如執苦為樂。不淨計淨。",
    "T44n1848_012:0359c28": "無我計我。無常計常等。故云倒境。不了正理。",
    "T44n1848_012:0359c29": "謂不知無我等也。故金剛云。凡夫之人貪著",
    "T44n1848_012:0360a01": "其事。",
    "T44n1848_012:0360a02": "[0360a02] 立名。疏此論等者。謂於一意之識中。分出眼",
    "T44n1848_012:0360a03": "等五識兼本成六。以對六塵。然前相續智識。",
    "T44n1848_012:0360a04": "亦緣六塵。以彼不與愛見相應故。屬前意也。",
    "T44n1848_012:0360a05": "故前云。六&#x9E81;屬意識故。依六根等者。謂依內",
    "T44n1848_012:0360a06": "六根發於六識。緣外六塵。斯則聚緣內搖趣",
    "T44n1848_012:0360a07": "外奔逸。既以一為六。即分離義也。如佛頂",
    "T44n1848_012:0360a08": "經云。元依一精明分成六和合。又能下以此",
    "T44n1848_012:0360a09": "意識遍緣一切。通三量故。假實俱緣。如前云。",
    "T44n1848_012:0360a10": "能令現在已經之事忽然而念。未來之事不",
    "T44n1848_012:0360a11": "覺妄慮。內外者。內根外塵色心諸法。亦即計",
    "T44n1848_012:0360a12": "我我所也。",
    "T44n1848_012:0360a13": "[0360a13] 所依。疏見一處等。五住地中之一數。此是",
    "T44n1848_012:0360a14": "三界分別&#x9E81;惑迷理起者。同於見道處斷故。",
    "T44n1848_012:0360a15": "名見道惑。欲色有三愛。即三界俱生細惑迷",
    "T44n1848_012:0360a16": "事起者。於修道位中所除斷故。名修道惑。以",
    "T44n1848_012:0360a17": "此等者。謂以此見愛煩惱熏於第八。令彼識",
    "T44n1848_012:0360a18": "中第六種子有增益生長故。即起現行也。上",
    "T44n1848_012:0360a19": "六下類攝。然執取計名正當此識。起業一相",
    "T44n1848_012:0360a20": "是此所生總別報業。是此識造。今約所造從",
    "T44n1848_012:0360a21": "能造說。亦是此識所攝。故云相從入也。六染",
    "T44n1848_012:0360a22": "之中合此二相。以為一染。正當此識。",
    "T44n1848_012:0360a23": "[0360a23] 標歎二。初牒上所說。疏牒上等者。上云。謂無",
    "T44n1848_012:0360a24": "明力不覺心動故。謂心與無明和合。起成業",
    "T44n1848_012:0360a25": "等三細也。",
    "T44n1848_012:0360a26": "[0360a26] 論非凡下依位別歎三。一凡小非分。疏凡小",
    "T44n1848_012:0360a27": "非分等者。凡夫尚不知意之識。況此三細耶。",
    "T44n1848_012:0360a28": "二乘方覺事識中&#x9E81;分。尚不覺細分。正認三",
    "T44n1848_012:0360a29": "細以為涅槃。以是無明所起之識。非其境界",
    "T44n1848_012:0360b01": "也。於五住地中。但覺前四。是前見愛所增長",
    "T44n1848_012:0360b02": "識也。若根本無明是第五住非彼所覺。",
    "T44n1848_012:0360b03": "[0360b03] 論謂依下二菩薩分知。疏十信等者。謂此菩",
    "T44n1848_012:0360b04": "薩雖位在外凡。而能信教。了知本識因緣所",
    "T44n1848_012:0360b05": "生。無有自性。決定無體唯是真如。方成正信",
    "T44n1848_012:0360b06": "故。下說十信菩薩信真如。及修真如三昧。以",
    "T44n1848_012:0360b07": "成正信之行。因果體者。因即無明果即本識",
    "T44n1848_012:0360b08": "三相也。體即真如也。三賢等者。異前位之信。",
    "T44n1848_012:0360b09": "殊後位之證。故言觀察。比觀者。既未親證。但",
    "T44n1848_012:0360b10": "比度觀察。即相似覺也。論證法身即初地已",
    "T44n1848_012:0360b11": "去。究竟即十地。乃至之言攝於中八。隨分覺",
    "T44n1848_012:0360b12": "故不能盡知。然初地且約破法執故。說為少",
    "T44n1848_012:0360b13": "知。若克就識論。八地方覺此識現相也。",
    "T44n1848_012:0360b14": "[0360b14] 論唯佛下。三唯佛窮了。疏四相俱了者。以覺",
    "T44n1848_012:0360b15": "前者則不覺後。覺後者必能覺前。是故此中",
    "T44n1848_012:0360b16": "通言四相。故前云。若得無念者。則知心相生",
    "T44n1848_012:0360b17": "住異滅。",
    "T44n1848_012:0360b18": "[0360b18] 一徵。疏緣起妙理者。真如為因無明為緣。起",
    "T44n1848_012:0360b19": "成諸識。斯則性起為相。是不思議微妙理趣。",
    "T44n1848_012:0360b20": "故云妙理。問意可知。",
    "T44n1848_012:0360b21": "[0360b21] 即淨而染。疏因即梨耶心體是其覺義。即不",
    "T44n1848_012:0360b22": "思議變者。緣者即根本無明是不覺義。即不",
    "T44n1848_012:0360b23": "思議熏者。論染心即業等諸識。以於不可熏",
    "T44n1848_012:0360b24": "變處而熏變故。不染而染者。不染即前自性",
    "T44n1848_012:0360b25": "心體非是染法。以不守自性故。隨熏成染。故",
    "T44n1848_012:0360b26": "下云。真如之法實無於染。但以無明而熏習",
    "T44n1848_012:0360b27": "故。則有染相。",
    "T44n1848_012:0360b28": "[0360b28] 常淨。疏即染等者。雖隨熏成染。其體常淨。如",
    "T44n1848_012:0360b29": "鏡現穢。其體不動。斯則正由不動而得隨緣。",
    "T44n1848_012:0360c01": "正由隨緣顯得不動。",
    "T44n1848_012:0360c02": "[0360c02] 結難測論唯佛知者。欲言其淨則九相紛然。",
    "T44n1848_012:0360c03": "欲言其染則一味無變。若非佛智孰能知焉。",
    "T44n1848_012:0360c04": "自性心難了者。以能隨緣成染故。所染難了",
    "T44n1848_012:0360c05": "者。以即染而常淨故。言甚深智者。即八地已",
    "T44n1848_012:0360c06": "上。以覺轉現少分而知。然從初地亦得少知。",
    "T44n1848_012:0360c07": "以證真故。故前云。若證法身得少分知。",
    "T44n1848_012:0360c08": "[0360c08] 顯不變。論常無念者。無念即覺義。既常是覺。",
    "T44n1848_012:0360c09": "即無不覺。無不覺故。名為不變。疏雖舉等者。",
    "T44n1848_012:0360c10": "如杌不作鬼繩不為蛇。東處無西等。緣起因",
    "T44n1848_012:0360c11": "體。即前自性淨心。是此緣起體也。故云心",
    "T44n1848_012:0360c12": "性。",
    "T44n1848_012:0360c13": "[0360c13] 此顯下疏二。初釋心不相應。此明無明之體。",
    "T44n1848_012:0360c14": "初起微細。未分王數心境之相應故。又此無",
    "T44n1848_012:0360c15": "明是全性之惑故加心字。又亦可此惑是與",
    "T44n1848_012:0360c16": "真心不相應之法。如前云。從本以來不與妄",
    "T44n1848_012:0360c17": "染相應故。今以不如實知故。忽然而起。說此",
    "T44n1848_012:0360c18": "以為根本無明也。",
    "T44n1848_012:0360c19": "[0360c19] 唯此下二釋忽然念起三。初正釋今義。是諸",
    "T44n1848_012:0360c20": "染法始起之本故。故約忽起以表其先也。",
    "T44n1848_012:0360c21": "[0360c21] 如纓下。二引經證成四住。前使者。即無明使",
    "T44n1848_012:0360c22": "也。無法起者。意顯無明。使外別無有法。為能",
    "T44n1848_012:0360c23": "起無明之本也。",
    "T44n1848_012:0360c24": "[0360c24] 是則下。三會彼同此二。一正會如文。",
    "T44n1848_012:0360c25": "[0360c25] 此約下。二結揀。意明無前之忽然。非有始之",
    "T44n1848_012:0360c26": "忽然也。言無前者。以此無明最微細故。更無",
    "T44n1848_012:0360c27": "有法前於此者。前即始也。由無始起之本故。",
    "T44n1848_012:0360c28": "故說忽然。故本疏云。以起無初。故肇公云。如",
    "T44n1848_012:0360c29": "鏡忽塵如空忽雲。即斯義也。",
    "T44n1848_012:0361a01": "[0361a01] 標中論染心者。以上云。無明所染有其染心。",
    "T44n1848_012:0361a02": "今釋此相。有其六種差別不同也。",
    "T44n1848_012:0361a03": "[0361a03] 然此下疏二。初敘意逆次配者。以前說隨流",
    "T44n1848_012:0361a04": "生起故。從細至&#x9E81;為順。次今明反流除斷故。",
    "T44n1848_012:0361a05": "從&#x9E81;至細為逆次。前取近理為先。今取易斷",
    "T44n1848_012:0361a06": "為先也。由此下配第一染。以二乘三賢同斷",
    "T44n1848_012:0361a07": "此故。便借下將前科此。免更會同。誠為省要。",
    "T44n1848_012:0361a08": "二釋文。論分六段。今初二初障。疏是六下據",
    "T44n1848_012:0361a09": "用科名。合無此說。今此重對者。為通前類攝",
    "T44n1848_012:0361a10": "故。此即九相中二相。見愛等即五意中意之",
    "T44n1848_012:0361a11": "識。&#x9E81;分別即異相也。但&#x9E81;下釋此別名。外執",
    "T44n1848_012:0361a12": "於境與境相應。內起見愛計我我所故。污其",
    "T44n1848_012:0361a13": "下釋此通名。淨行即真如根本智也。此智有",
    "T44n1848_012:0361a14": "二。一人空智。二法空智。此智不起者。由染心",
    "T44n1848_012:0361a15": "有力。為能障故。故名為污。若漸修此觀。觀成",
    "T44n1848_012:0361a16": "智起即翻染心。故名為治。斯則敵體相違。故",
    "T44n1848_012:0361a17": "成治義。然此以對始覺名染義也。若據論意。",
    "T44n1848_012:0361a18": "則約對本覺之淨。以明其染故。前文云。是心",
    "T44n1848_012:0361a19": "自性清淨而有無明。為無明所染。有其染心",
    "T44n1848_012:0361a20": "也。問障染何別。答體雖無別。名義有殊。障則",
    "T44n1848_012:0361a21": "對治覺立。如下文云。能障真如根本智故。染",
    "T44n1848_012:0361a22": "則對本覺立。如前引文。是心自性清淨等。",
    "T44n1848_012:0361a23": "[0361a23] 論依二乘下。二治。疏無學等者。此是見等四",
    "T44n1848_012:0361a24": "住煩惱。辟支羅漢悉能離故。",
    "T44n1848_012:0361a25": "[0361a25] 疏十解下二。初約三賢以明行位二。初正顯",
    "T44n1848_012:0361a26": "行位。據此則三賢菩薩同受此名。以皆不退",
    "T44n1848_012:0361a27": "失故。",
    "T44n1848_012:0361a28": "[0361a28] 故地下二引論證成。無著論即金剛論。彼論",
    "T44n1848_012:0361a29": "三地。謂信行地淨心地究竟地。",
    "T44n1848_012:0361b01": "[0361b01] 疏此菩薩下。二對二乘。以顯斷惑。又二。初",
    "T44n1848_012:0361b02": "覈劣以明&#x9E81;惑二。初表異凡小。得人空者。以",
    "T44n1848_012:0361b03": "此菩薩得此觀故。能伏現行不同凡夫。然於",
    "T44n1848_012:0361b04": "種子不盡除滅。不同二乘。言隨眠者。種子異",
    "T44n1848_012:0361b05": "名。謂隨逐有情眠伏藏識。今此論中約現行",
    "T44n1848_012:0361b06": "說。名為遠離。非約種子。攝論下引證。上心",
    "T44n1848_012:0361b07": "則現行也。二意者。留此惑種潤於故業。受分",
    "T44n1848_012:0361b08": "段身。修習種智斷所知障。即自利也。兼俯就",
    "T44n1848_012:0361b09": "群品攝化利益。即利他也。若不留惑種。即",
    "T44n1848_012:0361b10": "同二乘獨出三界。二利俱失也。故圓覺云。菩",
    "T44n1848_012:0361b11": "薩示現世間非愛為本。但以慈悲令彼捨愛。",
    "T44n1848_012:0361b12": "假諸貪欲而入生死。問菩薩既留惑種。後起",
    "T44n1848_012:0361b13": "現行受分段身。與凡夫何異。答前引圓覺足",
    "T44n1848_012:0361b14": "辨其異。雖留惑種受分段身。以有智故終不",
    "T44n1848_012:0361b15": "起過。假此分段為所依故。廣修種智及行大",
    "T44n1848_012:0361b16": "悲。終不令此起於新業。如禁蛇法。雖不令死。",
    "T44n1848_012:0361b17": "亦不噬人故。攝論云。煩惱伏不起。如毒&#x546A;所",
    "T44n1848_012:0361b18": "害。留惑(煩惱)至惑盡(所知)證佛一切智。",
    "T44n1848_012:0361b19": "[0361b19] 疏此約下。二揀定權實。初地下約頓悟說。謂",
    "T44n1848_012:0361b20": "此菩薩在地前時。以二空觀雙伏二障。分別",
    "T44n1848_012:0361b21": "至見道位。種現俱斷。從此位去。若智增者便",
    "T44n1848_012:0361b22": "伏煩惱。現行至佛方斷。若悲增者故意令生。",
    "T44n1848_012:0361b23": "極至八地。現行方伏留隨眠惑。以助願力化",
    "T44n1848_012:0361b24": "利眾生。今此論中約生起時。一向&#x7AEA;說。及至",
    "T44n1848_012:0361b25": "斷時從&#x9E81;至細。故在地前。已除我執俱生分",
    "T44n1848_012:0361b26": "別。至登地時。唯斷法執分別。二地已去秖斷",
    "T44n1848_012:0361b27": "法執俱生。更無煩惱。不同彼教橫說二障種",
    "T44n1848_012:0361b28": "子在第八中。良以權實教異。與此相望。校一",
    "T44n1848_012:0361b29": "僧祇。學者要知。須明彼教。然智解可以旁通。",
    "T44n1848_012:0361c01": "起行須依了義。冀諸學者審而詳之。言如餘",
    "T44n1848_012:0361c02": "論者。即瑜伽唯識等廣明。",
    "T44n1848_012:0361c03": "[0361c03] 今此下。二超勝以除細執三。初正明。以是實",
    "T44n1848_012:0361c04": "教菩薩。從初正信。便達真如本有無明本空。",
    "T44n1848_012:0361c05": "隨順無念。於此地前能修法空真如三昧。自",
    "T44n1848_012:0361c06": "然令彼法執不生。伏於無明與真相應。故云",
    "T44n1848_012:0361c07": "分斷。但伏故名斷也。",
    "T44n1848_012:0361c08": "[0361c08] 故此論下。二引證。不了一法界義即無明也。",
    "T44n1848_012:0361c09": "下說發直等三心。修無住等四方便及施等",
    "T44n1848_012:0361c10": "六度。皆是此也。",
    "T44n1848_012:0361c11": "[0361c11] 今但下三結意。以是約執取人。非約人明執。",
    "T44n1848_012:0361c12": "故不論也。",
    "T44n1848_012:0361c13": "[0361c13] 二中一障。疏但執下即是法執相續。生起不",
    "T44n1848_012:0361c14": "斷故。前云相續。今云不斷。其義一也。",
    "T44n1848_012:0361c15": "[0361c15] 論依信下二治。疏十解等者。謂從三賢位中",
    "T44n1848_012:0361c16": "觀察尋伺分斷此染。直到初地方能全離。修",
    "T44n1848_012:0361c17": "唯識觀。即資糧位中。習行順解脫分。尋伺方",
    "T44n1848_012:0361c18": "便即加行位中。習行順決擇分。初地即見道",
    "T44n1848_012:0361c19": "位。無漏智火燒煩惱薪。通達佛法名歡喜地。",
    "T44n1848_012:0361c20": "三無性者。謂遍計相無性。依他無自然性。圓",
    "T44n1848_012:0361c21": "成無前遍計我法之性。故唯識云。初即相無",
    "T44n1848_012:0361c22": "性次無自然性。後由遠離前所執我法性。遍",
    "T44n1848_012:0361c23": "滿真如者。即遍行真如。所言遍者。唯識云。謂",
    "T44n1848_012:0361c24": "此真如二空所顯。無有一法而不在故。所言",
    "T44n1848_012:0361c25": "證者。以無分別智契無差別理。能所兩亡也。",
    "T44n1848_012:0361c26": "故唯識頌云。若時於所緣智。都無所得。爾時",
    "T44n1848_012:0361c27": "住唯識。離二取相故。法執等者。由修習唯識",
    "T44n1848_012:0361c28": "觀故。至此成就無漏智。相分得現行。由是此",
    "T44n1848_012:0361c29": "執分別永得除滅。",
    "T44n1848_012:0362a01": "[0362a01] 三中障。疏以能下釋名。可知。法執修惑者。所",
    "T44n1848_012:0362a02": "知障中俱生之分。以修道所斷故名修惑。",
    "T44n1848_012:0362a03": "[0362a03] 治中疏七地等者。以此地已還法空觀。有間",
    "T44n1848_012:0362a04": "斷有相有功用。遂於染淨境界。未免分別。然",
    "T44n1848_012:0362a05": "從二地已來。分分除斷。故云漸也。八地下釋",
    "T44n1848_012:0362a06": "得離此染所以。以若殘此染。則不登七地。豈",
    "T44n1848_012:0362a07": "況至八。故至七地門中都盡此染也。以二地",
    "T44n1848_012:0362a08": "下釋二地名。謂攝律儀善法眾生三聚具足。",
    "T44n1848_012:0362a09": "以遠離微細破戒垢故。名離垢地。準華嚴說。",
    "T44n1848_012:0362a10": "十地如次修十波羅蜜。此即正當戒波羅蜜。",
    "T44n1848_012:0362a11": "餘地非不持戒。以約增勝說故。以七下釋七",
    "T44n1848_012:0362a12": "地名。斯則八地名無相。七地名方便。謂與無",
    "T44n1848_012:0362a13": "相地作方便故。斯則無相之方便也。以八地",
    "T44n1848_012:0362a14": "下轉釋可知。",
    "T44n1848_012:0362a15": "[0362a15] 四中障。疏根本下則無明動心成業轉現相。",
    "T44n1848_012:0362a16": "現相即境界也。此義前已頻說故。疏但舉初",
    "T44n1848_012:0362a17": "後。",
    "T44n1848_012:0362a18": "[0362a18] 治中。疏以八地等者。以色自心生故。心能變",
    "T44n1848_012:0362a19": "色故。由是能毛容剎海。芥納須彌。色心不相",
    "T44n1848_012:0362a20": "妨。自他無分隔也。本業經云。所謂無相大慧",
    "T44n1848_012:0362a21": "方便大用。無有色習無明亦盡。百萬劫事無",
    "T44n1848_012:0362a22": "量佛土事。以一念心一時行。現如佛形。現一",
    "T44n1848_012:0362a23": "切眾生形。以一念心中一時行已無功用故。",
    "T44n1848_012:0362a24": "三世間自在者。謂此菩薩觀此三種&#x9E81;細之",
    "T44n1848_012:0362a25": "色。無不通達。無分別智任運相續。相用煩惱",
    "T44n1848_012:0362a26": "不能動故。以色下舉下位以反釋。意云。七地",
    "T44n1848_012:0362a27": "已前現識不亡。既色不自在。今得自在者。蓋",
    "T44n1848_012:0362a28": "現識亡也。然於七地觀斷至八地。盡前後皆",
    "T44n1848_012:0362a29": "然。學者應知。",
    "T44n1848_012:0362b01": "[0362b01] 五中治。疏善知下於他心得自在。十種稠林",
    "T44n1848_012:0362b02": "者。華嚴云。此菩薩以如實智慧知眾生。一心",
    "T44n1848_012:0362b03": "稠林。二煩惱。三業。四根。五解。六性。七樂願。",
    "T44n1848_012:0362b04": "八隨眠。九受生習氣相續。十三聚差別。一一",
    "T44n1848_012:0362b05": "皆云稠林者。此等諸法稠密如林。故以喻之。",
    "T44n1848_012:0362b06": "淨名云。善知眾生往來所趣及心所行。此歎",
    "T44n1848_012:0362b07": "九地菩薩。本業經云。一切功德行皆成就。心",
    "T44n1848_012:0362b08": "習已滅無明亦除也。又以下明於自心得自",
    "T44n1848_012:0362b09": "在。四十無礙智者。準華嚴說。有十種四無礙",
    "T44n1848_012:0362b10": "智。四者。一法。二義。三詞。四樂說。十者。世親",
    "T44n1848_012:0362b11": "判為十相。一自相。二同相。三行相。四說相。",
    "T44n1848_012:0362b12": "五智相。六無我相。七業相。八因相。九果相。",
    "T44n1848_012:0362b13": "十住持相。一一具四故。成四十。廣如彼說。有",
    "T44n1848_012:0362b14": "礙下結所離之染也。起即不自在故。如前經",
    "T44n1848_012:0362b15": "中心習已滅也。",
    "T44n1848_012:0362b16": "[0362b16] 六中治。論菩薩盡地者。即菩薩究竟地也。如",
    "T44n1848_012:0362b17": "前云。乃至菩薩究竟地。有本多云地盡義。亦",
    "T44n1848_012:0362b18": "有在。不如地字在下義順。以前後皆結云地",
    "T44n1848_012:0362b19": "故。此即第十地。如來即妙覺。斯則從九地。觀",
    "T44n1848_012:0362b20": "斷佛地方盡。無垢地即如來地。與十地終心",
    "T44n1848_012:0362b21": "竟無有異。然本業經中。自等覺為無垢地。",
    "T44n1848_012:0362b22": "此即別開。今此所明等妙二覺。合為一位",
    "T44n1848_012:0362b23": "也。",
    "T44n1848_012:0362b24": "[0362b24] 辨無明等者。如上六染。但是無明所起之法。",
    "T44n1848_012:0362b25": "今已分配因果諸位。明斷竟。然上云不達一",
    "T44n1848_012:0362b26": "法界故。名為無明。未知此使依何位人。能遠",
    "T44n1848_012:0362b27": "離耶。故今辨之。疏&#x9E81;者。枝末無明。從初地漸",
    "T44n1848_012:0362b28": "離至七地方盡。細者。根本無明。此即下上",
    "T44n1848_012:0362b29": "說自性清淨心。為無明所染有其染心。當知",
    "T44n1848_012:0362c01": "無明是染心之所依。染心是無明之所起也。",
    "T44n1848_012:0362c02": "上云者。即智淨相。然此六染之中各有二分。",
    "T44n1848_012:0362c03": "一分屬於無明。一分屬於染心。以皆有和合",
    "T44n1848_012:0362c04": "及相續義故。但約與前和合迷執不改。即是",
    "T44n1848_012:0362c05": "無明。約展轉起後相續不斷。即是染心。由是",
    "T44n1848_012:0362c06": "地前便有斷無明義也。今言初地方離者。以",
    "T44n1848_012:0362c07": "約破法執位明斷義。不乖諸說。故標此位也。",
    "T44n1848_012:0362c08": "今無明下明生起時。義說前後。以論因緣和",
    "T44n1848_012:0362c09": "合義故。若除斷時則無前後。以能依所依不",
    "T44n1848_012:0362c10": "相離故。",
    "T44n1848_012:0362c11": "[0362c11] 釋相應等者。以上六染中有相應不相應言。",
    "T44n1848_012:0362c12": "此義未顯。今則顯之。論二。初標也。疏皆&#x9E81;心",
    "T44n1848_012:0362c13": "者。以是前六緣總別相。行相&#x9E81;顯故。依境下",
    "T44n1848_012:0362c14": "既依境生。則與境為相應也。",
    "T44n1848_012:0362c15": "[0362c15] 論謂心下二。初約法辨異。疏心謂下約王數",
    "T44n1848_012:0362c16": "釋。心王即前六識心王。心所即遍行等六位",
    "T44n1848_012:0362c17": "心所。然六識中心所多少不同。今此論中總",
    "T44n1848_012:0362c18": "名念法。亦可此文舉一蔽諸故言念法。即別",
    "T44n1848_012:0362c19": "境之一也。迦栴下引證。即通指心所俱名心",
    "T44n1848_012:0362c20": "所念法。然論王數相應。總有五義。一同所依",
    "T44n1848_012:0362c21": "根。二同緣一境。三同一行相。謂同作青等解。",
    "T44n1848_012:0362c22": "四同一心事。王所各一體故。五同一時。王所",
    "T44n1848_012:0362c23": "同一剎那故。由是故得相應。又心下約心境",
    "T44n1848_012:0362c24": "釋可知。所依等者。識依此境所引生故。又是",
    "T44n1848_012:0362c25": "彼識所分別故。以有此染淨為所依故。遂起",
    "T44n1848_012:0362c26": "心王心數令相應也。以有此境為所分別故。",
    "T44n1848_012:0362c27": "遂與能分別為相應也。",
    "T44n1848_012:0362c28": "[0362c28] 論而知下。二正顯相應。若心王下約王數釋",
    "T44n1848_012:0362c29": "同義。如師往資隨其事不異。然雖云王數相",
    "T44n1848_012:0363a01": "應。理須約境以辨。能知同者。此體有二。以相",
    "T44n1848_012:0363a02": "應故名為同也。所緣同者。此唯一境以望王",
    "T44n1848_012:0363a03": "數故名同也。斯則能所雖皆云同。而同義有",
    "T44n1848_012:0363a04": "異也。又於下約心境釋同義。此即心隨於境。",
    "T44n1848_012:0363a05": "名之為同。同即相應也。",
    "T44n1848_012:0363a06": "[0363a06] 論不相應下二。初標也。疏無明者。以前云不",
    "T44n1848_012:0363a07": "達一法界故。心不相應名為無明等。故今指",
    "T44n1848_012:0363a08": "也。",
    "T44n1848_012:0363a09": "[0363a09] 論即心下。二釋疏二。初約王數釋。論二。初顯",
    "T44n1848_012:0363a10": "無別異。疏即此等者。心是真心。由動故成不",
    "T44n1848_012:0363a11": "覺。不覺與覺一體無異。故云即也。尚無覺不",
    "T44n1848_012:0363a12": "覺異。豈有王數耶。",
    "T44n1848_012:0363a13": "[0363a13] 論不同下。二正遣相應。疏二。初正釋。翻前義",
    "T44n1848_012:0363a14": "既無等者。如單己一人與誰為同故。無相應",
    "T44n1848_012:0363a15": "義也。",
    "T44n1848_012:0363a16": "[0363a16] 以此下重釋前即義三。初正釋。然前說不覺",
    "T44n1848_012:0363a17": "即動心。今說染心即不覺。有斯異耳。",
    "T44n1848_012:0363a18": "[0363a18] 上文下二引證。既展轉相即動無動相。元即",
    "T44n1848_012:0363a19": "靜心也。",
    "T44n1848_012:0363a20": "[0363a20] 非是下三揀濫。此中言不相離者。以染心即",
    "T44n1848_012:0363a21": "不覺故。非謂有於王數相應。而言不離。以相",
    "T44n1848_012:0363a22": "應不離二義別故。下文引證。是下生滅相中",
    "T44n1848_012:0363a23": "文。此文雙證二義。一證不相離義。二證不是",
    "T44n1848_012:0363a24": "相應義。在文可見。",
    "T44n1848_012:0363a25": "[0363a25] 二亦下約心境釋二。初正釋前義。謂此無明",
    "T44n1848_012:0363a26": "等者。意云。染心即無明。無明是不覺。不覺依",
    "T44n1848_012:0363a27": "於覺。覺即是本心。都無外境相應故。云即心",
    "T44n1848_012:0363a28": "不覺。此言即心亦即本覺真心也。亦可通於",
    "T44n1848_012:0363a29": "真妄二心。如文易見。揀相應者。既無境為相",
    "T44n1848_012:0363b01": "對。約何以明相應耶。",
    "T44n1848_012:0363b02": "[0363b02] 此不相應下。二指陳違妨。以相宗說此第八",
    "T44n1848_012:0363b03": "識有遍行心所。又與器界外境相應。仍不說",
    "T44n1848_012:0363b04": "有覺義故和會。如別說者。尋檢其文。未見所",
    "T44n1848_012:0363b05": "出。今且略會二宗所說者。如法相宗說。第八",
    "T44n1848_012:0363b06": "識能緣三境。以彼秖據現在成就位中。橫說",
    "T44n1848_012:0363b07": "八識。不明根本始起元由。但言一切眾生法",
    "T44n1848_012:0363b08": "爾。皆具八種識。從自種生皆能緣慮自分境",
    "T44n1848_012:0363b09": "界。以同是識了別義故。故能緣境。又說此識",
    "T44n1848_012:0363b10": "從自種生。雖從自種而假境為所緣緣故。方",
    "T44n1848_012:0363b11": "得生起故須緣境。雖能緣境微細難知。不同",
    "T44n1848_012:0363b12": "前七執我執法。今此論中&#x7AEA;說諸識迷真所",
    "T44n1848_012:0363b13": "成。從細至&#x9E81;不說種生故。第八識但有生境",
    "T44n1848_012:0363b14": "之功。而無緣境之義。以從無明內熏習起。非",
    "T44n1848_012:0363b15": "外境界牽故令生故。經說為流注生滅者。是",
    "T44n1848_012:0363b16": "此內起也由是故無緣境之義。今若會彼同",
    "T44n1848_012:0363b17": "此論者。彼宗既言此識緣境微細難知。當知",
    "T44n1848_012:0363b18": "密同今論之意。以彼宗說從種生故。同是識",
    "T44n1848_012:0363b19": "分。不得不說緣境界也。又若會此同彼說者。",
    "T44n1848_012:0363b20": "此論所明。前六緣境即是第八&#x9E81;分功用。由",
    "T44n1848_012:0363b21": "於境界。熏彼本識起此分別。斯則本識有緣",
    "T44n1848_012:0363b22": "境義。以是&#x9E81;故隔為事識。不名第八。又彼宗",
    "T44n1848_012:0363b23": "說第八心王有遍行五心所相應者。由說此",
    "T44n1848_012:0363b24": "識能緣境界。是故有王心所相應。如正緣",
    "T44n1848_012:0363b25": "境時。須有作意。能警其心引心趣境。以趣境",
    "T44n1848_012:0363b26": "故。根境識三分別變異。令心觸彼以觸境故。",
    "T44n1848_012:0363b27": "四種和合領納違順。以領納故於境取像。施",
    "T44n1848_012:0363b28": "設種種名言之事。以取像故。遂令其心造作",
    "T44n1848_012:0363b29": "驅役。此五皆由緣境故。得是故。第八有五相",
    "T44n1848_012:0363c01": "應。今論既不說此緣境。亦無心所與之相應。",
    "T44n1848_012:0363c02": "故不同彼。又彼宗中不說第八生起元由從",
    "T44n1848_012:0363c03": "真起妄。但據現在成就位說故無覺義。然亦",
    "T44n1848_012:0363c04": "說有無始本有菩提種子。而不即是本覺真",
    "T44n1848_012:0363c05": "如。以未了故。且隱密說。今論所明依如來藏。",
    "T44n1848_012:0363c06": "有生滅心。以迷覺故。成於不覺。雖成不覺覺",
    "T44n1848_012:0363c07": "性不變故有覺義。以依實教顯了相說故不",
    "T44n1848_012:0363c08": "同彼。若彼已說有覺義者。如何彰此二教淺",
    "T44n1848_012:0363c09": "深。學者應知。",
    "T44n1848_012:0363c10": "[0363c10] 舉上染心等者。舉上六染之心及無明。對於",
    "T44n1848_012:0363c11": "所障之境束為二礙。以一切障染不離二種。",
    "T44n1848_012:0363c12": "所謂煩惱及以所知。今此染心及以無明二",
    "T44n1848_012:0363c13": "障分別。如何收攝。故此明之。標立論二。初惑",
    "T44n1848_012:0363c14": "障二。初標法定名。疏六染心者。各取於中",
    "T44n1848_012:0363c15": "一分相續義。故以此一分喧擾動亂不寂靜",
    "T44n1848_012:0363c16": "故。名為煩惱。",
    "T44n1848_012:0363c17": "[0363c17] 論能障下。二顯其礙義。疏二。初釋文。照寂下",
    "T44n1848_012:0363c18": "釋所障智名。復名真智證體智實智等。以能",
    "T44n1848_012:0363c19": "證如實理故。名如理智。能生後得故名根本",
    "T44n1848_012:0363c20": "智。上文下出所障智體也。染心下釋成礙相。",
    "T44n1848_012:0363c21": "並可知。",
    "T44n1848_012:0363c22": "[0363c22] 今此下二通妨。或問曰。如諸處說。依於二執",
    "T44n1848_012:0363c23": "起於二障。與此何別。又前秖將六&#x9E81;前四以",
    "T44n1848_012:0363c24": "配二障。何故此中六染俱名煩惱耶。故此釋",
    "T44n1848_012:0363c25": "之。彼依二執起二障者。依五意上起所知。意",
    "T44n1848_012:0363c26": "之識上起煩惱。今此則以染心所依無明為",
    "T44n1848_012:0363c27": "所知。能依染心為煩惱。故不同也。應知若約",
    "T44n1848_012:0363c28": "二執說二障即局。此依染心說二障即通。有",
    "T44n1848_012:0363c29": "斯異也。",
    "T44n1848_012:0364a01": "[0364a01] 無明下二智障二。初標法定名也。疏根本無",
    "T44n1848_012:0364a02": "明者。若取諸識中之一分。亦兼枝末。以末從",
    "T44n1848_012:0364a03": "本故作此標。",
    "T44n1848_012:0364a04": "[0364a04] 論能障下。二顯其礙義。疏二。初釋文。後得下",
    "T44n1848_012:0364a05": "釋所障智名。復名偏智俗智權智等。以根本",
    "T44n1848_012:0364a06": "智證真如。後方得起故。名後得智。如其事量",
    "T44n1848_012:0364a07": "而知名如量智也。即上下出所障智體。以無",
    "T44n1848_012:0364a08": "明下釋其礙相。從所障得名者。智之礙故。依",
    "T44n1848_012:0364a09": "主釋也。不同煩惱即礙。是持業釋。",
    "T44n1848_012:0364a10": "[0364a10] 此明下二通妨。或問。此言自然。與外道自然",
    "T44n1848_012:0364a11": "何別。故此釋之。此以無心應物任運現化為",
    "T44n1848_012:0364a12": "自然。不同外道無因果之自然。斯則言同而",
    "T44n1848_012:0364a13": "義異也。",
    "T44n1848_012:0364a14": "[0364a14] 煩惱中。疏先問等者。約&#x9E81;細以成難也。秖合",
    "T44n1848_012:0364a15": "細法障細法。&#x9E81;法障&#x9E81;法。方是其宜。何故不",
    "T44n1848_012:0364a16": "爾。前二染者。以業相微細未分能所。欲成礙",
    "T44n1848_012:0364a17": "義難見相違。故今偏約轉現二相。以酬前難。",
    "T44n1848_012:0364a18": "然雖不言意亦含攝。以依動心說能見故。可",
    "T44n1848_012:0364a19": "以意知。前三染即分別智。已前三者。皆是事",
    "T44n1848_012:0364a20": "識故依境起。以此等者。以理智無能所染心",
    "T44n1848_012:0364a21": "有能所。敵體相違故。成礙義。",
    "T44n1848_012:0364a22": "[0364a22] 智礙。疏所迷法性者。此是即真之俗故。常靜",
    "T44n1848_012:0364a23": "無起。無起即真故云法性。故前文云。一切法",
    "T44n1848_012:0364a24": "離言說相。乃至無有變異。不可破壞。唯是一",
    "T44n1848_012:0364a25": "心等。不了等者。正釋違義。法性寂靜而無明",
    "T44n1848_012:0364a26": "起動。動靜相反故成違義。正釋等者。本疏云。",
    "T44n1848_012:0364a27": "以內迷真理識外見塵故。於如量之境。不能",
    "T44n1848_012:0364a28": "隨順種種知也。如人動目天地傾搖故。不能",
    "T44n1848_012:0364a29": "得如實知也。然前則約&#x9E81;細而難問。今則約",
    "T44n1848_012:0364b01": "相違而通釋也。故下文云。無明頓盡名一切",
    "T44n1848_012:0364b02": "種智。如下論釋。◎"
}