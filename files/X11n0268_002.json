{
    "X11n0268_002:0238a01": "大佛頂如來密因修證了義諸菩薩萬行首楞嚴經卷第二",
    "X11n0268_002:0238a02": "一名中印度那蘭陀大道場經於灌頂部錄出別行",
    "X11n0268_002:0238a03": "大唐神龍元年歲次乙巳五月二十三日",
    "X11n0268_002:0238a04": "天竺沙門般剌密帝於廣州制止道場譯",
    "X11n0268_002:0238a05": "烏萇國沙門彌伽釋迦譯語",
    "X11n0268_002:0238a06": "菩薩戒弟子前正議大夫同中書門下平章事清河房融筆受",
    "X11n0268_002:0238a07": "趙宋桐洲沙門思坦集註",
    "X11n0268_002:0238a08": "明石盂後學比丘慧基重校訂",
    "X11n0268_002:0238a09": "明巡視漕河監察御史長安霍達參閱鋟",
    "X11n0268_002:0238a10": "爾時阿難及諸大眾。聞佛示誨身心泰然。念無始來失却本心妄認緣塵分別影",
    "X11n0268_002:0238a11": "事。今日開悟如失乳兒忽遇慈母。合掌禮佛。願聞如來顯出身心真妄虗實現前",
    "X11n0268_002:0238a12": "生滅與不生滅二發明性。",
    "X11n0268_002:0238a13": "孤山云。經家敘請意者。我以身境為動見性寂然謂契真源。猶蒙斥失。願聞開",
    "X11n0268_002:0238a14": "示顯出二途。阿難但合掌禮佛而默有斯意。故至結集得備敘之。所以不發言",
    "X11n0268_002:0238a15": "者。以屢叩佛慈丞承指誨。內慚暗短未識大方。欲更興言未得機便。以師嚴道",
    "X11n0268_002:0238a16": "尊理非容易者也。後因匿王疑斷滅致問。如來以不滅為答。遂承佛語方得陳",
    "X11n0268_002:0238a17": "辭。美哉聖人示斯令範。資中云。由前佛言云何汝今以動為身念念生滅遺",
    "X11n0268_002:0238a18": "失真性顛倒行事。故有斯請也。",
    "X11n0268_002:0239a01": "時波斯匿王起立白佛。我昔未承諸佛誨敕。見迦旃延毗羅胝子。咸言此身死後",
    "X11n0268_002:0239a02": "斷滅名為涅槃。我雖值佛今猶狐疑。云何發揮證知此心不生滅地。今此大眾諸",
    "X11n0268_002:0239a03": "有漏者咸皆願聞。",
    "X11n0268_002:0239a04": "孤山云。迦旃延具云迦羅鳩陀迦旃延。上是名。下是姓。說於諸法亦有亦無。毗",
    "X11n0268_002:0239a05": "羅胝子具云刪闍夜毗羅胝子。上是名。毗羅胝是母。說於眾生在運。時熟得道。",
    "X11n0268_002:0239a06": "又言八萬劫滿自然得道。此外道六師中二人也。準今經所說。則有三人皆斷",
    "X11n0268_002:0239a07": "滅見。故匿王引旃延毗羅而問。後如來舉末伽而斥也。狐疑者。顏師古注漢書",
    "X11n0268_002:0239a08": "曰。狐之為獸其性多疑。每渡河氷且聽且渡。故言疑者而稱狐疑。熏聞云。述",
    "X11n0268_002:0239a09": "征記曰。北風勁河氷合要須狐行。云此物善聽氷下無聲然後過河也。發者越",
    "X11n0268_002:0239a10": "也。揮者散也。託彼邪疑以咨極理。熏聞云前言此身。今云此心者。外道謂身死",
    "X11n0268_002:0239a11": "斷滅蓋由心滅。匿王既聞佛斥生滅遺失真性。是知若得真性則無生滅。故此",
    "X11n0268_002:0239a12": "問心即是問身。下文信知身後捨生趣生。必亦信知心無斷滅。斯亦善權助發",
    "X11n0268_002:0239a13": "機教耳。長水云。匿王深體阿難所懷。知於生滅之外求不生滅。心雖密請口",
    "X11n0268_002:0239a14": "不形言。故引外宗冀佛開示。近破外道斷見令知死後續生。深引阿難悟真不",
    "X11n0268_002:0239a15": "離生滅妄識。故云證知此心不生滅地。補遺云。前聞見性不動。稍近真明。故",
    "X11n0268_002:0239a16": "身心泰然。本心即是見性。分別影事即指前來窮逐之心。準此文意。阿難大眾",
    "X11n0268_002:0239a17": "已認見性本真。不同前來見境者矣。以由默請之後只聞陳如客塵之義。并如",
    "X11n0268_002:0239a18": "來現相。並是審定前之見性。別未聞法要。故知前默請之時已認見性。非分別",
    "X11n0268_002:0240a01": "影事矣。此中默請具有二問。一問身心真妄。二問生滅不生滅理。前文佛敕",
    "X11n0268_002:0240a02": "大眾以動為身。今疑其真妄虗實也。前阿難答佛頭自搖動。佛印許云如是。則",
    "X11n0268_002:0240a03": "見性是真。身動為妄矣。何故斥云。如何以動為身以動為境遺失真性。據此斥",
    "X11n0268_002:0240a04": "詞身當屬真不當搖動耶。此則身之真妄未決也。心之真妄未決者。向既印許",
    "X11n0268_002:0240a05": "見性不動我已為真。又蒙斥奪遺失真性顛倒行事。則向之見性總斥為非。畢",
    "X11n0268_002:0240a06": "竟此心又成妄矣。故於此中默請所疑身心真妄虗實未決也。由是言之。此因",
    "X11n0268_002:0240a07": "如來斥詞。方疑向之見性真妄未判。二問生滅不生滅理。前斥大眾云。從始洎",
    "X11n0268_002:0240a08": "終念念生滅。即指現前日用生滅之事。故今疑云。現前固為生滅。不知不生滅",
    "X11n0268_002:0240a09": "理的在何許。下文答中。先引匿王明不生滅理只在生滅中。答其次問。從阿難",
    "X11n0268_002:0240a10": "即從座起下。答身心顛倒不顛倒義。即判真妄所在。答其初問。今更言其大節。",
    "X11n0268_002:0240a11": "經從佛舉光明拳下。明破妄見顯真見。總為二節。初明見精。二顯真見。以真見",
    "X11n0268_002:0240a12": "難示。且以見精漸明之。以由見性猶託緣塵。以研體性故也。既已曉其見性。自",
    "X11n0268_002:0240a13": "疑未為至當。故有身心真妄虗實之請。所以方明真見也。初明見精中分三。初",
    "X11n0268_002:0240a14": "正明。次陳那下審定。三云何下總斥。於顯真見中二。初默請。即二問也。次申明",
    "X11n0268_002:0240a15": "中二。初答現前生滅不生滅。次從阿難下答身心顛倒不顛倒又二。初阿難據",
    "X11n0268_002:0240a16": "迹疑問要其後命。次即時下如來敷陳法喻釋其餘疑為三。初正明二。初引喻。",
    "X11n0268_002:0240a17": "即以手無正倒喻不倒。一倍瞻視喻顛倒。次從則知下顯法又三。初示顛倒。次",
    "X11n0268_002:0240a18": "佛與下示不顛倒。三云何下斥迷。次示相二。初法二。初示顛倒相。次不知下示",
    "X11n0268_002:0241a01": "不顛倒。次喻。喻中亦顛倒不顛倒義。三結斥在文。此且示其大略。子科細目當",
    "X11n0268_002:0241a02": "可意會。",
    "X11n0268_002:0241a03": "佛告大王。汝身現在。今復問汝。汝此肉身為同金剛常住不朽。為復變壞。世尊。我",
    "X11n0268_002:0241a04": "今此身終從變滅。",
    "X11n0268_002:0241a05": "苕溪云。前示阿難見無搖動。後示匿王性無生滅。一往似同。義須甄別。何則阿",
    "X11n0268_002:0241a06": "難以身境為動。此相猶麤。謂見性不動且據現前對揚而說。今佛問匿王肉身",
    "X11n0268_002:0241a07": "變壞。乃至答云剎那剎那不得停住。其相甚微。洎談見性。自童至耄不遷不變。",
    "X11n0268_002:0241a08": "由是而知。所破生滅則麤細有殊。所顯見性則即離成異。聖人引物入如來藏",
    "X11n0268_002:0241a09": "其致漸深。讀者詳此。",
    "X11n0268_002:0241a10": "佛言大王。汝未曾滅云何知滅。世尊。我此無常變壞之身雖未曾滅。我觀現前念",
    "X11n0268_002:0241a11": "念遷謝新新不住。如火成灰漸漸消殞。殞亡不息。決知此身當從滅盡。",
    "X11n0268_002:0241a12": "資中云。前念滅後念生。剎那變異如火燒薪必歸灰滅俱舍云。諸有為法剎那",
    "X11n0268_002:0241a13": "盡故。",
    "X11n0268_002:0241a14": "佛言如是。大王。汝今生齡已從衰老。顏貌何如童子之時。世尊。我昔孩孺膚腠潤",
    "X11n0268_002:0241a15": "澤。年至長成血氣充滿。而今頺齡迫於衰耄。形色枯悴。精神昏昧。髮白面皺。逮將",
    "X11n0268_002:0241a16": "不久。如何見比充盛之時。",
    "X11n0268_002:0241a17": "孤山云。佛問兩時。答出三時。謂孩孺長成衰耄也。釋名云。兒年十五曰童。膚腠",
    "X11n0268_002:0241a18": "猶云皮肉也。膚謂皮膚。腠謂腠理。古者謂年齡。齒亦齡也。年天氣也。齒人壽之",
    "X11n0268_002:0242a01": "數。耄惛忘也(此依禮記注又釋名曰耄頭髮耄耄然也)然八十曰耄。時匿王方六十二。蓋通言惛忘",
    "X11n0268_002:0242a02": "耳。",
    "X11n0268_002:0242a03": "佛言大王。汝之形容應不頓朽。王言世尊。變化密移。我誠不覺。寒暑遷流漸至於",
    "X11n0268_002:0242a04": "此。何以故。我年二十雖號年少。顏貌已老初十歲時。三十之年又衰二十。於今六",
    "X11n0268_002:0242a05": "十又過於二。觀五十時宛然強壯。世尊。我見密移雖此殂落。其間流易且限十年。",
    "X11n0268_002:0242a06": "若復令我微細思惟。其變寧唯一紀二紀。實為年變。豈唯年變亦兼月化。何直月",
    "X11n0268_002:0242a07": "化兼又日遷。沈思諦觀剎那剎那念念之間不得停住。故知我身終從變滅。",
    "X11n0268_002:0242a08": "答有二相。一約麤相順觀則以十年為限。始從十歲增至六十又過於二。猶云",
    "X11n0268_002:0242a09": "六十有二也。殂落猶云遷謝也。二約細相逆觀則始從一紀減至一年。年減為",
    "X11n0268_002:0242a10": "月月減為日以至剎那也。十二年曰紀。前麤相十年而增。此細相一紀而減者。",
    "X11n0268_002:0242a11": "由向自云六十又過於二觀五十時宛然強壯。則是以今六十有二反觀五十",
    "X11n0268_002:0242a12": "是為一紀。故約紀而減。資中云。俱舍云時之極小名剎那。熏聞云。仁王云",
    "X11n0268_002:0242a13": "一念中有九十剎那。一剎那經九百生滅。時之極長名之為劫。熏聞云。荊溪",
    "X11n0268_002:0242a14": "云邊高中下邊下中高皆名為宛。顯了可見故也。",
    "X11n0268_002:0242a15": "佛告大王。汝見變化遷改不停悟知汝滅。亦於滅時汝知身中有不滅耶。",
    "X11n0268_002:0242a16": "波斯匿王合掌白佛。我實不知。",
    "X11n0268_002:0242a17": "王示不知。意欲如來為凡開演。",
    "X11n0268_002:0242a18": "佛言。我今示汝不生滅性。",
    "X11n0268_002:0243a01": "大王。汝年幾時見恒河水。王言。我生三歲。慈母擕我謁耆婆天經過此流。爾時即",
    "X11n0268_002:0243a02": "知是恒河水。佛言大王。如汝所說二十之時衰於十歲。乃至六十。日月歲時念念",
    "X11n0268_002:0243a03": "遷變。則汝三歲見此河時。至年十三其水云何。王言。如三歲時宛然無異。乃至於",
    "X11n0268_002:0243a04": "今年六十二亦無有異。佛言。汝今自傷髮白面皺。其面必定皺於童年。則汝今時",
    "X11n0268_002:0243a05": "觀此恒河與昔童時觀河之見。有童耄不。王言不也世尊。",
    "X11n0268_002:0243a06": "熏聞云。恒河或言恒伽。或言殑伽。舊譯為天堂來。見從高處來故。此河從雪山",
    "X11n0268_002:0243a07": "頂無熱惱池東面象口而出流入東海。長水云。耆婆此云命。西國風俗皆事",
    "X11n0268_002:0243a08": "長命天神。子生三歲即謁彼廟。孤山云。既知見境不易。可喻真性無遷。則動",
    "X11n0268_002:0243a09": "樹訓風舉扇類月。故令先識見無童耄。然後直示性無生滅。荊公云。童而瞭",
    "X11n0268_002:0243a10": "老而眊者相見也。所觀無改者性見也。相者瞭眊之變。故知隨塵變滅。性則所",
    "X11n0268_002:0243a11": "觀無改。故知常住不壞。補遺云。匿王觀河之見似同阿難。意則別也。今如來",
    "X11n0268_002:0243a12": "於生滅中示無生滅理。即變論不變。豈與見無搖動身自搖動為同年耶。良以",
    "X11n0268_002:0243a13": "此中既顯真見無緣。更將變者為外物。與不變者為二體也。又復應知。此中觀",
    "X11n0268_002:0243a14": "河之見正欲顯生滅中有不生滅理。阿難見無搖動只為顯見精耳。",
    "X11n0268_002:0243a15": "佛言大王。汝面雖皺。而此見精性未曾皺。皺者為變。不皺非變。變者受滅。彼不變",
    "X11n0268_002:0243a16": "者元無生滅。云何於中受汝生死。",
    "X11n0268_002:0243a17": "孤山云。見精即見性也。皺者為變則顯生死無常。不皺非變則顯涅槃常住。生",
    "X11n0268_002:0243a18": "死涅槃雖分二派。克論體性豈有兩殊。言偏意圓。變即非變。若然者。豈但破匿",
    "X11n0268_002:0244a01": "王引外之見。抑亦詶阿難二發之請也。補遺云。經中云變者受滅彼不變者",
    "X11n0268_002:0244a02": "元無生滅。此文似是生滅與不生滅乃有兩體。以意求之。實不相離。如前文云。",
    "X11n0268_002:0244a03": "亦於滅時汝知身中有不滅耶。豈非滅即非滅。只由匿王先陳生滅。如來就彼",
    "X11n0268_002:0244a04": "生滅示不生滅。其言似偏。意則實顯生滅即不生滅也。阿難灼然。以身為動。則",
    "X11n0268_002:0244a05": "是遺失真性。",
    "X11n0268_002:0244a06": "而猶引彼末伽梨等都言此身死後全滅。",
    "X11n0268_002:0244a07": "具云末伽梨拘賒梨子。上是名。拘賒梨是母。此說眾生雖有苦樂無有因緣自",
    "X11n0268_002:0244a08": "然而然也。等者等取旃延胝子二人。准此文意。則六師中三執斷明矣。彼之三",
    "X11n0268_002:0244a09": "者。必也執常乎。",
    "X11n0268_002:0244a10": "王聞是言。信知身後捨生趣生。與諸大眾踊躍歡喜得未曾有。",
    "X11n0268_002:0244a11": "長水云。敘其淺悟。但云捨生趣生。詳彼深意。必知滅元不滅。隨宜領解。主伴同",
    "X11n0268_002:0244a12": "置。未即顯言也。熏聞云。此且約佛與王俱未顯談生滅即不生滅。故猶同置。",
    "X11n0268_002:0244a13": "應知王若顯談。則無由發起阿難後問。秪由王解身有生滅性無生滅。與阿難",
    "X11n0268_002:0244a14": "云我頭自動見性不動。其理似同。是故下文對前為問。補遺云。結益之文。經",
    "X11n0268_002:0244a15": "存兩意。一破邪。二悟理。良由王信邪師死後斷滅。今聞至教。先破邪心。即知身",
    "X11n0268_002:0244a16": "後捨生趣生。除斷滅見也。悟理者即歡喜踊躍得未曾有。即又悟不生滅理也。",
    "X11n0268_002:0244a17": "孤山亦云。王聞下領悟文。前既乃執斷滅以為疑。故今且敘信趣生而結益。既",
    "X11n0268_002:0244a18": "云得未曾有。則是了達不生不滅之圓理也。又復應知。前阿難初知見性不動。",
    "X11n0268_002:0245a01": "尚云心未開悟。今匿王聞生滅即不生滅。故結益云得未曾有。則騐前後見性",
    "X11n0268_002:0245a02": "雲泥分矣。",
    "X11n0268_002:0245a03": "阿難即從座起。禮佛合掌。長跪白佛言。世尊若此見聞必不生滅。云何世尊名我",
    "X11n0268_002:0245a04": "等輩遺失真性顛倒行事。願興慈悲洗我塵垢。",
    "X11n0268_002:0245a05": "資中云。阿難承前起問。據王見聞與我何異。而我即名遺失真性。於王即說元",
    "X11n0268_002:0245a06": "無生滅。良由不達對機之意。故此疑也。長水云。據此觀河之見。與我見聞無",
    "X11n0268_002:0245a07": "殊。於王即云不生不滅。於我即云遺失真性。然此問意由來久矣。始因手自開",
    "X11n0268_002:0245a08": "合見無開合。頭自搖動見無搖動一一佛印皆言如是。此則如來令於妄見即",
    "X11n0268_002:0245a09": "辨真見。無離生滅有不生滅。阿難罔知佛旨。猶謂生滅與不生滅別。遂合掌禮",
    "X11n0268_002:0245a10": "佛。願聞如來顯出身心真妄虗實現前生滅與不生滅二發明性。匿王知其懷",
    "X11n0268_002:0245a11": "抱。又不發問伸誠。於是引外六師執身死後斷滅。所冀佛親開示即妄見真。貴",
    "X11n0268_002:0245a12": "引阿難無執二別。補遺云。如來已答現前生滅不生滅理。而未蒙開示身心",
    "X11n0268_002:0245a13": "真妄之問。阿難欲要其後命。據迹陳疑也。蓋由經中。自見無童耄已前。其見精",
    "X11n0268_002:0245a14": "之義與阿難不殊。自如來談皺者為變去。明生滅即不生滅。其言雖偏。其意已",
    "X11n0268_002:0245a15": "圓。乃至領悟得未曾有。則顯性之義乃至真明。非見精矣。今阿難但據匿王先",
    "X11n0268_002:0245a16": "陳之迹以為問詞。不知如來演說之後明理性義已有別途也。又亦可阿難但",
    "X11n0268_002:0245a17": "據言偏以為問辭。不曉意圓真明妙心。非己所及故。孤山曰。今聞王答見無童",
    "X11n0268_002:0245a18": "耄。何殊我解見無動搖。王不遭訶。而我見斥。良由慶喜不領皺變即不皺變。全",
    "X11n0268_002:0246a01": "境是心。尚執二途。故有斯問。然經中又據遺失真性顛倒行事為問者。上文用",
    "X11n0268_002:0246a02": "此斥身心。故今舉此二句。即是重問身心真妄。再請答前初問也。",
    "X11n0268_002:0246a03": "即時如來垂金色臂。輪手下指。示阿難言。汝今見我母陀羅手。為正為倒。阿難言。",
    "X11n0268_002:0246a04": "世間眾生以此為倒。而我不知誰正誰倒。",
    "X11n0268_002:0246a05": "擕李云。母陀羅結印手也。",
    "X11n0268_002:0246a06": "佛告阿難。若世間人以此為倒。即世間人將何為正。阿難言。如來豎臂。兜羅綿手",
    "X11n0268_002:0246a07": "上指於空。則名為正。佛即豎臂。",
    "X11n0268_002:0246a08": "熏聞云。阿難雖指世人。其實己見亦爾。",
    "X11n0268_002:0246a09": "告阿難言。若此顛倒首尾相換。諸世間人一倍瞻視。",
    "X11n0268_002:0246a10": "孤山云。若此顛倒謂垂手豎手也。垂則以手為尾。豎則以手為首。故云相換。首",
    "X11n0268_002:0246a11": "尾相翻。名為一倍。手實無殊。既瞻垂為尾。視豎為首。非一倍如何。補遺云。經",
    "X11n0268_002:0246a12": "意以手無倒正。喻非迷非悟。乃悟中了了也。若以竪喻諸佛之悟。垂喻眾生之",
    "X11n0268_002:0246a13": "迷。此乃情想分別。於一手中作兩樣觀。如上文以身境為動皆為顛倒。並就眾",
    "X11n0268_002:0246a14": "生情想分別言之耳。是一倍瞻視皆顛倒也。以喻意秪將豎手喻悟。若一倍者。",
    "X11n0268_002:0246a15": "乃是於一手作豎垂正倒之觀方名一倍。以喻迷情。經中顯云諸世間人一倍",
    "X11n0268_002:0246a16": "瞻視。又曰迷中倍人。則知悟中無倍明矣。",
    "X11n0268_002:0246a17": "則知汝身與諸如來清淨法身。比類發明。如來之身名正徧知。汝等之身號性顛",
    "X11n0268_002:0246a18": "倒。",
    "X11n0268_002:0247a01": "孤山云。汝身迷理。比垂手也。如來悟理。類豎手也。垂豎自異。手實無殊。迷悟不",
    "X11n0268_002:0247a02": "同。理常平等。補遺云。真如之性本無迷悟。今汝執情強分迷悟。乃於無分別",
    "X11n0268_002:0247a03": "性中而起顛倒。故曰號性顛倒。即與下文認悟中迷意同。又如來之身名正徧",
    "X11n0268_002:0247a04": "知。合上豎手。以由名者實之賓。所謂正徧知亦安有知。以迷望悟。如一倍瞻視",
    "X11n0268_002:0247a05": "耳。",
    "X11n0268_002:0247a06": "隨汝諦觀。汝身佛身稱顛倒者名字何處號為顛倒。",
    "X11n0268_002:0247a07": "孤山云。令審自身望佛正知汝稱顛倒。過由何處得顛倒名。補遺云。經中汝",
    "X11n0268_002:0247a08": "身佛身。亦應云汝心佛心。但是文略。故下具云不知身心顛倒所在。",
    "X11n0268_002:0247a09": "于時阿難與諸大眾。瞪矒瞻佛。目精不瞬。不知身心顛倒所在。",
    "X11n0268_002:0247a10": "熏聞云。瞪直正反。定目直視也。矒莫亘反。目不明也。舜亦作眴。目動也。苕溪",
    "X11n0268_002:0247a11": "云。夫妙明真心。本無倒正。但由諸佛悟之。假名為正。眾生迷之暫說為倒。苟了",
    "X11n0268_002:0247a12": "迷非迷達悟無悟。真心尚泯。復何倒正於其間哉。阿難既以匿王見精不滅。疑",
    "X11n0268_002:0247a13": "乎自身遺失真性。故佛方便以倒正示之。向問顛倒名字。意斥阿難認悟中迷",
    "X11n0268_002:0247a14": "為自身心。即是顛倒所在。時眾未曉。於是矒然。熏聞云。認悟中迷為身為心",
    "X11n0268_002:0247a15": "者。以經云不知身心顛倒所在故。斯蓋阿難雖知見性不動然猶未絕能見之",
    "X11n0268_002:0247a16": "情。故今因佛問身心顛倒。乃與大眾俱昧兩端。由是下文皆約身心廣辨真妄。",
    "X11n0268_002:0247a17": "補遺云。今詳經意。顛倒所在。良由不曉諸法唯心。此者終不以身境在外自",
    "X11n0268_002:0247a18": "為。若知諸法唯心。汝身汝心皆是妙明心中之物。向斥遺失真性。良在茲焉。",
    "X11n0268_002:0248a01": "佛興慈悲。哀慜阿難及諸大眾。發海潮音。徧告同會。",
    "X11n0268_002:0248a02": "孤山云。機熟即說。感應無差。喻以海潮來不過限。補遺云。涅槃三十六云。大",
    "X11n0268_002:0248a03": "海有八不思議。一漸漸轉深。二深難得底。三同一醎味。四潮不過限。五有種種",
    "X11n0268_002:0248a04": "寶藏。六大身眾生在中居住。七不宿死尸。八一切萬流大雨投之不增不減。",
    "X11n0268_002:0248a05": "諸善男子。我常說言。色心諸緣及心所使諸所緣法。唯心所現。",
    "X11n0268_002:0248a06": "資中云。色心諸緣等總有五法。一色法。二心法。三心所有法。四不相應行法。五",
    "X11n0268_002:0248a07": "無為法。此五皆依真心所現。如鏡中像。真際云。八識心王識自相故。五十一",
    "X11n0268_002:0248a08": "心所識相應故。十一種色識所變故。二十四不相應識分位故。六無為識自性",
    "X11n0268_002:0248a09": "故。攝所歸能。攝相歸性。故言唯心所現。熏聞云。此依法相宗釋也。若山家諦",
    "X11n0268_002:0248a10": "境明之。所現之法不出十界百如三千世間俗諦之境也。能現之心即三千真",
    "X11n0268_002:0248a11": "中之理也。",
    "X11n0268_002:0248a12": "汝身汝心。皆是妙明真精妙心中所現物。",
    "X11n0268_002:0248a13": "妙明性覺也。真精性識也。合此覺識以為妙心。所謂妙明真心者即此心也。",
    "X11n0268_002:0248a14": "云何汝等。遺失本妙圓妙明心寶明妙性。認悟中迷。",
    "X11n0268_002:0248a15": "孤山云。汝等遺失。責九界迷妄。本妙即中諦。圓妙明心即真諦。寶明妙性即俗",
    "X11n0268_002:0248a16": "諦。性具諸法。如如意珠具足眾寶也。三諦互融。故皆稱妙。認悟中迷者。諸佛成",
    "X11n0268_002:0248a17": "道。空界依正無非佛之真心。佛心既然。汝心亦爾。今既不達。名悟中迷。熏聞",
    "X11n0268_002:0248a18": "云。眾生不達真心。是在諸佛悟中而迷。荊公云。本妙即本覺明妙也。圓妙明",
    "X11n0268_002:0249a01": "心。寶明妙性。皆承此本妙。妙明心即性覺妙明所現之心。明妙性即本覺明妙",
    "X11n0268_002:0249a02": "所現之性。於心言圓。則知性之為方。於性言寶。則知心之為器。性心非有方圓",
    "X11n0268_002:0249a03": "實相。但以不住名圓。不動名方耳。",
    "X11n0268_002:0249a04": "晦昧為空。空晦暗中結暗為色。色雜妄想。想相為身。聚緣內搖。趣外奔逸。昏擾擾",
    "X11n0268_002:0249a05": "相以為心性。一迷為心。決定惑為色身之內。",
    "X11n0268_002:0249a06": "孤山云。迷性明故而成無明。故云晦昧。由此無明變起頑空。故曰為空。又空謂",
    "X11n0268_002:0249a07": "所變頑空。晦昧即能變無明。二法和合。變起四大依報外色。故曰結暗為色。以",
    "X11n0268_002:0249a08": "四大色雜妄想心。變起眾生正報內色。故曰想相為身。想謂妄心。相謂妄色。色",
    "X11n0268_002:0249a09": "心和合五陰備矣。以妄想四心聚四大內色。而外緣六境心不暫停。故曰聚緣",
    "X11n0268_002:0249a10": "內搖趣外奔逸也。昏擾擾相。即內搖外逸無明顛倒也。既失本妙。故用此相以",
    "X11n0268_002:0249a11": "為心性。謂四趣以黑惡為性。人天以白業為性。二乘以非白非黑為性。菩薩以",
    "X11n0268_002:0249a12": "慈悲喜捨為性。又執此心在色身內。無情有情莫能融一。是知順九界妄心者。",
    "X11n0268_002:0249a13": "豈信草木有佛性乎。",
    "X11n0268_002:0249a14": "不知色身外洎山河虗空大地咸是妙明真心中物。譬如澄清百千大海棄之唯",
    "X11n0268_002:0249a15": "認一浮漚體目為全潮窮盡瀛渤。",
    "X11n0268_002:0249a16": "孤山云。百千大海喻真心非徧而徧。一浮漚體喻妄心非局而局。背真趣妄。如",
    "X11n0268_002:0249a17": "棄海認漚。執妄為真。如認漚為海。全潮則徧海而湧。故云窮盡瀛渤。",
    "X11n0268_002:0249a18": "汝等即是迷中倍人。如我垂手等無差別。如來說為可憐愍者。",
    "X11n0268_002:0250a01": "迷悟相翻各名一倍。全迷為悟是一倍於迷。全悟成迷是一倍於悟。手之垂豎",
    "X11n0268_002:0250a02": "相倍易明。今既斥迷。故言垂手。熏聞云。當知須將垂手為倒。以況於迷。真",
    "X11n0268_002:0250a03": "際云。迷中更迷。故為倍也。遺失明心早是迷矣。復執前塵以為自性。又一迷故",
    "X11n0268_002:0250a04": "荊公云。於虗妄中重執迷妄。是為迷中倍人。然此但如垂手。若能背迷合覺。即",
    "X11n0268_002:0250a05": "舉手上指。",
    "X11n0268_002:0250a06": "阿難承佛悲救深誨。垂泣叉手。而白佛言。我雖承佛如是妙音。悟妙明心元所圓",
    "X11n0268_002:0250a07": "滿常住心地。",
    "X11n0268_002:0250a08": "補遺云。深誨指上真明之見。悟妙明心等指上所得見精。",
    "X11n0268_002:0250a09": "而我悟佛現說法音。現以緣心允所瞻仰。徒獲此心。未敢認為本元心地。願佛哀",
    "X11n0268_002:0250a10": "愍宣示圓音。拔我疑根歸無上道。",
    "X11n0268_002:0250a11": "阿難雖聞如來開示真見。猶自未悟。所以陳緣心分別也。真明未顯。所得見精",
    "X11n0268_002:0250a12": "未脫塵根。所以猶以分別緣於聲相也。准下文意。言緣心者。以妄想心為能緣。",
    "X11n0268_002:0250a13": "聲為所緣。既存緣相。則所聞聲教未即所詮。亦存能詮之相也。徒獲此心謂見",
    "X11n0268_002:0250a14": "精也。未敢認為本元心地者。猶帶分別。非得真見。所以爾者。阿難無明未破真",
    "X11n0268_002:0250a15": "見未顯。彼同體分別猶存現聽。但不同前來認分別為自心耳。故此下歷於緣",
    "X11n0268_002:0250a16": "塵簡顯真見也。苕溪云。前破妄心。已責因聲分別之性。今阿難重以緣心而為",
    "X11n0268_002:0250a17": "問者。欲顯真性無能所之相也。既於緣心已離麤執。是故但言未敢認為本元",
    "X11n0268_002:0250a18": "心地。豈同前云若此發明不是心者我乃無心同諸土木耶。所以下文略簡所",
    "X11n0268_002:0251a01": "緣之法。能緣之心真體可見矣。手鑑云。圓音一演異類等解。一音及圓音者",
    "X11n0268_002:0251a02": "有二。一如來說一切法無不顯了。故名圓音。云如來於一語言中。演出無邊契",
    "X11n0268_002:0251a03": "經海。二如來同一切音。故云圓音。云一切眾生語言法。一言演說盡無餘。以一",
    "X11n0268_002:0251a04": "切音即一音。故云一音。一音即一切音。故云圓音。常不雜亂。若音不徧。則是音",
    "X11n0268_002:0251a05": "非圓。若音等徧失其韻曲。則是圓非音。今不壞曲而等徧。不動徧而差韻。此是",
    "X11n0268_002:0251a06": "如來圓音。非是識心思量境界耳。荊公云。本元心地者。從本起元。從元起心。",
    "X11n0268_002:0251a07": "佛告阿難。汝等尚以緣心聽法。此法亦緣非得法性。",
    "X11n0268_002:0251a08": "真際云。以能緣心緣佛法音。認為自性。非自性也。以此法音但是所緣聲教故。",
    "X11n0268_002:0251a09": "補遺云。此存兩重能所之相。緣心聽法。心為能緣。法為所緣也。此法亦緣。只",
    "X11n0268_002:0251a10": "成能詮之緣也。非得法性未能即性也。下文先破聲教能所。若得所詮之理。能",
    "X11n0268_002:0251a11": "詮自泯矣。經從若以分別去。次破緣心能所。若破分別能緣。則所緣聲塵無非",
    "X11n0268_002:0251a12": "心性矣。",
    "X11n0268_002:0251a13": "如人以手指月示人。彼人因指當應看月。若復觀指以為月體。此人豈唯亡失月",
    "X11n0268_002:0251a14": "輪。亦亡其指。何以故。以所標指為明月故。豈唯亡指。亦復不識明之與暗。何以故。",
    "X11n0268_002:0251a15": "即以指體為月明性。明暗二性無所了故。",
    "X11n0268_002:0251a16": "孤山云。人喻如來。手指喻教。月喻真理。示人喻化眾生也。教詮真理。理是眾生",
    "X11n0268_002:0251a17": "之心。聞教自合觀心。離指方能識月。教是聲塵。故如暗。理是真心。故如明。若依",
    "X11n0268_002:0251a18": "常途解能所義。能猶此也。所猶彼也。應以指為能標月為所標。今言所標即能",
    "X11n0268_002:0252a01": "標耳。所生父母義。不可以常義例之。圓覺意也。",
    "X11n0268_002:0252a02": "汝亦如是。",
    "X11n0268_002:0252a03": "若以分別我說法音為汝心者。此心自應離分別音。有分別性。",
    "X11n0268_002:0252a04": "如前文云。若離前塵有分別性。即真汝心。既離塵無性。自知是妄也。苕溪云。",
    "X11n0268_002:0252a05": "上指月喻。雖遣所標之指。正簡能緣之心。以阿難云現以緣心允所瞻仰故。由",
    "X11n0268_002:0252a06": "是今文唯破分別之性者。良有以也。補遺云。吳興意。明此中緣心有二。向若",
    "X11n0268_002:0252a07": "緣聲塵能聞之性。此是真性。同前見精。此則已在上文遣所標之指。遣能詮之",
    "X11n0268_002:0252a08": "教中破之。所緣之法。能緣之心真。體若緣塵分別之性。則屬妄念。為所破也。方",
    "X11n0268_002:0252a09": "在今文破之。今詳經意。阿難自陳現以緣心者。只指分別。過不在聞性。今但破",
    "X11n0268_002:0252a10": "分別。聞性自顯。所以經中亦不言及聞性。但云分別耳。然阿難到此。自知分別",
    "X11n0268_002:0252a11": "非是我心。但未能破此分別耳。經一往泛破。故云為汝心者。下文云若我心性",
    "X11n0268_002:0252a12": "各有所還者。亦指分別影事是我心中分別之性。故云若我心性。非認為真性",
    "X11n0268_002:0252a13": "也。",
    "X11n0268_002:0252a14": "譬如有客。寄宿旅亭暫止便去。終不常住。而掌亭人都無所去。名為亭主。",
    "X11n0268_002:0252a15": "資中云。以客喻妄。以主喻真。",
    "X11n0268_002:0252a16": "此亦如是。若真汝心則無所去。",
    "X11n0268_002:0252a17": "云何離聲無分別性。斯則豈唯聲分別心。分別我容。離諸色相無分別性。",
    "X11n0268_002:0252a18": "以聲例色。相從而說。非但聲分別心離聲無體。色分引心。離色相外亦無其性。",
    "X11n0268_002:0253a01": "如是乃至分別都無。非色非空。拘舍離等昧為冥諦。",
    "X11n0268_002:0253a02": "苕溪云。二十五諦。除冥諦外。不出心色空也。今分別都無。心也。即覺諦。及我心",
    "X11n0268_002:0253a03": "等。非色。即五塵五大等。非空即五大中空大也。既非此等。正同外道所見冥諦。",
    "X11n0268_002:0253a04": "谷響云。外道迦毗羅此云黃頭。頭如金色故。說經有十萬偈。名僧佉論。此云",
    "X11n0268_002:0253a05": "數術。用二十五諦。明因中有果。計一為宗。言二十五者。一從冥初生覺。過八萬",
    "X11n0268_002:0253a06": "劫前冥然不知。但見最初中陰初起。以宿命力恒憶想之。名為冥諦。亦云世性。",
    "X11n0268_002:0253a07": "謂世間眾生由冥初而有。即世間本性也。亦曰自然。無所從故。從此生覺。亦名",
    "X11n0268_002:0253a08": "為大。即中陰識也。次從覺生我心。此是我慢之我。非神我之我。即第三諦也。從",
    "X11n0268_002:0253a09": "我心生色聲香味觸。從五塵生五大。謂四大及空。塵細大麤。合塵成大。故云從",
    "X11n0268_002:0253a10": "塵生大。然此生生多少不同。從聲生空大。從聲觸生風大。從色聲觸生火大。從",
    "X11n0268_002:0253a11": "色聲觸味生水大。五塵生地大。地大藉塵多故其力最薄。乃至空大藉塵少故",
    "X11n0268_002:0253a12": "其力最強。故四輪成世界。空輪最下。次風次火次水次地。從五大生十一根。謂",
    "X11n0268_002:0253a13": "眼等根能覺知故。名五知根。手足口大小遺根能有用故。名五業根。心能徧緣。",
    "X11n0268_002:0253a14": "名平等根。若五知根各用一大。謂火大成眼根。眼根還見色。空塵成耳根。耳根",
    "X11n0268_002:0253a15": "還聞聲。地成鼻。水成舌。風成身。亦如是。此二十四諦即是我所。皆依神我名為",
    "X11n0268_002:0253a16": "主諦。能所合論即二十五也。長水云。梵語僧伽奢薩咀羅。此云數論。拘舍離",
    "X11n0268_002:0253a17": "是彼類耳。",
    "X11n0268_002:0253a18": "離諸法緣無分別性。則汝心性各有所還。云何為主。",
    "X11n0268_002:0254a01": "阿難言。若我心性各有所還。則如來說妙明元心云何無還。唯垂哀愍為我宣說。",
    "X11n0268_002:0254a02": "孤山云。由慶喜未了妙心無還。於是如來以見性類通。俾其一根反妄六趣歸",
    "X11n0268_002:0254a03": "真也。谷響云。妙心乃真。見性猶妄。見性尚爾。豈況妙心。苕溪云。此問心性",
    "X11n0268_002:0254a04": "云何無還。向下別指見精為不還者。蓋前文已說如是見性是心非眼故。然其",
    "X11n0268_002:0254a05": "見精。真妄猶雜。所以廣約緣塵。簡出真性。披沙若盡。金體自純。熏聞云。阿難",
    "X11n0268_002:0254a06": "下。廣簡緣塵之見二。初又二。一相待簡。二絕待簡。初又四。一明還不還。二明物",
    "X11n0268_002:0254a07": "非物。三明徧不徧。四明是非是。",
    "X11n0268_002:0254a08": "佛告阿難。且汝見我見精明元。此見雖非妙精明心。如第二月非是月影。汝應諦",
    "X11n0268_002:0254a09": "聽。今當示汝無所還地。",
    "X11n0268_002:0254a10": "長水云。且者權宜之辭。權指阿難能見之心為明元也。孤山云。真月喻真心。",
    "X11n0268_002:0254a11": "第二月喻見精。水中影喻緣塵分別。第二月由揑目而成。見精由迷真而起。既",
    "X11n0268_002:0254a12": "分能所。豈達一如。不揑目則真月宛然。亡能所則真心可了。故匿王因解見無",
    "X11n0268_002:0254a13": "童耄。而達真無生滅也。豈比夫分別緣塵俯觀水影之疎遠哉。雖萬法一如。而",
    "X11n0268_002:0254a14": "復真之路蓋有適莫。是故二月月影取喻有殊。谷響云。認緣塵為自心。認水",
    "X11n0268_002:0254a15": "影為真月。豈不疎遠耶。則知第二月望真月。則名親近。以仰觀天上俱無異故。",
    "X11n0268_002:0254a16": "但不揑目。二月自無。以喻見性近乎真心。其在此矣。苕溪云。阿難所問妙明",
    "X11n0268_002:0254a17": "元心云何無還。而佛以見精為答者。以真心無朕。發悟良難。故託見精方便開",
    "X11n0268_002:0254a18": "示。此雖屬妄。切近於真。如第二月。取譬非遠。應知此見亦是前來緣塵之見。但",
    "X11n0268_002:0255a01": "緣塵分別之性則破云有還。緣塵能見之性則示云無還。若不爾者。何故佛言",
    "X11n0268_002:0255a02": "且汝見我見精明元耶。荊公云。所謂見精明元者。見受識精。又受覺明。以有",
    "X11n0268_002:0255a03": "見根。根首為元也。既為見元。不可互用。即非妙精明心。故如第二月所謂一月",
    "X11n0268_002:0255a04": "真者。本覺所現妙精明心也。所謂月影者。相見無性見聞覺知也。若無真月。則",
    "X11n0268_002:0255a05": "無第二月。亦無月影。第二月依真月旁出。故如見元。月影離月別現。故如相見",
    "X11n0268_002:0255a06": "相見待緣如影待水。與俱生滅。見元雖妄。不待外緣。但無見勞則滅此妄。見精",
    "X11n0268_002:0255a07": "明元如第二月。尚不可還。則妙精明心如一月真。其不可還明矣。見精明元即",
    "X11n0268_002:0255a08": "是見性。性見覺明。妙德瑩然。而以見元譬第二月者。若背本起見。即揑所成月。",
    "X11n0268_002:0255a09": "若了見唯心不背本明。即所謂彼見真精性非眚者。",
    "X11n0268_002:0255a10": "阿難。此大講堂。洞開東方。日輪升天則有明曜。中夜黑月雲霧晦瞑則復昏暗。戶",
    "X11n0268_002:0255a11": "牖之隙則復見通。牆宇之間則復觀壅。分別之處則復見緣。頑虗之中徧是空性。",
    "X11n0268_002:0255a12": "鬱燉之象則紆昏塵。澄霽斂氛又觀清淨。",
    "X11n0268_002:0255a13": "真際云。欲示無還之性。先指可還之相。釋要云。西國堂舍皆面東。",
    "X11n0268_002:0255a14": "阿難。汝咸看此諸變化相。吾今各還本所因處。云何本因。阿難。此諸變化。明還日",
    "X11n0268_002:0255a15": "輪。何以故。無日不明。明因屬日。是故還日。暗還黑月。通還戶牖。壅還牆宇。緣還分",
    "X11n0268_002:0255a16": "別。頑虗還空。鬱燉還塵。清明還霽。",
    "X11n0268_002:0255a17": "長水云。經列八種塵相。今以八字收束。謂明暗通塞空有染淨。還猶滅也。補",
    "X11n0268_002:0255a18": "遺云。分別之處則復見緣。蓋謂除却餘六物境之外。凡有境之處。則分別心緣",
    "X11n0268_002:0256a01": "攬而知。若無境相處。則是空體。乃空有一雙。此之緣攬因分別生。故曰緣還分",
    "X11n0268_002:0256a02": "別也。空無虗通。似有體用之義。因空之體。乃有虗通之用。往來不礙乃虗通也。",
    "X11n0268_002:0256a03": "八義說還。取歸復之義。長水作滅義消之。如日有明日去明滅。是明復歸於日",
    "X11n0268_002:0256a04": "矣。分別之處能生緣攪。分別心亡。緣攬隨滅。乃至空有虗通之用。如一室之空",
    "X11n0268_002:0256a05": "盡實以物則空亡。而虗通之用亦滅。是虗還空矣。",
    "X11n0268_002:0256a06": "則諸世間一切所有。不出斯類。",
    "X11n0268_002:0256a07": "汝見八種見精明性。當欲誰還。",
    "X11n0268_002:0256a08": "何以故。若還於明。則不明時無復見暗。雖明暗等種種差別。見無差別。",
    "X11n0268_002:0256a09": "諸可還者自然非汝。不汝還者非汝而誰。",
    "X11n0268_002:0256a10": "孤山云。不汝還者猶云汝不還也。唯有見精汝既不還。自然屬汝。的非他物。故",
    "X11n0268_002:0256a11": "曰非汝而誰。然則如是解者。則見與境殊。尚為物轉。未能轉物。名第二月。若了",
    "X11n0268_002:0256a12": "八境如幻。皆是妙明真心中物。漚滅空本無。況復諸三有者。則真月圓明於斯",
    "X11n0268_002:0256a13": "見矣。苕溪云。見則見性不還。猶喻二月。此月屬妄。將亦須還。唯有真月所喻",
    "X11n0268_002:0256a14": "真性。誠不還耳。下文云。但有一月真。中間自無是月非月。又云。見見之時。見非",
    "X11n0268_002:0256a15": "是見。豈非此見亦可還乎。問此還何所。答還無明也。由無明故而有能見。無明",
    "X11n0268_002:0256a16": "若破。此見即還。起信論云。若離業識則無見相。厥旨顯然矣。因無明故而有業",
    "X11n0268_002:0256a17": "識。由業識故乃有轉識。轉識即能見相也。是知無明若破。業轉俱亡。",
    "X11n0268_002:0256a18": "則知汝心本妙明淨。汝自迷悶喪本受輪。於生死中常被漂溺。是故如來名可憐",
    "X11n0268_002:0257a01": "愍。",
    "X11n0268_002:0257a02": "熏聞云。上不汝還者非汝而誰。正示見精明元。則知汝心本妙明淨。例顯妙精",
    "X11n0268_002:0257a03": "明心也。孤山云。若了見性無還。則識真心常住。何者。以了境唯心現。能所兩",
    "X11n0268_002:0257a04": "亡。即是真心。如不揑目即是真月。且第二月亦在太虗。仰觀無異。但不揑目即",
    "X11n0268_002:0257a05": "是真矣。不同月影俯觀水底。塗漢相遼。故因了見無還。則知真心常住。如來顯",
    "X11n0268_002:0257a06": "示其意在茲。阿難既免臨池。已能仰漢。過由揑目。未識桂輪。谷響云。不以緣",
    "X11n0268_002:0257a07": "塵為心。是免認池月。既識能見之性。漸見於真。猶如仰觀天漢。若不揑目則真",
    "X11n0268_002:0257a08": "月現前。能所苟忘則真心顯發。",
    "X11n0268_002:0257a09": "阿難言。我雖識此見性無還。云何得知是我真性。",
    "X11n0268_002:0257a10": "長水云。阿難問意。前對八境。權指妄見有無還義。因是得識本真元性不生不",
    "X11n0268_002:0257a11": "滅。為復只此表如性常。為更有義別得真妄。故云云何得知等。苕溪云。如云",
    "X11n0268_002:0257a12": "雖識二月何謂真月。",
    "X11n0268_002:0257a13": "佛告阿難。吾今問汝。今汝未得無漏清淨。承佛神力。見於初禪得無障礙。而阿那",
    "X11n0268_002:0257a14": "律見閻浮提。如觀掌中菴摩羅果。諸菩薩等見百千界。十方如來窮盡微塵清淨",
    "X11n0268_002:0257a15": "國土無所不矚。眾生洞視不過分寸。",
    "X11n0268_002:0257a16": "熏聞云。無漏清淨者。近謂四果。遠謂圓真。據理而言。唯圓無漏得真天眼。孤山",
    "X11n0268_002:0257a17": "云。准淨名經。那律答嚴淨梵王云。吾見三千大千世界如觀掌果。此云見閻浮",
    "X11n0268_002:0257a18": "者。且從近示。閻浮提者。洲有此樹。從樹得名。無故不翻也。苕溪云。菴摩羅舊",
    "X11n0268_002:0258a01": "翻難分別。其果似桃非桃。似柰非柰故。熏聞云。此依淨名疏。釋見淺深隨證。",
    "X11n0268_002:0258a02": "諸菩薩等。等取緣覺。智論明支佛天眼亦見百千世界。補遺云。准諸文。小羅",
    "X11n0268_002:0258a03": "漢見小千。今阿難見初禪。乃小千之分齊。初果而能見者佛之力也。若只單見",
    "X11n0268_002:0258a04": "一初禪。自力可辦也。那律見大千。而云閻浮。以大千中皆有閻浮。舉別攝總耳。",
    "X11n0268_002:0258a05": "下文阿難只觀四天王一天。而云徧娑婆國。舉其通名。非指大千。",
    "X11n0268_002:0258a06": "阿難。且吾與汝觀四天王所住宮殿。中間徧覽水陸空行。雖有昏明種種形像。無",
    "X11n0268_002:0258a07": "非前塵分別留礙。",
    "X11n0268_002:0258a08": "汝應於此分別自他。今吾將汝。擇於見中誰是我體。誰為物象。",
    "X11n0268_002:0258a09": "長水云。將猶請也。佛請阿難。於所見中詳而擇之。",
    "X11n0268_002:0258a10": "阿難。極汝見源。從日月宮。是物非汝。至七金山周徧諦觀。雖種種光。亦物非汝。漸",
    "X11n0268_002:0258a11": "漸更觀雲騰鳥飛風動塵起樹木山川草芥人畜。咸物非汝。",
    "X11n0268_002:0258a12": "熏聞云。方言云蘇芥草也。",
    "X11n0268_002:0258a13": "阿難。是諸近遠諸有物性。雖復差殊。同汝見精清淨所矚。則諸物類自有差別。見",
    "X11n0268_002:0258a14": "性無殊。此精妙明。誠汝見性。",
    "X11n0268_002:0258a15": "資中云。物類雖殊。見性常一。不隨物異。即是汝真。孤山云。能見常一。所見自",
    "X11n0268_002:0258a16": "殊。而此見性猶屬二月。苕溪云。阿難所疑。我雖識此見性無還。云何得知是",
    "X11n0268_002:0258a17": "我真性。如來所答。豈不顯真。但由見性似在於內。真性必周於外。性實非內。以",
    "X11n0268_002:0258a18": "前來所說皆附能見之性而示。故云似內。佛欲示之。故指一切物象皆是見精",
    "X11n0268_002:0259a01": "所矚。矚既斯徧。性何攸局。此寄見性之徧以顯真性之徧。夫何二說各從一義",
    "X11n0268_002:0259a02": "乎。然則肉眼所見。物象森羅。佛眼所觀真空冥寂。猶恐阿難認此見性既周外",
    "X11n0268_002:0259a03": "物。仍謂外物同我能見。是故下文推而破之。如華嚴云。法性徧在一切處。一切",
    "X11n0268_002:0259a04": "眾生及國土。三世悉在無有餘。亦無形相而可得。補遺云。應知此中歷緣簡",
    "X11n0268_002:0259a05": "見。有四段文。初還不還。顯見性常住。次物非物。顯見性周徧。三徧非徧。顯見性",
    "X11n0268_002:0259a06": "攝法。四是非是。顯見性融妙。如不即不離。乃體法融妙。故大眾茫然失其所守",
    "X11n0268_002:0259a07": "也。然則見性不還故常。常然後體徧。徧然後攝法。攝法乃至於融妙。妙則理極",
    "X11n0268_002:0259a08": "不可有加矣。繼之絕待而已。荊公云。言眾生以至菩薩如來。則明見有差別",
    "X11n0268_002:0259a09": "而見性無殊。言日月宮以至草芥人畜。則明物有差別而見性無殊。",
    "X11n0268_002:0259a10": "若見是物。",
    "X11n0268_002:0259a11": "則汝亦可見吾之見。",
    "X11n0268_002:0259a12": "真際云。若汝認見為物。吾見亦同是物。汝應可見。",
    "X11n0268_002:0259a13": "若同見者。名為見吾。",
    "X11n0268_002:0259a14": "孤山云。縱汝救云。我與世尊同將心眼。緣見之時。即是見佛之見。",
    "X11n0268_002:0259a15": "吾不見時。何不見吾不見之處。",
    "X11n0268_002:0259a16": "孤山云。吾不緣境之時。此不見處。汝何不見耶。補遺云。我不緣境時。汝合自",
    "X11n0268_002:0259a17": "見吾見。汝既以見是物。雖不緣境。理合見之也。今不見者。知非物矣。",
    "X11n0268_002:0259a18": "若見不見。自然非彼不見之相。",
    "X11n0268_002:0260a01": "孤山云。若有處可見。即是物象。秪可名見不見。補遺云。若許見我不見。我不",
    "X11n0268_002:0260a02": "緣境。見無朕迹。何緣見之。若云見者。則我不緣境無朕迹義自不成矣。故云自",
    "X11n0268_002:0260a03": "然非彼不見之相。",
    "X11n0268_002:0260a04": "若不見吾不見之地。自然非物。云何非汝。",
    "X11n0268_002:0260a05": "長水云。此之文意。展轉結歸應有五重。經文存三而隱二意。若具論者。合云若",
    "X11n0268_002:0260a06": "不見吾不見之處。亦不見吾見處。既不見吾見處。吾見自然非物。吾見若非是",
    "X11n0268_002:0260a07": "物。汝見亦非是物。汝見既非是物。云何非汝真見。熏聞云。自然非物者。此且",
    "X11n0268_002:0260a08": "一向作真見離物示之。至下明是非是中。方顯見物非即非離。",
    "X11n0268_002:0260a09": "又則汝今見物之時。汝既見物。物亦見汝。體性紛雜。",
    "X11n0268_002:0260a10": "則汝與我并諸世間。不成安立。",
    "X11n0268_002:0260a11": "真際云。見若為物。許汝見者。汝見亦須為他所見。是則體性雜亂自他不分。情",
    "X11n0268_002:0260a12": "與無情不成安立。",
    "X11n0268_002:0260a13": "阿難。若汝見時是汝非我。見性周徧非汝而誰。云何自疑汝之真性。性汝不真。取",
    "X11n0268_002:0260a14": "我求實。",
    "X11n0268_002:0260a15": "見性雖同各自受用。一室千燈光豈有別。彼此自照。不相雜矣。孤山云。由真",
    "X11n0268_002:0260a16": "理本徧。故從真所起見聞覺知六根之性一一皆徧。今佛對機且論見性徧耳。",
    "X11n0268_002:0260a17": "既了妄徧。自知真徧。以妄全真故。蓋謂真性在汝。而自不知其真。翻取我言以",
    "X11n0268_002:0260a18": "求其實。熏聞云。若汝見時是汝非我。指見精也。見性周徧非汝而誰。示真性",
    "X11n0268_002:0261a01": "也。前私謂云。此寄見性之徧以顯真性之徧。豈不然乎。",
    "X11n0268_002:0261a02": "阿難白佛言世尊。若此見性必我非餘。我與如來觀四天王勝藏寶殿。居日月宮。",
    "X11n0268_002:0261a03": "此見周圓徧娑婆國。退歸精舍秪見伽藍。清心戶堂但瞻簷廡。世尊。此見如是其",
    "X11n0268_002:0261a04": "體本來周徧一界。今在室中唯滿一室。為復此見縮大為小。為當墻宇夾令斷絕。",
    "X11n0268_002:0261a05": "我今不知斯義所在。願垂弘慈。為我敷演。",
    "X11n0268_002:0261a06": "孤山云。婆婆亦言索訶。此翻堪忍。悲華云。是諸眾生。忍受三毒及諸煩惱。故名",
    "X11n0268_002:0261a07": "娑婆。今舉其通名耳。長水云。一界初天也。一室講堂也。借力見寬。自力見狹。",
    "X11n0268_002:0261a08": "補遺云。前明見境廣狹中。阿難以加被見初禪。乃小千之分齊。今指四天王",
    "X11n0268_002:0261a09": "天為初。則非借力。",
    "X11n0268_002:0261a10": "佛告阿難。一切世間大小內外諸所事業。各屬前塵。不應說言見有舒縮。",
    "X11n0268_002:0261a11": "孤山云。大如一界。小如一室。內外如墻宇夾斷。",
    "X11n0268_002:0261a12": "譬如方器。中見方空。吾復問汝。此方器中所見方空。為復定方。為不定方。若定方",
    "X11n0268_002:0261a13": "者。別安圓器空應不圓。若不安者。在方器中應無方空。汝言不知斯義所在。義性",
    "X11n0268_002:0261a14": "如是。云何為在。阿難。若復欲令入無方圓。但除器方。空體無方。不應說言更除虗",
    "X11n0268_002:0261a15": "空方相所在。",
    "X11n0268_002:0261a16": "方圓因器。不在虗空。大小由塵。何關見性。是故責言云何為在。空性無動。寧有",
    "X11n0268_002:0261a17": "出入。因器去留。強云出入。故云若復欲令入無方圓等。空體無方喻見性無二",
    "X11n0268_002:0261a18": "也。以虗空無方圓可除。況見性無大小可還。唯言方者。義攝於圓。",
    "X11n0268_002:0262a01": "若如汝問。入室之時。縮見令小。仰觀日時。汝豈挽見齊於日面。",
    "X11n0268_002:0262a02": "若築墻宇能夾見斷。穿為小竇寧無續迹。是義不然。",
    "X11n0268_002:0262a03": "一切眾生。從無始來迷己為物。失於本心。為物所轉。故於是中觀大觀小。",
    "X11n0268_002:0262a04": "長水云。迷真性之己。成色心之物。色心既成真性則隱。故云失於本心。如前文",
    "X11n0268_002:0262a05": "云。能生諸緣緣所遺者。境從心變。心逐境遷。故見內外之殊大小之異也。",
    "X11n0268_002:0262a06": "若能轉物則同如來。身心圓明不動道場。於一毛端徧能含受十方國土。",
    "X11n0268_002:0262a07": "孤山云。若能轉物者。即是以圓融智。覺了本心。不見前塵。唯一自性。然依解理",
    "X11n0268_002:0262a08": "名字轉物。觀察無間觀行轉物。麤垢先去相似轉物。入聖流水分真轉物。妙覺",
    "X11n0268_002:0262a09": "所證究竟轉物。雖始終俱是。而凡聖無濫。六而復即。斯之謂歟。苕溪云。楞伽云",
    "X11n0268_002:0262a10": "未達境唯心。起種種分別。達境唯心已。分別即不生。上二句為物所轉也。下二",
    "X11n0268_002:0262a11": "句若能轉物也。則同如來者。肇師云會萬物以成己者其唯聖人乎。今文正明",
    "X11n0268_002:0262a12": "無量為一。蓋攝事成理。補遺云。若為物所轉。則不同如來。何故一切眾生皆",
    "X11n0268_002:0262a13": "證圓覺。此如荊溪所謂。一者示迷。元從性變。二者示性。令其改迷故也。南禪師",
    "X11n0268_002:0262a14": "有頌云。若能轉物即如來。春暖山華處處開。自有一雙無事手。不曾容易舞三",
    "X11n0268_002:0262a15": "臺。此老不唯能盡經意。抑又妙得理體。真際云。既滅前塵。形量不立。一切即",
    "X11n0268_002:0262a16": "一。性乃圓成。大品云一切法趣一法。斯之謂矣。下文理事雙顯體用具陳。故有",
    "X11n0268_002:0262a17": "一為無量之言塵中轉法之義。",
    "X11n0268_002:0262a18": "阿難白佛言世尊。若此見精必我妙性。今此妙性現在我前。見必我真。我今身心",
    "X11n0268_002:0263a01": "復是何物。而今身心分別有實。彼見無別分辨我身。若實我心令我今見。見性實",
    "X11n0268_002:0263a02": "我而身非我。何殊如來先所難言物能見我。唯垂大慈。開發未悟。",
    "X11n0268_002:0263a03": "孤山云。向云迷己為物失於本心。故為物轉。若能轉物則同如來。是則所見山",
    "X11n0268_002:0263a04": "河皆我妙性。故云今此妙性現在我前。此領旨也。見必我真等者。此由阿難尚",
    "X11n0268_002:0263a05": "存能所。所見既是真性。能見復是何物。若謂身無見性。而今分別非虗。若言現",
    "X11n0268_002:0263a06": "前是見。彼之外物別無心智反辨我身。若彼外物實是我心。現今能見。則成外",
    "X11n0268_002:0263a07": "物是我內身非我。何殊如來先所難言者。前難既破。今何復用。補遺云。此疑",
    "X11n0268_002:0263a08": "請中大有二意。一疑能所。二疑內外。由前攝法。則物境皆我真性。是所見為真。",
    "X11n0268_002:0263a09": "能見身心未即真性。故曰我今身心復是何物。身心既能分別。真性在於物境",
    "X11n0268_002:0263a10": "有實。彼所見物境之真。何不能返分辨我身亦為真邪。故曰而今身心等。又若",
    "X11n0268_002:0263a11": "物境之真實我心性。是彼為我實。而內身成非耶。良由泥於物境即真。於是下",
    "X11n0268_002:0263a12": "文即離推破。",
    "X11n0268_002:0263a13": "佛告阿難。今汝所言見在汝前。是義非實。",
    "X11n0268_002:0263a14": "若實汝前。汝實見者。則此見精既有方所。非無指示。",
    "X11n0268_002:0263a15": "且今與汝坐祇陀林。徧觀林渠及與殿堂。上至日月。前對恒河。汝今於我師子座",
    "X11n0268_002:0263a16": "前舉手指陳是種種相。陰者是林。明者是日。礙者是壁。通者是空。如是乃至草樹",
    "X11n0268_002:0263a17": "纖毫大小雖殊。但可有形無不指著。",
    "X11n0268_002:0263a18": "若必其見現在汝前。汝應以手確實指陳。何者是見。",
    "X11n0268_002:0264a01": "阿難。當知若空是見既已成見何者是空。若物是見。既已是見何者為物。",
    "X11n0268_002:0264a02": "汝可微細披剝萬象。析出精明淨妙見元。指陳示我。同彼諸物分明無惑。",
    "X11n0268_002:0264a03": "荊公云。精淨性識。明妙性覺。合二不離。是謂精明淨妙見元。",
    "X11n0268_002:0264a04": "阿難言。我今於此重閣講堂。遠洎恒河。上觀日月。舉手所指。縱目所觀。指皆是物。",
    "X11n0268_002:0264a05": "無是見者。",
    "X11n0268_002:0264a06": "世尊。如佛所說。況我有漏初學聲聞。乃至菩薩亦不能於萬物象前剖出精見。離",
    "X11n0268_002:0264a07": "一切物別有自性。",
    "X11n0268_002:0264a08": "相見為麤。性見為精。相見無性。故此心滅時即同龜毛兔角。性見無相。故明暗",
    "X11n0268_002:0264a09": "通塞可還見不可還。不可還者以無相故。無相非物。亦不離物。故不能於萬物",
    "X11n0268_002:0264a10": "象前剖出精見。",
    "X11n0268_002:0264a11": "佛言如是如是。",
    "X11n0268_002:0264a12": "佛復告阿難。如汝所言無有精見離一切物別有自性。則汝所指是物之中無是",
    "X11n0268_002:0264a13": "見者。",
    "X11n0268_002:0264a14": "今復告汝。汝與如來坐祇陀林。更觀林苑乃至日月種種象殊。必無見精受汝所",
    "X11n0268_002:0264a15": "指。汝又發明。此諸物中何者非見。",
    "X11n0268_002:0264a16": "阿難言。我實徧見此祇陀林。不知是中何者非見。何以故。若樹非見云何見樹。若",
    "X11n0268_002:0264a17": "樹即見復云何樹。如是乃至若空非見云何見空。若空即見復云何空。我又思惟。",
    "X11n0268_002:0264a18": "是萬象中微細發明。無非見者。",
    "X11n0268_002:0265a01": "佛言如是如是。",
    "X11n0268_002:0265a02": "孤山云。即離二答佛皆印成者。以由見性非即非離。即離求之。定不可得。則此",
    "X11n0268_002:0265a03": "見性宛然空華。熏聞云。一約離義。簡物是見。二約即義。簡物非見。",
    "X11n0268_002:0265a04": "於是大眾非無學者。聞佛此言。茫然不知是義終始。一時惶悚失其所守。",
    "X11n0268_002:0265a05": "真際云。向執心境各別相見歷然。今蒙一異推之。是非不決。心無所措。於是茫",
    "X11n0268_002:0265a06": "然。苕溪云。大眾始聞見性非物。佛印云如是。終聞見性是物。佛又印云如是。",
    "X11n0268_002:0265a07": "故茫然不知終始二義何所歸耶。故下文殊再敘其事云。若是見者應有所指。",
    "X11n0268_002:0265a08": "若非見者應無所矚。而今不知是義所歸。則知終始指此二義。是見義既失。非",
    "X11n0268_002:0265a09": "見理復乖。終始難明。守歸何所。",
    "X11n0268_002:0265a10": "如來知其魂慮變慴。心生憐愍。安慰阿難及諸大眾。諸善男子。無上法王是真實",
    "X11n0268_002:0265a11": "語。如所如說不狂不妄。非末伽梨四種不死矯亂論義。汝諦思惟。無忝哀慕。",
    "X11n0268_002:0265a12": "資中云。世間王者尚無二語。何況法王親證所說豈虗也哉。如來有五語。真語",
    "X11n0268_002:0265a13": "實語如語不誑語不異語。無偽曰真。稱理曰實。不變曰如。心境相應曰不誑。懸",
    "X11n0268_002:0265a14": "見未然曰不異。熏聞云。引金剛般若釋之。彼無不妄。此無不異。若會通者。由",
    "X11n0268_002:0265a15": "不妄故。所以不異。荊公云。佛真語與二乘共者也。實語與菩薩共者也。如語",
    "X11n0268_002:0265a16": "不共。無實無虗。無虗故不誑。無實故不異。今言不妄者妄以對真得名。所謂真",
    "X11n0268_002:0265a17": "直一如而已。則雖實亦妄故如所如說。乃名不妄。如所如者所謂如如。四種矯",
    "X11n0268_002:0265a18": "亂。下文備矣。哀慕猶見憐。弟子所以仰慕本師者以聞道也。今不能思惟。恐辱",
    "X11n0268_002:0266a01": "其所以見憐之意耳。",
    "X11n0268_002:0266a02": "是時文殊師利法王子。愍諸四眾。在大眾中即從座起。頂禮佛足。合掌恭敬而白",
    "X11n0268_002:0266a03": "佛言世尊。此諸大眾。不悟如來發明二種精見色空是非是義。",
    "X11n0268_002:0266a04": "二種。真際謂精見色空。孤山謂是非是義。由前阿難析精見於萬象。即象非",
    "X11n0268_002:0266a05": "見。離見無象。即離難定。所以茫然不知終始。故文殊述諸大眾不悟如來發明",
    "X11n0268_002:0266a06": "二種精見色空是非是義。而為啟請。二種即前精見之於色空。為即為離是非",
    "X11n0268_002:0266a07": "是義之二種也。",
    "X11n0268_002:0266a08": "世尊。若此前緣色空等象。若是見者應有所指。若非見者應無所矚。而今不知是",
    "X11n0268_002:0266a09": "義所歸。故有驚怖。非是疇昔善根輕尠。惟願如來大慈發明。此諸物象與此見精",
    "X11n0268_002:0266a10": "元是何物。於其中間無是非是。",
    "X11n0268_002:0266a11": "佛告文殊及諸大眾。十方如來及大菩薩。於其自住三摩地中。見與見緣并所想",
    "X11n0268_002:0266a12": "相。如虗空華。本無所有。此見及緣。元是菩提妙淨明體。云何於中有是非是。",
    "X11n0268_002:0266a13": "熏聞云。十方如來。此約果人所證。以示眾生所迷。迷證雖殊。見性是一。及大菩",
    "X11n0268_002:0266a14": "薩即圓住已上也。長水云。自住首楞嚴三昧。手鑑云。凡諸三昧皆有三相。",
    "X11n0268_002:0266a15": "謂入住出。五識對境。意從門出。遠境護根意識却入。此通權小。今唯一心以明",
    "X11n0268_002:0266a16": "三相。謂即照之寂名入。即寂之照名出。入已未起名住。非權小所得。故復云自。",
    "X11n0268_002:0266a17": "又此妙定。融一切法。皆唯自己三昧。故云見與見緣等。見即是根。見緣即境。所",
    "X11n0268_002:0266a18": "想相即識也。此根境識即十八界。攝一切盡。妄心所有。真體元無。如空中華翳",
    "X11n0268_002:0267a01": "目故見。一切諸法不覺故有。不覺即覺。元是菩提。補遺云。此文只是泯事歸",
    "X11n0268_002:0267a02": "理二諦法相。以由上明見性與境即離之義。泯事歸理則無可推。安有是非之",
    "X11n0268_002:0267a03": "相。但前明泯俗即真。故如空華。次明泯真即俗。故云元是。",
    "X11n0268_002:0267a04": "文殊。吾今問汝。如汝文殊。更有文殊是文殊者。為無文殊。",
    "X11n0268_002:0267a05": "此有相待絕待二意。相待則分真妄是非之異。絕待則無真妄是非之別。佛只",
    "X11n0268_002:0267a06": "問真文殊外為有為無。有則便有是非真妄之異。相待也。無則唯一文殊。是非",
    "X11n0268_002:0267a07": "從何而生。絕待也。",
    "X11n0268_002:0267a08": "如是世尊。我真文殊。無是文殊。何以故。若有是者則二文殊。然我今日非無文殊。",
    "X11n0268_002:0267a09": "於中實無是非二相。",
    "X11n0268_002:0267a10": "我真文殊無是文殊。答絕待意也。何以故若有是者則二文殊。相待意也。然我",
    "X11n0268_002:0267a11": "今日去。重示絕待意。欲於前絕待中示其無是非之相。故覆疏之也。今日非無",
    "X11n0268_002:0267a12": "文殊。即上云我真文殊。但一文殊在於今日。何常有是非之相耶。絕待則合上",
    "X11n0268_002:0267a13": "元是菩提妙淨明體。相待則合是見性非見性之二途也。節公疏云。若立二身。",
    "X11n0268_002:0267a14": "即有是非之相。既唯一體。終無待對之名。此喻真本無妄也。",
    "X11n0268_002:0267a15": "佛言。此見妙明與諸空塵。亦復如是。本是妙明無上菩提淨圓真心。妄為色空及",
    "X11n0268_002:0267a16": "與聞見。",
    "X11n0268_002:0267a17": "本是妙明等合上真文殊。妄為色空等合上更有文殊也。色空既立對待潛生。",
    "X11n0268_002:0267a18": "從真有妄也。若知本是空華。絕待於茲顯現。",
    "X11n0268_002:0268a01": "如第二月。誰為是月。又誰非月。文殊。但一月真。中間自無是月非月。",
    "X11n0268_002:0268a02": "經只舉第二月。已影帶真月為第一矣。二月既立。便有真妄之別。誰為是月真",
    "X11n0268_002:0268a03": "月也。又誰非月第二月也。第二月揑目所見者。此相待義。合上二文殊也。但一",
    "X11n0268_002:0268a04": "月真中間自無是月非月。此絕待義。合上只一文殊今日非無者也。真月云誰。",
    "X11n0268_002:0268a05": "第二可帶第一。",
    "X11n0268_002:0268a06": "是以汝今觀見與塵。種種發明。名為妄想。不能於中出是非是。由是精真妙覺明",
    "X11n0268_002:0268a07": "性。故能令汝出指非指。",
    "X11n0268_002:0268a08": "苕溪云。物為所指。見非可指。真性俱離故云出焉。荊公云。不能出是非是者。",
    "X11n0268_002:0268a09": "見二法故。令汝出指非指者。知一性故。",
    "X11n0268_002:0268a10": "阿難白佛言世尊。誠如法王所說。覺緣徧十方界湛然常住性非生滅。與先梵志",
    "X11n0268_002:0268a11": "娑毗迦羅所談冥諦及投灰等諸外道種說有真我徧滿十方。有何差別。",
    "X11n0268_002:0268a12": "苕溪云。覺謂菩提。緣即色空聞見等。前文云此見及緣元是菩提妙淨明體。",
    "X11n0268_002:0268a13": "真際云。冥諦者數論二十五諦中第一諦也。投灰等即苦行外道。阿難疑云。彼",
    "X11n0268_002:0268a14": "計冥諦及以真我亦徧十方。與此覺性有何差別。",
    "X11n0268_002:0268a15": "世尊亦曾於楞伽山為大慧等敷演斯義。彼外道等常說自然。我說因緣非彼境",
    "X11n0268_002:0268a16": "界。我今觀此覺性自然非生非滅。遠離一切虗妄顛倒。似非因緣與彼自然。",
    "X11n0268_002:0268a17": "楞伽山名。此云不可往。唯得通者能到。彼經第二。大慧舉佛昔說如來藏性與",
    "X11n0268_002:0268a18": "外道計我何別。佛述真我。為斷愚夫畏無我句。故說如來藏性不同外道之我。",
    "X11n0268_002:0269a01": "又為破外道自然。說有因緣。依世間相分別緣起。今引次義為難。熏聞云。畏",
    "X11n0268_002:0269a02": "無我句者。外道所計不出四句。謂有無雙亦雙非。此屬無句也。補遺云。外道",
    "X11n0268_002:0269a03": "計有神我。畏佛說無我句。故世尊有時亦說真我。故曰不全說無我。外道所計",
    "X11n0268_002:0269a04": "四句正是有句畏說無我。而記主謂外道四句此屬無句何也。豈不以佛說無",
    "X11n0268_002:0269a05": "我屬外計之無句乎。就佛教四門。空門無我。亦是無句。故云畏無我句。似非因",
    "X11n0268_002:0269a06": "緣恐不是因緣也。與彼自然即合彼自然也。孤山云。與者類也。",
    "X11n0268_002:0269a07": "云何開示不入群邪。獲真實心妙覺明性。",
    "X11n0268_002:0269a08": "苕溪云。蓋言今之覺性自然。似非昔之因緣。則與外道自然如何分別耶。",
    "X11n0268_002:0269a09": "佛告阿難。我今如是開示方便。真實告汝。汝猶未悟惑為自然。阿難。若必自然。自",
    "X11n0268_002:0269a10": "須甄明有自然體。",
    "X11n0268_002:0269a11": "汝且觀此妙明見中以何為自。此見為復以明為自。以暗為自。以空為自。以塞為",
    "X11n0268_002:0269a12": "自。",
    "X11n0268_002:0269a13": "阿難。若明為自。應不見暗。若復以空為自體者。應不見塞。如是乃至諸暗等相以",
    "X11n0268_002:0269a14": "為自者。則於明時見性斷滅。云何見明。",
    "X11n0268_002:0269a15": "興福云。慶喜所疑唯約真體。如來何故約相而破。然一體凝然。理無能所。既興",
    "X11n0268_002:0269a16": "能計必有所緣。緣則約相方生。離相必無緣理。是以假緣推自。自且不成。相息",
    "X11n0268_002:0269a17": "心亡。永袪邪計。熏聞問。前疑覺緣濫於冥諦及以真我。如來何故但破自然。答",
    "X11n0268_002:0269a18": "阿難云我今觀此覺性自然。即是觀前覺緣之性所言徧者亦自然徧也。前文",
    "X11n0268_002:0270a01": "云覺緣徧十方界湛然常住等。故知對他相濫。雖有三名。自己所疑秪自然耳。",
    "X11n0268_002:0270a02": "自然若破。冥諦真我復何濫歟。荊公云。凡言自者。非無所從生。又必有他為",
    "X11n0268_002:0270a03": "對。但一性耳。即非自然。",
    "X11n0268_002:0270a04": "阿難言。必此妙見性非自然。我今發明是因緣生。心猶未明。諮詢如來。是義云何",
    "X11n0268_002:0270a05": "合因緣性。",
    "X11n0268_002:0270a06": "孤山云。始疑妙性同外自然。既聞逐破。則謂如佛昔說正因緣義。但未知妙性",
    "X11n0268_002:0270a07": "云何符合耳。",
    "X11n0268_002:0270a08": "佛言。汝言因緣。吾復問汝。汝今因見見性現前。此見為復因明有見。因暗有見。因",
    "X11n0268_002:0270a09": "空有見。因塞有見。",
    "X11n0268_002:0270a10": "阿難。若因明有。應不見暗。如因暗有。應不見明。如是乃至因空因塞同於明暗。",
    "X11n0268_002:0270a11": "復次阿難。此見又復緣明有見。緣暗有見。緣空有見。緣塞有見。",
    "X11n0268_002:0270a12": "阿難。若緣空有。應不見塞。若緣塞有。應不見空。如是乃至緣明緣暗同於空塞。",
    "X11n0268_002:0270a13": "因略空塞。緣略明暗。佛言之巧。相例可知。真際云。因親緣疎。故分二門。熏",
    "X11n0268_002:0270a14": "聞云。如因明有見。則境親而根疎。若緣空有見。則根親而境疎。因緣皆對境破。",
    "X11n0268_002:0270a15": "不對根破者。以境有明暗空塞。推撿為易。根無此相。故不論之。又則阿難見性",
    "X11n0268_002:0270a16": "未脫前塵。由於前塵而生轉計。如上文云。汝今因見見性現前等。是故所破並",
    "X11n0268_002:0270a17": "從境說。",
    "X11n0268_002:0270a18": "當知如是精覺妙明。非因非緣。亦非自然。非不自然。無非不非。無是非是。離一切",
    "X11n0268_002:0271a01": "相。即一切法。",
    "X11n0268_002:0271a02": "苕溪云。非正因緣。非外自然。非不自然者。不無也。謂非無覺性之自然。如下文",
    "X11n0268_002:0271a03": "云。無生滅名為自然。不言非不因緣者。以此中正破因緣生義。故且置之。無非",
    "X11n0268_002:0271a04": "下。此顯覺性本無非與不非。亦無是與非是。上句謂因緣。下句謂自然。離則顯",
    "X11n0268_002:0271a05": "真非俗。即乃觸境唯心。亡然存然。不可得而名焉。補遺云。阿難疑請之時。通",
    "X11n0268_002:0271a06": "問自然因緣二義。佛先別答二義。從當知下總答二義。此總中先破性執。從無",
    "X11n0268_002:0271a07": "非不非下破相執。非因緣破因緣性計也。亦非自然性計也。非不自然。乃覺性",
    "X11n0268_002:0271a08": "之自然也。以由上文將覺性自然與破外計自然相類。今分別之。破彼立此也。",
    "X11n0268_002:0271a09": "據理合有非不因緣一句。以破邪因緣立正因緣。如上阿難所引楞伽佛說正",
    "X11n0268_002:0271a10": "因緣是也。今謂此句合有。經家略之。欲生起下文阿難之問。下文問云。必妙覺",
    "X11n0268_002:0271a11": "性非因非緣。世尊何故又說見性具四種緣。此中若立因緣。何以生起此問。無",
    "X11n0268_002:0271a12": "非不非句破自然之相執。無是非是句破因緣之相執。上文破性。非其自然。今",
    "X11n0268_002:0271a13": "破能非。故曰無非。上立覺性自然。云非不自然。今亦破之。故曰不非也。不非與",
    "X11n0268_002:0271a14": "非不。語倒意同也。無是者。合有非不因緣句。是正因緣。恐執是為病。今亦非之。",
    "X11n0268_002:0271a15": "非是者。即是破性中非因非緣。以邪因緣不是正因緣。今破能不。故曰無非是",
    "X11n0268_002:0271a16": "也。下句總結云離一切相。即相執亡也。",
    "X11n0268_002:0271a17": "汝今云何於中措心。以諸世間戲論名相而得分別。如以手掌撮摩虗空。秪益自",
    "X11n0268_002:0271a18": "勞。虗空云何隨汝執捉。",
    "X11n0268_002:0272a01": "孤山云。手掌喻妄情。撮摩喻推度。虗空喻真心。秪益自勞喻生滅輪轉。",
    "X11n0268_002:0272a02": "阿難白佛言世尊。必妙覺性非因非緣。世尊云何常與比丘宣說見性具四種緣。",
    "X11n0268_002:0272a03": "所謂因空因明因心因眼。是義云何。",
    "X11n0268_002:0272a04": "唯識明九緣。今經及涅槃但明四種。廣略之異耳。谷響云。唯識九緣。一空二",
    "X11n0268_002:0272a05": "根三明四境五作意六種子七分別八染淨九根本。若加等無間緣則成十也。",
    "X11n0268_002:0272a06": "今經云因心。即分別緣。因眼即根緣也。",
    "X11n0268_002:0272a07": "佛言阿難。我說世間諸因緣相。非第一義。",
    "X11n0268_002:0272a08": "因緣假名。世諦則有。第一義諦則無。",
    "X11n0268_002:0272a09": "阿難。吾復問汝。諸世間人說我能見。云何名見。云何不見。",
    "X11n0268_002:0272a10": "阿難言。世人因於日月燈光見種種相。名之為見。若復無此三種光明。則不能見。",
    "X11n0268_002:0272a11": "阿難。若無明時名不見者。應不見暗。若必見暗。此但無明。云何無見。",
    "X11n0268_002:0272a12": "阿難。若在暗時。不見明故。名為不見。今在明時。不見暗相。還名不見。如是二相俱",
    "X11n0268_002:0272a13": "名不見。",
    "X11n0268_002:0272a14": "若復二相自相凌奪。非汝見性於中暫無。如是則知二俱名見。云何不見。",
    "X11n0268_002:0272a15": "苕溪云。此與初卷中盲人覩暗。見性是同。所破有異。前顯見性是心。且破眼根",
    "X11n0268_002:0272a16": "能見。今顯見性非明。廣破因緣能見。破緣既廣。顯性實深。由是下文談見見非",
    "X11n0268_002:0272a17": "見。",
    "X11n0268_002:0272a18": "是故阿難。汝今當知。見明之時見非是明。見暗之時見非是暗。見空之時見非是",
    "X11n0268_002:0273a01": "空。見塞之時見非是塞。四義成就。",
    "X11n0268_002:0273a02": "孤山云。以明暗空塞四義推之。成就見性離塵而有也。四義成就是結上之辭。",
    "X11n0268_002:0273a03": "汝復應知。見見之時見非是見。見猶離見。見不能及。云何復說因緣自然及和合",
    "X11n0268_002:0273a04": "相。",
    "X11n0268_002:0273a05": "前非所見。故離四塵。今非能見。故離見性。上文云。見精明元。此見雖非妙精明",
    "X11n0268_002:0273a06": "心。如第二月非是月影。今云見非是見。上見即如精明心。如明月也。下所非者。",
    "X11n0268_002:0273a07": "即見精明元。如第二月也。熏聞云。原夫佛意。既破四緣俱非見性。欲顯真性",
    "X11n0268_002:0273a08": "亦非能見。故先牒能見以離四緣。即見明之時見非是明等。後約真性以離能",
    "X11n0268_002:0273a09": "見。即見見之時見非是見。見不能及。釋成上句意云。何故見猶離見。良由見精",
    "X11n0268_002:0273a10": "屬妄。不能及於真理故也。又解准前文云。見明之時見非是明等。皆以能見見",
    "X11n0268_002:0273a11": "於所見。能非是所也。例今見見之時。義亦如是。即以前之能見復為今之所見。",
    "X11n0268_002:0273a12": "蓋言真見見於見精之時。真既無妄。故曰見非是見也。問見精屬妄。何以真復",
    "X11n0268_002:0273a13": "見於妄乎。答夫見精者映色之性也。如空中華本無所有。真見者了因佛性本",
    "X11n0268_002:0273a14": "覺之智也。真見一顯。見與見緣如空中華本無所有。謂真見見妄見耳。豈與見",
    "X11n0268_002:0273a15": "精緣色猶存能所同日而語哉。何則以於妙覺明心一念不覺。遂境智俄分。非",
    "X11n0268_002:0273a16": "二成二。即見與見緣也。如無明破盡真見顯了。此見及緣。元是菩提妙淨明體。",
    "X11n0268_002:0273a17": "但易其名。本無二體。是謂之見見。非更有如第二月之精見為真見所見也。",
    "X11n0268_002:0273a18": "熏聞云。第四卷云。由明暗等二種相形。於妙圓中黏湛發見。見精映色。結色成",
    "X11n0268_002:0274a01": "根。今言性者。即眼根中能見見性也。補遺云。此謂初迷真性。映於境界。取於",
    "X11n0268_002:0274a02": "分別之時。未與諸使合。其體未全屬妄。故下經云。於妙圓中黏湛發見。起信云。",
    "X11n0268_002:0274a03": "不覺而起能見。疏云今熏淨心成黎耶。即依迷起似。筆削云。依迷起似者。即依",
    "X11n0268_002:0274a04": "根本不覺起妄心也。此言似者。即以創迷真性成此妄念。微細流注。似其不動。",
    "X11n0268_002:0274a05": "似無差別。故似一似常。楞嚴呼為妄覺影明。斯之謂也。見雖屬妄。其性元真。當",
    "X11n0268_002:0274a06": "知見見之時無別所見。秪是見於見中之性耳。然則若未見性。性在見中。同名",
    "X11n0268_002:0274a07": "見精。若能見性。性脫於見。方名見見。故下文云覺非眚中。此實見見。此中見見",
    "X11n0268_002:0274a08": "等。又只緣阿難未脫見緣。所以先明見性離緣。次明真見離見。此經旨也。見雖",
    "X11n0268_002:0274a09": "屬妄。性元是真。阿難若發圓住。分脫此見。分顯元真。若至果地乃究竟離。全體",
    "X11n0268_002:0274a10": "顯也。熏聞云。問見見之時為屬何位。答流疏謂前離緣塵。是相似位。即別教",
    "X11n0268_002:0274a11": "三賢。圓教十信也。引唯識頌云。現前立少物。謂是唯識性。以有所得故。非實住",
    "X11n0268_002:0274a12": "唯識。今離能見。是見道位。即別圓地住已上也。引頌云。若時於所緣。智都無所",
    "X11n0268_002:0274a13": "得。離二取相故。真實住唯識。今謂亦應約圓教六即明之。從名字即。以解為見。",
    "X11n0268_002:0274a14": "乃至究竟即。以證為見。荊公云。見見然後為見。則見非是見也。故知見無見。",
    "X11n0268_002:0274a15": "斯則涅槃真淨無漏。見見之見離於相見則非相見所能及也。夫相見者見相",
    "X11n0268_002:0274a16": "而已。不能見性。",
    "X11n0268_002:0274a17": "汝等聲聞狹劣無識。不能通達清淨實相。吾今誨汝。當善思惟。無得疲怠妙菩提",
    "X11n0268_002:0274a18": "路。",
    "X11n0268_002:0275a01": "阿難白佛言世尊。如佛世尊為我等輩宣說因緣及與自然。諸和合相與不和合。",
    "X11n0268_002:0275a02": "心猶未開。而今更聞見見非見。重增迷悶。伏願弘慈。施大慧目。開示我等覺心明",
    "X11n0268_002:0275a03": "淨。作是語已。悲淚頂禮承受聖旨。",
    "X11n0268_002:0275a04": "長水云。宣說因緣及與自然指前已聞也。諸和合下述未悟也。補遺云。此文",
    "X11n0268_002:0275a05": "請指前已聞述後未悟也。蓋下經文。佛自指之云。阿難。汝雖先悟本覺妙明性",
    "X11n0268_002:0275a06": "非因緣非自然性。而猶未明如是覺元非和合生及不和合。是也。但此中遠請",
    "X11n0268_002:0275a07": "和合不和合相。近請見見非見。所以下先答見見。次答和合等。又復須知。和",
    "X11n0268_002:0275a08": "合即因緣之相。不和合即自然之相。我雖聞因緣而未曉和合。雖聞自然未知",
    "X11n0268_002:0275a09": "不和合相。所以上文云。云何復說因緣自然及和合相。且阿難初即問因緣自",
    "X11n0268_002:0275a10": "然。不曾問及和合。此文訶誡之者。以和合即因緣相故。至下破和合中兼言因",
    "X11n0268_002:0275a11": "緣。亦此意也。訶誡中不言和合者。文略也。",
    "X11n0268_002:0275a12": "爾時世尊憐愍阿難及諸大眾。將欲敷演大陀羅尼諸三摩提妙修行路。告阿難",
    "X11n0268_002:0275a13": "言。汝雖強記但益多聞。於奢摩他微密觀照心猶未了。汝今諦聽。吾當為汝分別",
    "X11n0268_002:0275a14": "開示。亦令將來諸有漏者獲菩提果。",
    "X11n0268_002:0275a15": "孤山云。陀羅尼此云總持。即慧性也。三摩提此云正受。即定性也。定慧均平。故",
    "X11n0268_002:0275a16": "名妙修行。是趣果之要。故喻以道路。奢摩他三止也。微密觀。照三觀也。前經家",
    "X11n0268_002:0275a17": "敘。則先慧而後定。次佛正告。則先定而後慧。用顯圓頓止觀體無二也。苕溪",
    "X11n0268_002:0275a18": "云。阿難所迷。心境轉細。如來所示。觀照愈深。故曰微密。",
    "X11n0268_002:0276a01": "阿難。一切眾生輪迴世間。由二顛倒分別見妄。當處發生。當業輪轉。云何二見。一",
    "X11n0268_002:0276a02": "者眾生別業妄見。二者眾生同分妄見。",
    "X11n0268_002:0276a03": "迷己為物。是名顛倒。知見立知。是名分別。而此分別離塵無性。故曰見妄。妄即",
    "X11n0268_002:0276a04": "無明。發生即見。見即成業。業即有苦。所以輪轉。為顯妄業苦三更非異時。故曰",
    "X11n0268_002:0276a05": "當處發生當業輪轉。手鑑云。處即真也。謂全真成妄。故曰發生。由因感果。故",
    "X11n0268_002:0276a06": "曰當業輪轉。一念迷真。三道具足俱時而有。如惡叉聚。長水云。眾生妄識緣",
    "X11n0268_002:0276a07": "境有異。故名別業。無見即真。有見皆妄。故云妄見。此之妄見。約眾生界彼彼皆",
    "X11n0268_002:0276a08": "然。故曰同分。當知妄見是一。約人名異。補遺云。科次別釋又二。初引喻二。初",
    "X11n0268_002:0276a09": "燈光圓影喻。",
    "X11n0268_002:0276a10": "云何名為別業妄見。阿難。如世間人目有赤眚。夜見燈光別有圓影五色重疊。",
    "X11n0268_002:0276a11": "孤山云。世間人喻九界眾生。目喻本具真智。燈喻本具真理。赤眚喻妄心。圓影",
    "X11n0268_002:0276a12": "喻妄境。境謂五陰。故云五色重疊。苕溪云。此別業中雖通指世人。意且趣舉",
    "X11n0268_002:0276a13": "一人為喻。至同分中。方語多人耳。",
    "X11n0268_002:0276a14": "於意云何。此夜燈明所現圓光。為是燈色。為當見色。阿難。此若燈色。則非眚人何",
    "X11n0268_002:0276a15": "不同見。而此圓影唯眚之觀。若是見色。見已成色。則彼眚人見圓影者名為何等。",
    "X11n0268_002:0276a16": "孤山云。非眚人喻佛界也。",
    "X11n0268_002:0276a17": "復次阿難。若此圓影離燈別有。則合傍觀屏帳几筵有圓影出。離見別有。應非眼",
    "X11n0268_002:0276a18": "矚。云何眚人目見圓影。",
    "X11n0268_002:0277a01": "是故當知。色實在燈。見病為影。影見俱眚。見眚非病。終不應言是燈是見。於是中",
    "X11n0268_002:0277a02": "有非燈非見。",
    "X11n0268_002:0277a03": "色實在燈理體本真也。見病為影妄心成境也。影見俱眚心境皆妄也。有智眚",
    "X11n0268_002:0277a04": "人。知因目眚。終不執言圓影實有。故雖有眚不為見病也。譬圓初心無明雖在。",
    "X11n0268_002:0277a05": "而達無明本自不有。則無妄境可得。故大經云。知涅槃者。雖有煩惱如無煩惱。",
    "X11n0268_002:0277a06": "苕溪云。應知如來舉此推破性執者。正欲引例阿難目觀山河等皆是妄見",
    "X11n0268_002:0277a07": "耳。長水云。色燈光也。燈實有光。不曾有影。補遺云。見乃解了之名。",
    "X11n0268_002:0277a08": "如第二月。非體非影。何以故。第二之觀揑所成故。諸有智者。不應說言此揑根元",
    "X11n0268_002:0277a09": "是形非形離見非見。",
    "X11n0268_002:0277a10": "揑音涅。[木*奈]也。長水云。但是[木*奈]目。根識參差。故見二相。",
    "X11n0268_002:0277a11": "此亦如是。目眚所成。今欲名誰是燈是見。何況分別非燈非見。",
    "X11n0268_002:0277a12": "苕溪云。是燈是見謂圓影由燈見而有。即因緣義也。非燈非見謂圓影離燈見",
    "X11n0268_002:0277a13": "而有。即自然義也。前文已破。此重責之。長水云。非形見也。非見形也。智人不",
    "X11n0268_002:0277a14": "言此月生處是形是見離形離見。譯人變文耳。次依報業感喻。",
    "X11n0268_002:0277a15": "云何名為同分妄見。阿難。此閻浮提。除大海水。中間平陸有三千洲。正中大洲。東",
    "X11n0268_002:0277a16": "西括量。大國凡有二千三百。其餘小洲在諸海中。其間或有三兩百國。或一或二",
    "X11n0268_002:0277a17": "至於三十四十五十。阿難。若復此中有一小洲。秪有兩國。唯一國人同感惡緣。則",
    "X11n0268_002:0277a18": "彼小洲當土眾生。覩諸一切不祥境界。或見二日。或見兩月。其中乃至暈適珮玦",
    "X11n0268_002:0278a01": "彗孛飛流負耳虹蜺種種惡相。但此國見。彼國眾生本所不見。亦復不聞。",
    "X11n0268_002:0278a02": "孤山云。暈適者皆日旁氣也。適日將食先有黑氣之變也(如浮日暈讀作運適如字)珮應作",
    "X11n0268_002:0278a03": "背。其形如背字。玦其形如玉玦。彗所以除舊布新。孛氣似彗(釋名云言其氣孛孛然似掃彗也彗",
    "X11n0268_002:0278a04": "即埽帚夭星之狀似之)飛流謂飛星。流星飛絕跡而去也。流光跡相連也。耳宜作珥。珠在",
    "X11n0268_002:0278a05": "耳曰珥。其狀似之。通占曰。負氣戰氣。圓氣眚赤如半暈。著暈上為圓。日上為負。",
    "X11n0268_002:0278a06": "負倚也。五行志作抱珥。孟康曰。抱氣向日也。珥形點黑也(以其黑點似珠在耳也)補遺云。",
    "X11n0268_002:0278a07": "如淳曰。凡氣在日上為冠。為對。在旁直對為珥。在旁如半環向日為抱。向外為",
    "X11n0268_002:0278a08": "背。有氣刺日為鐍。鐍決傷也。荊公云。暈暈氣也。適所謂適見於日月之灾。珮",
    "X11n0268_002:0278a09": "玦氣狀如此彗。所謂埽星。偏指曰彗。芒氣四出曰孛。飛星自下而升者。流星自",
    "X11n0268_002:0278a10": "上而降者。負氣背日如負者。耳氣旁日如耳者。長水云。珮玦玉器也。妖氣近",
    "X11n0268_002:0278a11": "日月如珮玦之形。熏聞云。玦如環而有缺也。孤山云。虹蜺者。雄者為虹。雌",
    "X11n0268_002:0278a12": "者為蜺。多在日旁雙出。鮮盛為虹。暗者為蜺(通占曰陰陽之氣和則為和怒則為風雷妖氣擊作散為虹蜺)。",
    "X11n0268_002:0278a13": "補遺云。爾雅曰。螮練謂之虹。次合法又二。初總標。上引喻開說。似是大異。今",
    "X11n0268_002:0278a14": "欲合明。言其同也。",
    "X11n0268_002:0278a15": "阿難。吾今為汝以此二事進退合明。",
    "X11n0268_002:0278a16": "真際云。今將同例別。以別例同。故曰進退(由別業先明。同分後說。故得進退之名)。二別釋二。先",
    "X11n0268_002:0278a17": "合法又二。初合別業又二。初正合又二。初牒前喻。",
    "X11n0268_002:0278a18": "阿難。如彼眾生別業妄見。矚燈光中所現圓影。雖似前境。終彼見者目眚所成。眚",
    "X11n0268_002:0279a01": "即見勞。非色所造。",
    "X11n0268_002:0279a02": "荊公云。以動為動。故曰見勞。",
    "X11n0268_002:0279a03": "然見眚者。終無見咎。",
    "X11n0268_002:0279a04": "補遺云。上見乃解了之名。下見乃妄見之見。下經云皆即見眚非見眚者。例可",
    "X11n0268_002:0279a05": "以曉。次正合法又二。初合目眚。",
    "X11n0268_002:0279a06": "例汝今日以目觀見山河國土及諸眾生。皆是無始見病所成。",
    "X11n0268_002:0279a07": "苕溪云。阿難目觀如別業妄見也。山河國土等如燈光圓影也。見病如目眚也。",
    "X11n0268_002:0279a08": "以法言之。即阿梨耶識能見相分。以惑言之。正屬無明。次合非眚。上喻有見",
    "X11n0268_002:0279a09": "則非眚人。今以圓人達根境為覺明。無眚病矣。",
    "X11n0268_002:0279a10": "見與見緣。似現前境。元我覺明。",
    "X11n0268_002:0279a11": "上云雖似前境終彼見者目眚所成。喻無明成事也。今云似現前境元我覺明。",
    "X11n0268_002:0279a12": "示真如不變也。纂註云。此三句總標。次詶請上文阿難猶迷見見非見之",
    "X11n0268_002:0279a13": "義。如來陳顛倒妄見之後。更委明見見。以詶其請。",
    "X11n0268_002:0279a14": "見所緣眚。覺見即眚。本覺明心覺緣非眚。覺所覺眚。覺非眚中。此實見見。云何復",
    "X11n0268_002:0279a15": "名覺聞知見。",
    "X11n0268_002:0279a16": "謂見興所緣已俱是眚。若起覺智覺此二空。此能覺智亦是眚也。圓覺云依幻",
    "X11n0268_002:0279a17": "說覺亦名為幻(此二句釋上見與下二句)。苕溪云。次二句釋成何故覺即見眚。以本覺性",
    "X11n0268_002:0279a18": "中覺之與緣融融一體。非如眚人見有能所(此二句釋上元我下一句)。長水云。次二句雙",
    "X11n0268_002:0280a01": "結真妄。若起能覺覺於所覺。俱是眚病。真覺之體非能所中。故非眚中(上一句結見所",
    "X11n0268_002:0280a02": "下二句。下一句結本覺下一句)此實見見等者。此無能所本覺明心。名為見見。以寂而常照照",
    "X11n0268_002:0280a03": "而常寂故。於此豈名見聞覺知等。苕溪云。覺非眚中等者。指上覺見即眚。若離",
    "X11n0268_002:0280a04": "於眚。此覺方是真實見見。前文云見見之時見非是見。言猶總略。故委論之。云",
    "X11n0268_002:0280a05": "何下顯其離妄也。亦責其未悟也。然佛所說二種顛倒分別見妄者。由前阿難",
    "X11n0268_002:0280a06": "云世尊為我宣說因緣及與自然等心猶未開。是故廣示別業同分所見之相",
    "X11n0268_002:0280a07": "皆是虗妄。此即重破因緣自然二種之執也。又阿難云。而今又聞見見非見重",
    "X11n0268_002:0280a08": "增迷悶。故今再離覺非眚中。此實見見也。熏聞云。此實見見者。應有二義。一",
    "X11n0268_002:0280a09": "約真見。簡非妄見。此則通取解證。俱名見見。二別約真證而見。簡非似解而見。",
    "X11n0268_002:0280a10": "補遺云。見所緣眚者。見是根。所緣是塵。乃眚病也。覺見即眚者即能覺能見。",
    "X11n0268_002:0280a11": "前根塵乃所覺所見。若存能所之相。非但見緣是眚。覺見亦即是眚。此即阿難",
    "X11n0268_002:0280a12": "所得見精未脫於見者也。本覺明心覺緣非眚者。此二句釋出上意。意云。何故",
    "X11n0268_002:0280a13": "能所俱是眚病。只緣本覺明心中覺與緣一體。無能所相。方是非眚也。覺字指",
    "X11n0268_002:0280a14": "上能緣覺見即眚句。緣字指上所緣見所緣眚句也。已上四句明見精。釋出上",
    "X11n0268_002:0280a15": "文見猶離見。即所離之見也。覺所覺眚下三句方明真見。釋出上文見見之時",
    "X11n0268_002:0280a16": "也。覺所覺眚者。此一句且一往分境分觀。以妄見為所覺之眚。覺為能覺。似天",
    "X11n0268_002:0280a17": "台初以陰境為所觀十乘為能觀也。覺非眚中此實見見者。體前眚病皆妙淨",
    "X11n0268_002:0280a18": "明體。本非有眚。則能所一體。乃實見見也。此似天台不思議境無能所異體也。",
    "X11n0268_002:0281a01": "荊公云。所謂見精明元者。是元非本。是我非物。是見非心。即所謂見精明元",
    "X11n0268_002:0281a02": "也。所謂本覺明心者。是本非元。是心非見。非有我。非無我。何則眾生認物為己。",
    "X11n0268_002:0281a03": "則謂之無我計我。迷己為物。則謂之我計無我。然則無我者物也。有我者己也。",
    "X11n0268_002:0281a04": "性見覺明是我非物。所謂性也。若本覺明心。則是從本所現一心心一而已。誰",
    "X11n0268_002:0281a05": "與為敵。云何有我。性一切物未甞滅。云何無我。故維摩經曰。我無我不二。是無",
    "X11n0268_002:0281a06": "我義。以心如此。故我不足以言之。見所緣眚覺見即眚者。覺明起見。而見所緣",
    "X11n0268_002:0281a07": "眚。彼所覺見即是眚也。本覺明心覺緣非眚者。此本覺明心覺彼見覺能緣所",
    "X11n0268_002:0281a08": "緣。而此本覺明心非是眚也。覺所覺眚覺非眚中者。覺明起見覺有所。是名所",
    "X11n0268_002:0281a09": "覺。此本覺明心。覺彼所覺即眚。而此本覺明心非眚中也。覺非眚中即是見見",
    "X11n0268_002:0281a10": "也。次合同分二。初合一國人同見。見眚者即覩不祥灾異。誠眚病而見耳。",
    "X11n0268_002:0281a11": "是故汝今。見我及汝并諸世間十類眾生。皆即見眚。非見眚者。",
    "X11n0268_002:0281a12": "苕溪云。此斥阿難不是見眚非病之人。次合彼國不見。圓人地住已去者也。",
    "X11n0268_002:0281a13": "彼見真精。性非眚者。故不名見。",
    "X11n0268_002:0281a14": "若彼見性無眚之人。故不見有世間之相。所謂彼見真精性非眚者。即真月",
    "X11n0268_002:0281a15": "也。以非眚故。次進退合明又二。初總標。",
    "X11n0268_002:0281a16": "阿難。如彼眾生同分妄見。例彼妄見別業一人。一病目人同彼一國。",
    "X11n0268_002:0281a17": "上文云。吾今為汝以此二事進退合明。義見於此。如彼眾生等。進同例別也。一",
    "X11n0268_002:0281a18": "病目人等。退別例同也。由別業中引目眚為喻。顯妄則易。以因眚見影人皆知",
    "X11n0268_002:0282a01": "虗。故同分中引瘴惡為喻。顯妄則難。以因瘴覩相事皆如實。故佛意欲彰同分",
    "X11n0268_002:0282a02": "之妄悉如別業之妄。故有進退合明之說。次別釋又二。初退同例別。經云彼",
    "X11n0268_002:0282a03": "見圓影眚妄所生。即牒前別業以為所例也。此眾同分下。正以同分例彼別業",
    "X11n0268_002:0282a04": "也。即將同分中所見之妄。退與前別業一人妄見。俱是無始無明也。",
    "X11n0268_002:0282a05": "彼見圓影眚妄所生。此眾同分所現不祥。同見業中瘴惡所起。俱是無始見妄所",
    "X11n0268_002:0282a06": "生。",
    "X11n0268_002:0282a07": "孤山云。病目瘴惡雖是引喻。而實能喻即是見妄。以一切世間虗實分別無非",
    "X11n0268_002:0282a08": "妄故。如此解者。豈於能喻事外別求所喻法耶。苕溪云。雖能喻皆妄。然所喻",
    "X11n0268_002:0282a09": "之法要顯阿難一人及閻浮提乃至十方眾生妄見咸爾。又同業中瘴惡之妄",
    "X11n0268_002:0282a10": "猶易可知。諸有漏國及諸眾生虗妄病緣其實難信。是故經文從狹至廣。以易",
    "X11n0268_002:0282a11": "例難。次第發明。展轉相濟也如此。熏聞云。無始者。即指現前見妄無其始因",
    "X11n0268_002:0282a12": "也。次進別例同。即將一人妄見。進與後文同分所見灾祥之妄。俱是迷無漏",
    "X11n0268_002:0282a13": "妙心。有於見聞覺知也。既云閻浮提。必有所例。經文影取之耳。況上文具云一",
    "X11n0268_002:0282a14": "病目人同彼一國。此中可以影略也。",
    "X11n0268_002:0282a15": "例閻浮提三千洲中。兼四大海娑婆世界。并洎十方諸有漏國。及諸眾生。同是覺",
    "X11n0268_002:0282a16": "明無漏妙心見聞覺知虗妄病緣。和合妄生。和合妄死。",
    "X11n0268_002:0282a17": "苕溪云。真妄和合。故有生死。偏言妄者。真如在迷也。補遺云。原夫立此同分",
    "X11n0268_002:0282a18": "別業二種妄見。進退合明。一切眾生皆因無始妄見。故境界現前。如目赤眚而",
    "X11n0268_002:0283a01": "見圓影。若無妄見。境亦隨滅。如無眚人是也。此一人別業如此。一人既爾。一切",
    "X11n0268_002:0283a02": "眾生皆然。欲顯一切眾生皆有此妄。燈有圓影之喻。只可喻於一人。不可施於",
    "X11n0268_002:0283a03": "眾人。故又引見灾祥之喻。欲顯妄見一切眾生皆有矣。同分所見瘴惡雖同。而",
    "X11n0268_002:0283a04": "妄義不顯。故退與燈喻虗妄義齊。並從無始而有。則皆虗妄也。蓋因瘴惡而有",
    "X11n0268_002:0283a05": "灾變之見。何異因眚妄而見圓影乎。又一人眚妄見燈圓影。若進與眾同。豈亦",
    "X11n0268_002:0283a06": "不見外之灾祥變乎。良由同迷覺明無漏妙心。所有見聞覺知無不同也。故進",
    "X11n0268_002:0283a07": "退明之。使二業齊等。皆歸一妄見也。問此二妄見。為是見思為是無明。今作二",
    "X11n0268_002:0283a08": "意明之。一者此同分中所見不祥乃是引喻。經中牒喻喻法乃是無始無明。亦",
    "X11n0268_002:0283a09": "可現見惡瘴並從無始無明所起。今欲引彼惡瘴例人所見。並從無明流出耳。",
    "X11n0268_002:0283a10": "若能遠離諸和合緣及不和合。則復滅除諸生死因。圓滿菩提不生滅性。清淨本",
    "X11n0268_002:0283a11": "心本覺常住。",
    "X11n0268_002:0283a12": "荊公云。和合眾生法也。不和合二乘法也。",
    "X11n0268_002:0283a13": "阿難。汝雖先悟本覺妙明性非因緣非自然性。而猶未明如是覺元非和合生及",
    "X11n0268_002:0283a14": "不和合。",
    "X11n0268_002:0283a15": "長水云。前阿難敘云。諸和合相及不和合心猶未開。故今牒之。補遺云。和合",
    "X11n0268_002:0283a16": "即因緣相。不和合即自然相。但計因緣則麤。計和合為細。計自然為麤。計不和",
    "X11n0268_002:0283a17": "合為細。所以上文聞因緣自然。而猶未悟和合與不和合也。又上文據楞伽請",
    "X11n0268_002:0283a18": "問因緣自然。至下文忽疑不曉和合及不和合者。良由和合即因緣不和合即",
    "X11n0268_002:0284a01": "自然故也。又破和合中經云。汝今猶以一切世間妄想和合諸因緣性而自疑",
    "X11n0268_002:0284a02": "惑。據此顯以因緣即和合也。問曰麤細之義何以言之。須知因之與緣計之與",
    "X11n0268_002:0284a03": "破各有四句。若和合者。和之與合自有八句。則當計因與前塵和合。則因有八",
    "X11n0268_002:0284a04": "句。緣亦如之。若非和非合共有八句。推相自然豈非計相破法有麤細之別乎。",
    "X11n0268_002:0284a05": "荊公云。本覺所起妙明性。非因緣性也。則非和合可知。非自然性也。則非不",
    "X11n0268_002:0284a06": "和合可知。而阿難未明。故佛為詳說。",
    "X11n0268_002:0284a07": "阿難。吾今復以前塵問汝。汝今猶以一切世間妄想和合諸因緣性。而自疑惑。證",
    "X11n0268_002:0284a08": "菩提心和合起者。",
    "X11n0268_002:0284a09": "苕溪云。菩提心者即覺性也。上文云。而猶未明如是覺元非和合生等。",
    "X11n0268_002:0284a10": "則汝今者妙淨見精。為與明和。為與暗和。為與通和。為與塞和。",
    "X11n0268_002:0284a11": "若明和者。且汝觀明當明現前何處雜見。見相可辯雜何形像。",
    "X11n0268_002:0284a12": "資中云。明屬前相。見屬內心。齊何處所而論其雜。見之與相目擊可分。明見相",
    "X11n0268_002:0284a13": "雜作何形像。",
    "X11n0268_002:0284a14": "若非見者云何見明。若即見者云何見見。",
    "X11n0268_002:0284a15": "孤山云。若言明非是見故不可說其相雜形像者。故破曰云何見明。若言明即",
    "X11n0268_002:0284a16": "是見名相雜者。故破曰云何見見。",
    "X11n0268_002:0284a17": "必見圓滿何處和明。若明圓滿不合見和。",
    "X11n0268_002:0284a18": "圓滿。猶云周徧也。若見自周徧。則無明可雜。若明自周徧。則無見可雜。",
    "X11n0268_002:0285a01": "見必異明。雜則失彼性明名字。雜失明性。和明非義。",
    "X11n0268_002:0285a02": "性謂見性。見被明雜豈得名見。明被見雜豈得名明。和雜既失明性兩名。則知",
    "X11n0268_002:0285a03": "謂見和明不成義理。故云和明非義。",
    "X11n0268_002:0285a04": "彼暗與通及諸群塞亦復如是。",
    "X11n0268_002:0285a05": "復次阿難。又汝今者妙淨見精為與明合。為與暗合。為與通合。為與塞合。",
    "X11n0268_002:0285a06": "資中云。上明和義如水和土。今明合義如蓋合函。",
    "X11n0268_002:0285a07": "若明合者。至於暗時明相已滅。此見即不與諸暗合。云何見暗。",
    "X11n0268_002:0285a08": "長水云。見與明合。暗相現時明相必滅。既與明合應隨明滅。云何見暗。",
    "X11n0268_002:0285a09": "若見暗時不與暗合與明合者應非見明。既不見明。云何明合了明非暗。",
    "X11n0268_002:0285a10": "彼若救云。我此見性不與暗合。而不妨見暗。斯有何失。隨即破云。與明合者應",
    "X11n0268_002:0285a11": "非見明等。",
    "X11n0268_002:0285a12": "彼暗與通及諸群塞亦復如是。",
    "X11n0268_002:0285a13": "阿難白佛言世尊。如我思惟。此妙覺元。與諸緣塵及心念慮。非和合耶。",
    "X11n0268_002:0285a14": "真際云。若和合不成。即非和合。形對必然故也。此計真妄二法了不相觸。名非",
    "X11n0268_002:0285a15": "和合。苕溪云。中論破計不出四性。謂自他共無因也。初破自然即無因也。次",
    "X11n0268_002:0285a16": "破因緣即自他共也。如以明暗空塞推於因緣。正約他性。又阿難所執空明心",
    "X11n0268_002:0285a17": "眼四種因緣。空明即他。心眼即自。又佛說同別二種見境。見亦自也。境亦他也。",
    "X11n0268_002:0285a18": "既有自他。必合其性。但由共性難破。是故更作和合而說。然則非和合義亦從",
    "X11n0268_002:0286a01": "自他開出。為防末習委曲搜揚耳。問此與前七處推心四性何別。答七處四性",
    "X11n0268_002:0286a02": "都未涉真。但破第六識心分別校計。今自然等皆依覺性破妄顯真。微密觀照",
    "X11n0268_002:0286a03": "於此見矣。",
    "X11n0268_002:0286a04": "佛言。汝今又言覺非和合。",
    "X11n0268_002:0286a05": "吾復問汝。此妙見精非和合者。為非明和。為非暗和。為非通和。為非塞和。",
    "X11n0268_002:0286a06": "若非明和。則見與明必有邊畔。汝且諦觀何處是明。何處是見。在見在明。自何為",
    "X11n0268_002:0286a07": "畔。",
    "X11n0268_002:0286a08": "熏聞云。畔田界也。",
    "X11n0268_002:0286a09": "阿難。若明際中必無見者。則不相及。自不知其明相所在。畔云何成。",
    "X11n0268_002:0286a10": "彼暗與通及諸群塞亦復如是。",
    "X11n0268_002:0286a11": "又妙見精非和合者。為非明合。為非暗合。為非通合。為非塞合。",
    "X11n0268_002:0286a12": "非和約體不相入。故以際畔推之。非合約性自差別。故以乖角破之。是則和親",
    "X11n0268_002:0286a13": "而合疎。",
    "X11n0268_002:0286a14": "若非明合。則見與明性相乖角。如耳與明了不相觸。見且不知明相所在。云何甄",
    "X11n0268_002:0286a15": "明合非合理。",
    "X11n0268_002:0286a16": "孤山云。乖角者。角謂隅也。物在隅則不相對。性既乖角。何殊以彼耳根對此明",
    "X11n0268_002:0286a17": "境。故云如耳與明等。",
    "X11n0268_002:0286a18": "彼暗與通及諸群塞亦復如是。",
    "X11n0268_002:0287a01": "已上約心見破妄顯真。孤山云。大章第二。總破諸法。前別破心見者。誠由慶",
    "X11n0268_002:0287a02": "喜目觀如來勝相。心生喜樂。於是發心願捨生死。而於佛法常好多開。由茲三",
    "X11n0268_002:0287a03": "病。不臻一理。是故前文展轉破執。不出心見及以聲塵。雖涉餘法。非是正意。至",
    "X11n0268_002:0287a04": "今方歷三科七大。巡歷檢破使無遺滯。總別推尋無法可得。常住真心於茲顯",
    "X11n0268_002:0287a05": "矣。妙奢摩他於茲辨矣。所以不歷僧祇修證而獲常住法身者。其在茲焉。文分",
    "X11n0268_002:0287a06": "為二。一破四法。二破七大。於三科中更加六入。故成四法。問何故別科七大。答",
    "X11n0268_002:0287a07": "前四從少至多。謂五六十二十八也。七大乖前次第。故須別科。又四法現前別",
    "X11n0268_002:0287a08": "示。七大因疑總明故也。",
    "X11n0268_002:0287a09": "阿難。汝猶未明一切浮塵諸幻化相當處出生隨處滅盡。幻妄稱相。其性真為妙",
    "X11n0268_002:0287a10": "覺明體。",
    "X11n0268_002:0287a11": "前已廣破心見。而猶未歷三科。故云汝猶未明一切浮塵諸幻化相。浮虗無體。",
    "X11n0268_002:0287a12": "塵翳真性。故曰浮塵。諸法不實如幻如化。故曰諸幻化相。處謂真體。幻生幻滅",
    "X11n0268_002:0287a13": "不離於真。波起波息不離於水。故曰當處出生隨處滅盡。去來妄見生滅。故曰",
    "X11n0268_002:0287a14": "幻妄稱相。幻是妄故。故名幻妄。其性等者。波為水相。水即波性。波水一如。性相",
    "X11n0268_002:0287a15": "名失。為開示故云相云性。而此相性即非相性。三諦一諦。一諦三諦。思之可了。",
    "X11n0268_002:0287a16": "熏聞云。諸幻化相。智論云譬如幻化象馬及種種諸物。雖知無實然可聞見。",
    "X11n0268_002:0287a17": "如是乃至五陰六入從十二處至十八界。因緣和合虗妄有生。因緣別離虗妄名",
    "X11n0268_002:0287a18": "滅。殊不能知生滅去來本如來藏。常住妙明。不動周圓妙真如性。性真常中。求於",
    "X11n0268_002:0288a01": "去來迷悟生死了無所得。",
    "X11n0268_002:0288a02": "孤山云。諸經皆列三科。謂陰處界。以對愚根樂。各有三故。谷響云。俱舍云。聚",
    "X11n0268_002:0288a03": "生門種族。是蘊處界義。愚根樂有三。故說蘊處界。且愚三者。一愚心。為說五陰。",
    "X11n0268_002:0288a04": "則開心為四。合色為一。二愚色。為說十二處。則開色為十處半。謂五根五塵及",
    "X11n0268_002:0288a05": "法塵少分。合心為一處半。謂意根及法塵少分。三愚心及色。為說十八界。則更",
    "X11n0268_002:0288a06": "開心為七界半。謂六識意根法塵少分。皆言愚言迷也。根三謂上中下。樂三謂",
    "X11n0268_002:0288a07": "略中廣。皆如次配三科。而今有四。更加六入。秪是破十二處中內六處耳。隨機",
    "X11n0268_002:0288a08": "增減。何必定三。此並色心開合之殊。廣上浮塵諸幻化相也。因緣下。廣上當處",
    "X11n0268_002:0288a09": "出生等也。殊不能下。廣上其性真為妙覺明體也。初明九界即是佛界。迷故不",
    "X11n0268_002:0288a10": "知。一一界中咸具陰等。而此妄想即是真理。故無生滅去來等相。如來果稱。果",
    "X11n0268_002:0288a11": "有三身。而因理含攝名之為藏。非去來今故名常住。即寂而照故曰妙明。即照",
    "X11n0268_002:0288a12": "而寂故曰不動。三一互攝故曰周圓。體非妄偽故曰真如。隨緣而不變名之為",
    "X11n0268_002:0288a13": "性。又如來藏總含三諦。次文別顯三諦。常住妙明即真也。不動周圓即俗也。妙",
    "X11n0268_002:0288a14": "真如性即中也。至第四卷。世尊顯以三諦釋如來藏義。與此冥合。性真常中下",
    "X11n0268_002:0288a15": "明佛界圓理無二邊相。一往而論。則去來等三雙悉二邊也。若深究其致。則即",
    "X11n0268_002:0288a16": "真而俗。故非去。即俗而真故非來。即邊而中故非迷。即中而邊故非悟。即斷而",
    "X11n0268_002:0288a17": "智故非死。即智而斷故非生。非此六相。故云了無所得。又是非前三方便權教。",
    "X11n0268_002:0288a18": "故云了無所得。何者。藏通析體所說。凡夫則去涅槃來生死。聖人則去生死來",
    "X11n0268_002:0289a01": "涅槃。別教次第所談。九界則去中道來二邊。佛界則去二邊來中道。故三教有",
    "X11n0268_002:0289a02": "去來相也。藏通捨六界迷成二乘悟。別教捨八界迷成菩薩悟。故知三教有迷",
    "X11n0268_002:0289a03": "悟相也。藏通出分段生死。而有變易生死。別教出二生死。期入中道非二生死。",
    "X11n0268_002:0289a04": "故知三教有生死相也。就彼教門當分所說。亦非去來等。以圓望之。未逃六相。",
    "X11n0268_002:0289a05": "豈稱本性乎。今圓融稱性之說非生死去來。亦非迷悟。故云了無所得。如是了",
    "X11n0268_002:0289a06": "者乃名圓悟。長水云。此諸幻相本無所依。但是迷真忽然而起。故云當處出",
    "X11n0268_002:0289a07": "生。生即無生本自寂滅。故云隨處滅盡。楞伽經云。一切法不生。我說剎那義。初",
    "X11n0268_002:0289a08": "生即有滅。不為愚者說。中論云。諸法不自生。亦不從他生。不共不無因。是故知",
    "X11n0268_002:0289a09": "無生。彼之無生即此滅盡也。以妄見取。似有浮相。畢竟無體。猶如幻事。故云幻",
    "X11n0268_002:0289a10": "妄稱相。無體之處。元是菩提妙覺明性。故云其性真為妙覺明體。問幻相不實",
    "X11n0268_002:0289a11": "畢竟無體。何得復云其性真為妙覺明體。答曰譬如空華由依翳病觀空。故真",
    "X11n0268_002:0289a12": "離空無別華相空華雖無自性。然以虗空為所依體。若翳病差。華相雖滅空性",
    "X11n0268_002:0289a13": "不滅。諸法性相亦復如是。幻相雖滅真性不動。問若如是者。斯則真如即萬法。",
    "X11n0268_002:0289a14": "萬法即真如。何得一體立真立妄。答亦如空華翳者妄見。若無翳目。唯見晴空",
    "X11n0268_002:0289a15": "而無華。故知萬法雖真。唯證乃知。非是識心之所能見。以凡夫人心識麤動。唯",
    "X11n0268_002:0289a16": "見世間麤動之相。執此麤相為相所礙不見真性。故前文云迷己為物。故於是",
    "X11n0268_002:0289a17": "中觀大觀小。故今廣破。執喪空明。因茲悟入佛之知見。故華嚴云。一切法無生。",
    "X11n0268_002:0289a18": "一切法無滅。若能如是解。諸佛常現前。前文亦云。若能轉物即同如來。皆斯義",
    "X11n0268_002:0290a01": "也。補遺云。經文到此。唱如來藏名。為其前文示常住真心體遍諸法。將欲廣",
    "X11n0268_002:0290a02": "約諸法顯常住真心。無所不含。無所不攝。無非理性三諦故也。通唱一名。義兼",
    "X11n0268_002:0290a03": "空與不空。何以故。理性具三諦故。諸法自即離故。以如來藏推廣真心故也。若",
    "X11n0268_002:0290a04": "下經文空如來藏名目。指屬果位。此中正明因心。不可直引同也。",
    "X11n0268_002:0290a05": "阿難。云何五陰本如本來藏妙真如性。",
    "X11n0268_002:0290a06": "長水云。梵語塞徤陀。此云蘊。古翻為陰。蘊謂積聚。陰謂蓋覆。積聚有為。蓋覆真",
    "X11n0268_002:0290a07": "性也。此陰有五。攝有為盡。何所不該。手鑑云。積聚等者。雜集論說。藏果重擔",
    "X11n0268_002:0290a08": "義。藏因即蘊義。重擔即陰義。攝有為盡者。然色等蘊。通於無漏出世之義。謂諸",
    "X11n0268_002:0290a09": "佛五蘊。因滅無常色獲常色等。兼通無為。今但取有漏有為蘊。不攝無為。義不",
    "X11n0268_002:0290a10": "相應故。然知五蘊乃有三義。一知其相。謂色以變閡為義。受以領納為義。想者",
    "X11n0268_002:0290a11": "取像。行謂遷流。識者了別。二知其生滅。謂生無從滅無至。三知其不生不滅。謂",
    "X11n0268_002:0290a12": "法本不生今則無滅。故經云。分別此諸蘊。其性本空寂。空故不可滅。此是無生",
    "X11n0268_002:0290a13": "義。然若能了知。則轉五蘊成五分法身。轉色蘊而成於戒身。表無作戒。皆色蘊",
    "X11n0268_002:0290a14": "故。轉於受蘊而成定身。定名正受。轉想成慧。凡所有相皆是虗妄。見相非相成",
    "X11n0268_002:0290a15": "法身故。轉行為解脫。無貪等行名心解脫。永斷無明名慧解脫。轉識成解脫知",
    "X11n0268_002:0290a16": "見。既與正受智慧相應。即是現量如實知故。仁王云。觀色受想行識。得戒忍知",
    "X11n0268_002:0290a17": "見忍定忍慧忍解脫忍。即斯義也。又此五蘊即是三德。對之可見。釋要云。何",
    "X11n0268_002:0290a18": "所不該者。以五陰攝於百法。但除六無為餘皆攝盡。故頌云。色攝十一全。受想",
    "X11n0268_002:0291a01": "各當一。八王識蘊收。七十三行攝。無為非積聚。不在蘊門攝。故云五蘊攝有為",
    "X11n0268_002:0291a02": "盡。谷響云。然此五中。一色。四心。三數一王。同起異起。各隨部執。于今非要。不",
    "X11n0268_002:0291a03": "暇具論。若欲略知王數異起相狀者。即是心王了其總相。心所了其別相。以識",
    "X11n0268_002:0291a04": "創起但緣青等總相。次取境像即是想心。次領納前境即是受心。次起貪等煩",
    "X11n0268_002:0291a05": "惱造作即是行心。凡夫妄想計為實有。今經顯破。五陰元空也。",
    "X11n0268_002:0291a06": "阿難。譬如有人。以清淨目觀睛明空。唯一晴虗逈無所有。其人無故。不動目睛瞪",
    "X11n0268_002:0291a07": "以發勞。則於虗空別見狂華。復有一切狂亂非相。色陰當知亦復如是。",
    "X11n0268_002:0291a08": "孤山云。淨目況本具真智。睛空況本具真理。唯一晴虗即理智一如也。逈無所",
    "X11n0268_002:0291a09": "有絕九界妄色也。其人喻眾生也。背真合妄。故曰無故。不動目睛妄心取著也",
    "X11n0268_002:0291a10": "瞪以發勞(埤蒼云瞪直視也)妄惑潤業也。於妙性中現九界色。故曰於空見狂華等。",
    "X11n0268_002:0291a11": "長水云。目喻智。空喻理。以果海無別色聲。唯如如理及如如智猶存。其人無故",
    "X11n0268_002:0291a12": "下。不由別事。只因自不動目直視於空。目睛勞倦遂見華相。或見毛輪第二月",
    "X11n0268_002:0291a13": "等。故云色陰亦爾。以不如實知真如法故。不覺動念現六塵境。即色陰起也。",
    "X11n0268_002:0291a14": "熏聞云。此須兼帶上下文相顯之。方見其義。上文既以狂華喻於色陰。下文云。",
    "X11n0268_002:0291a15": "是諸狂華非從空來等。正喻色陰不從因緣等生也。以能喻之文既悉。故所喻",
    "X11n0268_002:0291a16": "之法甚略。說在中間。真語巧妙也。後四陰例此可知矣。荊公云。以空頑故。非",
    "X11n0268_002:0291a17": "有現有而為色空。",
    "X11n0268_002:0291a18": "阿難。是諸狂華。非從空來。非從目出。",
    "X11n0268_002:0292a01": "熏聞云。非從空來破他性。非從目出破自性。約法言之。應以心境而分自他。餘",
    "X11n0268_002:0292a02": "四陰中皆有自他二義。蓋四性中存略而破也。唯行陰中有離自他義。似破無",
    "X11n0268_002:0292a03": "因性。問經破人法二執。何故須破四性。於四性中多破自他二性耶。答荊溪云。",
    "X11n0268_002:0292a04": "四性為諸見本。自他復為共無本。所以然也。故龍樹尊者。為被末代人根轉鈍。",
    "X11n0268_002:0292a05": "廣作觀法造於中論。實以推檢四性為本。正順今經最後垂範。",
    "X11n0268_002:0292a06": "如是阿難。若空來者。既從空來還從空入。若有出入即非虗空。空若非空。自不容",
    "X11n0268_002:0292a07": "其華相起滅。如阿難體不容阿難。若目出者。既從目出還從目入。即此華性從目",
    "X11n0268_002:0292a08": "出故。當合有見。若有見者。去既華空。旋合見眼。若無見者。出既翳空。旋當翳眼。又",
    "X11n0268_002:0292a09": "見華時目應無翳。云何晴空號清明眼。",
    "X11n0268_002:0292a10": "長水云。空元無華。妄見生起。說誰出來。真元無色。妄分質礙。復從何所。破空出",
    "X11n0268_002:0292a11": "也。見華既從空出。不見應從空入。空無內外。何出入之有。設有出入即是實色。",
    "X11n0268_002:0292a12": "不合名空。既非虗空。云何華出。見實物時無華出故。故阿難體是其實色。見汝",
    "X11n0268_002:0292a13": "體時。豈更容有阿難出耶。若目出下破目出。如人從屋出必有入。目既有見能",
    "X11n0268_002:0292a14": "出於華。華應有見。從目出去能華於空。自空歸目合見於眼。若此華性雖從目",
    "X11n0268_002:0292a15": "出而無有見。斯但為翳。既從目出去翳虗空。歸目之時應合翳眼。若汝執言實",
    "X11n0268_002:0292a16": "不成翳。無妨見華。既無翳目而能見華。見晴明空應是翳眼。云何見空號清明",
    "X11n0268_002:0292a17": "眼。華無所出。色陰不生。本妙真常何曾起滅。而有說為因緣自然者。是真虗妄。",
    "X11n0268_002:0292a18": "釋要云。從目出故當合有見者。母有故子亦有也。云何晴空號清明眼者。合",
    "X11n0268_002:0293a01": "云。云何見晴明空號清淨明眼。意云若見華是好眼。應見晴空却□□眼。又何",
    "X11n0268_002:0293a02": "以世人觀晴空時號清淨明眼。孤山云。如阿難下譬空有實體。則不容空華。",
    "X11n0268_002:0293a03": "即此華性下。謂眼既有見。華亦應見。又見華時下重約華從眼出破也。若以無",
    "X11n0268_002:0293a04": "翳見有空華。則見無空華復是何眼也。",
    "X11n0268_002:0293a05": "是故當知。色陰虗妄。本非因緣。非自然性。",
    "X11n0268_002:0293a06": "資中云。若知華相即空。則顯色陰本如來藏。釋要云。本非因緣等。即是四性",
    "X11n0268_002:0293a07": "觀推檢。令見無生。因即自性計。緣即他性計。因緣合即共性計。自然即無因性",
    "X11n0268_002:0293a08": "計。今推一切法。若自性生。苟無其緣何能生法。如水無風豈自成浪。若云他緣",
    "X11n0268_002:0293a09": "生者。他又焉能自生法耶。如風無水焉能起波。若云共生。未合各無。共時安有。",
    "X11n0268_002:0293a10": "又共涉二邊。體屬誰邪。共生尚非。無因豈有。此四既空名字亦絕。性相執除三",
    "X11n0268_002:0293a11": "空自顯也。",
    "X11n0268_002:0293a12": "阿難。譬如有人。手足宴安。百骸調適。忽如忘生性無違順。其人無故。以二手掌於",
    "X11n0268_002:0293a13": "空相摩。於二手中妄生澀滑冷熱諸相。受陰當知亦復如是。",
    "X11n0268_002:0293a14": "熏聞云。證真云忘生猶云忘形也。謂百骸調適不與苦樂憂喜諸受相應。恬然",
    "X11n0268_002:0293a15": "靜住似無形命。資中云。性無違順喻真性寂然。妄本無因故云無故。真妄和",
    "X11n0268_002:0293a16": "合如二手相摩。領納違順如妄生澀滑。荊公云。以覺迷故無所生所而為受",
    "X11n0268_002:0293a17": "陰。",
    "X11n0268_002:0293a18": "阿難。是諸幻觸。不從空來。不從掌出。",
    "X11n0268_002:0294a01": "如是阿難。若空來者。既能觸掌。何不觸身。不應虗空選擇來觸。若從掌出。應非待",
    "X11n0268_002:0294a02": "合。又掌出故。合則掌知。離則觸入。臂腕骨髓應亦覺知入時蹤迹。必有覺心知出",
    "X11n0268_002:0294a03": "知入。自有一物身中往來。何待合知要名為觸。",
    "X11n0268_002:0294a04": "是故當知。受陰虗妄。本非因緣。非自然性。",
    "X11n0268_002:0294a05": "阿難。譬如有人。談說酢梅口中水出。思踏懸崖足心酸澀。想陰當知亦復如是。",
    "X11n0268_002:0294a06": "資中云。想以取像為義。想像不實。從虗生故。以說酢思崖為喻。荊公云。談說",
    "X11n0268_002:0294a07": "酢梅。但有名言。思踏懸崖初無實事。而能令心真受酸澀。此足知為妙真如性。",
    "X11n0268_002:0294a08": "熏聞云。談說酢梅口中水出者。世說云魏武帝行失道。三軍皆渴。令曰前有",
    "X11n0268_002:0294a09": "大梅林饒子甘酸可以解渴。士卒聞之。口皆水出。",
    "X11n0268_002:0294a10": "阿難。如是酢說不從梅生。非從口入。",
    "X11n0268_002:0294a11": "如是阿難。若梅生者。梅合自談。何待人說。若從口入。自合口聞。何須待耳。若獨耳",
    "X11n0268_002:0294a12": "聞。此水何不耳中而出。想踏懸崖。與說相類。",
    "X11n0268_002:0294a13": "真際云。應云。如是思踏非懸崖來非足心入。若從崖來。崖合自想何待人思。若",
    "X11n0268_002:0294a14": "從足入。足自合思何待心想。若獨心思。何故足心覺有酸澀。",
    "X11n0268_002:0294a15": "是故當知。想陰虗妄。本非因緣。非自然性。",
    "X11n0268_002:0294a16": "阿難。譬如瀑流波浪相續前際後際不相踰越。行陰當知亦復如是。",
    "X11n0268_002:0294a17": "孤山云。行以遷流為義。故喻瀑流。前念滅。後念生。後不至前。故云不相踰越。",
    "X11n0268_002:0294a18": "釋要云。前波纔滅後。波續生。次第相續。無有過喻越次也。",
    "X11n0268_002:0295a01": "阿難。如是流性不因空生。不因水有。亦非水性。非離空水。",
    "X11n0268_002:0295a02": "如是阿難。若因空生。則諸十方無盡虗空成無盡流。世界自然俱受淪溺。若因水",
    "X11n0268_002:0295a03": "有。則此瀑流性應非水。有所有相今應現在。若即水性。則澄清時應非水體。若離",
    "X11n0268_002:0295a04": "空水。空非有外。水外無流。",
    "X11n0268_002:0295a05": "資中云。若因其水別有流性。因果性別。則瀑流性不應是水。能有是水。所有是",
    "X11n0268_002:0295a06": "流。二相若殊俱應現在。長水云。流從水生。水與瀑流而體應異。水為能生。流",
    "X11n0268_002:0295a07": "為所生。如樹生果果不是樹二俱現在。今且不然。流相漂動。水相澄清。若此漂",
    "X11n0268_002:0295a08": "動便是水相者。至澄清時應非是水。瀑流漂動已是水故。荊公云。識精水也。",
    "X11n0268_002:0295a09": "其性為空。行如水流。依此空水。若無空水則流無所生。若無識性即行無所起。",
    "X11n0268_002:0295a10": "是故當知。行陰虗妄。本非因緣。非自然性。",
    "X11n0268_002:0295a11": "阿難。譬如有人。取頻伽缾。塞其兩孔。滿中擎空。千里遠行。用餉他國。識陰當知亦",
    "X11n0268_002:0295a12": "復如是。",
    "X11n0268_002:0295a13": "擕李云。頻伽好聲鳥也。瓶形像之。真際云。塞其兩孔。喻六七二識我法二執",
    "X11n0268_002:0295a14": "塞二空理。苕溪云。法句經云。精神居形內。猶雀藏瓶中。瓶破則雀飛去矣。今",
    "X11n0268_002:0295a15": "以人喻業。以瓶喻身。以空喻識。補遺云。法句在小。故以雀喻識心。此經欲顯真",
    "X11n0268_002:0295a16": "心。故以空譬也。空不可擎。知識心體徧矣。人擎瓶空而行。猶業持身識而去。",
    "X11n0268_002:0295a17": "熏聞云。中陰生陰皆有色心。並由業力之所任持也。他國者六道依報也。長",
    "X11n0268_002:0295a18": "水云。識陰無形。在有情身。如瓶盛空。釋要云。或可以瓶喻業。業能繫識受身。",
    "X11n0268_002:0296a01": "似瓶能含空。以將瓶人喻貪愛煩惱。潤業受生也。遠餉他國者。阿賴耶識為業",
    "X11n0268_002:0296a02": "所使。隨處受生。此陰若滅。彼陰續生。如人擎空餉遠千里。谷響云。大經二十",
    "X11n0268_002:0296a03": "七云。譬如蠟印印泥。印與泥合。印滅文成。以喻凡夫現在陰滅中有陰生。成論",
    "X11n0268_002:0296a04": "明。極善極惡。不歷中陰即受生陰。如[矛*贊]矛離手即到地矣。荊公云。真覺性空。",
    "X11n0268_002:0296a05": "空徧法界。所妄既立。明理不逾。則此識生。如缾盛空與外空有間。然實無間。妄",
    "X11n0268_002:0296a06": "分別耳。熏聞云。五陰初並云譬如等者。應知此中雖帶事說意在比況耳至",
    "X11n0268_002:0296a07": "六入去。雖有譬字。正約事相而破也。",
    "X11n0268_002:0296a08": "阿難。如是虗空非彼方來。非此方入。",
    "X11n0268_002:0296a09": "孤山云。非從彼方來入此方。補遺云。彼方謂執缾來之方也。非此方入謂非",
    "X11n0268_002:0296a10": "將彼空來入此方也。",
    "X11n0268_002:0296a11": "如是阿難。若彼方來。則本瓶中既貯空去。於本瓶地應少虗空。若此方入。開孔倒",
    "X11n0268_002:0296a12": "瓶應見空出。",
    "X11n0268_002:0296a13": "若瓶盛空從彼入此。何故彼方不見空少。此方不見空出。若從彼來。彼應減少",
    "X11n0268_002:0296a14": "其空矣。若從此入。必見其出瓶之相。",
    "X11n0268_002:0296a15": "是故當知。識陰虗妄。本非因緣。非自然性。",
    "X11n0268_002:0296a16": "孤山云。問向解五陰悉約九界。且三乘聖人亦名陰耶。答准章安涅槃疏。明十",
    "X11n0268_002:0296a17": "界俱論五陰。六道陰者是蓋覆義。蓋人天善及無漏善。蓋人天善則沉沒三塗。",
    "X11n0268_002:0296a18": "蓋無漏善則輪迴諸有。二乘陰者蓋等德。蓋四等則不能度眾生。蓋四德則不",
    "X11n0268_002:0297a01": "能至寶所。菩薩陰則蓋覆生死涅槃。蓋生死則大悲拔苦。蓋涅槃則大慈與樂。",
    "X11n0268_002:0297a02": "佛陰則蓋覆法界事理。蓋事則應身徧應一切機根。蓋理則以法界身徧一切",
    "X11n0268_002:0297a03": "處。然下三段經文。語似相濫。而意有傍正。初破六根。雖以塵識對辨覈。其正意",
    "X11n0268_002:0297a04": "唯在內入。次十二處雖根塵互破。而正在於塵。以前段中已破根故。次十八界",
    "X11n0268_002:0297a05": "雖根境識三相對推破。然論正意唯在六識。以根境二前已破故。",
    "X11n0268_002:0297a07": "大佛頂如來密因修證了義諸菩薩萬行首楞嚴經卷第二"
}