{
    "X57n0950_001:0001a02": "No. 950",
    "X57n0950_001:0001a03": "金園集卷上",
    "X57n0950_001:0001a05": "天竺寺懺主慈雲大師&#x52D1;諡法寶大法師述",
    "X57n0950_001:0001a06": "住持傳天台教觀五世法孫慈明大師(慧觀)重編",
    "X57n0950_001:0001a07": "授菩薩戒儀式十科授五戒法",
    "X57n0950_001:0001a08": "示人念佛方法并悔願文修盂蘭盆方法九門",
    "X57n0950_001:0001a09": "授菩薩戒儀式十科",
    "X57n0950_001:0001a10": "第一開導信心第二請三寶諸天加護",
    "X57n0950_001:0001a11": "第三歸依三寶第四請五聖師",
    "X57n0950_001:0001a12": "第五下座佛前乞戒第六發四弘誓願",
    "X57n0950_001:0001a13": "第七開遮問難第八三番羯磨",
    "X57n0950_001:0001a14": "第九請佛證明第十示持犯戒相",
    "X57n0950_001:0001a15": "第一開導信心",
    "X57n0950_001:0001a16": "[0001a16] 原夫大乘菩薩戒者菩薩道之根本正覺果之因基",
    "X57n0950_001:0001a17": "故梵網經云戒如明日月亦如瓔珞珠微塵眾菩薩",
    "X57n0950_001:0001a18": "由是成正覺華嚴經云戒是無上菩提本應當具足",
    "X57n0950_001:0001a19": "持淨戒若能堅持於淨戒是則如來所讚歎涅槃經",
    "X57n0950_001:0001a20": "云欲見佛性證大涅槃必須受其戒法當知若不受",
    "X57n0950_001:0001a21": "戒無成佛之期智度論云如無足欲行無船欲渡是",
    "X57n0950_001:0001a22": "不可得薩遮尼乾子經云若不持戒乃至不得疼癩",
    "X57n0950_001:0001a23": "野干之身況功德之身又月燈三昧經云雖有色族",
    "X57n0950_001:0001a24": "及多聞若無淨戒猶禽獸雖處卑下少聞見能持淨",
    "X57n0950_001:0001b01": "戒名勝士又瓔珞經云若一切眾生不受菩薩戒者",
    "X57n0950_001:0001b02": "不名為人畜生無異故知戒德殊勝不可思議為五",
    "X57n0950_001:0001b03": "乘之軌範作三寶之梯航大惡病之良藥大怖畏之",
    "X57n0950_001:0001b04": "守護惡道暗處戒為明燈生死海中戒為船筏諸佛",
    "X57n0950_001:0001b05": "子欲求此戒須發信心華嚴經云信是道源功德母",
    "X57n0950_001:0001b06": "長養一切諸善根當知信心為萬善之本今所發信",
    "X57n0950_001:0001b07": "心者須信現前一念即大乘菩薩戒體故瓔珞經云",
    "X57n0950_001:0001b08": "一切凡聖戒皆以心為本心無盡故戒亦無盡然戒",
    "X57n0950_001:0001b09": "有多種五戒八關齋戒名近住解脫戒若受此戒但",
    "X57n0950_001:0001b10": "近代天之報小乘二百五十戒名別別解脫戒若受",
    "X57n0950_001:0001b11": "此戒每恃一條各得解脫雖出離生死愛河但趣阿",
    "X57n0950_001:0001b12": "羅漢小果不能明常住佛性廣化眾生若受菩薩三",
    "X57n0950_001:0001b13": "聚淨戒報圓佛果相好無邊三達五眼十力四無所",
    "X57n0950_001:0001b14": "畏一切功德無不具足故受茲戒法即於凡夫此身",
    "X57n0950_001:0001b15": "一念之中訖至成佛具八種殊勝現世獲五種利益",
    "X57n0950_001:0001b16": "云何為五一者得諸佛諸大菩薩心心護念時時記",
    "X57n0950_001:0001b17": "持二者得煩惱斷除佛心明朗智慧辨才漸漸增長",
    "X57n0950_001:0001b18": "三者得現在人見心生歡喜一切善心倍加恭敬四",
    "X57n0950_001:0001b19": "者得備萬行猶如妙華莊嚴凡夫位齊古佛五者臨",
    "X57n0950_001:0001b20": "命終時心無悔惱神識安然捨此報身直生佛淨土",
    "X57n0950_001:0001b21": "八種殊勝者第一趣道殊勝者譬如大鵬一舉翅高",
    "X57n0950_001:0001b22": "飛能至十萬九千里喻此菩薩趣道徑疾故法華經",
    "X57n0950_001:0001b23": "云乘是寶乘直至道場又華嚴經云以少方便而得",
    "X57n0950_001:0001b24": "菩提當知但了一心名少方便更無所至當體湛然",
    "X57n0950_001:0001c01": "第二發心殊勝者諦了初心當念成佛因果同時譬",
    "X57n0950_001:0001c02": "如好堅處地內煩惱[穀-禾+卵]中能發此心已超二乘果位",
    "X57n0950_001:0001c03": "故云小乘之極不如大乘之初第三福田殊勝者假",
    "X57n0950_001:0001c04": "使供養滿閻浮提阿羅漢不如供養一鵬何以故此",
    "X57n0950_001:0001c05": "鳥先曾受菩薩戒故第四功德殊勝者受菩薩戒者",
    "X57n0950_001:0001c06": "喻如日光受小乘戒者喻如螢火第五受罪輕微者",
    "X57n0950_001:0001c07": "諸弟子莫疑受戒堅持不得不敢受戒經云受戒之",
    "X57n0950_001:0001c08": "後設若破戒猶勝外道不受戒者外道邪見永沉惡",
    "X57n0950_001:0001c09": "道無有出期破戒之人戒威力故設墮惡道受罪輕",
    "X57n0950_001:0001c10": "微若墮地獄作地獄中王若墮畜生作畜生中王若",
    "X57n0950_001:0001c11": "墮神鬼作神鬼中王若在人間作人中王若生天上",
    "X57n0950_001:0001c12": "作天中王生生之處不失王位經云有犯名菩薩有",
    "X57n0950_001:0001c13": "戒可破故無犯名外道無戒可破故第六處胎殊勝",
    "X57n0950_001:0001c14": "者菩薩處胎之時常為天龍八部諸善神王之所守",
    "X57n0950_001:0001c15": "護不令敗壞第七神通殊勝者菩薩於一切處而得",
    "X57n0950_001:0001c16": "解脫小乘之人止得三明六道具八解脫但離&#x8657;妄",
    "X57n0950_001:0001c17": "名為解脫其實未得一切解脫第八果報殊勝者生",
    "X57n0950_001:0001c18": "蓮華藏海受法性身湛然常住無生無滅以念念趣",
    "X57n0950_001:0001c19": "薩婆若海成無上菩提。",
    "X57n0950_001:0001c20": "第二請三寶諸天加護",
    "X57n0950_001:0001c21": "[0001c21] 諸佛子既知妙戒如是功德開導身心須至欣慕次",
    "X57n0950_001:0001c22": "當教汝虔請三寶及諸天神祇同降道場證明護念",
    "X57n0950_001:0001c23": "同崇戒法汝等各各至心隨我口道。",
    "X57n0950_001:0001c24": "[0001c24] 弟子某甲一心奉請十方三世一切諸佛真應二身。",
    "X57n0950_001:0002a01": "[0002a01] 一切尊法半滿兩教一切聖賢三乘等侶惟願三寶",
    "X57n0950_001:0002a02": "同降道場證明加護。",
    "X57n0950_001:0002a03": "[0002a03] 一心奉請梵釋四王二十八天諸仙仙眾大宋土境",
    "X57n0950_001:0002a04": "名山大川江河淮濟一切神祇當州地分城隍社廟。",
    "X57n0950_001:0002a05": "[0002a05] 一切靈宰僧伽藍內護正法者並願承三寶力同降",
    "X57n0950_001:0002a06": "道場證明加護。",
    "X57n0950_001:0002a07": "第三歸依三寶",
    "X57n0950_001:0002a08": "[0002a08] 如上已為汝請三寶百靈降臨道場同崇戒善菩薩",
    "X57n0950_001:0002a09": "戒法不問是男是女若顯若幽乃至利根畜生但解",
    "X57n0950_001:0002a10": "法師語者盡受得菩薩戒法不同小乘於受戒時但",
    "X57n0950_001:0002a11": "言盡形壽此身若謝其戒便失若是菩薩戒從今一",
    "X57n0950_001:0002a12": "受訖至成佛永無失緣向下為諸弟子翻邪向正受",
    "X57n0950_001:0002a13": "三歸依言三歸者一歸依佛寶二歸依法寶三歸依",
    "X57n0950_001:0002a14": "僧寶此之三寶是眾生敬田若也歸依而敬之能生",
    "X57n0950_001:0002a15": "一切功德然三寶有乎三種一住持三寶二別相三",
    "X57n0950_001:0002a16": "寶三一體三寶言住持三寶亦曰相從三寶自釋迦",
    "X57n0950_001:0002a17": "去後至今不絕泥龕塑像即佛寶黃卷赤軸為法寶",
    "X57n0950_001:0002a18": "剃髮染衣名僧寶言別相三寶者修行契證方便則",
    "X57n0950_001:0002a19": "有未修行則無妙覺如來具法身報身應身化身此",
    "X57n0950_001:0002a20": "之四身是其佛寶所說八萬四千法藏是法寶等覺",
    "X57n0950_001:0002a21": "已還諸位菩薩一切聲聞等是僧寶言一體三寶者",
    "X57n0950_001:0002a22": "上至諸佛下及蜎飛無不具是三寶也實相圓理無",
    "X57n0950_001:0002a23": "為一體即一而三名秘密藏如世珍奇通名為寶即",
    "X57n0950_001:0002a24": "今弟子有其覺性便是佛寶此性無染便是法寶此",
    "X57n0950_001:0002b01": "性柔和無諍便是僧寶諸弟子不得自輕諸佛如來",
    "X57n0950_001:0002b02": "只因證此三寶而能運大神通興諸佛事諸弟子此",
    "X57n0950_001:0002b03": "之三寶在己身中如水在冰若向冰外求水無有是",
    "X57n0950_001:0002b04": "處然若欲融冰善須方便擬趣佛果非修不成今始",
    "X57n0950_001:0002b05": "覺知正向此寶作歸依處隨我聲唱各稱己名。",
    "X57n0950_001:0002b06": "[0002b06] 我弟子某甲等願從今日盡未來際歸依佛兩足尊",
    "X57n0950_001:0002b07": "歸依法離欲尊歸依僧眾中尊(三說)。",
    "X57n0950_001:0002b08": "[0002b08] 上來已為受歸依竟向下更須三度結歸若不結歸",
    "X57n0950_001:0002b09": "則向歸依不稱圓滿隨我聲唱。",
    "X57n0950_001:0002b10": "[0002b10] 我弟子某甲等歸依佛竟歸依法竟歸依僧竟(三說)。",
    "X57n0950_001:0002b11": "[0002b11] 從今已往稱佛為師更不歸依邪魔外道惟願三寶",
    "X57n0950_001:0002b12": "哀憐攝受慈愍故(三說)。",
    "X57n0950_001:0002b13": "第四請五聖師",
    "X57n0950_001:0002b14": "[0002b14] 諸佛子汝等欲求妙戒先須請師次為汝虔請五座",
    "X57n0950_001:0002b15": "聖師授汝戒法汝等各須至心慇懃三請請師之法",
    "X57n0950_001:0002b16": "汝合自陳蓋汝未能我今教汝合掌稱名隨我言道",
    "X57n0950_001:0002b17": "我某甲等一心奉請釋迦如來應正等覺為和尚我",
    "X57n0950_001:0002b18": "依和尚故得受菩薩戒慈愍故(三說)。",
    "X57n0950_001:0002b19": "[0002b19] 一心奉請文殊師利菩薩為羯磨阿闍梨我依羯磨",
    "X57n0950_001:0002b20": "阿闍梨故得受菩薩戒慈愍故。",
    "X57n0950_001:0002b21": "[0002b21] 一心奉請彌勒菩薩為教授阿闍梨我依教授阿闍",
    "X57n0950_001:0002b22": "梨故得受菩薩戒慈愍故。",
    "X57n0950_001:0002b23": "[0002b23] 一心奉請十方諸佛為尊證師我依尊證師故得受",
    "X57n0950_001:0002b24": "菩薩戒慈愍故。",
    "X57n0950_001:0002c01": "[0002c01] 一心奉請諸大菩薩為同學侶我依同學侶故得受",
    "X57n0950_001:0002c02": "菩薩戒慈愍故。",
    "X57n0950_001:0002c03": "[0002c03] 諸弟子和尚阿闍梨十方尊證師諸大同學悉具無",
    "X57n0950_001:0002c04": "緣慈悲拔苦與樂更為弟子要期何故須要期慮諸",
    "X57n0950_001:0002c05": "弟子受戒之後不能堅持破戒得罪墮落惡道一時",
    "X57n0950_001:0002c06": "唱云。",
    "X57n0950_001:0002c07": "[0002c07] 我若隨三惡道中和尚阿闍梨十方尊證師十方諸",
    "X57n0950_001:0002c08": "大同學慈悲度脫(三說)。",
    "X57n0950_001:0002c09": "第五下座佛前乞戒",
    "X57n0950_001:0002c10": "[0002c10] 諸佛子我今為汝三白諸佛菩薩乞戒汝等至心合",
    "X57n0950_001:0002c11": "掌諦聽(戒師下佛前跪唱云)。",
    "X57n0950_001:0002c12": "[0002c12] 仰白十方一切諸佛大地菩薩僧此諸弟子求我比",
    "X57n0950_001:0002c13": "丘某甲從諸佛菩薩僧乞受菩薩三聚淨戒此諸弟",
    "X57n0950_001:0002c14": "子已是真實能生淨信成菩提種惟願慈悲施與菩",
    "X57n0950_001:0002c15": "薩三聚淨戒。",
    "X57n0950_001:0002c16": "第六發四弘誓願",
    "X57n0950_001:0002c17": "[0002c17] 諸佛子將欲授汝妙戒先須真正發菩提心立四弘",
    "X57n0950_001:0002c18": "誓願須歸依諦境要制其心自行化他從因至果然",
    "X57n0950_001:0002c19": "此諦境及菩提心通於大小汝今既求大乘三聚淨",
    "X57n0950_001:0002c20": "戒須依圓頓無作諦境生死即涅槃煩惱即菩提即",
    "X57n0950_001:0002c21": "或成智即生成滅依此諦境立四弘誓願融攝大小",
    "X57n0950_001:0002c22": "無非法界初心&#x5FA7;攝觀惑法界&#x5FA7;集佛法三身等證",
    "X57n0950_001:0002c23": "汝等當須心緣諦境口陳誓詞合掌志心隨我口道",
    "X57n0950_001:0002c24": "唱云。",
    "X57n0950_001:0003a01": " 眾生無邊誓願度  煩惱無數誓願斷",
    "X57n0950_001:0003a02": " 法門無盡誓願學  佛道無上誓願成",
    "X57n0950_001:0003a03": "第七問遮難",
    "X57n0950_001:0003a04": "[0003a04] 次當依梵網經問汝遮難若有七遮之罪以為障難",
    "X57n0950_001:0003a05": "不得三聚淨戒我今問汝當如實答。",
    "X57n0950_001:0003a06": "[0003a06] 汝曾出佛身血否(答云無下去例此答) 汝曾殺父否 汝",
    "X57n0950_001:0003a07": "曾殺母否 汝曾殺阿闍梨否 汝曾殺和尚否",
    "X57n0950_001:0003a08": " 汝曾殺阿羅漢否 汝曾破和合僧否。",
    "X57n0950_001:0003a09": "第八羯磨",
    "X57n0950_001:0003a10": "[0003a10] 諸佛子既無遮難方堪受戒今正是時切須至心傾",
    "X57n0950_001:0003a11": "仰於師如仰完器盛水無異莫餘思想一心諦聽三",
    "X57n0950_001:0003a12": "番羯磨唱第一番法界善芽悉皆震動欲住汝身唱",
    "X57n0950_001:0003a13": "第二番此之戒法&#x5FA7;滿&#x8657;空雲集項上唱第三番想",
    "X57n0950_001:0003a14": "此戒法從汝頂門而入身心滿足非色非心不可思",
    "X57n0950_001:0003a15": "議汝等直須靜思靜慮諦聽諦聽。",
    "X57n0950_001:0003a16": "[0003a16] 佛子某甲若干人等諦聽汝今從我求受一切菩薩",
    "X57n0950_001:0003a17": "淨戒一切菩薩學處所謂攝律儀戒攝善法戒饒益",
    "X57n0950_001:0003a18": "有情戒此諸淨戒此諸學處過去一切菩薩已受已",
    "X57n0950_001:0003a19": "學已解已行已成未來一切菩薩當受當學當解當",
    "X57n0950_001:0003a20": "行當成現在一切菩薩今受今學今解今行當來作",
    "X57n0950_001:0003a21": "佛汝等從今身至于成佛於其中間不得犯能持否",
    "X57n0950_001:0003a22": "(答能持三說)。",
    "X57n0950_001:0003a23": "第九請諸佛證明",
    "X57n0950_001:0003a24": "[0003a24] 諸佛子快哉慶幸有此遭逢喜無障緣得受戒竟如",
    "X57n0950_001:0003b01": "得髻中珍寶似得優曇&#x9262;華宜盡保任以期熟脫今",
    "X57n0950_001:0003b02": "更為汝虔請諸佛菩薩為作證明。",
    "X57n0950_001:0003b03": "[0003b03] 仰白十方法界一切諸佛諸大菩薩僧此娑婆世界",
    "X57n0950_001:0003b04": "南瞻部州大宗國某僧伽藍內佛菩薩前有諸佛子",
    "X57n0950_001:0003b05": "於我所求受菩薩戒竟惟願諸佛菩薩慈悲攝受為",
    "X57n0950_001:0003b06": "作證明。",
    "X57n0950_001:0003b07": "第十示持犯之相",
    "X57n0950_001:0003b08": "[0003b08] 諸佛子我今已授汝妙戒竟汝等等宜應護持不惜",
    "X57n0950_001:0003b09": "身命勿令毀犯我今示汝持犯之相準梵網經十重",
    "X57n0950_001:0003b10": "四十八輕垢戒相汝等諦聽。",
    "X57n0950_001:0003b11": "[0003b11] 第一不得殺生若自教殺人殺非真菩薩犯波羅夷",
    "X57n0950_001:0003b12": "罪汝等從今身至佛身於中間不得犯能持否(答能持下",
    "X57n0950_001:0003b13": "皆例此答)。",
    "X57n0950_001:0003b14": "[0003b14] 第二不得犯盜若自盜教人盜乃至鬼神物一針一",
    "X57n0950_001:0003b15": "草不得故盜犯波羅夷罪不得犯能持否。",
    "X57n0950_001:0003b16": "[0003b16] 第三不得邪婬當以清淨布施眾生汝從今身至佛",
    "X57n0950_001:0003b17": "身於其中間不得犯能持否。",
    "X57n0950_001:0003b18": "[0003b18] 第四不得妄語有則言有無則言無不得為貪己身",
    "X57n0950_001:0003b19": "巧生妄語不得犯能持否。",
    "X57n0950_001:0003b20": "[0003b20] 第五不得酤酒是昏&#x4E71;之物令人飲則犯三十六失",
    "X57n0950_001:0003b21": "蒙蔽正性從今不得酤酒能持否。",
    "X57n0950_001:0003b22": "[0003b22] 第六不得說人過患及受菩薩戒人過從今不得犯",
    "X57n0950_001:0003b23": "能持否。",
    "X57n0950_001:0003b24": "[0003b24] 第七不得自讚毀他當須惡事自向己好事與他人",
    "X57n0950_001:0003c01": "從今不得自讚毀他能持否。",
    "X57n0950_001:0003c02": "[0003c02] 第八不得慳&#x6061;隨己所有悉當施與從今不得慳&#x6061;",
    "X57n0950_001:0003c03": "能持否。",
    "X57n0950_001:0003c04": "[0003c04] 第九不得生嗔一心嗔心能燒無量功德死後墮&#x8675;",
    "X57n0950_001:0003c05": "中悉為嗔成從今不得生嗔能持否。",
    "X57n0950_001:0003c06": "[0003c06] 第十不得毀謗三寶況三寶於諸眾生有恩德從今",
    "X57n0950_001:0003c07": "不得毀諦三寶持否。",
    "X57n0950_001:0003c08": "[0003c08] 向下更為諸弟子發廣大願汝寺自昔以來凡有所",
    "X57n0950_001:0003c09": "作皆為自己不能普為一切眾生所以今世之中無",
    "X57n0950_001:0003c10": "福德智慧多不稱意如上四弘誓願即是總願向下",
    "X57n0950_001:0003c11": "更發別願迴因向果迴己向他成菩薩之德(唱云)。",
    "X57n0950_001:0003c12": "[0003c12] 受戒弟子等願以此受戒功德施法界眾生願未離",
    "X57n0950_001:0003c13": "苦者令得離苦未得樂者令皆得樂未發菩提心者",
    "X57n0950_001:0003c14": "令發菩提心未斷惡修善者令得斷惡修善未成佛",
    "X57n0950_001:0003c15": "者願早成佛又以此受戒功德願梵王帝釋四天門",
    "X57n0950_001:0003c16": "王二十八宿一切天眾日月星辰風伯雨師雷公電母",
    "X57n0950_001:0003c17": "五嶽四瀆江河淮濟名山大川一切龍神並願威權",
    "X57n0950_001:0003c18": "自在養育生靈使風調雨順五&#x7CD3;豐成人無橫病國",
    "X57n0950_001:0003c19": "有貞祥八節四時常安常樂又以此受戒功德祝延",
    "X57n0950_001:0003c20": " 當今皇帝聖壽無疆太子諸王福延萬葉后妃采",
    "X57n0950_001:0003c21": "女榮愛日新卿相官班祿遷高舉州牧縣宰正化清",
    "X57n0950_001:0003c22": "廉司典吏曹身心吉直聚集福善資益一切又以此",
    "X57n0950_001:0003c23": "受戒功德惟願在會弟子住居土地禁忌百靈各鎮",
    "X57n0950_001:0003c24": "方隅恒施利益先亡後化若祖若孫或在三途或生",
    "X57n0950_001:0004a01": "善處並願速趣佛國早悟真常遠益門欄長無&#x707E;難",
    "X57n0950_001:0004a02": "又以此受戒功德願共法界一切眾生捨此報身同",
    "X57n0950_001:0004a03": "生佛國悟無生忍得大神通游歷十方供養諸佛又",
    "X57n0950_001:0004a04": "以此受戒功德願共一切眾生從今已往永離三惡",
    "X57n0950_001:0004a05": "道身永離下賤之身永離不自在身常得男子不生",
    "X57n0950_001:0004a06": "邊地常生中國受性香潔六根圓滿&#x8066;明正真與一",
    "X57n0950_001:0004a07": "切眾生作大知識作善明友作大導師聞我名者發",
    "X57n0950_001:0004a08": "菩提心見我形者斷惡修善聞我說者得大智慧知",
    "X57n0950_001:0004a09": "我心者發菩提心諸佛菩薩一切行願福德智慧悉",
    "X57n0950_001:0004a10": "皆圓滿仰憑大眾念誦莊嚴(云云)。",
    "X57n0950_001:0004a11": "授五戒法(今用南山鈔優婆塞戒經為本及傍引遺教此驟錄備急未可全依)",
    "X57n0950_001:0004a12": "[0004a12] 初請受戒阿闍梨云大德一心念我某甲今請大德",
    "X57n0950_001:0004a13": "為五戒阿闍梨願大德為我作五戒阿闍梨我依大",
    "X57n0950_001:0004a14": "德故得受優婆塞五戒慈愍故(三說)。",
    "X57n0950_001:0004a15": "第一發信心",
    "X57n0950_001:0004a16": "[0004a16] 答云我已先受佛制令我常行法施梵網尚令遇異",
    "X57n0950_001:0004a17": "類眾生勸令發菩提心況汝慇懃三請至求淨戒者",
    "X57n0950_001:0004a18": "乎汝應諦聽我當授汝上所求戒遺教經云當尊重",
    "X57n0950_001:0004a19": "珍敬波羅提木叉如闇遇明貧人得寶又云戒是正",
    "X57n0950_001:0004a20": "順解脫之本若人能持淨戒則諸善功德皆悉能生",
    "X57n0950_001:0004a21": "當知戒為第一安隱功德之所住處然戒有多品汝",
    "X57n0950_001:0004a22": "所求者乃是趣善之元首出苦之要津也善生經云",
    "X57n0950_001:0004a23": "此戒甚難得能為沙彌大比丘及菩薩戒而作根本",
    "X57n0950_001:0004a24": "當知此戒勝妙若是莫可輕心而求受之我今為汝",
    "X57n0950_001:0004b01": "陳白三寶乞為證明護念此等令汝納戒及護戒無",
    "X57n0950_001:0004b02": "失眾善功德依三寶生汝當專心聽我陳白白三寶",
    "X57n0950_001:0004b03": "云我比丘某甲敬白十方法界佛法眾僧願大慈悲",
    "X57n0950_001:0004b04": "為我作證此日娑婆世界南瞻部洲大宋國某州某",
    "X57n0950_001:0004b05": "縣某處有求出家清信正士姓名某甲或在家者(云",
    "X57n0950_001:0004b06": "云)從我某甲求受五戒盡形壽為優婆塞願諸三寶",
    "X57n0950_001:0004b07": "攝受覆護得受五戒慈愍故(三說)。",
    "X57n0950_001:0004b08": "二令懺悔",
    "X57n0950_001:0004b09": "[0004b09] 已為汝等具白三寶攝受覆護猶如照世明燈無不",
    "X57n0950_001:0004b10": "知見切慮汝等無始無邊罪障障汝善心戒品不發",
    "X57n0950_001:0004b11": "我當為汝先陳懺悔淨洗三業當隨我言(或有預曾懺悔了則",
    "X57n0950_001:0004b12": "云汝等雖預曾懺悔罪障重積卒難盡懺我今更為汝再三發露當隨我言)。",
    "X57n0950_001:0004b13": "[0004b13] 我某甲稽首歸命諸佛世尊哀愍我等覆護我等我",
    "X57n0950_001:0004b14": "今懺悔無始劫來流轉生死百千生中無量億生或",
    "X57n0950_001:0004b15": "墮六趣受諸異報地獄鬼畜受如此苦常不得樂我",
    "X57n0950_001:0004b16": "自思尋過惑自纏不&#x89A9;聖道障涅槃門閉甘露戶塞",
    "X57n0950_001:0004b17": "眾善道不聞正法沉沒大海有如此罪今悉懺悔願",
    "X57n0950_001:0004b18": "去我身無量眾毒拔我邪愚無量塵惑心意清淨(作是",
    "X57n0950_001:0004b19": "語已五體投地或七反或三反)。",
    "X57n0950_001:0004b20": "三正受法先受歸依",
    "X57n0950_001:0004b21": "[0004b21] 汝已懺淨三業善法無障宜自正心受正戒法應先",
    "X57n0950_001:0004b22": "為汝受翻邪三歸依翻汝無始邪信之心令汝永歸",
    "X57n0950_001:0004b23": "正覺之路當隨我口言胡跪合掌我某甲盡形壽歸",
    "X57n0950_001:0004b24": "依佛歸依法歸依僧(三說)我某甲盡形壽歸依佛竟",
    "X57n0950_001:0004c01": "歸依法竟歸依僧竟。",
    "X57n0950_001:0004c02": "四問遮難",
    "X57n0950_001:0004c03": "[0004c03] 已為汝等發正歸依永拔邪刺授汝五戒今正是時",
    "X57n0950_001:0004c04": "然我實凡夫傳佛聖旨既無三明洞照安知根器淳",
    "X57n0950_001:0004c05": "漓南山今揀人是非明發戒緣不錯故引成論云五",
    "X57n0950_001:0004c06": "逆罪人賊住汙尼毗尼中不聽作田為惡業所汙亦",
    "X57n0950_001:0004c07": "障聖道不聽出家若為白衣得善律儀不遮修行施",
    "X57n0950_001:0004c08": "戒等薩婆多中若有先犯五八及十具戒而犯垢重",
    "X57n0950_001:0004c09": "者更不得受汝非此輩人否(受者實答若無便答云無)。",
    "X57n0950_001:0004c10": "五問具闕持",
    "X57n0950_001:0004c11": "[0004c11] 然此五種戒法既為眾戒之本受者實難其人汝能",
    "X57n0950_001:0004c12": "具持此五為止一二三四耶(出家者答願具持若在家者當隨意答或具或",
    "X57n0950_001:0004c13": "一二三四)。",
    "X57n0950_001:0004c14": "六正受戒",
    "X57n0950_001:0004c15": "[0004c15] 汝無遮障已是淨器復能具足受持是真善人甚為",
    "X57n0950_001:0004c16": "難有汝應得戒當隨我語。",
    "X57n0950_001:0004c17": "[0004c17] 我某甲歸依佛歸依法歸依僧盡形壽為五戒優婆",
    "X57n0950_001:0004c18": "塞如來至真等覺是我世尊(三說)。",
    "X57n0950_001:0004c19": "[0004c19] 我某甲歸依佛竟歸依法竟歸依僧竟盡形壽為五",
    "X57n0950_001:0004c20": "戒優婆塞如來至真等覺是我世尊(三說)。",
    "X57n0950_001:0004c21": "七說相",
    "X57n0950_001:0004c22": "[0004c22] 汝優婆塞已納戒法竟應當為汝明一一戒相今汝",
    "X57n0950_001:0004c23": "識相護持汝須諦聽善諦思惟如實答問是多陀阿",
    "X57n0950_001:0004c24": "伽度阿羅訶三藐三佛陀說是五戒相盡形壽不殺",
    "X57n0950_001:0005a01": "生是優婆塞戒能持否(答能)盡形壽不得盜不得婬",
    "X57n0950_001:0005a02": "不得妄語不飲酒一一皆是優婆塞戒能持否(答能一一",
    "X57n0950_001:0005a03": "準前初戒廣作)。",
    "X57n0950_001:0005a04": "八說護持及功德",
    "X57n0950_001:0005a05": "[0005a05] 是優婆塞五戒相貌當一一如法護持勿令汙犯如",
    "X57n0950_001:0005a06": "惜眼目如護明珠無令毀失於五戒中隨犯一戒永",
    "X57n0950_001:0005a07": "為棄物於佛法中無所堪用名佛法邊人於五八十",
    "X57n0950_001:0005a08": "戒大比丘戒永不得受假使七佛親證亦復戒緣不",
    "X57n0950_001:0005a09": "發汝若有受無持遇緣破壞不如莫受當來療治若",
    "X57n0950_001:0005a10": "犯五戒如人已死法藥不入難可救療當聞此語日",
    "X57n0950_001:0005a11": "夜攝心如守堤塘勿令涓泄。",
    "X57n0950_001:0005a12": "九遠離十五種非律儀",
    "X57n0950_001:0005a13": "[0005a13] 又優婆塞盡此形壽遠離五種邪命一者賣肉二者",
    "X57n0950_001:0005a14": "沽酒三者賣毒四者賣眾生五者賣兵仗又遠離五",
    "X57n0950_001:0005a15": "事莊嚴一者香二者華三者瓔珞四者香油塗身五",
    "X57n0950_001:0005a16": "者香熏衣又復遠離五種放逸一者歌二者舞三者",
    "X57n0950_001:0005a17": "作樂四者嚴飾樂器五者不往觀聽略示十五種非",
    "X57n0950_001:0005a18": "律儀行一一不得故犯縱放無慚若於此等律儀未",
    "X57n0950_001:0005a19": "能諦了更各於本出家師咨稟相貌微細奉持盡此",
    "X57n0950_001:0005a20": "形壽敬事三寶增進善根精翫戒珠常令圓淨。",
    "X57n0950_001:0005a21": "十禮佛迴向",
    "X57n0950_001:0005a22": "[0005a22] 次應禮佛迴向當隨我言。",
    "X57n0950_001:0005a23": "[0005a23] 願十方法界世性六道三業罪障垢惑眾生崩顛倒",
    "X57n0950_001:0005a24": "山竭四流濟登涅槃道入無為國歸命敬禮盡十方",
    "X57n0950_001:0005b01": "國諸佛妙覺(一禮)。",
    "X57n0950_001:0005b02": "[0005b02] 願十方法界世性六道沉淪諸有長沒眾生摧破戒",
    "X57n0950_001:0005b03": "林灼滅邪照歸命敬禮盡十方國修多羅海(一禮)。",
    "X57n0950_001:0005b04": "[0005b04] 願十方法界世性六道小心膠固顛倒眾生頓絕偏",
    "X57n0950_001:0005b05": "照傾證住想永附大乘歸命敬禮盡十方國諸賢聖",
    "X57n0950_001:0005b06": "僧(一禮)。",
    "X57n0950_001:0005b07": "[0005b07] 次當為汝說偈稱贊汝須互跪合掌諦聽諦聽。",
    "X57n0950_001:0005b08": " 見聞獲安隱  莫不信向心  是故我歸依",
    "X57n0950_001:0005b09": " 願普如世尊  甚深淨戒聚  功德難思議",
    "X57n0950_001:0005b10": " 受者獲安隱  福慧日夜生  諸佛常護念",
    "X57n0950_001:0005b11": " 萬行漸滿盈  六度四等意  普度諸群盲",
    "X57n0950_001:0005b12": " 手足初莫犯  節言慎所行  常樂在定意",
    "X57n0950_001:0005b13": " 是真優婆塞  質直離諂曲  常與賢聖俱",
    "X57n0950_001:0005b14": " 愛眾猶養己  是名真菩薩",
    "X57n0950_001:0005b15": "[0005b15] 念誦作處世界結之。",
    "X57n0950_001:0005b16": "示人念佛方法并悔願文",
    "X57n0950_001:0005b17": "[0005b17] 夫大覺世尊以四種法度諸眾生一者示視相好令",
    "X57n0950_001:0005b18": "觀察者發菩提心二者示視說法令得聞者開悟入",
    "X57n0950_001:0005b19": "道三者示視化事令見聞者獲諸法利四者名號流",
    "X57n0950_001:0005b20": "布十方令其聞者執持繫念罪滅善生而得度脫今",
    "X57n0950_001:0005b21": "言念佛者或專緣三十二相繫心得定開目閉目常",
    "X57n0950_001:0005b22": "得見佛或但稱名號執持不散亦於現身而得見佛",
    "X57n0950_001:0005b23": "此間現見多是稱佛名號為上如懷感法師一向稱",
    "X57n0950_001:0005b24": "阿彌陀佛名號而得三昧現前見佛故今普示稱佛",
    "X57n0950_001:0005c01": "之法心須制心不令散亂念念相續繫緣名號口中",
    "X57n0950_001:0005c02": "聲聲喚阿彌陀佛以心緣歷字字分明使心口相繫",
    "X57n0950_001:0005c03": "若百聲若千聲若萬聲若一日若二日若七日等但",
    "X57n0950_001:0005c04": "是稱佛名時無管多小並須一心一意心口相續如",
    "X57n0950_001:0005c05": "此方得一念滅八十億劫生死之罪若不然者滅罪",
    "X57n0950_001:0005c06": "良難若恐心散須高聲疾喚心則易定三昧易成故",
    "X57n0950_001:0005c07": "感法師決疑論中引大集日藏經云小念見小佛大",
    "X57n0950_001:0005c08": "念見大佛論釋曰大念者大聲稱佛也小念者小聲",
    "X57n0950_001:0005c09": "稱佛也斯則聖教有何惑哉奉勸今諸學人唯須厲",
    "X57n0950_001:0005c10": "聲念佛三昧易成小聲稱佛遂多馳散此乃學者方",
    "X57n0950_001:0005c11": "知非外人能曉也(已上正文)此又與天台智者大師釋觀",
    "X57n0950_001:0005c12": "經中罪人臨終十念稱佛滅地獄火得生淨土其意",
    "X57n0950_001:0005c13": "宛同如云是心雖少時而力猛利諦心決斷勝百年",
    "X57n0950_001:0005c14": "願力是心名為大心不惜身命名為健人也彼云大",
    "X57n0950_001:0005c15": "念此云大心彼云厲聲此云猛利不惜身命彼云小",
    "X57n0950_001:0005c16": "聲多散此云勝百年願力豈非皆令猛利大聲稱佛",
    "X57n0950_001:0005c17": "雖少而功多若小聲稱佛雖多而功少故云十念能",
    "X57n0950_001:0005c18": "勝百年今時多見世人稱佛都不精專散心緩聲遂",
    "X57n0950_001:0005c19": "致現世成功者少臨終感應事稀故今特示此法切",
    "X57n0950_001:0005c20": "勸凡念佛時一心不亂高聲唱佛聲聲相續不久成",
    "X57n0950_001:0005c21": "功也 念佛方法竟。",
    "X57n0950_001:0005c22": "每日念佛懺悔發願文(從我昔所造已下懺悔等文出普賢菩薩十大",
    "X57n0950_001:0005c23": "願王經中)",
    "X57n0950_001:0005c24": " 我今稱念阿彌陀  真實功德佛名號",
    "X57n0950_001:0006a01": " 惟願慈悲垂攝受  證知懺悔及所願",
    "X57n0950_001:0006a02": " 我昔所造諸惡業  皆由無始貪嗔痴",
    "X57n0950_001:0006a03": " 從身口意之所生  一切我今皆懺悔",
    "X57n0950_001:0006a04": " 願我臨欲命終時  盡除一切諸障礙",
    "X57n0950_001:0006a05": " 面見彼佛阿彌陀  即得往生安樂剎",
    "X57n0950_001:0006a06": " 彼佛眾會咸清淨  我時於勝蓮華生",
    "X57n0950_001:0006a07": " 親見如來無量光  現前授我菩提記",
    "X57n0950_001:0006a08": " 蒙彼如來授記已  化身無數百俱胝",
    "X57n0950_001:0006a09": " 知力廣大&#x5FA7;十方  普利一切眾生界",
    "X57n0950_001:0006a10": "[0006a10] 秪消直誦此偈不須別更發願也。",
    "X57n0950_001:0006a11": "修盂蘭盆方法九門(近有印本別行稍有添削請知)",
    "X57n0950_001:0006a12": "釋名敘起第一造盆正法第二",
    "X57n0950_001:0006a13": "所供勝田第三施主運懷第四",
    "X57n0950_001:0006a14": "受供法儀第五慈親受益第六",
    "X57n0950_001:0006a15": "道俗同遵第七斥非顯是第八",
    "X57n0950_001:0006a16": "問答釋疑第九",
    "X57n0950_001:0006a17": "釋名敘起第一",
    "X57n0950_001:0006a18": "[0006a18] 盂蘭(梵音漢言倒懸)盆(此方音食器也)晉武時剎法師翻名也又云",
    "X57n0950_001:0006a19": "灌臘經惠帝時法炬師立名也又云報恩經(所以取行行之",
    "X57n0950_001:0006a20": "行而立名)此師不出名有唐終南山圭&#x5CEF;禪師具題云救",
    "X57n0950_001:0006a21": "倒懸盆經斯由目連之母受餓鬼之身命似倒懸佛",
    "X57n0950_001:0006a22": "令設供蒙福解脫故以名之也本起者昔迦葉(此云定光)",
    "X57n0950_001:0006a23": "佛時目連名羅卜母字青提卜欲他行囑母待客毋",
    "X57n0950_001:0006a24": "為慳&#x608B;假設賓筵以誑其子由是五百生來慳心相",
    "X57n0950_001:0006b01": "續備歷眾苦乃至今身仍為母子復墮餓鬼發起斯",
    "X57n0950_001:0006b02": "經也。",
    "X57n0950_001:0006b03": "造盆正法第二",
    "X57n0950_001:0006b04": "[0006b04] 經云(此小經二紙成文)具飯百味(凡有味食)五果(一核果二膚果三&#x7CD3;果四[禾*會]果",
    "X57n0950_001:0006b05": "五角果亦大略之名)汲灌(湯沐)盆器&#x7240;敷臥具(器具)香油挺燭(香油可以",
    "X57n0950_001:0006b06": "塗身又油燭可以續明)盡世甘美以著盆中(再囑飲食令盡精華餘物準此可知)",
    "X57n0950_001:0006b07": "慧淨三藏云汝須物華四事(一房舍二衣服三飲食四湯藥)盆美八",
    "X57n0950_001:0006b08": "珍(食之米麵味之鹽醋果之果柰菜之芥薑)密師疏云不必雕鏤金玉剪",
    "X57n0950_001:0006b09": "割繒綵高聳欄架等也(誡奢)淨土大盆經(此大乘經四卷成文)云",
    "X57n0950_001:0006b10": "十六國王聞佛說目連救母脫餓鬼苦生天道中母",
    "X57n0950_001:0006b11": "子相見爾時諸王各&#x52D1;藏臣為吾造盆即時造五百",
    "X57n0950_001:0006b12": "金盆如是七寶各作五百盆盛滿百味飲食事事如",
    "X57n0950_001:0006b13": "法又造五百金&#x9262;盛滿千色華如是七寶各五百&#x9262;",
    "X57n0950_001:0006b14": "盛滿千色百木香千色紫金華千色黃金華千色赤",
    "X57n0950_001:0006b15": "蓮華千色青木香千色白蓮華(一一香華各五百&#x9262;)王見如法",
    "X57n0950_001:0006b16": "即&#x52D1;兵臣十四萬眾俱到祇園寺奉盆供并七寶盆",
    "X57n0950_001:0006b17": "&#x9262;俱施佛僧有須達居士毗舍佉母二百優婆夷波",
    "X57n0950_001:0006b18": "斯匿王末利夫人等頒宣國內依目連盆法亦如前",
    "X57n0950_001:0006b19": "各造七寶盆七寶&#x9262;皆悉五百盛滿飯盛眾華一一",
    "X57n0950_001:0006b20": "嚴事復以五百紫金輿五百黃金輿王及夫人等即",
    "X57n0950_001:0006b21": "共盛滿五物事事具足於是嚴駕十八萬眾俱至佛",
    "X57n0950_001:0006b22": "所奉盆及輿供養佛僧今詳二經造盆之法由人華",
    "X57n0950_001:0006b23": "儉既四事百物咸可充供理無常調若且直論盆者",
    "X57n0950_001:0006b24": "若飯饌&#x7FAE;菜果實各著一盆若香華湯藥皆用&#x9262;器",
    "X57n0950_001:0006c01": "盛之(此依大盆經)若云盡世甘美以著盆中此不分盆&#x9262;",
    "X57n0950_001:0006c02": "(此準小盆經)若欲年年奉盆不絕應別造盆以擬常用安",
    "X57n0950_001:0006c03": "清淨處慎盛餘物造盆之材金銀銅鐵木瓦無在但",
    "X57n0950_001:0006c04": "取精嚴為上耳。",
    "X57n0950_001:0006c05": "所供勝田第三",
    "X57n0950_001:0006c06": "[0006c06] 經云供養十方大德眾僧當此之日(七月十五日僧自恣時)一",
    "X57n0950_001:0006c07": "切聖眾或山間禪定或樹下經行或六通自在聲聞",
    "X57n0950_001:0006c08": "緣覺或十地菩薩大人權化比丘在大眾中皆同受",
    "X57n0950_001:0006c09": "飯釋曰自恣僧略有五種最勝一自恣滅累戒淨勝",
    "X57n0950_001:0006c10": "二三月加行禪定勝三歲滿諸佛歡喜勝四凡聖小",
    "X57n0950_001:0006c11": "大和合勝五十方無邊廣攝勝供養此僧所得功德",
    "X57n0950_001:0006c12": "可勝言哉。",
    "X57n0950_001:0006c13": "施主運懷第四",
    "X57n0950_001:0006c14": "[0006c14] 欲修妙供先善運心當念慈親昊天恩大若非妙福",
    "X57n0950_001:0006c15": "何以報&#x91BB;福境至尊非信莫及然僧涉凡聖遐括十",
    "X57n0950_001:0006c16": "方奉供之心理無局限必使一香一味一粒一果分",
    "X57n0950_001:0006c17": "通十方願十方僧同來受用故三藏云歷十方而運",
    "X57n0950_001:0006c18": "想澄一心而供養心既無限福亦無涯於聖於凡無",
    "X57n0950_001:0006c19": "厚無薄等心誠敬以諸聖人示作凡僧混和難測不",
    "X57n0950_001:0006c20": "得於中起分別心縱是舊識亦不得測量持戒毀戒",
    "X57n0950_001:0006c21": "有德無德但一心供養勿生異想梵網經云別請五",
    "X57n0950_001:0006c22": "百羅漢菩薩僧不如次請一凡夫僧準此而思運懷",
    "X57n0950_001:0006c23": "普等始獲僧福也(於一一凡聖僧邊獲得僧福其一僧福者如經供養觀世音得福無",
    "X57n0950_001:0006c24": "邊況眾僧乎)。",
    "X57n0950_001:0007a01": "受供法儀第五",
    "X57n0950_001:0007a02": "[0007a02] 經云時佛&#x52D1;十方眾僧皆為施主家&#x546A;願願七世父",
    "X57n0950_001:0007a03": "母行禪定意然後受食初受食時先安在佛前塔寺",
    "X57n0950_001:0007a04": "中佛前眾僧&#x546A;願竟便自受食(已上經文)釋曰經文安布",
    "X57n0950_001:0007a05": "似如不次必先送盆安於塔寺佛前次同眾僧圍盆",
    "X57n0950_001:0007a06": "&#x546A;願後便各至座座行禪定意各從禪起受彼盆飯",
    "X57n0950_001:0007a07": "問禪定門多行何禪定答經文通漫準應各隨所習",
    "X57n0950_001:0007a08": "如九旬道業豈過戒定慧耶福報檀那莫若禪定經",
    "X57n0950_001:0007a09": "云如貧窮人供養滅定比丘此人頓捨窮苦受大富",
    "X57n0950_001:0007a10": "樂故今受供勸行禪意也至受食時唱等供已各更",
    "X57n0950_001:0007a11": "作食觀然後方食如南嶽禪師偈云此食色香味上",
    "X57n0950_001:0007a12": "供十方佛中奉諸賢聖下及六道品等施無差別隨",
    "X57n0950_001:0007a13": "感各飽滿令諸施主得無量波羅蜜又云此食色香",
    "X57n0950_001:0007a14": "如栴檀風一時普熏十方世界凡聖有感各得上味",
    "X57n0950_001:0007a15": "六道聞香發菩提心於食能生六波羅蜜及以三行",
    "X57n0950_001:0007a16": "作是觀者施者受者俱獲妙益又復應知一食之內",
    "X57n0950_001:0007a17": "正意默然而食不得雜想雜語自壞壞他為損非輕",
    "X57n0950_001:0007a18": "餘可意裁。",
    "X57n0950_001:0007a19": "慈親受益第六",
    "X57n0950_001:0007a20": "[0007a20] 佛語目連汝母罪根深結非汝一人力所奈何汝雖",
    "X57n0950_001:0007a21": "孝順聲動天地天地神祇邪魔外道道士四天王神",
    "X57n0950_001:0007a22": "亦不能奈何當須十方眾僧威神之力乃得解脫目",
    "X57n0950_001:0007a23": "連之母應時蒙福便脫餓鬼一劫之苦又云現世父",
    "X57n0950_001:0007a24": "母六親眷屬得出三途之苦衣食自然(此云現世者生身父母也",
    "X57n0950_001:0007b01": "異乎遠世)若父母現在者福樂百年無苦惱之患乃至七",
    "X57n0950_001:0007b02": "世父母脫苦生天又大盆經云波斯匿王父母免七",
    "X57n0950_001:0007b03": "十二劫生死大苦又若準大涅槃等經受報無盡不",
    "X57n0950_001:0007b04": "可備云。",
    "X57n0950_001:0007b05": "道俗同遵第七",
    "X57n0950_001:0007b06": "[0007b06] 經云若國王大臣宰相三公百官庶民比丘比丘尼",
    "X57n0950_001:0007b07": "行慈孝者皆應為父母乃至經末云比丘四輩歡喜",
    "X57n0950_001:0007b08": "奉行又大盆經云十六大國王末利夫人須達長者",
    "X57n0950_001:0007b09": "等及毗舍佉母二百優婆夷頒宣國內皆&#x6586;目連造",
    "X57n0950_001:0007b10": "盆王及夫人與十四萬眾俱到祇園奉供若乃教流",
    "X57n0950_001:0007b11": "東夏始晉武剎法師翻譯已來莫知其誰也但聞昔",
    "X57n0950_001:0007b12": "南齊高祖常於七月十五日送盂蘭盆往諸寺供自",
    "X57n0950_001:0007b13": "恣僧又顏氏家訓誡囑子孫七月十五盂蘭盆齋望",
    "X57n0950_001:0007b14": "於汝等又有唐西明慈恩等寺國家每送盆及種種",
    "X57n0950_001:0007b15": "雜物供獻眾僧又圭&#x5CEF;宗密禪師自云多載修崇年",
    "X57n0950_001:0007b16": "年不闕又造疏講經令果州充縣耆艾&#x6586;修奚及",
    "X57n0950_001:0007b17": "今聖宋至道初詔兩街僧錄令進法式以修盆供仰",
    "X57n0950_001:0007b18": "報慈親于時正教大師省才撰義應詔(云云)。",
    "X57n0950_001:0007b19": "斥非顯是第八",
    "X57n0950_001:0007b20": "[0007b20] 吳越之俗亦存盂蘭之設但名下喪實良可痛哉每",
    "X57n0950_001:0007b21": "至此日或在本家或寄僧舍廣備蔬食列祀先靈冥",
    "X57n0950_001:0007b22": "衣紙錢憑火而化略同簠簋之薦未干蘭供之羞豈",
    "X57n0950_001:0007b23": "知本為目連不能餉母之食哀投調御始開救苦之",
    "X57n0950_001:0007b24": "方推乞福於眾僧專奉盆於三寶如其反此未知于",
    "X57n0950_001:0007c01": "何故經云大目犍連始得六通即以道眼觀見亡母",
    "X57n0950_001:0007c02": "生餓鬼中不見飲食皮骨連立目連悲哀以&#x9262;盛飯",
    "X57n0950_001:0007c03": "往餉其母食未入口化成火炭遂不得食目連大叫",
    "X57n0950_001:0007c04": "悲號乃至佛言非汝一人力所奈何天地神祇邪魔",
    "X57n0950_001:0007c05": "外道四天王等皆莫奈何當須十方眾僧威神之力",
    "X57n0950_001:0007c06": "乃得解脫故教以奉盆供養十方大德眾僧請尋經",
    "X57n0950_001:0007c07": "意足見是非代變風移一至于此。",
    "X57n0950_001:0007c08": "問答釋疑第九",
    "X57n0950_001:0007c09": "[0007c09] 問目連何不用阿難所請&#x546A;法令母得食(&#x546A;法即西然經也)。",
    "X57n0950_001:0007c10": "[0007c10] 答起教逗機各有由矣如世種種方藥為對種種病",
    "X57n0950_001:0007c11": "故彼經且云得食未明度脫此中別示苦緣要令升",
    "X57n0950_001:0007c12": "出爾。[0007c12] 問奉盆之外更嚮先靈何妨。[0007c12] 答奉盆得脫更嚮",
    "X57n0950_001:0007c13": "何鬼如人免罪出獄自然歸家又更送食耶既蒙福",
    "X57n0950_001:0007c14": "生天復云嚮鬼雖欲從命恐成矛盾。[0007c14] 問若然者一反",
    "X57n0950_001:0007c15": "修供便得生天何故佛令年年奉盆。[0007c15] 答多益盆福彌",
    "X57n0950_001:0007c16": "助人天設復苦報未除理宜頻薦(惡道有輕重孝心有厚薄)。[0007c16] 問若",
    "X57n0950_001:0007c17": "許若有未除何妨更祭。[0007c17] 答苦有三途四趣不例為鬼",
    "X57n0950_001:0007c18": "況鬼有等差不例得食(如目連母豈得食耶)唯宜薦福苦樂皆",
    "X57n0950_001:0007c19": "資若執祭儀未窮鬼道故中阿含經云若為死人布",
    "X57n0950_001:0007c20": "施祭祀者(布施如奉盆也并其祭祀雙行正如前問)若生餓鬼者得食餘",
    "X57n0950_001:0007c21": "趣不得由各有活命食故若親族不生其中者但施",
    "X57n0950_001:0007c22": "自得其福(勸施不勸祭也)準意應云人死若生餓鬼及不生",
    "X57n0950_001:0007c23": "者但行布施蒙福解脫不須祭祀方成了義(應知猶是中含",
    "X57n0950_001:0007c24": "隨情許祭餓鬼然雖從許意在全奪)。[0007c24] 問造盆安家中佛前供養彼請僧",
    "X57n0950_001:0008a01": "歸家食得否。[0008a01] 答理應不通在家須送往塔寺據經云",
    "X57n0950_001:0008a02": "初受食時先安在佛前塔寺中佛前(恐濫在家佛前故重云塔寺爾)。",
    "X57n0950_001:0008a03": "[0008a03] 問奉盆并盆施耶。[0008a03] 答自量施力。[0008a03] 問送盆人并官客將",
    "X57n0950_001:0008a04": "何物延待。[0008a04] 答此如法苑六十二卷初說請往撿之。"
}