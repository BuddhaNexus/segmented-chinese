{
    "T12n0327_001:0043b08": "No. 327 [No. 310(25)]",
    "T12n0327_001:0043b09": "發覺淨心經卷上",
    "T12n0327_001:0043b11": "隋北印度健陀羅國三藏",
    "T12n0327_001:0043b12": "闍那崛多隋言志德 譯",
    "T12n0327_001:0043b13": "[0043b13] 爾時婆伽婆，復於一時遊波羅[木*奈]城諸仙住",
    "T12n0327_001:0043b14": "處鹿野苑中，與大比丘眾足滿千人，復有五",
    "T12n0327_001:0043b15": "百諸菩薩眾，於其眾中，多有諸根未成熟者，",
    "T12n0327_001:0043b16": "有減少善根者，有諸業障者。爾時彼處諸菩",
    "T12n0327_001:0043b17": "薩中，復有諸菩薩，樂多世事，樂於談話，樂",
    "T12n0327_001:0043b18": "於睡眠，樂於雜業，樂於戲論，樂於染著種種",
    "T12n0327_001:0043b19": "文詞散亂之業，不合禪行，於諸善事嬾惰懈",
    "T12n0327_001:0043b20": "怠，破精進行，忘失正念，無所能知，常行亂",
    "T12n0327_001:0043b21": "行。",
    "T12n0327_001:0043b22": "[0043b22] 爾時眾中有一菩薩摩訶薩名曰彌勒，在彼",
    "T12n0327_001:0043b23": "會坐，知彼眾中諸菩薩等有如是行已，即作",
    "T12n0327_001:0043b24": "是念：「此諸菩薩減損道分。然我今者，應當",
    "T12n0327_001:0043b25": "發覺此菩薩等，令彼憶念發起道意。」[0043b25] 爾時彌",
    "T12n0327_001:0043b26": "勒菩薩摩訶薩作是念已，於日晡時，從禪定",
    "T12n0327_001:0043b27": "起，往詣諸菩薩所。到已，與彼諸菩薩共相",
    "T12n0327_001:0043b28": "慰喻，為作歡喜，令彼樂欲求聞法故。因而告",
    "T12n0327_001:0043b29": "彼諸菩薩言：「長老！汝等頗於菩提分中不損",
    "T12n0327_001:0043c01": "減乎？」[0043c01] 彌勒菩薩作是語已，彼諸菩薩語彌勒",
    "T12n0327_001:0043c02": "菩薩言：「長老彌勒！我等道分唯有損減，無有",
    "T12n0327_001:0043c03": "增長。何以故然？我等輩取住疑心：『我等為",
    "T12n0327_001:0043c04": "當得作佛耶？不得佛耶？我等為當墮落法耶？",
    "T12n0327_001:0043c05": "不墮落耶？於諸善根為欲生耶？為不生耶？』",
    "T12n0327_001:0043c06": "作於惡心，我等住取是相。」[0043c06] 作是語已，彌勒",
    "T12n0327_001:0043c07": "菩薩告彼菩薩眾言：「汝長老輩，今可共往詣",
    "T12n0327_001:0043c08": "佛世尊、如來、應供、等正覺所。然彼世尊一",
    "T12n0327_001:0043c09": "切智見，無礙解脫知見具足，巧知一切眾生",
    "T12n0327_001:0043c10": "心行。彼佛世尊量汝等行，當為說法。」[0043c10] 時彼眾",
    "T12n0327_001:0043c11": "中六十菩薩，共彌勒菩薩往詣佛所。到已，五",
    "T12n0327_001:0043c12": "體頭面禮佛足已，於地未起，悲啼雨淚。其彌",
    "T12n0327_001:0043c13": "勒菩薩，頂禮佛足&#x5374;坐一面。",
    "T12n0327_001:0043c14": "[0043c14] 爾時世尊告諸菩薩言：「諸善男子！汝等應起，",
    "T12n0327_001:0043c15": "莫啼莫歎，勿生熱惱。汝等過去作此業障，汝",
    "T12n0327_001:0043c16": "等於時歡喜踊躍，罵詈毀辱破壞他人，不信",
    "T12n0327_001:0043c17": "業報，不能分別業障，纏繞不合善故。」[0043c17] 爾時彼六",
    "T12n0327_001:0043c18": "十菩薩，偏袒右肩，右膝著地，向佛合掌，而",
    "T12n0327_001:0043c19": "作是言：「善哉，世尊！我等業障願分別說，令",
    "T12n0327_001:0043c20": "我等輩自清淨心勿復更造。」[0043c20] 時彼菩薩作是",
    "T12n0327_001:0043c21": "語已，佛告彼菩薩言：「諸善男子！汝等過去，",
    "T12n0327_001:0043c22": "於拘留孫如來教中出家學道，既出家已，住",
    "T12n0327_001:0043c23": "於禁戒於戒放逸，住於多聞於多聞放逸，於",
    "T12n0327_001:0043c24": "頭陀功德皆悉損減。於時有二法師比丘，汝",
    "T12n0327_001:0043c25": "於彼所誹謗婬欲；為多利養、名聞因緣，於",
    "T12n0327_001:0043c26": "彼親友施主之家嫉&#x59AC;慳貪；於二法師所親",
    "T12n0327_001:0043c27": "友檀越，汝復破壞離散，兩舌毀辱令生疑",
    "T12n0327_001:0043c28": "惑，不生信心，信不具足，說非善事。時二法",
    "T12n0327_001:0043c29": "師所有眾生，心生敬信隨順之者，令彼等輩",
    "T12n0327_001:0044a01": "斷諸善根作諸障礙。汝等以此業障緣故，遂",
    "T12n0327_001:0044a02": "於六十二百千歲，墮於阿鼻大地獄中；復於",
    "T12n0327_001:0044a03": "四萬歲，墮於活地獄中；復於二萬歲中，墮黑",
    "T12n0327_001:0044a04": "繩地獄；復於八百千歲，墮熱地獄；復於彼處",
    "T12n0327_001:0044a05": "捨命已後還得人身，於五百世中生盲無目。",
    "T12n0327_001:0044a06": "以業障故，所生之處一切闇鈍，忘失本心，善",
    "T12n0327_001:0044a07": "根閉塞，少於威力，眾皆棄捨，恒被欺陵。為",
    "T12n0327_001:0044a08": "人憎惡，毀呰誹謗。常生邊地貧賤之處下種",
    "T12n0327_001:0044a09": "姓家，少利養、少名聞，不為他人恭敬供養，",
    "T12n0327_001:0044a10": "亦不尊重，人所不喜，眾所厭惡。汝等從此捨",
    "T12n0327_001:0044a11": "身命已，於後五百歲中正法滅時，還生於",
    "T12n0327_001:0044a12": "惡國惡人之處下種姓家，貧窮下賤，被他誹",
    "T12n0327_001:0044a13": "謗，忘失本心，不欲善根，常有障礙，雖暫遇",
    "T12n0327_001:0044a14": "明，還被翳闇。汝等於彼五百歲後，一切業障",
    "T12n0327_001:0044a15": "爾乃滅盡，於後得生阿彌陀國極樂世界，時",
    "T12n0327_001:0044a16": "彼如來方授汝等阿耨多羅三藐三菩提記。」",
    "T12n0327_001:0044a17": "[0044a17] 爾時彼等六十菩薩乘富伽羅等，既聞此已，",
    "T12n0327_001:0044a18": "捫淚恐怖毛&#x7AEA;，合掌向佛而作是言：[0044a18] 「世尊！",
    "T12n0327_001:0044a19": "我等從今若於菩薩乘富伽羅所，若生瞋恚",
    "T12n0327_001:0044a20": "過失，而復更造自餘業障，我等今日於世尊",
    "T12n0327_001:0044a21": "前皆悉懺悔。[0044a21] 「世尊！我等今者於如來前發實",
    "T12n0327_001:0044a22": "誓願：",
    "T12n0327_001:0044a23": "[0044a23] 「世尊！我等從今日已，若於菩薩乘富伽羅輩，",
    "T12n0327_001:0044a24": "於犯罪之中發覺言說，我等則為欺誑如來。",
    "T12n0327_001:0044a25": "[0044a25] 「世尊！我等從今日已，若於行菩薩乘富伽羅",
    "T12n0327_001:0044a26": "所，戲弄惡賤而輕慢者，我等則為欺誑如來。",
    "T12n0327_001:0044a27": "[0044a27] 「世尊！我等從今日已，若於行菩薩乘富伽羅",
    "T12n0327_001:0044a28": "所而起我慢，說彼惡事若實若虛，我等則為",
    "T12n0327_001:0044a29": "欺誑如來。",
    "T12n0327_001:0044b01": "[0044b01] 「世尊！我等從今日已，見菩薩乘富伽羅者，",
    "T12n0327_001:0044b02": "若在家若出家，受五欲果報富樂遊戲娛樂。",
    "T12n0327_001:0044b03": "見是事已，生不信心，取彼過失，不生敬心，不",
    "T12n0327_001:0044b04": "作師想者，我等則為欺誑如來。",
    "T12n0327_001:0044b05": "[0044b05] 「世尊！我等從今日已，於親友家乞&#x5303;家因緣，",
    "T12n0327_001:0044b06": "行菩薩乘富伽羅所，若逼切身心者，我等則",
    "T12n0327_001:0044b07": "為欺誑如來。",
    "T12n0327_001:0044b08": "[0044b08] 「世尊！我等從今日已，行菩薩乘富伽羅所，",
    "T12n0327_001:0044b09": "出不喜聲及罵詈聲，我等則為欺誑如來。",
    "T12n0327_001:0044b10": "[0044b10] 「世尊！我等從今日已，於晝三時及夜三時，",
    "T12n0327_001:0044b11": "一切菩薩乘富伽羅所不禮拜者，我等則為",
    "T12n0327_001:0044b12": "欺誑如來。",
    "T12n0327_001:0044b13": "[0044b13] 「世尊！我等從今日已，為護此受故，若身若命",
    "T12n0327_001:0044b14": "而不捨者，我等則為欺誑如來。",
    "T12n0327_001:0044b15": "[0044b15] 「世尊！我等從今日已，若聲聞乘、若辟支佛乘",
    "T12n0327_001:0044b16": "富伽羅所，若起勝念自大非彼，我等則為欺",
    "T12n0327_001:0044b17": "誑如來。",
    "T12n0327_001:0044b18": "[0044b18] 「世尊！我等從今日已，於遊行時，若不作卑下",
    "T12n0327_001:0044b19": "心，如旃陀羅及如狗犬，若不作如是行者，我",
    "T12n0327_001:0044b20": "等則為欺誑如來。",
    "T12n0327_001:0044b21": "[0044b21] 「世尊！我等從今日已，若自稱譽，毀謗於他，我",
    "T12n0327_001:0044b22": "等則為欺誑如來。",
    "T12n0327_001:0044b23": "[0044b23] 「世尊！我等從今日已，怖瞋&#x9B2A;故，若不離彼去",
    "T12n0327_001:0044b24": "百由旬猶如風吹者，我等則為欺誑如來。",
    "T12n0327_001:0044b25": "[0044b25] 「世尊！我等從今日已，於持戒者我應敬念，若",
    "T12n0327_001:0044b26": "多聞者、若頭陀功德及省事者并餘功德，若",
    "T12n0327_001:0044b27": "不讚說，我等則為欺誑如來。",
    "T12n0327_001:0044b28": "[0044b28] 「世尊！我等從今日已，若不覆藏己之功德，開",
    "T12n0327_001:0044b29": "示己惡，我等則為欺誑如來。」",
    "T12n0327_001:0044c01": "[0044c01] 爾時世尊讚彼六十行菩薩乘富伽羅言：「善",
    "T12n0327_001:0044c02": "哉，善哉！諸善男子！汝等善說此諸誓願，能",
    "T12n0327_001:0044c03": "自發覺，善作是願。汝等如是住者，當盡一切",
    "T12n0327_001:0044c04": "業障，當得善根淨。」",
    "T12n0327_001:0044c05": "[0044c05] 爾時世尊復告彌勒菩薩摩訶薩言：「彌勒！若",
    "T12n0327_001:0044c06": "有菩薩欲淨業障，當作是願。」",
    "T12n0327_001:0044c07": "[0044c07] 爾時彌勒菩薩摩訶薩復白佛言：「世尊！頗",
    "T12n0327_001:0044c08": "有善男子等護持此願，當得滿足不退轉不？」",
    "T12n0327_001:0044c09": "[0044c09] 佛告彌勒：「有諸菩薩受行是願，彼善男子、善",
    "T12n0327_001:0044c10": "女人，寧捨身命不缺此行，亦不退捨。」[0044c10] 爾時",
    "T12n0327_001:0044c11": "彌勒菩薩復白佛言：「世尊！行菩薩乘富伽羅",
    "T12n0327_001:0044c12": "等，具足幾法，於後五百歲法欲壞時，無損",
    "T12n0327_001:0044c13": "無害而得免脫？」[0044c13] 爾時佛告彌勒菩薩言：「其具",
    "T12n0327_001:0044c14": "足有四種法，於後五百歲法欲壞時，不損不",
    "T12n0327_001:0044c15": "害而得免脫。何等為四？不求他過；於菩薩",
    "T12n0327_001:0044c16": "乘富伽羅所有犯罪處而不發覺；於善友",
    "T12n0327_001:0044c17": "家及施主家不生&#x608B;惜；捨離惡言。彌勒！是為",
    "T12n0327_001:0044c18": "行菩薩乘富伽羅等具足四法，於後未來五",
    "T12n0327_001:0044c19": "百歲時，不損不害當得免脫。」[0044c19] 爾時世尊欲重",
    "T12n0327_001:0044c20": "宣此義，而說偈言：",
    "T12n0327_001:0044c21": "「莫於他邊見過失，  勿說他人是與非，",
    "T12n0327_001:0044c22": " 不著他家淨活命，  諸所惡言當棄捨。",
    "T12n0327_001:0044c23": "[0044c23] 「復有四法，行菩薩乘富伽羅等，後五百歲法",
    "T12n0327_001:0044c24": "欲壞時、比丘壞時，無損無害而得免脫。何",
    "T12n0327_001:0044c25": "等為四？所謂不相應眾生應當棄捨；遠離大",
    "T12n0327_001:0044c26": "眾；常修蘭若；降伏己身與此相應。彌勒！行菩",
    "T12n0327_001:0044c27": "薩乘富伽羅等具四法者，於彼後時五百歲",
    "T12n0327_001:0044c28": "中法欲滅時，能於自身不損不害，安隱解脫。」",
    "T12n0327_001:0044c29": "[0044c29] 爾時世尊而說偈言：",
    "T12n0327_001:0045a01": "「棄捨眾&#x9599;極遠離，  無法比丘勿親近，",
    "T12n0327_001:0045a02": " 當修蘭若佛所讚，  不著利故得涅槃。",
    "T12n0327_001:0045a03": "[0045a03] 「是故，彌勒！菩薩於後五百歲時，欲自不損不",
    "T12n0327_001:0045a04": "害而得解脫，一切業障欲得免者，勿親穢&#x9599;，",
    "T12n0327_001:0045a05": "應住蘭若空閑園林，離不相應諸眾生等，常",
    "T12n0327_001:0045a06": "自省察莫求他過，愛樂默然，當與般若波羅",
    "T12n0327_001:0045a07": "蜜相應，於諸眾生起慈愍心，而為說法勿求",
    "T12n0327_001:0045a08": "恩報。」",
    "T12n0327_001:0045a09": "[0045a09] 爾時世尊復告彌勒菩薩言：[0045a09] 「善男子！法施有",
    "T12n0327_001:0045a10": "二十功德，不求果報、不著利養及與名聞",
    "T12n0327_001:0045a11": "而為說法。何等二十？得正憶念；得勝妙趣；",
    "T12n0327_001:0045a12": "得好正意；得強志力；得多智慧；覺悟出世般",
    "T12n0327_001:0045a13": "若波羅蜜；當得少欲；當滅瞋恚；當滅愚癡；",
    "T12n0327_001:0045a14": "一切諸魔不得其便；諸佛護念；非人守護；",
    "T12n0327_001:0045a15": "諸天與力；一切冤家不得其便；凡所親友",
    "T12n0327_001:0045a16": "無人能壞；凡所出言人必信受；得無所畏；",
    "T12n0327_001:0045a17": "凡有行處恒常歡喜；智者讚歎；所行法施恒",
    "T12n0327_001:0045a18": "為他念。彌勒！是為法施不求果報得二十功",
    "T12n0327_001:0045a19": "德，棄捨利養及與名聞，衣服、飲食無所希望，",
    "T12n0327_001:0045a20": "饒益為首常行法施。",
    "T12n0327_001:0045a21": "[0045a21] 「復次，彌勒！菩薩復有二十種功德，不求果報，",
    "T12n0327_001:0045a22": "菩薩為他行法施時，不著利養名聞，饒益為",
    "T12n0327_001:0045a23": "首數行法施。何者二十？彼未生辯才則能令",
    "T12n0327_001:0045a24": "生；生已不失；得陀羅尼；當得密動；不用多",
    "T12n0327_001:0045a25": "力廣益群生；少用功力多所利益；於眾生邊",
    "T12n0327_001:0045a26": "恭敬尊重；常應供養；當得身密；當得口密；",
    "T12n0327_001:0045a27": "當得意密；超越惡道及諸恐怖；於命終時心",
    "T12n0327_001:0045a28": "得歡欣；如法正說能伏他論；具大威德勝",
    "T12n0327_001:0045a29": "人敬仰，況餘凡庶；諸根成就，無能及者；深",
    "T12n0327_001:0045b01": "心具足，得舍摩他、毘婆舍那；能行難行精進",
    "T12n0327_001:0045b02": "不減；守護正法速能超度不退轉地；一切行",
    "T12n0327_001:0045b03": "中得隨順住。彌勒！是名復有二十種功德，",
    "T12n0327_001:0045b04": "菩薩法施不求果報，不著利養及與名聞、衣",
    "T12n0327_001:0045b05": "服、飲食，饒益為先，數行法施。[0045b05] 「彌勒！汝觀未",
    "T12n0327_001:0045b06": "來後五百歲中，有幾所無智菩薩乘富伽羅",
    "T12n0327_001:0045b07": "等，行法施時，望報歡喜，非不望報？彼作是心",
    "T12n0327_001:0045b08": "為他說法，增多親友及乞&#x5303;所故行於法施。",
    "T12n0327_001:0045b09": "又作是念：『云何當令出家在家生淨信心，供",
    "T12n0327_001:0045b10": "養於我衣服、飲食、臥具、湯藥所須，以是緣故",
    "T12n0327_001:0045b11": "為他說法。』[0045b11] 「彌勒！譬如死蛇、死狗及死人等，",
    "T12n0327_001:0045b12": "其實臭穢可惡膿爛不淨，眾人厭惡捨離遠",
    "T12n0327_001:0045b13": "去。[0045b13] 「如是，如是！彌勒！於後末世諸法師等，",
    "T12n0327_001:0045b14": "唯求果報為他說法，若無財利，厭惡生苦，",
    "T12n0327_001:0045b15": "疲倦捨去：『我等無利，如此法施無有利潤。』既",
    "T12n0327_001:0045b16": "不與我衣服、飲食、臥具床鋪，作如是念：『我",
    "T12n0327_001:0045b17": "何因緣於中疲苦？』彼人為重供養承事己身，",
    "T12n0327_001:0045b18": "畜於侍者及弟子等，而不為法，都無利益他",
    "T12n0327_001:0045b19": "人之事，而口詐現如是慰喻教導眾人：『我",
    "T12n0327_001:0045b20": "有慈悲如法攝眾，不為財利、為利益故，至",
    "T12n0327_001:0045b21": "彼城邑聚落王家，為成熟眾生故。』彼雖作",
    "T12n0327_001:0045b22": "是語，心常唯為衣服、飲食、臥具、湯藥等事。[0045b22] 「彌",
    "T12n0327_001:0045b23": "勒！我不說彼求財物者法施清淨。何以故？",
    "T12n0327_001:0045b24": "夫求報者法不平等。[0045b24] 「彌勒！我不說彼希望",
    "T12n0327_001:0045b25": "報者成熟眾生。何以故？若自未成熟能成熟",
    "T12n0327_001:0045b26": "他，無有是處。[0045b26] 「彌勒！我不說重承事愛供養",
    "T12n0327_001:0045b27": "身，攝取種種物者為利益他事。何以故？為",
    "T12n0327_001:0045b28": "承事者唯為身樂故，不能攝眾建立修行故。",
    "T12n0327_001:0045b29": "[0045b29] 「彌勒！我不說詐稱善者為住蘭若。[0045b29] 「彌勒！我",
    "T12n0327_001:0045c01": "不說薄福人者為少欲行。[0045c01] 「彌勒！我不說追",
    "T12n0327_001:0045c02": "求好飲食者為行乞食。[0045c02] 「彌勒！我不說少利",
    "T12n0327_001:0045c03": "養者為知足行；我不說求好衣服者為持糞",
    "T12n0327_001:0045c04": "掃衣；我不說道俗不識而獨住者為不雜行；",
    "T12n0327_001:0045c05": "我不說好諂曲者值佛興世；我不說求他短",
    "T12n0327_001:0045c06": "者能與法合；我不說多瞋怒者為戒聚清淨；",
    "T12n0327_001:0045c07": "我不說我慢貢高者為多聞；我不說好朋黨",
    "T12n0327_001:0045c08": "者為持律師；我不說威儀濁者為善敬說法；",
    "T12n0327_001:0045c09": "我不說多綺語調弄者為善說法師；我不說",
    "T12n0327_001:0045c10": "染著家者為清淨梵行導師；我不說求福田",
    "T12n0327_001:0045c11": "施者為不希報；我不說求報恩者以為善攝",
    "T12n0327_001:0045c12": "事；我不說求利養名聞者為內心清淨；我",
    "T12n0327_001:0045c13": "不說無信多分別者以為出家；我不說信他",
    "T12n0327_001:0045c14": "教者為好持戒；我不說不尊重者以為聽法；",
    "T12n0327_001:0045c15": "我不說著世典&#x546A;咀者以為愛法；我不說不",
    "T12n0327_001:0045c16": "信空者而得解脫；我不說染著者以為修行",
    "T12n0327_001:0045c17": "淨；我不說染著行者為滿菩提分；我不說",
    "T12n0327_001:0045c18": "住所得者以為證智；我不說羸弱者為忍辱",
    "T12n0327_001:0045c19": "滿足；我不說無人觸者為忍力鎧；我不說",
    "T12n0327_001:0045c20": "本性少煩惱者為戒清淨；我不說多語者為",
    "T12n0327_001:0045c21": "依教行；我不說樂言語者以為一心；我不說",
    "T12n0327_001:0045c22": "樂作世業者為法不減少；我不說內心淨者",
    "T12n0327_001:0045c23": "當墮惡趣；我不說依智行者以為雜行；我不",
    "T12n0327_001:0045c24": "說方便相應行者以為諂曲；我不說不求名",
    "T12n0327_001:0045c25": "利者以為妄語；我不說無戲論者以為謗法；",
    "T12n0327_001:0045c26": "我不說喜護正法者為愛身命；我不說恐怖",
    "T12n0327_001:0045c27": "行者為發精進。[0045c27] 「彌勒！如是等種種諸過，諂",
    "T12n0327_001:0045c28": "曲顛倒貪恣等，於未來世五百年後，菩薩",
    "T12n0327_001:0045c29": "乘輩住此惡行，當須護之。」[0045c29] 爾時彌勒菩薩摩",
    "T12n0327_001:0046a01": "訶薩白佛言：「世尊！唯此六十菩薩，於未來",
    "T12n0327_001:0046a02": "世五百歲後有諸業障，為當更有其餘菩薩",
    "T12n0327_001:0046a03": "耶？」[0046a03] 佛言：[0046a03] 「彌勒！於五百歲後更有其餘菩薩，當",
    "T12n0327_001:0046a04": "為業障所纏，其中亦有能盡業障或增長者。",
    "T12n0327_001:0046a05": "[0046a05] 「復次，彌勒！於彼時此五百菩薩眾中，當有二",
    "T12n0327_001:0046a06": "十菩薩，於未來世能少有業障微細業障。後",
    "T12n0327_001:0046a07": "五百歲，當生村落城邑險難國土大豪姓家，",
    "T12n0327_001:0046a08": "聰明多智巧解方便，心意調柔多有潤澤，",
    "T12n0327_001:0046a09": "利益弘廣端正可喜，巧妙辯才覆藏己德，",
    "T12n0327_001:0046a10": "住在頭陀功德之行。已於無數億劫阿僧祇，",
    "T12n0327_001:0046a11": "集聚阿耨多羅三藐三菩提。護持正法棄捨",
    "T12n0327_001:0046a12": "身命，在蘭若處遠離聚落，不求名利常樂精",
    "T12n0327_001:0046a13": "勤，入眾生行善能言論，通達世典少聞多解，",
    "T12n0327_001:0046a14": "於毘婆舍那悉能巧知，具得辯才善能分別，",
    "T12n0327_001:0046a15": "隨問能答與義相應，得無礙辯才。或復有",
    "T12n0327_001:0046a16": "得無盡陀羅尼者，為四部眾演說法時，佛威",
    "T12n0327_001:0046a17": "神力故、佛住持故，於如來所說修多羅、祇夜、",
    "T12n0327_001:0046a18": "受記、伽陀、憂陀那、尼陀那、阿波陀那、伊帝",
    "T12n0327_001:0046a19": "越多伽、闍多迦、毘佛略、阿浮陀達摩、優波提",
    "T12n0327_001:0046a20": "舍，能自辯說。[0046a20] 「彌勒！彼時二十巧方便菩薩，",
    "T12n0327_001:0046a21": "從阿闍梨和上等邊，受此法本無量百千修",
    "T12n0327_001:0046a22": "多羅句，皆悉誦持解說。以誦持此法本故，",
    "T12n0327_001:0046a23": "彼善男子於諸辯才心無疑悔，攝受而住。",
    "T12n0327_001:0046a24": "[0046a24] 「復次，彌勒！於彼時中復有無方便菩薩，若在",
    "T12n0327_001:0046a25": "家俗人、若出家人，於彼持正法者、教法行",
    "T12n0327_001:0046a26": "者、真實行者彼諸法師邊所說法教，悉不",
    "T12n0327_001:0046a27": "受持，欺誑調弄：『汝等自造此法，所說法句",
    "T12n0327_001:0046a28": "非如來說；汝等隨自意集作此文飾，迭相",
    "T12n0327_001:0046a29": "繫縛，我等於此法中不生敬重，不生信樂難",
    "T12n0327_001:0046b01": "遭之想。』[0046b01] 「彌勒！於彼時中多有眾生，誹謗此",
    "T12n0327_001:0046b02": "法、破壞此法、不受此法，猶如伎兒調戲之法，",
    "T12n0327_001:0046b03": "與彼同行：『是諸比丘不依修多羅，不依毘尼",
    "T12n0327_001:0046b04": "演說法句。汝等莫生敬信希有之心，此非正",
    "T12n0327_001:0046b05": "法也。』[0046b05] 「彌勒！彼等癡人，不知所有一切善言",
    "T12n0327_001:0046b06": "皆是如來所說，彼諸人等為魔所持，當生",
    "T12n0327_001:0046b07": "誹謗彼諸法師所說之法，當作謗法業因緣。",
    "T12n0327_001:0046b08": "以作謗法業因緣故，當墮惡道。是故，彌勒！",
    "T12n0327_001:0046b09": "若欲護正法菩薩，當作方便，覆藏己德，於",
    "T12n0327_001:0046b10": "種種有行眾生應須護持，勿令彼等生障礙",
    "T12n0327_001:0046b11": "想。」",
    "T12n0327_001:0046b12": "[0046b12] 爾時彌勒菩薩摩訶薩白佛言：[0046b12] 「希有，世尊！婆",
    "T12n0327_001:0046b13": "伽婆！於彼時中菩薩乘人，無有智慧不求辯",
    "T12n0327_001:0046b14": "才，而於人法不能生信，乃於誰邊求生善根？",
    "T12n0327_001:0046b15": "當求陀羅尼以自護。若不如是，於彼持法諸",
    "T12n0327_001:0046b16": "法師邊，起於誹謗生於穢污。[0046b16] 「世尊！譬如有",
    "T12n0327_001:0046b17": "人渴欲飲水，若至泉池若陂若井，未飲其",
    "T12n0327_001:0046b18": "水，先擲糞穢置中，擲糞置已還欲飲水，聞",
    "T12n0327_001:0046b19": "水臭穢憎惡不飲，不說自污因緣，反說彼過：",
    "T12n0327_001:0046b20": "『奇哉！此水甚大臭穢。』自過不曉，而與彼水作",
    "T12n0327_001:0046b21": "其過咎。[0046b21] 「如是，如是！世尊！彼癡人輩長夜求",
    "T12n0327_001:0046b22": "法欲察法行，先於人法求其過已，還從聞法",
    "T12n0327_001:0046b23": "憎惡法師及所說法，如彼癡人嫌惡泉池陂",
    "T12n0327_001:0046b24": "井泊等，持法比丘應如是知。若復有人能",
    "T12n0327_001:0046b25": "說是法，當知皆是佛威神力。[0046b25] 「如是，世尊！於",
    "T12n0327_001:0046b26": "五百歲後有無智菩薩，而污彼法及持法比",
    "T12n0327_001:0046b27": "丘已，還於其邊欲飲法味，彼不自覺己之過",
    "T12n0327_001:0046b28": "惡，當復調弄彼等法師，於眾人前說其過",
    "T12n0327_001:0046b29": "咎，起染污已，覓其過失，生厭想已，便欲捨",
    "T12n0327_001:0046c01": "離。」",
    "T12n0327_001:0046c02": "[0046c02] 爾時世尊讚歎彌勒菩薩言：[0046c02] 「善哉，善哉！彌勒！",
    "T12n0327_001:0046c03": "汝善說此言。若能不求他過失短者，當知",
    "T12n0327_001:0046c04": "己不離一切過惡。彌勒！有四因緣，一切辯才",
    "T12n0327_001:0046c05": "諸佛所說，應如是知。彌勒，復有四因緣，當知",
    "T12n0327_001:0046c06": "四辯即一切諸佛如來所說毀呰，一切諸佛",
    "T12n0327_001:0046c07": "而不許可。彌勒！何者四辯因緣？當知諸佛",
    "T12n0327_001:0046c08": "所說。彌勒！其辯者，義具足非不義具足，法",
    "T12n0327_001:0046c09": "具足非不法具足，當盡煩惱不增煩惱，說涅",
    "T12n0327_001:0046c10": "槃功德示生死過惡。彌勒！是為四辯，當知",
    "T12n0327_001:0046c11": "諸佛所說。[0046c11] 「彌勒！若有比丘、比丘尼、優婆塞、",
    "T12n0327_001:0046c12": "優婆夷，與此四辯和合相應能辯說者，若善",
    "T12n0327_001:0046c13": "男子、若善女人於彼人邊，當如佛想、作教師",
    "T12n0327_001:0046c14": "想而聽法義。何以故？彌勒！彼所有說者，當知",
    "T12n0327_001:0046c15": "皆是如來所說，應如是見。[0046c15] 「彌勒！若有謗此四",
    "T12n0327_001:0046c16": "辯，言：『非佛說。』不生尊重恭敬之心，憎嫉人故，",
    "T12n0327_001:0046c17": "彼即誹謗一切諸佛所說辯才。誹謗法已，作",
    "T12n0327_001:0046c18": "滅法過業；作滅法行已，墮於惡趣。是故，彌勒！",
    "T12n0327_001:0046c19": "若有信心善男子等，欲得遠離滅法業障因",
    "T12n0327_001:0046c20": "緣者，不可以憎嫉人故而憎嫉於法，不可以",
    "T12n0327_001:0046c21": "不愛人故於彼法邊不生愛心。[0046c21] 「彌勒！何者辯",
    "T12n0327_001:0046c22": "說為諸佛毀呰而不許可。彌勒！或有辯說，",
    "T12n0327_001:0046c23": "無有利益，不依實法，增長煩惱，不盡煩惱，增",
    "T12n0327_001:0046c24": "長生死，不讚涅槃功德利益。彌勒！如此辯",
    "T12n0327_001:0046c25": "者，一切諸佛之所呵責，一切諸佛而不許",
    "T12n0327_001:0046c26": "可。」",
    "T12n0327_001:0046c27": "[0046c27] 爾時彌勒菩薩白佛言：「世尊！若有辯說增長",
    "T12n0327_001:0046c28": "生死，非佛辯才。云何世尊說諸煩惱為諸菩",
    "T12n0327_001:0046c29": "薩而作利益？亦復讚說生死流轉滿足菩提",
    "T12n0327_001:0047a01": "分法耶？世尊！如是辯者豈非如來說乎？」",
    "T12n0327_001:0047a02": "[0047a02] 佛告彌勒言：「於汝意云何？此煩惱為滿菩提",
    "T12n0327_001:0047a03": "分故，為作利益諸菩薩故說者，復當說讚歎",
    "T12n0327_001:0047a04": "受生死流轉。然此事為當合義？為當不合",
    "T12n0327_001:0047a05": "義？為當合法？為當不合法？」[0047a05] 答言：「世尊！若有正",
    "T12n0327_001:0047a06": "言者言合義合法，若有此語者是名正言。」[0047a06] 佛",
    "T12n0327_001:0047a07": "言：「彌勒！以是義故，汝當知一切佛所說皆是",
    "T12n0327_001:0047a08": "佛辯，應如是見。若有所說言諸煩惱，滿足菩",
    "T12n0327_001:0047a09": "提分故，為菩薩說當作利益，讚歎取生死流",
    "T12n0327_001:0047a10": "轉者，為利益菩薩故。所以者何？彌勒！被煩",
    "T12n0327_001:0047a11": "惱菩薩應如是見，此菩薩不犯此煩惱罪，以",
    "T12n0327_001:0047a12": "於義自在，以於法亦得自在故。此是諸菩薩",
    "T12n0327_001:0047a13": "善巧方便於彼處，非是聲聞、辟支佛地。彌勒！",
    "T12n0327_001:0047a14": "若有煩惱無有利益，不滿菩提分因緣，不為",
    "T12n0327_001:0047a15": "善根門因。於中彼菩薩不應惜身命，亦不得",
    "T12n0327_001:0047a16": "隨彼煩惱。所以者何？彌勒！得智力菩薩別有",
    "T12n0327_001:0047a17": "攀緣者，見有煩惱別著有為者。」[0047a17] 彌勒菩薩復",
    "T12n0327_001:0047a18": "白佛言：「世尊！如我解佛所說義，若有菩薩，不",
    "T12n0327_001:0047a19": "欲造業障、欲盡業障，不缺不損欲解脫者，彼",
    "T12n0327_001:0047a20": "於未來世三摩耶時，應當信菩薩行，當須思",
    "T12n0327_001:0047a21": "惟，莫求他過，常求功德之事，求真正處。」[0047a21] 佛告",
    "T12n0327_001:0047a22": "言：「如是，如是！彌勒！其菩薩於後世時，應當思",
    "T12n0327_001:0047a23": "惟於菩薩行，應知方便。所以者何？方便智",
    "T12n0327_001:0047a24": "行菩薩，善巧方便難可得知。彌勒！譬如須",
    "T12n0327_001:0047a25": "陀洹人，於凡夫行中現其須陀洹地，別於凡",
    "T12n0327_001:0047a26": "夫別患，彼欲過瞋癡諸凡夫等，當墮惡道，還",
    "T12n0327_001:0047a27": "彼諸過惡，諸聖聲聞不墮惡道，如彼證知故。",
    "T12n0327_001:0047a28": "彌勒！如是，如是！智行菩薩污染習迷未盡",
    "T12n0327_001:0047a29": "故，彼別有地，初行菩薩別有地。所以者何？",
    "T12n0327_001:0047b01": "其心不住於諸使，而諸凡夫染著諸使，愚癡",
    "T12n0327_001:0047b02": "因緣不能巧知解脫之處。[0047b02] 「彌勒！智行菩薩雖",
    "T12n0327_001:0047b03": "有重罪，以智力故當盡如灰，亦不因彼墮於",
    "T12n0327_001:0047b04": "惡道。彌勒！譬如熾火將大木薪擲置其中，如",
    "T12n0327_001:0047b05": "是數數擲中，其火轉增熾盛不滅。如是如",
    "T12n0327_001:0047b06": "是，彌勒！智行菩薩智火熾盛時，將有為煩惱",
    "T12n0327_001:0047b07": "擲智火中，如是智火熾盛而不能滅，以智",
    "T12n0327_001:0047b08": "力故。[0047b08] 「彌勒！以是汝應當知，智行諸菩薩其",
    "T12n0327_001:0047b09": "行難知。」[0047b09] 爾時彌勒菩薩白佛言：「世尊！初行",
    "T12n0327_001:0047b10": "菩薩未得智力者、捨家出家者，何等諸法當",
    "T12n0327_001:0047b11": "須捨離？何等諸法當須親近？若親近彼菩薩，",
    "T12n0327_001:0047b12": "未生智力令生，已生者令增長不減。」[0047b12] 佛言：「彌",
    "T12n0327_001:0047b13": "勒！其初行菩薩捨家出家未得智力者，雖捨",
    "T12n0327_001:0047b14": "資財供養之事，應須觀利養名聞諸患，應",
    "T12n0327_001:0047b15": "疾須捨世間言話，須觀世間言話過患，應",
    "T12n0327_001:0047b16": "捨樂多說，應觀多說過患，應捨樂睡眠，應",
    "T12n0327_001:0047b17": "觀睡眠過患，應捨樂作諸業，應觀世間諸業",
    "T12n0327_001:0047b18": "過患，應捨樂戲，應觀樂戲過患。然彼捨利養",
    "T12n0327_001:0047b19": "名聞已，應須行少欲知足，應須親近少欲知",
    "T12n0327_001:0047b20": "足者；捨世言話已，應須親近樂獨行者；捨",
    "T12n0327_001:0047b21": "多言話已，應須觀真實義；捨睡眠已，初夜",
    "T12n0327_001:0047b22": "後夜長須驚覺；捨樂造業已，當須親近出世",
    "T12n0327_001:0047b23": "之法；捨戲樂已，應須修習樂無眾生慈。彌",
    "T12n0327_001:0047b24": "勒！初行菩薩捨家出家，未得智力者欲得智",
    "T12n0327_001:0047b25": "力，如是等諸法應須捨離，如是等諸法當須",
    "T12n0327_001:0047b26": "親近。[0047b26] 「彌勒！彼初行菩薩捨家出家，未到智力",
    "T12n0327_001:0047b27": "者，未捨利養名聞時，未親近少欲知足時，",
    "T12n0327_001:0047b28": "若未生智力能令生，若已生能令增長者，無",
    "T12n0327_001:0047b29": "有是處。未離世間話，未親近獨行，不捨離",
    "T12n0327_001:0047c01": "樂睡眠，初夜後夜不近驚覺樂習作業，於",
    "T12n0327_001:0047c02": "此時中不能修習出世間法，不捨嬉戲，不親",
    "T12n0327_001:0047c03": "近無眾生慈想，未生智力令生，生者令增長，",
    "T12n0327_001:0047c04": "無有是處。[0047c04] 「彌勒！是故若有菩薩欲生智力，",
    "T12n0327_001:0047c05": "彼菩薩應捨諸法當捨者，應須修習諸法當",
    "T12n0327_001:0047c06": "習近者。所以者何？彌勒！智從因生，無因",
    "T12n0327_001:0047c07": "智不可生；因不和合，不可易得生。」[0047c07] 爾時彌勒",
    "T12n0327_001:0047c08": "菩薩白佛言：「世尊！云何菩薩當觀利養名",
    "T12n0327_001:0047c09": "聞過患？何者是利養名聞諸患，菩薩觀時，",
    "T12n0327_001:0047c10": "當樂知足而無有悔？」[0047c10] 佛告彌勒：「菩薩於中當",
    "T12n0327_001:0047c11": "觀利養不令生欲。作如是觀，因利養故生欲，",
    "T12n0327_001:0047c12": "損自己行，心生瞋恨諸患。應當觀利養生",
    "T12n0327_001:0047c13": "癡愚，生我慢故；當觀利養生&#x59AC;嫉故；當觀",
    "T12n0327_001:0047c14": "利養生妖幻成就愛味故；當觀利養生諂曲",
    "T12n0327_001:0047c15": "故；當觀利養離四聖種故；當觀利養無所羞",
    "T12n0327_001:0047c16": "愧，一切諸佛不許可故；當觀利養生於我慢",
    "T12n0327_001:0047c17": "貢高，尊者邊不生愛敬，一切人所不記錄",
    "T12n0327_001:0047c18": "故；當觀利養是助眾魔，一向放逸根本故；",
    "T12n0327_001:0047c19": "當觀利養摧折諸善根，猶如雨雹故；當觀利",
    "T12n0327_001:0047c20": "養多諸雜穢故；當觀利養失知識朋友家故；",
    "T12n0327_001:0047c21": "當觀利養能生愛憎及憂惱故；當觀利養亂",
    "T12n0327_001:0047c22": "正念處，多污染故；當觀利養令白法羸弱，缺",
    "T12n0327_001:0047c23": "正勤故；當觀利養最有障礙，不得諸神通",
    "T12n0327_001:0047c24": "故；當觀利養欺&#x8AB7;，各說不善事故；當觀",
    "T12n0327_001:0047c25": "利養多有分別，思量造業故；當觀利養遠離",
    "T12n0327_001:0047c26": "諸樂，失禪定三摩跋提故；當觀利養猶如婬",
    "T12n0327_001:0047c27": "女，智慧寂靖遠離故；當觀利養墮地獄、餓",
    "T12n0327_001:0047c28": "鬼、畜生等惡道，如提婆達多、優陀羅迦聞行",
    "T12n0327_001:0047c29": "故。[0047c29] 「彌勒！菩薩應當如是觀察利養，觀察利",
    "T12n0327_001:0048a01": "養已。如是觀時，意樂少欲，能無有悔。所以者",
    "T12n0327_001:0048a02": "何？彌勒！少欲菩薩無有如是等諸過患，當為",
    "T12n0327_001:0048a03": "諸佛法器，不隨出家及在家之所欺慢，能無",
    "T12n0327_001:0048a04": "恐畏得清淨信，一切惡道皆無恐怖不被降",
    "T12n0327_001:0048a05": "伏，遠離一切愛味，離諸魔境當得解脫，一切",
    "T12n0327_001:0048a06": "諸佛所歎，天人所愛念，不染著諸禪定。親近",
    "T12n0327_001:0048a07": "故，當生歡喜離於諂曲，當不放逸觀五慾諸",
    "T12n0327_001:0048a08": "患，如出言不異住於諸聖種性梵行者常",
    "T12n0327_001:0048a09": "觀。彌勒！智者菩薩觀如是諸功德，當應須",
    "T12n0327_001:0048a10": "遠離利養名聞，正心住於知足，應當滅一切",
    "T12n0327_001:0048a11": "貪欲。」[0048a11] 作是語已，彌勒菩薩白佛言：「世尊！菩",
    "T12n0327_001:0048a12": "薩云何觀於世間言說過患？何者是世間言",
    "T12n0327_001:0048a13": "說諸患？然菩薩觀已樂獨行，然無有悔。」[0048a13] 佛",
    "T12n0327_001:0048a14": "答言：「彌勒！世間言說有二十種諸患，應當須",
    "T12n0327_001:0048a15": "觀，菩薩觀時樂獨行。何者二十？不護身行；",
    "T12n0327_001:0048a16": "不護口行；不護意行；當有雜欲行；多有瞋恚；",
    "T12n0327_001:0048a17": "多有愚癡；彼於世間多有言說；於出世間減",
    "T12n0327_001:0048a18": "損言說；親近不敬法；遠離正法；魔得其便；",
    "T12n0327_001:0048a19": "當行放逸；令向放逸；多有分別；觀減於多聞；",
    "T12n0327_001:0048a20": "當不得奢摩他、毘婆舍那；當速成非梵行；於",
    "T12n0327_001:0048a21": "信佛中減；於信法僧減。彌勒！此等二十諸患",
    "T12n0327_001:0048a22": "世間言說，若菩薩觀如是等已，樂獨行而不",
    "T12n0327_001:0048a23": "疲倦。」[0048a23] 爾時世尊，欲重宣此義，而說偈言：",
    "T12n0327_001:0048a24": "「捨戒遠離於寂靜，  若有喜樂世間話，",
    "T12n0327_001:0048a25": " 彼雜染著向破戒。  復有如是諸過患，",
    "T12n0327_001:0048a26": " 調戲多笑及分別。  彼有如是世間話，",
    "T12n0327_001:0048a27": " 當有雜行無攝撿。  若作世間親近話，",
    "T12n0327_001:0048a28": " 愚癡世間樂智法，  無智損減上談話，",
    "T12n0327_001:0048a29": " 增長放逸饒分別。  若作世間親近話。",
    "T12n0327_001:0048b01": " 此亦不增於多聞。  不合言說彼生樂。",
    "T12n0327_001:0048b02": " 恒常減損諸禪定。  獨坐世間心思惟，",
    "T12n0327_001:0048b03": " 世間思惟何有定，  不得寂定無正觀，",
    "T12n0327_001:0048b04": " 是故彼無勝梵行。  若作親近世間話，",
    "T12n0327_001:0048b05": " 彼於佛邊無敬心，  亦於聖僧不崇仰，",
    "T12n0327_001:0048b06": " 捨彼最上最勝法。  若當親近世間話，",
    "T12n0327_001:0048b07": " 我昔捨身數千分，  為求無上菩提緣，",
    "T12n0327_001:0048b08": " 不曾厭離聞正法。  彼等當捨不勤劬，",
    "T12n0327_001:0048b09": " 不樂男女及婦妾。  我昔捨位及資財，",
    "T12n0327_001:0048b10": " 為於一偈四句故，  智者何故不聞法？",
    "T12n0327_001:0048b11": " 一切一切處當捨，  亦不和合染語言，",
    "T12n0327_001:0048b12": " 彼於勝法無娛樂，  難得百劫成就者。",
    "T12n0327_001:0048b13": " 欲當解脫修功德，  莫問世間所作者，",
    "T12n0327_001:0048b14": " 不為自利無涅槃，  若有所問為衣食，",
    "T12n0327_001:0048b15": " 以此為勝可稱讚。  若見比丘言善來，",
    "T12n0327_001:0048b16": " 為汝設座汝來坐，  各各當話於法事，",
    "T12n0327_001:0048b17": " 善得難得人身已，  汝頗增長白法不？",
    "T12n0327_001:0048b18": " 讀誦及諸禪定中，  比丘應作如是問。",
    "T12n0327_001:0048b19": " 如來涅槃去已後，  當有法教破壞毀。",
    "T12n0327_001:0048b20": " 有諸比丘無威儀，  愛樂眾中捨蘭若，",
    "T12n0327_001:0048b21": " 利養錢財衣服等，  晝夜恒常共論說。",
    "T12n0327_001:0048b22": " 睡眠不動於夢中，  見於耕犁及苗稼，",
    "T12n0327_001:0048b23": " 此等凡夫知失已，  向於惡道三趣生。",
    "T12n0327_001:0048b24": " 當生歡喜踊躍已，  應住樹林如犀牛，",
    "T12n0327_001:0048b25": " 住於蘭若求樂故，  於時勿見他過失。",
    "T12n0327_001:0048b26": " 我是最勝眾第一，  應當莫生如是心，",
    "T12n0327_001:0048b27": " 此是憍慢放逸本，  如是比丘莫輕賤。",
    "T12n0327_001:0048b28": " 次第於此法教中，  不可一時即解脫，",
    "T12n0327_001:0048b29": " 雖見比丘破禁戒，  但信諸佛法及僧。",
    "T12n0327_001:0048c01": " 於彼莫求他過患，  此為彼作解脫因，",
    "T12n0327_001:0048c02": " 難攝諸欲及瞋恚，  於中自在莫放逸。",
    "T12n0327_001:0048c03": " 諸法熏修未得時，  莫以破戒棄捨彼，",
    "T12n0327_001:0048c04": " 若息勤心不精進，  此最名為不進者。",
    "T12n0327_001:0048c05": " 修勤不見他過失，  思惟正道脫苦故，",
    "T12n0327_001:0048c06": " 是故比丘欲求德，  應須當捨非法語，",
    "T12n0327_001:0048c07": " 勤劬歡喜踊躍已，  猶如犀牛住空閑。」"
}