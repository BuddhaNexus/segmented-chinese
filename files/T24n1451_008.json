{
    "T24n1451_008:0237a02": "根本說一切有部毘奈耶雜事",
    "T24n1451_008:0237a03": "卷第八",
    "T24n1451_008:0237a05": "三藏法師義淨奉 制譯",
    "T24n1451_008:0237a06": "第二門第四子攝頌之餘(說勝光王信佛因緣及惡生誅釋種等事)",
    "T24n1451_008:0237a07": "[0237a07] 後於異時惡生太子興逆害心，遂與諸臣竊",
    "T24n1451_008:0237a08": "為謀搆。王有大臣五百咸共隨從，唯一大臣",
    "T24n1451_008:0237a09": "名曰長行，王所愛重不順其計。於後惡生謂",
    "T24n1451_008:0237a10": "長行曰：「汝豈不欲我登王位耶？」答言：「太子",
    "T24n1451_008:0237a11": "何故作此非法之語，父王年老不久將崩，太",
    "T24n1451_008:0237a12": "子自當合受王位，何為坐圖逆害以陷惡名？",
    "T24n1451_008:0237a13": "臣雖愚鈍，竊為不可。」惡生曰：「我試汝心故作",
    "T24n1451_008:0237a14": "斯語，汝當禁口莫使人聞。」長行曰：「不敢違",
    "T24n1451_008:0237a15": "命。」後時勝光王共長行大臣，不將徒從遊",
    "T24n1451_008:0237a16": "諸聚落。既到彼已，王乃見有好蘭若處，曠",
    "T24n1451_008:0237a17": "望清閑無諸雜穢，堪得修定養神進業，便告",
    "T24n1451_008:0237a18": "長行曰：「如是勝處，世尊大師可住於此。云何",
    "T24n1451_008:0237a19": "降屈親近供養？未審調御今何所在？」對曰：",
    "T24n1451_008:0237a20": "「臣聞世尊在吉祥聚落釋種住處。」王曰：「去",
    "T24n1451_008:0237a21": "斯遠近？」對曰：「去此有三拘盧舍。」王曰：「我今欲",
    "T24n1451_008:0237a22": "往親奉世尊。」長行曰：「敬隨王意。」便即迴駕詣",
    "T24n1451_008:0237a23": "吉祥園，既至于彼下車步進，欲申禮謁。爾",
    "T24n1451_008:0237a24": "時如來在彼堂中閉戶入定，有苾芻輩於外",
    "T24n1451_008:0237a25": "經行，王見苾芻即前敬問：「佛何所在？」答曰：",
    "T24n1451_008:0237a26": "「佛在堂中閉戶靜慮，大王若欲見世尊者，宜",
    "T24n1451_008:0237a27": "可就堂徐徐扣戶，佛自知時。」王有五種勝妙",
    "T24n1451_008:0237a28": "嚴飾之具：一者寶冠；二者寶傘；三者寶劍；",
    "T24n1451_008:0237a29": "四者寶拂；五者寶履。時王意欲去此盛飾奉",
    "T24n1451_008:0237b01": "覲世尊，遂命長行付前五物顧視其面。長行",
    "T24n1451_008:0237b02": "念曰：「王付諸物令我執持，顧視我面，意欲省",
    "T24n1451_008:0237b03": "緣安心見佛，我宜住此。」王乃就堂徐徐扣戶，",
    "T24n1451_008:0237b04": "佛即為開，便就大師嗚足頂禮，作如是言：「不",
    "T24n1451_008:0237b05": "&#x89A9;如來淹積時序，今幸於此親奉尊顏不勝",
    "T24n1451_008:0237b06": "欣喜。」佛言：「大王！何故於我頓能降伏屈己慇",
    "T24n1451_008:0237b07": "懃？」王言：「我於世尊法起深信心，由敬信故令",
    "T24n1451_008:0237b08": "我如是發慇重心，然佛世尊、應、正等覺善說",
    "T24n1451_008:0237b09": "法律，令聲聞眾皆悉奉行，無違逆者。」佛言：",
    "T24n1451_008:0237b10": "「大王！於何法處起信敬心？」王白佛言：「世尊！我",
    "T24n1451_008:0237b11": "昔曾見，諸餘沙門婆羅門等，有少智慧自恃",
    "T24n1451_008:0237b12": "貢高，為難於他造作書論，人皆謂是能善分",
    "T24n1451_008:0237b13": "析，所有見解眾並隨順，別&#x7AEA;宗量搆立問端。",
    "T24n1451_008:0237b14": "作是事已便自思惟：『我今可往沙門喬答摩",
    "T24n1451_008:0237b15": "處共為談論，若不能答我便辱彼。若有解釋",
    "T24n1451_008:0237b16": "言如是者，我復難云：「此釋非理是不相應。」』作",
    "T24n1451_008:0237b17": "是邪念來至佛所。纔見大師威神之力，猶尚",
    "T24n1451_008:0237b18": "不敢正視如來，況能敵對申其談論。是故我",
    "T24n1451_008:0237b19": "今於世尊所起深信心，由敬信故令我如是",
    "T24n1451_008:0237b20": "發慇重心。又佛世尊、應、正等覺善說法律，令",
    "T24n1451_008:0237b21": "聲聞眾皆悉奉行。",
    "T24n1451_008:0237b22": "[0237b22] 「復次世尊！我昔曾見，諸餘沙門婆羅門有少",
    "T24n1451_008:0237b23": "智慧自恃貢高，廣如上說。自造論端欲來難",
    "T24n1451_008:0237b24": "佛，瞻仰世尊不敢發問，歎言：『大師法王人",
    "T24n1451_008:0237b25": "天第一，所有知見通達無餘，拔彼邪根令遵",
    "T24n1451_008:0237b26": "正道。』是故我今於世尊所起深信心，由敬信",
    "T24n1451_008:0237b27": "故令我如是發慇重心。又佛世尊、應、正等覺",
    "T24n1451_008:0237b28": "善說法律，令聲聞眾皆悉奉行。[0237b28] 「復次世尊！我",
    "T24n1451_008:0237b29": "昔曾見，諸餘沙門婆羅門，有少智慧自恃貢",
    "T24n1451_008:0237c01": "高，廣如上說，多造論端欲來難佛。既至佛",
    "T24n1451_008:0237c02": "所瞻仰世尊，作不圓滿問，佛即為彼圓滿而",
    "T24n1451_008:0237c03": "答。彼等聞已咸生慶悅，發大信心歸依三寶，",
    "T24n1451_008:0237c04": "受持學處。是故我今於世尊處起深信心，由",
    "T24n1451_008:0237c05": "敬信故令我如是發慇重心。又佛世尊、應、正",
    "T24n1451_008:0237c06": "等覺善說法律，令聲聞眾皆悉奉行。[0237c06] 「復次世",
    "T24n1451_008:0237c07": "尊！我昔曾見，諸餘沙門婆羅門，少有智慧自",
    "T24n1451_008:0237c08": "恃貢高，廣如上說，欲來難佛。既至佛所瞻",
    "T24n1451_008:0237c09": "仰世尊，作圓滿問，佛即隨機作極圓滿答。聞",
    "T24n1451_008:0237c10": "佛妙義深生慶喜，委棄異道遵崇正法，即請",
    "T24n1451_008:0237c11": "出家便受具戒，勤修梵行，未久之間塵累俱",
    "T24n1451_008:0237c12": "盡獲阿羅漢，受解脫樂而作是念：『幾虛喪我",
    "T24n1451_008:0237c13": "為自欺誑，昔非沙門謂是沙門，非婆羅門謂",
    "T24n1451_008:0237c14": "婆羅門，非阿羅漢謂阿羅漢。我於今者是真",
    "T24n1451_008:0237c15": "沙門婆羅門，真阿羅漢。』世尊！我由此故起深",
    "T24n1451_008:0237c16": "信心，廣如上說。",
    "T24n1451_008:0237c17": "[0237c17] 「復次世尊！我昔曾見，諸餘沙門婆羅門，面色",
    "T24n1451_008:0237c18": "黃瘦形貌羸弱，諸根缺減&#x89A9;者生厭。我見是",
    "T24n1451_008:0237c19": "事便即思惟：『豈非彼人不樂梵行，或復長病",
    "T24n1451_008:0237c20": "致斯羸弱，或於屏處作罪惡業而心覆藏，為",
    "T24n1451_008:0237c21": "此形容人不樂&#x89A9;？』我便往問：『仁等何緣頓無",
    "T24n1451_008:0237c22": "顏色，形容憔悴人不樂觀？』彼答我言：『大王！我",
    "T24n1451_008:0237c23": "由欲縛致此形儀。』我聞說已作如是念：『不斷",
    "T24n1451_008:0237c24": "欲人有如是過，多行欲者愛樂欲故，應得增",
    "T24n1451_008:0237c25": "長色力端嚴，然無此事。何以故？我是國王，五",
    "T24n1451_008:0237c26": "欲備具自在無礙，應得色相殊勝超絕。既不",
    "T24n1451_008:0237c27": "如是，故知不由親近諸欲色力增長，然愚",
    "T24n1451_008:0237c28": "癡人悉皆愛樂。我見世尊聲聞弟子，愛樂梵",
    "T24n1451_008:0237c29": "行諸根明淨，面貌光澤適悅而住，常懷兢懼",
    "T24n1451_008:0238a01": "如鹿依林，乃至盡形純一無雜，圓滿清白梵",
    "T24n1451_008:0238a02": "行具足。』我由此故起深信心，廣如上說。",
    "T24n1451_008:0238a03": "[0238a03] 「復次世尊！我念曾於正殿中坐理國事時，見",
    "T24n1451_008:0238a04": "有多人，皆為五欲來至我所，或於父母、男女、",
    "T24n1451_008:0238a05": "兄弟、姊妹、知識、朋友，共相言訟爭論好惡，何",
    "T24n1451_008:0238a06": "況餘人？又我曾見有二苾芻，共諸苾芻有所",
    "T24n1451_008:0238a07": "爭競，遂便捨戒，然二苾芻於佛法僧寶，不能",
    "T24n1451_008:0238a08": "說其少許過失，但知自責是極惡人是無福",
    "T24n1451_008:0238a09": "德，不能修習清淨梵行，依世尊教盡壽而住，",
    "T24n1451_008:0238a10": "心無虧犯。我由此故起深信心，廣如上說。",
    "T24n1451_008:0238a11": "[0238a11] 「復次世尊！我昔曾見一類沙門婆羅門，要心",
    "T24n1451_008:0238a12": "自靜受持梵行八九月已，被欲所牽，便捨律",
    "T24n1451_008:0238a13": "儀作染污事，纏綿五欲以自歡娛。我見世",
    "T24n1451_008:0238a14": "尊諸聲聞眾，修習梵行清淨圓滿，乃至盡形",
    "T24n1451_008:0238a15": "依世尊教心無虧犯。我由此故起深信心，廣",
    "T24n1451_008:0238a16": "如上說。",
    "T24n1451_008:0238a17": "[0238a17] 「復次世尊！我是國主號為勝光，於此國中統",
    "T24n1451_008:0238a18": "領自在，人不應死我能斷命，有合死者我能",
    "T24n1451_008:0238a19": "釋除，率土之內莫不遵仰。然大臣宰相，皆是",
    "T24n1451_008:0238a20": "豪族大婆羅門、剎帝利長者，或為平章國",
    "T24n1451_008:0238a21": "政黜陟群臣，啟奏之時猶懷奢慢，禮容不足",
    "T24n1451_008:0238a22": "有紊朝儀。我見世尊，在於無量百千大眾之",
    "T24n1451_008:0238a23": "中圍繞說法，諸天人眾各各攝心瞻仰尊顏",
    "T24n1451_008:0238a24": "咸共諦聽，無有散亂座下寂然，乃至不聞謦",
    "T24n1451_008:0238a25": "欬啑噴之聲，況復更有諸餘諠雜。于時在",
    "T24n1451_008:0238a26": "會，忽有一人謦欬發聲，比坐之人告言：『仁",
    "T24n1451_008:0238a27": "者，願少默住，勿為諠擾。汝豈不聞，世尊說",
    "T24n1451_008:0238a28": "法美妙當機，猶如上蜜。』說斯語已彼即默",
    "T24n1451_008:0238a29": "然。于時我聞斯語即作是念：『世尊真實有大",
    "T24n1451_008:0238b01": "威力，難可思議，不以刀杖嚴刑，而能調伏眾",
    "T24n1451_008:0238b02": "類，一切遵奉。』我由此故起深信心，廣如上",
    "T24n1451_008:0238b03": "說。",
    "T24n1451_008:0238b04": "[0238b04] 「復次世尊！我有二臣：一名仙授，一名故舊。彼",
    "T24n1451_008:0238b05": "人所有封邑賞賜富貴名稱皆由於我，從生",
    "T24n1451_008:0238b06": "以來常受安樂。彼等於我雖復念恩，然猶",
    "T24n1451_008:0238b07": "不及於世尊處敬心濃厚。我又一時嚴飾軍",
    "T24n1451_008:0238b08": "馬出行討擊，意欲試彼二臣，於我及佛其心",
    "T24n1451_008:0238b09": "誰重？共至密處而問彼言：『卿等眠時，於我及",
    "T24n1451_008:0238b10": "佛首足何向？』時彼二臣歎佛功德，并說正法",
    "T24n1451_008:0238b11": "僧寶福田，緣此事故以頭向佛，以足向王。我",
    "T24n1451_008:0238b12": "聞此已敬重世尊，有大威力不可思議，彼等",
    "T24n1451_008:0238b13": "皆由我之寵祿，得大名稱富貴安樂；然彼於",
    "T24n1451_008:0238b14": "我所起恭敬不如敬佛。我由此故起深信心，",
    "T24n1451_008:0238b15": "廣如上說。",
    "T24n1451_008:0238b16": "[0238b16] 「復次世尊！我是憍薩羅王，佛亦住憍薩羅，我",
    "T24n1451_008:0238b17": "生剎帝利種，佛亦剎帝利種，我已年事高邁",
    "T24n1451_008:0238b18": "壽過八十，世尊亦爾壽過八十。我是灌頂剎",
    "T24n1451_008:0238b19": "帝利王，世尊亦是無上法王，我力比佛非喻",
    "T24n1451_008:0238b20": "能測。由斯義故起深信心，廣說乃至皆悉奉",
    "T24n1451_008:0238b21": "行。」是時勝光王於世尊前，廣說如是諸見聞",
    "T24n1451_008:0238b22": "事奇妙法已，頂禮雙足奉辭而去。[0238b22] 王去未久，",
    "T24n1451_008:0238b23": "佛告諸苾芻：「汝等應當記憶王之所說，奇妙",
    "T24n1451_008:0238b24": "法聚受持讀誦。何以故？文義具足故，正法相",
    "T24n1451_008:0238b25": "應故，成就梵行故，能得遍智等覺圓明涅槃",
    "T24n1451_008:0238b26": "果故，是故汝等應勤修學。」爾時世尊說此語",
    "T24n1451_008:0238b27": "已，諸苾芻等咸皆歡喜，信受奉行。攝前頌曰：",
    "T24n1451_008:0238b28": " 論人有四種，  念欲身形瘦；",
    "T24n1451_008:0238b29": " 二臣恭敬殊，  尊王不如佛。",
    "T24n1451_008:0238c01": "[0238c01] 爾時長行大臣，知王見佛便作是念：「王有",
    "T24n1451_008:0238c02": "大臣五百皆歸惡生，唯我一人而不隨許。彼",
    "T24n1451_008:0238c03": "等如何能成大事？我今還國當策惡生紹繼",
    "T24n1451_008:0238c04": "王位，其勝鬘、行雨二夫人等，驅令出宮。」作",
    "T24n1451_008:0238c05": "是念已，棄所執守昇車而去，至室羅伐城啟",
    "T24n1451_008:0238c06": "惡生言：「太子今欲登位不？」惡生曰：「是我所欲。」",
    "T24n1451_008:0238c07": "于時長行便與諸臣共策為主，&#x52C5;二夫人向",
    "T24n1451_008:0238c08": "老王處。於是勝鬘、行雨問長行曰：「王今何在？」",
    "T24n1451_008:0238c09": "答曰：「王在釋迦妙光園內。」時二夫人徒步而",
    "T24n1451_008:0238c10": "去，尋覓老王。爾時勝光大王既至門外，不",
    "T24n1451_008:0238c11": "見長行，問諸苾芻曰：「大德！見我大臣今往何",
    "T24n1451_008:0238c12": "處？」苾芻答曰：「王入不久，長行尋即乘車而去。」",
    "T24n1451_008:0238c13": "王既聞已徒步漸行，佛亦此時向王舍城。王",
    "T24n1451_008:0238c14": "於中路逢行雨等，王便問曰：「汝等何故徒步",
    "T24n1451_008:0238c15": "遠來？」答言：「大王！長行大臣策立惡生驅出我",
    "T24n1451_008:0238c16": "等，步涉而來尋覓大王。」王聞此語告勝鬘曰：",
    "T24n1451_008:0238c17": "「汝已先受夫王寵祿，今且歸還受兒王俸",
    "T24n1451_008:0238c18": "料，我將行雨從此&#x5374;迴。」於是勝鬘遂還室羅",
    "T24n1451_008:0238c19": "伐城，掩淚行啼隨路而返。[0238c19] 王與行雨趣王舍",
    "T24n1451_008:0238c20": "城漸漸而進，遂到城所見一園林，便即停住",
    "T24n1451_008:0238c21": "語行雨言：「我且留此，汝向城中報未生怨王",
    "T24n1451_008:0238c22": "云：『憍薩羅國勝光大王，今在外園思欲相見。』」",
    "T24n1451_008:0238c23": "行雨即去見未生怨，具如上說。其未生怨王",
    "T24n1451_008:0238c24": "聞此語已，便大驚愕即語行雨曰：「憍薩羅國",
    "T24n1451_008:0238c25": "勝光王者，有大威力四兵強盛，云何忽至我",
    "T24n1451_008:0238c26": "等不知？」行雨答曰：「王今何有兵眾之盛？太",
    "T24n1451_008:0238c27": "子謀逆奪父稱王，唯我從王而來至此。」未生",
    "T24n1451_008:0238c28": "怨曰：「若有此事，我當策彼為此國王，我自退",
    "T24n1451_008:0238c29": "身而為太子。」即召&#x7FA3;臣而&#x52C5;之曰：「勝光王者",
    "T24n1451_008:0239a01": "是大國主，剎帝利種灌頂之王，今忽至此應",
    "T24n1451_008:0239a02": "須敬待。卿等即可淨治城路，嚴整四兵領百",
    "T24n1451_008:0239a03": "千眾，我欲親往迎王來入。」時諸臣等既奉王",
    "T24n1451_008:0239a04": "&#x52C5;，擊鼓吹貝宣告眾人嚴事城郭，掃治衢路",
    "T24n1451_008:0239a05": "倍加清淨，猶如天帝歡喜之園。其勝光王久",
    "T24n1451_008:0239a06": "不得食，怪使來遲即出園林欲求飲食，慞惶",
    "T24n1451_008:0239a07": "顧眄至蘿菔園。于時園子謂是凡人，遂與蘿",
    "T24n1451_008:0239a08": "菔五顆，王既飢虛根葉俱食，食已患渴，即往",
    "T24n1451_008:0239a09": "水邊過量而飲，因成霍亂身體羸弱，思憶勝",
    "T24n1451_008:0239a10": "鬘涉路前行轍中倒地，口銜末土因即命終。",
    "T24n1451_008:0239a11": "[0239a11] 是時未生怨王嚴從四兵詣園不見，便令馬",
    "T24n1451_008:0239a12": "使四面傍求。時有一騎至蘿菔園，問園子曰：",
    "T24n1451_008:0239a13": "「汝見如是人不？」答曰：「我見一人暫來至此，求",
    "T24n1451_008:0239a14": "索蘿菔便向水邊。」彼即往尋正見王屍路隅",
    "T24n1451_008:0239a15": "僵仆，使者即以上事告未生怨王。既聞已唱",
    "T24n1451_008:0239a16": "言：「禍哉！我於今者重受惡聲。我從先來已",
    "T24n1451_008:0239a17": "有害父奪位之名，今者又云殺父知識。」即與",
    "T24n1451_008:0239a18": "無量營從往赴屍所，&#x52C5;群臣曰：「此勝光王者，",
    "T24n1451_008:0239a19": "是剎帝利灌頂大王，今遭困苦於此命過，宜",
    "T24n1451_008:0239a20": "依盛禮焚葬其身。」時彼諸臣如王所&#x52C5;，備飾",
    "T24n1451_008:0239a21": "靈輿送至寒林焚燒事畢。[0239a21] 王詣佛所頂禮雙",
    "T24n1451_008:0239a22": "足，退坐一面而白佛言：「大德世尊！不審勝",
    "T24n1451_008:0239a23": "光大王先作何業，因食蘿菔困苦命終？」爾時",
    "T24n1451_008:0239a24": "世尊告言：「大王！彼勝光王自作其業，今受此",
    "T24n1451_008:0239a25": "報，廣如上說。大王！乃往過去，於聚落中有婆",
    "T24n1451_008:0239a26": "羅門，娶妻未久便誕一息，年漸長大乞食自",
    "T24n1451_008:0239a27": "資，得蘿菔五顆送與其母。即白母曰：『今暫洗",
    "T24n1451_008:0239a28": "浴，留待我還以供所食。』大王！若時無佛，有獨",
    "T24n1451_008:0239a29": "覺者出現世間，憐愍孤弱樂靜安居，為世福",
    "T24n1451_008:0239b01": "田。于時有一獨覺遊行人間，於晨朝時著衣",
    "T24n1451_008:0239b02": "持&#x9262;，入村乞食，遂到彼家。婆羅門妻見此獨",
    "T24n1451_008:0239b03": "覺身相端嚴六根調靜，即持蘿菔奉施於彼。",
    "T24n1451_008:0239b04": "爾時獨覺受其所施，踊身虛空為作神變，凡",
    "T24n1451_008:0239b05": "夫之人見神通時心便調伏，即遙禮拜情甚",
    "T24n1451_008:0239b06": "歡喜。時婆羅門子浴已還家，便白其母，索",
    "T24n1451_008:0239b07": "向蘿菔。母曰：『適有辟支來乞，我已將施。』子聞",
    "T24n1451_008:0239b08": "此語為飢所逼，遂發瞋心起於惡念：『願彼因",
    "T24n1451_008:0239b09": "食蘿菔霍亂而終。』大王！汝今當知，彼小兒者",
    "T24n1451_008:0239b10": "豈異人乎？即勝光王是。由彼往昔於獨覺",
    "T24n1451_008:0239b11": "處發此惡心，因斯業力，於無量百千歲墮在",
    "T24n1451_008:0239b12": "地獄受諸苦惱，復餘業報因緣力故，已經六",
    "T24n1451_008:0239b13": "返遭霍亂病而取命終。至今七生，餘殘業力，",
    "T24n1451_008:0239b14": "食此蘿菔霍亂而死。大王當知，勝光業報從",
    "T24n1451_008:0239b15": "此永畢，更不復受。大王當知：白業白報、黑",
    "T24n1451_008:0239b16": "業黑報、雜業雜報，是故應捨黑雜二業，當",
    "T24n1451_008:0239b17": "修白業，勿為惡口。」時未生怨王聞佛所說，喜",
    "T24n1451_008:0239b18": "遍身心，頂禮佛足信受而去。",
    "T24n1451_008:0239b19": "[0239b19] 是時惡生太子既得紹位，後於異時與諸大",
    "T24n1451_008:0239b20": "臣大殿朝會，苦母白言：「大王！頗念於往日時，",
    "T24n1451_008:0239b21": "在大眾前作師子吼：『我若登位，先當誅伐諸",
    "T24n1451_008:0239b22": "釋種子報我初怨。』」王問苦母曰：「凡我出言，皆",
    "T24n1451_008:0239b23": "應作不？」苦母對曰：「王今創臨寶位，宜念昔",
    "T24n1451_008:0239b24": "言，討罰釋種。時至不為，便成妄語。請下明&#x52C5;",
    "T24n1451_008:0239b25": "卜日出軍，象馬車步四兵俱發，奮耀戈甲椎",
    "T24n1451_008:0239b26": "鍾鳴鼓，出室羅伐城往劫比羅國，誅滅釋種。」",
    "T24n1451_008:0239b27": "時惡生王納苦母諫，即便下&#x52C5;，命將持兵往",
    "T24n1451_008:0239b28": "伐彼國。世尊大師無不知見，知諸釋子必定",
    "T24n1451_008:0239b29": "喪亡，於兩國界大路之側，在小樹下無多枝",
    "T24n1451_008:0239c01": "葉端身而坐。時惡生王遙見世尊，即詣其所",
    "T24n1451_008:0239c02": "白言：「大德！有多園林蔭映滋茂，何故捨彼而",
    "T24n1451_008:0239c03": "住於斯？此樹少葉小蔭，云何可住？」佛言：「大",
    "T24n1451_008:0239c04": "王！親族陰涼，樹何足顧？」爾時惡生聞世尊言，",
    "T24n1451_008:0239c05": "便作是念：「劫比羅國諸釋枝條是佛親眷，如",
    "T24n1451_008:0239c06": "來愍念不可違情。」作此思惟退還本國。苦母",
    "T24n1451_008:0239c07": "再三諫請誅滅，其後惡生與諸臣佐，於朝會",
    "T24n1451_008:0239c08": "時告群臣曰：「劫比羅國諸釋種子，恒云我是",
    "T24n1451_008:0239c09": "婢兒，罵辱既深此不可忘。然彼是如來種族，",
    "T24n1451_008:0239c10": "世尊憐念，每自抑忍不敢行誅。云何能得報",
    "T24n1451_008:0239c11": "此怨罵？」苦母對曰：「我聞沙門喬答摩自云離",
    "T24n1451_008:0239c12": "欲，離欲之者，無眷念心。若有眷念即非離",
    "T24n1451_008:0239c13": "欲。道俗各異，王宜自決。」又言：「今日正是誅",
    "T24n1451_008:0239c14": "釋種時。」於是惡生欲整四兵出行討罰。[0239c14] 未去",
    "T24n1451_008:0239c15": "之頃佛作是念：「城中釋種未見諦者，若與惡",
    "T24n1451_008:0239c16": "生共相戰&#x9B2A;，便非見諦之器。」即往劫比羅",
    "T24n1451_008:0239c17": "國，到已住在多根樹園。時諸釋種聞世尊來",
    "T24n1451_008:0239c18": "至於此，大眾集會詣如來處，頂禮雙足退",
    "T24n1451_008:0239c19": "坐一面。爾時世尊知諸釋種根性本緣，為說",
    "T24n1451_008:0239c20": "妙法。時彼眾中有無量百千諸有情輩，得大",
    "T24n1451_008:0239c21": "利益，或得預流果、一來果、不還果、阿羅漢果，",
    "T24n1451_008:0239c22": "或有作獨覺因、或作成佛因緣。復有無量眾",
    "T24n1451_008:0239c23": "生，歸依三寶受諸學處奉行佛教。是時劫比",
    "T24n1451_008:0239c24": "羅釋種獲此法利，頂禮世尊奉辭而去。[0239c24] 是時",
    "T24n1451_008:0239c25": "惡生親領四兵，於劫比羅城不遠而住，具壽",
    "T24n1451_008:0239c26": "大目連詣世尊所，頂禮佛足退坐一面，白佛",
    "T24n1451_008:0239c27": "言：「世尊！我聞癡人惡生，嚴集四兵來誅釋種，",
    "T24n1451_008:0239c28": "我有神力能擲兵眾遠置他方。唯願世尊賜",
    "T24n1451_008:0239c29": "垂哀許，復以神力變城為鐵，以大鐵網遍覆",
    "T24n1451_008:0240a01": "其上，令彼惡生尚不能見劫比羅城，況加誅",
    "T24n1451_008:0240a02": "害！」佛言：「我亦知汝有神通力所作皆辦，然由",
    "T24n1451_008:0240a03": "釋種前生業累，今應受報。業若成熟，如瀑水",
    "T24n1451_008:0240a04": "流不可禁制，要須自受，廣如上說。」爾時世尊",
    "T24n1451_008:0240a05": "說此頌曰：",
    "T24n1451_008:0240a06": "「假令經百劫，  所作業不亡；",
    "T24n1451_008:0240a07": " 因緣會遇時，  果報還自受。」",
    "T24n1451_008:0240a08": "[0240a08] 佛告大目連：「故知世間皆由業力而受其報。",
    "T24n1451_008:0240a09": "由業力生、由業力住，一切眾生皆隨業力，善",
    "T24n1451_008:0240a10": "惡須受。」于時目連不果所願，禮佛而去。",
    "T24n1451_008:0240a11": "[0240a11] 是時劫比羅諸釋種子，聞惡生王將大兵眾",
    "T24n1451_008:0240a12": "欲來誅滅，即&#x52C5;四兵，嚴整器仗出城拒敵。彼",
    "T24n1451_008:0240a13": "未防備衝惡生軍，是諸釋種並證見諦，不行",
    "T24n1451_008:0240a14": "殺害唯用鞭杖，左揮右拂而打撲之，或復以",
    "T24n1451_008:0240a15": "箭射彼弓絃，象馬腹帶射皆令斷，或射頭",
    "T24n1451_008:0240a16": "牟甲綴使落於地，或射耳邊及鞍轡絛帶，但",
    "T24n1451_008:0240a17": "令遺落不傷身首不損其命。于時惡生兵眾",
    "T24n1451_008:0240a18": "尋自敗散，諸釋種子戰便得勝。師眾俱入",
    "T24n1451_008:0240a19": "閉門上城，而作制令：「我等不應傷害惡生及",
    "T24n1451_008:0240a20": "其兵眾，若有犯者則非釋種。」",
    "T24n1451_008:0240a21": "[0240a21] 爾時惡生見此釋種咸有仁慈具大勇力，告",
    "T24n1451_008:0240a22": "苦母曰：「我等今者，宜可收軍且還本國。」苦母",
    "T24n1451_008:0240a23": "對曰：「大王勿憂！劫比羅釋種並是見諦，乃至",
    "T24n1451_008:0240a24": "不傷蚊蟻之類，況害於人。王若不信今則可",
    "T24n1451_008:0240a25": "驗，向者大陣無一損傷。彼復作制：『不應傷害",
    "T24n1451_008:0240a26": "惡生之身及諸兵眾，若有犯者則非釋種。』」惡",
    "T24n1451_008:0240a27": "生聞已默然而住。有一釋種名曰閃婆，住于",
    "T24n1451_008:0240a28": "外邑撿挍農作，聞彼惡生親領四兵，至劫比",
    "T24n1451_008:0240a29": "羅欲誅釋種，不聞諸釋所作制令，又未見",
    "T24n1451_008:0240b01": "諦，乃嚴兵眾來襲惡生，倉卒橫擊即便大敗，",
    "T24n1451_008:0240b02": "惡生之軍殺傷幾盡。是時惡生告苦母曰：「汝",
    "T24n1451_008:0240b03": "向者言：『釋種見諦不傷蚊蟻，況害於人。』今閃",
    "T24n1451_008:0240b04": "婆一人，將兵來戰殺害彌多，況劫比羅諸餘",
    "T24n1451_008:0240b05": "釋種委兵來集敵對難當，若得且歸猶勝全",
    "T24n1451_008:0240b06": "沒。」苦母對曰：「大王！彼閃婆者從外而來，元未",
    "T24n1451_008:0240b07": "得入劫比羅城，不知唱制，致此卒暴起戰&#x9B2A;",
    "T24n1451_008:0240b08": "心。內外不通，願王勿慮。」于時閃婆釋子心欲",
    "T24n1451_008:0240b09": "入城，至於門首喚言：「為開。」時守門者問言：「是",
    "T24n1451_008:0240b10": "誰？」答曰：「我是閃婆，汝宜可往報諸釋種。」城",
    "T24n1451_008:0240b11": "中即便令使報曰：「汝從今後非釋迦種，當",
    "T24n1451_008:0240b12": "隨意去。何以故？緣汝毀犯城中制令，所以不",
    "T24n1451_008:0240b13": "得入此城門。」閃婆即問：「眾有何制，說我毀犯？」",
    "T24n1451_008:0240b14": "答曰：「我等作制，不擬傷害惡生兵眾。若有犯",
    "T24n1451_008:0240b15": "者即非釋種。」報曰：「我實不聞，願見容納。」如是",
    "T24n1451_008:0240b16": "苦請眾皆不許，乃告眾曰：「既不容入，請還家",
    "T24n1451_008:0240b17": "口。」眾出與之。得眷屬已，詣世尊處頂禮雙足，",
    "T24n1451_008:0240b18": "退坐一面而白佛言：「劫比羅城諸釋種子擯",
    "T24n1451_008:0240b19": "我令出，願佛慈悲賜我記念，常為供養敬奉",
    "T24n1451_008:0240b20": "如來。」佛以慈悲，持自髮爪授與閃婆。爾時閃",
    "T24n1451_008:0240b21": "婆以殷重心受如來髮爪，往婆具荼國。彼諸",
    "T24n1451_008:0240b22": "人聞：「豪健釋子名曰閃婆，今來至此欲為我",
    "T24n1451_008:0240b23": "主，我等共議可隨彼不？」國人皆來於一山下",
    "T24n1451_008:0240b24": "籌量此事。時閃婆釋子屏諸從者置在一處，",
    "T24n1451_008:0240b25": "自身詐作送書使人，腋挾利刀詣眾集處作",
    "T24n1451_008:0240b26": "如是語：「諸君當知閃婆釋子，有大勢力勇健",
    "T24n1451_008:0240b27": "難當，令我齎書遺及仁等。」問言：「何為？」答曰：「彼",
    "T24n1451_008:0240b28": "欲為王統領仁等，應當就坐共讀其書。」諸人",
    "T24n1451_008:0240b29": "答曰：「此無坐物何以安居？」彼即拔刀斬諸磐",
    "T24n1451_008:0240c01": "石，片片為座與眾令坐。眾人見已咸歎甚",
    "T24n1451_008:0240c02": "奇，問言：「丈夫如汝之類彼有幾人？」答曰：「我",
    "T24n1451_008:0240c03": "是持書使者何足在言，更有餘人倍勝於我。」",
    "T24n1451_008:0240c04": "眾聞此語皆大驚怖，共相謂曰：「使者尚爾，何",
    "T24n1451_008:0240c05": "況閃婆？我等不如立彼為主。」共披封已裁書",
    "T24n1451_008:0240c06": "&#x5374;報，仍語使言：「善來大王！我等欽風早希臨",
    "T24n1451_008:0240c07": "降。」閃婆既別，往舊停處，嚴飾徒侶整肅侍衛",
    "T24n1451_008:0240c08": "入婆具荼國，老少歡喜辦設所須咸共盡心，",
    "T24n1451_008:0240c09": "選擇吉日策立為主。諸國遠聞婆具荼國中",
    "T24n1451_008:0240c10": "有釋迦種名曰閃婆，共立為主，號為閃婆國。",
    "T24n1451_008:0240c11": "閃婆立後，遂乃敬造大窣堵波，安置如來髮",
    "T24n1451_008:0240c12": "爪以申供養，即號其塔為閃婆窣堵波。其妃",
    "T24n1451_008:0240c13": "先不信佛，下令國中遣立神廟，依俗祭祀",
    "T24n1451_008:0240c14": "迄至于今。"
}