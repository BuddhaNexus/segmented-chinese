{
    "T21n1339_004:0656a26": "大方等陀羅尼經護戒分卷第四",
    "T21n1339_004:0656a28": "北涼沙門法眾於高昌郡譯",
    "T21n1339_004:0656a29": "爾時文殊師利。即從座起偏袒右肩。右膝著",
    "T21n1339_004:0656b01": "地而白佛言。世尊若比丘。於世尊去世之",
    "T21n1339_004:0656b02": "後若毀四重。若比丘尼毀犯八重。若菩薩若",
    "T21n1339_004:0656b03": "沙彌沙彌尼優婆塞優婆夷。若毀如是一一",
    "T21n1339_004:0656b04": "諸戒。所犯重罪當云何滅。佛言嗚呼善哉文",
    "T21n1339_004:0656b05": "殊師利。乃能請問如是等事。汝慈悲勝故能",
    "T21n1339_004:0656b06": "發是問。汝若不發是問。我終不說彼惡世比",
    "T21n1339_004:0656b07": "丘所犯之過。善哉善哉文殊師利。汝今諦聽",
    "T21n1339_004:0656b08": "當為汝說。我去世後若有惡律儀比丘毀四",
    "T21n1339_004:0656b09": "重禁。默然而受檀越供養而不改悔。當知是",
    "T21n1339_004:0656b10": "比丘必受地獄苦而無疑也。我今當出良藥",
    "T21n1339_004:0656b11": "救彼比丘重病。若我去世後毀四重禁羞不",
    "T21n1339_004:0656b12": "發露。汝今諦聽當為汝說。",
    "T21n1339_004:0656b13": "離婆離婆諦(一)仇呵仇呵帝(二)陀羅離帝(三)",
    "T21n1339_004:0656b14": "尼呵羅帝(四)毘摩離帝(五)莎呵(六)",
    "T21n1339_004:0656b15": "文殊師利此陀羅尼。是過去七佛之所宣說。",
    "T21n1339_004:0656b16": "如是七七亦不可數亦不可計。說此陀羅尼",
    "T21n1339_004:0656b17": "救攝眾生。現在十方不可計不可數七佛。亦",
    "T21n1339_004:0656b18": "宣說此陀羅尼救攝眾生。未來不可計不可",
    "T21n1339_004:0656b19": "數七佛。亦宣說此陀羅尼救攝眾生。汝今請",
    "T21n1339_004:0656b20": "問陀羅尼義。我已說竟。以此陀羅尼經。救攝",
    "T21n1339_004:0656b21": "未來世惡律儀比丘。令其堅固住清淨地。善",
    "T21n1339_004:0656b22": "男子若有比丘毀四重禁。至心憶念此陀羅",
    "T21n1339_004:0656b23": "尼經。誦一千四百遍。誦一千四百遍已乃一",
    "T21n1339_004:0656b24": "懺悔。請一比丘為作證人。自陳其罪向形像",
    "T21n1339_004:0656b25": "前。如是次第經八十七日勤懺悔已。是諸戒",
    "T21n1339_004:0656b26": "根若不還生終無是處。彼人能於八十七日",
    "T21n1339_004:0656b27": "勤懺悔已。若不堅固阿耨多羅三藐三菩提",
    "T21n1339_004:0656b28": "心亦無是處。又文殊師利云何當知得清淨",
    "T21n1339_004:0656b29": "戒。善男子若其夢中。見有師長手摩其頭。若",
    "T21n1339_004:0656c01": "父母婆羅門耆舊。有德如是等人。若與飲食",
    "T21n1339_004:0656c02": "衣服臥具湯藥。當知是人住清淨戒。若見如",
    "T21n1339_004:0656c03": "是一一相者。應向師說如法除滅如是罪咎。",
    "T21n1339_004:0656c04": "復次善男子所謂比丘尼毀八重禁者。若欲",
    "T21n1339_004:0656c05": "除滅八重禁罪。先請一比丘了知內外律者。",
    "T21n1339_004:0656c06": "陳其罪咎向彼比丘。彼比丘應如法而教此",
    "T21n1339_004:0656c07": "內外律。所謂。",
    "T21n1339_004:0656c08": "阿隷離婆其羅帝(一)羅帝婆(二)摩羅帝(三)阿摩",
    "T21n1339_004:0656c09": "羅帝(四)莎訶(五)",
    "T21n1339_004:0656c10": "善男子此陀羅尼。若有讀誦受持如法修行",
    "T21n1339_004:0656c11": "九十七日。日誦四十九遍。乃一懺悔隨師修",
    "T21n1339_004:0656c12": "行。是諸惡業若不除滅終無是處。善男子汝",
    "T21n1339_004:0656c13": "若不信。吾今為汝略說。我昔愚行業因緣故",
    "T21n1339_004:0656c14": "十方虛空法界。及大地土山河叢林盡末為",
    "T21n1339_004:0656c15": "籌。大如微塵尚可知數。除諸佛等無人能知。",
    "T21n1339_004:0656c16": "我所犯戒。十方無邊我所犯戒亦復無邊。微",
    "T21n1339_004:0656c17": "塵無數我所犯戒亦復無數。眾生無邊我所",
    "T21n1339_004:0656c18": "犯戒亦復無邊。方便無邊我所犯戒亦復無",
    "T21n1339_004:0656c19": "邊。法性無邊我所犯戒亦復無邊。善男子我",
    "T21n1339_004:0656c20": "觀如是等業甚為可畏。上至菩薩下至聲聞。",
    "T21n1339_004:0656c21": "不能救我如是等苦。我即思惟如是事已。便",
    "T21n1339_004:0656c22": "推求此陀羅尼典。得已修行九十七日。日讀",
    "T21n1339_004:0656c23": "誦四十九遍。聞空有聲而謂我言。善哉善哉",
    "T21n1339_004:0656c24": "善男子。乃能推求此陀羅尼典。我時聞已顧",
    "T21n1339_004:0656c25": "視四方。見有諸佛羅列在前。一一諸佛手摩",
    "T21n1339_004:0656c26": "我頭聽我悔過。善男子以是因緣。我去世後",
    "T21n1339_004:0656c27": "若有比丘尼犯八重禁。應當求此陀羅尼典",
    "T21n1339_004:0656c28": "讀誦修行。若於夢中見如上事。當知彼比丘",
    "T21n1339_004:0656c29": "尼住清淨地具清淨戒。復次善男子若有菩",
    "T21n1339_004:0657a01": "薩受八重禁。然後毀壞狂亂心熱。欲自陳說",
    "T21n1339_004:0657a02": "無所歸趣。無能滅者如是罪咎。僧已和合令",
    "T21n1339_004:0657a03": "出境界。應大怖懼。此人應住一空靜室。塗治",
    "T21n1339_004:0657a04": "極令內外鮮淨。請一比丘了知內外一部律",
    "T21n1339_004:0657a05": "者。應自陳過。向此比丘作如是言。僧今擯",
    "T21n1339_004:0657a06": "我來至此間。我今請師亦來此間。此師應教",
    "T21n1339_004:0657a07": "淨律之法所謂。",
    "T21n1339_004:0657a08": "婆羅隷(一)仇那羅隷(二)阿難羅隷(三)其那羅",
    "T21n1339_004:0657a09": "隷(四)伽那隷(五)阿隷那隷(六)阿帝那隷(七)阿帝",
    "T21n1339_004:0657a10": "那隷(八)莎訶(九)",
    "T21n1339_004:0657a11": "善男子如是陀羅尼者。即是三世諸佛之所",
    "T21n1339_004:0657a12": "護持。亦是三世諸佛之所祕藏。善男子吾昔",
    "T21n1339_004:0657a13": "未說今已說之。昔所未作今日已作。昔所未",
    "T21n1339_004:0657a14": "開今日已開。開此三因方便已。令諸眾生",
    "T21n1339_004:0657a15": "遇此三因方便者速出三界。如盲者見日如",
    "T21n1339_004:0657a16": "嬰兒得母。如鳥出[穀禾+卵]如飢人得食。如縛者得",
    "T21n1339_004:0657a17": "脫如寒者得火。如裸者得衣如迷人得路如",
    "T21n1339_004:0657a18": "渴者得水。善男子我此法味亦復如是。若久",
    "T21n1339_004:0657a19": "住世間若一劫若減一劫。為諸眾生受持讀",
    "T21n1339_004:0657a20": "誦解說其義。為愚者說。當知是人與我無異",
    "T21n1339_004:0657a21": "住清淨地。是人應於心中生遭我想自陳",
    "T21n1339_004:0657a22": "罪咎。若罪不滅終無是處。",
    "T21n1339_004:0657a23": "文殊師利白佛言。世尊此陀羅尼者應誦幾",
    "T21n1339_004:0657a24": "遍修行幾日乃當止耶。佛言善男子。此陀羅",
    "T21n1339_004:0657a25": "尼應誦六百遍乃一懺悔。當懺悔時應請一",
    "T21n1339_004:0657a26": "比丘。在其前立口自陳罪必令得聞。如是次",
    "T21n1339_004:0657a27": "第經六十七日。占其夢想如上所說更無有",
    "T21n1339_004:0657a28": "異。若得是相知是菩薩住清淨地具清淨戒。",
    "T21n1339_004:0657a29": "復次善男子。若有沙彌沙彌尼優婆塞優婆",
    "T21n1339_004:0657b01": "夷毀諸禁者。亦應請一比丘了知內外律者。",
    "T21n1339_004:0657b02": "向形像前若尊經般若前。自陳其過向此比",
    "T21n1339_004:0657b03": "丘。此比丘應教淨律之法所謂。",
    "T21n1339_004:0657b04": "伊伽羅帝　慕伽羅帝　阿帝摩羅帝　郁伽",
    "T21n1339_004:0657b05": "羅帝　婆羅帝　婆座羅蝎帝　座羅蝎帝",
    "T21n1339_004:0657b06": "　豆羅奢蝎帝　毘奢蝎帝　離婆蝎帝",
    "T21n1339_004:0657b07": "　婆羅隷阿隷　其羅隷阿隷　持羅隷阿隷",
    "T21n1339_004:0657b08": "　其蘭隷阿隷　提蘭隷阿隷　毘羅阿隷　莎",
    "T21n1339_004:0657b09": "呵",
    "T21n1339_004:0657b10": "善男子如是陀羅尼者。我為慈愍一切眾生",
    "T21n1339_004:0657b11": "故說此陀羅尼。若有下劣沙彌沙彌尼優婆",
    "T21n1339_004:0657b12": "塞優婆夷。亦應讀誦修行此陀羅尼。誦四百",
    "T21n1339_004:0657b13": "遍乃一懺悔。如是次第四十七日。當懺悔時",
    "T21n1339_004:0657b14": "應自陳過令彼了聞。如是次第四十七日已。",
    "T21n1339_004:0657b15": "如上所說夢中得見一一事者。當知是沙彌",
    "T21n1339_004:0657b16": "沙彌尼優婆塞優婆夷。住清淨地具清淨戒。",
    "T21n1339_004:0657b17": "爾時文殊師利及五百大弟子心有少疑。",
    "T21n1339_004:0657b18": "佛知其意即時告言。如汝所念行者應修五",
    "T21n1339_004:0657b19": "事持諸戒性。所謂不犯陀羅尼義。不謗方等",
    "T21n1339_004:0657b20": "經。不見他過。不讚大乘不毀小乘。不離善友",
    "T21n1339_004:0657b21": "常說眾生妙行如是五事。是行者業不犯戒",
    "T21n1339_004:0657b22": "性。復次善男子不說上界所見。亦不說已所",
    "T21n1339_004:0657b23": "行好醜之事。亦應日日三時塗地。亦應日誦",
    "T21n1339_004:0657b24": "一遍。日一懺悔。如是五事是行者業不犯戒",
    "T21n1339_004:0657b25": "性。",
    "T21n1339_004:0657b26": "復次善男子復有五事。若有比丘行此法者",
    "T21n1339_004:0657b27": "及與白衣。不得祭祀鬼神亦復不得輕於鬼",
    "T21n1339_004:0657b28": "神。亦復不得破鬼神廟。假使有人祭祀鬼神",
    "T21n1339_004:0657b29": "亦不得輕。亦不得與彼人往來。如是五事是",
    "T21n1339_004:0657c01": "行者業護戒境界。復次善男子復有五事。不",
    "T21n1339_004:0657c02": "得與謗方等經家往來。不得與破戒比丘往",
    "T21n1339_004:0657c03": "來。破五戒優婆塞亦不得往來。不得與獵師",
    "T21n1339_004:0657c04": "家往來。不得與常說比丘過人往來。如是五",
    "T21n1339_004:0657c05": "事是行者業護戒境界。復次善男子復有五",
    "T21n1339_004:0657c06": "事。不得與腦皮家往來。不得與藍染家往來。",
    "T21n1339_004:0657c07": "不得與養蠶家往來。不得與壓油家往來。不",
    "T21n1339_004:0657c08": "得與掘伏藏家往來。如是五事是行者業護",
    "T21n1339_004:0657c09": "戒境界。復次善男子復有五事。不得與劫賊",
    "T21n1339_004:0657c10": "家往來。不得與偷盜家往來。不得與燒僧坊",
    "T21n1339_004:0657c11": "人往來。不得與偷僧祇物人往來。不得與乃",
    "T21n1339_004:0657c12": "至偷一比丘物人往來。如是五事是行者業",
    "T21n1339_004:0657c13": "護戒境界。復次善男子復有五事。不得與畜",
    "T21n1339_004:0657c14": "猪羊雞狗家往來。不得與星曆家往來。不得",
    "T21n1339_004:0657c15": "與婬女家往來。不得與寡婦家往來。不得與",
    "T21n1339_004:0657c16": "沽酒家往來。如是五事是行者業護戒境界。",
    "T21n1339_004:0657c17": "善男子如是七科五事。行者應深了觀根原。",
    "T21n1339_004:0657c18": "然後捨離其餘諸事亦復如是。",
    "T21n1339_004:0657c19": "復次善男子行有二種。一者出世人行。二者",
    "T21n1339_004:0657c20": "在世人行。出世行者不禁如上諸事。在世",
    "T21n1339_004:0657c21": "行者吾以禁之。何以故譬如嬰兒。始能行時",
    "T21n1339_004:0657c22": "其母護持不聽遠行。假使遠者或絕乳而死。",
    "T21n1339_004:0657c23": "或墮水火故死。或為虎狼師子之所食噉。或",
    "T21n1339_004:0657c24": "為鶿鸝鵄梟所傷。如是嬰兒母常護持令",
    "T21n1339_004:0657c25": "不暴害。然後長大若有所作必能成辦。善男",
    "T21n1339_004:0657c26": "子我亦如是為一切母。一切眾生即是我子。",
    "T21n1339_004:0657c27": "常為護助令不遭橫。速出三界能有所辦。若",
    "T21n1339_004:0657c28": "不如是制諸弟子。云何當得阿耨多羅三藐",
    "T21n1339_004:0657c29": "三菩提耶。如彼女人不制其兒。云何長大能",
    "T21n1339_004:0658a01": "有所辦。復次善男子我諸弟子。若見如上諸",
    "T21n1339_004:0658a02": "惡律儀不善人輩。占相吉凶治生販賣。一不",
    "T21n1339_004:0658a03": "如法諸惡之事。捨我法已而更貪著惡律儀",
    "T21n1339_004:0658a04": "法。然後命終受無量苦。我時見已心生慈愍。",
    "T21n1339_004:0658a05": "為諸眾生設是方便。令諸眾生乘是方便。出",
    "T21n1339_004:0658a06": "三界苦得究竟樂。吾今所以設諸方便。救攝",
    "T21n1339_004:0658a07": "眾生令得究竟寂滅涅槃。爾時文殊師利及",
    "T21n1339_004:0658a08": "五百大弟子。無量大眾歡喜奉行。",
    "T21n1339_004:0658a09": "大方等陀羅尼經不思議蓮華分第五",
    "T21n1339_004:0658a10": "爾時祇陀林中。無量億千那由他大眾之中。",
    "T21n1339_004:0658a11": "有寶蓮華從地踊出高七多羅樹。其花有",
    "T21n1339_004:0658a12": "八十萬恒河沙重。一一重中各有一佛。與無",
    "T21n1339_004:0658a13": "量大眾前後圍遶。為說陀羅尼義。如是次第",
    "T21n1339_004:0658a14": "八十萬恒河沙諸佛。各說陀羅尼義。而此華",
    "T21n1339_004:0658a15": "中放大光明。遍至三千大千世界。爾時大眾",
    "T21n1339_004:0658a16": "見此瑞已得未曾有。不知為以何緣忽有此",
    "T21n1339_004:0658a17": "相。爾時大眾各有疑惑。如來何緣示現如是",
    "T21n1339_004:0658a18": "妙寶蓮華。其中諸佛說妙法藏。各各相謂今",
    "T21n1339_004:0658a19": "當問誰。爾時文殊師利知大眾心疑。即從座",
    "T21n1339_004:0658a20": "起偏袒右肩。右膝著地而白佛言。世尊五百",
    "T21n1339_004:0658a21": "大弟子及一切大眾。心有疑惑我亦未了。此",
    "T21n1339_004:0658a22": "華名何為以何緣忽來到此。此華不可思議。",
    "T21n1339_004:0658a23": "復有諸佛而在其中。與無量大眾說妙法藏。",
    "T21n1339_004:0658a24": "此事不可思議。復有光明普照十方微塵世",
    "T21n1339_004:0658a25": "界。此事亦為不可思議。此華復有三十二種",
    "T21n1339_004:0658a26": "微妙莊嚴亦不可思議。此華有是四不可思",
    "T21n1339_004:0658a27": "議事。此華名何。其中諸佛光明重數。而從",
    "T21n1339_004:0658a28": "何方忽來在此。以何因緣而現此相。爾時佛",
    "T21n1339_004:0658a29": "告文殊師利。善男子此華者名優曇鉢羅羅",
    "T21n1339_004:0658b01": "闍。其中諸佛名釋迦牟尼俱同一字。是諸佛",
    "T21n1339_004:0658b02": "等我乃久遠常以供養。於諸佛所深入法性。",
    "T21n1339_004:0658b03": "汝等大眾亦應供養。爾時無量大眾即從座",
    "T21n1339_004:0658b04": "起。各各奉花供養諸佛。到已頭面禮足華供",
    "T21n1339_004:0658b05": "養已。瞻仰諸佛目不暫捨。",
    "T21n1339_004:0658b06": "爾時舍利弗念欲供養是諸佛故。即修神通",
    "T21n1339_004:0658b07": "遶此華王。經八十七日百千萬分不周其一。",
    "T21n1339_004:0658b08": "即大嘷泣涉路而還。到大眾中而白佛言。我",
    "T21n1339_004:0658b09": "定失神通必無疑也。何以故向與無量大眾。",
    "T21n1339_004:0658b10": "往詣佛所念欲供養是諸佛故。我即修通欲",
    "T21n1339_004:0658b11": "遍觀此華。經八十七日百千萬分不周其一。",
    "T21n1339_004:0658b12": "以是因緣我今定知。必失神通而無疑也。爾",
    "T21n1339_004:0658b13": "時佛告舍利弗。假使鳥飛疾於電光百千萬",
    "T21n1339_004:0658b14": "倍。有阿羅漢復過於是百千萬倍。復有菩薩",
    "T21n1339_004:0658b15": "復過億倍。復有菩薩復過萬萬倍。假使百千",
    "T21n1339_004:0658b16": "萬億劫猶尚不周。況八十七日汝能周耶。咄",
    "T21n1339_004:0658b17": "善男子汝不失通。譬如有鹽大如微塵。此鹽",
    "T21n1339_004:0658b18": "自謂世間鹹者更無過我。世有智者而便取",
    "T21n1339_004:0658b19": "之投於大海。唐失其身鹹何所在。汝等聲聞",
    "T21n1339_004:0658b20": "亦復如是。神通大小如彼鹽身。法味多少如",
    "T21n1339_004:0658b21": "彼鹹味。云何欲知此華邊際。爾時世尊即從",
    "T21n1339_004:0658b22": "座起。到於華所以華供養是諸佛等。華供養",
    "T21n1339_004:0658b23": "已即說陀羅尼曰。",
    "T21n1339_004:0658b24": "婆呵羅帝　婆帝羅　毘留瀨多　其呵帝",
    "T21n1339_004:0658b25": "莎　呵呵呵梨呵咥[口*知]悉　作浦醯阿醯浦",
    "T21n1339_004:0658b26": "　醯呵　欝呵蛇醯　復蛇醯蛇　浦醯蛇醯",
    "T21n1339_004:0658b27": "　[月*荼]蛇醯　阿[少/兔]蛇醯　阿[少/兔]蛇醯醯蛇　復蛇",
    "T21n1339_004:0658b28": "醯醯蛇　浦蛇醯醯蛇　復蛇醯醯蛇　復蛇",
    "T21n1339_004:0658b29": "脇復蛇　浦蛇醯醯蛇　到[口*知]　莎呵",
    "T21n1339_004:0658c01": "爾時諸佛各各說陀羅尼已。爾時世尊即從",
    "T21n1339_004:0658c02": "座起語諸佛言。今此大方等陀羅尼經。當囑",
    "T21n1339_004:0658c03": "授誰耶。爾時會中有八十萬恒河沙法身大",
    "T21n1339_004:0658c04": "士。即從座起恭敬合掌。白佛言世尊。我等從",
    "T21n1339_004:0658c05": "今日若佛在世若去世後。若有善男子善女",
    "T21n1339_004:0658c06": "人。能修行解其義者。若城邑聚落淨處。若山",
    "T21n1339_004:0658c07": "林樹下神仙居處。修行此經解其義者。我等",
    "T21n1339_004:0658c08": "八十萬恒河沙菩薩。必後彼人所擁護此人。",
    "T21n1339_004:0658c09": "令不遭橫身無疲倦。常得色力名譽等利。此",
    "T21n1339_004:0658c10": "人所至到處。我等菩薩往彼人所。作種種宮",
    "T21n1339_004:0658c11": "殿飲食臥具。隨意供給令無所乏。以此陀羅",
    "T21n1339_004:0658c12": "尼故如是供給令其不失上妙之心。",
    "T21n1339_004:0658c13": "爾時諸佛讚諸菩薩。善哉善哉舊住娑婆土",
    "T21n1339_004:0658c14": "者。能受持修行陀羅尼典。及以供養持此典",
    "T21n1339_004:0658c15": "者。即為供養十方諸佛。汝等不久當得阿耨",
    "T21n1339_004:0658c16": "多羅三藐三菩提。何以故此經有無量威神",
    "T21n1339_004:0658c17": "力故。汝等受持此經。有無量方便。汝等受持",
    "T21n1339_004:0658c18": "此經有無量慈悲。汝等受持此經有無量神",
    "T21n1339_004:0658c19": "通。汝等受持此經神力如是。云何不得阿耨",
    "T21n1339_004:0658c20": "多羅三藐三菩提。爾時諸佛告諸菩薩。善男",
    "T21n1339_004:0658c21": "子若諸佛在世若去世後。若有眾生來詣汝",
    "T21n1339_004:0658c22": "等一一菩薩者。若欲定問何者當先得阿耨",
    "T21n1339_004:0658c23": "多羅三藐三菩提。汝等應示能修行解其義",
    "T21n1339_004:0658c24": "者。或有問者何人先入總持陀羅尼門。汝等",
    "T21n1339_004:0658c25": "應示能修行解其義者。或有問言何者能知",
    "T21n1339_004:0658c26": "十方世界莊嚴之事。汝等應示能修行解其",
    "T21n1339_004:0658c27": "義者。或有問者何人當生嚴淨世界。汝等應",
    "T21n1339_004:0658c28": "示能修行解其義者。或有問者何人來世作",
    "T21n1339_004:0658c29": "轉輪王。汝等應示能修行解其義者。或有問",
    "T21n1339_004:0659a01": "者何人當於來世能廣化眾生。令堅住阿耨",
    "T21n1339_004:0659a02": "多羅三藐三菩提心。汝等應示能修行解其",
    "T21n1339_004:0659a03": "義者。或有問者何人當於來世為諸佛所讚。",
    "T21n1339_004:0659a04": "汝等應示能修行解其義者。或有問者何人",
    "T21n1339_004:0659a05": "能知十方世界有邊際無邊際耶。汝等應示",
    "T21n1339_004:0659a06": "能修行解其義者。或有問者何人能遠離六",
    "T21n1339_004:0659a07": "賊。汝等應示能修行解其義者。或有問者何",
    "T21n1339_004:0659a08": "人能離諸煩惱賊。汝等應示能修行解其義",
    "T21n1339_004:0659a09": "者。或有問者何人能離十二食也。汝等應示",
    "T21n1339_004:0659a10": "能修行解其義者。或有問者何人能離十纏。",
    "T21n1339_004:0659a11": "汝等應示能修行解其義者。或有問者何人",
    "T21n1339_004:0659a12": "能離三種甜食。汝等應示能修行解其義者。",
    "T21n1339_004:0659a13": "或有問者何人能離毒害。汝等應示能修行",
    "T21n1339_004:0659a14": "解其義者。或有問者何人能離四毒。汝等應",
    "T21n1339_004:0659a15": "示能修行解其義者。或有問者何人能離一",
    "T21n1339_004:0659a16": "詐親者。汝等應示能修行解其義者。或有問",
    "T21n1339_004:0659a17": "者何人能離世惡知識。汝等應示能修行解",
    "T21n1339_004:0659a18": "其義者。或有問者何人不為三愛所牽。汝等",
    "T21n1339_004:0659a19": "應示能修行解其義者。或有問者何人能於",
    "T21n1339_004:0659a20": "今世後世不謗方等經。汝等應示能修行解",
    "T21n1339_004:0659a21": "其義者。或有問者何人能知十方世界幾許",
    "T21n1339_004:0659a22": "眾生發三菩提心。幾許眾生發聲聞緣覺心。",
    "T21n1339_004:0659a23": "汝等應示能修行解其義者。或有問者何人",
    "T21n1339_004:0659a24": "能分別十方諸佛說法之聲。緣覺聲聲聞聲",
    "T21n1339_004:0659a25": "具住菩薩聲。不具住菩薩聲轉輪王聲。諸天",
    "T21n1339_004:0659a26": "聲婆羅門聲大臣聲。富聲貧聲樂聲苦聲。夜",
    "T21n1339_004:0659a27": "叉聲餓鬼聲地獄聲畜生聲。劫數苦報聲非",
    "T21n1339_004:0659a28": "劫數苦報聲。汝等應示能修行解其義者。或",
    "T21n1339_004:0659a29": "有問者何人能別世間諸香。海渚彼岸香。多",
    "T21n1339_004:0659b01": "摩羅伽香頻婆伽羅婆香。婆首伽羅香薰陸",
    "T21n1339_004:0659b02": "香。蘇漫陀香婆師伽香。塗香末香鷄舌香沈",
    "T21n1339_004:0659b03": "水香。常在世香非常在世香。佛菩提香菩薩",
    "T21n1339_004:0659b04": "究竟香。聲聞分段香緣覺限際香。初果人香",
    "T21n1339_004:0659b05": "非初果人香。究竟涅槃香非究竟涅槃香。分",
    "T21n1339_004:0659b06": "際香非分際香。轉輪王香粟散王香。大臣香",
    "T21n1339_004:0659b07": "婆羅門香。居士香童男香。童女香非童男童",
    "T21n1339_004:0659b08": "女香。地獄餓鬼畜生香。十方世界香非十方",
    "T21n1339_004:0659b09": "世界香。汝等應示能修行解其義者。",
    "T21n1339_004:0659b10": "復次善男子若諸佛在世若去世後。若有眾",
    "T21n1339_004:0659b11": "生得遇此陀羅尼者。當知是人去佛不遠。譬",
    "T21n1339_004:0659b12": "如巧木作家。往趣林野到諸山中。先見小木",
    "T21n1339_004:0659b13": "必定自知。吾今得木而無疑也。若使諸佛去",
    "T21n1339_004:0659b14": "世之後。若有眾生遇此陀羅尼者。當知是人",
    "T21n1339_004:0659b15": "去佛不遠。如人趣河遙聞水聲。必定自知吾",
    "T21n1339_004:0659b16": "今得水而無疑也。若使諸佛去世之後。若有",
    "T21n1339_004:0659b17": "眾生得遇此經當知是人去佛不遠。譬如迷",
    "T21n1339_004:0659b18": "人還得正路。必定自知去舍不遠將無疑也。",
    "T21n1339_004:0659b19": "若佛去世後若有眾生得遇此經。當知是人",
    "T21n1339_004:0659b20": "去佛不遠而無疑也。如掘井家漸見濕土。必",
    "T21n1339_004:0659b21": "定自知去水不遠而無疑也。若使諸佛去世",
    "T21n1339_004:0659b22": "之後。若有眾生得遇此經。當知是人去佛不",
    "T21n1339_004:0659b23": "遠。",
    "T21n1339_004:0659b24": "爾時諸佛告諸菩薩。當來有劫名妙音聲。汝",
    "T21n1339_004:0659b25": "等菩薩當生此劫。劫中有國名妙童幢花。彼",
    "T21n1339_004:0659b26": "界有城名無染行。城中有王名曰嚴身。此嚴",
    "T21n1339_004:0659b27": "身王常以十善教化眾生。汝等菩薩當生此",
    "T21n1339_004:0659b28": "王家。出家學道次第成佛。俱號釋迦牟尼。爾",
    "T21n1339_004:0659b29": "時此華從地出已。在於虛空放大光明。於此",
    "T21n1339_004:0659c01": "光中有種種妙聲讚諸菩薩。善哉善哉諸菩",
    "T21n1339_004:0659c02": "薩等。汝等不久實當得於阿耨多羅三藐三",
    "T21n1339_004:0659c03": "菩提。如諸佛語而無疑也。汝等必當堅固阿",
    "T21n1339_004:0659c04": "耨多羅三藐三菩提得常樂我淨。是時此華",
    "T21n1339_004:0659c05": "於虛空中忽然不現。爾時五百大弟子心有",
    "T21n1339_004:0659c06": "疑惑。作如是唱言嗚呼異哉。以何因緣有如",
    "T21n1339_004:0659c07": "是事。此大蓮華無有邊際。在於虛空忽然不",
    "T21n1339_004:0659c08": "現。今何所在不知歸趣。此華中有無量諸佛",
    "T21n1339_004:0659c09": "今亦隨無。",
    "T21n1339_004:0659c10": "爾時佛知眾會心念。告諸大眾我之所說陀",
    "T21n1339_004:0659c11": "羅尼典。今亦當無如彼華相。一切諸法如幻",
    "T21n1339_004:0659c12": "如化如虛空雲。一切諸法亦復如是。假使有",
    "T21n1339_004:0659c13": "法過於是華。亦如幻化而無定相。善男子不",
    "T21n1339_004:0659c14": "須驚疑。如是等事非汝聲聞之所思議。向所",
    "T21n1339_004:0659c15": "出華是陀羅尼力。今還無者亦陀羅尼力。欲",
    "T21n1339_004:0659c16": "說陀羅尼故此華從地踊出。今已說竟此華",
    "T21n1339_004:0659c17": "還無。非汝聲聞之所議也。諸法興故相貌亦",
    "T21n1339_004:0659c18": "興。諸法衰故相貌亦衰。陀羅尼興故諸花亦",
    "T21n1339_004:0659c19": "興。說陀羅尼竟故諸花衰滅。善男子汝不見",
    "T21n1339_004:0659c20": "乎。我向初轉法輪之時。無量無邊大眾人天",
    "T21n1339_004:0659c21": "阿修羅等。前後圍遶是名法興。我已說竟名",
    "T21n1339_004:0659c22": "諸法衰。天人阿修羅隨意所往。當知諸法如",
    "T21n1339_004:0659c23": "幻化相。譬如人生至於五十常趣衰路。我所",
    "T21n1339_004:0659c24": "說法亦復如是。初始說時已有盡性。非說已",
    "T21n1339_004:0659c25": "而有此盡性也。此華初出必有去性無有疑",
    "T21n1339_004:0659c26": "也。法性常爾何所疑也。爾時佛告阿難。汝",
    "T21n1339_004:0659c27": "當受持此陀羅尼經我今出世已三轉此陀羅",
    "T21n1339_004:0659c28": "尼經。初始說時付囑於汝。救攝眾生病苦之",
    "T21n1339_004:0659c29": "厄。第二說時救護我法。令諸波旬不得毀亂。",
    "T21n1339_004:0660a01": "今第三說者皆為救攝一切眾生置於涅槃。",
    "T21n1339_004:0660a02": "是故一法方便三說度諸眾生。以此三法付",
    "T21n1339_004:0660a03": "囑於汝。譬如長者有三方便恒常用行身。心",
    "T21n1339_004:0660a04": "方便念眼方便視手方便作。如是三事和合",
    "T21n1339_004:0660a05": "成一。此陀羅尼經亦復如是。初說喻心二",
    "T21n1339_004:0660a06": "說喻眼三說喻手。雖有三名其實是一。一佛",
    "T21n1339_004:0660a07": "菩提。如彼居士臨欲終時。唯有一子以此。三",
    "T21n1339_004:0660a08": "事付囑於子。子已受教然後修行常得高位。",
    "T21n1339_004:0660a09": "善男子我即汝父汝是我子。修我三因大方",
    "T21n1339_004:0660a10": "便者然後得作天中尊王。如居士子而順父",
    "T21n1339_004:0660a11": "教然後高貴。若不順父教云何而貴。汝若不",
    "T21n1339_004:0660a12": "順我此教者。云何而得天中尊王。",
    "T21n1339_004:0660a13": "復次善男子。譬如大河在於大谷。於意云何",
    "T21n1339_004:0660a14": "谷大河大耶。阿難言世尊。谷能盛河河非",
    "T21n1339_004:0660a15": "盛谷。谷必大也。佛言善哉善哉善男子快說",
    "T21n1339_004:0660a16": "是語。谷喻於我河喻於汝。谷擁大水展轉而",
    "T21n1339_004:0660a17": "流到於大海。若復有水而不隨谷漫墮鹵",
    "T21n1339_004:0660a18": "土。為鹵所淋而失其身。善男子復有一水。",
    "T21n1339_004:0660a19": "住在谷中而不肯出。善男子谷喻大海用喻",
    "T21n1339_004:0660a20": "於我。水喻菩薩住喻聲聞鹵喻緣覺。雖入",
    "T21n1339_004:0660a21": "鹵中展轉而行入於大海。雖住谷中展轉所",
    "T21n1339_004:0660a22": "推亦入大海。善男子如是三事都歸大海。我",
    "T21n1339_004:0660a23": "今所說陀羅尼義。初說救病二說護法三說",
    "T21n1339_004:0660a24": "護身雖三名說其實是一。",
    "T21n1339_004:0660a25": "復次善男子譬如大樹。因地而生頭有二岐。",
    "T21n1339_004:0660a26": "於汝意云何樹因地生地因樹生耶。阿難言",
    "T21n1339_004:0660a27": "世尊樹因地生非樹生地。善哉善哉善男子",
    "T21n1339_004:0660a28": "快說是語。地喻於我樹喻菩薩奇喻聲聞緣",
    "T21n1339_004:0660a29": "覺善男子如是三事可言非類不。阿難言一",
    "T21n1339_004:0660b01": "類所生不可異也。何以故一大地生故一根",
    "T21n1339_004:0660b02": "長故。不可言非類也。佛言善哉善男子。我所",
    "T21n1339_004:0660b03": "說陀羅尼義亦復如是而無有異。何以故一",
    "T21n1339_004:0660b04": "金剛身故一意生故一口說故。以是因緣而",
    "T21n1339_004:0660b05": "無餘雜。我今已三說陀羅尼持付囑於汝。",
    "T21n1339_004:0660b06": "一佛菩提乘亦付於汝。汝今諦聽受持慎莫",
    "T21n1339_004:0660b07": "忘失此陀羅尼。若我去世汝當流布此陀羅",
    "T21n1339_004:0660b08": "尼。又告阿難譬如國王。髻中明珠愛之甚重。",
    "T21n1339_004:0660b09": "若臨終時授與所愛之子。我今為諸法王。此",
    "T21n1339_004:0660b10": "經即如髻中明珠。汝如我子。我今以此大方",
    "T21n1339_004:0660b11": "等陀羅尼經授與於汝。譬如此王。以髻中明",
    "T21n1339_004:0660b12": "珠授與其子。又告阿難譬如大王王領一切",
    "T21n1339_004:0660b13": "國。臨欲終時。國政之事付囑於子。我今亦",
    "T21n1339_004:0660b14": "復如是。為一切諸法中之王而得自在。大小",
    "T21n1339_004:0660b15": "乘典付囑於汝。譬如此王好醜之事付囑於",
    "T21n1339_004:0660b16": "子。阿難我今以此大方等陀羅尼經付囑於",
    "T21n1339_004:0660b17": "汝。若有眾生來詣汝所欲求此經。如上十二",
    "T21n1339_004:0660b18": "夢王。汝當善為說其事相。前人所可為說境",
    "T21n1339_004:0660b19": "界之事。於一會中莫為多說。譬如估客周",
    "T21n1339_004:0660b20": "遊四方若到一國。若賣寶時不都示人。汝",
    "T21n1339_004:0660b21": "今亦應如是少少而說。又復告阿難譬如女",
    "T21n1339_004:0660b22": "人而有一子。作諸飲食置舍宅中不都示子。",
    "T21n1339_004:0660b23": "如是諸食都為其子。終不頓與悉令盡也。汝",
    "T21n1339_004:0660b24": "今亦應如是。不應一會悉為眾生盡說境界",
    "T21n1339_004:0660b25": "之事。",
    "T21n1339_004:0660b26": "復次阿難此陀羅尼者。不得用呪方道病。乾",
    "T21n1339_004:0660b27": "陀鬼病狂亂鬼病。不語鬼病不開眼鬼病。吸",
    "T21n1339_004:0660b28": "人精氣鬼病唾人鬼病。視人鬼病食膿血鬼",
    "T21n1339_004:0660b29": "病棄米火鬼病魑魅鬼病。迷人鬼病食髮鬼",
    "T21n1339_004:0660c01": "病。能令人無心識鬼病。食人心鬼病大疫鬼",
    "T21n1339_004:0660c02": "病。若有如是諸病悉不得用。除自憶念大方",
    "T21n1339_004:0660c03": "等陀羅尼經。何以故非對治故。善男子於汝",
    "T21n1339_004:0660c04": "意云何。若有善男子善女人。磨大地土而用",
    "T21n1339_004:0660c05": "作食供四大身。日日常食得活身不。阿難白",
    "T21n1339_004:0660c06": "佛言不也世尊。如是等土非本所食云何活",
    "T21n1339_004:0660c07": "身。佛告阿難善哉善哉善男子。實語不虛土",
    "T21n1339_004:0660c08": "者定不中食。我今此法定不中用治下世病。",
    "T21n1339_004:0660c09": "何以故此陀羅尼非對治故。阿難我今已說",
    "T21n1339_004:0660c10": "大方等陀羅尼。所應受持者而已受持。所應",
    "T21n1339_004:0660c11": "化者而已受化。所應說者我已說竟。所應持",
    "T21n1339_004:0660c12": "者菩薩持竟。聲聞所持而未應也。阿難於汝",
    "T21n1339_004:0660c13": "意云何。受持如是章句不。阿難白佛言世尊",
    "T21n1339_004:0660c14": "我當受持如是章句。若佛去世之後。若有比",
    "T21n1339_004:0660c15": "丘比丘尼優婆塞優婆夷。婆羅門婆羅門子",
    "T21n1339_004:0660c16": "居士居士子。天龍夜叉摩睺羅伽等。若來詣",
    "T21n1339_004:0660c17": "我所推問陀羅尼義。我當為說如佛世尊。願",
    "T21n1339_004:0660c18": "賜聽不。",
    "T21n1339_004:0660c19": "佛告阿難善哉善哉。真我弟子真用我法出",
    "T21n1339_004:0660c20": "三界苦。善哉善哉阿難。眾生不能受持如是",
    "T21n1339_004:0660c21": "經典。違犯重戒毀謗正法逆害聖人阿難以",
    "T21n1339_004:0660c22": "是因緣我今重以此經付囑於汝。當為眾生",
    "T21n1339_004:0660c23": "除滅重罪。爾時阿難及五百大弟子。文殊師",
    "T21n1339_004:0660c24": "利及諸菩薩。波斯匿王及五百比丘。優婆塞",
    "T21n1339_004:0660c25": "優婆夷居士居士子。及與十方天子婆萸大",
    "T21n1339_004:0660c26": "士。及諸罪人八十萬億恒河沙諸菩薩。九十",
    "T21n1339_004:0660c27": "二億諸天人阿修羅。無量大眾歡喜奉行。各",
    "T21n1339_004:0660c28": "禮佛足頂戴信受。",
    "T21n1339_004:0660c29": "大方等陀羅尼經卷第四"
}