{
    "T08n0224_010:0474b03": "道行般若經卷第十",
    "T08n0224_010:0474b05": "後漢月支國三藏支婁迦讖譯",
    "T08n0224_010:0474b06": "摩訶般若波羅蜜曇無竭菩薩品第二十九",
    "T08n0224_010:0474b07": "[0474b07] 「是時，薩陀波倫菩薩安隱從三昧覺起，并與五",
    "T08n0224_010:0474b08": "百女人，共至曇無竭宮門外，門外立自念言：",
    "T08n0224_010:0474b09": "『今我用經法起來，師入在內，我義不可臥、不",
    "T08n0224_010:0474b10": "可坐，須我師來出上高座說般若波羅蜜，爾",
    "T08n0224_010:0474b11": "乃坐耳。』及五百女人亦皆&#x52B9;薩陀波倫菩薩",
    "T08n0224_010:0474b12": "立。[0474b12] 「是時曇無竭菩薩適教殿中諸女，說經道",
    "T08n0224_010:0474b13": "已，沐浴澡洗已，更著新衣，上般若波羅蜜之",
    "T08n0224_010:0474b14": "臺坐思惟，種種三昧悉入，如是七歲不動不",
    "T08n0224_010:0474b15": "搖。[0474b15] 「是時薩陀波倫菩薩及五百女人，亦復常",
    "T08n0224_010:0474b16": "經行七歲不坐不臥。七歲已後，天人於上虛空",
    "T08n0224_010:0474b17": "中語之言：『&#x5374;後七日，曇無竭菩薩當從三昧",
    "T08n0224_010:0474b18": "起。』[0474b18] 「是時薩陀波倫菩薩聞天人語聲，自念言：",
    "T08n0224_010:0474b19": "『今我當為師施座掃灑令淨。』薩陀波倫菩薩及",
    "T08n0224_010:0474b20": "五百女人，共到說經處，至已特為曇無竭菩",
    "T08n0224_010:0474b21": "薩施高座，時五百女人各各自取著身衣布",
    "T08n0224_010:0474b22": "著座上。[0474b22] 「是時弊魔自念言：『未嘗有是，未",
    "T08n0224_010:0474b23": "嘗見是。是薩陀波倫菩薩為曇無竭菩薩施",
    "T08n0224_010:0474b24": "高座，持用恭敬索佛道，精進勇健無有休",
    "T08n0224_010:0474b25": "懈，得道者出我界，度脫人不可計。今我且中",
    "T08n0224_010:0474b26": "道壞之。』[0474b26] 「是時弊魔悉壞諸菩薩所坐座，皆令",
    "T08n0224_010:0474b27": "曲戾，雨沙礫石荊蕀枯骨。[0474b27] 「是時薩陀波倫菩",
    "T08n0224_010:0474b28": "薩及五百女人，見座曲戾污泥不淨，自念言：",
    "T08n0224_010:0474b29": "『今曇無竭菩薩當坐說經，及諸弟子皆當來",
    "T08n0224_010:0474c01": "聽，今我曹當更掃除整頓坐席。』即共掃除整",
    "T08n0224_010:0474c02": "頓諸座已。自念言：『今地大有土塵，恐來坌",
    "T08n0224_010:0474c03": "師及諸菩薩，當共灑之。』周行索水，不能得。何",
    "T08n0224_010:0474c04": "以故？弊魔所作。自念言：『今我曹索水了不能",
    "T08n0224_010:0474c05": "得，當自取身血灑之耳。』[0474c05] 「是時薩陀波倫菩薩",
    "T08n0224_010:0474c06": "及五百女人，各自取刀處處刺身出血，持用灑",
    "T08n0224_010:0474c07": "地，用慈孝於經法故。[0474c07] 「是時釋提桓因自念言：",
    "T08n0224_010:0474c08": "『世間乃有是人耶？精進恭敬慈孝經師故。』是",
    "T08n0224_010:0474c09": "時釋提桓因到薩陀波倫菩薩所，嗟歎言：『善",
    "T08n0224_010:0474c10": "哉，善哉！賢者精進誠難及，用精進慈孝於師",
    "T08n0224_010:0474c11": "故，今聞般若波羅蜜不復久。賢者！他所&#x52C5;",
    "T08n0224_010:0474c12": "使願相語，有是曹人者，我曹悉當護之，所欲",
    "T08n0224_010:0474c13": "得者悉當與之。』[0474c13] 「是時薩陀波倫菩薩言：『我欲",
    "T08n0224_010:0474c14": "所得者，釋提桓因自當知之。』[0474c14] 「是時釋提桓因，",
    "T08n0224_010:0474c15": "即化地悉使作琉璃，其上有金沙。釋提桓因",
    "T08n0224_010:0474c16": "使薩陀波倫菩薩及五百女人身體完健平",
    "T08n0224_010:0474c17": "復如故。於坐四面化作琉璃池水，周匝池邊",
    "T08n0224_010:0474c18": "皆有珍寶欄楯，及七寶池陛，俠陛兩邊皆珍",
    "T08n0224_010:0474c19": "寶之樹，若干百種羅列姝好。[0474c19] 「是時薩陀波倫",
    "T08n0224_010:0474c20": "菩薩及五百女人，為諸菩薩儲水。天文陀羅",
    "T08n0224_010:0474c21": "華、曼殊顏華、摩訶曼殊顏華、都雨種種華，凡",
    "T08n0224_010:0474c22": "四千石。釋提桓因持用與薩陀波倫菩薩，語",
    "T08n0224_010:0474c23": "之言：『持是華供養般若波羅蜜，及散曇無竭",
    "T08n0224_010:0474c24": "菩薩及諸菩薩上，及天衣五百領曇無竭在",
    "T08n0224_010:0474c25": "座上坐，持是上之。』薩陀波倫菩薩即悉受之，",
    "T08n0224_010:0474c26": "便為祝願。[0474c26] 「是時曇無竭菩薩七歲以後，從",
    "T08n0224_010:0474c27": "三昧覺起，到高座上，并與四萬億菩薩共坐，",
    "T08n0224_010:0474c28": "有於前坐者甚眾多。是時薩陀波倫菩薩及",
    "T08n0224_010:0474c29": "五百女人，俱皆散華，并持栴檀搗香、蜜搗香，",
    "T08n0224_010:0475a01": "雜碎珍寶，都持散曇無竭菩薩及諸菩薩上，",
    "T08n0224_010:0475a02": "前持頭面著足已，遶三匝&#x5374;住，以微意視曇",
    "T08n0224_010:0475a03": "無竭菩薩。[0475a03] 「是時曇無竭菩薩，都大會壁方四",
    "T08n0224_010:0475a04": "十里，滿其中人。是時曇無竭菩薩四向視諸",
    "T08n0224_010:0475a05": "來會者，薩陀波倫菩薩及五百女人，用欲得",
    "T08n0224_010:0475a06": "經法故，即為薩陀波倫菩薩說般若波羅蜜",
    "T08n0224_010:0475a07": "言：『善男子！且聽。諸經法悉等，般若波羅蜜亦",
    "T08n0224_010:0475a08": "悉等如是。諸經法本端不可計如是。怛薩阿",
    "T08n0224_010:0475a09": "竭智慧無所罣礙，般若波羅蜜亦無所罣礙如",
    "T08n0224_010:0475a10": "是。譬如幻人無形，般若波羅蜜亦無形如是。",
    "T08n0224_010:0475a11": "譬如風無所罣礙，般若波羅蜜亦無罣礙所",
    "T08n0224_010:0475a12": "有如是。本端不可計，般若波羅蜜亦不可計",
    "T08n0224_010:0475a13": "如是。一切我所悉斷本淨，般若波羅蜜亦本",
    "T08n0224_010:0475a14": "無如是。譬如夢中與女人通視之本無，般若",
    "T08n0224_010:0475a15": "波羅蜜亦本無如是。所名本無，般若波羅蜜",
    "T08n0224_010:0475a16": "亦本無如是。阿羅漢、泥洹、空無所生，般若波",
    "T08n0224_010:0475a17": "羅蜜亦空、無所生如是。怛薩阿竭般泥洹本",
    "T08n0224_010:0475a18": "等無有異，般若波羅蜜亦本等無有異如是。",
    "T08n0224_010:0475a19": "譬如然火，火即時滅之，本無所從來，去亦無",
    "T08n0224_010:0475a20": "所至，般若波羅蜜本無從來，去亦無所至如",
    "T08n0224_010:0475a21": "是。譬如夢中見須彌山本無，般若波羅蜜亦",
    "T08n0224_010:0475a22": "本無如是。譬如佛現飛，般若波羅蜜現無所",
    "T08n0224_010:0475a23": "有如是。前於愛欲中相娛樂計之無所有，般",
    "T08n0224_010:0475a24": "若波羅蜜計之亦無所有如是。人名及聲無",
    "T08n0224_010:0475a25": "所有，怛薩阿竭亦無所有，於前見者念所作",
    "T08n0224_010:0475a26": "因見，般若波羅蜜念所作本無所有如是。譬",
    "T08n0224_010:0475a27": "如幻師化作象本無所有，般若波羅蜜亦本",
    "T08n0224_010:0475a28": "無所有如是。譬如虛空適無所住，般若波羅",
    "T08n0224_010:0475a29": "蜜亦適無所住如是。譬如幻師學無所不至，",
    "T08n0224_010:0475b01": "般若波羅蜜亦無所不至如是。過去、當來、今",
    "T08n0224_010:0475b02": "現在亦不可合為一，般若波羅蜜無過、現",
    "T08n0224_010:0475b03": "當作是知。名本無形字無有形，般若波羅蜜",
    "T08n0224_010:0475b04": "亦無所不至，亦無所不入，亦無所至，亦無所",
    "T08n0224_010:0475b05": "入。何以故？般若波羅蜜空無所有故。譬如虛",
    "T08n0224_010:0475b06": "空，無所不至，無所不入，亦無所至，亦無所入。",
    "T08n0224_010:0475b07": "何以故？空本無色，般若波羅蜜如是。般若波",
    "T08n0224_010:0475b08": "羅蜜如是。般若波羅蜜者，亦入於地、亦入於",
    "T08n0224_010:0475b09": "水、亦入於火、亦入於風、亦入於空，亦入於",
    "T08n0224_010:0475b10": "彼、亦入於此，亦入於色、亦入於痛痒、亦入於",
    "T08n0224_010:0475b11": "思想、亦入於生死、亦入於識，亦入於人，亦入",
    "T08n0224_010:0475b12": "於壽命，亦入於生，亦入於有德、亦入於無德，",
    "T08n0224_010:0475b13": "亦入於欲、亦入於不欲，亦入於有、亦入於無，",
    "T08n0224_010:0475b14": "亦入於想、亦入於無想，亦入於願中、亦入",
    "T08n0224_010:0475b15": "於無願中，亦入於無生中、亦入於不生中，",
    "T08n0224_010:0475b16": "亦入於日月、亦入於星宿，亦入於阿須倫、亦",
    "T08n0224_010:0475b17": "入於龍、亦入於鬼神、亦入於揵陀羅、亦入",
    "T08n0224_010:0475b18": "於迦留勒、亦入於甄陀羅、亦入於摩&#x777A;勒、亦",
    "T08n0224_010:0475b19": "入於羅剎、亦入於鳩垣，亦入於薜荔、亦入於",
    "T08n0224_010:0475b20": "禽獸、亦入於泥犁，亦入於蜎飛、亦入於蠕",
    "T08n0224_010:0475b21": "動、亦入於蚑行、亦入於喘息，亦入於貧賤、亦",
    "T08n0224_010:0475b22": "入於富貴，亦入於賢者、亦入於仙人，亦入",
    "T08n0224_010:0475b23": "於須陀洹、亦入於斯陀含、亦入於阿那含、亦",
    "T08n0224_010:0475b24": "入於阿羅漢、亦入於辟支佛、亦入於菩薩，亦",
    "T08n0224_010:0475b25": "入於佛，亦入於泥洹、亦入於四意止、亦入",
    "T08n0224_010:0475b26": "於四意斷、亦入於五根、亦入於五力、亦入於",
    "T08n0224_010:0475b27": "七覺意、亦入於八道，亦入於有智、亦入於無",
    "T08n0224_010:0475b28": "智，亦入於十種力、亦入於四無所畏，亦入於",
    "T08n0224_010:0475b29": "佛經、亦入於世間經，亦入於巫祝、亦入於不",
    "T08n0224_010:0475c01": "巫祝，亦入於宿命，亦入於所行，亦入於展",
    "T08n0224_010:0475c02": "轉生死中，亦入於勤苦、亦入於不勤苦，亦入",
    "T08n0224_010:0475c03": "於自在、亦入於不自在，亦入於度脫、亦入於",
    "T08n0224_010:0475c04": "不度脫，亦入於好中、亦入於不好中，亦入於",
    "T08n0224_010:0475c05": "善中、亦入於不善中，亦入於黠中、亦入於不",
    "T08n0224_010:0475c06": "黠中，亦入於明中、亦入於不明中，亦入於過",
    "T08n0224_010:0475c07": "去、亦入於當來、亦入於今現在，亦入於可見、",
    "T08n0224_010:0475c08": "亦入於不可見，亦入於教、亦入於法，亦入",
    "T08n0224_010:0475c09": "於有、亦入於無所有，亦入於一切有形、亦入",
    "T08n0224_010:0475c10": "於一切無形。』」",
    "T08n0224_010:0475c11": "[0475c11] 佛語須菩提：「如是比，曇無竭菩薩為薩陀波",
    "T08n0224_010:0475c12": "倫菩薩說般若波羅蜜所入處，如是說晝夜",
    "T08n0224_010:0475c13": "七日。是時人聽經，呼如飯時頃。何以故？曇無",
    "T08n0224_010:0475c14": "竭菩薩力恩。是時薩陀波倫菩薩聞說般若",
    "T08n0224_010:0475c15": "波羅蜜，大歡欣踊躍，及五百女人共持天衣",
    "T08n0224_010:0475c16": "及八百石雜寶，供養上曇無竭菩薩。釋提桓",
    "T08n0224_010:0475c17": "因持天摩訶文陀羅華，散曇無竭菩薩上，及",
    "T08n0224_010:0475c18": "散諸菩薩上，持用增益功德。是時一佛境界中",
    "T08n0224_010:0475c19": "一切樹木——藥樹果樹，諸雜寶樹——悉傾曲躬，",
    "T08n0224_010:0475c20": "為曇無竭菩薩作禮。天雨蜜香之華，其華之",
    "T08n0224_010:0475c21": "香聞一佛界中，一切人聞此華之香，各各遙",
    "T08n0224_010:0475c22": "見曇無竭菩薩在高座說經，并復見薩陀波",
    "T08n0224_010:0475c23": "倫菩薩及五百女人，一切人心皆柔弱歡欣，",
    "T08n0224_010:0475c24": "皆遙為曇無竭菩薩作禮，其國中悉震動。是",
    "T08n0224_010:0475c25": "時數千巨億萬人悉得無央數經法，不可復",
    "T08n0224_010:0475c26": "計菩薩皆得阿惟越致。[0475c26] 「長者女及五百女人，",
    "T08n0224_010:0475c27": "白薩陀波倫菩薩言：『我曹輩願為師作婢，願",
    "T08n0224_010:0475c28": "持身命自歸，願為師給使，共持五百乘車珍",
    "T08n0224_010:0475c29": "寶所有以上師。何以故？今師為我故甚勤苦，",
    "T08n0224_010:0476a01": "我曹持師以當佛無有異。我曹蒙大恩，乃得",
    "T08n0224_010:0476a02": "聞尊經好語。既聞經已，無有狐疑大如毛",
    "T08n0224_010:0476a03": "髮。今我曹持身為師給使，如是數千億萬劫，",
    "T08n0224_010:0476a04": "尚未能報須臾之恩，用得聞尊經故。』[0476a04] 「是時薩",
    "T08n0224_010:0476a05": "陀波倫菩薩悉受五百女人，及五百乘車珍寶",
    "T08n0224_010:0476a06": "既受，用道德故既受已，薩陀波倫菩薩欲持",
    "T08n0224_010:0476a07": "上師，白曇無竭菩薩言：『願持身自上，及五百",
    "T08n0224_010:0476a08": "女人、五百乘車珍寶以上大師，哀我曹輩，願",
    "T08n0224_010:0476a09": "當受之，當使我曹得功德。』[0476a09] 「是時曇無竭菩薩",
    "T08n0224_010:0476a10": "欲使薩陀波倫菩薩成其功德故，悉受五百",
    "T08n0224_010:0476a11": "女人及五百乘車珍寶。既受已，復持反遺薩",
    "T08n0224_010:0476a12": "陀波倫菩薩，即自言：『持五百女人為汝給使，",
    "T08n0224_010:0476a13": "及五百乘車珍寶。』[0476a13] 「是時，忉利天上諸天人，各",
    "T08n0224_010:0476a14": "各而嗟嘆言：『善哉，善哉！薩陀波倫菩薩所有",
    "T08n0224_010:0476a15": "者悉施與師，是意難得。』是時數千巨億天人，",
    "T08n0224_010:0476a16": "共來到曇無竭菩薩所聽經。[0476a16] 「是時薩陀波倫",
    "T08n0224_010:0476a17": "菩薩大歡欣踊躍，即於坐上得六萬三昧門。",
    "T08n0224_010:0476a18": "何等為三昧門？願樂三昧，威儀三昧，勸德",
    "T08n0224_010:0476a19": "三昧，月盛滿三昧，日光焰三昧，怛薩阿竭",
    "T08n0224_010:0476a20": "行三昧，悉念佛三昧，菩薩所生三昧，樂智慧",
    "T08n0224_010:0476a21": "三昧，度脫堅住三昧，諸境界中無所住三昧，",
    "T08n0224_010:0476a22": "國土種種嚴入三昧，怛薩阿竭相無相入三",
    "T08n0224_010:0476a23": "昧，十方人無形印封三昧，怛薩阿竭出坐三",
    "T08n0224_010:0476a24": "昧，無所畏樂三昧，棄捐珍寶三昧，怛薩阿竭",
    "T08n0224_010:0476a25": "力莊嚴三昧，諸經法悉明樂三昧，說無所從",
    "T08n0224_010:0476a26": "來解事三昧，淨如梵人三昧，過去、當來、今現",
    "T08n0224_010:0476a27": "在悉等入三昧，本端當來端無所住三昧，莊",
    "T08n0224_010:0476a28": "嚴佛藏三昧，佛音聲響悉成三昧。如是三昧",
    "T08n0224_010:0476a29": "得六萬門。[0476a29] 「薩陀波倫菩薩從三昧覺，得智慧",
    "T08n0224_010:0476b01": "力，悉入諸菩薩經法中。薩陀波倫菩薩白曇",
    "T08n0224_010:0476b02": "無竭菩薩言：『師願說佛音聲，當何以知之？』[0476b02] 「曇",
    "T08n0224_010:0476b03": "無竭菩薩語薩陀波倫菩薩言：『賢者明聽！譬",
    "T08n0224_010:0476b04": "如箜篌不以一事成，有木、有柱、有絃、有人搖",
    "T08n0224_010:0476b05": "手鼓之，其音調好自在，欲作何等曲。賢者欲",
    "T08n0224_010:0476b06": "知佛音聲亦如是。菩薩有本初發意，世世行",
    "T08n0224_010:0476b07": "作功德，世世教授，世世問佛事，合會是事乃",
    "T08n0224_010:0476b08": "成佛身，佛音聲亦如是。其法皆從因緣起，亦",
    "T08n0224_010:0476b09": "不可從菩薩行得，亦不可離菩薩行得，亦不",
    "T08n0224_010:0476b10": "可從佛身得，亦不可離佛身得。賢者欲知佛",
    "T08n0224_010:0476b11": "身音聲，共合會是事乃得佛耳。復次，賢者！譬",
    "T08n0224_010:0476b12": "如工吹長簫師，其音調好與歌相入，簫者以",
    "T08n0224_010:0476b13": "竹為本，有人工吹，合會是事其聲乃悲。成怛",
    "T08n0224_010:0476b14": "薩阿竭、阿羅訶、三耶三佛身，不以一事，不以二",
    "T08n0224_010:0476b15": "事成，以若干百千事，若世世作功德，本願所",
    "T08n0224_010:0476b16": "致，亦復世世教人，用是故成佛身相及諸好，",
    "T08n0224_010:0476b17": "悉見如是。譬如佛般泥洹後，有人作佛形像，",
    "T08n0224_010:0476b18": "人見佛形像，無不跪拜供養者。其像端正姝",
    "T08n0224_010:0476b19": "好，如佛無有異，人見莫不稱歎，莫不持華香",
    "T08n0224_010:0476b20": "繒綵供養者。賢者呼佛，神在像中耶？』[0476b20] 「薩陀波",
    "T08n0224_010:0476b21": "倫菩薩報言：『不在中。所以作佛像者，但欲",
    "T08n0224_010:0476b22": "使人得其福耳。不用一事成佛像，亦不用二事",
    "T08n0224_010:0476b23": "成，有金有黠人，若有見佛時人，佛般泥洹後",
    "T08n0224_010:0476b24": "念佛故作像，欲使世間人供養得其福。』[0476b24] 「薩",
    "T08n0224_010:0476b25": "陀波倫菩薩報師言：『用佛般泥洹後故作像",
    "T08n0224_010:0476b26": "耳。』[0476b26] 「曇無竭菩薩報言：『如賢者所言，成佛身亦",
    "T08n0224_010:0476b27": "如是，不用一事，亦不用二事，用數千萬事。有",
    "T08n0224_010:0476b28": "菩薩之行，有本索佛，時人若有常見佛作功",
    "T08n0224_010:0476b29": "德，用是故成佛身，智慧變化飛行，及成諸相",
    "T08n0224_010:0476c01": "好。成佛如是。[0476c01] 「『賢者復聽！譬如鼓，不用一事、不",
    "T08n0224_010:0476c02": "用二事成，有師、有革、有桴、有人擊之，其聲乃",
    "T08n0224_010:0476c03": "出。賢者欲知佛，不用一事二事，用若干千眾",
    "T08n0224_010:0476c04": "事乃成之。有初發意，有六波羅蜜行，曉知本",
    "T08n0224_010:0476c05": "無，本無無所從生之事，坐於樹下降伏於魔，",
    "T08n0224_010:0476c06": "諸經法悉曉知如幻無有異，用是故成佛身。",
    "T08n0224_010:0476c07": "[0476c07] 「『賢者復聽！譬如畫師，有壁、有彩、有工師、有筆，",
    "T08n0224_010:0476c08": "合會是事乃成畫人，欲知佛身，不用一事成，",
    "T08n0224_010:0476c09": "用數百千事。菩薩有本行布施，有持戒不犯",
    "T08n0224_010:0476c10": "十事，常隨善師，常等心念十方人，無有能壞",
    "T08n0224_010:0476c11": "者，世世見佛，聞菩薩行事堅持不忘，世世不",
    "T08n0224_010:0476c12": "諛諂常行至誠，賢者欲知成佛身如是。[0476c12] 「『賢者",
    "T08n0224_010:0476c13": "復聽！譬如阿迦膩吒天上天人所止觀殿，光",
    "T08n0224_010:0476c14": "耀悉照天上端正姝好，如天上殿舍，亦不自",
    "T08n0224_010:0476c15": "作，亦無有持來者，亦無有作者，本無所從來，",
    "T08n0224_010:0476c16": "去亦無所至，因緣所生。其天人本作功德所",
    "T08n0224_010:0476c17": "致，用於此間布施故，得生其上，在殿舍中解",
    "T08n0224_010:0476c18": "止，用是故，其人得宮觀。賢者欲知佛身，因緣",
    "T08n0224_010:0476c19": "所生，用世間人欲得見佛故，其人前世有功",
    "T08n0224_010:0476c20": "德，其人遠離八惡處生，其人黠慧信於佛。賢",
    "T08n0224_010:0476c21": "者欲知成佛身，本無所從來，去亦無所至，無",
    "T08n0224_010:0476c22": "有作者，亦無有持來者，本無有形，亦無所著，",
    "T08n0224_010:0476c23": "如阿迦膩吒天上宮殿。佛所以現身者，欲度",
    "T08n0224_010:0476c24": "脫世間人故。[0476c24] 「『賢者復聽！譬如山中響聲，不用",
    "T08n0224_010:0476c25": "一事，亦不用二事所能成，有山、有人、有呼、有耳",
    "T08n0224_010:0476c26": "聽，合會是事乃成響聲。賢者欲知成佛身，如",
    "T08n0224_010:0476c27": "是無有形，亦無有著，因緣所生，世世解空，習",
    "T08n0224_010:0476c28": "行空，一切生死無死生為因緣，佛智悉曉本",
    "T08n0224_010:0476c29": "無死生，本亦無般泥洹者。佛作是現世間、作",
    "T08n0224_010:0477a01": "是說，賢者欲知佛身如是。[0477a01] 「『賢者復聽！譬如幻",
    "T08n0224_010:0477a02": "師化作一人端正姝好，譬如遮迦越羅無有",
    "T08n0224_010:0477a03": "異。所語，眾人聞之無不歡欣。人有從索金銀",
    "T08n0224_010:0477a04": "珍寶者，皆悉與之。有所愛重被服，人索者悉",
    "T08n0224_010:0477a05": "與之。王在眾人中坐起行步皆安詳，人有",
    "T08n0224_010:0477a06": "見者莫不恭敬作禮者。幻人不用一事二事",
    "T08n0224_010:0477a07": "成，有幻祝，有聚會人，隨人所喜各化現，中",
    "T08n0224_010:0477a08": "有黠者同知是為化人作，是現化無所從來，",
    "T08n0224_010:0477a09": "去亦無所至，知之本空化所作，黠者恭敬作",
    "T08n0224_010:0477a10": "禮不著。賢者欲知成佛身如是，因緣所作，",
    "T08n0224_010:0477a11": "用數百千事乃共合成，有菩薩之行，有功德、",
    "T08n0224_010:0477a12": "有勸助德，令十方人使安隱，具足菩薩願者，",
    "T08n0224_010:0477a13": "欲知成佛身者如是。賢者欲知佛為人故，分",
    "T08n0224_010:0477a14": "布經無數授與人，各各使行禪三昧思惟分",
    "T08n0224_010:0477a15": "別，為人說經各各使學。如是諸天人民聞之，",
    "T08n0224_010:0477a16": "莫不歡欣。中有自貢高者，中有不知慚者，中",
    "T08n0224_010:0477a17": "有婬亂者，中有慳貪者，中有強梁者，中有自",
    "T08n0224_010:0477a18": "用者，中有喜&#x9B2A;者，中有不用諫者，中有為婬",
    "T08n0224_010:0477a19": "怒癡所覆者，中有行惡不可計者，佛在眾人",
    "T08n0224_010:0477a20": "中央端正姝好，坐起行步安隱，佛眾惡已盡，",
    "T08n0224_010:0477a21": "但有諸德，佛皆使人得安隱，佛亦自行佛事，",
    "T08n0224_010:0477a22": "佛本自空無所著，如幻人所作。菩薩現身如",
    "T08n0224_010:0477a23": "是端正姝好，雖見之不著，亦無諸想之意，雖",
    "T08n0224_010:0477a24": "知之無所有，恭敬作禮供養無極。賢者欲知",
    "T08n0224_010:0477a25": "過去、當來、今現在諸佛，皆從數千萬事各各",
    "T08n0224_010:0477a26": "有因緣而生。菩薩當作是念，當作是習，當作",
    "T08n0224_010:0477a27": "是守，菩薩作是行得佛疾。』[0477a27] 「是時曇無竭菩薩",
    "T08n0224_010:0477a28": "說佛身時，四萬八千菩薩即解得盡信之行，",
    "T08n0224_010:0477a29": "百億菩薩悉得諸陀&#x96A3;尼法；二百億菩薩得",
    "T08n0224_010:0477b01": "無所罣礙，問皆能報；四百億菩薩皆得阿惟",
    "T08n0224_010:0477b02": "越致菩薩；八萬億菩薩皆得阿闍浮行住法。",
    "T08n0224_010:0477b03": "是時天文陀羅華、摩訶文陀羅華，雨散曇無",
    "T08n0224_010:0477b04": "竭菩薩及諸菩薩上。曇無竭菩薩持威神，都",
    "T08n0224_010:0477b05": "盧一佛之界，諸有音樂皆自作聲，數千萬天",
    "T08n0224_010:0477b06": "人從空中散天衣，雨曇無竭菩薩及諸菩薩上，",
    "T08n0224_010:0477b07": "諸天於空中作音樂，共樂曇無竭菩薩，諸天",
    "T08n0224_010:0477b08": "衣皆行列覆一佛界中，天燒蜜香遍至，其分",
    "T08n0224_010:0477b09": "散亦悉遍至，一佛界中地悉動，諸菩薩悉見",
    "T08n0224_010:0477b10": "十方無央數佛。是時諸佛悉遙讚歎曇無竭",
    "T08n0224_010:0477b11": "菩薩言：『善哉，善哉！』[0477b11] 「是時，諸佛授薩陀波倫菩",
    "T08n0224_010:0477b12": "薩訣：『當作佛時，汝&#x5374;後當來世，作佛名",
    "T08n0224_010:0477b13": "迦摩迦提陀頗羅耶怛薩阿竭、阿羅訶、三耶三",
    "T08n0224_010:0477b14": "佛。汝作佛時，正當號如是。時五百女人，&#x5374;",
    "T08n0224_010:0477b15": "後稍稍皆當作佛。』[0477b15] 「如是曇無竭菩薩世時，五",
    "T08n0224_010:0477b16": "百女人即化作男子，後世世生者常不離諸",
    "T08n0224_010:0477b17": "佛國。薩陀波倫菩薩及五百人，世世常高才，",
    "T08n0224_010:0477b18": "常當教天下人。」[0477b18] 佛語須菩提：「若有菩薩在事",
    "T08n0224_010:0477b19": "欲得佛者，若見現在佛，若佛般泥洹後，欲索",
    "T08n0224_010:0477b20": "般若波羅蜜者，常精進，常當恭敬於般若波",
    "T08n0224_010:0477b21": "羅蜜，當如是薩陀波倫菩薩。」",
    "T08n0224_010:0477b22": "摩訶般若波羅蜜道行經囑累品第三十",
    "T08n0224_010:0477b23": "[0477b23] 佛以手撫阿難肩三反，佛語阿難：「我囑累汝",
    "T08n0224_010:0477b24": "是般若波羅蜜，諦持諦念。阿難！是般若波",
    "T08n0224_010:0477b25": "羅蜜以相累，常持諦了了，取字諦了了，念",
    "T08n0224_010:0477b26": "書作字莫使缺減，諦視書莫左右望，一切恐",
    "T08n0224_010:0477b27": "是有難，諦是經中莫令字少。我累汝阿難",
    "T08n0224_010:0477b28": "是般若波羅蜜。何以故？是經，阿難！怛薩阿竭、",
    "T08n0224_010:0477b29": "阿羅訶、三耶三佛，過去、當來、今現在無有盡",
    "T08n0224_010:0477c01": "經藏，是經鎮諸法，悉從是經中出諸所有。阿",
    "T08n0224_010:0477c02": "難！怛薩阿竭、阿羅訶、三耶三佛，過去、當來、今",
    "T08n0224_010:0477c03": "現在所為人民說經，所出不可計經卷，種種",
    "T08n0224_010:0477c04": "異慧，若干種經卷，所見人民，若干種所喜，各",
    "T08n0224_010:0477c05": "各隨所行，人民道經所入慧所說，過去、當來、",
    "T08n0224_010:0477c06": "今現在所說，是一切皆從是般若波羅蜜藏",
    "T08n0224_010:0477c07": "中出諸所有經法。阿難！若干種所見相，種種",
    "T08n0224_010:0477c08": "所行，若干種根，若干種黠，若干種癡，若干種",
    "T08n0224_010:0477c09": "慧，人民輩所求盡所求慧，怛薩阿竭悉都",
    "T08n0224_010:0477c10": "盧。阿難！悉從般若波羅蜜中出，悉知曉如",
    "T08n0224_010:0477c11": "是。阿難！般若波羅蜜是怛薩阿竭、阿羅訶、三",
    "T08n0224_010:0477c12": "耶三佛母，是諸慧明，是我身，皆從是中出，從",
    "T08n0224_010:0477c13": "是中生。」[0477c13] 佛語阿難：「汝敬我所語、敬我法，若",
    "T08n0224_010:0477c14": "敬愛承事我，汝自敬身於佛，汝有慈於佛，汝",
    "T08n0224_010:0477c15": "有孝於佛，一切恭敬於佛所，汝持是慈孝恭",
    "T08n0224_010:0477c16": "敬於般若波羅蜜中。如是，阿難！汝恭敬於是",
    "T08n0224_010:0477c17": "中，悉為供養諸佛已，持是累汝。阿難！汝所",
    "T08n0224_010:0477c18": "當作者悉為已，汝身亦有慈，口亦有慈，心亦",
    "T08n0224_010:0477c19": "有慈，汝有孝於佛，不言無有孝；汝常得佛時，",
    "T08n0224_010:0477c20": "不言不得時；汝常如法，不言不如法；汝心常",
    "T08n0224_010:0477c21": "淨潔無瑕穢，汝見佛不言不見佛，汝如是，悉",
    "T08n0224_010:0477c22": "為報佛恩已。我語汝，阿難！是般若波羅蜜從",
    "T08n0224_010:0477c23": "中亡一字，汝捨汝擬不書，汝虛，以無有慈",
    "T08n0224_010:0477c24": "孝於佛所，汝以不復見我。阿難！汝以不復恭",
    "T08n0224_010:0477c25": "敬於佛。阿難！汝以不復隨佛教。阿難！汝以不",
    "T08n0224_010:0477c26": "復承事用。」[0477c26] 佛言：「阿難！汝所恭敬於佛以來，",
    "T08n0224_010:0477c27": "為了無復有供養佛，設從是般若波羅蜜中，",
    "T08n0224_010:0477c28": "亡一句一言若擬置，以為背佛恩。」[0477c28] 佛語阿",
    "T08n0224_010:0477c29": "難：「是般若波羅蜜，汝諦受諦念，用慈孝於佛",
    "T08n0224_010:0478a01": "故，承用教故，都盧是過去、當來、今現在佛天",
    "T08n0224_010:0478a02": "中天所施教，用是供養，若於薩和薩為極大",
    "T08n0224_010:0478a03": "慈，具諸菩薩當視如見佛，當恭敬諸佛法。汝",
    "T08n0224_010:0478a04": "以親近持",
    "T08n0224_010:0478a05": "佛藏，作是諦念：『於是般若波羅蜜，當諦取，",
    "T08n0224_010:0478a06": "莫得失一字。』佛般泥洹後，汝當護是經莫令",
    "T08n0224_010:0478a07": "減少，當持授與菩薩摩訶薩是諸佛經藏。阿",
    "T08n0224_010:0478a08": "難！我手付汝，汝當持授與菩薩摩訶薩持",
    "T08n0224_010:0478a09": "是。阿難！菩薩所作功德，勤苦死生牢獄悉",
    "T08n0224_010:0478a10": "破壞，諸無知者為繫著悉得救解，諸魔官屬",
    "T08n0224_010:0478a11": "無不降伏，諸所欲法悉除去，正上佛坐，作阿",
    "T08n0224_010:0478a12": "耨多羅三耶三菩，以成佛道，諸人民無目者",
    "T08n0224_010:0478a13": "愚癡者悉當開解。」[0478a13] 佛語阿難：「正第一大道無",
    "T08n0224_010:0478a14": "有兩正，是阿耨多羅三耶三菩阿惟三佛慧，",
    "T08n0224_010:0478a15": "是為般若波羅蜜決。」[0478a15] 佛語阿難：「我般泥洹後，",
    "T08n0224_010:0478a16": "都盧三千大千國界其中人民，汝悉教入經",
    "T08n0224_010:0478a17": "法中，悉令成就得阿羅漢道，日日教乃爾所",
    "T08n0224_010:0478a18": "人，如是一劫若百劫，悉為說經令般泥洹。",
    "T08n0224_010:0478a19": "雖爾，汝常不具足承事我，汝不如持是般若",
    "T08n0224_010:0478a20": "波羅蜜中一句教菩薩學，如是為具足承事",
    "T08n0224_010:0478a21": "佛已，為具足供養。」[0478a21] 佛言：「我今於是稱譽汝，囑",
    "T08n0224_010:0478a22": "累般若波羅蜜，至一劫百劫不能竟，我今&#x9E81;",
    "T08n0224_010:0478a23": "演說耳。」[0478a23] 佛語阿難：「我今問汝，汝當說。」佛從",
    "T08n0224_010:0478a24": "袈裟中出金色臂，舉右手著阿難頭上，摩阿",
    "T08n0224_010:0478a25": "難頭，持手著阿難肩上，語阿難言：「云何，阿難！",
    "T08n0224_010:0478a26": "汝慈於佛不？」[0478a26] 阿難言：「佛天中天，自當知。」如是",
    "T08n0224_010:0478a27": "至三。[0478a27] 佛復問阿難：「云何，阿難！汝孝於佛不？」如",
    "T08n0224_010:0478a28": "是復三。[0478a28] 阿難言：「佛天中天，自當知。」[0478a28] 佛言：「如是，",
    "T08n0224_010:0478a29": "阿難！汝有慈於佛，所以為報佛恩。阿難！汝極",
    "T08n0224_010:0478b01": "尊般若波羅蜜致重敬，慈於是句，心所念句，",
    "T08n0224_010:0478b02": "當令了了分明心所念，餘悉棄之，一切心於",
    "T08n0224_010:0478b03": "是中。書具經正字頭角所，持時學時，當",
    "T08n0224_010:0478b04": "諦授與菩薩摩訶薩，與好長素卷，善書令經",
    "T08n0224_010:0478b05": "上下句相得，書時當得好筆書好素上，當自",
    "T08n0224_010:0478b06": "歸承事作禮供養，好香成搗雜香澤香繒綵",
    "T08n0224_010:0478b07": "華蓋旗幡，悉如天上所有香，著油麻中，所淨",
    "T08n0224_010:0478b08": "潔油麻好燈炷，自歸頭面著地，&#x5374;然燈炷，加",
    "T08n0224_010:0478b09": "敬作禮承事。」[0478b09] 佛說是般若波羅蜜時，在羅閱",
    "T08n0224_010:0478b10": "祇耆闍崛山中，在眾弟子央坐。",
    "T08n0224_010:0478b11": "[0478b11] 佛年三十得佛，十二月十五日過食後說經。",
    "T08n0224_010:0478b12": "佛說經已，諸弟子、諸菩薩，諸天、諸阿須倫、諸",
    "T08n0224_010:0478b13": "龍鬼神諸人民，皆大歡欣，為佛作禮而去。"
}