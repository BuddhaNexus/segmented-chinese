{
    "T28n1547_004:0439a02": "鞞婆沙論卷第四",
    "T28n1547_004:0439a04": "阿羅漢尸陀槃尼撰",
    "T28n1547_004:0439a05": "符秦罽賓三藏僧伽跋澄譯",
    "T28n1547_004:0439a06": "解十門大章",
    "T28n1547_004:0439a07": "[0439a07] 二十二根。十八界十二入五陰。五盛陰六界。",
    "T28n1547_004:0439a08": "色法無色法。可見法不可見法。有對法無對",
    "T28n1547_004:0439a09": "法。有漏法無漏法。有為法無為法。過去法未",
    "T28n1547_004:0439a10": "來法現在法。善法不善法無記法。欲界繫法",
    "T28n1547_004:0439a11": "色界繫法無色界繫法。學法無學法非學非",
    "T28n1547_004:0439a12": "無學法。見斷法思惟斷法。無斷法。四諦四禪",
    "T28n1547_004:0439a13": "四等四無色定。八解脫。八除入。十一切入。八",
    "T28n1547_004:0439a14": "智三三昧。三結。三不善根。三有漏四流四",
    "T28n1547_004:0439a15": "扼四受四縛。五蓋五結五下分結五見。六身",
    "T28n1547_004:0439a16": "愛七使九結。九十八使。",
    "T28n1547_004:0439a17": "鞞婆沙二十二根處第十六",
    "T28n1547_004:0439a18": "[0439a18] 二十二根者。眼根耳鼻舌身意根。男根女根",
    "T28n1547_004:0439a19": "命根樂根苦根喜根憂根護根信根精進念",
    "T28n1547_004:0439a20": "定慧根。未知根已知根無知根。問曰。何以故。",
    "T28n1547_004:0439a21": "彼作經者依二十二根而作論。答曰。彼作經",
    "T28n1547_004:0439a22": "者意欲。亦如所欲。如是作經與法不相違。以",
    "T28n1547_004:0439a23": "是故依二十二根而作論。或曰。彼作經者無",
    "T28n1547_004:0439a24": "事。問曰。何以故彼作經者無事。答曰。此是佛",
    "T28n1547_004:0439a25": "契經。佛契經說二十二根。彼作經者於佛契",
    "T28n1547_004:0439a26": "經中依本末處所已。此阿毘曇中作論。彼作",
    "T28n1547_004:0439a27": "經者不能二十二根中減一根。已立二十一。",
    "T28n1547_004:0439a28": "增一已立二十二。問曰。何以故。答曰。所謂",
    "T28n1547_004:0439a29": "是一切佛契經。亦不增亦不減。不增者無增",
    "T28n1547_004:0439b01": "可減。不減者無減可增。如不增不減。如是無",
    "T28n1547_004:0439b02": "量深無邊。無量深者無量義故。無邊者無邊",
    "T28n1547_004:0439b03": "味故。如大海無量深無邊。如是佛契經無量",
    "T28n1547_004:0439b04": "深無邊。無量深者無量義故。無邊者無邊味",
    "T28n1547_004:0439b05": "故。如尊者舍利弗。如是比百千那術。以佛契",
    "T28n1547_004:0439b06": "經二句作百千經。令智盡而住不能盡佛契",
    "T28n1547_004:0439b07": "經。或曰。得其邊崖。如佛契經此論。是故作",
    "T28n1547_004:0439b08": "經者無事。問曰。置彼作經者。何以故佛契經",
    "T28n1547_004:0439b09": "說二十二根。答曰。佛世尊為教化故說二十",
    "T28n1547_004:0439b10": "二根。彼受化者應須二十二根。或曰。契經有",
    "T28n1547_004:0439b11": "本末有因有緣。問曰。契經有何本末。答曰。說",
    "T28n1547_004:0439b12": "者有生聞梵志。彼中食後彷佯遊行至世尊",
    "T28n1547_004:0439b13": "所。到已共世尊面相慰勞已。在一面坐。一面",
    "T28n1547_004:0439b14": "坐已。生聞梵志白世尊曰。瞿曇。我欲少有所",
    "T28n1547_004:0439b15": "問。聽我所問當為我說。世尊告曰。梵志。隨所",
    "T28n1547_004:0439b16": "欲問。梵志曰。瞿曇。根謂根。瞿曇。根有幾所。",
    "T28n1547_004:0439b17": "云何瞿曇。根根所攝。施設而施設。世尊告曰。",
    "T28n1547_004:0439b18": "汝梵志。有二十二根。從眼根至無知根。此梵",
    "T28n1547_004:0439b19": "志有爾所根。如是如來根根所施設而施設。",
    "T28n1547_004:0439b20": "梵志。若如是說此非根。如沙門瞿曇所施設。",
    "T28n1547_004:0439b21": "我捨此根更施設餘根者。彼但有言。數問已",
    "T28n1547_004:0439b22": "不知增益生癡。何以故。如非境界。如梵志問",
    "T28n1547_004:0439b23": "佛答。是故契經不必索本末此應索。彼梵",
    "T28n1547_004:0439b24": "志何以故問根不問界入陰諦沙門果道品緣",
    "T28n1547_004:0439b25": "起。有一說者。謂彼梵志疑而問。不疑不問。",
    "T28n1547_004:0439b26": "或曰。彼梵志善能求喜行。彼盡遊九十六種",
    "T28n1547_004:0439b27": "道。為施設根故。彼或有一為施設根如尼揵。",
    "T28n1547_004:0439b28": "是故彼不截菜。亦不飲冷水。謂彼於外物計",
    "T28n1547_004:0439b29": "有命想。問曰。彼尼揵於外物有何根想。一",
    "T28n1547_004:0439c01": "說。者意根也。復有說者。命根也。如是說者意",
    "T28n1547_004:0439c02": "根及命根。更復有施設二根行及意。復有施",
    "T28n1547_004:0439c03": "設二根。若眼不見色耳不聞聲。彼是聖修諸",
    "T28n1547_004:0439c04": "根如彼波羅施。問曰。何以故名波羅施。答曰。",
    "T28n1547_004:0439c05": "是彼名名波羅施。或曰。彼姓波羅施。是故名",
    "T28n1547_004:0439c06": "波羅施。如姓婆蹉拘蹉婆羅婆羯提羅。如是",
    "T28n1547_004:0439c07": "彼姓波羅施。是故名波羅施。若母剎利種父",
    "T28n1547_004:0439c08": "梵志種。此亦名波羅施。母梵志種父剎利種。",
    "T28n1547_004:0439c09": "亦名波羅施。如從驢馬生名為騾。此梵志姓",
    "T28n1547_004:0439c10": "名波羅施。彼弟子名&#x6B1D;多羅。中食後彷佯行",
    "T28n1547_004:0439c11": "至世尊所。到已共世尊而相慰勞已。&#x5374;坐一",
    "T28n1547_004:0439c12": "面。坐一面已。世尊告曰。&#x6B1D;多羅。汝師波羅施",
    "T28n1547_004:0439c13": "為弟子說修根不。&#x6B1D;多羅白世尊曰。如是瞿",
    "T28n1547_004:0439c14": "曇。波羅施為弟子說修根。世尊告曰。&#x6B1D;多羅。",
    "T28n1547_004:0439c15": "云何波羅施為弟子說修根。&#x6B1D;多羅曰。唯瞿",
    "T28n1547_004:0439c16": "曇。眼不見色耳不聞聲。彼是聖修諸根。世尊",
    "T28n1547_004:0439c17": "告曰。如是&#x6B1D;多羅。盲者為修根。&#x6B1D;多羅。盲者",
    "T28n1547_004:0439c18": "眼不見色。彼時尊者阿難在世尊後。手執拂",
    "T28n1547_004:0439c19": "拂世尊。於是尊者阿難告&#x6B1D;多羅曰。如是&#x6B1D;",
    "T28n1547_004:0439c20": "多羅。聾者為修根。&#x6B1D;多羅。聾者耳不聞聲。問",
    "T28n1547_004:0439c21": "曰。如尊者舍利弗。如是比百千那術。世尊能",
    "T28n1547_004:0439c22": "答彼能斷意。何以故世尊答一。阿難答二。何",
    "T28n1547_004:0439c23": "以故。世尊不止阿難。答曰。世尊知阿難言在",
    "T28n1547_004:0439c24": "咽喉欲語。世尊三阿僧祇劫百千苦行已終",
    "T28n1547_004:0439c25": "不斷他辯。以是故本師讚曰。",
    "T28n1547_004:0439c26": " 己弟子說法時  專心聽不斷論",
    "T28n1547_004:0439c27": " 以是故在眾說  於中間無能難",
    "T28n1547_004:0439c28": "[0439c28] 以是故不止。或曰。世尊作是念。若我說阿難",
    "T28n1547_004:0439c29": "比丘說亦爾。彼不增不減。如不增不減。以是",
    "T28n1547_004:0440a01": "故不止。或曰。斷彼異學意故。若世尊說一阿",
    "T28n1547_004:0440a02": "難不說二。彼異學還至己眾已。當自稱譽。彼",
    "T28n1547_004:0440a03": "師伏我非弟子。我師往者彼不能伏。若世尊",
    "T28n1547_004:0440a04": "說一阿難說二。令彼異學勢力斷。彼作是念。",
    "T28n1547_004:0440a05": "我不與弟子何況師。是斷彼異學意故。世尊",
    "T28n1547_004:0440a06": "說一阿難說二。或曰。欲滿彼異學意願故。彼",
    "T28n1547_004:0440a07": "異學作是念。此沙門瞿曇不可伏不可勝。一",
    "T28n1547_004:0440a08": "切師最妙。謂本大師者彼亦不能伏。此況復",
    "T28n1547_004:0440a09": "如我比。我正可共弟子論。世尊常欲滿彼意",
    "T28n1547_004:0440a10": "所欲願。隨所應解而為說。是故欲滿彼異學",
    "T28n1547_004:0440a11": "意願故不止。或曰。義證故。阿難彼異學所宗",
    "T28n1547_004:0440a12": "敬。能說因提書。及容色妙故。世尊說。以此",
    "T28n1547_004:0440a13": "住問是法應汝所說不。以是義證故。世尊說",
    "T28n1547_004:0440a14": "一阿難說二。或曰。異學不欲令弟子有所說",
    "T28n1547_004:0440a15": "恐還難問使我墮不如故。世尊無此事。如尊",
    "T28n1547_004:0440a16": "者舍利弗所有智。百千那術數不能及佛。況",
    "T28n1547_004:0440a17": "復餘者。以是故世尊不止阿難。或曰。現己無",
    "T28n1547_004:0440a18": "慳嫉&#x59AC;故。異學不欲令弟子有所說。恐我所",
    "T28n1547_004:0440a19": "得供養弟子得故。世尊無此事。如世尊所得",
    "T28n1547_004:0440a20": "恭敬供養。盡令一切眾生得。佛不得者於此",
    "T28n1547_004:0440a21": "處亦不憂慼。是謂現己無慳嫉&#x59AC;故不止阿",
    "T28n1547_004:0440a22": "難。或曰。現善說法故。成就說法故。一見一慧",
    "T28n1547_004:0440a23": "一欲一忍故。彼異學法不善說。如破塔不可",
    "T28n1547_004:0440a24": "依。如是彼意盡壞志亦壞。師志異弟子志異。",
    "T28n1547_004:0440a25": "此法無彼咎。如師志弟子亦爾。義同義句同",
    "T28n1547_004:0440a26": "句味同味乃至同第一義。是謂善說法故。成",
    "T28n1547_004:0440a27": "就說法故。一見一慧一欲一忍故。以是故。世",
    "T28n1547_004:0440a28": "尊說一阿難說二。故世尊不止阿難。問曰。世",
    "T28n1547_004:0440a29": "尊說彼異學有何咎。彼說亦爾。盲及聾聖修",
    "T28n1547_004:0440b01": "根。答曰。佛報彼梵志。極大咎斷一切意。世尊",
    "T28n1547_004:0440b02": "說曰。若汝言聾盲聖修根者。為唐出家虛剃",
    "T28n1547_004:0440b03": "鬚髮空修梵行。應壞此二根眼根及耳根。如",
    "T28n1547_004:0440b04": "是即聖修根。以是故。佛報梵志。極大咎斷一",
    "T28n1547_004:0440b05": "切意。復有施設五根。香味眼皮耳根。香者鼻",
    "T28n1547_004:0440b06": "根。味者舌根。眼者眼根。皮者身根。耳即耳",
    "T28n1547_004:0440b07": "根。施設如毘施師也。復有施設十一根。五覺",
    "T28n1547_004:0440b08": "根五行根。五覺根者。眼耳鼻舌身根。五行",
    "T28n1547_004:0440b09": "根者。手根足根口根大便根小便根意根。為",
    "T28n1547_004:0440b10": "十一如僧呿也。復有施設百二十根。問曰。云",
    "T28n1547_004:0440b11": "何異學施設百二十根。答曰。九十八使及二",
    "T28n1547_004:0440b12": "十二根也。如是說此不論。彼異學不能分別",
    "T28n1547_004:0440b13": "如此法。問曰。若不能分別者。云何彼異學施",
    "T28n1547_004:0440b14": "設百二十根。答曰。二眼二耳二鼻舌根身根",
    "T28n1547_004:0440b15": "意根命根五痛根五信此地獄。二十畜生。二",
    "T28n1547_004:0440b16": "十餓鬼。二十天上。二十人間。二十阿須羅。欲",
    "T28n1547_004:0440b17": "令六趣彼亦二十。是彼異學施設百二十根。",
    "T28n1547_004:0440b18": "復有說者。彼異學非施設此百二十根。問曰。",
    "T28n1547_004:0440b19": "若不爾者復云何。答曰。彼異學施設百二十",
    "T28n1547_004:0440b20": "因陀羅。如所說。龍主迦留羅主阿須羅主天",
    "T28n1547_004:0440b21": "主人主梵天主。如此極上極妙身。一一應受",
    "T28n1547_004:0440b22": "百二十主。彼梵志聞已重更生疑。不知何者",
    "T28n1547_004:0440b23": "第一義施設一根耶。至百二十根耶。彼聞釋種",
    "T28n1547_004:0440b24": "家生童男。三十二相莊嚴身。八十種好金色",
    "T28n1547_004:0440b25": "圓光。梵音聲如伽毘凌伽鳥。視之無厭。彼",
    "T28n1547_004:0440b26": "生時行七步。二龍洗浴。梵志相記於二處非",
    "T28n1547_004:0440b27": "餘。若在家者為轉輪王如法法王。若除鬚髮",
    "T28n1547_004:0440b28": "被著袈裟信樂捨家學道。當成如來無所著",
    "T28n1547_004:0440b29": "等正覺。世間悉聞。彼已出家學道降魔眷屬",
    "T28n1547_004:0440c01": "已。成無上最正覺。得一切智及一切現斷一",
    "T28n1547_004:0440c02": "切疑。授一切定決一切論。我當往問。何者第",
    "T28n1547_004:0440c03": "一義。施設一根至百二十根耶。彼便至世尊",
    "T28n1547_004:0440c04": "所。到已共世尊面相慰勞。慰勞已&#x5374;坐一",
    "T28n1547_004:0440c05": "面。白世尊曰。唯瞿曇。我欲有所問。聽我所問",
    "T28n1547_004:0440c06": "當為我說。世尊告曰。梵志。隨所欲問。梵志",
    "T28n1547_004:0440c07": "曰。瞿曇。根謂根。瞿曇。根有幾所。云何瞿曇。",
    "T28n1547_004:0440c08": "根根所攝施設而施設。此不說誰施設幾根。",
    "T28n1547_004:0440c09": "問曰。何以故不說。答曰。彼作是念。若我說者",
    "T28n1547_004:0440c10": "彼聞已取彼勝者答我。世尊告曰。汝梵志有",
    "T28n1547_004:0440c11": "二十二根。從眼根至無知根。此梵志有爾所",
    "T28n1547_004:0440c12": "根。如是如來根根所攝施設而施設。梵志若",
    "T28n1547_004:0440c13": "如是說非此根。如沙門瞿曇所施設。我捨此",
    "T28n1547_004:0440c14": "根更施設餘根者。彼但有言數問已。不知增",
    "T28n1547_004:0440c15": "益生癡。何以故。如非境界。問曰。何以故說。",
    "T28n1547_004:0440c16": "此梵志有爾所根。如是如來根根所攝施設",
    "T28n1547_004:0440c17": "而施設。答曰。止彼本所聞。謂彼施設一根至",
    "T28n1547_004:0440c18": "百二十根。此非如彼所說。我是一切智一切",
    "T28n1547_004:0440c19": "見。猶不能增減二十二根。況復異學以見壞",
    "T28n1547_004:0440c20": "意成就凡智。以是故彼梵志問根。不問界入",
    "T28n1547_004:0440c21": "陰諦沙門果道品及緣起二十二根者。眼根至",
    "T28n1547_004:0440c22": "無知根問曰名有二十二根種有幾阿毘曇者",
    "T28n1547_004:0440c23": "說曰。師說也。名有二十二根。種有十七。阿毘",
    "T28n1547_004:0440c24": "曇者五根。不欲令是種男根女根未知根已知",
    "T28n1547_004:0440c25": "根無知根。問曰。男根女根何以不欲令是種。",
    "T28n1547_004:0440c26": "答曰。彼說如阿毘曇中所說。云何女根身根",
    "T28n1547_004:0440c27": "少分。云何男根身根少分。彼離身根不欲令",
    "T28n1547_004:0440c28": "男女根別有種。問曰。未知根已知根無知根。",
    "T28n1547_004:0440c29": "何以故。不欲令是種。答曰彼說此九根合聚",
    "T28n1547_004:0441a01": "未知根。九根合聚已知根。九根合聚無知根。",
    "T28n1547_004:0441a02": "合聚九根者。意根三痛根信五。此九根或時",
    "T28n1547_004:0441a03": "未知根。知時已知根。或時無知根。見道中",
    "T28n1547_004:0441a04": "未知根。思惟道中已知根。無學道中無知根。",
    "T28n1547_004:0441a05": "堅信堅法意中未知根。信解脫見到身證意",
    "T28n1547_004:0441a06": "中已知根。慧解脫俱解脫意中無知根。如此",
    "T28n1547_004:0441a07": "九根或未知根。或已知根或無知根。以是",
    "T28n1547_004:0441a08": "故。彼名有二十二根。種有十七。尊者曇摩多",
    "T28n1547_004:0441a09": "羅說。名有二十二根。種有十四。彼尊者曇摩",
    "T28n1547_004:0441a10": "多羅。此五根不欲令是種。更有三命根護根",
    "T28n1547_004:0441a11": "定根。問曰。彼何以故。命根不欲令是種。答",
    "T28n1547_004:0441a12": "曰。此命根不相應行陰所攝。彼尊者曇摩多",
    "T28n1547_004:0441a13": "羅不相應行陰非是種。問曰。彼何以故。護根",
    "T28n1547_004:0441a14": "不欲令是種。答曰。彼尊者曇摩多羅說。有爾",
    "T28n1547_004:0441a15": "所痛。謂若樂若苦彼不苦不樂痛。亦不能苦",
    "T28n1547_004:0441a16": "亦不能樂。此云何痛。問曰。彼佛契經云何通。",
    "T28n1547_004:0441a17": "佛說三痛樂痛苦痛不苦不樂痛。答曰。彼說",
    "T28n1547_004:0441a18": "有樂痛苦痛。或軟或增上或鈍或利謂彼樂",
    "T28n1547_004:0441a19": "痛苦痛軟樂痛苦痛鈍樂痛苦痛止。是彼不苦",
    "T28n1547_004:0441a20": "不樂痛。但彼離苦樂不欲更有痛。以故爾。問",
    "T28n1547_004:0441a21": "曰。彼何以故。定根不欲令是種。答曰。彼從契",
    "T28n1547_004:0441a22": "經起。佛契經說。定根云何。答曰。善意一心。",
    "T28n1547_004:0441a23": "彼曇摩多羅離心更無別定種。以是故。彼名",
    "T28n1547_004:0441a24": "二十二根。種有十四。尊者佛陀提婆說。名",
    "T28n1547_004:0441a25": "有二十二根。種或二或五。謂彼盡是有為法",
    "T28n1547_004:0441a26": "二分四大及心。彼說色根者是四大差降。無",
    "T28n1547_004:0441a27": "色根者是心差降。以是故。彼名有二十二根。",
    "T28n1547_004:0441a28": "種或二或五。如是說者名有二十二根。種有",
    "T28n1547_004:0441a29": "十七。如名如種如是名數種數名相種相名",
    "T28n1547_004:0441b01": "異種異名別種別名覺種覺。如是盡當知。尊",
    "T28n1547_004:0441b02": "者瞿沙說曰。應說一根。是第一義意根也。問",
    "T28n1547_004:0441b03": "曰。何以故。答曰。謂此是內是普是共緣。內者",
    "T28n1547_004:0441b04": "內入所攝。普者從阿鼻地獄至第一有可得。",
    "T28n1547_004:0441b05": "共緣者一切法緣。謂餘根離此聚中。眼根耳",
    "T28n1547_004:0441b06": "鼻舌身根男女根。雖是內。非是普非是共緣。",
    "T28n1547_004:0441b07": "五根中除護根。餘四痛雖共緣。非是內。非是",
    "T28n1547_004:0441b08": "普。護根及信五雖普及共緣。非是內。未知根",
    "T28n1547_004:0441b09": "已知根無知根無別種。彼前已說。謂根合聚。",
    "T28n1547_004:0441b10": "問曰。餘根何因得根名。答曰。依故猗故染著",
    "T28n1547_004:0441b11": "故淨故已淨故。依者眼根耳鼻舌身根也。猗",
    "T28n1547_004:0441b12": "者命根也。染著者五痛也。淨者信五也。已淨",
    "T28n1547_004:0441b13": "者未知根已知根無知根也。問曰。若爾者男",
    "T28n1547_004:0441b14": "根女根何因得根名。答曰。此欲界中婬稷婬",
    "T28n1547_004:0441b15": "種。此婬稷婬種因男根女根也。或曰。因五事",
    "T28n1547_004:0441b16": "故。一者生生。二者生欲樂。三者能止結。四者",
    "T28n1547_004:0441b17": "依起染污身識。五者定行婬人。生生者胎生",
    "T28n1547_004:0441b18": "也。生欲樂者。彼婬人於此處起欲樂已遍身",
    "T28n1547_004:0441b19": "中生樂。如聖人從眉間起聖樂已遍身中生",
    "T28n1547_004:0441b20": "樂。如是彼婬者此處起欲樂已遍身中生樂。",
    "T28n1547_004:0441b21": "能止結者。須臾止也。依染污身識者。依餘三",
    "T28n1547_004:0441b22": "種生識善不善無記。依男根女根已必生不善",
    "T28n1547_004:0441b23": "身識非是善。非是無記。定行婬人者。習婬心",
    "T28n1547_004:0441b24": "非不習婬心。是五事故。一生生。二生欲樂。三",
    "T28n1547_004:0441b25": "能止結。四依起染污身識。五定行婬人。以是",
    "T28n1547_004:0441b26": "故。男根女根得名。更有說者。此中命根六。當",
    "T28n1547_004:0441b27": "說第一義根。命根六者。眼根耳鼻舌身命根。",
    "T28n1547_004:0441b28": "問曰。何以故。答曰。謂此根本眾生種。問曰。",
    "T28n1547_004:0441b29": "若此根本眾生種。彼餘根何因得名。答曰。因",
    "T28n1547_004:0441c01": "種因染著因淨因已淨。因種者意根也。因染",
    "T28n1547_004:0441c02": "著者五痛也。因淨者信五也。因已淨者三無",
    "T28n1547_004:0441c03": "漏根也。以是故餘根得名。問曰。男根女根何",
    "T28n1547_004:0441c04": "因得根名。答曰。謂此中轉生人。亦生出要人。",
    "T28n1547_004:0441c05": "轉生人者。如六師也。生出要人者。佛辟支佛",
    "T28n1547_004:0441c06": "聲聞也。以是故男根女根得名。或曰。命根八",
    "T28n1547_004:0441c07": "當說第一義根。命根八者。眼根耳鼻舌身男",
    "T28n1547_004:0441c08": "女命根也。問曰。何以故。答曰。謂此根本眾生",
    "T28n1547_004:0441c09": "種。問曰。若此根本種者。彼餘根何因得名。答",
    "T28n1547_004:0441c10": "曰。因種因染著因淨因已淨得根名。因種者",
    "T28n1547_004:0441c11": "意根也。因染著者五痛也。因淨者信五也。因",
    "T28n1547_004:0441c12": "已淨者三無漏根也。以是故餘根得名。此是",
    "T28n1547_004:0441c13": "根根性己種相身所有自然。說性已當說行。",
    "T28n1547_004:0441c14": "何以故名根。根有何義。答曰。增上義是根義。",
    "T28n1547_004:0441c15": "明義是根義。收義是根義。宗義是根義。最義",
    "T28n1547_004:0441c16": "是根義。勝義是根義。妙義是根義。生義是根",
    "T28n1547_004:0441c17": "義。問曰。若增上是根義者。一切有為法各各",
    "T28n1547_004:0441c18": "相增。無為法亦有為法增。何以故。立二十二",
    "T28n1547_004:0441c19": "根。答曰。此增上緣或增上或軟或妙或下。謂",
    "T28n1547_004:0441c20": "彼增上緣增上及妙。當知二十二根。謂增上",
    "T28n1547_004:0441c21": "緣軟及下。當知餘法。或曰。雖一切有為法各",
    "T28n1547_004:0441c22": "各相增及無為法有為法增。但餘無有增上緣",
    "T28n1547_004:0441c23": "如是增如是明如是收如是宗如是最如是勝",
    "T28n1547_004:0441c24": "如是妙。如二十二根。如人各各相增。但餘無",
    "T28n1547_004:0441c25": "有增上緣。如村中主國中王四天下轉輪王。",
    "T28n1547_004:0441c26": "大千國梵王。三千大千世界佛世尊。如是雖",
    "T28n1547_004:0441c27": "一切有為法各各相增及無為法有為法增。",
    "T28n1547_004:0441c28": "但餘無有增上如是增如是明如是收如是宗",
    "T28n1547_004:0441c29": "如是最如是勝如是妙。如二十二根。是故說",
    "T28n1547_004:0442a01": "增上義明義收義宗義最義勝義妙義生義是",
    "T28n1547_004:0442a02": "根義。問曰。若增上義是根義。此根義何所為",
    "T28n1547_004:0442a03": "增上緣。答曰。眼根四事為增上緣。一者己身",
    "T28n1547_004:0442a04": "端嚴。二者持己身。三者依生識。四者不共事。",
    "T28n1547_004:0442a05": "己身端嚴者。極令身妙具足一切支節。若眼",
    "T28n1547_004:0442a06": "根不具。彼非端正多所增惡。若眼具已。顏",
    "T28n1547_004:0442a07": "貌端正眾不增惡。是謂己身端嚴也。持己身",
    "T28n1547_004:0442a08": "者。眼見好惡除惡從好。令身久住。是謂持己",
    "T28n1547_004:0442a09": "身也。依生識者。依此眼生眼識。是謂依生識",
    "T28n1547_004:0442a10": "也。不共事者。眼根見色此事餘根無也。耳根",
    "T28n1547_004:0442a11": "亦四事為增上緣。一者己身端嚴二者持己",
    "T28n1547_004:0442a12": "身。三者依生識。四者不共事。己身端嚴者。極",
    "T28n1547_004:0442a13": "令身妙具足一切支節。若耳根不具。彼非端",
    "T28n1547_004:0442a14": "正多所增惡。若耳根具足顏貌端正眾不",
    "T28n1547_004:0442a15": "增惡。是謂己身端嚴也。持己身者。耳聞好",
    "T28n1547_004:0442a16": "惡除惡從好。令身久住。是謂持己身也。依生",
    "T28n1547_004:0442a17": "識者。依此耳生耳識。是謂依生識也。不共事",
    "T28n1547_004:0442a18": "者。耳根聞聲此事餘根無也。更有說者。眼根",
    "T28n1547_004:0442a19": "持生死身為增上緣。如所說偈。",
    "T28n1547_004:0442a20": " 眼見諸惡  如實當求  慧以存世",
    "T28n1547_004:0442a21": " 除去諸惡",
    "T28n1547_004:0442a22": "[0442a22] 耳根持法身為增上緣。如所說偈。",
    "T28n1547_004:0442a23": " 聞法能知  聞惡不作  聞除非義",
    "T28n1547_004:0442a24": " 聞得至滅",
    "T28n1547_004:0442a25": "[0442a25] 更有說者。眼根耳根俱持生死身及法身為",
    "T28n1547_004:0442a26": "增上緣。持生死身如前所說。持法身者。眼根",
    "T28n1547_004:0442a27": "近善知識誦習耳根聞法。近善知識及聞法",
    "T28n1547_004:0442a28": "已。思惟念向法次法。以是故彼契經說。彼",
    "T28n1547_004:0442a29": "時梵摩梵志二根不壞。眼根及耳根。問曰。何",
    "T28n1547_004:0442b01": "以故。一切根中說二根不壞。眼根及耳根。答",
    "T28n1547_004:0442b02": "曰。謂二根入佛法中是門是度是道。以是故。",
    "T28n1547_004:0442b03": "一切根中說二根不壞。眼及耳根。鼻根舌根",
    "T28n1547_004:0442b04": "身根亦四事為增上緣。一者己身端嚴。二者",
    "T28n1547_004:0442b05": "持己身。三者依生識。四者不共事。己身端嚴",
    "T28n1547_004:0442b06": "者。極令身妙具足一切支節。若三根不具者",
    "T28n1547_004:0442b07": "非端正多所增惡。三根具者顏貌端正眾不",
    "T28n1547_004:0442b08": "增惡。是謂己身端嚴也。持己身者。依此三",
    "T28n1547_004:0442b09": "根通揣食。謂揣食即三入香味細滑是。是",
    "T28n1547_004:0442b10": "謂持己身也。依生識者。依此三根生三識。是",
    "T28n1547_004:0442b11": "謂依生識也。不共事者。謂鼻嗅香舌知味身",
    "T28n1547_004:0442b12": "知細滑。此事餘根無也。意根二事為增上緣。",
    "T28n1547_004:0442b13": "一者次生當來有。二者自在。次生當來有者。如",
    "T28n1547_004:0442b14": "所說。阿難。若識不入母胎。寧名色膜漸厚不。",
    "T28n1547_004:0442b15": "阿難曰。不也世尊。是謂次生當來有也。自在",
    "T28n1547_004:0442b16": "者。如所說。比丘。心牽世間心煩惱心生自在。",
    "T28n1547_004:0442b17": "更有說者。意根復有二事增上緣。一者染著。",
    "T28n1547_004:0442b18": "二者清淨。染著者。如所說。心染著眾生染著。",
    "T28n1547_004:0442b19": "清淨者。如所說。心清淨眾生清淨。是謂意根",
    "T28n1547_004:0442b20": "二事為增上緣。女根男根亦二事為增上緣。一",
    "T28n1547_004:0442b21": "者施設根。二者斷根。施設根者。本有一士夫。",
    "T28n1547_004:0442b22": "亦不知男亦不知女。若少生造色。因少造色",
    "T28n1547_004:0442b23": "故。女形異處所異持衣異所說異飲食異去來",
    "T28n1547_004:0442b24": "異男形亦異。更有說者。此男根女根復有二事",
    "T28n1547_004:0442b25": "為增上緣。一者染著。二者清淨。染著者非婬",
    "T28n1547_004:0442b26": "故說增上主。此中無疑。問曰。若非婬者此云",
    "T28n1547_004:0442b27": "何。答曰。若有具此二根。彼受非威儀。能起五",
    "T28n1547_004:0442b28": "逆斷善根。滅一切善種子。破壞一切善根。此",
    "T28n1547_004:0442b29": "不成男性不成男。無形二形不能作爾所惡。",
    "T28n1547_004:0442c01": "清淨者。若具此二根。彼受具足戒威儀。能起",
    "T28n1547_004:0442c02": "定威儀無漏威儀。除欲界結色界結。得須陀",
    "T28n1547_004:0442c03": "洹果斯陀含果阿那含果阿羅漢果辟支佛",
    "T28n1547_004:0442c04": "果佛果。此不成男性不成男。無形二形不能",
    "T28n1547_004:0442c05": "發爾所功德。是謂男根女根二事為增上緣。",
    "T28n1547_004:0442c06": "命根二事為增上緣。一者施設根。二者斷根。",
    "T28n1547_004:0442c07": "施設根者。至命存說有根死已有何根。更有",
    "T28n1547_004:0442c08": "說者。命根四事為增上緣。種類續種類持種",
    "T28n1547_004:0442c09": "類行種類不斷。是謂命根四事為增上緣。五",
    "T28n1547_004:0442c10": "痛根一向染著。為增上緣。因五痛令眾生趣",
    "T28n1547_004:0442c11": "東西南北。過棧道過刺道。過蒺[卄/梨]道。過山嶮",
    "T28n1547_004:0442c12": "道。過羅剎渚入大海。洄澓濤波失搔摩羅山。",
    "T28n1547_004:0442c13": "同水色黑風暴起度惡龍處。所求財物盡為",
    "T28n1547_004:0442c14": "五痛故。更有說者。樂根喜根亦有二事為增",
    "T28n1547_004:0442c15": "上緣。一者染著。二者清淨。染著者。如所說。",
    "T28n1547_004:0442c16": "樂痛愛使所使。清淨者。如所說。樂己心定。苦",
    "T28n1547_004:0442c17": "根憂根亦二事為增上緣。一者染著。二者清",
    "T28n1547_004:0442c18": "淨。染著者。如所說。苦痛恚使所使。清淨者。",
    "T28n1547_004:0442c19": "如所說。因苦習。信護根亦二事為增上緣。一",
    "T28n1547_004:0442c20": "者染著。二者清淨。染著者。如所說。不苦不樂",
    "T28n1547_004:0442c21": "痛癡使所使。清淨者。如所說。謂依六出要護",
    "T28n1547_004:0442c22": "彼習彼依彼立已。謂此依六欲護便棄捨。如",
    "T28n1547_004:0442c23": "是彼得斷。如是五痛根二事為增上緣。信五",
    "T28n1547_004:0442c24": "根一向清淨為增上緣。如所說偈。",
    "T28n1547_004:0442c25": " 信能度流  不放逸海  諦捨除苦",
    "T28n1547_004:0442c26": " 以慧清淨",
    "T28n1547_004:0442c27": "[0442c27] 如所說。舍利弗信邪成就。若比丘比丘尼",
    "T28n1547_004:0442c28": "除去不善修行於善。復如所說。阿難精進能",
    "T28n1547_004:0442c29": "轉成道。如所說。舍利弗聖弟子成就精進力。",
    "T28n1547_004:0443a01": "除去不善修行於善。如所說。我說一切中念",
    "T28n1547_004:0443a02": "如所說。舍利弗聖弟子成就於念如守門人。",
    "T28n1547_004:0443a03": "除去不善修行於善。如所說偈。",
    "T28n1547_004:0443a04": " 定者是道  非定非道  定已自知",
    "T28n1547_004:0443a05": " 五陰興衰",
    "T28n1547_004:0443a06": "[0443a06] 如所說。舍利弗聖弟子成就三三昧。須除去",
    "T28n1547_004:0443a07": "不善修行於善。如所說偈。",
    "T28n1547_004:0443a08": " 慧為世間妙  能起有所至",
    "T28n1547_004:0443a09": " 能用等正智  生老病死盡",
    "T28n1547_004:0443a10": "[0443a10] 如所說。慧過一切法上。如所說。諸妹聖弟子",
    "T28n1547_004:0443a11": "以慧刀斷一切結縛使惱纏重斷。打重打割",
    "T28n1547_004:0443a12": "剝未知根。未見處當見處為增上緣。已知根",
    "T28n1547_004:0443a13": "已見處。當除諸惡為增上緣。無知根已除諸",
    "T28n1547_004:0443a14": "惡現法受樂為增上緣。是謂事於中此二十",
    "T28n1547_004:0443a15": "二根為增上緣。共行說已當說別行。云何眼",
    "T28n1547_004:0443a16": "根。答曰。謂眼色已見當見今見。及此餘所有",
    "T28n1547_004:0443a17": "已見者過去。當見者未來。今見者現在。及此",
    "T28n1547_004:0443a18": "餘所有者。謂彼眼識或空或非空。如眼根如",
    "T28n1547_004:0443a19": "是耳鼻舌身根亦爾。問曰。意根云何。答曰。謂",
    "T28n1547_004:0443a20": "意法已識當識今識。及此餘所有。已識者過",
    "T28n1547_004:0443a21": "去。當識者未來。今識者現在。及此餘所有",
    "T28n1547_004:0443a22": "者。謂彼意識相應。問曰。女根云何。答曰。身",
    "T28n1547_004:0443a23": "根少分。男根云何。身根少分。問曰。如身",
    "T28n1547_004:0443a24": "極微從足至頂滿。何以故。於身根少處說女",
    "T28n1547_004:0443a25": "根男根。尊者婆須蜜說曰。此二根令眾生得",
    "T28n1547_004:0443a26": "名是男是女。問曰。二形二形得名。欲令彼二",
    "T28n1547_004:0443a27": "形得名耶。尊者曇摩多羅說曰。諸尊此二根",
    "T28n1547_004:0443a28": "中生佛辟支佛聲聞仙人文尼善樂善御。問",
    "T28n1547_004:0443a29": "曰。云何命根。答曰。三界壽也。問曰。何以故。",
    "T28n1547_004:0443b01": "不相應行陰中命根立。根種類不立。答曰。命",
    "T28n1547_004:0443b02": "根報果。一切報因行故。此種類不定。或報果",
    "T28n1547_004:0443b03": "或依果。以是故。命根立根中。種類不立。問",
    "T28n1547_004:0443b04": "曰。云何樂根。答曰。樂痛觸更樂。謂身心中生",
    "T28n1547_004:0443b05": "善樂能覺是痛。是謂樂根。問曰。苦根云何。答",
    "T28n1547_004:0443b06": "曰。苦更樂觸。若生身不善苦覺是痛。是謂苦",
    "T28n1547_004:0443b07": "根。問曰。喜根云何。答曰。喜更樂觸。若心中",
    "T28n1547_004:0443b08": "生善樂覺是痛。是謂喜根。問曰。憂根云何。",
    "T28n1547_004:0443b09": "答曰。憂更樂觸。若心中生不善苦覺是痛。是",
    "T28n1547_004:0443b10": "謂憂根。問曰。護根云何。答曰。不苦不樂更",
    "T28n1547_004:0443b11": "樂觸。若心中生非善非不善覺是痛。是謂",
    "T28n1547_004:0443b12": "護根。問曰。信根云何。答曰。行無欲時為善",
    "T28n1547_004:0443b13": "法故。若信能信重信兢重。已解當解今解。屈",
    "T28n1547_004:0443b14": "伏意心淨。是謂信根。問曰。精進根云何。答",
    "T28n1547_004:0443b15": "曰。行無欲時為善法故。若精進方便力精勤",
    "T28n1547_004:0443b16": "已能當能今能心正持。是謂精進根。問曰。念",
    "T28n1547_004:0443b17": "根云何。答曰。行無欲時為善法故。若念次念",
    "T28n1547_004:0443b18": "數念。已憶當憶今憶。不忘心正憶。是謂念根。",
    "T28n1547_004:0443b19": "問曰。定根云何。答曰。行無欲時為善法故。若",
    "T28n1547_004:0443b20": "心住等住上住無亂不散攝正定。是謂定根。",
    "T28n1547_004:0443b21": "問曰。慧根云何。答曰。行無欲時為善法故。",
    "T28n1547_004:0443b22": "若擇選擇法擇視等視上視了等了上了山地",
    "T28n1547_004:0443b23": "眼覺黠慧行觀。是謂慧根。問曰。云何未知",
    "T28n1547_004:0443b24": "根。答曰。若人未見未觀。謂學慧慧根。及諸根",
    "T28n1547_004:0443b25": "堅信堅法未觀四諦能觀。若人未見者。謂彼",
    "T28n1547_004:0443b26": "不見。諦未觀者。謂彼未觀諦。學慧慧根者即",
    "T28n1547_004:0443b27": "是慧根也。及諸根堅信堅法未觀四諦能觀",
    "T28n1547_004:0443b28": "者。謂八根也。此九根合聚。謂未知根也。問",
    "T28n1547_004:0443b29": "曰。何以故。慧說二名餘道品一。答曰。妙說妙",
    "T28n1547_004:0443c01": "義故。一切彼品中何者最妙慧是。如所說。王",
    "T28n1547_004:0443c02": "及眷屬行。或曰。謂慧能三觀。一者事觀。二者",
    "T28n1547_004:0443c03": "見觀。三者緣觀。謂彼相應法雖有二觀。事觀",
    "T28n1547_004:0443c04": "緣觀但非見觀。性慧非慧故。謂彼共有法",
    "T28n1547_004:0443c05": "雖有一觀。是事觀但非見觀。性非慧故。亦非",
    "T28n1547_004:0443c06": "緣觀。非緣法故。此慧能三觀以故爾。或曰。謂",
    "T28n1547_004:0443c07": "慧見結不得久住。如地隱虫見物還入。如是",
    "T28n1547_004:0443c08": "慧見結不得久住。或曰。謂慧照意結賊不嬈。",
    "T28n1547_004:0443c09": "如室有燈賊不敢嬈。如是慧照意結賊不嬈。",
    "T28n1547_004:0443c10": "或曰。謂無智則縛。智則解脫。或曰。於佛法中",
    "T28n1547_004:0443c11": "謂智快樂。能覺則妙。如盲入珍寶渚。如是無",
    "T28n1547_004:0443c12": "智入佛法中。如有目入珍寶渚。如是有智入",
    "T28n1547_004:0443c13": "佛法中。是說於佛法中有智快樂能覺則妙。",
    "T28n1547_004:0443c14": "或曰。謂慧能觀餘道品盲。如彼盲聚一有目",
    "T28n1547_004:0443c15": "者而為將導。如是餘道品盲慧者。能觀而為",
    "T28n1547_004:0443c16": "將導入寶真諦。或曰。謂彼如人說眼首覺覺",
    "T28n1547_004:0443c17": "種道道種。或曰。謂慧能照一切法。此外事。如",
    "T28n1547_004:0443c18": "日月星宿摩尼藥瓔珞宮殿。能照一界一入一",
    "T28n1547_004:0443c19": "陰一世少所入一界者色界。一入者色入。一",
    "T28n1547_004:0443c20": "陰者色陰。一世者現在。此慧能照十八界十",
    "T28n1547_004:0443c21": "二入五陰三世。或曰。謂慧能斷諸法自相及",
    "T28n1547_004:0443c22": "共相。立法自相及共相。壞種癡及壞緣癡。於",
    "T28n1547_004:0443c23": "法中不顛倒行。或曰。謂彼說如講堂。如所說",
    "T28n1547_004:0443c24": "諸賢。我依戒立戒。昇戒已登無上慧講堂。少",
    "T28n1547_004:0443c25": "方便而觀千世界。或曰。謂斷結時說如利刀。",
    "T28n1547_004:0443c26": "如所說。諸妹聖妹聖弟子。以慧刀斷結縛使",
    "T28n1547_004:0443c27": "煩惱纏重斷。打重打割剝。或曰。謂彼說如珍",
    "T28n1547_004:0443c28": "寶。如所說。舍利弗聖弟子成就慧珍寶。除不",
    "T28n1547_004:0443c29": "善修行於善。或曰。佛世尊愛樂慧。佛世尊非",
    "T28n1547_004:0444a01": "愛色非族姓非力非錢財。非豪貴非眷屬。但",
    "T28n1547_004:0444a02": "愛樂慧。以是慧二名。餘道品一。問曰。已知根",
    "T28n1547_004:0444a03": "云何。答曰。謂人已見已觀學慧慧根。及諸根",
    "T28n1547_004:0444a04": "信解脫見到身證已觀諦能上觀。謂人已見",
    "T28n1547_004:0444a05": "者。謂彼已見諦。已觀者。謂彼已觀諦。學慧慧",
    "T28n1547_004:0444a06": "根者。即是慧根。及諸根信解脫見到身證已",
    "T28n1547_004:0444a07": "觀諦能上觀者。謂八根此九根合聚謂已知",
    "T28n1547_004:0444a08": "根。問曰。如無學亦能上觀。如彼退法至無",
    "T28n1547_004:0444a09": "退法。無退法至念法。念法至護法。護法至上",
    "T28n1547_004:0444a10": "法。上法至無疑。何以故。說學上觀不說無",
    "T28n1547_004:0444a11": "學。答曰。應說。若不說者。是世尊有餘言。此",
    "T28n1547_004:0444a12": "現義門現義略現義度當知義。或曰。謂更斷",
    "T28n1547_004:0444a13": "結更受果。彼說上觀。彼無學更不斷結亦",
    "T28n1547_004:0444a14": "更不受果。以是故。不說上觀。或曰。謂更斷",
    "T28n1547_004:0444a15": "繫得(得者法得之得)。更受解脫得。彼說上觀。彼無學",
    "T28n1547_004:0444a16": "不更斷繫得。亦不更受解脫得。以是故。不說",
    "T28n1547_004:0444a17": "上觀。或曰。謂更斷無智更得智。彼說上",
    "T28n1547_004:0444a18": "觀彼無學雖更得智。不更斷無智染污無智",
    "T28n1547_004:0444a19": "故以是說學上觀不說無學。問曰。無知根云",
    "T28n1547_004:0444a20": "何。答曰。謂人已見已觀。無學慧慧根。及諸根",
    "T28n1547_004:0444a21": "慧解脫俱解脫已觀諦現法受樂。謂人已見",
    "T28n1547_004:0444a22": "者。謂彼已見諦。已觀者。謂已觀諦。無學慧慧",
    "T28n1547_004:0444a23": "根者。即是慧根。及諸根慧解脫俱解脫已觀",
    "T28n1547_004:0444a24": "諦現法受樂者。謂八根。此九根合聚謂無知",
    "T28n1547_004:0444a25": "根。問曰。如學現法亦受樂。何以故。說無學現",
    "T28n1547_004:0444a26": "法受樂不說學。答曰。應說。若不說者。是世尊",
    "T28n1547_004:0444a27": "有餘言。此現義門現義略現義度當知義。或",
    "T28n1547_004:0444a28": "曰。妙說妙義故。若說妙法者。學法勝非無學。",
    "T28n1547_004:0444a29": "若說人妙無學人勝非學人。或曰。謂此猗樂",
    "T28n1547_004:0444b01": "快受彼學意結所熱。是故猗樂不快受。此無",
    "T28n1547_004:0444b02": "學意結熱滅。是故猗樂快受。或曰。謂此猗樂",
    "T28n1547_004:0444b03": "極廣大受。彼學或結怨家盡或不盡。是故猗",
    "T28n1547_004:0444b04": "樂不極廣大受。如王或降怨家或未降。是故",
    "T28n1547_004:0444b05": "王境界不極廣大受。如是彼學或結怨家盡",
    "T28n1547_004:0444b06": "或不盡。是故猗樂不極廣大受。此無學一切",
    "T28n1547_004:0444b07": "結怨家盡。彼猗樂極廣大受。如王降一切怨",
    "T28n1547_004:0444b08": "家。彼王境界極廣大受。如是此無學一切結",
    "T28n1547_004:0444b09": "怨家盡。是故猗樂極廣大受。或曰。謂現法",
    "T28n1547_004:0444b10": "樂非後樂。彼學現法樂後亦樂。此無學是現",
    "T28n1547_004:0444b11": "法樂非後樂。以是故。無學說現法受樂不說",
    "T28n1547_004:0444b12": "學。問曰。此說及諸根慧解脫俱解脫已觀諦",
    "T28n1547_004:0444b13": "現法受樂。彼三明阿羅漢有耶無耶。若有者",
    "T28n1547_004:0444b14": "此中何以不說。若無者彼契經云何通。彼契",
    "T28n1547_004:0444b15": "經尊者舍利弗至世尊所問。唯世尊。五百比",
    "T28n1547_004:0444b16": "丘中幾比丘三明。幾比丘俱解脫。幾比丘慧",
    "T28n1547_004:0444b17": "解脫。世尊告曰。舍利弗。此五百比丘九十比",
    "T28n1547_004:0444b18": "丘三明。九十比丘俱解脫。餘比丘慧解脫。舍",
    "T28n1547_004:0444b19": "利弗。此眾無枝葉亦無節清淨堅住。問曰。尊",
    "T28n1547_004:0444b20": "者舍利弗知耶不知耶。若知者何以問。若不",
    "T28n1547_004:0444b21": "知者云何稱聲聞波羅蜜。作此論已。說曰。知",
    "T28n1547_004:0444b22": "也問曰。若知者何以故問。答曰。或有知而問。",
    "T28n1547_004:0444b23": "如所說。佛世尊知而問。或曰。為他故而問。雖",
    "T28n1547_004:0444b24": "尊者舍利弗知。彼眾中有不知者。彼不知者",
    "T28n1547_004:0444b25": "彼不成就無畏法。不能問世尊。尊者舍利弗",
    "T28n1547_004:0444b26": "知亦成就無畏法。彼為他故問世尊。或曰。入",
    "T28n1547_004:0444b27": "等性現差降故問。佛為彼五百比丘說法。盡",
    "T28n1547_004:0444b28": "得阿羅漢果不受當來有。彼世尊心歡悅故",
    "T28n1547_004:0444b29": "說等同。誰能第一義。世尊心歡悅。謂斷當來",
    "T28n1547_004:0444c01": "有。尊者舍利弗作是念。雖一切得阿羅漢果",
    "T28n1547_004:0444c02": "斷當來有。第一義世尊心歡悅。但未知誰勤",
    "T28n1547_004:0444c03": "精進。誰不勤精進。以是故。入等性現差降故",
    "T28n1547_004:0444c04": "問。或曰。佛因彼道果說等同。尊者舍利弗道",
    "T28n1547_004:0444c05": "差降故問。或曰。佛因彼無為解脫等同。尊者",
    "T28n1547_004:0444c06": "舍利弗於有為解脫差降故問。或曰施主思",
    "T28n1547_004:0444c07": "願關故問。若施主夏四月受供養。彼思願開",
    "T28n1547_004:0444c08": "意如是此極妙福田。莫作是念。施種惡田。或",
    "T28n1547_004:0444c09": "曰。少欲灰覆功德藏顯示世間故。如人灰覆",
    "T28n1547_004:0444c10": "藏發顯示故。如是少欲灰覆功德藏顯示世",
    "T28n1547_004:0444c11": "間故問。或曰。現弟子功德故問。此應爾如弟",
    "T28n1547_004:0444c12": "子問師答。是現弟子功德故問。或曰。不實貢",
    "T28n1547_004:0444c13": "高智焦增智慢。斷貢高慢故問。謂彼成就增",
    "T28n1547_004:0444c14": "智慢。不喜問世尊說舍利弗比丘問。閻浮利",
    "T28n1547_004:0444c15": "十六分慧不能及。何況汝等凡智見成就。是",
    "T28n1547_004:0444c16": "謂不實貢高智焦增智慢。斷貢高慢故問。或",
    "T28n1547_004:0444c17": "曰。斷謗故問。異學誹謗世尊說者。沙門瞿曇",
    "T28n1547_004:0444c18": "從舍利弗目揵連受法而說。夜受晝說。如尊",
    "T28n1547_004:0444c19": "者。舍利弗叉手而問世尊答。是謂斷誹謗故。",
    "T28n1547_004:0444c20": "或曰。斷於法嫉&#x59AC;故問。若嫉&#x59AC;者他說功德",
    "T28n1547_004:0444c21": "而不喜聞。何況自說。尊者舍利弗無此咎。是",
    "T28n1547_004:0444c22": "故斷於法嫉&#x59AC;故問或曰。現無貢高及求善",
    "T28n1547_004:0444c23": "法故問。或曰。現世尊善說印可故問。如王",
    "T28n1547_004:0444c24": "縢書法令。若無王印可一切關守便有留難。",
    "T28n1547_004:0444c25": "如是若善說無如來印可。於過去佛法中四",
    "T28n1547_004:0444c26": "部眾便有留難。如王縢書法令。若王印可一",
    "T28n1547_004:0444c27": "切關守無有留難。如是若善說如來印可。於",
    "T28n1547_004:0444c28": "過去佛法中四部眾無有留難。是謂現世尊",
    "T28n1547_004:0444c29": "善說印可故。尊者舍利弗問。作此論已說曰",
    "T28n1547_004:0445a01": "有三明阿羅漢。問曰。若爾者於彼經通。此",
    "T28n1547_004:0445a02": "經中何以不說。答曰。應說。若不說者。世尊",
    "T28n1547_004:0445a03": "有餘言。或曰。彼已說在此中。若有此三明",
    "T28n1547_004:0445a04": "阿羅漢。或性慧解脫或俱解脫。已說慧解脫。",
    "T28n1547_004:0445a05": "當知已說性慧解脫三明阿羅漢也。已說俱",
    "T28n1547_004:0445a06": "解脫。當知已說性俱解脫三明阿羅漢。說者",
    "T28n1547_004:0445a07": "更有二師。尊者視違羅。尊者瞿沙披摩。尊者",
    "T28n1547_004:0445a08": "視違羅者稱說慧妙。尊者瞿沙披摩者稱說",
    "T28n1547_004:0445a09": "滅盡定妙。尊者視違羅說慧勝。非滅盡定。慧",
    "T28n1547_004:0445a10": "者等緣。滅盡定者無等緣。尊者瞿沙披摩說。",
    "T28n1547_004:0445a11": "滅盡定勝非慧。慧者凡人亦有。滅盡定者非",
    "T28n1547_004:0445a12": "凡人。若稱說。慧者非滅盡定。彼說若有三",
    "T28n1547_004:0445a13": "明無八解脫者。是說三明阿羅漢。謂三明有",
    "T28n1547_004:0445a14": "八解脫。彼亦說三明。何以故。謂彼慧勝非滅",
    "T28n1547_004:0445a15": "盡定。一明二明者慧解脫。若稱說。滅盡定者",
    "T28n1547_004:0445a16": "非慧。彼說若有八解脫無三明。是說俱解脫。",
    "T28n1547_004:0445a17": "若有八解脫及三明。此亦說俱解脫。何以故。",
    "T28n1547_004:0445a18": "謂彼滅盡定勝非慧。一明二明者慧解脫。說",
    "T28n1547_004:0445a19": "者彼此但虛論。不益經不益義。如是好。如前",
    "T28n1547_004:0445a20": "所說。此三明阿羅漢。或得滅盡定。或不得。若",
    "T28n1547_004:0445a21": "得滅盡定彼說俱解脫。不得者說慧解脫復",
    "T28n1547_004:0445a22": "次未知根已知根無知根。更別說行未知根",
    "T28n1547_004:0445a23": "云何。答曰。未知當知未觀當觀未斷當斷。是",
    "T28n1547_004:0445a24": "故說未知根。問曰。若未知當知未觀當觀未",
    "T28n1547_004:0445a25": "斷當斷是說未知根者。彼苦法忍生已。觀欲",
    "T28n1547_004:0445a26": "界五陰。於上生苦法智。欲界五陰已觀重觀。",
    "T28n1547_004:0445a27": "如此已觀當觀。何以故說未知根不說已知",
    "T28n1547_004:0445a28": "根。答曰。苦法忍生欲界始觀五陰。未已觀於",
    "T28n1547_004:0445a29": "彼上苦法智生已觀欲界五陰。或曰。苦法忍",
    "T28n1547_004:0445b01": "生欲界五陰。雖觀欲界五陰。但未知彼上苦",
    "T28n1547_004:0445b02": "法智生。知欲界五陰因智。故名為觀非是忍。",
    "T28n1547_004:0445b03": "或曰。於彼上當生道未曾所觀意陰覆墮下。",
    "T28n1547_004:0445b04": "以是故說未。知根非已知根。問曰已知根云",
    "T28n1547_004:0445b05": "何。答曰已知當知已觀當觀未斷當斷。是故",
    "T28n1547_004:0445b06": "說已知根。問曰。若已知當知已觀當觀未斷",
    "T28n1547_004:0445b07": "當斷。是說已知根者。道未知忍生。除共有相",
    "T28n1547_004:0445b08": "應法。餘一切法智及觀。於彼上生道未知智",
    "T28n1547_004:0445b09": "彼共有相應法智及觀。如此中未知當知未觀",
    "T28n1547_004:0445b10": "當觀。何以說已知根。不說未知根。答曰。外者",
    "T28n1547_004:0445b11": "十六心見道。彼初道未知智時。於見諦道中",
    "T28n1547_004:0445b12": "彼共有相應品智及觀。是故彼已知而知非",
    "T28n1547_004:0445b13": "未知。已觀而觀非未觀問曰。此中依外不問",
    "T28n1547_004:0445b14": "不答若十五意見道此說云何。尊者僧伽婆",
    "T28n1547_004:0445b15": "修說曰。當道未知忍現在前時。修當來無量",
    "T28n1547_004:0445b16": "道未知忍。若彼當來修無量道未知忍者。是",
    "T28n1547_004:0445b17": "彼觀共有相應法。說曰。此不論。問曰。何以故",
    "T28n1547_004:0445b18": "此不論。答曰。非是當來道能觀。問曰。若不爾",
    "T28n1547_004:0445b19": "者。此云何。答曰。多故多已觀當觀少未觀當",
    "T28n1547_004:0445b20": "觀。如地無量無邊。知是已觀當觀。如地一",
    "T28n1547_004:0445b21": "丸。如是未觀當觀。如空無量無邊如是已觀",
    "T28n1547_004:0445b22": "當觀。如空一蚊&#x8739;處。如是未觀當觀。如海無",
    "T28n1547_004:0445b23": "量無邊。如是已觀當觀。如海一渧。如是未觀",
    "T28n1547_004:0445b24": "當觀。如須彌山王無量無邊。如是已觀當觀。",
    "T28n1547_004:0445b25": "如須彌山芥子數。如是未觀當觀。是謂多故。",
    "T28n1547_004:0445b26": "或曰。於彼上當生道。已曾所觀。已曾所觀意",
    "T28n1547_004:0445b27": "陰覆墮下。以是故說已知根非未知根。問曰。",
    "T28n1547_004:0445b28": "無知根云何。答曰。已知當知已觀當觀無有",
    "T28n1547_004:0445b29": "未斷可斷。是謂無知根。問曰。若已知當知已",
    "T28n1547_004:0445c01": "觀當觀無有未斷可斷者。佛辟支佛聲聞。亦",
    "T28n1547_004:0445c02": "已知當知已觀當觀無有未斷可斷。何以故",
    "T28n1547_004:0445c03": "三等一說佛不說餘。答曰。謂始覺覺一切法",
    "T28n1547_004:0445c04": "不破正智。或曰謂始得盡智。除二種障結障",
    "T28n1547_004:0445c05": "及解脫障。或曰。謂意中除二種無知闇癡染",
    "T28n1547_004:0445c06": "著。及不染著等及第一義。或曰。謂意中除",
    "T28n1547_004:0445c07": "二種。疑惑猶豫處處及結處。或曰。謂多聞無",
    "T28n1547_004:0445c08": "厭。或曰。謂得盡甚深緣起底。非如一切聲聞",
    "T28n1547_004:0445c09": "辟支佛。作譬喻三獸渡河兔馬香象。兔者浮",
    "T28n1547_004:0445c10": "而渡河。馬者少多觸沙而渡。香象者盡底蹈",
    "T28n1547_004:0445c11": "沙而渡。如是三乘渡緣起河。佛辟支佛聲聞。",
    "T28n1547_004:0445c12": "如兔浮渡河。如是當觀聲聞緣起智。如馬少",
    "T28n1547_004:0445c13": "多觸沙而渡。如是當觀辟支佛緣起智。如香",
    "T28n1547_004:0445c14": "象盡底蹈沙而渡。如是當觀佛世尊緣起智。",
    "T28n1547_004:0445c15": "是故說謂得盡甚深緣起底。非如一切聲聞",
    "T28n1547_004:0445c16": "辟支佛。或曰。謂四聖諦的智箭極深入。如非",
    "T28n1547_004:0445c17": "一切聲聞辟支佛。作譬喻如一的三人共射。",
    "T28n1547_004:0445c18": "一者摩訶能伽。二者&#x9262;騫提。三者那羅延。摩",
    "T28n1547_004:0445c19": "訶能伽者雖著的不能入。何況能過&#x9262;騫提",
    "T28n1547_004:0445c20": "者雖著的能入不能令過。那羅延者射破的",
    "T28n1547_004:0445c21": "徹過入地。彼的亦不現。堅軟隨彼力軟中上。",
    "T28n1547_004:0445c22": "射破的亦有軟中上。如是三乘射四聖諦的。",
    "T28n1547_004:0445c23": "佛辟支佛聲聞。如摩訶能伽雖著的不能入。",
    "T28n1547_004:0445c24": "況當能過。如是當觀聲聞四聖諦智。如&#x9262;騫",
    "T28n1547_004:0445c25": "提雖著的能入不能令過。如是當觀辟支佛",
    "T28n1547_004:0445c26": "四聖諦智。如那羅延射破的徹過入地。如是",
    "T28n1547_004:0445c27": "當觀佛四聖諦智。此四聖諦的亦不現。堅軟",
    "T28n1547_004:0445c28": "隨彼智力有軟中上。四聖諦的便有軟中上。",
    "T28n1547_004:0445c29": "是故說謂。四聖諦的智箭極深入如非一切",
    "T28n1547_004:0446a01": "聲聞辟支佛。或曰。謂知自覺盡及具。辟支佛",
    "T28n1547_004:0446a02": "者雖自覺及具非是盡。聲聞者不能自覺。何",
    "T28n1547_004:0446a03": "況具盡。是說謂知自覺具及盡。或曰。謂緣自",
    "T28n1547_004:0446a04": "覺及盡行。辟支佛者雖有自覺不能盡行。聲",
    "T28n1547_004:0446a05": "聞不能自覺。何況盡行。或曰。謂說無二種辯",
    "T28n1547_004:0446a06": "才不盡所說無異。或曰。成就身及身所依明",
    "T28n1547_004:0446a07": "行成。轉輪聖王雖身成就無身所依。聲聞辟",
    "T28n1547_004:0446a08": "支佛雖成就身。所依非是身。佛亦成就身。及",
    "T28n1547_004:0446a09": "身所依明行成。或曰。謂三成就色挨妙語。",
    "T28n1547_004:0446a10": "復三成就誓果教授。或曰。三不護及三不共",
    "T28n1547_004:0446a11": "意止。或曰。謂四不護及四不諫。或曰。謂成就",
    "T28n1547_004:0446a12": "四智因智時智想智他說智。復有四智。無滯",
    "T28n1547_004:0446a13": "智無住智無錯智無礙智。或曰。謂覺種種因",
    "T28n1547_004:0446a14": "覺種種果覺種種治覺種種意。或曰。一無二",
    "T28n1547_004:0446a15": "獨福力降魔。如非一切聲聞辟支佛。說者謂",
    "T28n1547_004:0446a16": "菩薩食難陀難陀波羅乳糜已。作如是意。坐",
    "T28n1547_004:0446a17": "道樹下要不破結加坐至盡有漏。彼時魔波",
    "T28n1547_004:0446a18": "旬宮殿六反震動。彼作是念。不知是誰力。彼",
    "T28n1547_004:0446a19": "見菩薩坐道樹下。作如是意。要不破結加趺",
    "T28n1547_004:0446a20": "坐至盡有漏。彼時魔波旬雨華而至菩薩所。",
    "T28n1547_004:0446a21": "到已善言語菩薩悉達阿[少/兔]。是濁世時眾生",
    "T28n1547_004:0446a22": "意剛強。如此時難可得成無上正真道。且起",
    "T28n1547_004:0446a23": "我當給汝七寶及以千子。領四天下為轉輪",
    "T28n1547_004:0446a24": "聖王。菩薩說曰。波旬。汝唐疲勞。速令此地",
    "T28n1547_004:0446a25": "及泉源池水莊嚴村城舍宅人民飛在空中。",
    "T28n1547_004:0446a26": "空及日月星辰速令墮地。要不與汝起至盡",
    "T28n1547_004:0446a27": "有漏。魔波旬說曰。我以愛善之言用告汝。汝",
    "T28n1547_004:0446a28": "不起者當見極惡。作是語已。還至天上告六",
    "T28n1547_004:0446a29": "欲天。諸賢。當持鉾戟刀鉤金椎鉞斧&#x7F82;索長",
    "T28n1547_004:0446b01": "鉤。我有怨家今在道樹下坐。彼時菩薩魔波",
    "T28n1547_004:0446b02": "旬還去不久。便作是念。常凡人共諍由當防",
    "T28n1547_004:0446b03": "護不應默住。何況欲界豪貴菩薩。去欲結&#x8FF9;",
    "T28n1547_004:0446b04": "先已備習彼速除欲。已發於神足種種變",
    "T28n1547_004:0446b05": "化。謂作鼠形者化作&#x732B;。謂作&#x732B;形化作狗。謂",
    "T28n1547_004:0446b06": "狗形化作豹形。謂豹形化作虎。謂虎形化作",
    "T28n1547_004:0446b07": "師子。謂戴火化作雨。謂雨化作蓋。菩薩自化",
    "T28n1547_004:0446b08": "作琉璃臺。在中結加趺坐。謂障形不障眼。",
    "T28n1547_004:0446b09": "變化已菩薩作是念。我種種變化若我他行",
    "T28n1547_004:0446b10": "法時有所嬈亂者。魔波旬必能嬈亂我。若我",
    "T28n1547_004:0446b11": "他行法時不作嬈亂者。魔波旬終不能嬈亂",
    "T28n1547_004:0446b12": "我。菩薩因此事念宿命。神通作證發已。觀百",
    "T28n1547_004:0446b13": "眾生千眾生行法時極供給所。當菩薩作是",
    "T28n1547_004:0446b14": "念。如我種種變化。如本行善因。令如此魔百",
    "T28n1547_004:0446b15": "千億來者。彼終不能嬈亂我。何況一魔。菩薩",
    "T28n1547_004:0446b16": "作是念住。於是魔波旬及十八億魔作醜陋",
    "T28n1547_004:0446b17": "面牙齒。恐怖聲極惡音聲。執持種種鉾戟。滿",
    "T28n1547_004:0446b18": "三十六由延往詣道樹所。到已語菩薩曰。悉",
    "T28n1547_004:0446b19": "達阿[少/兔]。汝見此惡眾不。速起莫於此中受無",
    "T28n1547_004:0446b20": "量苦。菩薩說曰。波旬汝語如小兒。汝昔一齋",
    "T28n1547_004:0446b21": "之施。謂因果力今得如是自在。魔說曰。我一",
    "T28n1547_004:0446b22": "齋之施汝施幾齋。菩薩說曰。我施無量百千",
    "T28n1547_004:0446b23": "齋。魔說曰。我齋之施得汝為證。誰為汝證。彼",
    "T28n1547_004:0446b24": "時菩薩滿百千福相好莊嚴紫磨金色。以合",
    "T28n1547_004:0446b25": "曼掌按地。地即大動。此以為證。彼時此地",
    "T28n1547_004:0446b26": "如七寶器聲。彼魔眾聞已。恐怖散壞顧面奔",
    "T28n1547_004:0446b27": "走放惡音聲復道而還。菩薩所生眼。魔眾",
    "T28n1547_004:0446b28": "過一由延不復見。菩薩因此天眼神通作證",
    "T28n1547_004:0446b29": "發已。但見而耳不聞。菩薩因此天耳神通作",
    "T28n1547_004:0446c01": "證發已。能聞不知以何意來。菩薩因此知他",
    "T28n1547_004:0446c02": "心神通作證發已。觀釋釋眾妙意來。魔魔眾",
    "T28n1547_004:0446c03": "惡意來。菩薩作是念。魔波旬何因來此觀守",
    "T28n1547_004:0446c04": "境界故來。以何故守境界。便作是念。以結故。",
    "T28n1547_004:0446c05": "菩薩因此斷一切結已。三十四心頃成無上",
    "T28n1547_004:0446c06": "正真等正覺道。三十四心頃者。見道十五心",
    "T28n1547_004:0446c07": "道未知智第十六。謂道已知智。此菩薩有想",
    "T28n1547_004:0446c08": "無想處除欲時。是方便道。有想無想處斷九",
    "T28n1547_004:0446c09": "品結。九無礙道九解脫道。是謂三十四心頃。",
    "T28n1547_004:0446c10": "謂一切三耶三佛。依此以降魔及官屬成最",
    "T28n1547_004:0446c11": "正覺。是說謂一無二獨。以福力降魔及官屬",
    "T28n1547_004:0446c12": "已。成無上正真道已。如非一切聲聞辟支佛。",
    "T28n1547_004:0446c13": "或曰。謂已知智滿及覺道行及行緣及緣根",
    "T28n1547_004:0446c14": "及根義。或曰。謂有十力四無所畏十八不共",
    "T28n1547_004:0446c15": "法。或曰。謂離世八法。不可得功德邊。救諸危",
    "T28n1547_004:0446c16": "厄而為作歸。或曰。謂大悲久遠來微入普入",
    "T28n1547_004:0446c17": "一切眾生等轉行。久遠來者。三阿僧祇具修",
    "T28n1547_004:0446c18": "行遠來也。微入者。覺三苦微入也(一者苦苦二者行苦三",
    "T28n1547_004:0446c19": "者變易苦也)。普來者三界緣普入也。一切眾生等轉",
    "T28n1547_004:0446c20": "行者怨親中間等意故。一切眾生等轉行也。",
    "T28n1547_004:0446c21": "是故說謂。大悲久遠來微入普入一切眾生",
    "T28n1547_004:0446c22": "等轉行。以是故等三說一佛。非聲聞辟支佛。",
    "T28n1547_004:0446c23": "問曰。何以故色陰中。眼根耳鼻舌身根立根。",
    "T28n1547_004:0446c24": "色聲香味細滑不立根。答曰。謂內彼立根。外",
    "T28n1547_004:0446c25": "者不立根。謂現在時眾生數彼立根。不定者",
    "T28n1547_004:0446c26": "不立根。謂受彼立根。不受者不立根。謂斷時",
    "T28n1547_004:0446c27": "痛痒重擔彼立根。不定者不立根。謂根彼立",
    "T28n1547_004:0446c28": "根。謂根義不立根。以故爾。問曰。何以故痛",
    "T28n1547_004:0446c29": "陰中。樂痛立二根。樂根及喜根。苦痛亦立二",
    "T28n1547_004:0447a01": "根。苦根及憂根。何以故不苦不樂立一根護",
    "T28n1547_004:0447a02": "根。答曰。應說若不說者。世尊有餘言。現義現",
    "T28n1547_004:0447a03": "義門現義略現義度當知義。或曰。現二門二",
    "T28n1547_004:0447a04": "略二度二炬二明二光現二處。如樂痛苦痛",
    "T28n1547_004:0447a05": "立二根。不苦不樂亦應立二根。此有差降。謂",
    "T28n1547_004:0447a06": "於彼可得起二根。如不苦不樂立一根。如是",
    "T28n1547_004:0447a07": "樂痛苦痛亦應一根。有此等行。謂彼起一根。",
    "T28n1547_004:0447a08": "是說現二門二略二度二炬二明二光現二",
    "T28n1547_004:0447a09": "數。或曰。離相違故。樂痛苦痛相違。苦痛亦樂",
    "T28n1547_004:0447a10": "痛相違。彼不苦不樂痛更無餘痛相違。是離",
    "T28n1547_004:0447a11": "相違故。以故爾。或曰。轉行餘故。此樂痛異樂",
    "T28n1547_004:0447a12": "根。轉行異喜根。痛苦亦異苦根。轉行異憂",
    "T28n1547_004:0447a13": "根。彼不苦不樂痛一切轉行。餘以故爾。或曰。",
    "T28n1547_004:0447a14": "樂痛或利或不利。或狂或不狂。或住或不住。",
    "T28n1547_004:0447a15": "或定或不定。謂彼不利狂狂不住定彼立一",
    "T28n1547_004:0447a16": "根。是樂根利狂不住不定彼立喜根。苦痛亦",
    "T28n1547_004:0447a17": "爾。彼不苦不樂痛一切不利不狂住定。以是",
    "T28n1547_004:0447a18": "故樂痛立二根。樂根及喜根。苦痛亦立二根。",
    "T28n1547_004:0447a19": "苦根及憂根。不苦不樂立一根。護根。問曰。想",
    "T28n1547_004:0447a20": "何以故不立根。答曰。多有法不立根中。何",
    "T28n1547_004:0447a21": "以獨問想。問曰。色陰或立根或不立根。如",
    "T28n1547_004:0447a22": "是行陰或立根或不立根。痛陰及識陰盡立",
    "T28n1547_004:0447a23": "根。此想何以故盡不立根耶。答曰。謂無根",
    "T28n1547_004:0447a24": "相。無根相故不立根。或曰。根自力轉行此",
    "T28n1547_004:0447a25": "想因他力轉行。如弟子及庸作人隨彼教&#x52C5;。",
    "T28n1547_004:0447a26": "教取即取。教捨即捨。如是想。若痛所覺彼",
    "T28n1547_004:0447a27": "想即想。若思所思彼想即想。若識所識彼想",
    "T28n1547_004:0447a28": "即想。尊者婆須蜜說曰。何以故想不立根者。",
    "T28n1547_004:0447a29": "增上義是根義。想非增上。問曰。如一切有",
    "T28n1547_004:0447b01": "為法各各相增。無為法有為法增。何以故想",
    "T28n1547_004:0447b02": "非增上。答曰。謂諸法能增結彼立根。非想",
    "T28n1547_004:0447b03": "能壞結。問曰。想亦能壞結。世尊所說無常",
    "T28n1547_004:0447b04": "想。修習多修習。壞一切欲愛及色愛無色愛。",
    "T28n1547_004:0447b05": "壞一切無明及慢。何以故說想不能壞結。尊",
    "T28n1547_004:0447b06": "者曇摩多羅說曰。諸尊想者因他受想。彼從",
    "T28n1547_004:0447b07": "他起。如受所依。如彼餘心數法作緣已然後",
    "T28n1547_004:0447b08": "受想。是故說諸尊想者因他受想。彼從他起",
    "T28n1547_004:0447b09": "如所受依。以是故想不立根。問曰。結何以故",
    "T28n1547_004:0447b10": "不立根。答曰。增上義是根義。結非增上。痛於",
    "T28n1547_004:0447b11": "結增上故。問曰。結增上於解脫中退沒。在生",
    "T28n1547_004:0447b12": "死遠離於善。何以故說結非增上。答曰。不如",
    "T28n1547_004:0447b13": "是增上。如於解脫中退沒在生死遠離於善。",
    "T28n1547_004:0447b14": "此是說下賤弊惡非增上。問曰。此痛因結增",
    "T28n1547_004:0447b15": "上。何以故痛立根結不立。答曰。雖痛因結起。",
    "T28n1547_004:0447b16": "因結得增上。但結是下賤。如城中豪貴主立",
    "T28n1547_004:0447b17": "守門人。彼守門者雖極增惡但非此增上緣。",
    "T28n1547_004:0447b18": "如是增上主。如是痛雖因結起。因結得增上。",
    "T28n1547_004:0447b19": "但結下賤。以是故痛立根結不立。問曰。何以",
    "T28n1547_004:0447b20": "故。痛善染污不隱沒無記一切立根。慧者謂",
    "T28n1547_004:0447b21": "善彼立根。染污不隱沒無記不立根。答曰。痛",
    "T28n1547_004:0447b22": "者結所宗。是故善染污不隱沒無記盡立根。",
    "T28n1547_004:0447b23": "慧者善法所宗。謂善彼屬善法。謂染污彼斷",
    "T28n1547_004:0447b24": "善法。謂不隱沒無記不可用。以是故痛善染",
    "T28n1547_004:0447b25": "污隱沒無記盡立根。慧者謂善彼立根。染污",
    "T28n1547_004:0447b26": "不隱沒無記不立根。問曰。若妙義是根義者。",
    "T28n1547_004:0447b27": "涅槃於一切法最妙。何以故不立根。答曰。",
    "T28n1547_004:0447b28": "彼涅槃壞根非根。非根如車壞非車。瓶壞非",
    "T28n1547_004:0447b29": "瓶。財物壞非財物。如是涅槃根壞非根。或曰。",
    "T28n1547_004:0447c01": "根者墮生老無常。涅槃者不墮生老無常。或",
    "T28n1547_004:0447c02": "曰。根者有因得有為相。涅槃者無因得無為",
    "T28n1547_004:0447c03": "相。或曰。根者轉世作行受果能知緣。涅槃者",
    "T28n1547_004:0447c04": "非轉世不作行不受果不知緣。或曰。根者前",
    "T28n1547_004:0447c05": "後可得。涅槃者無前後。或曰。根者軟中上可",
    "T28n1547_004:0447c06": "得。涅槃者離軟中上。或曰。根者墮世。涅槃者",
    "T28n1547_004:0447c07": "離世。或曰。根者是陰。涅槃者離陰。或曰。根",
    "T28n1547_004:0447c08": "者縛苦。涅槃者離苦。或曰。有為法者因行故。",
    "T28n1547_004:0447c09": "說妙義根義。但涅槃一切有為法中妙廣說。",
    "T28n1547_004:0447c10": "二十二根處盡。"
}