{
    "T10n0293_040:0844b16": "大方廣佛華嚴經卷第四十",
    "T10n0293_040:0844b18": "罽賓國三藏般若奉 詔譯",
    "T10n0293_040:0844b19": "入不思議解脫境界普賢行願品",
    "T10n0293_040:0844b20": "[0844b20] 爾時，普賢菩薩摩訶薩稱歎如來勝功德已，",
    "T10n0293_040:0844b21": "告諸菩薩及善財言：「善男子！如來功德，假",
    "T10n0293_040:0844b22": "使十方一切諸佛，經不可說不可說佛剎極",
    "T10n0293_040:0844b23": "微塵數劫，相續演說，不可窮盡。若欲成就此",
    "T10n0293_040:0844b24": "功德門，應修十種廣大行願。何等為十？一",
    "T10n0293_040:0844b25": "者、禮敬諸佛，二者、稱讚如來，三者、廣修供養，",
    "T10n0293_040:0844b26": "四者、懺悔業障，五者、隨喜功德，六者、請轉法",
    "T10n0293_040:0844b27": "輪，七者、請佛住世，八者、常隨佛學，九者、恒順",
    "T10n0293_040:0844b28": "眾生，十者、普皆迴向。」",
    "T10n0293_040:0844b29": "[0844b29] 善財白言：「大聖！云何禮敬，乃至迴向？」[0844b29] 普賢菩",
    "T10n0293_040:0844c01": "薩告善財言：「善男子！言禮敬諸佛者：所有盡",
    "T10n0293_040:0844c02": "法界、虛空界十方三世一切佛剎極微塵數",
    "T10n0293_040:0844c03": "諸佛世尊，我以普賢行願力故，起深信解，",
    "T10n0293_040:0844c04": "如對目前，悉以清淨身、語、意業，常修禮敬；一",
    "T10n0293_040:0844c05": "一佛所，皆現不可說不可說佛剎極微塵數",
    "T10n0293_040:0844c06": "身，一一身遍禮不可說不可說佛剎極微塵",
    "T10n0293_040:0844c07": "數佛；虛空界盡，我禮乃盡，而虛空界不可",
    "T10n0293_040:0844c08": "盡故，我此禮敬，無有窮盡。如是乃至眾生界",
    "T10n0293_040:0844c09": "盡、眾生業盡、眾生煩惱盡，我禮乃盡。而眾",
    "T10n0293_040:0844c10": "生界乃至煩惱無有盡故，我此禮敬無有窮",
    "T10n0293_040:0844c11": "盡，念念相續，無有間斷，身、語、意業無有疲厭。",
    "T10n0293_040:0844c12": "[0844c12] 「復次，善男子！言稱讚如來者：所有盡法界、虛",
    "T10n0293_040:0844c13": "空界十方三世一切剎土所有極微一一塵",
    "T10n0293_040:0844c14": "中，皆有一切世界極微塵數佛，一一佛所",
    "T10n0293_040:0844c15": "皆有菩薩海會圍遶，我當悉以甚深勝解，現",
    "T10n0293_040:0844c16": "前知見；各以出過辯才天女微妙舌根，一一",
    "T10n0293_040:0844c17": "舌根出無盡音聲海，一一音聲出一切言",
    "T10n0293_040:0844c18": "辭海，稱揚讚歎一切如來諸功德海，窮未來",
    "T10n0293_040:0844c19": "際相續不斷，盡於法界無不周遍。如是虛空",
    "T10n0293_040:0844c20": "界盡、眾生界盡、眾生業盡、眾生煩惱盡，我讚",
    "T10n0293_040:0844c21": "乃盡。而虛空界乃至煩惱無有盡故，我此",
    "T10n0293_040:0844c22": "讚歎無有窮盡，念念相續，無有間斷，身、語、意",
    "T10n0293_040:0844c23": "業無有疲厭。",
    "T10n0293_040:0844c24": "[0844c24] 「復次，善男子！言廣修供養者：所有盡法界、虛",
    "T10n0293_040:0844c25": "空界十方三世一切佛剎極微塵中，一一各",
    "T10n0293_040:0844c26": "有一切世界極微塵數佛，一一佛所種種菩",
    "T10n0293_040:0844c27": "薩海會圍遶，我以普賢行願力故，起深信解，",
    "T10n0293_040:0844c28": "現前知見，悉以上妙諸供養具而為供養。所",
    "T10n0293_040:0844c29": "謂：華雲、鬘雲、天音樂雲、天傘蓋雲、天衣服",
    "T10n0293_040:0845a01": "雲、天種種香、塗香、燒香、末香，如是等雲，一一",
    "T10n0293_040:0845a02": "量如須彌山王；然種種燈，酥燈、油燈、諸香油",
    "T10n0293_040:0845a03": "燈，一一燈炷如須彌山，一一燈油如大海",
    "T10n0293_040:0845a04": "水，以如是等諸供養具常為供養。善男子！諸",
    "T10n0293_040:0845a05": "供養中，法供養最。所謂：如說修行供養、利益",
    "T10n0293_040:0845a06": "眾生供養、攝受眾生供養、代眾生苦供養、勤",
    "T10n0293_040:0845a07": "修善根供養、不捨菩薩業供養、不離菩提心",
    "T10n0293_040:0845a08": "供養。善男子！如前供養無量功德，比法供養",
    "T10n0293_040:0845a09": "一念功德百分不及一，千分不及一，百千俱",
    "T10n0293_040:0845a10": "胝那由他分、迦羅分、算分、數分、諭分、優",
    "T10n0293_040:0845a11": "婆尼沙陀分亦不及一。何以故？以諸如來",
    "T10n0293_040:0845a12": "尊重法故，以如說修行出生諸佛故。若諸菩",
    "T10n0293_040:0845a13": "薩行法供養，則得成就供養如來，如是修行",
    "T10n0293_040:0845a14": "是真供養故。此廣大最勝供養虛空界盡、",
    "T10n0293_040:0845a15": "眾生界盡、眾生業盡、眾生煩惱盡，我供乃盡。",
    "T10n0293_040:0845a16": "而虛空界乃至煩惱不可盡故，我此供養亦",
    "T10n0293_040:0845a17": "無有盡，念念相續，無有間斷，身、語、意業無有",
    "T10n0293_040:0845a18": "疲厭。",
    "T10n0293_040:0845a19": "[0845a19] 「復次，善男子！言懺除業障者：菩薩自念我於",
    "T10n0293_040:0845a20": "過去無始劫中，由貪、瞋、癡發身、口、意，作諸惡",
    "T10n0293_040:0845a21": "業無量無邊。若此惡業有體相者，盡虛空",
    "T10n0293_040:0845a22": "界不能容受。我今悉以清淨三業，遍於法界",
    "T10n0293_040:0845a23": "極微塵剎一切諸佛菩薩眾前，誠心懺悔，後",
    "T10n0293_040:0845a24": "不復造，恒住淨戒一切功德。如是虛空界盡、",
    "T10n0293_040:0845a25": "眾生界盡、眾生業盡、眾生煩惱盡，我懺乃盡。",
    "T10n0293_040:0845a26": "而虛空界乃至眾生煩惱不可盡故，我此懺",
    "T10n0293_040:0845a27": "悔無有窮盡，念念相續，無有間斷，身、語、意業",
    "T10n0293_040:0845a28": "無有疲厭。",
    "T10n0293_040:0845a29": "[0845a29] 「復次，善男子！言隨喜功德者：所有盡法界、虛",
    "T10n0293_040:0845b01": "空界十方三世一切佛剎極微塵數諸佛如",
    "T10n0293_040:0845b02": "來，從初發心為一切智，勤修福聚，不惜身",
    "T10n0293_040:0845b03": "命，經不可說不可說佛剎極微塵數劫，一一",
    "T10n0293_040:0845b04": "劫中捨不可說不可說佛剎極微塵數頭、目、",
    "T10n0293_040:0845b05": "手、足，如是一切難行、苦行，圓滿種種波羅蜜",
    "T10n0293_040:0845b06": "門，證入種種菩薩智地，成就諸佛無上菩提",
    "T10n0293_040:0845b07": "及般涅槃，分布舍利，所有善根，我皆隨喜。及",
    "T10n0293_040:0845b08": "彼十方一切世界，六趣、四生一切種類所有",
    "T10n0293_040:0845b09": "功德，乃至一塵我皆隨喜。十方三世一切",
    "T10n0293_040:0845b10": "聲聞及辟支佛、有學、無學所有功德，我皆隨",
    "T10n0293_040:0845b11": "喜。一切菩薩所修無量難行、苦行，志求無上",
    "T10n0293_040:0845b12": "正等菩提廣大功德，我皆隨喜。如是虛空界",
    "T10n0293_040:0845b13": "盡、眾生界盡、眾生業盡、眾生煩惱盡，我此隨",
    "T10n0293_040:0845b14": "喜無有窮盡，念念相續，無有間斷，身、語、意業",
    "T10n0293_040:0845b15": "無有疲厭。",
    "T10n0293_040:0845b16": "[0845b16] 「復次，善男子！言請轉法輪者：所有盡法界、虛",
    "T10n0293_040:0845b17": "空界十方三世一切佛剎極微塵中，一一各",
    "T10n0293_040:0845b18": "有不可說不可說佛剎極微塵數廣大佛剎，",
    "T10n0293_040:0845b19": "一一剎中念念有不可說不可說佛剎極微",
    "T10n0293_040:0845b20": "塵數一切諸佛成等正覺，一切菩薩海會圍",
    "T10n0293_040:0845b21": "遶，而我悉以身、口、意業種種方便，慇懃勸請",
    "T10n0293_040:0845b22": "轉妙法輪。如是虛空界盡、眾生界盡、眾生業",
    "T10n0293_040:0845b23": "盡、眾生煩惱盡，我常勸請一切諸佛轉正",
    "T10n0293_040:0845b24": "法輪無有窮盡，念念相續，無有間斷，身、語、意",
    "T10n0293_040:0845b25": "業無有疲厭。",
    "T10n0293_040:0845b26": "[0845b26] 「復次，善男子！言請佛住世者：所有盡法界、虛",
    "T10n0293_040:0845b27": "空界十方三世一切佛剎極微塵數諸佛如",
    "T10n0293_040:0845b28": "來將欲示現般涅槃者，及諸菩薩、聲聞、緣",
    "T10n0293_040:0845b29": "覺、有學、無學，乃至一切諸善知識，我悉勸請",
    "T10n0293_040:0845c01": "莫入涅槃，經於一切佛剎極微塵數劫，為欲",
    "T10n0293_040:0845c02": "利樂一切眾生。如是虛空界盡、眾生界盡、眾",
    "T10n0293_040:0845c03": "生業盡、眾生煩惱盡，我此勸請無有窮盡，念",
    "T10n0293_040:0845c04": "念相續，無有間斷，身、語、意業無有疲厭。",
    "T10n0293_040:0845c05": "[0845c05] 「復次，善男子！言常隨佛學者：如此娑婆世界",
    "T10n0293_040:0845c06": "毘盧遮那如來，從初發心精進不退，以不可",
    "T10n0293_040:0845c07": "說不可說身命而為布施；剝皮為紙，折骨為",
    "T10n0293_040:0845c08": "筆，刺血為墨，書寫經典，積如須彌，為重法",
    "T10n0293_040:0845c09": "故，不惜身命，何況王位、城邑、聚落、宮殿、園",
    "T10n0293_040:0845c10": "林一切所有，及餘種種難行、苦行，乃至樹下",
    "T10n0293_040:0845c11": "成大菩提，示種種神通，起種種變化，現種種",
    "T10n0293_040:0845c12": "佛身，處種種眾會：或處一切諸大菩薩眾會",
    "T10n0293_040:0845c13": "道場，或處聲聞及辟支佛眾會道場，或處轉",
    "T10n0293_040:0845c14": "輪聖王、小王眷屬眾會道場，或處剎利及婆羅",
    "T10n0293_040:0845c15": "門、長者、居士眾會道場，乃至或處天龍八部、",
    "T10n0293_040:0845c16": "人、非人等眾會道場。處於如是種種眾會，以",
    "T10n0293_040:0845c17": "圓滿音，如大雷震，隨其樂欲，成熟眾生，乃至",
    "T10n0293_040:0845c18": "示現入於涅槃。如是一切，我皆隨學，如今世",
    "T10n0293_040:0845c19": "尊毘盧遮那，如是盡法界、虛空界十方三世",
    "T10n0293_040:0845c20": "一切佛剎，所有塵中一切如來皆亦如是，於",
    "T10n0293_040:0845c21": "念念中，我皆隨學。如是虛空界盡、眾生界盡、",
    "T10n0293_040:0845c22": "眾生業盡、眾生煩惱盡，我此隨學無有窮盡，",
    "T10n0293_040:0845c23": "念念相續，無有間斷，身、語、意業無有疲厭。",
    "T10n0293_040:0845c24": "[0845c24] 「復次，善男子！言恒順眾生者：謂盡法界、虛空",
    "T10n0293_040:0845c25": "界十方剎海，所有眾生種種差別，所謂：卵生、",
    "T10n0293_040:0845c26": "胎生、濕生、化生，或有依於地、水、火、風而生住",
    "T10n0293_040:0845c27": "者，或有依空及諸卉木而生住者，種種生類、",
    "T10n0293_040:0845c28": "種種色身、種種形狀、種種相貌、種種壽量、種",
    "T10n0293_040:0845c29": "種族類、種種名號、種種心性、種種知見、種種",
    "T10n0293_040:0846a01": "欲樂、種種意行、種種威儀、種種衣服、種種飲",
    "T10n0293_040:0846a02": "食，處於種種村營、聚落、城邑、宮殿，乃至一切",
    "T10n0293_040:0846a03": "天龍八部、人、非人等，無足、二足、四足、多足，有",
    "T10n0293_040:0846a04": "色、無色，有想、無想、非有想、非無想，如是等",
    "T10n0293_040:0846a05": "類，我皆於彼隨順而轉，種種承事，種種供",
    "T10n0293_040:0846a06": "養，如敬父母，如奉師長，及阿羅漢乃至如",
    "T10n0293_040:0846a07": "來，等無有異。於諸病苦為作良醫，於失道",
    "T10n0293_040:0846a08": "者示其正路，於闇夜中為作光明，於貧窮",
    "T10n0293_040:0846a09": "者令得伏藏，菩薩如是平等饒益一切眾生。",
    "T10n0293_040:0846a10": "何以故？菩薩若能隨順眾生，則為隨順供養",
    "T10n0293_040:0846a11": "諸佛；若於眾生尊重承事，則為尊重承事如",
    "T10n0293_040:0846a12": "來；若令眾生生歡喜者，則令一切如來歡喜。",
    "T10n0293_040:0846a13": "何以故？諸佛如來以大悲心而為體故。因於",
    "T10n0293_040:0846a14": "眾生而起大悲，因於大悲生菩提心，因菩",
    "T10n0293_040:0846a15": "提心成等正覺。譬如曠野沙磧之中有大樹",
    "T10n0293_040:0846a16": "王，若根得水，枝葉、華果悉皆繁茂。生死曠",
    "T10n0293_040:0846a17": "野菩提樹王，亦復如是。一切眾生而為樹根，",
    "T10n0293_040:0846a18": "諸佛菩薩而為華果，以大悲水饒益眾生，則",
    "T10n0293_040:0846a19": "能成就諸佛菩薩智慧華果。何以故？若諸菩",
    "T10n0293_040:0846a20": "薩以大悲水饒益眾生，則能成就阿耨多羅",
    "T10n0293_040:0846a21": "三藐三菩提故。是故菩提屬於眾生，若無眾",
    "T10n0293_040:0846a22": "生，一切菩薩終不能成無上正覺。善男子！汝",
    "T10n0293_040:0846a23": "於此義應如是解。以於眾生心平等故，則能",
    "T10n0293_040:0846a24": "成就圓滿大悲，以大悲心隨眾生故，則能成",
    "T10n0293_040:0846a25": "就供養如來。菩薩如是隨順眾生，虛空界盡、",
    "T10n0293_040:0846a26": "眾生界盡、眾生業盡、眾生煩惱盡，我此隨順",
    "T10n0293_040:0846a27": "無有窮盡，念念相續，無有間斷，身、語、意業無",
    "T10n0293_040:0846a28": "有疲厭。",
    "T10n0293_040:0846a29": "[0846a29] 「復次，善男子！言普皆迴向者：從初禮拜乃至",
    "T10n0293_040:0846b01": "隨順，所有功德皆悉迴向盡法界、虛空界",
    "T10n0293_040:0846b02": "一切眾生，願令眾生常得安樂，無諸病苦；欲",
    "T10n0293_040:0846b03": "行惡法皆悉不成，所修善業皆速成就；關閉",
    "T10n0293_040:0846b04": "一切諸惡趣門，開示人天涅槃正路；若諸眾",
    "T10n0293_040:0846b05": "生因其積集諸惡業故，所感一切極重苦果",
    "T10n0293_040:0846b06": "我皆代受；令彼眾生悉得解脫究竟成就無",
    "T10n0293_040:0846b07": "上菩提。菩薩如是所修迴向，虛空界盡、眾生",
    "T10n0293_040:0846b08": "界盡、眾生業盡、眾生煩惱盡，我此迴向無有",
    "T10n0293_040:0846b09": "窮盡，念念相續，無有間斷，身、語、意業無有疲",
    "T10n0293_040:0846b10": "厭。善男子！是為菩薩摩訶薩十種大願具足",
    "T10n0293_040:0846b11": "圓滿。若諸菩薩於此大願隨順趣入，則能成",
    "T10n0293_040:0846b12": "熟一切眾生，則能隨順阿耨多羅三藐三菩",
    "T10n0293_040:0846b13": "提，則能成滿普賢菩薩諸行願海。是故，善男",
    "T10n0293_040:0846b14": "子！汝於此義應如是知：若有善男子、善女人",
    "T10n0293_040:0846b15": "以滿十方無量無邊、不可說不可說佛剎極微",
    "T10n0293_040:0846b16": "塵數一切世界上妙七寶，及諸人天最勝安",
    "T10n0293_040:0846b17": "樂，布施爾所一切世界所有眾生，供養爾所",
    "T10n0293_040:0846b18": "一切世界諸佛菩薩，經爾所佛剎極微塵數",
    "T10n0293_040:0846b19": "劫相續不斷所得功德，若復有人聞此願",
    "T10n0293_040:0846b20": "王一經於耳，所有功德比前功德百分不",
    "T10n0293_040:0846b21": "及一，千分不及一，乃至優波尼沙陀分亦",
    "T10n0293_040:0846b22": "不及一。或復有人以深信心，於此大願受持",
    "T10n0293_040:0846b23": "讀誦，乃至書寫一四句偈，速能除滅五無間",
    "T10n0293_040:0846b24": "業，所有世間身心等病，種種苦惱，乃至佛剎",
    "T10n0293_040:0846b25": "極微塵數一切惡業，皆得銷除；一切魔軍、",
    "T10n0293_040:0846b26": "夜叉、羅剎、若鳩槃荼、若毘舍闍、若部多等",
    "T10n0293_040:0846b27": "飲血噉肉諸惡鬼神，皆悉遠離，或時發心",
    "T10n0293_040:0846b28": "親近守護。是故若人誦此願者，行於世間無",
    "T10n0293_040:0846b29": "有障礙，如空中月出於雲翳，諸佛菩薩之所",
    "T10n0293_040:0846c01": "稱讚，一切人天皆應禮敬，一切眾生悉應供",
    "T10n0293_040:0846c02": "養。此善男子善得人身，圓滿普賢所有功",
    "T10n0293_040:0846c03": "德，不久當如普賢菩薩，速得成就微妙色身，",
    "T10n0293_040:0846c04": "具三十二大丈夫相，若生人天，所在之處常",
    "T10n0293_040:0846c05": "居勝族，悉能破壞一切惡趣，悉能遠離一切",
    "T10n0293_040:0846c06": "惡友，悉能制伏一切外道，悉能解脫一切煩",
    "T10n0293_040:0846c07": "惱，如師子王摧伏群獸，堪受一切眾生供養。",
    "T10n0293_040:0846c08": "又復，是人臨命終時，最後剎那一切諸根悉",
    "T10n0293_040:0846c09": "皆散壞，一切親屬悉皆捨離，一切威勢悉皆",
    "T10n0293_040:0846c10": "退失，輔相、大臣、宮城內外，象馬車乘，珍寶伏",
    "T10n0293_040:0846c11": "藏，如是一切無復相隨，唯此願王不相捨離，",
    "T10n0293_040:0846c12": "於一切時引導其前。一剎那中即得往生極",
    "T10n0293_040:0846c13": "樂世界，到已即見阿彌陀佛、文殊師利菩薩、",
    "T10n0293_040:0846c14": "普賢菩薩、觀自在菩薩、彌勒菩薩等，此諸菩",
    "T10n0293_040:0846c15": "薩色相端嚴，功德具足，所共圍遶。其人自見",
    "T10n0293_040:0846c16": "生蓮華中，蒙佛授記；得授記已，經於無數百",
    "T10n0293_040:0846c17": "千萬億那由他劫，普於十方不可說不可說",
    "T10n0293_040:0846c18": "世界，以智慧力隨眾生心而為利益。不久當",
    "T10n0293_040:0846c19": "坐菩提道場，降伏魔軍，成等正覺，轉妙法輪。",
    "T10n0293_040:0846c20": "能令佛剎極微塵數世界眾生發菩提心，隨",
    "T10n0293_040:0846c21": "其根性，教化成熟，乃至盡於未來劫海，廣能",
    "T10n0293_040:0846c22": "利益一切眾生。善男子！彼諸眾生若聞、若信",
    "T10n0293_040:0846c23": "此大願王，受持讀誦，廣為人說，所有功德，",
    "T10n0293_040:0846c24": "除佛世尊餘無知者。是故汝等聞此願王，莫",
    "T10n0293_040:0846c25": "生疑念，應當諦受，受已能讀，讀已能誦，誦已",
    "T10n0293_040:0846c26": "能持，乃至書寫，廣為人說。是諸人等於一念",
    "T10n0293_040:0846c27": "中，所有行願皆得成就，所獲福聚無量無邊。",
    "T10n0293_040:0846c28": "能於煩惱大苦海中拔濟眾生，令其出離，皆",
    "T10n0293_040:0846c29": "得往生阿彌陀佛極樂世界。」[0846c29] 爾時，普賢菩薩",
    "T10n0293_040:0847a01": "摩訶薩欲重宣此義，普觀十方而說偈言：",
    "T10n0293_040:0847a02": "「所有十方世界中，  三世一切人師子，",
    "T10n0293_040:0847a03": " 我以清淨身語意，  一切遍禮盡無餘。",
    "T10n0293_040:0847a04": " 普賢行願威神力，  普現一切如來前，",
    "T10n0293_040:0847a05": " 一身復現剎塵身，  一一遍禮剎塵佛。",
    "T10n0293_040:0847a06": " 於一塵中塵數佛，  各處菩薩眾會中，",
    "T10n0293_040:0847a07": " 無盡法界塵亦然，  深信諸佛皆充滿。",
    "T10n0293_040:0847a08": " 各以一切音聲海，  普出無盡妙言辭，",
    "T10n0293_040:0847a09": " 盡於未來一切劫，  讚佛甚深功德海。",
    "T10n0293_040:0847a10": " 以諸最勝妙華鬘，  妓樂塗香及傘蓋，",
    "T10n0293_040:0847a11": " 如是最勝莊嚴具，  我以供養諸如來。",
    "T10n0293_040:0847a12": " 最勝衣服最勝香，  末香燒香與燈燭，",
    "T10n0293_040:0847a13": " 一一皆如妙高聚，  我悉供養諸如來。",
    "T10n0293_040:0847a14": " 我以廣大勝解心，  深信一切三世佛，",
    "T10n0293_040:0847a15": " 悉以普賢行願力，  普遍供養諸如來。",
    "T10n0293_040:0847a16": " 我昔所造諸惡業，  皆由無始貪恚癡，",
    "T10n0293_040:0847a17": " 從身語意之所生，  一切我今皆懺悔。",
    "T10n0293_040:0847a18": " 十方一切諸眾生，  二乘有學及無學，",
    "T10n0293_040:0847a19": " 一切如來與菩薩，  所有功德皆隨喜。",
    "T10n0293_040:0847a20": " 十方所有世間燈，  最初成就菩提者，",
    "T10n0293_040:0847a21": " 我今一切皆勸請，  轉於無上妙法輪。",
    "T10n0293_040:0847a22": " 諸佛若欲示涅槃，  我悉至誠而勸請，",
    "T10n0293_040:0847a23": " 唯願久住剎塵劫，  利樂一切諸眾生。",
    "T10n0293_040:0847a24": " 所有禮讚供養福，  請佛住世轉法輪，",
    "T10n0293_040:0847a25": " 隨喜懺悔諸善根，  迴向眾生及佛道。",
    "T10n0293_040:0847a26": " 我隨一切如來學，  修習普賢圓滿行，",
    "T10n0293_040:0847a27": " 供養過去諸如來，  及與現在十方佛。",
    "T10n0293_040:0847a28": " 未來一切天人師，  一切意樂皆圓滿，",
    "T10n0293_040:0847a29": " 我願普隨三世學，  速得成就大菩提。",
    "T10n0293_040:0847b01": " 所有十方一切剎，  廣大清淨妙莊嚴，",
    "T10n0293_040:0847b02": " 眾會圍遶諸如來，  悉在菩提樹王下。",
    "T10n0293_040:0847b03": " 十方所有諸眾生，  願離憂患常安樂，",
    "T10n0293_040:0847b04": " 獲得甚深正法利，  滅除煩惱盡無餘。",
    "T10n0293_040:0847b05": " 我為菩提修行時，  一切趣中成宿命，",
    "T10n0293_040:0847b06": " 常得出家修淨戒，  無垢無破無穿漏。",
    "T10n0293_040:0847b07": " 天龍夜叉鳩槃荼，  乃至人與非人等，",
    "T10n0293_040:0847b08": " 所有一切眾生語，  悉以諸音而說法。",
    "T10n0293_040:0847b09": " 勤修清淨波羅蜜，  恒不忘失菩提心，",
    "T10n0293_040:0847b10": " 滅除障垢無有餘，  一切妙行皆成就。",
    "T10n0293_040:0847b11": " 於諸惑業及魔境，  世間道中得解脫，",
    "T10n0293_040:0847b12": " 猶如蓮華不著水，  亦如日月不住空。",
    "T10n0293_040:0847b13": " 悉除一切惡道苦，  等與一切群生樂，",
    "T10n0293_040:0847b14": " 如是經於剎塵劫，  十方利益恒無盡。",
    "T10n0293_040:0847b15": " 我常隨順諸眾生，  盡於未來一切劫，",
    "T10n0293_040:0847b16": " 恒修普賢廣大行，  圓滿無上大菩提。",
    "T10n0293_040:0847b17": " 所有與我同行者，  於一切處同集會，",
    "T10n0293_040:0847b18": " 身口意業皆同等，  一切行願同修學。",
    "T10n0293_040:0847b19": " 所有益我善知識，  為我顯示普賢行，",
    "T10n0293_040:0847b20": " 常願與我同集會，  於我常生歡喜心。",
    "T10n0293_040:0847b21": " 願常面見諸如來，  及諸佛子眾圍遶，",
    "T10n0293_040:0847b22": " 於彼皆興廣大供，  盡未來劫無疲厭。",
    "T10n0293_040:0847b23": " 願持諸佛微妙法，  光顯一切菩提行，",
    "T10n0293_040:0847b24": " 究竟清淨普賢道，  盡未來劫常修習。",
    "T10n0293_040:0847b25": " 我於一切諸有中，  所修福智恒無盡，",
    "T10n0293_040:0847b26": " 定慧方便及解脫，  獲諸無盡功德藏。",
    "T10n0293_040:0847b27": " 一塵中有塵數剎，  一一剎有難思佛，",
    "T10n0293_040:0847b28": " 一一佛處眾會中，  我見恒演菩提行。",
    "T10n0293_040:0847b29": " 普盡十方諸剎海，  一一毛端三世海，",
    "T10n0293_040:0847c01": " 佛海及與國土海，  我遍修行經劫海。",
    "T10n0293_040:0847c02": " 一切如來語清淨，  一言具眾音聲海，",
    "T10n0293_040:0847c03": " 隨諸眾生意樂音，  一一流佛辯才海。",
    "T10n0293_040:0847c04": " 三世一切諸如來，  於彼無盡語言海，",
    "T10n0293_040:0847c05": " 恒轉理趣妙法輪，  我深智力普能入。",
    "T10n0293_040:0847c06": " 我能深入於未來，  盡一切劫為一念，",
    "T10n0293_040:0847c07": " 三世所有一切劫，  為一念際我皆入。",
    "T10n0293_040:0847c08": " 我於一念見三世，  所有一切人師子，",
    "T10n0293_040:0847c09": " 亦常入佛境界中，  如幻解脫及威力。",
    "T10n0293_040:0847c10": " 於一毛端極微中，  出現三世莊嚴剎，",
    "T10n0293_040:0847c11": " 十方塵剎諸毛端，  我皆深入而嚴淨。",
    "T10n0293_040:0847c12": " 所有未來照世燈，  成道轉法悟群有，",
    "T10n0293_040:0847c13": " 究竟佛事示涅槃，  我皆往詣而親近。",
    "T10n0293_040:0847c14": " 速疾周遍神通力，  普門遍入大乘力，",
    "T10n0293_040:0847c15": " 智行普修功德力，  威神普覆大慈力，",
    "T10n0293_040:0847c16": " 遍淨莊嚴勝福力，  無著無依智慧力，",
    "T10n0293_040:0847c17": " 定慧方便諸威力，  普能積集菩提力，",
    "T10n0293_040:0847c18": " 清淨一切善業力，  摧滅一切煩惱力，",
    "T10n0293_040:0847c19": " 降伏一切諸魔力，  圓滿普賢諸行力。",
    "T10n0293_040:0847c20": " 普能嚴淨諸剎海，  解脫一切眾生海，",
    "T10n0293_040:0847c21": " 善能分別諸法海，  能甚深入智慧海，",
    "T10n0293_040:0847c22": " 普能清淨諸行海，  圓滿一切諸願海，",
    "T10n0293_040:0847c23": " 親近供養諸佛海，  修行無倦經劫海。",
    "T10n0293_040:0847c24": " 三世一切諸如來，  最勝菩提諸行願，",
    "T10n0293_040:0847c25": " 我皆供養圓滿修，  以普賢行悟菩提。",
    "T10n0293_040:0847c26": " 一切如來有長子，  彼名號曰普賢尊，",
    "T10n0293_040:0847c27": " 我今迴向諸善根，  願諸智行悉同彼。",
    "T10n0293_040:0847c28": " 願身口意恒清淨，  諸行剎土亦復然，",
    "T10n0293_040:0847c29": " 如是智慧號普賢，  願我與彼皆同等。",
    "T10n0293_040:0848a01": " 我為遍淨普賢行，  文殊師利諸大願，",
    "T10n0293_040:0848a02": " 滿彼事業盡無餘，  未來際劫恒無倦。",
    "T10n0293_040:0848a03": " 我所修行無有量，  獲得無量諸功德，",
    "T10n0293_040:0848a04": " 安住無量諸行中，  了達一切神通力。",
    "T10n0293_040:0848a05": " 文殊師利勇猛智，  普賢慧行亦復然，",
    "T10n0293_040:0848a06": " 我今迴向諸善根，  隨彼一切常修學。",
    "T10n0293_040:0848a07": " 三世諸佛所稱歎，  如是最勝諸大願，",
    "T10n0293_040:0848a08": " 我今迴向諸善根，  為得普賢殊勝行。",
    "T10n0293_040:0848a09": " 願我臨欲命終時，  盡除一切諸障礙，",
    "T10n0293_040:0848a10": " 面見彼佛阿彌陀，  即得往生安樂剎。",
    "T10n0293_040:0848a11": " 我既往生彼國已，  現前成就此大願，",
    "T10n0293_040:0848a12": " 一切圓滿盡無餘，  利樂一切眾生界。",
    "T10n0293_040:0848a13": " 彼佛眾會咸清淨，  我時於勝蓮華生，",
    "T10n0293_040:0848a14": " 親&#x89A9;如來無量光，  現前授我菩提記。",
    "T10n0293_040:0848a15": " 蒙彼如來授記已，  化身無數百俱胝，",
    "T10n0293_040:0848a16": " 智力廣大遍十方，  普利一切眾生界。",
    "T10n0293_040:0848a17": " 乃至虛空世界盡，  眾生及業煩惱盡，",
    "T10n0293_040:0848a18": " 如是一切無盡時，  我願究竟恒無盡。",
    "T10n0293_040:0848a19": " 十方所有無邊剎，  莊嚴眾寶供如來，",
    "T10n0293_040:0848a20": " 最勝安樂施天人，  經一切剎微塵劫。",
    "T10n0293_040:0848a21": " 若人於此勝願王，  一經於耳能生信，",
    "T10n0293_040:0848a22": " 求勝菩提心渴仰，  獲勝功德過於彼。",
    "T10n0293_040:0848a23": " 即常遠離惡知識，  永離一切諸惡道，",
    "T10n0293_040:0848a24": " 速見如來無量光，  具此普賢最勝願。",
    "T10n0293_040:0848a25": " 此人善得勝壽命，  此人善來人中生，",
    "T10n0293_040:0848a26": " 此人不久當成就，  如彼普賢菩薩行。",
    "T10n0293_040:0848a27": " 往昔由無智慧力，  所造極惡五無間，",
    "T10n0293_040:0848a28": " 誦此普賢大願王，  一念速疾皆銷滅。",
    "T10n0293_040:0848a29": " 族姓種類及容色，  相好智慧咸圓滿，",
    "T10n0293_040:0848b01": " 諸魔外道不能摧，  堪為三界所應供。",
    "T10n0293_040:0848b02": " 速詣菩提大樹王，  坐已降伏諸魔眾，",
    "T10n0293_040:0848b03": " 成等正覺轉法輪，  普利一切諸含識。",
    "T10n0293_040:0848b04": " 若人於此普賢願，  讀誦受持及演說，",
    "T10n0293_040:0848b05": " 果報唯佛能證知，  決定獲勝菩提道。",
    "T10n0293_040:0848b06": " 若人誦此普賢願，  我說少分之善根，",
    "T10n0293_040:0848b07": " 一念一切悉皆圓，  成就眾生清淨願。",
    "T10n0293_040:0848b08": " 我此普賢殊勝行，  無邊勝福皆迴向，",
    "T10n0293_040:0848b09": " 普願沈溺諸眾生，  速往無量光佛剎。」",
    "T10n0293_040:0848b10": "[0848b10] 爾時，普賢菩薩摩訶薩於如來前，說此普賢",
    "T10n0293_040:0848b11": "廣大願王清淨偈已，善財童子踊躍無量，一",
    "T10n0293_040:0848b12": "切菩薩皆大歡喜。如來讚言：「善哉！善哉！」",
    "T10n0293_040:0848b13": "爾時，世尊與諸聖者菩薩摩訶薩演說如是",
    "T10n0293_040:0848b14": "不可思議解脫境界勝法門時，文殊師利菩",
    "T10n0293_040:0848b15": "薩而為上首；諸大菩薩及所成熟六千比丘，",
    "T10n0293_040:0848b16": "彌勒菩薩而為上首；賢劫一切諸大菩薩，無",
    "T10n0293_040:0848b17": "垢普賢菩薩而為上首；一生補處住灌頂位",
    "T10n0293_040:0848b18": "諸大菩薩，及餘十方種種世界普來集會一",
    "T10n0293_040:0848b19": "切剎海極微塵數諸菩薩摩訶薩眾，大智舍",
    "T10n0293_040:0848b20": "利弗、摩訶目犍連等而為上首；諸大聲聞并",
    "T10n0293_040:0848b21": "諸人天一切世主、天、龍、夜叉、乾闥婆、阿脩羅、",
    "T10n0293_040:0848b22": "迦樓羅、緊那羅、摩&#x777A;羅伽、人、非人等一切大",
    "T10n0293_040:0848b23": "眾，聞佛所說，皆大歡喜，信受奉行。",
    "T10n0293_040:0848b24": "大方廣佛華嚴經卷第四十",
    "T10n0293_040:0848b25": "[0848b25] 南天竺烏茶國深信最勝善逝法者修行",
    "T10n0293_040:0848b26": "最勝大乘行者吉祥自在作清淨師子王，上",
    "T10n0293_040:0848b27": "獻摩訶支那大唐國大吉祥天子，大自在師",
    "T10n0293_040:0848b28": "子中大王手自書寫《大方廣佛華嚴經》百",
    "T10n0293_040:0848b29": "千偈中所說善財童子親近承事佛剎極微",
    "T10n0293_040:0848c01": "塵數善知識行中，五十五聖者善知識〈入不",
    "T10n0293_040:0848c02": "思議解脫境界普賢行願品〉，謹奉進上。伏願",
    "T10n0293_040:0848c03": "大國聖王福聚高大超須彌山，智慧深廣過",
    "T10n0293_040:0848c04": "四大海，十方國土通為一家；及書此經功德，",
    "T10n0293_040:0848c05": "願集彼無量福聚，等虛空界一切世界海，無",
    "T10n0293_040:0848c06": "盡眾生界，一切皆如善財童子：得佛正見、具",
    "T10n0293_040:0848c07": "足智慧、見不可思議真善知識咸生歡喜、",
    "T10n0293_040:0848c08": "得佛廣大普光明照、離諸貪著、成就無垢普",
    "T10n0293_040:0848c09": "賢菩薩最勝行願。伏願書此大乘經典進奉",
    "T10n0293_040:0848c10": "功德，慈氏如來成佛之時，龍華會上早得奉",
    "T10n0293_040:0848c11": "覲大聖天王，獲宿命智，瞻見便識，同受佛記，",
    "T10n0293_040:0848c12": "盡虛空、遍法界，廣度未來一切眾生速得成",
    "T10n0293_040:0848c13": "佛。",
    "T10n0293_040:0848c14": "[0848c14] 貞元十一年十一月十八日進奉梵夾，十",
    "T10n0293_040:0848c15": "二年六月五日奉詔於長安崇福寺譯，十",
    "T10n0293_040:0848c16": "四年二月二十四日譯畢，進上。",
    "T10n0293_040:0848c17": "罽賓國三藏賜紫沙門般若宣梵文",
    "T10n0293_040:0848c18": "東都天宮寺沙門廣濟譯語",
    "T10n0293_040:0848c19": "西明寺賜紫沙門圓照筆受",
    "T10n0293_040:0848c20": "保壽寺沙門智柔迴綴",
    "T10n0293_040:0848c21": "保壽寺沙門智通迴綴",
    "T10n0293_040:0848c22": "成都府正覺寺沙門道弘潤文",
    "T10n0293_040:0848c23": "章敬寺沙門鑒虛潤文",
    "T10n0293_040:0848c24": "大覺寺沙門道章校勘證義",
    "T10n0293_040:0848c25": "千福寺沙門大通證禪義",
    "T10n0293_040:0848c26": "太原府崇福寺沙門澄觀詳定",
    "T10n0293_040:0848c27": "千福寺沙門虛邃詳定",
    "T10n0293_040:0848c28": "專知官右神策軍散兵馬使衙前馬軍正",
    "T10n0293_040:0848c29": "將兼押衙特進行鄧州司法參軍南珍",
    "T10n0293_040:0849a01": "貢右神策軍護軍中尉兼右街功德使元",
    "T10n0293_040:0849a02": "從興元元從雲麾將軍右監門衛大將",
    "T10n0293_040:0849a03": "軍知內侍省事上柱國交城縣開國男",
    "T10n0293_040:0849a04": "食邑三百戶臣霍仙鳴",
    "T10n0293_040:0849a05": "左神策軍護軍中尉兼左街功德使元從",
    "T10n0293_040:0849a06": "興元元從驃騎大將軍行左監門衛大將",
    "T10n0293_040:0849a07": "軍知內侍省事上柱國邠國公食邑三千",
    "T10n0293_040:0849a08": "戶臣竇文場等進",
    "T10n0293_040:0849a09": "[0849a09] 大唐貞元十四年，歲在戊寅，四月辛亥朔，翻",
    "T10n0293_040:0849a10": "經沙門圓照，用恩賜物奉為皇帝聖化無窮，太",
    "T10n0293_040:0849a11": "子諸王福延萬葉，文武百官恒居祿位。伏願先",
    "T10n0293_040:0849a12": "師考妣上品往生，法界有情同霑斯益，手自書",
    "T10n0293_040:0849a13": "寫此新譯經填續西明寺菩提院東閣一切經",
    "T10n0293_040:0849a14": "闕，本願千佛出世，隨侍下生，同出苦源，齊登正",
    "T10n0293_040:0849a15": "覺；又願三寶增明，法輪恒轉，長留鎮寺，永冀傳",
    "T10n0293_040:0849a16": "燈，有情界窮，茲願無盡。",
    "T10n0293_040:0849a17": "[0849a17]  元本終識",
    "T10n0293_040:0849a18": "[0849a18] 道安濫廁僧倫，叨承祖裔，雖見性修",
    "T10n0293_040:0849a19": "行因地果位未成，非依經演唱教乘",
    "T10n0293_040:0849a20": "佛恩莫報，切見湖州路思溪法寶寺",
    "T10n0293_040:0849a21": "大藏經板泯於兵火隻字不存，累承",
    "T10n0293_040:0849a22": "杭州路大明慶寺寂堂思宗師會集",
    "T10n0293_040:0849a23": "諸山禪教師德同聲勸請，謂此一大",
    "T10n0293_040:0849a24": "因緣世鮮克舉，若得老古山與白雲",
    "T10n0293_040:0849a25": "一宗協力開刊，流通教法，則世、出世",
    "T10n0293_040:0849a26": "間是真續佛慧命，道安蒙斯處囑，復",
    "T10n0293_040:0849a27": "自念言：",
    "T10n0293_040:0849a28": "[0849a28] 「如來一大藏經板，實非小緣，豈道安",
    "T10n0293_040:0849b01": "綿力之所堪任？」即與庵院僧人、優婆",
    "T10n0293_040:0849b02": "塞聚議，咸皆快然，發希有心，施力施",
    "T10n0293_040:0849b03": "財，增益我願；又蒙",
    "T10n0293_040:0849b04": "[0849b04] 江淮諸路釋教都總攝所護念，准給",
    "T10n0293_040:0849b05": "文憑及轉呈",
    "T10n0293_040:0849b06": "[0849b06] 檐八上師引覲。",
    "T10n0293_040:0849b07": "[0849b07] 皇帝頒降",
    "T10n0293_040:0849b08": "[0849b08] 聖旨，護持宗門，作成勝事。興工之後，惟願",
    "T10n0293_040:0849b09": "[0849b09] 諸佛、龍天、善友知識加被於我，使我",
    "T10n0293_040:0849b10": "從初至終，成如是緣，心無退轉亦無",
    "T10n0293_040:0849b11": "障礙。以此鴻因端為祝延",
    "T10n0293_040:0849b12": "[0849b12] 皇帝聖壽萬安，",
    "T10n0293_040:0849b13": "[0849b13] 皇后同年，",
    "T10n0293_040:0849b14": "[0849b14] 太子諸王千秋，文武官僚陞遷祿位，仍贊",
    "T10n0293_040:0849b15": "[0849b15] 大元帝師、",
    "T10n0293_040:0849b16": "[0849b16] 大元國師、",
    "T10n0293_040:0849b17": "[0849b17] 檐八上師、",
    "T10n0293_040:0849b18": "[0849b18] 江淮諸路釋教都總攝扶宗弘教大師、",
    "T10n0293_040:0849b19": "[0849b19] 江淮諸路釋教都總攝永福大師，",
    "T10n0293_040:0849b20": "[0849b20] 大闡宗乘，同增福算，更冀時和歲稔、",
    "T10n0293_040:0849b21": "物阜民康，四恩三有盡沾恩，一切有",
    "T10n0293_040:0849b22": "情登彼岸。",
    "T10n0293_040:0849b23": "[0849b23] 宣授浙西道杭州等路白雲宗僧錄",
    "T10n0293_040:0849b24": "南山普寧寺住持傳三乘教九世孫",
    "T10n0293_040:0849b25": "慧照大師沙門道安謹願。時至元十",
    "T10n0293_040:0849b26": "六年己卯十二月吉日拜書。",
    "T10n0293_040:0849b27": "[0849b27] 如志先師和尚慧照大師，以教法任",
    "T10n0293_040:0849b28": "重在己，&#x751E;囑之曰：「余承明慶寂堂宗",
    "T10n0293_040:0849b29": "師諸山禪教之請，與本宗庵院同刊",
    "T10n0293_040:0849c01": "如來一大藏經板，流通教法，實非小",
    "T10n0293_040:0849c02": "緣；我今衰邁，全仗汝徒同心協力成",
    "T10n0293_040:0849c03": "就我願。興工之後，外事則有一都寺",
    "T10n0293_040:0849c04": "提點任責，內事則汝措置提調。汝宜",
    "T10n0293_040:0849c05": "不惜身命始終相成，同報佛恩功不",
    "T10n0293_040:0849c06": "虛棄。」如志勉承師訓，罔敢少懈，不料",
    "T10n0293_040:0849c07": "先師和尚於至元十八年春示寂于",
    "T10n0293_040:0849c08": "大都大延壽寺，自後繼任僧錄住持",
    "T10n0293_040:0849c09": "者凡四傳：初傳月潭師兄如一；至元",
    "T10n0293_040:0849c10": "二十一年秋，月潭入寂于寺，次傳之",
    "T10n0293_040:0849c11": "如志；越明年春，愚叟如賢繼之；至元",
    "T10n0293_040:0849c12": "二十六年冬愚叟退席，如志復繼前",
    "T10n0293_040:0849c13": "任。各欽受",
    "T10n0293_040:0849c14": "[0849c14] 聖旨，護持宗教成就大緣，始自丁丑訖於庚",
    "T10n0293_040:0849c15": "寅，凡一十四載。由先師本願力故，得",
    "T10n0293_040:0849c16": "以圓成",
    "T10n0293_040:0849c17": "[0849c17] 如來一大藏經版，好事所集，無量功",
    "T10n0293_040:0849c18": "德端為祝延",
    "T10n0293_040:0849c19": "[0849c19] 皇帝聖壽萬安，",
    "T10n0293_040:0849c20": "[0849c20]  皇后同年，",
    "T10n0293_040:0849c21": "[0849c21]   太子諸王千秋，文武官僚陞遷祿位，仍贊",
    "T10n0293_040:0849c22": "[0849c22]   大元帝師、",
    "T10n0293_040:0849c23": "[0849c23]   大元國師、",
    "T10n0293_040:0849c24": "[0849c24]   檐八上師、",
    "T10n0293_040:0849c25": "[0849c25]    江淮諸路釋教都總攝扶宗弘教大師、",
    "T10n0293_040:0849c26": "[0849c26]    江淮諸路釋教都總統永福大師，",
    "T10n0293_040:0849c27": "[0849c27]    彌增祿算，伏願",
    "T10n0293_040:0849c28": "[0849c28] 堯天舜日大開一統山河，",
    "T10n0293_040:0849c29": "[0849c29] 聖子神孫同衍千秋福壽。",
    "T10n0293_040:0850a01": "[0850a01] 文登極品，武列殊勳，軍奏凱歌，民安",
    "T10n0293_040:0850a02": "常業，佛法恒住世間，相道德尊，為",
    "T10n0293_040:0850a03": "帝者師，統護僧門，流通教海；更冀施力施財",
    "T10n0293_040:0850a04": "之士，福慧莊嚴，若聞若見之人，身心",
    "T10n0293_040:0850a05": "饒益，四恩普報，三有遍資，法界含生，",
    "T10n0293_040:0850a06": "同圓種智者。",
    "T10n0293_040:0850a07": "大藏經局刊字作頭",
    "T10n0293_040:0850a08": "作頭何&#x56E6;作頭范山",
    "T10n0293_040:0850a09": "大藏經局措置梨板勾當",
    "T10n0293_040:0850a10": "勾當僧明秀勾當僧明達",
    "T10n0293_040:0850a11": "大藏經局合造光選經板勾當",
    "T10n0293_040:0850a12": "勾當僧明達勾當僧明照",
    "T10n0293_040:0850a13": "勾當僧明果勾當僧明詁",
    "T10n0293_040:0850a14": "大藏經局點視刊板書樣印造勾當",
    "T10n0293_040:0850a15": "勾當僧明俊勾當僧明信",
    "T10n0293_040:0850a16": "勾當僧明禮勾當僧明然",
    "T10n0293_040:0850a17": "勾當僧明欽勾當僧明文",
    "T10n0293_040:0850a18": "大藏經局正字勾當",
    "T10n0293_040:0850a19": "勾當僧明茂勾當僧明逸",
    "T10n0293_040:0850a20": "勾當僧如空",
    "T10n0293_040:0850a21": "本寺首座書記正字勾當",
    "T10n0293_040:0850a22": "勾當僧明遠勾當僧明本",
    "T10n0293_040:0850a23": "勾當僧明裕",
    "T10n0293_040:0850a24": "大藏經局藏主勾當",
    "T10n0293_040:0850a25": "勾當僧如聰勾當僧如衍",
    "T10n0293_040:0850a26": "大藏經局副局監局主局勾當",
    "T10n0293_040:0850a27": "勾當僧明瑞勾當僧明了",
    "T10n0293_040:0850a28": "勾當僧明俊勾當僧如思",
    "T10n0293_040:0850a29": "勾當僧如淨勾當僧明定",
    "T10n0293_040:0850b01": "勾當僧如圭勾當僧如照",
    "T10n0293_040:0850b02": "勾當僧明森勾當僧明堅",
    "T10n0293_040:0850b03": "大普寧寺知事耆舊勾當",
    "T10n0293_040:0850b04": "勾當僧明皓勾當僧明曉",
    "T10n0293_040:0850b05": "勾當僧明璋勾當僧明祖",
    "T10n0293_040:0850b06": "勾當僧明廣勾當僧明仁",
    "T10n0293_040:0850b07": "勾當僧如熙勾當僧明益",
    "T10n0293_040:0850b08": "勾當僧明吉勾當僧明戒",
    "T10n0293_040:0850b09": "勾當僧明實勾當僧明行",
    "T10n0293_040:0850b10": "平江路化緣勾當",
    "T10n0293_040:0850b11": "化緣勾當孝慈院僧明政",
    "T10n0293_040:0850b12": "化緣勾當廣濟院僧如源",
    "T10n0293_040:0850b13": "化緣勾當資福院僧如輝",
    "T10n0293_040:0850b14": "化緣勾當真慶院僧如明",
    "T10n0293_040:0850b15": "湖州路化緣勾當",
    "T10n0293_040:0850b16": "化緣勾當雨華庵僧如圓",
    "T10n0293_040:0850b17": "化緣勾當真覺院僧如祥",
    "T10n0293_040:0850b18": "化緣勾當寶明院僧如堅",
    "T10n0293_040:0850b19": "化緣勾當普度院僧明崇",
    "T10n0293_040:0850b20": "化緣勾當致慶院僧如鈞",
    "T10n0293_040:0850b21": "化緣勾當慶遠院僧如昌",
    "T10n0293_040:0850b22": "化緣勾當竹隱院僧如浩",
    "T10n0293_040:0850b23": "化緣勾當淨福庵僧如璋",
    "T10n0293_040:0850b24": "化緣勾當常定院僧明慧",
    "T10n0293_040:0850b25": "化緣勾當積慶院僧明蘭",
    "T10n0293_040:0850b26": "化緣勾當真武庵僧如源",
    "T10n0293_040:0850b27": "化緣勾當真慶院僧如澤",
    "T10n0293_040:0850b28": "化緣勾當葛山院僧如因",
    "T10n0293_040:0850b29": "化緣勾當妙德院僧如是",
    "T10n0293_040:0850c01": "化緣勾當妙嚴院僧如寧",
    "T10n0293_040:0850c02": "化緣勾當妙圓院僧如常",
    "T10n0293_040:0850c03": "化緣勾當十地院僧如鑒",
    "T10n0293_040:0850c04": "嘉興路化緣勾當",
    "T10n0293_040:0850c05": "化緣勾當普明院僧如堅",
    "T10n0293_040:0850c06": "化緣勾當慶福院僧如實",
    "T10n0293_040:0850c07": "化緣勾當崇慶院僧如瓊",
    "T10n0293_040:0850c08": "化緣勾當頤浩院僧如信",
    "T10n0293_040:0850c09": "化緣勾當華嚴院僧如哲",
    "T10n0293_040:0850c10": "化緣勾當圓通院僧如臻",
    "T10n0293_040:0850c11": "化緣勾當志遠院僧如定",
    "T10n0293_040:0850c12": "化緣勾當嗣光院僧如亨",
    "T10n0293_040:0850c13": "化緣勾當慶壽院僧如隆",
    "T10n0293_040:0850c14": "化緣勾當普照院僧明真",
    "T10n0293_040:0850c15": "化緣勾當崇福院僧如珪",
    "T10n0293_040:0850c16": "化緣勾當政山院僧明淨",
    "T10n0293_040:0850c17": "杭州路化緣勾當",
    "T10n0293_040:0850c18": "化緣勾當慈濟院僧明俊",
    "T10n0293_040:0850c19": "化緣勾當政福院僧明正",
    "T10n0293_040:0850c20": "化緣勾當福勝院僧明智",
    "T10n0293_040:0850c21": "化緣勾當平湖院僧如勝",
    "T10n0293_040:0850c22": "化緣勾當善集院僧如雲",
    "T10n0293_040:0850c23": "化緣勾當萬壽院僧明映",
    "T10n0293_040:0850c24": "化緣勾當崇興院僧如正",
    "T10n0293_040:0850c25": "化緣勾當福地院僧如祥",
    "T10n0293_040:0850c26": "大藏經局提調勾當僧如瑩",
    "T10n0293_040:0850c27": "大藏經局提調勾當僧如信",
    "T10n0293_040:0850c28": "大藏經局提調勾當僧如信",
    "T10n0293_040:0850c29": "大藏經局提調勾當僧智圓",
    "T10n0293_040:0851a01": "大藏經局提調勾當僧如信",
    "T10n0293_040:0851a02": "大藏經局提調勾當僧如昌",
    "T10n0293_040:0851a03": "大藏經局提調勾當僧道超",
    "T10n0293_040:0851a04": "大藏經局提調勾當僧如春",
    "T10n0293_040:0851a05": "大藏經局提調勾當僧如源",
    "T10n0293_040:0851a06": "大藏經局提調勾當僧如日",
    "T10n0293_040:0851a07": "大藏經局提調勾當僧如杲",
    "T10n0293_040:0851a08": "大藏經局提調勾當僧如智",
    "T10n0293_040:0851a09": "大藏經局提調勾當僧如貴",
    "T10n0293_040:0851a10": "大藏經局提調勾當僧如通",
    "T10n0293_040:0851a11": "大藏經局提調勾當僧如真",
    "T10n0293_040:0851a12": "白雲宗僧錄司提控僧明際",
    "T10n0293_040:0851a13": "白雲宗僧錄司提控僧如義",
    "T10n0293_040:0851a14": "白雲宗僧錄司知事僧如觀",
    "T10n0293_040:0851a15": "白雲宗僧判如鏡",
    "T10n0293_040:0851a16": "宣授白雲宗前僧錄南山大普寧寺",
    "T10n0293_040:0851a17": "住持沙門如賢",
    "T10n0293_040:0851a18": "宣授白雲宗前僧錄南山大普寧寺",
    "T10n0293_040:0851a19": "住持沙門如一",
    "T10n0293_040:0851a20": "白雲宗前僧判綽思吉八",
    "T10n0293_040:0851a21": "白雲宗前僧錄守進",
    "T10n0293_040:0851a22": "國泰崇聖寺沙門文成檢閱經藏",
    "T10n0293_040:0851a23": "大雲廣福寺沙門處林校勘經藏",
    "T10n0293_040:0851a24": "天竺靈山教寺沙門懷坦校勘經藏",
    "T10n0293_040:0851a25": "天竺靈山教寺沙門法杭校勘經藏",
    "T10n0293_040:0851a26": "西湖壽星教寺沙門文勝校勘經藏",
    "T10n0293_040:0851a27": "奉口萬安教寺沙門淨芳校勘經藏",
    "T10n0293_040:0851a28": "天竺靈山教寺沙門祖熏校勘經藏",
    "T10n0293_040:0851a29": "天竺集慶教寺沙門普潤校勘經藏",
    "T10n0293_040:0851b01": "六和塔開化教寺傳大乘唯識宗權",
    "T10n0293_040:0851b02": "講沙門慧心校勘論藏",
    "T10n0293_040:0851b03": "六和塔開化教寺住持傳慈恩宗教",
    "T10n0293_040:0851b04": "講經論沙門妙用校勘論藏",
    "T10n0293_040:0851b05": "六和塔開化教寺前住持傳慈恩宗教",
    "T10n0293_040:0851b06": "講經論沙門正嚴校勘論藏",
    "T10n0293_040:0851b07": "六和塔開化教寺前住持傳慈恩宗教",
    "T10n0293_040:0851b08": "大乘檀主講經論慧悟大師宗靖校",
    "T10n0293_040:0851b09": "勘論藏",
    "T10n0293_040:0851b10": "西湖戒壇大昭慶寺前住持傳律法慧",
    "T10n0293_040:0851b11": "大師仲寶校勘律藏",
    "T10n0293_040:0851b12": "臨壇宗主前住持靈芝崇福寺傳律",
    "T10n0293_040:0851b13": "沙門仲立校勘律藏",
    "T10n0293_040:0851b14": "臨壇宗主前住持靈芝崇福寺傳律",
    "T10n0293_040:0851b15": "沙門聞達校勘律藏",
    "T10n0293_040:0851b16": "臨壇宗主前住持明慶大興國寺佛瑞",
    "T10n0293_040:0851b17": "大師梵祥校勘律藏",
    "T10n0293_040:0851b18": "峨嵋山國泰崇聖寺住持傳天台宗教",
    "T10n0293_040:0851b19": "沙門師正主席校勘經藏",
    "T10n0293_040:0851b20": "仙林慈恩普濟教寺講經論傳大乘戒",
    "T10n0293_040:0851b21": "廣智圓明大師德榮校勘論藏",
    "T10n0293_040:0851b22": "崇恩演福教寺前住持傳天台宗教",
    "T10n0293_040:0851b23": "祥應大師永清詳定校勘經藏",
    "T10n0293_040:0851b24": "報恩光寺禪寺住持沙門義傳同勸緣",
    "T10n0293_040:0851b25": "靈隱景德禪寺住持沙門淨伏同勸緣",
    "T10n0293_040:0851b26": "徑山興聖萬壽禪寺住持沙門妙高同勸緣",
    "T10n0293_040:0851b27": "上天竺靈感觀音教寺住持沙門思恭勸緣",
    "T10n0293_040:0851b28": "明慶大興國寺前住持佛慧大師聞思勸緣",
    "T10n0293_040:0851b29": "江淮諸路釋教都總統所提控顧勸緣",
    "T10n0293_040:0851c01": "江淮諸路釋教都總統所主事白勸緣",
    "T10n0293_040:0851c02": "江淮諸路釋教都總統所經歷郭勸緣",
    "T10n0293_040:0851c03": "宣授江淮諸路釋教都總攝弘教大師",
    "T10n0293_040:0851c04": "加瓦八勸緣",
    "T10n0293_040:0851c05": "宣授江淮諸路釋教都總攝扶宗弘教大師",
    "T10n0293_040:0851c06": "行吉祥都勸緣",
    "T10n0293_040:0851c07": "宣授江淮諸路釋教都總統永福大師",
    "T10n0293_040:0851c08": "璉真加都勸緣",
    "T10n0293_040:0851c09": "[0851c09] 宣授白雲宗僧錄南山大普寧寺住",
    "T10n0293_040:0851c10": "持傳三乘教十一世孫沙門如志謹",
    "T10n0293_040:0851c11": "識[0851c11] 時至元二十七年庚寅十月圓日頓"
}