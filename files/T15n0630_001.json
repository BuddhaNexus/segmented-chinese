{
    "T15n0630_001:0451b03": "佛說成具光明定意經",
    "T15n0630_001:0451b05": "後漢天竺三藏支曜譯",
    "T15n0630_001:0451b06": "聞如是：一時，佛在迦維羅衛國精舍中止。晨",
    "T15n0630_001:0451b07": "朝整服，呼語阿難：「汝請諸明士、除惡眾及無",
    "T15n0630_001:0451b08": "著、履跡等來，今日當有上問異要。」於是阿難",
    "T15n0630_001:0451b09": "受勅，應時遍宣如來教於四輩人。時，有除惡、",
    "T15n0630_001:0451b10": "無著、履跡眾凡五千萬人，詣如來所，稽首于",
    "T15n0630_001:0451b11": "地，畢而避住。復有賢女、棄惡眾及國中凡女人",
    "T15n0630_001:0451b12": "隨諸賢女人，十四萬眾，詣如來所，稽首于地，",
    "T15n0630_001:0451b13": "退座而坐。復有明士八十億萬二千人，詣如",
    "T15n0630_001:0451b14": "來所，稽首于地，儼然恭住。復有文士、居家修",
    "T15n0630_001:0451b15": "戒者，四萬人，相隨來至，稽首于地，畢各却住。",
    "T15n0630_001:0451b16": "佛以威神感動十方諸佛國明士及上諸天，",
    "T15n0630_001:0451b17": "應當成者及當發者，凡八百億萬人，皆飛來",
    "T15n0630_001:0451b18": "至佛所，稽首于地，列住空中。復有十二天神、",
    "T15n0630_001:0451b19": "將軍，將諸官屬四十萬人，來詣佛所，稽首于",
    "T15n0630_001:0451b20": "地，畢，各分部住佛左右立侍。所當是日，會時，",
    "T15n0630_001:0451b21": "如一食頃，悉至佛所，佛即令坐。其有肉體未",
    "T15n0630_001:0451b22": "得四神足者，應皆就榻；十方諸來明士及諸",
    "T15n0630_001:0451b23": "天神身輕，或已得神足者，皆踊在空中坐自",
    "T15n0630_001:0451b24": "然座，各各有化花蓋，行列奇好，皆佛威變之",
    "T15n0630_001:0451b25": "所興化也。諸來明士、在會坐者，率皆妙行、心",
    "T15n0630_001:0451b26": "清口淨、身服眾戒，三穢、六患、五蔽已索，眾煩",
    "T15n0630_001:0451b27": "熱惱、雜垢沃若、疑網閉結、倒見之謬、不知",
    "T15n0630_001:0451b28": "之本、十二牽連，皆已絕棄。淨如月花，各隨世",
    "T15n0630_001:0451b29": "習俗，依行立字。",
    "T15n0630_001:0451c01": "有明士名無穢王、次復名光景尊、次復名智",
    "T15n0630_001:0451c02": "如山弘、次復名大花淨、次復名轉根香、次",
    "T15n0630_001:0451c03": "復名月精曜、次復名光之英、次復名整不法、",
    "T15n0630_001:0451c04": "次復名善中善、次復名崑崙光、次復名日光",
    "T15n0630_001:0451c05": "精、次復名師子威、次復名意雜寶、次復名",
    "T15n0630_001:0451c06": "炎熾妙、次復名德普洽、次復名普調敏、次",
    "T15n0630_001:0451c07": "復名敬端行、次復名慈仁署、次復名慧作、次",
    "T15n0630_001:0451c08": "復名散結、次復名嚴儀具足、次復名高遠行、",
    "T15n0630_001:0451c09": "次復名光德王、次復名護世、次復名導世、次",
    "T15n0630_001:0451c10": "復名大力、次復名正淨、次復名天師、次復名",
    "T15n0630_001:0451c11": "善觀、次復名觀音，如是眾名，各各別異。",
    "T15n0630_001:0451c12": "於時，有貴姓子，名曰善明，從同輩五百，人人",
    "T15n0630_001:0451c13": "各有侍者，執蓋相隨，來詣佛所，稽首如來足",
    "T15n0630_001:0451c14": "下，起住觀眾，四面甚盛，仰視空中，率皆上人，",
    "T15n0630_001:0451c15": "天尊在座，端嚴直立，興心念言：「今日大福，遇",
    "T15n0630_001:0451c16": "此眾會，欲設飲食，以供一日。計身所有，不能",
    "T15n0630_001:0451c17": "供辦，施不等接，則非施也，我將如何？」於是佛",
    "T15n0630_001:0451c18": "知善明所念，則勞之曰：「少年善來！寧聞法勸",
    "T15n0630_001:0451c19": "之說乎？」曰：「未達也，起時則起，可謂智矣。不計",
    "T15n0630_001:0451c20": "少多，有所希望，可謂施矣。向所念者，如來在",
    "T15n0630_001:0451c21": "此，何患不辦？如來能使不辦者辦，不足者足，",
    "T15n0630_001:0451c22": "一切常足，所作常辦，是謂如來。如來辦者，不",
    "T15n0630_001:0451c23": "用衣、食、欲樂之物，乃以具戒，不聽六患、五蔽",
    "T15n0630_001:0451c24": "之惑，不惟家樂，不有四食之想，亦無衣容冠",
    "T15n0630_001:0451c25": "幘之飾。處計常之中，而知無常之諦；居惑樂",
    "T15n0630_001:0451c26": "之地，則覺必苦之對。貪有之室，照空無之本；",
    "T15n0630_001:0451c27": "於受有之體，明非身之真。無我、無作、無緣、無",
    "T15n0630_001:0451c28": "著，斯如來之辦也。」於是，善明聞天尊說，心悅",
    "T15n0630_001:0451c29": "結解，身輕踊躍，曰：「我本無黠，連縛十二，心起",
    "T15n0630_001:0452a01": "就冥，墮俗三流，今日所聞，未曾有法，願身受",
    "T15n0630_001:0452a02": "持，如天尊教，咸樂妙法。」因而歎曰：",
    "T15n0630_001:0452a03": "「天人之尊，　　如來為上；　　慈哀勸救，",
    "T15n0630_001:0452a04": "　等施三界。　　劣漏貧行，　　攝以法財；",
    "T15n0630_001:0452a05": "　令一切惑，　　解釋無疑。　　身尊具貴，",
    "T15n0630_001:0452a06": "　相好無雙；　　出意為人，　　演法無窮。",
    "T15n0630_001:0452a07": "　叡慧眾流，　　注如山洋；　　法澤三界，",
    "T15n0630_001:0452a08": "　流衍十方。　　大人相滿，　　寶慧具足；",
    "T15n0630_001:0452a09": "　在在現法，　　將導不逮。　　慧照愚冥，",
    "T15n0630_001:0452a10": "　牽致淨處；　　願身自歸，　　得到彼岸。」",
    "T15n0630_001:0452a11": "於是，善明歎畢，更前長跪啟天尊曰：「願卒本",
    "T15n0630_001:0452a12": "意，今日設饌，唯乞加哀，抂屈臨眄。」天尊默",
    "T15n0630_001:0452a13": "然，自如常法；善明恭立，謂未見聽。於是阿難",
    "T15n0630_001:0452a14": "開語之曰：「天尊默然，為己相許。」善明聞之心",
    "T15n0630_001:0452a15": "則逸豫，稽首而出，住於門外，遣人入白言：",
    "T15n0630_001:0452a16": "「今自計所有，可供二千人飯，願啟天尊，令知",
    "T15n0630_001:0452a17": "如此。」阿難即白佛，具宣善明所言。佛告阿難：",
    "T15n0630_001:0452a18": "「汝語善明，使還供設，盡汝所有，佛當與大眾",
    "T15n0630_001:0452a19": "一切皆往，勿嫌不辦。」阿難即出，具語善明，如",
    "T15n0630_001:0452a20": "佛教言。阿難又曰：「賢者便還，莫起二意，畏有",
    "T15n0630_001:0452a21": "不足；佛神所至，無有不具。」善明即前禮阿難",
    "T15n0630_001:0452a22": "而還。還舍，勅其妻子室內大小言：「今所請者",
    "T15n0630_001:0452a23": "號曰天尊。神妙通達，為一切智。其以一物，施",
    "T15n0630_001:0452a24": "是人者，世世受福，而無窮極。又能度人，解於",
    "T15n0630_001:0452a25": "索結。汝等恭肅，淨施飯食，具設眾味，當令絕",
    "T15n0630_001:0452a26": "美。」眷屬從使，各盡心極意：「天尊難遇，億劫時",
    "T15n0630_001:0452a27": "有，其所當為，善令清淨。」於時，座中有明士，名",
    "T15n0630_001:0452a28": "力辦眾有。佛告令行，共佐善明，供此大眾。於",
    "T15n0630_001:0452a29": "時，十二天神王，及四天王、大勢龍王，承佛告",
    "T15n0630_001:0452b01": "教，皆從力辦眾有明士，往而佐之。到則勞倈",
    "T15n0630_001:0452b02": "語善明曰：「賢者勤心，佛使我等，來相營助。」善",
    "T15n0630_001:0452b03": "明則前禮明士，及諸天王，敬意辭謝言：「勞屈",
    "T15n0630_001:0452b04": "上人，今已辦二千人具，大眾當來，懼是小舍，",
    "T15n0630_001:0452b05": "其將奈何？」於是，力辦眾有明士及諸天神王",
    "T15n0630_001:0452b06": "答言：「莫憂。」因各左右顧視，屋室自然長廣高",
    "T15n0630_001:0452b07": "大，像天之殿。於屋下，便有千億萬座，皆是",
    "T15n0630_001:0452b08": "眾寶變地之形，紺瑠璃色。室中床座，亦復如",
    "T15n0630_001:0452b09": "是。如彈指頃，即有百千億萬人飯具，而皆足",
    "T15n0630_001:0452b10": "畢。燒眾名香，懸諸繒幡，其所行道，即便廣平。",
    "T15n0630_001:0452b11": "色如水精，樹木行伍，自然音樂，雅聲相和甚",
    "T15n0630_001:0452b12": "悲，說法之音，釋梵八種。於時，力辦眾有明士、",
    "T15n0630_001:0452b13": "諸天神王，即還佛所。善明見此大變，驚喜踊",
    "T15n0630_001:0452b14": "躍，來詣天尊，白言：「受佛大慈，所設已具。唯願",
    "T15n0630_001:0452b15": "舉眾，抂屈尊神。」佛即令無穢王明士等六百",
    "T15n0630_001:0452b16": "萬人，在於前導，或行虛空。佛處中央，其餘從",
    "T15n0630_001:0452b17": "後。如來出門，地則肅震，諸天散花，燒眾名",
    "T15n0630_001:0452b18": "香，乃作上樂，歌頌而從。到皆就座，諸天神王",
    "T15n0630_001:0452b19": "即助施飯，佛口呪願，食已飽足，飯不消[歹*斯]，",
    "T15n0630_001:0452b20": "眾器飯具，滿則如故。善明心獨而言：「天尊威",
    "T15n0630_001:0452b21": "變，弘廣乃爾，食訖行盥，當問此意。」水盥已",
    "T15n0630_001:0452b22": "畢，如伸臂頃，佛與大眾，恍惚而還，在精舍",
    "T15n0630_001:0452b23": "坐。於是善明，因復歎曰：",
    "T15n0630_001:0452b24": "「天尊實神妙，　　世所希見聞；",
    "T15n0630_001:0452b25": "　變改卓犖異，　　覩者莫不欣。",
    "T15n0630_001:0452b26": "　諦觀甚奇雅，　　現變難等雙；",
    "T15n0630_001:0452b27": "　不作而自具，　　不勞飽滿眾。",
    "T15n0630_001:0452b28": "　不語自然使，　　不教令自行；",
    "T15n0630_001:0452b29": "　不為而遇為，　　是德以何將。",
    "T15n0630_001:0452c01": "　本行何術法，　　生而有此榮？",
    "T15n0630_001:0452c02": "　積何德之本，　　致斯巍巍尊？",
    "T15n0630_001:0452c03": "　願哀貧道者，　　開饒以法財；",
    "T15n0630_001:0452c04": "　決心之結網，　　放令無餘疑。」",
    "T15n0630_001:0452c05": "善明歎已，更避坐叉手啟言：「我所居止，去是",
    "T15n0630_001:0452c06": "不遠，聚名福安。佛向所哀顧處是也。我在其",
    "T15n0630_001:0452c07": "聚，常好學問，學世威儀古王之制，及學神仙",
    "T15n0630_001:0452c08": "聖人之法。始聞天尊，近在此國，興意想像，夢",
    "T15n0630_001:0452c09": "輒髣髴。天尊弟子名舍利弗，常到我舍，為我",
    "T15n0630_001:0452c10": "說法。法甚深妙，我所希聞，心雖欣歎，猶懷瞢",
    "T15n0630_001:0452c11": "瞢。今日輕來，禮佛天尊，并觀道法，所當則",
    "T15n0630_001:0452c12": "行，至見心悅，如冥覩光。意欲設飯，因獲異問，",
    "T15n0630_001:0452c13": "所有劣少，未敢發言。天尊神通，迎知我心，道",
    "T15n0630_001:0452c14": "力助我，床座食饌，忽然而辦，食畢器具，滿則",
    "T15n0630_001:0452c15": "如故。此何變化？神妙乃爾！「又觀天尊，三十二",
    "T15n0630_001:0452c16": "相，相相有好，視之無厭。行則庠序，不遲不疾；",
    "T15n0630_001:0452c17": "坐則中坐，不前不却；語聲八種，不緩不急。言",
    "T15n0630_001:0452c18": "成法律，明誡如日，令一切眾，咸受恩福。本作",
    "T15n0630_001:0452c19": "何行，生而有此？「又見天尊，足不履地，相輪昺",
    "T15n0630_001:0452c20": "列，端嚴如畫，身空體輕，在所變現，此皆何行，",
    "T15n0630_001:0452c21": "於世有是？願垂解了，令知本末。」於是佛言：「善",
    "T15n0630_001:0452c22": "哉，善哉！如爾所問，如來當具演之，整心整意，",
    "T15n0630_001:0452c23": "咸受莫忘。」善明則曰：「受教。」佛言：「我本先行六",
    "T15n0630_001:0452c24": "德之行，世世不廢，是以至於得佛，恣意變化，",
    "T15n0630_001:0452c25": "在所作為，為一切智，無物不達也。」則曰：「何",
    "T15n0630_001:0452c26": "謂六德之行？」曰：「廣施、廣戒、廣忍、廣精進、廣",
    "T15n0630_001:0452c27": "一心、廣智慧。」善明白佛：「何謂廣施？」佛言：「為",
    "T15n0630_001:0452c28": "道者先當知身非常真物，四大所成，骨肉不",
    "T15n0630_001:0452c29": "淨，皆當棄捐，還歸其本，不得常住。身不我有，",
    "T15n0630_001:0453a01": "財物非我許，心無有形，了無常名。為緣緣行",
    "T15n0630_001:0453a02": "縛，所以有身行，身無有常，亦當空朽。以計",
    "T15n0630_001:0453a03": "如此，則立四信。內身外身，天地萬物，皆無常",
    "T15n0630_001:0453a04": "住，當歸壞敗，棄散消融。此信已立，則觀體非",
    "T15n0630_001:0453a05": "體，觀物非物，便能恣施，飽滿於人。又而法施",
    "T15n0630_001:0453a06": "牽化愚曚，故曰廣施。」「何謂廣戒？」曰：「廣戒者，",
    "T15n0630_001:0453a07": "謂能攝身之三殃、守口之四過、撿意之三惡。",
    "T15n0630_001:0453a08": "身行者，若見一切眾生、蚑行蠕動，愍而哀傷，縱",
    "T15n0630_001:0453a09": "而活之，隨其水陸，還而安之。若見眾寶珍琦，",
    "T15n0630_001:0453a10": "柔軟細滑可意之物，雖身貧苦，內伏其心，不",
    "T15n0630_001:0453a11": "令貪取。及見細色脂粉之飾，則內觀朽爛膿",
    "T15n0630_001:0453a12": "血之臭，斯身之三戒。口行者，謂彼若以四過",
    "T15n0630_001:0453a13": "加己，則而覺知口之失也，報以善言和語，至",
    "T15n0630_001:0453a14": "誠不飾，答而化之，使反從己，斯口之四戒矣。",
    "T15n0630_001:0453a15": "意行者，則心習智慧，思惟生死，常住慧處，不",
    "T15n0630_001:0453a16": "惑流淟。又深入道品、空無之要，別了真喭",
    "T15n0630_001:0453a17": "而無疑難。見善則勸，成則代喜，斯意之三戒。",
    "T15n0630_001:0453a18": "故行道之始，先於十戒，既能自為，又化他人，",
    "T15n0630_001:0453a19": "勤而不懈，行而不休，都無懈惓之想，故曰廣",
    "T15n0630_001:0453a20": "戒也。」「何謂廣忍？」曰：「廣忍者，若人罵我，計從",
    "T15n0630_001:0453a21": "聲出音來到此，觀了無形；本音所來，出於心",
    "T15n0630_001:0453a22": "意，觀于心意，亦復無形。察心所猗，猗於四",
    "T15n0630_001:0453a23": "大，四大還本，則亦無名、亦非彼我、亦非男女、",
    "T15n0630_001:0453a24": "亦非老少，計了無主。慚辱所在，無形立字。",
    "T15n0630_001:0453a25": "於兩無之中，又亦無形，計此三者，空無所有。",
    "T15n0630_001:0453a26": "智者散意觀慮如此，則瞋恚不生，以空忍空，",
    "T15n0630_001:0453a27": "又於眾惡，忍而不為。對來不起，撿心伏意，身",
    "T15n0630_001:0453a28": "自能爾，又誨他人，此謂廣忍也。」「何謂廣精進？」",
    "T15n0630_001:0453a29": "「減於多食，不味於味；除於睡臥，驚意晨夜。遠",
    "T15n0630_001:0453b01": "俗近道，行於眾戒。坐起之法，不失其儀，無犯",
    "T15n0630_001:0453b02": "之行，當習於心；道品之要，汲汲樂誦，晝則",
    "T15n0630_001:0453b03": "勤受，夜則經行。語則應律，身口意并，從猗憶",
    "T15n0630_001:0453b04": "法，不離經文。坐而廣說，意不以煩，開教愚頑，",
    "T15n0630_001:0453b05": "不以懈勞。違心反意，自逮專精，身既自能，又",
    "T15n0630_001:0453b06": "誨他人。斯謂廣精進。」「何謂廣一心？」「孝事父",
    "T15n0630_001:0453b07": "母，則一其心；尊敬師友，而一其心；斷愛遠俗，",
    "T15n0630_001:0453b08": "而一其心；入三十七品，而一其心；空閑寂寞，",
    "T15n0630_001:0453b09": "而一其心；在眾煩亂，而一其心；多欲多諍，多",
    "T15n0630_001:0453b10": "作多惱，於是之處，而一其心；褒訕利失，善惡",
    "T15n0630_001:0453b11": "之事，於是不搖，而一其心；數息入禪，捨六就",
    "T15n0630_001:0453b12": "淨，而一其心。身自能行，復教他人，此謂廣一",
    "T15n0630_001:0453b13": "心也。」「何謂廣智慧？」曰：「明士隨於受身，則有",
    "T15n0630_001:0453b14": "三痛、六患、五蔽之垢、六十二沈吟之想、八十",
    "T15n0630_001:0453b15": "八難解之縛、千八百鋒瘡之痛。若此之事，則",
    "T15n0630_001:0453b16": "以智慧一一開了。觀其所起，察其所滅；視其",
    "T15n0630_001:0453b17": "所病，選以何藥。既總其要，令身不毀戒，意不",
    "T15n0630_001:0453b18": "入俗。處眾愛之中，心在道品之藏；寄六患之",
    "T15n0630_001:0453b19": "舍，心在六淨之堂；住五蔽之室，心在斷滅之",
    "T15n0630_001:0453b20": "戶；猗不固之屋，心思方便之護；坐虵蚖之地，",
    "T15n0630_001:0453b21": "心念捨遠之徑；乘坏船之嶮，心圖自濟之路；",
    "T15n0630_001:0453b22": "近盛火之林，心推灌滅之安。是以明士，行智",
    "T15n0630_001:0453b23": "慧之便，拔出生死之難；絕三界之想，就滅度",
    "T15n0630_001:0453b24": "之地。既自身行，又教他人，此謂廣智慧六德",
    "T15n0630_001:0453b25": "之行義也。「向所問，如來神變相好，無量之德，",
    "T15n0630_001:0453b26": "所以致之？行此六法及諸慧定三十七品總",
    "T15n0630_001:0453b27": "持無邊底之行，故得佛號、天尊，無所不能為",
    "T15n0630_001:0453b28": "也。」於是善明及眾會，聞天尊說，則皆舉言，",
    "T15n0630_001:0453b29": "願發無上獨尊平等之意。皆言：「今日得大福，",
    "T15n0630_001:0453c01": "令一切人疾逮此行。」善明時則得四淨法，",
    "T15n0630_001:0453c02": "一為眼淨、二為身淨、三為口淨、四為意淨，欣",
    "T15n0630_001:0453c03": "然低頭，默思法義。於是，善明避坐長跪，啟如",
    "T15n0630_001:0453c04": "來曰：「天尊所說，廣度無極，法禁微妙，撿攝意",
    "T15n0630_001:0453c05": "態，伏心就淨，殃垢消滅，其聞此者功德已大，",
    "T15n0630_001:0453c06": "況乃履行，德難稱量。天尊又說，前世非但行",
    "T15n0630_001:0453c07": "此六事而已，又行定意之法及總持無底邊",
    "T15n0630_001:0453c08": "三十七品，乃成具佛事、四無所畏、十種力、十",
    "T15n0630_001:0453c09": "八神妙特異之法，變化自在，所說無難，而面",
    "T15n0630_001:0453c10": "見諸佛，飛到十方而授一切諸未度者，率化",
    "T15n0630_001:0453c11": "度之；而壞邪藏，將導曲邪；而生受苦之",
    "T15n0630_001:0453c12": "中不著、不斷，以不著、不斷，作因緣行，教諸",
    "T15n0630_001:0453c13": "惑者。如此之妙德，無央數事行，何等定意致",
    "T15n0630_001:0453c14": "得之乎？唯願天尊！為今現在及未來者，演其",
    "T15n0630_001:0453c15": "深義，令獲解脫。」佛言：「善哉！善哉！所欲問者，",
    "T15n0630_001:0453c16": "今為分別，具敷大要，整意善聽。」則曰：「受教」佛",
    "T15n0630_001:0453c17": "言：「有定意法，名成具光明。其有人聞之者，若",
    "T15n0630_001:0453c18": "能履行一日至七日，其功德福不可譬喻。其",
    "T15n0630_001:0453c19": "聞是法者，先世已供養百千億佛，已於其坐",
    "T15n0630_001:0453c20": "具聞不疑，今生乃復值遇是成具光明定意",
    "T15n0630_001:0453c21": "法。今得修行行之，如彈指頃，長離三惡道，",
    "T15n0630_001:0453c22": "功德漸滿，疾逮至佛。向所問諸事，悉能成具。」",
    "T15n0630_001:0453c23": "善明曰：「當行幾事而得此尊定？」佛言：「當淨",
    "T15n0630_001:0453c24": "行百三十五事，乃得入此定耳。",
    "T15n0630_001:0453c25": "「遠身行、離口過、除意念、盡三穢、却六患、遏",
    "T15n0630_001:0453c26": "五蔽，十二因緣已捐盡，解結束，明六十二沈",
    "T15n0630_001:0453c27": "吟行。愈眾瘡、悅眾惱、捨諸大、棄骨血、避",
    "T15n0630_001:0453c28": "親屬、絕諸習、斷於愛、無諸可無不可、剗貪",
    "T15n0630_001:0453c29": "垢、刈欲根、不惑流、能制疾、不我計、無不",
    "T15n0630_001:0454a01": "我、立四信、住四止、就四斷、插五根、習五力、",
    "T15n0630_001:0454a02": "曉七智、履八正、入八念、八常勤，為已無勤",
    "T15n0630_001:0454a03": "可行，離不可行。學上智、自尊意、不貢高而",
    "T15n0630_001:0454a04": "濡軟、雨法雨，如一法不兩計、不三想、不為",
    "T15n0630_001:0454a05": "無益想、無有際想、不空想、不想想、想無處、",
    "T15n0630_001:0454a06": "不住無處想。善惟佛知佛淨、已知淨而善",
    "T15n0630_001:0454a07": "學、心正住、不邪還、等善惡、如明冥、於明冥",
    "T15n0630_001:0454a08": "知俱空、不疑法、不以有淨無、觀有無本為一。",
    "T15n0630_001:0454a09": "已知一而除一，不於一而起想，勤受教、善習",
    "T15n0630_001:0454a10": "行、因習行入無際、習勝意、不聽心、善防",
    "T15n0630_001:0454a11": "識、不亂轉。往來三而不著、察諸性了無根、知",
    "T15n0630_001:0454a12": "無根不可滿、以不滿而自整。縷觀法為同無，",
    "T15n0630_001:0454a13": "常住無絕無想，常無常以過上，不念人、不",
    "T15n0630_001:0454a14": "宥世、不著物、罷捨求，法合離了無見、身生",
    "T15n0630_001:0454a15": "歿皆由化、上中下知法等，於是世往後世。",
    "T15n0630_001:0454a16": "「觀二因如虛空、心無欲而常仁、行清白善誘",
    "T15n0630_001:0454a17": "人、知人向為反濁、於反濁而清澄、心遠愛",
    "T15n0630_001:0454a18": "筋入火、以淨火燒眾垢、已盡垢寂然淨、不",
    "T15n0630_001:0454a19": "念善不念惡、不惟好不惟醜、不念苦不",
    "T15n0630_001:0454a20": "念樂、於毀譽無歡怒、心調淨所在入、開大",
    "T15n0630_001:0454a21": "藏入大法、以道律護滿法、苦習審勤承行。",
    "T15n0630_001:0454a22": "以盡道為光曜，視一切性識起，流結冥意思",
    "T15n0630_001:0454a23": "止，勤求止以入道。剪三愛、除四失、增四城、",
    "T15n0630_001:0454a24": "離五覆、絕六慢、修六敬、具六法證、行七慧、",
    "T15n0630_001:0454a25": "強八力、拔九結、習九滅、十弘淨為已能、十",
    "T15n0630_001:0454a26": "力慧已備足、十直法不復學、慧法種而常存、",
    "T15n0630_001:0454a27": "於三寶已能備，以法施無極盡，於諸專能備",
    "T15n0630_001:0454a28": "行、入無所著、入空無懈、却無吾念、無我想、",
    "T15n0630_001:0454a29": "無人計、無籌算、寂如滅度。",
    "T15n0630_001:0454b01": "「是為百三十五事成具光明定意戒法之行。」",
    "T15n0630_001:0454b02": "佛說是成具光明定意戒法品時，三十萬明",
    "T15n0630_001:0454b03": "士得是定意功德成具，立於第十之地。善明",
    "T15n0630_001:0454b04": "則得無所從生法忍，五百同輩人，心欣意悅，",
    "T15n0630_001:0454b05": "皆發無上獨尊平等覺意。四十萬明士皆立",
    "T15n0630_001:0454b06": "不迴還行。除惡眾五萬人，皆得無所著道。持",
    "T15n0630_001:0454b07": "五戒賢士、賢女二千人，皆得履跡之行。諸天",
    "T15n0630_001:0454b08": "在虛空中，而作音樂。歎曰：「快哉！世人乃獲上",
    "T15n0630_001:0454b09": "聞之要，其在愚曚埃濁者，今日霍然除盡。",
    "T15n0630_001:0454b10": "如淨水洗浴垢，今聞大法心垢為消。願令",
    "T15n0630_001:0454b11": "法輪常轉，使一切疾逮妙慧。我等常遇天尊，",
    "T15n0630_001:0454b12": "所生不離。疾得是成具光明定意，當廣宣法",
    "T15n0630_001:0454b13": "恩，還照流冥。如今日大會，興立無數道本。」善",
    "T15n0630_001:0454b14": "明白佛言：「今聞天尊是定意，淨心自思，觀",
    "T15n0630_001:0454b15": "我無黠慧心，了不知處，於外、於內俱亦如是。」",
    "T15n0630_001:0454b16": "佛告善明：「譬猶冥室執炬而入，則莫知冥之",
    "T15n0630_001:0454b17": "所在，是定意法其能履行道品成具，則不知",
    "T15n0630_001:0454b18": "無黠十二牽連之所失也。善明！非但是而已，",
    "T15n0630_001:0454b19": "則不見十方生死起滅之處也，至履跡無著、",
    "T15n0630_001:0454b20": "因緣覺佛，乃至如來，皆無見有所想見非見",
    "T15n0630_001:0454b21": "也。無所想、一切清淨想、止清淨想、亦不止",
    "T15n0630_001:0454b22": "清淨想，是為空見無所見。」",
    "T15n0630_001:0454b23": "善明白天尊：「云何不止清淨想是為空見？當",
    "T15n0630_001:0454b24": "是時，心在何許？所見何等？」佛言：「善明！於是",
    "T15n0630_001:0454b25": "時，心不在內、不處外，不於道、不於俗，不於有、",
    "T15n0630_001:0454b26": "不於無，不於起、不於滅、不於動搖處也。是心",
    "T15n0630_001:0454b27": "無根際、無音響，本末了索，當如是見。是見為",
    "T15n0630_001:0454b28": "見、為空、為滅，為都無所有定意之法。以此為",
    "T15n0630_001:0454b29": "見，明士當作是計念，除念就淨。作是計念者，",
    "T15n0630_001:0454c01": "為應成具光明定意之教法也。是法無所有",
    "T15n0630_001:0454c02": "法故，強為其名。明士聞是，莫怪莫疑，諦而",
    "T15n0630_001:0454c03": "思惟其法，不退不懈，斯為已得定意威神之",
    "T15n0630_001:0454c04": "護力也。「善明！其欲學此者，當行四事，稍入",
    "T15n0630_001:0454c05": "無見處。」曰：「何謂四也？」「一、不有身，二、不有居，三、",
    "T15n0630_001:0454c06": "不有世，四、不有物。以能如此者，則得入四",
    "T15n0630_001:0454c07": "要。」「曰：何謂四要？」曰：「一為佛要、二為法要、三為",
    "T15n0630_001:0454c08": "空要、四為滅要。此謂四要也。」佛時歎曰：",
    "T15n0630_001:0454c09": "「無彼無我想，　　亦不無黠計；",
    "T15n0630_001:0454c10": "　十二因不著，　　是應成具足。",
    "T15n0630_001:0454c11": "　是定法本無，　　非有住立處；",
    "T15n0630_001:0454c12": "　哀世現其名，　　空行亦合儀。",
    "T15n0630_001:0454c13": "　人心并意識，　　此三為起法；",
    "T15n0630_001:0454c14": "　行是成具足，　　無起無所滅。",
    "T15n0630_001:0454c15": "　空為成具地，　　生死苦斷離；",
    "T15n0630_001:0454c16": "　一切無餘跡，　　是合定意行。",
    "T15n0630_001:0454c17": "　世人轉相猗，　　邪見著名法；",
    "T15n0630_001:0454c18": "　貪有利常想，　　纏縛無數世。",
    "T15n0630_001:0454c19": "　積行常綴礙，　　憂惱著意慼；",
    "T15n0630_001:0454c20": "　四變如隨影，　　往來無休息。",
    "T15n0630_001:0454c21": "　行定無所猗，　　正觀不著名；",
    "T15n0630_001:0454c22": "　貪盡想得滅，　　解縛清淨安。",
    "T15n0630_001:0454c23": "　淨行不罣惑，　　惑惱意了無；",
    "T15n0630_001:0454c24": "　生老病已絕，　　無復往來憂。",
    "T15n0630_001:0454c25": "　慧眼明已大，　　智本無邊底；",
    "T15n0630_001:0454c26": "　黠使度無極，　　行定乃致此。",
    "T15n0630_001:0454c27": "　世火星月明，　　日曜崑崙光；",
    "T15n0630_001:0454c28": "　釋梵殿所照，　　是定明過上。」",
    "T15n0630_001:0454c29": "佛告善明：「乃往昔無數劫時，有佛名尊伏欲",
    "T15n0630_001:0455a01": "王。時佛住世壽十萬歲，不在是南天竺止，自",
    "T15n0630_001:0455a02": "於今北方淨燿天歸佛所住處是也，彼國去",
    "T15n0630_001:0455a03": "是三億萬佛土乃得之。尊伏欲王佛時，人壽",
    "T15n0630_001:0455a04": "二萬歲，常可自從弟子六十萬人，明士眾不",
    "T15n0630_001:0455a05": "可計。國民熾盛，豐饒寧靜，率皆賢行，戒德相",
    "T15n0630_001:0455a06": "嵯，欲貪三垢薄而[歹*斯]。時佛大會十方明士，",
    "T15n0630_001:0455a07": "普受持說是成具光明定意，便而成具佛事，",
    "T15n0630_001:0455a08": "在於四署之一數。「是時，有長者子名敏見，",
    "T15n0630_001:0455a09": "年五百歲，時國人以為少年。敏見聞佛大會，",
    "T15n0630_001:0455a10": "則啟二親，乞行詣佛，觀其所作。父母聽行，即",
    "T15n0630_001:0455a11": "往見佛，稽首于地，禮竟正住，喜心興盛，便",
    "T15n0630_001:0455a12": "脫身珍琦雜寶瓔珞，散于佛上；以佛神威，應",
    "T15n0630_001:0455a13": "時所散，化成花蓋，到覆大眾，人人各別。佛令",
    "T15n0630_001:0455a14": "就坐，為說是成具光明定意法，心又增欣，則",
    "T15n0630_001:0455a15": "時願言：『令我所生常遇是成具光明定意，疾",
    "T15n0630_001:0455a16": "能履行，無虧減於戒德。』是時少年以一切寶",
    "T15n0630_001:0455a17": "施與，發一言之至願，以是故，所生世輒得",
    "T15n0630_001:0455a18": "受。善明！寧知彼時少年不乎？則爾身是也。今",
    "T15n0630_001:0455a19": "我出世，汝復遇值定意。於今以後，必得不",
    "T15n0630_001:0455a20": "久；得慧之後，二百劫當具成佛，號導世王。",
    "T15n0630_001:0455a21": "天上天下之獨尊，當化導愚冥如我今也。」善",
    "T15n0630_001:0455a22": "明聞佛授其封拜之名，則心淨體輕，譬如琉",
    "T15n0630_001:0455a23": "璃水精中外潔淨，一切無穢，以所置處處，并",
    "T15n0630_001:0455a24": "後淨其心若斯，則時得十憺然法：一者憺",
    "T15n0630_001:0455a25": "然不以所見為動，二者於諸煩勞之事憺然",
    "T15n0630_001:0455a26": "常足，三者於眾想憺然不想，四者流俗所樂",
    "T15n0630_001:0455a27": "汲汲之事憺然而飽捨，五者於德不德憺",
    "T15n0630_001:0455a28": "然不念求、不念否，六者善法、惡法憺然不",
    "T15n0630_001:0455a29": "著，七者謙者、賢者憺然不望榮，八者敬養",
    "T15n0630_001:0455b01": "捨棄憺然無歡怒，九者一切如法失法憺",
    "T15n0630_001:0455b02": "然同其原，十者以入淨寂若處不淨，能以法",
    "T15n0630_001:0455b03": "化，憺然無著別、無厭捨之念。心以如此，因",
    "T15n0630_001:0455b04": "白言：「天尊！今授封拜之要於我，當報恩宣",
    "T15n0630_001:0455b05": "開一切，令未聞者聞，未知者知，未度者度",
    "T15n0630_001:0455b06": "之。我生死常多，雖多、雖久不以為勞。已不",
    "T15n0630_001:0455b07": "著、已覺、已能整、已為不惑、已能入其被服，",
    "T15n0630_001:0455b08": "隨因緣而示見之，我不已生死為生死也，我",
    "T15n0630_001:0455b09": "受佛威神已悉俱了。我有等率五百人，願天",
    "T15n0630_001:0455b10": "尊加四等之大慈，勉引入法，令疾解是成具",
    "T15n0630_001:0455b11": "光明定意。」於是佛笑，皆見光從口出，五色煒",
    "T15n0630_001:0455b12": "曄，明接十方——其在痛者，一時得安——還從頂入，",
    "T15n0630_001:0455b13": "自如常輝。侍者阿難整服避坐，叉手啟曰：「佛",
    "T15n0630_001:0455b14": "未嘗虛欣笑，笑必有故。唯願敷演，散告未",
    "T15n0630_001:0455b15": "聞。」於是阿難，則而歎曰：",
    "T15n0630_001:0455b16": "「面部人雄顏，　　眼鼻口正端；",
    "T15n0630_001:0455b17": "　金體極軟細，　　今笑何盛欣。",
    "T15n0630_001:0455b18": "　方口含白齒，　　脣像朱火明；",
    "T15n0630_001:0455b19": "　姿美八十種，　　今笑必有因。",
    "T15n0630_001:0455b20": "　鏡齒牙四十，　　廣舌頰車方；",
    "T15n0630_001:0455b21": "　語則香氣發，　　今笑為誰成？",
    "T15n0630_001:0455b22": "　眉髭紺青色，　　眼瞼雙部當；",
    "T15n0630_001:0455b23": "　白毫天中立，　　今笑唯願聞。",
    "T15n0630_001:0455b24": "　天眼已了朗，　　道眼已備通；",
    "T15n0630_001:0455b25": "　法眼與慧眼，　　此四已具成。",
    "T15n0630_001:0455b26": "　笑必有感應，　　啟化於未成；",
    "T15n0630_001:0455b27": "　或當受拜決，　　故笑發金顏。」",
    "T15n0630_001:0455b28": "佛語阿難：「佛真不妄笑也！今善明所從五百",
    "T15n0630_001:0455b29": "賢士，前世已供養二百億佛，已於其坐，聞是",
    "T15n0630_001:0455c01": "成具光明慧中百三十五行，自從初聞歷世",
    "T15n0630_001:0455c02": "踰多，然常剛猛適在小善之數，未能伏心受",
    "T15n0630_001:0455c03": "持清淨最妙定行。雖爾，以聞之功德，所生不",
    "T15n0630_001:0455c04": "在三惡處，常遇值是尊定之法。今日來會，淨",
    "T15n0630_001:0455c05": "心聽受，稍稍解釋開入正諦。後慈仁佛立，當",
    "T15n0630_001:0455c06": "於彼時，得是成具光明定意。却後三十六萬",
    "T15n0630_001:0455c07": "億劫，皆成為佛。當復以是法教化，所領國土",
    "T15n0630_001:0455c08": "各各有號，有名幢節布燿王、次名大光遍顯、",
    "T15n0630_001:0455c09": "次名大勢伏惡、次名猛盛威德、次名流水淨",
    "T15n0630_001:0455c10": "音、次名高德普接、次名景現除結、次名化",
    "T15n0630_001:0455c11": "幻自在，名各各如此。」於是，五百賢士聞所受",
    "T15n0630_001:0455c12": "決，欣悅踊躍，則得五無轉心：一者祠祀求福",
    "T15n0630_001:0455c13": "心不轉為；二者一切五味可否，皆是眾生",
    "T15n0630_001:0455c14": "之神命，終不轉為害生可口；三者正立於無",
    "T15n0630_001:0455c15": "上獨尊之行，終不轉動捨就小道；四者知是",
    "T15n0630_001:0455c16": "法尊無有與等者，勤心修行，雖有他法，雜異",
    "T15n0630_001:0455c17": "之虛而己，法心觀別終不轉為；五者正使世",
    "T15n0630_001:0455c18": "有佛、無佛、法興、法衰、有終、有絕，心在定意，不",
    "T15n0630_001:0455c19": "以無此三寶故轉為邪業。是為五無轉心。已",
    "T15n0630_001:0455c20": "得是心法義，皆前長跪白天尊曰：「佛哀我等！",
    "T15n0630_001:0455c21": "告其封拜成佛之名，我等當報恩。後若所生",
    "T15n0630_001:0455c22": "弊惡之世，當勤修正行，奉宣尊法，開化未知，",
    "T15n0630_001:0455c23": "亂者正之、懈者勤之、却者勉之、傾者扶之、",
    "T15n0630_001:0455c24": "缺懼者補完之、冥者照之、結者解之。殺者",
    "T15n0630_001:0455c25": "為說夭逝之殃、盜者為說貧乞之苦、婬者為",
    "T15n0630_001:0455c26": "說身之禍、讒佞欺者為說滅性之患、醉亂者",
    "T15n0630_001:0455c27": "為說危身之變。我等今日并於佛前，誓立五",
    "T15n0630_001:0455c28": "願，作明士行乃至成佛，行之無休已。願佛",
    "T15n0630_001:0455c29": "哀於我等！聽我等所言。「第一之願者：我作明",
    "T15n0630_001:0456a01": "士行，疾令身而變化周流十方。若世無佛，",
    "T15n0630_001:0456a02": "四輩弟子或有知法者，言：『信實有佛，但滅度",
    "T15n0630_001:0456a03": "耳！』俗人邪見疑網生，不見佛有不知法，便",
    "T15n0630_001:0456a04": "言：『無佛，但虛妄耳！若審有佛，何不見其威神",
    "T15n0630_001:0456a05": "乎？』兩諍如此。當於諍時，我便當往化，現佛",
    "T15n0630_001:0456a06": "身相好照明，又化威神，於是兩諍人前令見，",
    "T15n0630_001:0456a07": "知諦有佛，并謂曰：『汝莫疑也！』是疑人即當驚",
    "T15n0630_001:0456a08": "喜，因為說法教度脫之，已便化去，如是無極。",
    "T15n0630_001:0456a09": "「第二之願者：佛有大妙極深無量法門十二",
    "T15n0630_001:0456a10": "部要。佛滅度後，弟子各學一經、偏見一卷，不",
    "T15n0630_001:0456a11": "能遍洽，未解四說方便之等，便轉相難。或言",
    "T15n0630_001:0456a12": "虛、或言有，言是義當爾、是不當爾，真知法義",
    "T15n0630_001:0456a13": "者言辭相貌，不曉義者貪於名字，飾相貌",
    "T15n0630_001:0456a14": "狀如解達，便於眾會，兩諍興恚捨善就惡。當",
    "T15n0630_001:0456a15": "是諍時，我當往現身變化，有踰於眾，令眾肅",
    "T15n0630_001:0456a16": "然，便為斷說，是別正者。牽經開語，令俱歡喜，",
    "T15n0630_001:0456a17": "已便化去，如是無極。「第三之願者：佛滅度",
    "T15n0630_001:0456a18": "後，俗人外智之士，入佛弟子大眾中，弟子",
    "T15n0630_001:0456a19": "論說法義，言及眾道，分邪別正，差品高下，便",
    "T15n0630_001:0456a20": "言：『是道九十六種之中，佛為尊耶！有四神足",
    "T15n0630_001:0456a21": "飛行變化，天上天下無如佛智者。』俗智之士",
    "T15n0630_001:0456a22": "生不覩佛，習於邪見，信小毀大，便語佛弟子",
    "T15n0630_001:0456a23": "言：『汝莫妄說，云佛神足飛行變化，先古以",
    "T15n0630_001:0456a24": "來，人之品類，無有此也。誠不實言。』當此之時，",
    "T15n0630_001:0456a25": "我便化作佛身相，示諸種好，現于神足，經行",
    "T15n0630_001:0456a26": "空中，身出火水，令諸俗人、外智之士肅然而",
    "T15n0630_001:0456a27": "驚，乃知威神之化。以為說法，授以正戒，畢",
    "T15n0630_001:0456a28": "乃化去，如是無極。「第四之願者：若人讀誦佛",
    "T15n0630_001:0456a29": "經，獨在野室，若在山間，或於大國。尊姓長者，",
    "T15n0630_001:0456b01": "及與人民，無有師法，或師不明，頑無所問，心",
    "T15n0630_001:0456b02": "用疑網。我化作道人，被服往到其所，句句",
    "T15n0630_001:0456b03": "為解，本末分了，疑意權開，令入微妙而無疑",
    "T15n0630_001:0456b04": "難。已便化去，如是無極。「第五之願者：所生",
    "T15n0630_001:0456b05": "國處，常遇見佛。佛滅度後，弟子立廟、圖像、佛",
    "T15n0630_001:0456b06": "形，并設講堂，論議經法。若俗之人，開學小慧，",
    "T15n0630_001:0456b07": "縛在四倒。聞佛弟子說度世法生死之要，便",
    "T15n0630_001:0456b08": "往難却，不諒真正，謗訕啤呰，貪名求勝，或",
    "T15n0630_001:0456b09": "加悁恚，欲往壞敗，陵訾毀蔑，卑易弱之，弊",
    "T15n0630_001:0456b10": "於正道，令不得行。當爾之時，我便當化現佛",
    "T15n0630_001:0456b11": "身，更為說絕妙之法。現其生死殃福之應，將",
    "T15n0630_001:0456b12": "詣天上，令觀福舍；牽到泥犁，使視罪報。法",
    "T15n0630_001:0456b13": "威以震之，智力以伏之，令即降伏，信就大道。",
    "T15n0630_001:0456b14": "已便化去，如是無極。「我作明士乃至成佛，常",
    "T15n0630_001:0456b15": "當行此五願，無有休息。願天尊以大恩之福，",
    "T15n0630_001:0456b16": "覆祐我等，令得所志。」於是佛言：「善哉願也！斯",
    "T15n0630_001:0456b17": "成明士，所當志念，從今已往，必得不失。但當",
    "T15n0630_001:0456b18": "常護其行，莫令毀漏。勤率一切，疾獲爾志。」佛",
    "T15n0630_001:0456b19": "時歎曰：",
    "T15n0630_001:0456b20": "「意大興願首，　　化惑以此五；",
    "T15n0630_001:0456b21": "　當成無央數，　　疑者得入道。",
    "T15n0630_001:0456b22": "　此德無有量，　　為眾行之英；",
    "T15n0630_001:0456b23": "　若人聞是願，　　疑網永除亡。",
    "T15n0630_001:0456b24": "　五願為佛地，　　所伏合道化；",
    "T15n0630_001:0456b25": "　大慧無過是，　　此願人中上。",
    "T15n0630_001:0456b26": "　五百諸賢士，　　啟願少等雙；",
    "T15n0630_001:0456b27": "　後生得不失，　　一切受福慶。」",
    "T15n0630_001:0456b28": "佛謂諸賢士一切在坐者：「是法真諦，宜善奉",
    "T15n0630_001:0456b29": "行，當以成具為本，不以虛言、綺語為應法",
    "T15n0630_001:0456c01": "也。當忍而不為惡，若在空閑及於大眾尊卑",
    "T15n0630_001:0456c02": "之處，內制其心，令如戒法，不以閑讌而犯漏",
    "T15n0630_001:0456c03": "行；不於眾會而自大；不用尊顯而驕貴；不以",
    "T15n0630_001:0456c04": "卑弱而轉隨；不慚善、不慚惡；不種無益之",
    "T15n0630_001:0456c05": "事；心如正法無有搖却；不作增減之念也。如",
    "T15n0630_001:0456c06": "此明士，善根五願必獲爾志，疾成至佛。」是時，",
    "T15n0630_001:0456c07": "無穢王明士避坐長跪，啟天尊曰：「願佛今",
    "T15n0630_001:0456c08": "日，現是成具光明定意威神，令此眾會見之",
    "T15n0630_001:0456c09": "悅也喜樂，皆當發意立此德本，未成者成，",
    "T15n0630_001:0456c10": "未度者度。」於時，坐中有明士名大力普平。佛",
    "T15n0630_001:0456c11": "讚大力普平：「現是成具光明定意威神。」即",
    "T15n0630_001:0456c12": "時受教，便於其坐而不起動，因入慧定神靜",
    "T15n0630_001:0456c13": "之意，如彈指頃，三千大千之國，諸小山、大山、",
    "T15n0630_001:0456c14": "大障山、小障山，悉滅不現，一切普平，紺琉璃",
    "T15n0630_001:0456c15": "色。復令十方他佛國土，皆通相見、相去如一",
    "T15n0630_001:0456c16": "尋所也。觀十方諸佛坐處，譬如仰觀星宿不",
    "T15n0630_001:0456c17": "可計算。復以右手舉，十方諸佛三千大千國",
    "T15n0630_001:0456c18": "土，已著一指上之、下之，如舉一塵。其中人",
    "T15n0630_001:0456c19": "民，蠕動之類，無有知之者，而有驚怖之念也。",
    "T15n0630_001:0456c20": "於是，復以一切十方諸佛之國，以內方圓一",
    "T15n0630_001:0456c21": "尺之器中，而不逼迮。現變畢竟，[火*霍]如常故。其",
    "T15n0630_001:0456c22": "在坐者，皆見如斯，悉而驚欣踊喜，發於大願，",
    "T15n0630_001:0456c23": "其心皆在無上獨尊之地。八百萬明士及諸",
    "T15n0630_001:0456c24": "尊天，得安樂慧定。復六十萬人，悉入通解法",
    "T15n0630_001:0456c25": "門。復六萬八千人，得是成具光明定意。十方",
    "T15n0630_001:0456c26": "諸來明士莫不歡喜。佛語善明：「一切人所以",
    "T15n0630_001:0456c27": "不學是成具光明定意者，為住於惑故也。計",
    "T15n0630_001:0456c28": "有以有便著染黑冥，以在著染，譬猶冥夜復",
    "T15n0630_001:0456c29": "閉目行，便無所見。無所見者，謂今所受身善、",
    "T15n0630_001:0457a01": "惡，目前之所造也。",
    "T15n0630_001:0457a02": "「以不覺見故，便吁嗟啼泣，謂今為善反受惡",
    "T15n0630_001:0457a03": "罪，或先為惡反受善福。不曉思惟此本，便結",
    "T15n0630_001:0457a04": "在疑網，已在疑網，於可學便不欲學，可進不",
    "T15n0630_001:0457a05": "欲進，可入不欲入，是故忘失是定，在於哭悲",
    "T15n0630_001:0457a06": "惶戀，累劫無終，已來往無休息，名曰勞苦行",
    "T15n0630_001:0457a07": "也。「哀哉！善明！此章可像故，佛出世正為愚",
    "T15n0630_001:0457a08": "迷人故，其有人學是正定者，彼所感念，生死",
    "T15n0630_001:0457a09": "之煩皆疾得除；復能訓導一切諸著有者。善",
    "T15n0630_001:0457a10": "明！常當思惟空法，莫住惑誤處也。」善明白佛",
    "T15n0630_001:0457a11": "言：「若有賢士，生於種姓之家，統領縣官位",
    "T15n0630_001:0457a12": "率國政，心多煩亂不得專一，欲學是定，當",
    "T15n0630_001:0457a13": "奈何乎？」佛言：「賢士生有縣官之因緣，或在",
    "T15n0630_001:0457a14": "不安隱處，欲學是定，不得巡心者，當書是",
    "T15n0630_001:0457a15": "經卷供養。設坐閣燒香敬禮，朝中人定，不",
    "T15n0630_001:0457a16": "失三時，頭面為禮，懇惻至心。又當加行十五",
    "T15n0630_001:0457a17": "事：一者不殺；二者活生；三者不妄取；四者而",
    "T15n0630_001:0457a18": "恩施人；五者不婬；六者遠色聲；七者不欺",
    "T15n0630_001:0457a19": "不調；八者而忠言善諫；九者不醉；十者不以",
    "T15n0630_001:0457a20": "酒為惠施；十一者擁護羸劣不令抂撗；十二",
    "T15n0630_001:0457a21": "者其所臨生加以仁心，各使得所；十三者寬",
    "T15n0630_001:0457a22": "弘大受，包化不肖，示以正教；十四者其來歸",
    "T15n0630_001:0457a23": "於己，有所陳訴，必而正平應於法律，令無枉",
    "T15n0630_001:0457a24": "慍；十五者以善勸上，悉施於民，終始無懈。行",
    "T15n0630_001:0457a25": "是十五戒，莫得休廢，此亦應定意之教法，必",
    "T15n0630_001:0457a26": "得不失，後長解脫也。」",
    "T15n0630_001:0457a27": "善明白佛言：「若有凡人為宿罪所牽，在不安",
    "T15n0630_001:0457a28": "隱處，拘逼制礙，有志於是成具光明定法，而",
    "T15n0630_001:0457a29": "不得從心意，欲學是尊定，當奈何乎？」佛言：「善",
    "T15n0630_001:0457b01": "明！凡人至心欲學者，亦如上說。善書是經卷，",
    "T15n0630_001:0457b02": "為設坐閣，燒香敬禮，不失三時，當復加行十",
    "T15n0630_001:0457b03": "事：一者修奉五戒，無有缺犯；二者當以閑暇，",
    "T15n0630_001:0457b04": "稍稍誦行定意法文；三者雖執事作，內心誦",
    "T15n0630_001:0457b05": "習，使不忘誤；四者在勤勞屈苦之地，當知是",
    "T15n0630_001:0457b06": "宿行所為，而無慍恚；五者若居地無佛形像，",
    "T15n0630_001:0457b07": "無離惡眾，心常存憶，向四方作禮，如對佛",
    "T15n0630_001:0457b08": "無異；六者謹勅柔軟，調和心意，下於一切；七",
    "T15n0630_001:0457b09": "者所作盡節而無虛飾；八者饒作等侶，不愛",
    "T15n0630_001:0457b10": "筋力；九者若見老、羸、疾病、瘦耄，傷念扶護，至",
    "T15n0630_001:0457b11": "心不飾；十者常歸命三尊而不怠忘；是為十",
    "T15n0630_001:0457b12": "事。凡人雖在勤苦拘礙之處，當行此十事，莫",
    "T15n0630_001:0457b13": "毀、莫懈，亦應定意教法，世世不失，後長解脫",
    "T15n0630_001:0457b14": "也。」善明白佛言：「若有賢女人！姻種姓之家，",
    "T15n0630_001:0457b15": "或有居事之業因緣，不得捨離，欲學是成具",
    "T15n0630_001:0457b16": "光明定意，當奈何乎？」佛言：「善明！女人有居事",
    "T15n0630_001:0457b17": "因緣，志欲學是正定者，亦如上說。善書是經、",
    "T15n0630_001:0457b18": "設立棚閣、供施幡花、燒香敬禮、頭腦著地，鷄",
    "T15n0630_001:0457b19": "鳴、日中、人定三時，為禮不失、至心懇惻、常願",
    "T15n0630_001:0457b20": "離於女人身，心絕愛欲，如是無懈。又當加行",
    "T15n0630_001:0457b21": "二十事：一者持上賢士十五戒，中士十戒，而",
    "T15n0630_001:0457b22": "不毀缺；二者捐於妬心；三者減於鐶釧之好；",
    "T15n0630_001:0457b23": "四者除於脂粉之飾；五者無有恣態；六者",
    "T15n0630_001:0457b24": "衣服真純而不奢麗；七者育養室內，以慈心",
    "T15n0630_001:0457b25": "相向；八者軟教奴婢，不加楚痛；九者攝護孤",
    "T15n0630_001:0457b26": "獨，衣食平等；十者孝事其上，仁接下小；十一",
    "T15n0630_001:0457b27": "者下聲下意，當自剋責；十二者謙卑誡順，",
    "T15n0630_001:0457b28": "常知慚愧；十三者所作為者，手執其事，清淨",
    "T15n0630_001:0457b29": "香潔，施於公姑、父母，供養三尊，及與師友；十",
    "T15n0630_001:0457c01": "四者親疎善惡，慈而等之，無此四念，差別之",
    "T15n0630_001:0457c02": "相；十五者若在私室，空閑無人，心不念欲；十",
    "T15n0630_001:0457c03": "六者端慇精一，心常在法；十七者所欲施作，",
    "T15n0630_001:0457c04": "報於所尊，然後乃行；十八者無自專之心，常",
    "T15n0630_001:0457c05": "以卑順勅誡其身，令如正法；十九者終不於",
    "T15n0630_001:0457c06": "牆垣闚看，有邪僻之念；二十者坐起言語，終",
    "T15n0630_001:0457c07": "不調戲，常應法律，而無輕失。是為賢女人居",
    "T15n0630_001:0457c08": "家行正定之法。如此莫漏，功德漸滿，後長解",
    "T15n0630_001:0457c09": "脫也。」善明白佛言：「若有小姓凡女人，性樂賢",
    "T15n0630_001:0457c10": "行者，家貧困厄，執事勞苦，憂在衣食，不得",
    "T15n0630_001:0457c11": "自在，內厭殃罪，欲疾解脫，聞是成具光明尊",
    "T15n0630_001:0457c12": "定清淨之法，至心欲行，當云何乎？」佛言：「善明！",
    "T15n0630_001:0457c13": "如此凡女人輩，在於貧困，欲學是定，雖不能",
    "T15n0630_001:0457c14": "得具行誡法者，且當修奉十事，莫作違捨。",
    "T15n0630_001:0457c15": "一者親就賢友，從受五戒，行不毀缺；二者雖",
    "T15n0630_001:0457c16": "饑雖寒，忍不殺盜，以自飽煖；三者雖獨居處，",
    "T15n0630_001:0457c17": "忍不邪婬，數諫心意；四者雖貧，忍不欺怠，以",
    "T15n0630_001:0457c18": "求財賄；五者於酒食倡伎，忍不觀戲；六者尊",
    "T15n0630_001:0457c19": "行定法者，視之如佛；七者常行五善心：一為",
    "T15n0630_001:0457c20": "念施心，二為恭敬心，三為禮節心，四為下於",
    "T15n0630_001:0457c21": "一切心，五為制伏眾態心；八者雖在事作，心",
    "T15n0630_001:0457c22": "誦法文而無懈怠；九者六齋入塔，禮拜三尊；",
    "T15n0630_001:0457c23": "十者雖無錢財以用布施，常身自掃灑塔地，",
    "T15n0630_001:0457c24": "以淨水漿，給與眾僧澡手洗浴，以力為施，勤",
    "T15n0630_001:0457c25": "而不厭。是為凡女人在於貧困，而行是十事，",
    "T15n0630_001:0457c26": "不有懈怠，此則巍巍，生則值佛，常遇定法，後",
    "T15n0630_001:0457c27": "長解脫。」佛言：「善明！我所說賢女、凡人、貴姓賢",
    "T15n0630_001:0457c28": "女、凡姓女人、好賢行者，四品之行，誡法了了，",
    "T15n0630_001:0457c29": "其身履行無毀漏者，是之福祐難譬喻也。「善",
    "T15n0630_001:0458a01": "明！譬人以七寶滿是十方，上至二十八天，以",
    "T15n0630_001:0458a02": "用布施，百千劫不休不息。如彼四輩人，行",
    "T15n0630_001:0458a03": "成具光明定意四品法功德，出於彼布施福",
    "T15n0630_001:0458a04": "上巨億萬倍。所以者何？夫福者有盡、有苦、有",
    "T15n0630_001:0458a05": "往來、有煩勞、有食飲；行是成具光明定意，則",
    "T15n0630_001:0458a06": "無此五也，寂然潔淨，一切盡滅，是曰最尊，故",
    "T15n0630_001:0458a07": "喻勝也。「善明！當布露是戒，令一切聞受持行",
    "T15n0630_001:0458a08": "之，此明士所當勤勸率也。」佛告善明：「我滅度",
    "T15n0630_001:0458a09": "後，若有人行是成具光明定意，及書持經卷、",
    "T15n0630_001:0458a10": "供養作禮者，當有十二大天神擁護之，令不",
    "T15n0630_001:0458a11": "抂撗，所在安隱，不為惡所中傷。今為汝說此",
    "T15n0630_001:0458a12": "諸神名字，其在厄難、水、火、盜賊、兵革，善誦行",
    "T15n0630_001:0458a13": "是經文，不以怨厄故而廢置者，是十二天",
    "T15n0630_001:0458a14": "神，即當往護之，終不使橫殃。佛無二言也，當",
    "T15n0630_001:0458a15": "廣宣告一切人，令誦習之。",
    "T15n0630_001:0458a16": "「有神名大護，　　復次神名福救；",
    "T15n0630_001:0458a17": "　復次神名祐眾，　　復次神名不厄。",
    "T15n0630_001:0458a18": "　復次神名善將，　　復次神名光明；",
    "T15n0630_001:0458a19": "　復次神名道戒，　　復次神名拔苦。",
    "T15n0630_001:0458a20": "　復次神名大度，　　復次神名度厄；",
    "T15n0630_001:0458a21": "　復次神名安隱，　　復次神名普濟。」",
    "T15n0630_001:0458a22": "佛告善明：「是十二神又有願於佛，當防護是",
    "T15n0630_001:0458a23": "持法者，行是成具光明定意法誡處，當令有",
    "T15n0630_001:0458a24": "五清淨：一者為經所在高座常令清淨；二者",
    "T15n0630_001:0458a25": "燒香掃地令清淨；三者衣服常清淨；四者心、",
    "T15n0630_001:0458a26": "口、意常清淨；五者讀是經時，先施清淨水，",
    "T15n0630_001:0458a27": "盥手、漱口常令清淨；是為五也。」於是，佛告阿",
    "T15n0630_001:0458a28": "難：「以成具光明定意法囑汝，善書經文慎莫",
    "T15n0630_001:0458a29": "增減。勤教一切人，疾令受解。阿難！是經難遇。",
    "T15n0630_001:0458b01": "所以者何？其要先從六度無極起，乃入正定。",
    "T15n0630_001:0458b02": "是百三十五行，此中有教誡、有謙誡、有忍",
    "T15n0630_001:0458b03": "誡、有禮節誡、有眾善法誡、有空法誡，乃至",
    "T15n0630_001:0458b04": "滅度處，無不具有也。佛身所有相好慧力，悉",
    "T15n0630_001:0458b05": "從此法出。為尊上、為斷生死，所謂無比之法",
    "T15n0630_001:0458b06": "也。重囑累汝，諦以授之，當以了了。佛之出",
    "T15n0630_001:0458b07": "世，難可常見，法誡之興，亦難值遇也。汝莫怠",
    "T15n0630_001:0458b08": "遠。」阿難言：「受天尊教。」佛說經竟，十方諸來明",
    "T15n0630_001:0458b09": "士及諸天神，禮佛歡喜，忽各還本所。忍國",
    "T15n0630_001:0458b10": "諸明士、除惡眾、天龍鬼王及四輩人，聞經欣",
    "T15n0630_001:0458b11": "悅，各以頭面著地，禮佛而去。",
    "T15n0630_001:0458b12": "佛說成具光明定意經"
}