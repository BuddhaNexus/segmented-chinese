{
    "T08n0228_014:0633c19": "佛說佛母出生三法藏般若",
    "T08n0228_014:0633c20": "波羅蜜多經卷第十四",
    "T08n0228_014:0633c22": "西天譯經三藏朝奉大夫試光祿卿",
    "T08n0228_014:0633c23": "傳法大師賜紫臣施護奉　詔譯",
    "T08n0228_014:0633c24": "譬喻品第十四",
    "T08n0228_014:0633c25": "爾時，尊者須菩提白佛言：「世尊！若菩薩摩訶",
    "T08n0228_014:0633c26": "薩聞此甚深般若波羅蜜多正法，不驚不怖、",
    "T08n0228_014:0633c27": "不退不失、不疑不難、不悔不沒、心生信解者，",
    "T08n0228_014:0633c28": "是菩薩於何處沒而來生此？」",
    "T08n0228_014:0633c29": "佛告須菩提：「若菩薩摩訶薩聞此甚深般若",
    "T08n0228_014:0634a01": "波羅蜜多正法，不驚不怖不退不失、不疑不",
    "T08n0228_014:0634a02": "難不悔不沒，心生信解者，是菩薩於彼最上",
    "T08n0228_014:0634a03": "人中沒已而來生此，復得聞是甚深般若波",
    "T08n0228_014:0634a04": "羅蜜多正法，愛樂聽受，不暫捨離彼說法者。",
    "T08n0228_014:0634a05": "譬如新生犢子不離其母，須菩提！菩薩摩訶",
    "T08n0228_014:0634a06": "薩亦復如是。於此甚深般若波羅蜜多正法，",
    "T08n0228_014:0634a07": "心淨信解愛樂聽受，而不暫離彼說法者。以",
    "T08n0228_014:0634a08": "不離其說法者故，即不棄捨般若波羅蜜多。」",
    "T08n0228_014:0634a09": "須菩提白佛言：「世尊！若有菩薩摩訶薩具",
    "T08n0228_014:0634a10": "足如是功德者，豈不從於他方佛剎沒已生",
    "T08n0228_014:0634a11": "此耶？」佛言：「須菩提！如是，如是！若有菩薩摩訶",
    "T08n0228_014:0634a12": "薩具足如是功德者，當知已於他方佛剎彼",
    "T08n0228_014:0634a13": "彼佛所，恭敬聽受此甚深法，而復於中請問",
    "T08n0228_014:0634a14": "其義，從彼沒已而來生此。以是因緣，今得聞",
    "T08n0228_014:0634a15": "此甚深般若波羅蜜多正法時，亦復具足如",
    "T08n0228_014:0634a16": "是功德。",
    "T08n0228_014:0634a17": "「復次，須菩提！有諸菩薩於知足天上慈氏菩",
    "T08n0228_014:0634a18": "薩摩訶薩所，聞此甚深般若波羅蜜多正法，",
    "T08n0228_014:0634a19": "不疑不難，而復於中請問其義。以是因緣，",
    "T08n0228_014:0634a20": "於彼沒已而來生此。今得聞此甚深般若波",
    "T08n0228_014:0634a21": "羅蜜多正法時，亦復具足如是功德。",
    "T08n0228_014:0634a22": "「復次，須菩提！若菩薩摩訶薩於先世中雖復",
    "T08n0228_014:0634a23": "曾聞此甚深法，不能如實請問其義，心生疑",
    "T08n0228_014:0634a24": "悔者，當知是菩薩轉身生此，設得聞是甚深",
    "T08n0228_014:0634a25": "正法，亦復於中心生疑悔。何以故？以其先世",
    "T08n0228_014:0634a26": "不問所致故。",
    "T08n0228_014:0634a27": "「復次，須菩提！若菩薩摩訶薩，於先世中聞此",
    "T08n0228_014:0634a28": "甚深般若波羅蜜多正法時，能一日二日三",
    "T08n0228_014:0634a29": "四五日，發生淨信請問其義者，是菩薩轉身",
    "T08n0228_014:0634a30": "生此，聞是正法，心即信解離諸疑悔，亦復於",
    "T08n0228_014:0634b01": "中請問其義。何以故？法爾如是故。",
    "T08n0228_014:0634b02": "「復次，須菩提！若有菩薩於先世中，雖得聞此",
    "T08n0228_014:0634b03": "甚深般若波羅蜜多正法，不能決定請問其",
    "T08n0228_014:0634b04": "義，亦復不能隨所說行。是故今時於此甚深",
    "T08n0228_014:0634b05": "般若波羅蜜多正法，或時樂聞或不樂聞，其",
    "T08n0228_014:0634b06": "心輕動不能決定，猶如輕妙[疊*毛]衣隨風所轉。",
    "T08n0228_014:0634b07": "須菩提！當知此菩薩初住大乘法中，心不清",
    "T08n0228_014:0634b08": "淨不能發生決定信解，不取般若波羅蜜多，",
    "T08n0228_014:0634b09": "不隨般若波羅蜜多行，是故於彼聲聞、緣覺",
    "T08n0228_014:0634b10": "二地之中隨墮一處。",
    "T08n0228_014:0634b11": "「復次，須菩提！譬如有人乘船入海，船忽破壞，",
    "T08n0228_014:0634b12": "是人若不取彼浮囊或木或板等，當知是人",
    "T08n0228_014:0634b13": "即於中路沒水而死，由此因緣不到彼岸。須",
    "T08n0228_014:0634b14": "菩提！菩薩摩訶薩亦復如是。於阿耨多羅三",
    "T08n0228_014:0634b15": "藐三菩提，有信有忍、有愛有欲、有解有行、有",
    "T08n0228_014:0634b16": "喜有樂、有捨有精進，有尊重、有深心、有淨心，",
    "T08n0228_014:0634b17": "離放逸、不散亂。雖具如是功德，若不得般若",
    "T08n0228_014:0634b18": "波羅蜜多善巧方便所護念者，是菩薩即不",
    "T08n0228_014:0634b19": "能成就一切智果，於其中路有所退失。須菩",
    "T08n0228_014:0634b20": "提！云何名為中路？又復退失何法？須菩提！",
    "T08n0228_014:0634b21": "中路者所謂聲聞、緣覺之地；所退失者謂一",
    "T08n0228_014:0634b22": "切智果。",
    "T08n0228_014:0634b23": "「須菩提！又如有人乘船入海，於其中路船忽",
    "T08n0228_014:0634b24": "破壞，是人即時取彼浮囊或木或板等。當知",
    "T08n0228_014:0634b25": "是人得離難事，不為海水所溺而死，獲大安",
    "T08n0228_014:0634b26": "隱到於彼岸。",
    "T08n0228_014:0634b27": "「須菩提！菩薩摩訶薩亦復如是。於阿耨多羅",
    "T08n0228_014:0634b28": "三藐三菩提，有信有忍、有愛有欲、有解有行、",
    "T08n0228_014:0634b29": "有喜有樂、有捨有精進，有尊重、有深心、有淨",
    "T08n0228_014:0634b30": "心，離放逸、不散亂。具足如是功德已，復得般",
    "T08n0228_014:0634c01": "若波羅蜜多善巧方便所護念者，是菩薩於",
    "T08n0228_014:0634c02": "其中路無所退失，不墮聲聞、緣覺之地，即能",
    "T08n0228_014:0634c03": "成就一切智果。",
    "T08n0228_014:0634c04": "「復次，須菩提！又如有人持以坏瓶詣於河池",
    "T08n0228_014:0634c05": "井泉欲取其水，是瓶不久中路破壞，以是因",
    "T08n0228_014:0634c06": "緣水不能得。何以故？瓶未成熟，是故破壞還",
    "T08n0228_014:0634c07": "歸於地。須菩提！菩薩摩訶薩亦復如是，於阿",
    "T08n0228_014:0634c08": "耨多羅三藐三菩提，有信有忍有愛有欲、有",
    "T08n0228_014:0634c09": "解有行有喜有樂、有捨有精進、有尊重有深",
    "T08n0228_014:0634c10": "心有淨心、離放逸不散亂，雖具如是功德，若",
    "T08n0228_014:0634c11": "不得般若波羅蜜多善巧方便所護念者，是",
    "T08n0228_014:0634c12": "菩薩於其中路有所退失，墮於聲聞、緣覺之",
    "T08n0228_014:0634c13": "地，不能成就一切智果。",
    "T08n0228_014:0634c14": "「須菩提！又如有人持以熟瓶詣於河池井泉",
    "T08n0228_014:0634c15": "欲取其水，是人隨所往處即能得水，得已持",
    "T08n0228_014:0634c16": "歸，是瓶堅牢無所破壞。何以故？瓶已熟故。",
    "T08n0228_014:0634c17": "須菩提！菩薩摩訶薩亦復如是。於阿耨多羅",
    "T08n0228_014:0634c18": "三藐三菩提，有信有忍有欲有愛、有解有行",
    "T08n0228_014:0634c19": "有喜有樂、有捨有精進有尊重、有淨心有深",
    "T08n0228_014:0634c20": "心、離放逸不散亂，具足如是功德已，復得般",
    "T08n0228_014:0634c21": "若波羅蜜多善巧方便所護念者，當知是菩",
    "T08n0228_014:0634c22": "薩於其中路無所退失，不墮聲聞、緣覺之地，",
    "T08n0228_014:0634c23": "即能成就一切智果。",
    "T08n0228_014:0634c24": "「復次，須菩提！又如世間有諸商人少智少慧，",
    "T08n0228_014:0634c25": "於大海邊隨取一船，載諸財物入於海中，是",
    "T08n0228_014:0634c26": "船不久踈漏破壞。何以故？本所造作不能堅",
    "T08n0228_014:0634c27": "牢，船諸所用亦不能備，由彼商人無智慧故，",
    "T08n0228_014:0634c28": "不能覺了，取以載物，於其中路船既破壞財",
    "T08n0228_014:0634c29": "復散沒，商人爾時徒自憂惱。須菩提！菩薩摩",
    "T08n0228_014:0634c30": "訶薩亦復如是。於阿耨多羅三藐三菩提，有",
    "T08n0228_014:0635a01": "忍有信乃至離放逸不散亂，雖具如是功德，",
    "T08n0228_014:0635a02": "若不得般若波羅蜜多善巧方便所護念者，",
    "T08n0228_014:0635a03": "當知是菩薩於其中路有所退失。須菩提！中",
    "T08n0228_014:0635a04": "路退者，所謂墮於聲聞、緣覺之地，失者所謂",
    "T08n0228_014:0635a05": "失彼一切智寶，於自利行及利他行皆不成",
    "T08n0228_014:0635a06": "就。",
    "T08n0228_014:0635a07": "「須菩提！又如有諸商人有智有慧，於大海邊",
    "T08n0228_014:0635a08": "求妙好船，知本造作堅固圓滿，船諸所用悉",
    "T08n0228_014:0635a09": "已備者，取以載物入於大海，是船無難，隨所",
    "T08n0228_014:0635a10": "往處皆悉得至，而彼財物亦不散沒。何以故？",
    "T08n0228_014:0635a11": "由彼商人有智慧故，於其中路不生憂惱。須",
    "T08n0228_014:0635a12": "菩提！菩薩摩訶薩亦復如是。於阿耨多羅三",
    "T08n0228_014:0635a13": "藐三菩提，有信有忍乃至離放逸不散亂，具",
    "T08n0228_014:0635a14": "足如是功德已，復得般若波羅蜜多善巧",
    "T08n0228_014:0635a15": "方便所護念者，當知是菩薩於其中路無所",
    "T08n0228_014:0635a16": "退失，不墮聲聞、緣覺之地，即能成就一切智",
    "T08n0228_014:0635a17": "果。",
    "T08n0228_014:0635a18": "「復次，須菩提！又如世間百二十歲老人，忽於",
    "T08n0228_014:0635a19": "一時為彼風癀痰[病丙+(企止+(套大))]諸病侵惱，以是因緣忍",
    "T08n0228_014:0635a20": "苦于床。須菩提！於汝意云何？是人若時無人",
    "T08n0228_014:0635a21": "扶侍，當能從床而自起不？」須菩提言：「不也，世",
    "T08n0228_014:0635a22": "尊！」佛言：「須菩提！是人設或能從床起，亦不能",
    "T08n0228_014:0635a23": "行一里二里乃至由旬。何以故？已為老病所",
    "T08n0228_014:0635a24": "侵惱故。須菩提！菩薩摩訶薩亦復如是。於阿",
    "T08n0228_014:0635a25": "耨多羅三藐三菩提，有信有忍乃至離放逸",
    "T08n0228_014:0635a26": "不散亂，雖具如是功德，若不得般若波羅蜜",
    "T08n0228_014:0635a27": "多善巧方便所護念者，當知是菩薩於其中",
    "T08n0228_014:0635a28": "路有所退失，墮於聲聞、緣覺之地，不能成就",
    "T08n0228_014:0635a29": "一切智果。",
    "T08n0228_014:0635b01": "「又，須菩提！而彼百二十歲老人，雖復有疾忍",
    "T08n0228_014:0635b02": "苦于床，若時有二力士，來謂其言：『我等二人",
    "T08n0228_014:0635b03": "各於左右扶侍於汝，汝速當起隨有所往。令",
    "T08n0228_014:0635b04": "汝得至，勿憂中路有所退失。』時老病人受其",
    "T08n0228_014:0635b05": "語故，能從床起隨往得至。須菩提！菩薩摩訶",
    "T08n0228_014:0635b06": "薩亦復如是。於阿耨多羅三藐三菩提，有信",
    "T08n0228_014:0635b07": "有忍乃至離放逸不散亂，具足如是功德已，",
    "T08n0228_014:0635b08": "復得般若波羅蜜多善巧方便所護念者，當",
    "T08n0228_014:0635b09": "知是菩薩於其中路無所退失，不墮聲聞、緣",
    "T08n0228_014:0635b10": "覺之地，即能成就一切智果。何以故？法爾如",
    "T08n0228_014:0635b11": "是故。須菩提！若諸菩薩摩訶薩，於阿耨多羅",
    "T08n0228_014:0635b12": "三藐三菩提，有信有忍乃至離放逸不散亂，",
    "T08n0228_014:0635b13": "具足如是功德已，復得般若波羅蜜多善巧",
    "T08n0228_014:0635b14": "方便所護念者，當知是菩薩決定不墮聲聞",
    "T08n0228_014:0635b15": "緣覺之地，即能成就一切智果，皆悉以是功",
    "T08n0228_014:0635b16": "德迴向阿耨多羅三藐三菩提。」",
    "T08n0228_014:0635b17": "賢聖品第十五之一",
    "T08n0228_014:0635b18": "爾時，尊者須菩提白佛言：「世尊！彼初學菩薩",
    "T08n0228_014:0635b19": "於此甚深般若波羅蜜多當云何學？」",
    "T08n0228_014:0635b20": "佛告尊者須菩提言：「諸初學菩薩若欲學此",
    "T08n0228_014:0635b21": "甚深般若波羅蜜多者，應當親近彼善知識，",
    "T08n0228_014:0635b22": "尊重恭敬修學般若波羅蜜多。是善知識應",
    "T08n0228_014:0635b23": "當為彼初學菩薩如理教授、如實宣說般若",
    "T08n0228_014:0635b24": "波羅蜜多義，作如是言：『善男子！汝所修習布",
    "T08n0228_014:0635b25": "施波羅蜜多，持戒、忍辱、精進、禪定、智慧波羅蜜",
    "T08n0228_014:0635b26": "多所有功德，皆當迴向阿耨多羅三藐三菩",
    "T08n0228_014:0635b27": "提。又，善男子！汝以布施功德，迴向阿耨多羅",
    "T08n0228_014:0635b28": "三藐三菩提時，不應取著阿耨多羅三藐三",
    "T08n0228_014:0635b29": "菩提果，勿取著色謂是菩提，勿取著受、想、行、",
    "T08n0228_014:0635c01": "識謂是菩提。何以故？彼一切智無取著故。善",
    "T08n0228_014:0635c02": "男子！汝所修習，於戒能護、於忍能受、精進",
    "T08n0228_014:0635c03": "不懈、禪定寂靜、智慧勝解，以如是等功德迴",
    "T08n0228_014:0635c04": "向阿耨多羅三藐三菩提時，不應取著阿耨",
    "T08n0228_014:0635c05": "多羅三藐三菩提果，勿取著色謂是菩提，勿",
    "T08n0228_014:0635c06": "取著受、想、行、識謂是菩提。何以故？彼一切智",
    "T08n0228_014:0635c07": "無取著故。善男子！以是義故，汝亦不應取著",
    "T08n0228_014:0635c08": "聲聞、緣覺之地。』須菩提！彼善知識應為初學",
    "T08n0228_014:0635c09": "菩薩如是教授，使令漸入甚深般若波羅蜜",
    "T08n0228_014:0635c10": "多中。」",
    "T08n0228_014:0635c11": "須菩提復白佛言：「世尊！菩薩摩訶薩趣求阿",
    "T08n0228_014:0635c12": "耨多羅三藐三菩提，為欲普令一切眾生斷",
    "T08n0228_014:0635c13": "諸苦惱安住涅盤。而諸菩薩所為甚難，謂布",
    "T08n0228_014:0635c14": "施波羅蜜多如是相，持戒、忍辱、精進、禪定、智",
    "T08n0228_014:0635c15": "慧波羅蜜多如是相，諸相甚深所為甚難，是",
    "T08n0228_014:0635c16": "故菩薩摩訶薩為欲成就阿耨多羅三藐三菩",
    "T08n0228_014:0635c17": "提者，於輪迴中當發精進勿生驚怖。」",
    "T08n0228_014:0635c18": "佛言：「須菩提！如是，如是！菩薩摩訶薩所為甚",
    "T08n0228_014:0635c19": "難。須菩提！而諸菩薩摩訶薩為欲利益安樂",
    "T08n0228_014:0635c20": "悲愍諸世間故，趣求阿耨多羅三藐三菩提。",
    "T08n0228_014:0635c21": "彼作是念：『我若成就阿耨多羅三藐三菩提",
    "T08n0228_014:0635c22": "時，當為世間作大救護，當為世間作所歸向，",
    "T08n0228_014:0635c23": "當為世間作所住舍，當為世間作究竟道，當",
    "T08n0228_014:0635c24": "為世間作廣大洲，當為世間作大光明，當為",
    "T08n0228_014:0635c25": "世間作善導師，當為世間作真實趣。』以是義",
    "T08n0228_014:0635c26": "故，菩薩摩訶薩於阿耨多羅三藐三菩提發大",
    "T08n0228_014:0635c27": "精進。",
    "T08n0228_014:0635c28": "「須菩提！云何菩薩摩訶薩得阿耨多羅三藐",
    "T08n0228_014:0635c29": "三菩提時，能為世間作大救護？所謂菩薩摩",
    "T08n0228_014:0636a01": "訶薩欲令世間一切眾生斷輪迴苦，是名菩",
    "T08n0228_014:0636a02": "薩摩訶薩能為世間作大救護。",
    "T08n0228_014:0636a03": "「須菩提！云何菩薩摩訶薩得阿耨多羅三藐",
    "T08n0228_014:0636a04": "三菩提時，能為世間作所歸向？所謂菩薩摩",
    "T08n0228_014:0636a05": "訶薩欲令世間一切眾生悉得解脫生老病死",
    "T08n0228_014:0636a06": "憂悲苦惱如是等法，是名菩薩摩訶薩能為",
    "T08n0228_014:0636a07": "世間作所歸向。",
    "T08n0228_014:0636a08": "「須菩提！云何菩薩摩訶薩得阿耨多羅三藐",
    "T08n0228_014:0636a09": "三菩提時，能為世間作所住舍？所謂菩薩摩",
    "T08n0228_014:0636a10": "訶薩得菩提時，為諸眾生以不著故說法。」須",
    "T08n0228_014:0636a11": "菩提白佛言：「世尊！云何名為不著耶？」",
    "T08n0228_014:0636a12": "佛言：「須菩提！若色不縛即色不著，若色不著",
    "T08n0228_014:0636a13": "即色不縛，色不縛故即色不生不滅，由色不",
    "T08n0228_014:0636a14": "生不滅故即無所著，以無所著故無縛亦無",
    "T08n0228_014:0636a15": "解。受、想、行、識亦復如是，若識不縛即識不著，",
    "T08n0228_014:0636a16": "若識不著即識不縛，識不縛故即識不生不",
    "T08n0228_014:0636a17": "滅，由識不生不滅故即無所著，以無所著故",
    "T08n0228_014:0636a18": "無縛亦無解。彼一切法亦復如是，於諸知見",
    "T08n0228_014:0636a19": "悉無所著。須菩提！菩薩摩訶薩得阿耨多羅",
    "T08n0228_014:0636a20": "三藐三菩提時，為諸眾生如是說法，是名菩",
    "T08n0228_014:0636a21": "薩摩訶薩能為世間作所住舍。",
    "T08n0228_014:0636a22": "「須菩提！云何菩薩摩訶薩得阿耨多羅三藐",
    "T08n0228_014:0636a23": "三菩提時，能為世間作究竟道？所謂菩薩摩",
    "T08n0228_014:0636a24": "訶薩得菩提時，為諸眾生作如是說：『若色究",
    "T08n0228_014:0636a25": "竟即非色，若受、想、行、識究竟即非識。由色、受、",
    "T08n0228_014:0636a26": "想、行、識如是故，一切法亦然。』」須菩提白佛言：",
    "T08n0228_014:0636a27": "「世尊！若色、受、想、行、識究竟，一切法亦然者，彼",
    "T08n0228_014:0636a28": "菩薩摩訶薩皆不應得阿耨多羅三藐三菩提",
    "T08n0228_014:0636a29": "耶。何以故？一切法中無分別故。」佛言：「須菩提！",
    "T08n0228_014:0636b01": "如是，如是！彼一切法無所分別及分別者，由",
    "T08n0228_014:0636b02": "如是故，菩薩摩訶薩得阿耨多羅三藐三菩",
    "T08n0228_014:0636b03": "提。是故一切法，最上甚深微妙難入，安住寂",
    "T08n0228_014:0636b04": "靜，無得無證無動無轉。須菩提！菩薩摩訶薩",
    "T08n0228_014:0636b05": "得阿耨多羅三藐三菩提時，為諸眾生如是",
    "T08n0228_014:0636b06": "說法，是名菩薩摩訶薩能為世間作究竟道。",
    "T08n0228_014:0636b07": "「須菩提！云何菩薩摩訶薩得阿耨多羅三藐",
    "T08n0228_014:0636b08": "三菩提時，能為世間作廣大洲？此復云何名",
    "T08n0228_014:0636b09": "為洲耶？須菩提！譬如水中陸地斷流之處故",
    "T08n0228_014:0636b10": "名為洲。彼一切法亦復如是。色前際斷故後",
    "T08n0228_014:0636b11": "際亦斷，受、想、行、識前際斷故後際亦斷，乃至",
    "T08n0228_014:0636b12": "一切法前際斷故後際亦斷，以如是斷故即",
    "T08n0228_014:0636b13": "一切法皆斷，而此斷相非顛倒相、涅盤寂靜。",
    "T08n0228_014:0636b14": "須菩提！菩薩摩訶薩得阿耨多羅三藐三菩",
    "T08n0228_014:0636b15": "提時，為諸眾生如是說法，是名菩薩摩訶薩",
    "T08n0228_014:0636b16": "能為世間作廣大洲。",
    "T08n0228_014:0636b17": "「須菩提！云何菩薩摩訶薩得阿耨多羅三藐",
    "T08n0228_014:0636b18": "三菩提時，能為世間作大光明？所謂菩薩摩",
    "T08n0228_014:0636b19": "訶薩於長夜中廣為眾生作大方便，欲令眾",
    "T08n0228_014:0636b20": "生拔無明箭出生死苦，以一切智光破諸癡",
    "T08n0228_014:0636b21": "暗，是名菩薩摩訶薩能為世間作大光明。",
    "T08n0228_014:0636b22": "「須菩提！云何菩薩摩訶薩得阿耨多羅三藐",
    "T08n0228_014:0636b23": "三菩提時，能為世間作善導師？所謂菩薩摩",
    "T08n0228_014:0636b24": "訶薩得菩提時，為諸眾生說色自性不生不",
    "T08n0228_014:0636b25": "滅，說受、想、行、識自性不生不滅，說異生法自",
    "T08n0228_014:0636b26": "性不生不滅，說聲聞、緣覺法自性不生不滅，",
    "T08n0228_014:0636b27": "說菩薩法自性不生不滅，說諸佛法自性不",
    "T08n0228_014:0636b28": "生不滅，乃至說一切法自性不生不滅。須",
    "T08n0228_014:0636b29": "菩提！菩薩摩訶薩得阿耨多羅三藐三菩提",
    "T08n0228_014:0636c01": "時，為諸眾生如是說法，是名菩薩摩訶薩能",
    "T08n0228_014:0636c02": "為世間作善導師。",
    "T08n0228_014:0636c03": "「須菩提！云何菩薩摩訶薩得阿耨多羅三藐",
    "T08n0228_014:0636c04": "三菩提時，能為世間作真實趣？所謂菩薩摩",
    "T08n0228_014:0636c05": "訶薩得菩提時，說色趣空，說受、想、行、識趣空，",
    "T08n0228_014:0636c06": "說一切法趣空。即一切法不來不去，如彼虛",
    "T08n0228_014:0636c07": "空不來不去，無作無相，無住無所，住無住法，無",
    "T08n0228_014:0636c08": "生無滅。而一切法亦不來不去，無作無相，無",
    "T08n0228_014:0636c09": "住無所，住無住法，無生無滅。以是義故，即無",
    "T08n0228_014:0636c10": "分別及分別者。何以故？色住空性故不來不",
    "T08n0228_014:0636c11": "去，受、想、行、識住空性故不來不去，乃至一切",
    "T08n0228_014:0636c12": "法住空性故不來不去。此中云何？而彼空趣",
    "T08n0228_014:0636c13": "即一切法趣是趣無轉，無相趣即一切法趣",
    "T08n0228_014:0636c14": "是趣無轉，無願趣即一切法趣是趣無轉，無",
    "T08n0228_014:0636c15": "作趣即一切法趣是趣無轉，無生趣即一切",
    "T08n0228_014:0636c16": "法趣是趣無轉，無趣趣即一切法趣是趣無",
    "T08n0228_014:0636c17": "轉，無性趣即一切法趣是趣無轉，夢趣即一",
    "T08n0228_014:0636c18": "切法趣是趣無轉，我趣即一切法趣是趣無",
    "T08n0228_014:0636c19": "轉，無我趣即一切法趣是趣無轉，無邊趣即",
    "T08n0228_014:0636c20": "一切法趣是趣無轉，寂靜趣即一切法趣是",
    "T08n0228_014:0636c21": "趣無轉，涅盤趣即一切法趣是趣無轉，無起",
    "T08n0228_014:0636c22": "趣即一切法趣是趣無轉，無還趣即一切法",
    "T08n0228_014:0636c23": "趣是趣無轉，無往趣即一切法趣是趣無轉，",
    "T08n0228_014:0636c24": "不動趣即一切法趣是趣無轉，色趣即一切",
    "T08n0228_014:0636c25": "法趣是趣無轉，受、想、行、識趣即一切法趣是",
    "T08n0228_014:0636c26": "趣無轉，阿羅漢果趣、緣覺果趣、阿耨多羅三",
    "T08n0228_014:0636c27": "藐三菩提果趣即一切法趣是趣無轉。須菩",
    "T08n0228_014:0636c28": "提！菩薩摩訶薩得阿耨多羅三藐三菩提時，",
    "T08n0228_014:0636c29": "為諸眾生如是宣說諸法趣空。」爾時，須菩提",
    "T08n0228_014:0637a01": "白佛言：「世尊！此般若波羅蜜多最上甚深，何",
    "T08n0228_014:0637a02": "人當能如實信解？」佛告須菩提言：「若有菩薩",
    "T08n0228_014:0637a03": "摩訶薩，已於過去如來、應供、正等正覺所成",
    "T08n0228_014:0637a04": "熟善根，久修菩薩甚深勝行者，於此甚深般",
    "T08n0228_014:0637a05": "若波羅蜜多即能信解。」須菩提言：「能信解者，",
    "T08n0228_014:0637a06": "當云何相？」佛言：「須菩提！若離貪瞋癡性是信",
    "T08n0228_014:0637a07": "解相，具是相者即能信解甚深般若波羅蜜",
    "T08n0228_014:0637a08": "多。」須菩提白佛言：「世尊！菩薩摩訶薩所得甚",
    "T08n0228_014:0637a09": "深般若波羅蜜多亦如是趣，得是趣已為諸",
    "T08n0228_014:0637a10": "眾生如實宣說，令諸眾生亦得是趣。」佛告須",
    "T08n0228_014:0637a11": "菩提：「言如是，如是！須菩提！甚深般若波羅蜜",
    "T08n0228_014:0637a12": "多亦如是趣，菩薩摩訶薩得是趣已，為諸眾",
    "T08n0228_014:0637a13": "生如實宣說，令諸眾生亦得是趣。須菩提！菩",
    "T08n0228_014:0637a14": "薩摩訶薩得阿耨多羅三藐三菩提時，為諸",
    "T08n0228_014:0637a15": "眾生如是說法，是名菩薩摩訶薩能為世間",
    "T08n0228_014:0637a16": "作真實趣。」"
}