{
    "X19n0353_006:0970a04": "勝鬘經疏義私鈔卷之六",
    "X19n0353_006:0970a06": "[0970a06] 【疏】從世尊生死者以下別明境中第三名顛倒真",
    "X19n0353_006:0970a07": "實章。[0970a07] 此章來意者前一依章明今日無作一滅",
    "X19n0353_006:0970a08": "一切依上出世上上為依之極物聞便謂然即出",
    "X19n0353_006:0970a09": "惑之後方為物依非言在惑為依所以今釋無作",
    "X19n0353_006:0970a10": "一滅即如來藏生死神明依如來藏相續不滅非",
    "X19n0353_006:0970a11": "但出惑方為物依從在惑中已為依也就中又開",
    "X19n0353_006:0970a12": "為八。[0970a12] 第一直明生死依如來藏。",
    "X19n0353_006:0970a13": "[0970a13] 世尊生死者依如來藏以如來藏故說本際不可知。",
    "X19n0353_006:0970a14": "[0970a14] 【疏】今第一世尊生死者依如來藏者生死即是顛",
    "X19n0353_006:0970a15": "倒如來藏即是真實今明一切眾生皆有真實之",
    "X19n0353_006:0970a16": "性若無此性則一化便盡與艸木不殊由有此性",
    "X19n0353_006:0970a17": "故相續不斷終得大明故云生死依如來藏此中",
    "X19n0353_006:0970a18": "如來藏若以理為正因皆以理為如來藏若以神",
    "X19n0353_006:0970a19": "明為正因皆以當果事為如來藏本際不可知者",
    "X19n0353_006:0970a20": "夫生死非無終始但逐藏為論故本際不可知也",
    "X19n0353_006:0970a21": "何則此藏非三世法以非三世為生死依必從何",
    "X19n0353_006:0970a22": "時即不可知又云生死非無終始但終始難測也",
    "X19n0353_006:0970a23": "本際謂眾生之原。",
    "X19n0353_006:0970a24": "[0970a24] 【鈔】第七顛倒真實章。[0970a24] 相續不斷終得大明者迷",
    "X19n0353_006:0970b01": "悟皆依於藏也又云生死非無終始乃至難測者",
    "X19n0353_006:0970b02": "瓔珞釋第四十二地名寂滅心妙覺地常住一相",
    "X19n0353_006:0970b03": "第一無極湛若&#x8657;空一切種智照達無生有說始",
    "X19n0353_006:0970b04": "終唯佛窮盡眾生根本有始有終又云無明住地",
    "X19n0353_006:0970b05": "金剛智知此始起一相有終而不知其始唯佛知",
    "X19n0353_006:0970b06": "始知終也。",
    "X19n0353_006:0970b07": "[0970b07] 【疏】第二明藉理而說名為善說。",
    "X19n0353_006:0970b08": "[0970b08] 世尊有如來藏故說生死是名善說。",
    "X19n0353_006:0970b09": "[0970b09] 【疏】第二藉理而說名為善說可見。[0970b09] 第三從生死",
    "X19n0353_006:0970b10": "生死者以下明生死二法能藏如來藏就中亦有",
    "X19n0353_006:0970b11": "二第一先釋生死義。",
    "X19n0353_006:0970b12": "[0970b12] 世尊生死生死者諸受根沒次第不受根起是名生",
    "X19n0353_006:0970b13": "死。",
    "X19n0353_006:0970b14": "[0970b14] 【疏】從生死生死者以下第三明生死能藏如來藏",
    "X19n0353_006:0970b15": "重言生死者欲釋生死二義故上為生下為死重",
    "X19n0353_006:0970b16": "舉之也一云上牒前語下向下為釋諸受根沒者",
    "X19n0353_006:0970b17": "諸根皆有通相領緣謂之為沒次第不受根起者",
    "X19n0353_006:0970b18": "不能通相領緣之根次第而起也。",
    "X19n0353_006:0970b19": "[0970b19] 【鈔】諸根皆有通相領緣等者六根皆有領納前塵",
    "X19n0353_006:0970b20": "謂之領緣心心數法流入前塵謂之沒也此釋生",
    "X19n0353_006:0970b21": "句諸根不能領納前塵漸次而起謂之起此釋死",
    "X19n0353_006:0970b22": "句。",
    "X19n0353_006:0970b23": "[0970b23] 【疏】第二正明生死二法能藏如來藏。",
    "X19n0353_006:0970b24": "[0970b24] 世尊死生者此二法是如來藏。",
    "X19n0353_006:0970c01": "[0970c01] 【疏】第二正明能藏如來藏言此藏理非自欲藏但",
    "X19n0353_006:0970c02": "以生死二法為藏也。[0970c02] 第四從世間言說故以下",
    "X19n0353_006:0970c03": "料簡生死與如來藏異。",
    "X19n0353_006:0970c04": "[0970c04] 世間言說故有死有生死者諸根壞生者新諸根起",
    "X19n0353_006:0970c05": "非如來藏有生有死如來藏離有為相如來藏常住",
    "X19n0353_006:0970c06": "不變。",
    "X19n0353_006:0970c07": "[0970c07] 【疏】從世間言說故以下第四明生死與藏異若得",
    "X19n0353_006:0970c08": "為生死藏即與生死混然為一故明生死與藏異",
    "X19n0353_006:0970c09": "也先明生死後明藏義。",
    "X19n0353_006:0970c10": "[0970c10] 【鈔】經死者諸根壞等者此有一期及念念一期者",
    "X19n0353_006:0970c11": "此陰壞中陰起故名新念念則舊諸根壞新諸根",
    "X19n0353_006:0970c12": "生一切有為法皆為四相所遷故也經諸根起等",
    "X19n0353_006:0970c13": "前釋生死約根塵相對今但就異熟五陰解之謂",
    "X19n0353_006:0970c14": "舊六根漸滅壞故謂之死新六根漸增生故謂之",
    "X19n0353_006:0970c15": "生也。",
    "X19n0353_006:0970c16": "[0970c16] 【疏】第五從是故以下結生死依如來藏。",
    "X19n0353_006:0970c17": "[0970c17] 是故如來藏是依是持是建立。",
    "X19n0353_006:0970c18": "[0970c18] 【疏】第六從世尊不離不脫以下明眾生依藏得建",
    "X19n0353_006:0970c19": "立若無藏理無有厭苦求樂就中自有三第一直",
    "X19n0353_006:0970c20": "明依藏得建。",
    "X19n0353_006:0970c21": "[0970c21] 世尊不離不斷不脫不異不思議佛法世尊斷脫異",
    "X19n0353_006:0970c22": "外有為法依持建立者是如來藏。",
    "X19n0353_006:0970c23": "[0970c23] 【疏】四不皆明未出惑也又云藏體真實不可離斷",
    "X19n0353_006:0970c24": "脫與理不異也。",
    "X19n0353_006:0971a01": "[0971a01] 【鈔】疏第一直明依藏得建者從初至不思議佛法",
    "X19n0353_006:0971a02": "明藏斷脫異是法身并有為法並由藏建又云藏",
    "X19n0353_006:0971a03": "體真實等者又釋第一直明依藏得建前釋不離",
    "X19n0353_006:0971a04": "煩惱今釋藏體不可斷離等。",
    "X19n0353_006:0971a05": "[0971a05] 【疏】第二從若無以下明無藏不得建。",
    "X19n0353_006:0971a06": "[0971a06] 世尊若無如來藏者不得厭苦樂求涅槃。",
    "X19n0353_006:0971a07": "[0971a07] 【鈔】經若無如來藏等者無名云向明依如來藏故",
    "X19n0353_006:0971a08": "入生死今明依如來藏故昇涅槃也是為昔之往",
    "X19n0353_006:0971a09": "者乖宗於一豪今之來者尋本以合真也故知往",
    "X19n0353_006:0971a10": "復昇降皆依如來藏也。",
    "X19n0353_006:0971a11": "[0971a11] 【疏】第三從何以故以下釋不得建。",
    "X19n0353_006:0971a12": "[0971a12] 何以故於此六識及心法智此七法剎那不住不種",
    "X19n0353_006:0971a13": "眾苦不得厭苦樂求涅槃。",
    "X19n0353_006:0971a14": "[0971a14] 【鈔】經此七法等者此七法若無藏剎那不住若無",
    "X19n0353_006:0971a15": "藏亦不種眾苦及不得厭苦等。",
    "X19n0353_006:0971a16": "[0971a16] 【疏】第七從世尊如來藏者以下明如來藏非三世",
    "X19n0353_006:0971a17": "法。",
    "X19n0353_006:0971a18": "[0971a18] 世尊如來藏者無前際不起不滅法種諸苦得厭苦",
    "X19n0353_006:0971a19": "樂求涅槃。",
    "X19n0353_006:0971a20": "[0971a20] 【疏】從世尊如來藏者以下第七明藏非三世法無",
    "X19n0353_006:0971a21": "前際者謂未來不起者謂現在不滅者謂過去。",
    "X19n0353_006:0971a22": "[0971a22] 【鈔】無前際等者如來藏雖非三世生死涅槃依藏",
    "X19n0353_006:0971a23": "得建。[0971a23] 經不起不滅者無名云莫知其所生故無",
    "X19n0353_006:0971a24": "起滅也不起故能起生死不滅故滅生死也法種",
    "X19n0353_006:0971b01": "諸苦生死也厭苦等涅槃也。",
    "X19n0353_006:0971b02": "[0971b02] 【疏】第八亦從如來藏者以下明如來藏異於橫計。",
    "X19n0353_006:0971b03": "[0971b03] 世尊如來藏者非我非眾生非命非人如來藏者墮",
    "X19n0353_006:0971b04": "身見眾生顛倒眾生空亂意眾生非其境界。",
    "X19n0353_006:0971b05": "[0971b05] 【鈔】經云非我等明藏異於橫計非我非眾生者無",
    "X19n0353_006:0971b06": "名云非我者於心多計此四如來藏者心而非心",
    "X19n0353_006:0971b07": "故非此四也我者若於名色陰界入中無明不了",
    "X19n0353_006:0971b08": "若即若離中妄計有我我所之實眾生者於名色",
    "X19n0353_006:0971b09": "等中妄計有我生故命者即是壽命於名色等中",
    "X19n0353_006:0971b10": "妄計我命根成就連持不斷故人者於名色等中",
    "X19n0353_006:0971b11": "妄我是人異於非行人身見顛倒眾生則計有空",
    "X19n0353_006:0971b12": "亂意眾生則計無有則生常見無則起斷見見斷",
    "X19n0353_006:0971b13": "見常者尚不得因緣中道豈能以如來藏為境界",
    "X19n0353_006:0971b14": "乎淨名云法無眾生離眾生垢故法無有我離我",
    "X19n0353_006:0971b15": "所故法無壽命離生死故法無有人前後際斷故",
    "X19n0353_006:0971b16": "法常寂滅滅諸相故。",
    "X19n0353_006:0971b17": "[0971b17] 【疏】從世尊如來藏者是法界藏以下別明境中第",
    "X19n0353_006:0971b18": "四名自性清淨章此章來意者物聞上第三如來",
    "X19n0353_006:0971b19": "藏章云此如來藏在惑之中曰已為物依非但出",
    "X19n0353_006:0971b20": "惑方為物依即生疑若爾此如來藏必為生死被",
    "X19n0353_006:0971b21": "染何尊為依若言不染既是隔別奈得相依所以",
    "X19n0353_006:0971b22": "今釋此如來藏自性清淨雖在惑中不為生死所",
    "X19n0353_006:0971b23": "染但隱覆而已就中初開為二第一勝鬘自說第",
    "X19n0353_006:0971b24": "二如來述成就第一勝鬘自說中又開為四第一",
    "X19n0353_006:0971c01": "將明染不染先會五種藏第二從此自性清淨以",
    "X19n0353_006:0971c02": "下明染不染難定第三從何以故以下舉世近事",
    "X19n0353_006:0971c03": "難定為況遠理第四從唯佛世尊以下推明於佛",
    "X19n0353_006:0971c04": "今第一先會五種藏。",
    "X19n0353_006:0971c05": "[0971c05] 世尊如來藏者是法界藏法身藏出世間上上藏自",
    "X19n0353_006:0971c06": "性清淨藏。",
    "X19n0353_006:0971c07": "[0971c07] 【疏】一如來藏蘊在惑內故名藏亦含當果故名藏",
    "X19n0353_006:0971c08": "二法界藏謂佛果含照法界又云是常住法性三",
    "X19n0353_006:0971c09": "法身藏謂法身含萬德故名藏四出世間上上藏",
    "X19n0353_006:0971c10": "五自性清淨藏前一後一就隱時為稱中三就顯",
    "X19n0353_006:0971c11": "時為稱隱顯雖殊即是一體。",
    "X19n0353_006:0971c12": "[0971c12] 【鈔】第八自性清淨章。[0971c12] 無名云近在煩惱之內而",
    "X19n0353_006:0971c13": "遠與涅槃體同故名自性清淨也。",
    "X19n0353_006:0971c14": "[0971c14] 【疏】從此自性清淨以下第二明染不染難定。",
    "X19n0353_006:0971c15": "[0971c15] 此自性清淨如來藏而客塵煩惱上煩惱所染不思",
    "X19n0353_006:0971c16": "議如來境界。",
    "X19n0353_006:0971c17": "[0971c17] 【疏】客塵煩惱謂四住煩惱上煩惱謂恒沙上煩惱",
    "X19n0353_006:0971c18": "言此如來藏為此煩惱被染不染難可定知何則",
    "X19n0353_006:0971c19": "既是自性清淨何得言染猶在惑中那得不染故",
    "X19n0353_006:0971c20": "云不思議如來境界也。",
    "X19n0353_006:0971c21": "[0971c21] 【鈔】客塵煩惱者無名云始雖貌同而性乖終必遠",
    "X19n0353_006:0971c22": "離以獨絕故謂之客也。[0971c22] 不思議如來境界者無",
    "X19n0353_006:0971c23": "名云性雖不淪而非不染豈可思議。",
    "X19n0353_006:0971c24": "[0971c24] 【疏】從何以故以下第三舉世近事難定為況遠理",
    "X19n0353_006:0972a01": "就中即有二第一明實法道中無染。",
    "X19n0353_006:0972a02": "[0972a02] 何以故剎那善心非煩惱所染剎那不善心亦非煩",
    "X19n0353_006:0972a03": "惱所染煩惱不觸心心不觸煩惱云何不觸法而能",
    "X19n0353_006:0972a04": "得染心。",
    "X19n0353_006:0972a05": "[0972a05] 【疏】疑云何以難知耶剎那善心非煩惱所染者實",
    "X19n0353_006:0972a06": "法道中善心前滅煩惱後生既不相及安得有染",
    "X19n0353_006:0972a07": "剎那不善心亦非煩惱所染者不善心起即是煩",
    "X19n0353_006:0972a08": "惱有何煩惱更來相染耶煩惱不觸心心不觸煩",
    "X19n0353_006:0972a09": "惱者觸猶及也煩惱自滅不及後心心亦不觸煩",
    "X19n0353_006:0972a10": "惱既不相及竟有何染。",
    "X19n0353_006:0972a11": "[0972a11] 【鈔】經煩惱不觸心等者無名云心以慮知為能煩",
    "X19n0353_006:0972a12": "惱以昧照為用其猶明闇同處而性自天隔故名",
    "X19n0353_006:0972a13": "不相觸也既不相觸則義無染名也此釋不染也",
    "X19n0353_006:0972a14": "釋染者五住地歷然非無煩惱三乘同闇非不染",
    "X19n0353_006:0972a15": "心也。[0972a15] 言實法道中者五陰十二入十八界是實",
    "X19n0353_006:0972a16": "有法故云五陰是實法眾生是假名故第六無間",
    "X19n0353_006:0972a17": "滅意識生前念滅後念生故不相及也。",
    "X19n0353_006:0972a18": "[0972a18] 【疏】第二明相續道中有。",
    "X19n0353_006:0972a19": "[0972a19] 世尊然有煩惱有煩惱染心。",
    "X19n0353_006:0972a20": "[0972a20] 【疏】第二明相續道中有染然有煩惱有煩惱染心",
    "X19n0353_006:0972a21": "者相續道中假名有染言以前善心不滅轉為後",
    "X19n0353_006:0972a22": "惡惡有染前之義言世間近事染與不染如是難",
    "X19n0353_006:0972a23": "定況乎佛性深理豈可定爾。",
    "X19n0353_006:0972a24": "[0972a24] 【鈔】相續道中假名論之由前念轉為後念後由前",
    "X19n0353_006:0972b01": "起似有染也。",
    "X19n0353_006:0972b02": "[0972b02] 【疏】從自性清淨以下第四推明於佛可見。",
    "X19n0353_006:0972b03": "[0972b03] 自性清淨心而有染者難可了知唯佛世尊實眼實",
    "X19n0353_006:0972b04": "智為法根本為通達法為正法依如實知見。",
    "X19n0353_006:0972b05": "[0972b05] 【疏】從勝鬘夫人以下章中第二如來述成就中有",
    "X19n0353_006:0972b06": "二第一直述其上所說即然難可定也。",
    "X19n0353_006:0972b07": "[0972b07] 勝鬘夫人說是難解之法問於佛時佛即隨喜如是",
    "X19n0353_006:0972b08": "如是自性清淨心而有染汙難可了知有二法難可",
    "X19n0353_006:0972b09": "了知謂自性清淨心難可了知彼心為煩惱所染亦",
    "X19n0353_006:0972b10": "難可了知。",
    "X19n0353_006:0972b11": "[0972b11] 【疏】自性清淨心而有染汙難可了知者言藏為煩",
    "X19n0353_006:0972b12": "惱被染難可了知也有二法難可了知者二法謂",
    "X19n0353_006:0972b13": "藏理世事也謂自性清淨心難可了知者言藏理",
    "X19n0353_006:0972b14": "染不染難可知也彼心為煩惱所染亦難了知者",
    "X19n0353_006:0972b15": "謂世事染不染難可知也然勝鬘自難定說故推",
    "X19n0353_006:0972b16": "明於佛而佛亦更述其語而已者有二意一事中",
    "X19n0353_006:0972b17": "作論亦似染二理中作談亦不染所以更述其語",
    "X19n0353_006:0972b18": "而已也。",
    "X19n0353_006:0972b19": "[0972b19] 【鈔】有二法難可了知者無名云莫知所以有而有",
    "X19n0353_006:0972b20": "一難了也靡識所以染而染二難了也事中作論",
    "X19n0353_006:0972b21": "亦似染等者迷如來藏全理為事如水成&#x6C37;故似",
    "X19n0353_006:0972b22": "於染悟藏性常常體清淨未曾變易全事為理如",
    "X19n0353_006:0972b23": "&#x6C37;濕性故不染也。",
    "X19n0353_006:0972b24": "[0972b24] 【疏】第二從如是二法以下出能信此難定理人上",
    "X19n0353_006:0972c01": "勝鬘既言難定此如來亦言難定即為信無據所",
    "X19n0353_006:0972c02": "以舉能信人勸信莫疑也就中有三第一總明深",
    "X19n0353_006:0972c03": "解者能信諸凡難信。",
    "X19n0353_006:0972c04": "[0972c04] 如是二法汝及成就大法菩薩摩訶薩乃能聽受諸",
    "X19n0353_006:0972c05": "餘聲聞唯信佛語。",
    "X19n0353_006:0972c06": "[0972c06] 【鈔】經云大法菩薩者無名云大法猶大力之流也",
    "X19n0353_006:0972c07": "聞說以入神名為聽受也。",
    "X19n0353_006:0972c08": "[0972c08] 【疏】第二從若我弟子以下正出能信人即是信順",
    "X19n0353_006:0972c09": "二忍菩薩就第二正出中即有二第一直出二忍",
    "X19n0353_006:0972c10": "章門。",
    "X19n0353_006:0972c11": "[0972c11] 若我弟子隨信信增上者依明信已隨順法智而得",
    "X19n0353_006:0972c12": "究竟。",
    "X19n0353_006:0972c13": "[0972c13] 【疏】若我弟子隨信信增上者者信信忍章門信增",
    "X19n0353_006:0972c14": "上者謂登住之信信中之上也依明信已隨順法",
    "X19n0353_006:0972c15": "智而得究竟者順忍章門而疑只是順忍章門隨",
    "X19n0353_006:0972c16": "信信增上者只是舉順本也。",
    "X19n0353_006:0972c17": "[0972c17] 【鈔】出二忍章門者云信是入道初門智究竟之玄",
    "X19n0353_006:0972c18": "術故依明信已隨順法智隨順法智已究竟煩惱",
    "X19n0353_006:0972c19": "究竟煩惱則同一諦常住一依也。",
    "X19n0353_006:0972c20": "[0972c20] 【疏】第二從隨順法智者以下釋順忍。",
    "X19n0353_006:0972c21": "[0972c21] 隨順法智者觀察施設根意解境界觀察業報觀察",
    "X19n0353_006:0972c22": "阿羅漢眠觀察心自在樂禪定樂觀察阿羅漢辟支",
    "X19n0353_006:0972c23": "佛大力菩薩聖自在通。",
    "X19n0353_006:0972c24": "[0972c24] 【疏】第二釋唯釋順忍一觀觀察施設根者謂五根",
    "X19n0353_006:0973a01": "假施設意解者謂六識境界者謂六塵此是十八",
    "X19n0353_006:0973a02": "界觀二觀觀察業報者謂因果二觀三觀觀察阿",
    "X19n0353_006:0973a03": "羅漢眠者謂無明住地惑觀四觀觀察心自在樂",
    "X19n0353_006:0973a04": "禪樂者謂智禪二觀智慧照境住放為樂五觀觀",
    "X19n0353_006:0973a05": "三乘神通力觀。",
    "X19n0353_006:0973a06": "[0973a06] 【鈔】釋順忍章者無名云夫然垢淨禍福唯心為主",
    "X19n0353_006:0973a07": "知闇入明唯信是先是故若能履信以順智者煩",
    "X19n0353_006:0973a08": "惱不斷而自滅淨心不瑩而自明也觀察五事以",
    "X19n0353_006:0973a09": "意解為初者信等五根是眾德之本習信之始始",
    "X19n0353_006:0973a10": "乎意解意解既成然後實果可登也習惡行以致",
    "X19n0353_006:0973a11": "苦果修善業以招樂報者亦由積豪之功也先假",
    "X19n0353_006:0973a12": "以及真故次說業報也修習有二種一者積德二",
    "X19n0353_006:0973a13": "者盡垢觀察業報者明積德也觀察羅漢眠者明",
    "X19n0353_006:0973a14": "盡垢也眠者名身心昏昧非真委體安寢也既能",
    "X19n0353_006:0973a15": "從假以及真積德而盡垢盡垢之地必依諸禪故",
    "X19n0353_006:0973a16": "隨其所樂而依之則得所期之樂也通為禪之果",
    "X19n0353_006:0973a17": "故以禪明通也假為真之基故終於聖自在也。",
    "X19n0353_006:0973a18": "[0973a18] 【疏】第三從此五種巧便以下結有能信。",
    "X19n0353_006:0973a19": "[0973a19] 此五種巧便觀成就於我滅後未來世中若我弟子",
    "X19n0353_006:0973a20": "隨信信增上依於明信隨順法智自性清淨心彼為",
    "X19n0353_006:0973a21": "煩惱所染汙而得究竟是究竟者入大乘道因信如",
    "X19n0353_006:0973a22": "來者有如是大利益不謗深義。",
    "X19n0353_006:0973a23": "[0973a23] 【疏】從此五種以下第三結有能信入大乘道因者",
    "X19n0353_006:0973a24": "明大乘道為佛作因又云八地以上是大乘道信",
    "X19n0353_006:0973b01": "順二忍是大乘因信如來者有如是大利益不謗",
    "X19n0353_006:0973b02": "深義者言此人前能信佛語故得如是五種觀之",
    "X19n0353_006:0973b03": "利益所以因此五觀之力今亦能信此難定之理",
    "X19n0353_006:0973b04": "也。",
    "X19n0353_006:0973b05": "[0973b05] 【疏】從爾時勝鬘以下正體中之第三舉真子一章",
    "X19n0353_006:0973b06": "明御乘人乘體乘境已竟故此舉真子一章明三",
    "X19n0353_006:0973b07": "忍菩薩受此乘而行也本義云從若我弟子以下",
    "X19n0353_006:0973b08": "入真子章就中有二第一如來但舉信順二忍故",
    "X19n0353_006:0973b09": "名為略明真子從此下勝鬘備舉三忍故名為廣",
    "X19n0353_006:0973b10": "明真子而如來欲以此經推功於勝鬘故但略明",
    "X19n0353_006:0973b11": "信順二忍合為勝鬘真子章也隨欲可用就中初",
    "X19n0353_006:0973b12": "開為三第一勝鬘請說。",
    "X19n0353_006:0973b13": "[0973b13] 【鈔】第三真子章。[0973b13] 從本義下至真子章也並古人",
    "X19n0353_006:0973b14": "義。",
    "X19n0353_006:0973b15": "[0973b15] 爾時勝鬘白佛言更有餘大利益我當承佛威神復",
    "X19n0353_006:0973b16": "說斯義。",
    "X19n0353_006:0973b17": "[0973b17] 【疏】更有餘大利益者上已明乘體及境而未明行",
    "X19n0353_006:0973b18": "乘人故言更有餘大利益亦可上如來舉能信染",
    "X19n0353_006:0973b19": "不染人利益故仍言更有餘通行此經人利益。",
    "X19n0353_006:0973b20": "[0973b20] 第二如來命說。",
    "X19n0353_006:0973b21": "[0973b21] 佛言便說。",
    "X19n0353_006:0973b22": "[0973b22] 【疏】第三從白言以下正說就第三正說中開為五",
    "X19n0353_006:0973b23": "第一總唱三種人。",
    "X19n0353_006:0973b24": "[0973b24] 勝鬘白佛言三種善男子善女人於甚深義離自毀",
    "X19n0353_006:0973c01": "傷生大功德入大乘道。",
    "X19n0353_006:0973c02": "[0973c02] 【鈔】經離自毀傷等者無名云離毀傷猶上不謗之",
    "X19n0353_006:0973c03": "大利功德猶上究竟之大益入大乘猶上所謂隨",
    "X19n0353_006:0973c04": "信者也。",
    "X19n0353_006:0973c05": "[0973c05] 【疏】第二從何等為三以下別列三種人三種人若",
    "X19n0353_006:0973c06": "為別。",
    "X19n0353_006:0973c07": "[0973c07] 何等為三謂若善男子善女人自成就甚深法智若",
    "X19n0353_006:0973c08": "善男子善女人成就隨順法智若善男子善女人於",
    "X19n0353_006:0973c09": "諸深法不自了知仰推世尊非我境界唯佛所知是",
    "X19n0353_006:0973c10": "名善男子善女人仰推如來。",
    "X19n0353_006:0973c11": "[0973c11] 【鈔】經成就甚深法智等者無名云甚深法智謂大",
    "X19n0353_006:0973c12": "菩薩也世尊就末以為教故辨之而不名勝鬘欲",
    "X19n0353_006:0973c13": "廣其義故列為真子之上。[0973c13] 經是名等者無名云",
    "X19n0353_006:0973c14": "真子之名本出於隨信故舉末以結歎也。",
    "X19n0353_006:0973c15": "[0973c15] 【疏】第三從除此諸善男子以下明調伏惡人。",
    "X19n0353_006:0973c16": "[0973c16] 除此諸善男子善女人已諸餘眾生於諸深法堅著",
    "X19n0353_006:0973c17": "妄說違背正法習諸外道腐敗種子者當以王力及",
    "X19n0353_006:0973c18": "天龍鬼神力而調伏之。",
    "X19n0353_006:0973c19": "[0973c19] 【疏】言勝鬘自能以如王力及天龍力而調伏之也。",
    "X19n0353_006:0973c20": "[0973c20] 【鈔】經腐敗種子等者無名云以邪為正謂能出離",
    "X19n0353_006:0973c21": "者是腐敗之種子也假人神之力以調伏眾生令",
    "X19n0353_006:0973c22": "入信者亦是佛之真子也。",
    "X19n0353_006:0973c23": "[0973c23] 【疏】第四從爾時勝鬘以下明說竟致敬。",
    "X19n0353_006:0973c24": "[0973c24] 爾時勝鬘與諸眷屬頂禮佛足。",
    "X19n0353_006:0974a01": "[0974a01] 【鈔】經頂禮佛足者無名云明義既終敬禮承旨也。",
    "X19n0353_006:0974a02": "[0974a02] 【疏】第五明佛述嘆即是有二第一嘆其調伏惡人。",
    "X19n0353_006:0974a03": "[0974a03] 佛言善哉善哉勝鬘於甚深法方便守護降伏非法",
    "X19n0353_006:0974a04": "善得其宜。",
    "X19n0353_006:0974a05": "[0974a05] 【鈔】經善得其宜者無名云不因人神之力則至道",
    "X19n0353_006:0974a06": "無由先大勝鬘始言承旨而說佛今歎善哉可曰",
    "X19n0353_006:0974a07": "神會也。",
    "X19n0353_006:0974a08": "[0974a08] 【疏】第二從汝已親近以下嘆說非適今。",
    "X19n0353_006:0974a09": "[0974a09] 汝已親近百千億佛能說此義。",
    "X19n0353_006:0974a10": "[0974a10] 【疏】此義者通舉體境及行乘人諸義也從爾時世",
    "X19n0353_006:0974a11": "尊放勝光明以下經中第三流通說又開為三第",
    "X19n0353_006:0974a12": "一明如來將欲流通此經還於舍衛國第二從爾",
    "X19n0353_006:0974a13": "時世尊入祇桓林以下正明流通第三從時天帝",
    "X19n0353_006:0974a14": "釋白佛言以下列十六名結成題目就第一還舍",
    "X19n0353_006:0974a15": "衛中亦有二第一直唱還。",
    "X19n0353_006:0974a16": "[0974a16] 爾時世尊放勝光明普照大眾身昇&#x8657;空高七多羅",
    "X19n0353_006:0974a17": "樹足步&#x8657;空還舍衛國。",
    "X19n0353_006:0974a18": "[0974a18] 【鈔】第三流通分。[0974a18] 放勝光明等者無名云乘感而",
    "X19n0353_006:0974a19": "來以滌眾心則名為放應畢而往津悟已深故曰",
    "X19n0353_006:0974a20": "勝也法身無形形以應顯顯由物彰者何法而非",
    "X19n0353_006:0974a21": "化耶是以舉足下足皆佛事也將明法本自空因",
    "X19n0353_006:0974a22": "緣故有所以始從空中來也既已有矣復還之無",
    "X19n0353_006:0974a23": "故從地而昇空也若乘空者與有不異故云足步",
    "X19n0353_006:0974a24": "也既能在有不有處空不空故可化流二國道濟",
    "X19n0353_006:0974b01": "無窮也。",
    "X19n0353_006:0974b02": "[0974b02] 【疏】第二從勝鬘以下明奉送。",
    "X19n0353_006:0974b03": "[0974b03] 時勝鬘夫人與諸眷屬合掌向佛觀無厭足目不蹔",
    "X19n0353_006:0974b04": "捨過眼境已踊躍歡喜各各稱歎如來功德具足念",
    "X19n0353_006:0974b05": "佛還入城中向友稱王稱歎大乘城中女人七歲已",
    "X19n0353_006:0974b06": "上化以大乘友稱大王亦以大乘化諸男子七歲已",
    "X19n0353_006:0974b07": "上舉國人民皆向大乘。",
    "X19n0353_006:0974b08": "[0974b08] 【疏】亦可身出城而送亦可但心送而已還入城亦",
    "X19n0353_006:0974b09": "然。",
    "X19n0353_006:0974b10": "[0974b10] 【鈔】經觀無厭足目不蹔捨等者無名云領緣步之",
    "X19n0353_006:0974b11": "玄旨極心目以送歸雖形離而神會何此度之。",
    "X19n0353_006:0974b12": "[0974b12] 經具足念佛者巍巍承感而至於佛無來應畢而",
    "X19n0353_006:0974b13": "往於佛無去是名具足念也。[0974b13] 經向友稱王稱歎",
    "X19n0353_006:0974b14": "大乘者稱緣既異則所悟不同是以勝鬘之會友",
    "X19n0353_006:0974b15": "稱近而不預。",
    "X19n0353_006:0974b16": "[0974b16] 【疏】就第二正明流通又分為四第一明將欲附囑",
    "X19n0353_006:0974b17": "先集眾。",
    "X19n0353_006:0974b18": "[0974b18] 爾時世尊入祗桓林告長老阿難及念天帝釋應時",
    "X19n0353_006:0974b19": "帝釋與諸眷屬忽然而至住於佛前。",
    "X19n0353_006:0974b20": "[0974b20] 【疏】第二從向天帝釋以下為眾復廣說此經。",
    "X19n0353_006:0974b21": "[0974b21] 爾時世尊向天帝釋及長老阿難廣說此經。",
    "X19n0353_006:0974b22": "[0974b22] 【疏】第三從說已告帝釋以下附帝釋流通天上。",
    "X19n0353_006:0974b23": "[0974b23] 說已告帝釋言汝當受持讀誦此經憍尸迦善男子",
    "X19n0353_006:0974b24": "善女人於恒沙劫修菩提行行六波羅蜜若復善男",
    "X19n0353_006:0974c01": "子善女人聽受讀誦乃至執持經卷福多於彼何況",
    "X19n0353_006:0974c02": "廣為人說是故憍尸迦當讀誦此經為三十三天分",
    "X19n0353_006:0974c03": "別廣說。",
    "X19n0353_006:0974c04": "[0974c04] 【疏】第四從復告阿難以下附阿難流通人間。",
    "X19n0353_006:0974c05": "[0974c05] 復告阿難汝亦受持讀誦為四眾廣說。",
    "X19n0353_006:0974c06": "[0974c06] 【疏】帝釋是佛檀越常為請法之主阿難是佛親侍",
    "X19n0353_006:0974c07": "兼復多聞所以附囑此二人也。",
    "X19n0353_006:0974c08": "[0974c08] 【鈔】經告帝釋者阿難每親承聖旨以宣布未聞故",
    "X19n0353_006:0974c09": "上先告也帝釋能使道給天人流通無外故次先",
    "X19n0353_006:0974c10": "命也雖意存彌廣且以輔臣為首也理深難受亦",
    "X19n0353_006:0974c11": "宜以四眾為限常為請法之主者法華云爾時諸",
    "X19n0353_006:0974c12": "梵王及諸天帝釋乃至請我轉法輪。",
    "X19n0353_006:0974c13": "[0974c13] 【疏】就第三列十六名結成題目即有七第一明帝",
    "X19n0353_006:0974c14": "釋請經名。",
    "X19n0353_006:0974c15": "[0974c15] 【鈔】請經名目者欲因名以保實也。",
    "X19n0353_006:0974c16": "[0974c16] 時天帝釋白佛言世尊當何名斯經云何奉持。",
    "X19n0353_006:0974c17": "[0974c17] 【疏】第二從佛告帝釋以下如來嘆經功德。",
    "X19n0353_006:0974c18": "[0974c18] 【鈔】經歎經功德者無名云雖名以宣德而為名本",
    "X19n0353_006:0974c19": "故先言其實也。",
    "X19n0353_006:0974c20": "[0974c20] 佛告帝釋此經成就無量無邊功德一切聲聞緣覺",
    "X19n0353_006:0974c21": "不能究竟觀察知見。",
    "X19n0353_006:0974c22": "[0974c22] 【疏】第三從憍尸迦以下許說戒聽。",
    "X19n0353_006:0974c23": "[0974c23] 憍尸迦當知此經甚深微妙大功德聚今當為汝略",
    "X19n0353_006:0974c24": "說其名諦聽諦聽善思念之。",
    "X19n0353_006:0975a01": "[0975a01] 【鈔】經深微妙大者明理深德大難可為稱謂也雖",
    "X19n0353_006:0975a02": "隨其義判為十五猶是略也宜思其義而會其文",
    "X19n0353_006:0975a03": "也。",
    "X19n0353_006:0975a04": "[0975a04] 【疏】第四從時天帝釋以下奉旨。",
    "X19n0353_006:0975a05": "[0975a05] 時天帝釋及長老阿難白佛言善哉世尊唯然受教。",
    "X19n0353_006:0975a06": "[0975a06] 【疏】第五從佛言此經以下正列十六名結成題目。",
    "X19n0353_006:0975a07": "[0975a07] 佛言此經歎如來真實第一義功德如是受持不思",
    "X19n0353_006:0975a08": "議大受如是受持一切願攝大願如是受持說不思",
    "X19n0353_006:0975a09": "議攝受正法如是受持說入一乘如是受持說無邊",
    "X19n0353_006:0975a10": "聖諦如是受持說如來藏如是受持說法身如是受",
    "X19n0353_006:0975a11": "持說空義隱覆真實如是受持說一諦如是受持說",
    "X19n0353_006:0975a12": "常住安穩一依如是受持說顛倒真實如是受持說",
    "X19n0353_006:0975a13": "自性清淨心隱覆如是受持說如來真子如是受持",
    "X19n0353_006:0975a14": "說勝鬘夫人師子吼如是受持復次憍尸迦此經所",
    "X19n0353_006:0975a15": "說斷一切疑決定了義入一乘道。",
    "X19n0353_006:0975a16": "[0975a16] 【疏】然此經既以上十四章為正體則名亦應有十",
    "X19n0353_006:0975a17": "四而今列中倍二合有十六名一名勝鬘師子吼",
    "X19n0353_006:0975a18": "如是受持二名復次憍尸迦此經所說斷一切疑",
    "X19n0353_006:0975a19": "決定了義入一乘道而此二名更無別體前一名",
    "X19n0353_006:0975a20": "但是通以人名標其所說一教後一名亦總取其",
    "X19n0353_006:0975a21": "所說理為目此經然此十四章即其名體各異不",
    "X19n0353_006:0975a22": "可以題卷首所以舉此二名以為首題也經題云",
    "X19n0353_006:0975a23": "勝鬘師子吼此舉第十五名一乘大方便方廣舉",
    "X19n0353_006:0975a24": "第十六名。",
    "X19n0353_006:0975b01": "[0975b01] 【鈔】標其所說一教等者前一舉人後二舉法合此",
    "X19n0353_006:0975b02": "人法共為題名人為能說法為所說此即通十四",
    "X19n0353_006:0975b03": "章舉總攝別理無不周其餘一十四章章章名異",
    "X19n0353_006:0975b04": "名下體異既具名體故不可獨取一名為題也。",
    "X19n0353_006:0975b05": "[0975b05] 【疏】第六從憍尸迦今以此說以下重勸流通。",
    "X19n0353_006:0975b06": "[0975b06] 憍尸迦今以此說勝鬘夫人師子吼經付囑於汝乃",
    "X19n0353_006:0975b07": "至法住受持讀誦廣分別說。",
    "X19n0353_006:0975b08": "[0975b08] 【鈔】經受持者敬納為受不妄為持也經乃至法住",
    "X19n0353_006:0975b09": "受持等者無名云阿難則隨佛常住常釋則天壽",
    "X19n0353_006:0975b10": "彌久故同以法住為期也。",
    "X19n0353_006:0975b11": "[0975b11] 【疏】第七從帝釋白佛言以下奉旨而受行也。",
    "X19n0353_006:0975b12": "[0975b12] 帝釋白佛言善哉世尊頂受尊教時天帝釋長老阿",
    "X19n0353_006:0975b13": "難及諸大會天人阿脩羅乾闥婆等聞佛所說歡喜",
    "X19n0353_006:0975b14": "奉行。",
    "X19n0353_006:0975b15": "[0975b15] 【鈔】七奉旨者無名云阿難密奉聖旨帝釋顯受尊",
    "X19n0353_006:0975b16": "教也。",
    "X19n0353_006:0975b18": "勝鬘經疏義私鈔卷之六(終)",
    "X19n0353_006:0975b21": "No. 353-A",
    "X19n0353_006:0975b22": "[0975b22] 謹寄入 勝鬘疏鈔一本。",
    "X19n0353_006:0975b23": "[0975b23] 右彼鈔者大唐高僧之製造日域面目之祕書也貞",
    "X19n0353_006:0975b24": "觀十三之運雖請求於我朝建長第七之曆纔訪得",
    "X19n0353_006:0975c01": "乎荒陵恨矣忘先哲之芳志可悲失後銳之龜鏡依",
    "X19n0353_006:0975c02": "茲&#x5FE9;寫一本永冀傳通矣伏惟 上宮王聖靈者東",
    "X19n0353_006:0975c03": "隅佛法之曩祖也法隆學問寺者太子鄭重之御願",
    "X19n0353_006:0975c04": "也纔辨因果之人誰忘 皇太子之鴻恩苟志報謝",
    "X19n0353_006:0975c05": "之輩須崇法隆寺之人法聖靈忝留義疏於末代寺",
    "X19n0353_006:0975c06": "家又昌夏冬之研練須寫此鈔安置彼寺仍更修寫",
    "X19n0353_006:0975c07": "一本永以寄入以謝聖靈無窮之恩德以擬寺中琢",
    "X19n0353_006:0975c08": "磨之披覽而已丹襟之旨&#x8462;以若斯。",
    "X19n0353_006:0975c09": "[0975c09] 建長八年三月十八日 西大寺眾首苾&#x84AD;叡尊",
    "X19n0353_006:0975c13": "[0975c13] 此鈔者延曆寺座主慈覺大師以承和五年奉使入",
    "X19n0353_006:0975c14": "唐幸達揚州詢求法文緣宿殖故遇此疏鈔寫得送",
    "X19n0353_006:0975c15": "歸叡山鎮藏其疏主者南嶽大師後身上宮太子又",
    "X19n0353_006:0975c16": "鈔主者天台六祖妙樂弟子祖孫道合光榮妙極吾",
    "X19n0353_006:0975c17": "師獲之流傳本朝可謂繫固之士權示先後傳教救",
    "X19n0353_006:0975c18": "迷末學信之須篤敬重。",
    "X19n0353_006:0975c19": "[0975c19] 貞觀十三年十二月十八日"
}