{
    "X14n0291_010:0592a01": "大佛頂如來密因修證了義諸菩薩萬行首楞嚴經",
    "X14n0291_010:0592a02": "直指卷第十",
    "X14n0291_010:0592a03": "洞宗三十四世丹霞沙門　圅昰天然　疏",
    "X14n0291_010:0592a04": "嗣法門人　今釋澹歸　閱",
    "X14n0291_010:0592a05": "今辯樂說　較",
    "X14n0291_010:0592a06": "上三想陰竟。△四行陰。分五。初想盡勝相。",
    "X14n0291_010:0592a07": "阿難。彼善男子修三摩提。想陰盡者。是人平常夢想",
    "X14n0291_010:0592a08": "銷滅。寤寐恒一。覺明虗靜。猶如晴空。無復麤重前塵",
    "X14n0291_010:0592a09": "影事。觀諸世間大地山河。如鏡鑑明。來無所黏。過無",
    "X14n0291_010:0592a10": "蹤跡。虗受照應。了罔陳習。唯一精真。",
    "X14n0291_010:0592a11": "由寤有想。故寐有夢。今想陰既盡。則寐猶寤。以無",
    "X14n0291_010:0592a12": "想故無夢。無夢故恒一也。麤重謂煩惱也。煩惱皆",
    "X14n0291_010:0592a13": "由想生。覺性本自虗明。為想所覆。想盡則覺性顯",
    "X14n0291_010:0592a14": "露。猶如晴空。一切陽燄隙塵。往來空中。無住無著。",
    "X14n0291_010:0592a15": "覺明亦然。想盡覺顯。任根塵對現。如空受物。更無",
    "X14n0291_010:0592a16": "繫絆。唯一真性矣。陳習謂往昔妄想。了罔謂曉然",
    "X14n0291_010:0592a17": "其無也。△二行陰區宇。",
    "X14n0291_010:0592a18": "生滅根元。從此披露。見諸十方十二眾生。畢殫其類。",
    "X14n0291_010:0592a19": "雖未通其各命由緒。見同生基。猶如野馬。熠熠清擾。",
    "X14n0291_010:0592a20": "為浮根塵究竟樞穴。此則名為行陰區宇。",
    "X14n0291_010:0592a21": "生滅為行陰根元。想陰未盡。則全身行中。為想所",
    "X14n0291_010:0592a22": "紛。而不能見。今想盡。故能觀見十二類生生死之",
    "X14n0291_010:0592a23": "相。未盡各命由緒者謂生滅始相。此相須識空方",
    "X14n0291_010:0592a24": "可頓了。蓋行之所緣。即無明也。野馬即陽燄。喻行",
    "X14n0291_010:0592b01": "陰微細。於空覺中。非想盡則不能見。三界生因。皆",
    "X14n0291_010:0592b02": "本於此。故曰根塵樞穴。樞之有穴。門由關閉。此同",
    "X14n0291_010:0592b03": "分生基也。熠熠即野馬光燄之狀。擾而曰清者由",
    "X14n0291_010:0592b04": "想盡故無煩動耳。△三行陰盡相。",
    "X14n0291_010:0592b05": "若此清擾熠熠元性。性入元澄。一澄元習。如波瀾滅。",
    "X14n0291_010:0592b06": "化為澄水。名行陰盡。是人則能超眾生濁。觀其所由。",
    "X14n0291_010:0592b07": "幽隱妄想。以為其本。",
    "X14n0291_010:0592b08": "熠熠清擾而曰元性者。由迷真識而有生滅。則生",
    "X14n0291_010:0592b09": "滅皆為識性變現。行盡歸元。元澄習旋。故曰如波",
    "X14n0291_010:0592b10": "瀾滅。化為澄水也。眾生生滅不停。故行盡即為超",
    "X14n0291_010:0592b11": "眾生濁。此生滅微細。最為幽隱。故曰幽隱妄想以",
    "X14n0291_010:0592b12": "為其本。△四行境差別。分十。初二無因論。分三。初",
    "X14n0291_010:0592b13": "總標。",
    "X14n0291_010:0592b14": "阿難。當知是得正知奢摩他中諸善男子。凝明正心。",
    "X14n0291_010:0592b15": "十類天魔。不得其便。方得精研窮生類本。於本類中",
    "X14n0291_010:0592b16": "生元露者。觀彼幽清。圓擾動元。於圓元中起計度者。",
    "X14n0291_010:0592b17": "是人墜入二無因論。",
    "X14n0291_010:0592b18": "禪者想陰未空。隨想起惑。為魔所中。今想陰盡。則",
    "X14n0291_010:0592b19": "此覺心邪正分明。凝寂不動。即以此心研窮十二",
    "X14n0291_010:0592b20": "類生生滅元緒。於本類生元披露之時。觀彼幽清",
    "X14n0291_010:0592b21": "圓擾動元。無有根本。以不知無明所覆。迷真識性。",
    "X14n0291_010:0592b22": "謬以生滅之相圓盡於此。更無所有。故起無因也。",
    "X14n0291_010:0592b23": "夫如來藏不覺妄動。而生於見。由見有相。生滅流",
    "X14n0291_010:0592b24": "注。輪轉不已。若不窮破識元。返如來藏。即使行陰",
    "X14n0291_010:0592c01": "空寂。了三界因。證於二乘無學。而無明住地。未嘗",
    "X14n0291_010:0592c02": "隳損。猶不名為獲正知見耳。△二本無因。",
    "X14n0291_010:0592c03": "一者是人見本無因。何以故。是人既得生機全破。乘",
    "X14n0291_010:0592c04": "於眼根八百功德。見八萬劫所有眾生。業流灣環。死",
    "X14n0291_010:0592c05": "此生彼。祇見眾生輪迴其處。八萬劫外。冥無所觀。便",
    "X14n0291_010:0592c06": "作是解。此等世間十方眾生。八萬劫來。無因自有。由",
    "X14n0291_010:0592c07": "此計度。亡正徧知。墮落外道。惑菩提性。",
    "X14n0291_010:0592c08": "此見本無因也。由研生類之本。窮八萬劫。無有起",
    "X14n0291_010:0592c09": "處。此乃不知八識迷因。即使更千萬劫。亦無根緒。",
    "X14n0291_010:0592c10": "非眼功德之所不及。亦非定力所不能至也。惑為",
    "X14n0291_010:0592c11": "無因。即背正覺。涅槃云。云何正徧知。正者名不顛",
    "X14n0291_010:0592c12": "倒。徧知者於四顛倒無不通達。又復正者名世界",
    "X14n0291_010:0592c13": "中。徧知者畢竟知修習中得阿耨菩提。今於修習",
    "X14n0291_010:0592c14": "忽起妄計。故曰失菩提性。△三末無因并結。",
    "X14n0291_010:0592c15": "二者是人見末無因。何以故。是人於生既見其根。知",
    "X14n0291_010:0592c16": "人生人。悟鳥生鳥。烏從來黑。鵠從來白。人天本豎。畜",
    "X14n0291_010:0592c17": "生本橫。白非洗成。黑非染造。從八萬劫。無復改移。今",
    "X14n0291_010:0592c18": "盡此形。亦復如是。而我本來不見菩提。云何更有成",
    "X14n0291_010:0592c19": "菩提事。當知今日一切物象。皆本無因。",
    "X14n0291_010:0592c20": "此從見本無因。故見末亦無因也。蓋由未窮識性。",
    "X14n0291_010:0592c21": "但觀行陰現前生機一切現成。無有迷悟。八萬劫",
    "X14n0291_010:0592c22": "前。不見菩提。畢竟八萬劫後。亦無成菩提事也。如",
    "X14n0291_010:0592c23": "舍利弗觀鴿子身。前後八萬劫。不改其報。今行陰",
    "X14n0291_010:0592c24": "中。既見此相。便例一切。中間業果轉變。智力弗及。",
    "X14n0291_010:0593a01": "謬以各類經八萬劫皆無所有也。論云。有阿羅漢",
    "X14n0291_010:0593a02": "知一世。或二世三世。十百千萬劫。乃至八萬劫。過",
    "X14n0291_010:0593a03": "此以往。亦不能知。然不起計。故無斯失。",
    "X14n0291_010:0593a04": "由此計度。亡正徧知。墮落外道。惑菩提性。是則名為",
    "X14n0291_010:0593a05": "第一外道立無因論。",
    "X14n0291_010:0593a06": "清涼疏云。第十一無因論師。計一切萬物無因無",
    "X14n0291_010:0593a07": "緣。自然生。自然滅。故此自然是常。是萬物因。是涅",
    "X14n0291_010:0593a08": "槃因。此計一切無染淨因。如棘刺自纖。烏色非染。",
    "X14n0291_010:0593a09": "鵠色自白。瑜伽顯揚俱云。由如是故。起無因見。立",
    "X14n0291_010:0593a10": "無因論是也。",
    "X14n0291_010:0593a11": "上初二無因論竟。△二四徧常論。分五。初總標。",
    "X14n0291_010:0593a12": "阿難。是三摩中諸善男子。凝明正心。魔不得便。窮生",
    "X14n0291_010:0593a13": "類本。觀彼幽清。常擾動元。於圓常中起計度者。是人",
    "X14n0291_010:0593a14": "墜入四徧常論。",
    "X14n0291_010:0593a15": "計行陰中生滅不斷。以為徧常。謂徧一切法皆如",
    "X14n0291_010:0593a16": "是也。此以生滅為常住。非常計常。悉屬斷見耳。清",
    "X14n0291_010:0593a17": "涼云四徧常者。謂我及世間一切皆常。但有隱顯。",
    "X14n0291_010:0593a18": "依上中靜慮等。起宿住通。隨念生四常論。△二二",
    "X14n0291_010:0593a19": "萬劫常。",
    "X14n0291_010:0593a20": "一者是人窮心境性二處無因。修習能知二萬劫中",
    "X14n0291_010:0593a21": "十方眾生。所有生滅。咸皆循環。不曾散失。計以為常。",
    "X14n0291_010:0593a22": "一切萬法。唯心所現。此心此境。皆不可得。亦無所",
    "X14n0291_010:0593a23": "失。此研窮至二萬劫。計以為常。△三四萬劫常。",
    "X14n0291_010:0593a24": "二者是人窮四大元。四性常住。修習能知四萬劫中",
    "X14n0291_010:0593b01": "十方眾生。所有生滅。咸皆體恒。不曾散失。計以為常。",
    "X14n0291_010:0593b02": "四大種從妄想生。妄想無性。依真而住。以此修習。",
    "X14n0291_010:0593b03": "盡四萬劫。見無增減。計以為常。△四八萬劫常。",
    "X14n0291_010:0593b04": "三者是人窮盡六根末那執受心意識中本元由處。",
    "X14n0291_010:0593b05": "性常恒故。修習能知八萬劫中一切眾生。循環不失。",
    "X14n0291_010:0593b06": "本來常住。窮不失性。計以為常。",
    "X14n0291_010:0593b07": "一切根器。皆屬相分。末那所執。若不發明轉此識",
    "X14n0291_010:0593b08": "藏為如來藏。則此心意意識。終無歇滅。依此修習。",
    "X14n0291_010:0593b09": "窮八萬劫。見本無失。計以為常。△五不生滅常。并結。",
    "X14n0291_010:0593b10": "四者是人既盡想元。生理更無流止運轉。生滅想心。",
    "X14n0291_010:0593b11": "今已永滅。理中自然成不生滅。因心所度。計以為常。",
    "X14n0291_010:0593b12": "生滅依想。想盡故生理無依。非真永斷。因想滅而",
    "X14n0291_010:0593b13": "以為無也。理中自然成不生滅者謂生滅性無散",
    "X14n0291_010:0593b14": "無失。即以生滅不滅為不生滅。計以為常。",
    "X14n0291_010:0593b15": "由此計常。亡正徧知。墮落外道。惑菩提性。是則名為",
    "X14n0291_010:0593b16": "第二外道立圓常論。",
    "X14n0291_010:0593b17": "釋同無因。前計無因。亡正徧知。今計圓常。失正徧",
    "X14n0291_010:0593b18": "知。常即無因。謂此無因生滅。本自如斯也。",
    "X14n0291_010:0593b19": "上二四徧常論竟。△三一分無常。一分常論。分五。",
    "X14n0291_010:0593b20": "初總標。",
    "X14n0291_010:0593b21": "又三摩中諸善男子。堅凝正心。魔不得便。窮生類本。",
    "X14n0291_010:0593b22": "觀彼幽清。常擾動元。於自他中起計度者。是人墜入",
    "X14n0291_010:0593b23": "四顛倒見。一分無常。一分常論。",
    "X14n0291_010:0593b24": "自即己身。他即眾生國土。或我能生他。或他能生",
    "X14n0291_010:0593c01": "我。能生是常。所生無常。是為一分無常一分常論。",
    "X14n0291_010:0593c02": "△二我常彼無常。",
    "X14n0291_010:0593c03": "一者是人觀妙明心。徧十方界。湛然以為究竟神我。",
    "X14n0291_010:0593c04": "從是則計我徧十方。凝明不動。一切眾生。於我心中。",
    "X14n0291_010:0593c05": "自生自死。則我心性。名之為常。彼生滅者。真無常性。",
    "X14n0291_010:0593c06": "此計我心是常。眾生無常。神我為西域數論師所",
    "X14n0291_010:0593c07": "計。即前說有神我徧十方界也。△三劫壞劫不壞。",
    "X14n0291_010:0593c08": "二者是人不觀其心。徧觀十方恒沙國土。見劫壞處。",
    "X14n0291_010:0593c09": "名為究竟無常種性。劫不壞處。名究竟常。",
    "X14n0291_010:0593c10": "此單觀國土。即以現前壞者為無常。現前不壞為",
    "X14n0291_010:0593c11": "究竟常。如三禪以下。三災可壞。四禪以上。災不能",
    "X14n0291_010:0593c12": "壞。是為究竟涅槃之處。△四性常生死無常。",
    "X14n0291_010:0593c13": "三者是人別觀我心精細微密。猶如微塵。流轉十方。",
    "X14n0291_010:0593c14": "性無移改。能令此身即生即滅。其不壞性。名我性常。",
    "X14n0291_010:0593c15": "一切死生。從我流出。名無常性。",
    "X14n0291_010:0593c16": "此計我心有常無常。其最微細。流轉十方。性無移",
    "X14n0291_010:0593c17": "改。能令我身有生有滅。其不滅者。多為常性。從是",
    "X14n0291_010:0593c18": "流出。隨緣變易。名為無常也。唯識云。外道執我體",
    "X14n0291_010:0593c19": "常生細。如一極微潛轉身中。作事業故。所謂體常。",
    "X14n0291_010:0593c20": "即無改移之性。生細即從我流出。是即我心計常",
    "X14n0291_010:0593c21": "無常也。△五行常。色受想無常。并結。",
    "X14n0291_010:0593c22": "四者是人知想陰盡。見行陰流。行陰常流。計為常性。",
    "X14n0291_010:0593c23": "色受想等。今已滅盡。名為無常。",
    "X14n0291_010:0593c24": "此以生為常性。滅為無常也。行陰未空。現在流動。",
    "X14n0291_010:0594a01": "名之為常。色受想滅。名為無常。常非真常則滅亦",
    "X14n0291_010:0594a02": "非真滅。未盡生元見真性覺。伏斷俱非究竟耳。",
    "X14n0291_010:0594a03": "由此計度一分無常一分常故。墮落外道。惑菩提性。",
    "X14n0291_010:0594a04": "是則名為第三外道一分常論。",
    "X14n0291_010:0594a05": "結同前釋。",
    "X14n0291_010:0594a06": "上三一分無常一分常論竟。△四四有邊論。分五。",
    "X14n0291_010:0594a07": "初總標。",
    "X14n0291_010:0594a08": "又三摩中諸善男子。堅凝正心。魔不得便。窮生類本。",
    "X14n0291_010:0594a09": "觀彼幽清。常擾動元。於分位中生計度者。是人墜入",
    "X14n0291_010:0594a10": "四有邊論。",
    "X14n0291_010:0594a11": "分位有四。謂三際分位。見聞分位。彼我分位。生滅",
    "X14n0291_010:0594a12": "分位。計此分位以為無邊。成於有邊。△二三世。",
    "X14n0291_010:0594a13": "一者是人心計生元流用不息。計過未者。名為有邊。",
    "X14n0291_010:0594a14": "計相續心。名為無邊。",
    "X14n0291_010:0594a15": "此以行心現前流用不息為無邊。則必以過未為",
    "X14n0291_010:0594a16": "有邊。此以無邊成於有邊也。不知心無三際。動念",
    "X14n0291_010:0594a17": "即差。此非行識未盡者之所見耳。△三眾生。",
    "X14n0291_010:0594a18": "二者是人觀八萬劫。則見眾生。八萬劫前。寂無聞見。",
    "X14n0291_010:0594a19": "無聞見處。名為無邊。有眾生處。名為有邊。",
    "X14n0291_010:0594a20": "眾生即生滅。此以現見行陰生滅為有邊。謂有分",
    "X14n0291_010:0594a21": "別。八萬劫前。無聞無見。淼然無涯。為無邊也。非實",
    "X14n0291_010:0594a22": "八萬劫前寂無聞見。蓋以禪者未究識元。見聞不",
    "X14n0291_010:0594a23": "及。妄計於此。作無邊相。△四心性。",
    "X14n0291_010:0594a24": "三者是人計我徧知得無邊性。彼一切人。現我知中。",
    "X14n0291_010:0594b01": "我曾不知彼之知性。名彼不得無邊之心。但有邊性。",
    "X14n0291_010:0594b02": "我能徧知彼一切人。是我得無邊性也。我曾不知",
    "X14n0291_010:0594b03": "彼之知性。是彼不能現我知中。是彼為有邊也。審",
    "X14n0291_010:0594b04": "此則是以所知徧。非以知徧。彼謂無邊。適有邊耳。",
    "X14n0291_010:0594b05": "△五生滅。并結。",
    "X14n0291_010:0594b06": "四者是人窮行陰空。以其所見心路。籌度一切眾生。",
    "X14n0291_010:0594b07": "一身之中。計其咸皆半生半滅。明其世界一切所有。",
    "X14n0291_010:0594b08": "一半有邊。一半無邊。",
    "X14n0291_010:0594b09": "窮行陰空者謂於行陰披露時。欲窮令空。而尚在",
    "X14n0291_010:0594b10": "生滅。遂計一切眾生身中同是半生半滅。世界亦",
    "X14n0291_010:0594b11": "然。即以生為有邊。滅為無邊也。",
    "X14n0291_010:0594b12": "由是計度有邊無邊。墮落外道。惑菩提性。是則名為",
    "X14n0291_010:0594b13": "第四外道立有邊論。",
    "X14n0291_010:0594b14": "釋同前結。",
    "X14n0291_010:0594b15": "上四四有邊論竟。△五四種不死矯亂論。分五。初",
    "X14n0291_010:0594b16": "總標。",
    "X14n0291_010:0594b17": "又三摩中諸善男子。堅凝正心。魔不得便。窮生類本。",
    "X14n0291_010:0594b18": "觀彼幽清。常擾動元。於知見中生計度者。是人墜入",
    "X14n0291_010:0594b19": "四種顛倒不死矯亂徧計虗論。",
    "X14n0291_010:0594b20": "知見謂於行陰研窮時。現知現見。以為生滅。則想",
    "X14n0291_010:0594b21": "陰已盡。以為無生滅。則圓擾幽清。於此計度。不能",
    "X14n0291_010:0594b22": "自決。遂成矯亂。四種下詳。不死矯亂者婆沙論釋",
    "X14n0291_010:0594b23": "外道計天常住。名為不死。計不亂答。得生彼天。若",
    "X14n0291_010:0594b24": "實不知。而輙答者。恐成矯亂。有問時。答言祕密言",
    "X14n0291_010:0594c01": "詞。不應皆說。或云不定答。我法訶云。此真矯亂。故",
    "X14n0291_010:0594c02": "名不死矯亂虗論。△二八亦。",
    "X14n0291_010:0594c03": "一者是人觀變化元。見遷流處。名之為變。見相續處。",
    "X14n0291_010:0594c04": "名之為恒。見所見處。名之為生。不見見處。名之為滅。",
    "X14n0291_010:0594c05": "相續之因。性不斷處。名之為增。正相續中。中所離處。",
    "X14n0291_010:0594c06": "名之為減。各各生處。名之為有。互互亡處。名之為無。",
    "X14n0291_010:0594c07": "以理都觀。用心別見。有求法人。來問其義。答言。我今",
    "X14n0291_010:0594c08": "亦生亦滅。亦有亦無。亦增亦減。於一切時。皆亂其語。",
    "X14n0291_010:0594c09": "令彼前人。遺失章句。",
    "X14n0291_010:0594c10": "變化元即生滅之元也。行陰生滅。具有八相。謂變",
    "X14n0291_010:0594c11": "恒生滅增減有無。以理都觀者謂以禪理則總在",
    "X14n0291_010:0594c12": "一觀。用心別見者謂以心分別則有八相。禪者弗",
    "X14n0291_010:0594c13": "達行陰元因。不定前後實義。約答來問。舉此六語。",
    "X14n0291_010:0594c14": "矯亂前人。遺失章句謂章句無倫。不可記論也。△",
    "X14n0291_010:0594c15": "三唯無。",
    "X14n0291_010:0594c16": "二者是人諦觀其心。互互無處。因無得證。有人來問。",
    "X14n0291_010:0594c17": "唯答一字。但言其無。除無之餘。無所言說。",
    "X14n0291_010:0594c18": "當處出生。隨處滅盡。心法皆然。觀此隨生隨滅。故",
    "X14n0291_010:0594c19": "云互互無也。於互互無。計以無證。唯以無答。無因",
    "X14n0291_010:0594c20": "有待。非真空義。故為矯亂。△四但是。",
    "X14n0291_010:0594c21": "三者是人諦觀其心。各各有處。因有得證。有人來問。",
    "X14n0291_010:0594c22": "唯答一字。但言其是。除是之餘。無所言說。",
    "X14n0291_010:0594c23": "此又於念念生處以為實有。故因有證。乃著於有。",
    "X14n0291_010:0594c24": "而答是者。此為矯亂也。△五有無俱并結。",
    "X14n0291_010:0595a01": "四者是人有無俱見。其境枝故。其心亦亂。有人來問。",
    "X14n0291_010:0595a02": "答言亦有即是亦無。亦無之中。不是亦有。一切矯亂。",
    "X14n0291_010:0595a03": "無容窮詰。",
    "X14n0291_010:0595a04": "此在行陰生滅之中。不能深達源底。徒見流注。惑",
    "X14n0291_010:0595a05": "為有無。生此矯亂。無可窮詰。枝枝條。謂無盡也。",
    "X14n0291_010:0595a06": "由此計度。矯亂虗無。墮落外道。惑菩提性。是則名為",
    "X14n0291_010:0595a07": "第五外道。四顛倒性不死矯亂徧計虗論。",
    "X14n0291_010:0595a08": "釋同前結。",
    "X14n0291_010:0595a09": "上五四種不死矯亂論竟。△六十六有相論。分三。",
    "X14n0291_010:0595a10": "初標。",
    "X14n0291_010:0595a11": "又三摩中諸善男子。堅凝正心。魔不得便。窮生類本。",
    "X14n0291_010:0595a12": "觀彼幽清。常擾動元。於無盡流生計度者。是人墜入",
    "X14n0291_010:0595a13": "死後有相。發心顛倒。",
    "X14n0291_010:0595a14": "遷流無盡行陰之相。現見此相。猶如陽燄。已非實",
    "X14n0291_010:0595a15": "事。況死後乎。發此心者。是為顛倒。△二釋。分二。初",
    "X14n0291_010:0595a16": "本計。",
    "X14n0291_010:0595a17": "或自固身。云色是我。或見我圓含徧國土。云我有色。",
    "X14n0291_010:0595a18": "或彼前緣隨我迴復。云色屬我。或復我依行中相續。",
    "X14n0291_010:0595a19": "云我在色。皆計度言死後有相。如是循環。有十六相。",
    "X14n0291_010:0595a20": "色是我是計蘊中我也。我有色是計外色皆我徧",
    "X14n0291_010:0595a21": "也。色屬我是計一切色法皆迴轉我也。我在色是",
    "X14n0291_010:0595a22": "計一切色中有我也。既計色我。共有四相。合受想",
    "X14n0291_010:0595a23": "行。共得十六。皆言死後有相也。不言識者。非其所",
    "X14n0291_010:0595a24": "見。亦全身識中為能計者。△二別計。",
    "X14n0291_010:0595b01": "從此或計畢竟煩惱。畢竟菩提。兩性竝驅。各不相觸。",
    "X14n0291_010:0595b02": "此計煩惱菩提。實有兩性。於我無礙。想陰屬煩惱。",
    "X14n0291_010:0595b03": "是本有煩惱。由我而盡。煩惱既盡。則菩提在近。由",
    "X14n0291_010:0595b04": "我而證。故云竝驅也。不知有煩惱則無菩提。有菩",
    "X14n0291_010:0595b05": "提則無煩惱。一性無二。但轉其迷。無有實相耳。",
    "X14n0291_010:0595b06": "上二釋竟。△三結。",
    "X14n0291_010:0595b07": "由此計度死後有故墮落外道惑菩提性。是則名為",
    "X14n0291_010:0595b08": "第六外道。立五陰中死後有相心顛倒論。",
    "X14n0291_010:0595b09": "釋同前結。",
    "X14n0291_010:0595b10": "上六十六有相論竟。△七八無相論。分三。初標。",
    "X14n0291_010:0595b11": "又三摩中諸善男子。堅凝正心。魔不得便。窮生類本。",
    "X14n0291_010:0595b12": "觀彼幽清。常擾動元。於先除滅色受想中生計度者。",
    "X14n0291_010:0595b13": "是人墜入死後無相。發心顛倒。",
    "X14n0291_010:0595b14": "行陰雖尚未滅。因前三陰已滅。比知行陰當滅。於",
    "X14n0291_010:0595b15": "滅生計。故言死後無相。△二釋。分二。初本計。",
    "X14n0291_010:0595b16": "見其色滅。形無所因。觀其想滅。心無所繫。知其受滅。",
    "X14n0291_010:0595b17": "無復連綴。陰性銷散。縱有生理。而無受想。與草木同。",
    "X14n0291_010:0595b18": "此質現前。猶不可得。死後云何更有諸相。因之勘校。",
    "X14n0291_010:0595b19": "死後相無。如是循環。有八無相。",
    "X14n0291_010:0595b20": "色為形。想為心。受緣色心。互相連綴。今皆已滅。故",
    "X14n0291_010:0595b21": "云陰性消散也。生理指行陰。以無想受。則行無所",
    "X14n0291_010:0595b22": "託。雖有如無。現因既無。後果亦滅。故成八相。△二",
    "X14n0291_010:0595b23": "別計。",
    "X14n0291_010:0595b24": "從此或計涅槃因果。一切皆空。徒有名字。究竟斷滅。",
    "X14n0291_010:0595c01": "此以現前生死之相既無。則將來涅槃之相豈有。",
    "X14n0291_010:0595c02": "良由最初未曾發明覺性。但依禪那深定。破除三",
    "X14n0291_010:0595c03": "陰。今行陰將盡。而真識未現。茫無所歸。遂生異計",
    "X14n0291_010:0595c04": "也。",
    "X14n0291_010:0595c05": "上二釋竟。△三結。",
    "X14n0291_010:0595c06": "由此計度死後無故。墮落外道。惑菩提性是則名為",
    "X14n0291_010:0595c07": "第七外道。立五陰中死後無相心顛倒論。",
    "X14n0291_010:0595c08": "釋同前結。",
    "X14n0291_010:0595c09": "上七無相論竟。△八八俱非論。分三。初標。",
    "X14n0291_010:0595c10": "又三摩中諸善男子。堅凝正心。魔不得便。窮生類本。",
    "X14n0291_010:0595c11": "觀彼幽清。常擾動元。於行存中。兼受想滅。雙計有無。",
    "X14n0291_010:0595c12": "自體相破。是人墜入死後俱非。起顛倒論。",
    "X14n0291_010:0595c13": "此非有非無之計也。於行現存。計以為有。前三既",
    "X14n0291_010:0595c14": "滅。計以為無。然今無昔有。今有後無。故云雙計有",
    "X14n0291_010:0595c15": "無。又以現行之有。破前三之無。以前三之無。破現",
    "X14n0291_010:0595c16": "行之有。故云自體相破。四陰俱非。遂成八計。下文",
    "X14n0291_010:0595c17": "詳出。△二釋。分二。初本計。",
    "X14n0291_010:0595c18": "色受想中。見有非有。行遷流內。觀無不無。如是循環。",
    "X14n0291_010:0595c19": "窮盡陰界。八俱非相。隨得一緣。皆言死後有相無相。",
    "X14n0291_010:0595c20": "前三本有。而今已無。行陰亦然。是四俱非有也。行",
    "X14n0291_010:0595c21": "後必無。現見存有。前三亦然。是四俱非無也。循環",
    "X14n0291_010:0595c22": "窮盡謂即推此雙非。成八俱非相。隨舉一陰。以至",
    "X14n0291_010:0595c23": "死後。皆為非有非無也。△二別計。",
    "X14n0291_010:0595c24": "又計諸行性遷訛故。心發通悟。有無俱非。虗實失措。",
    "X14n0291_010:0596a01": "諸行仍指行相。因行相遷訛不定。故心發通悟。謂",
    "X14n0291_010:0596a02": "因此而悟一切陰。一切法。莫不如是。有非定有。實",
    "X14n0291_010:0596a03": "何曾實。無非定無。虗何曾虗。失措者茫然無據也",
    "X14n0291_010:0596a04": "上二釋竟。△三結。",
    "X14n0291_010:0596a05": "由此計度死後俱非。後際昏瞢。無可道故。墮落外道。",
    "X14n0291_010:0596a06": "惑菩提性。是則名為第八外道。立五陰中死後俱非",
    "X14n0291_010:0596a07": "心顛倒論。",
    "X14n0291_010:0596a08": "後際昏瞢無可道者。道遵循也。謂有無俱非。則死",
    "X14n0291_010:0596a09": "後無可遵循。此由不識涅槃生死本際。惑於有無。",
    "X14n0291_010:0596a10": "茫然無主。失菩提性。為可浩歎。",
    "X14n0291_010:0596a11": "上八八俱非論竟。△九七斷滅論。分三。初標。",
    "X14n0291_010:0596a12": "又三摩中諸善男子。堅凝正心。魔不得便。窮生類本。",
    "X14n0291_010:0596a13": "觀彼幽清。常擾動元。於後後無生計度者。是人墜入",
    "X14n0291_010:0596a14": "七斷滅論。",
    "X14n0291_010:0596a15": "觀行陰念念遷謝。計為畢竟斷滅。故名後後無也。",
    "X14n0291_010:0596a16": "七斷滅後詳。△二釋。",
    "X14n0291_010:0596a17": "或計身滅。或欲盡滅。或苦盡滅。或極樂滅。或極捨滅。",
    "X14n0291_010:0596a18": "如是循環。窮盡七際。現前銷滅。滅已無復。",
    "X14n0291_010:0596a19": "身滅謂現身盡。欲界人天也。欲盡謂初禪。苦盡謂",
    "X14n0291_010:0596a20": "二禪。極樂謂三禪。極捨謂四禪及四空。合此七處。",
    "X14n0291_010:0596a21": "皆歸滅盡。蓋以行陰現前。念念銷滅。而知其滅。畢",
    "X14n0291_010:0596a22": "竟滅已無有也。阿含云。或有沙門婆羅門。於末劫。",
    "X14n0291_010:0596a23": "末見。起斷滅論。總有七見。或計我身從因緣生。必",
    "X14n0291_010:0596a24": "歸磨滅。或計我於欲天斷滅。或計我於色身斷滅。",
    "X14n0291_010:0596b01": "或計我於無色空處於識處不用處有想無想處",
    "X14n0291_010:0596b02": "斷滅。△三結。",
    "X14n0291_010:0596b03": "由此計度死後斷滅。墮落外道。惑菩提性。是則名為",
    "X14n0291_010:0596b04": "第九外道。立五陰中死後斷滅心顛倒論。",
    "X14n0291_010:0596b05": "行陰生滅。將滅未滅之間。非先發明。多起無計。然",
    "X14n0291_010:0596b06": "唯此位。作究竟斷滅。第十計為涅槃。亦計無轉解",
    "X14n0291_010:0596b07": "爾。",
    "X14n0291_010:0596b08": "上九七斷滅論竟。△十五現涅槃論。分三。初標。",
    "X14n0291_010:0596b09": "又三摩中諸善男子。堅凝正心。魔不得便。窮生類本。",
    "X14n0291_010:0596b10": "觀彼幽清。常擾動元。於後後有生計度者。是人墜入。",
    "X14n0291_010:0596b11": "五涅槃論。",
    "X14n0291_010:0596b12": "此於行陰念念生處。謂非終無。名後後有。起涅槃",
    "X14n0291_010:0596b13": "計。而云五現者不待身滅。即於現前生處得涅槃",
    "X14n0291_010:0596b14": "樂也。△二釋。",
    "X14n0291_010:0596b15": "或以欲界為正轉依。觀見圓明。生愛慕故。或以初禪",
    "X14n0291_010:0596b16": "性無憂故。或以二禪心無苦故。或以三禪極悅隨故。",
    "X14n0291_010:0596b17": "或以四禪苦樂二亡。不受輪迴生滅性故。迷有漏天。",
    "X14n0291_010:0596b18": "作無為解。五處安隱。為勝淨依。如是循環。五處究竟。",
    "X14n0291_010:0596b19": "以欲界為正轉依者天台釋禪。欲界有二定。一欲",
    "X14n0291_010:0596b20": "界定。一未到定。此二定中。心目圓明。依此圓明定",
    "X14n0291_010:0596b21": "境。為安隱處。正轉依者轉生死為涅槃。此禪者妄",
    "X14n0291_010:0596b22": "計也。初禪離生喜樂故無憂。二禪定生喜樂故無",
    "X14n0291_010:0596b23": "苦。三禪樂極無喜故極悅。四禪無苦無樂。捨心清",
    "X14n0291_010:0596b24": "淨。不受輪迴生滅者亦禪者妄計也。禪者本修正",
    "X14n0291_010:0596c01": "定。妄以處有漏樂境為安隱淨勝。誤作無為。實非",
    "X14n0291_010:0596c02": "究竟。妄為究竟耳。△三結。",
    "X14n0291_010:0596c03": "由此計度五現涅槃。墮落外道。惑菩提性。是則名為",
    "X14n0291_010:0596c04": "第十外道。立五陰中五現涅槃心顛倒論。",
    "X14n0291_010:0596c05": "瑜伽云。妄計清淨論者。如有若沙門若婆羅門。起",
    "X14n0291_010:0596c06": "如是見。立如是論。若我解脫心得自在。觀得自在。",
    "X14n0291_010:0596c07": "謂於諸天微妙五欲。堅著攝受。嬉戲誤樂。隨意受",
    "X14n0291_010:0596c08": "用。是則名得現法涅槃第一清淨。又有外道起如",
    "X14n0291_010:0596c09": "是見。立如是論。若有離欲惡不善法。於初靜慮得",
    "X14n0291_010:0596c10": "具足住。乃至得具足住第四靜慮。是亦名為現法",
    "X14n0291_010:0596c11": "涅槃第一清淨。",
    "X14n0291_010:0596c12": "上四行境差別竟。△五結令傳示。",
    "X14n0291_010:0596c13": "阿難。如是十種禪那狂解。皆是行陰用心交互。故現",
    "X14n0291_010:0596c14": "斯悟。眾生頑迷。不自忖量。逢此現前。以迷為解。自言",
    "X14n0291_010:0596c15": "登聖。大妄語成。墮無間獄。汝等必須將如來語。於我",
    "X14n0291_010:0596c16": "滅後。傳示末法。徧令眾生覺了斯義。無令心魔自起",
    "X14n0291_010:0596c17": "深孽。保持覆護。銷息邪見。教其身心開覺真義。於無",
    "X14n0291_010:0596c18": "上道。不遭枝岐。勿令心祈得少為足。作大覺王清淨",
    "X14n0291_010:0596c19": "標指。",
    "X14n0291_010:0596c20": "前言天魔候得其便。此言心魔自起深孽。蓋因想",
    "X14n0291_010:0596c21": "破行現。生滅無依。真際未詣。隨一起念。必入邪思。",
    "X14n0291_010:0596c22": "如來於此深切告誡。令知到此各自消息。傳示將",
    "X14n0291_010:0596c23": "來。究竟覺路。無上標指。更無枝岐矣。",
    "X14n0291_010:0596c24": "上四行陰竟。△五識陰。分五。初行盡勝相。",
    "X14n0291_010:0597a01": "阿難。彼善男子修三摩提。行陰盡者。諸世間性。幽清",
    "X14n0291_010:0597a02": "擾動。同分生機。倐然隳裂。沈細綱紐。補特伽羅。酬業",
    "X14n0291_010:0597a03": "深脉。感應懸絕。",
    "X14n0291_010:0597a04": "諸世間性即前十二眾生種性也。行陰初露。見同",
    "X14n0291_010:0597a05": "生機。猶如野馬。今則同分生機。倐然隳裂。此三界",
    "X14n0291_010:0597a06": "生因已斷。位凖二乘無學。若自大乘初心。功用至",
    "X14n0291_010:0597a07": "此。可當七地也。網上大繩曰綱。衣領結處曰紐。此",
    "X14n0291_010:0597a08": "言十二類生生滅微細之因結已亡。伽羅酬業之",
    "X14n0291_010:0597a09": "果報亦謝。深脉感應皆指因果連絡之處。至此因",
    "X14n0291_010:0597a10": "亡果喪。兩俱殊絕矣。補特伽羅此云數數取趣。",
    "X14n0291_010:0597a11": "於涅槃天。將大明悟。如雞後鳴。瞻顧東方。已有精色。",
    "X14n0291_010:0597a12": "於涅槃天將大明悟此指大般涅槃。若準二乘。則",
    "X14n0291_010:0597a13": "行陰破時。已證無學。前想陰盡。如雞初鳴。今行陰",
    "X14n0291_010:0597a14": "盡。是雞已後鳴。故曰瞻顧東方。已有精色。總為行",
    "X14n0291_010:0597a15": "盡之喻。△二識陰區宇。",
    "X14n0291_010:0597a16": "六根虗靜。無復馳逸。內外湛明。入無所入。深達十方",
    "X14n0291_010:0597a17": "十二種類受命元由。觀由執元。諸類不召。於十方界。",
    "X14n0291_010:0597a18": "已獲其同。精色不沈。發現幽祕。此則名為識陰區宇。",
    "X14n0291_010:0597a19": "行陰既盡。則生滅內停。塵無所召。故得六根虗靜。",
    "X14n0291_010:0597a20": "無復馳逸。由是根境不交。則定心自朗。內外湛明",
    "X14n0291_010:0597a21": "者長水謂深深寂照。寂照既深。則內徹源底。故入",
    "X14n0291_010:0597a22": "無所入。此皆就行陰空後。純是禪境。非由覺心所",
    "X14n0291_010:0597a23": "得。以有識陰。故雖深達十二類生受命元由。而曰",
    "X14n0291_010:0597a24": "觀由執元。猶是生基樞紐。此紐不與諸類相召。故",
    "X14n0291_010:0597b01": "於十方界已獲其同。亦由生滅既滅。唯一湛寂。此",
    "X14n0291_010:0597b02": "湛不動。如急流水。望如恬靜。是為識體。以行破識。",
    "X14n0291_010:0597b03": "現。故云精色不沈。猶未消復。故云發現幽祕。此所",
    "X14n0291_010:0597b04": "謂識陰區宇也。△三識陰盡相。",
    "X14n0291_010:0597b05": "若於羣召已獲同中。銷磨六門。合開成就。見聞通鄰。",
    "X14n0291_010:0597b06": "互用清淨。十方世界及與身心。如吠瑠璃。內外明徹。",
    "X14n0291_010:0597b07": "名識陰盡。是人則能超越命濁。觀其所由。罔象虗無",
    "X14n0291_010:0597b08": "顛倒妄想。以為其本。",
    "X14n0291_010:0597b09": "承上行陰已破。諸類不召。已獲其同。此同即指識",
    "X14n0291_010:0597b10": "體也。生滅既亡。根塵不偶。雖則外無所入。內無所",
    "X14n0291_010:0597b11": "出。祇此六門。純一寂靜。而不能互相為用。以有識",
    "X14n0291_010:0597b12": "在。法執猶存。故須銷磨六門。蓋銷磨其同見。而非",
    "X14n0291_010:0597b13": "銷磨其異執也。異執始亡。即能會六歸一。同見若",
    "X14n0291_010:0597b14": "泯。乃能即一即六。所謂合開成就。見聞通鄰。至此",
    "X14n0291_010:0597b15": "轉識為藏。全彰覺性。世界身心。內外明徹矣。見聞",
    "X14n0291_010:0597b16": "元無異性。眾塵隔越。無狀異生。性中相知。用中相",
    "X14n0291_010:0597b17": "背。是為命濁。命濁即是識陰。今識破。故能頓超罔",
    "X14n0291_010:0597b18": "象虗無。原其迷覺成識。無明生相。無體虗妄。以為",
    "X14n0291_010:0597b19": "其本。△四識境差別。分十。初因所因執。",
    "X14n0291_010:0597b20": "阿難。當知是善男子。窮諸行空。於識還元。已滅生滅。",
    "X14n0291_010:0597b21": "而於寂滅精妙未圓。能令己身根隔合開。亦與十方。",
    "X14n0291_010:0597b22": "諸類通覺。覺知通[泳永+曶]。能入圓元。若於所歸。立真常因。",
    "X14n0291_010:0597b23": "生勝解者。是人則墮因所因執。娑毗迦羅。所歸冥諦。",
    "X14n0291_010:0597b24": "成其伴侶。迷佛菩提。亡失知見。是名第一立所得心。",
    "X14n0291_010:0597c01": "成所歸果。違遠圓通。背涅槃城。生外道種。",
    "X14n0291_010:0597c02": "已滅生滅。而於寂滅精妙未圓者。謂如來藏性。本",
    "X14n0291_010:0597c03": "寂本圓。此從生滅初亡。定力所現。非得本寂。故云",
    "X14n0291_010:0597c04": "未圓也。然亦能令根身合開。眾覺通[泳永+曶]。入所圓元。",
    "X14n0291_010:0597c05": "蓋性識同體。但為生滅所覆。根境異生。今生滅已",
    "X14n0291_010:0597c06": "亡。圓元披露。信知根門無二。萬類是同。而無明之",
    "X14n0291_010:0597c07": "始相未捐。所知之細微終障。則所歸有路。託化成",
    "X14n0291_010:0597c08": "因。於真常中。妄有所依。即墮冥諦。娑毗外道。認阿",
    "X14n0291_010:0597c09": "賴耶冥然初相。為所歸因。此以有所得心。亡正知",
    "X14n0291_010:0597c10": "覺。不背而背。無因所因。枉自岐異。△二能非能執。",
    "X14n0291_010:0597c11": "阿難。又善男子窮諸行空。已滅生滅。而於寂滅精妙",
    "X14n0291_010:0597c12": "未圓。若於所歸。覽為自體。盡虗空界十二類內所有",
    "X14n0291_010:0597c13": "眾生。皆我身中一類流出。生勝解者。是人則墮能非",
    "X14n0291_010:0597c14": "能執。摩醯首羅。現無邊身。成其伴侶。迷佛菩提。亡失",
    "X14n0291_010:0597c15": "知見。是名第二立能為心。成能事果。違遠圓通。背涅",
    "X14n0291_010:0597c16": "槃城。生大慢天我徧圓種。",
    "X14n0291_010:0597c17": "攬識為體。能生萬物。前以識為所歸。今以我為能",
    "X14n0291_010:0597c18": "生。此正大自在天所計。現無邊身者謂我能現起",
    "X14n0291_010:0597c19": "無邊眾生。妄執我能。而實非能。故曰能非能執。然",
    "X14n0291_010:0597c20": "既立能為心。則必成能事果。生大慢天。即能事果",
    "X14n0291_010:0597c21": "也。大慢即摩醯。不能謂能。故云大慢。智論云。過淨",
    "X14n0291_010:0597c22": "居天。有十住菩薩住處。亦名淨居。號大自在天王。",
    "X14n0291_010:0597c23": "經律異相云。色界二十二色究竟天。二十三摩醯",
    "X14n0291_010:0597c24": "首羅天。過五淨居而有八處。法華開自在天子。大",
    "X14n0291_010:0598a01": "自在天子。故知摩醯首羅過色究竟。別有一天。故",
    "X14n0291_010:0598a02": "云居色界頂。非色究竟。摩醯首羅。三目八臂。即大",
    "X14n0291_010:0598a03": "自在天。外道所宗。△三常非常執。",
    "X14n0291_010:0598a04": "又善男子窮諸行空。已滅生滅。而於寂滅精妙未圓。",
    "X14n0291_010:0598a05": "若於所歸。有所歸依。自疑身心從彼流出。十方虗空。",
    "X14n0291_010:0598a06": "咸其生起。即於都起所宣流地。作真常身無生滅解。",
    "X14n0291_010:0598a07": "在生滅中。早計常住。既惑不生。亦迷生滅。安住沈迷。",
    "X14n0291_010:0598a08": "生勝解者。是人則墮常非常執。計自在天。成其伴侶。",
    "X14n0291_010:0598a09": "迷佛菩提。亡失知見。是名第三立因依心。成妄計果。",
    "X14n0291_010:0598a10": "違遠圓通。背涅槃城。生倒圓種。",
    "X14n0291_010:0598a11": "前計識即是我。一切萬物。從我流出。此計我從識",
    "X14n0291_010:0598a12": "生。十方虗空。皆從彼出。彼為真常。我歸依處。以識",
    "X14n0291_010:0598a13": "為常。是現在生滅。計為常住。既迷無生之性。又惑",
    "X14n0291_010:0598a14": "生滅之心。非常為常。同於前計。成其伴侶耳。依識",
    "X14n0291_010:0598a15": "已非。計常猶妄。故曰立因依心。成妄計果。△四知",
    "X14n0291_010:0598a16": "無知執。",
    "X14n0291_010:0598a17": "又善男子窮諸行空。已滅生滅。而於寂滅精妙未圓。",
    "X14n0291_010:0598a18": "若於所知。知徧圓故。因知立解。十方草木。皆稱有情。",
    "X14n0291_010:0598a19": "與人無異。草木為人。人死還成十方草樹。無擇徧知。",
    "X14n0291_010:0598a20": "生勝解者。是人則墮知無知執。婆吒霰尼。執一切覺。",
    "X14n0291_010:0598a21": "成其伴侶。迷佛菩提。亡失知見。是名第四計圓知心。",
    "X14n0291_010:0598a22": "成虗謬果。違遠圓通。背涅槃城。生倒知種。",
    "X14n0291_010:0598a23": "觀識有知。見一切萬物皆識變現。故謂十方草木",
    "X14n0291_010:0598a24": "皆為有情。與人無異。草木為人。人為草木者。為擇",
    "X14n0291_010:0598b01": "有情無情。咸一知徧也。草木無知。執為有知。故曰",
    "X14n0291_010:0598b02": "知無知執。以無知為知。亦云倒知。清涼疏云。經云。",
    "X14n0291_010:0598b03": "佛性除於瓦石。論云。在非情數中。名為法性。在有",
    "X14n0291_010:0598b04": "情數中。名為佛性。明知非情非有覺知。故應釋言",
    "X14n0291_010:0598b05": "以性從緣。則情非情異。為性亦異。婆吒霰尼二外",
    "X14n0291_010:0598b06": "道也。涅槃有梵志姓婆羅吒。又有梵志名曰先尼。",
    "X14n0291_010:0598b07": "如來為廣說常無常法。涅槃常樂我淨。皆得正法",
    "X14n0291_010:0598b08": "眼。證阿羅漢。△五生無生執。",
    "X14n0291_010:0598b09": "又善男子窮諸行空。已滅生滅。而於寂滅精妙未圓。",
    "X14n0291_010:0598b10": "若於圓融根互用中。已得隨順。便於圓化一切發生。",
    "X14n0291_010:0598b11": "求火光明。樂水清淨。愛風周流。觀塵成就。各各崇事。",
    "X14n0291_010:0598b12": "以此羣塵。發作本因。立常住解。是人則墮生無生執。",
    "X14n0291_010:0598b13": "諸迦葉波。并婆羅門。勤心役身。事火崇水。求出生死。",
    "X14n0291_010:0598b14": "成其伴侶。迷佛菩提。亡失知見。是名第五計著崇事。",
    "X14n0291_010:0598b15": "迷心從物。立妄求因。求妄冀果。違遠圓通。背涅槃城。",
    "X14n0291_010:0598b16": "生顛化種。",
    "X14n0291_010:0598b17": "上言識陰若破。便能六門合開。互用清淨。此言根",
    "X14n0291_010:0598b18": "互用中。已得隨順。即於隨順中。覩此唯識圓融變",
    "X14n0291_010:0598b19": "化之境。以為一切四大。皆可發化。此未深達覺元。",
    "X14n0291_010:0598b20": "不知四大種從妄想生。本非常住。豈能發常住果。",
    "X14n0291_010:0598b21": "故曰生無生執。以修心之人。而反從物求效。真所",
    "X14n0291_010:0598b22": "謂顛倒化理矣。△六歸無歸執。",
    "X14n0291_010:0598b23": "又善男子窮諸行空。已滅生滅。而於寂滅精妙未圓。",
    "X14n0291_010:0598b24": "若於圓明。計明中虗。非滅羣化。以永滅依為所歸依。",
    "X14n0291_010:0598c01": "生勝解者。是人則墮歸無歸執。無想天中。諸舜若多。",
    "X14n0291_010:0598c02": "成其伴侶。迷佛菩提。亡失知見。是名第六。圓虗無心。",
    "X14n0291_010:0598c03": "成空亡果。違遠圓通。背涅槃城。生斷滅種。",
    "X14n0291_010:0598c04": "此於識陰圓明中。見生滅已盡。罔象虗無。計此虗",
    "X14n0291_010:0598c05": "無為依歸處。便欲隳滅羣化。羣化謂根身器界也。",
    "X14n0291_010:0598c06": "此即無想四空諸天。歸非所歸。故曰歸無歸執。舜",
    "X14n0291_010:0598c07": "若多空處也。以空為涅槃。祇成斷滅。△七貪非貪",
    "X14n0291_010:0598c08": "執。",
    "X14n0291_010:0598c09": "又善男子窮諸行空。已滅生滅。而於寂滅精妙未圓。",
    "X14n0291_010:0598c10": "若於圓常。固身常住。同於精圓。長不傾逝。生勝解者。",
    "X14n0291_010:0598c11": "是人則墮貪非貪執。諸阿斯陀求長命者。成其伴侶。",
    "X14n0291_010:0598c12": "迷佛菩提。亡失知見。是名第七執著命元。立固妄因。",
    "X14n0291_010:0598c13": "趣長勞果。違遠圓通。背涅槃城。生妄延種。",
    "X14n0291_010:0598c14": "識體圓常。非真常住。為行盡而顯。湛入合湛。誤以",
    "X14n0291_010:0598c15": "為常。已非明悟。更欲固身。同於精圓。貪留虗幻。久",
    "X14n0291_010:0598c16": "住塵劫。故曰貪非貪執也。固因已妄。趣果徒勞。成",
    "X14n0291_010:0598c17": "於虗妄。失正知見。阿斯陀此云無比。古仙名也。△",
    "X14n0291_010:0598c18": "八真無真執。",
    "X14n0291_010:0598c19": "又善男子窮諸行空。已滅生滅。而於寂滅精妙未圓。",
    "X14n0291_010:0598c20": "觀命互通。却留塵勞。恐其銷盡。便於此際。坐蓮華宮。",
    "X14n0291_010:0598c21": "廣化七珍。多增寶緩。縱恣其心。生勝解者。是人則墮",
    "X14n0291_010:0598c22": "真無真執。吒枳迦羅。成其伴侶。迷佛菩提。亡失知見。",
    "X14n0291_010:0598c23": "是名第八發邪思因。立熾塵果。違遠圓通。背涅槃城。",
    "X14n0291_010:0598c24": "生天魔種。",
    "X14n0291_010:0599a01": "識為命元。互通有連持之意。恐識滅盡。身受俱亡。",
    "X14n0291_010:0599a02": "故於此際。廣化欲塵。以自安隱。將欲復真。反留於",
    "X14n0291_010:0599a03": "俗。故曰真無真執。由此邪因。起塵勞事。吒枳迦羅",
    "X14n0291_010:0599a04": "欲頂自在天也。△九定性聲聞。",
    "X14n0291_010:0599a05": "又善男子窮諸行空。已滅生滅。而於寂滅精妙未圓。",
    "X14n0291_010:0599a06": "於命明中。分別精麤。疏決真偽。因果相酬。唯求感應。",
    "X14n0291_010:0599a07": "背清淨道。所謂見苦斷集。證滅修道。居滅已休。更不",
    "X14n0291_010:0599a08": "前進生勝解者。是人則墮定性聲聞。諸無聞僧。增上",
    "X14n0291_010:0599a09": "慢者。成其伴侶。迷佛菩提。亡失知見。是名第九圓精",
    "X14n0291_010:0599a10": "應心。成趣寂果。違遠圓通。背涅槃城。生纏空種。",
    "X14n0291_010:0599a11": "識為命元。體自圓明。故曰命明。此識圓明。自能分",
    "X14n0291_010:0599a12": "別苦集有漏。為麤為偽。道滅無漏。為精為真。以知",
    "X14n0291_010:0599a13": "斷因。成證修果。因感果應。此定性聲聞。更不前進。",
    "X14n0291_010:0599a14": "如來目為愚法。亦名上慢。纏空者為空所縛。迷違",
    "X14n0291_010:0599a15": "寶覺。同於無聞。為可深歎。△十定性緣覺。",
    "X14n0291_010:0599a16": "又善男子窮諸行空。已滅生滅。而於寂滅精妙未圓。",
    "X14n0291_010:0599a17": "若於圓融清淨覺明。發研深妙。即立涅槃。而不前進。",
    "X14n0291_010:0599a18": "生勝解者。是人則墮定性辟支。諸緣獨倫。不迴心者。",
    "X14n0291_010:0599a19": "成其伴侶。迷佛菩提。亡失知見。是名第十圓覺[泳永+曶]心。",
    "X14n0291_010:0599a20": "成湛明果。違遠圓通。背涅槃城。生覺圓明不化圓種。",
    "X14n0291_010:0599a21": "行盡識露。唯一清淨覺明。即於此處。安立涅槃。不",
    "X14n0291_010:0599a22": "知湛入合湛。非真涅槃也。圓覺而曰[泳永+曶]心者。謂此",
    "X14n0291_010:0599a23": "湛明遺於妙用。故曰不化圓種也。諸緣緣覺。獨倫",
    "X14n0291_010:0599a24": "獨覺。定性緣覺。依教觀緣。但離緣生虗妄。名為解",
    "X14n0291_010:0599b01": "脫。定性獨覺。不隨佛教。獨居山野。觀四時榮枯。即",
    "X14n0291_010:0599b02": "立究竟涅槃。說妙法決定業障經云。佛言。若三界",
    "X14n0291_010:0599b03": "中。梵釋四王。沙門婆羅門。皆與修行為善知識。唯",
    "X14n0291_010:0599b04": "除聲聞非善知識。聲聞緣覺。為己利故。勸引初修",
    "X14n0291_010:0599b05": "行菩薩回入小乘。一切破戒邪行之人。不能障於",
    "X14n0291_010:0599b06": "菩薩佛道。聲聞緣覺以世諦無我。復無煩惱。以是",
    "X14n0291_010:0599b07": "智故。能令初學菩薩入於聲聞教道。非菩薩善知",
    "X14n0291_010:0599b08": "識也。又華嚴十種魔業。所謂忘失菩提心。修諸善",
    "X14n0291_010:0599b09": "根。是為魔業。乃至樂求二乘。不樂受生。志向涅槃。",
    "X14n0291_010:0599b10": "離欲清淨。是為魔業。菩薩當速遠離。勤求佛業。以",
    "X14n0291_010:0599b11": "是故聲聞緣覺亦隨魔數也。",
    "X14n0291_010:0599b12": "上四識境差別竟。△五結令傳示。",
    "X14n0291_010:0599b13": "阿難。如是十種禪那。中塗成狂。因依迷惑。於未足中。",
    "X14n0291_010:0599b14": "生滿足證。皆是識陰用心交互。故生斯位。眾生頑迷。",
    "X14n0291_010:0599b15": "不自忖量。逢此現前。各以所愛先習迷心。而自休息。",
    "X14n0291_010:0599b16": "將為畢竟所歸寧地。自然滿足無上菩提。大妄語成。",
    "X14n0291_010:0599b17": "外道邪魔所感業終。墮無間獄。聲聞緣覺。不成增進。",
    "X14n0291_010:0599b18": "前八誤入魔外。後二安於二乘。所感禪業若終。一",
    "X14n0291_010:0599b19": "墮泥犁。一窮增進。詳究其由。各以所愛先習境界",
    "X14n0291_010:0599b20": "現前。頓生魔見。眾生福慧有限。狂發中途。如來知",
    "X14n0291_010:0599b21": "見無邊。心難究竟。所賴大覺冥加。禪那懸示。初心",
    "X14n0291_010:0599b22": "發明。無上覺心。不落境界。隨緣觀察。二三岐路。豈",
    "X14n0291_010:0599b23": "濫真修。但使愛見不生。可知初終無二矣。",
    "X14n0291_010:0599b24": "五十陰中。皆禪那用心交互。自宜初淺後深。經中",
    "X14n0291_010:0599c01": "色陰初入禪那。止有禪境差別。未遭魔擾。故自受",
    "X14n0291_010:0599c02": "陰以後。禪那漸深。乃有魔事。此在魔驚慴。惱亂三",
    "X14n0291_010:0599c03": "昧。所不能免。然細觀後陰魔境愈麤。禪者之失意",
    "X14n0291_010:0599c04": "亦益下劣。又疏於色陰之初。所釋經文。一一發揮",
    "X14n0291_010:0599c05": "見性。極於精到。見性既精到。則禪那漸深。自宜性",
    "X14n0291_010:0599c06": "體穩鍊。即有魔境。亦宜微細。不應更見狂蕩。曰。五",
    "X14n0291_010:0599c07": "十禪那差互。實兼發明初心與未發明初心二種。",
    "X14n0291_010:0599c08": "故聖意互為詳略。夫初心發明。方入禪那。則根本",
    "X14n0291_010:0599c09": "之智宜明。疏宗此意。特於經文所有欲發者。皆極",
    "X14n0291_010:0599c10": "披悉。蓋以便初心覽義覺察。此所為宜詳也。詳於",
    "X14n0291_010:0599c11": "初心。則漸入深禪。魔事不擾。此宜略即在宜詳中",
    "X14n0291_010:0599c12": "默為消停。若未發明初心。而但依定破陰。則三昧",
    "X14n0291_010:0599c13": "所醉。必生異見。自魔他魔。各於禪那漸深。境界彌",
    "X14n0291_010:0599c14": "露。故經獨於破後陰時。倍加搜剔。此為未發明初",
    "X14n0291_010:0599c15": "心者。使知隨處省察。若已發明。則根本智明。差別",
    "X14n0291_010:0599c16": "亦究。此於發明者宜略。故於未發明者之宜詳也。",
    "X14n0291_010:0599c17": "人但見其詳於魔境。麤獷疊見。而不知聖意乃有",
    "X14n0291_010:0599c18": "所屬。至於二乘未破識陰。但阻前進。餘皆淪墜。此",
    "X14n0291_010:0599c19": "豈已發明者猶有岐路乃至於此。互觀當自無疑",
    "X14n0291_010:0599c20": "爾。",
    "X14n0291_010:0599c21": "上五識陰竟。△六總結陰盡。以成金剛乾慧。果地",
    "X14n0291_010:0599c22": "圓滿。以勸進修。",
    "X14n0291_010:0599c23": "汝等存心。秉如來道。將此法門。於我滅後。傳示末世。",
    "X14n0291_010:0599c24": "普令眾生覺了斯義。無令見魔自作沈孽。保綏哀救。",
    "X14n0291_010:0600a01": "銷息邪緣。令其身心入佛知見。從始成就。不遭岐路。",
    "X14n0291_010:0600a02": "此以佛之知見。囑累現前大眾。耑為後世保綏身",
    "X14n0291_010:0600a03": "心。無墮岐路。如來慈旨深切。凡有斯道之責。所宜",
    "X14n0291_010:0600a04": "仰體矣。",
    "X14n0291_010:0600a05": "如是法門。先過去世。恒沙劫中。微塵如來。乘此心開。",
    "X14n0291_010:0600a06": "得無上道。",
    "X14n0291_010:0600a07": "此於結五陰。而并遡五十五位。以歸重乾慧。如是",
    "X14n0291_010:0600a08": "正指破陰法門。三世如來。無有不從破陰而得成",
    "X14n0291_010:0600a09": "無上菩提也。故下乃顯識盡之效。",
    "X14n0291_010:0600a10": "識陰若盡。則汝現前諸根互用。從互用中。能入菩薩",
    "X14n0291_010:0600a11": "金剛乾慧。圓明精心。於中發化。如淨瑠璃。內含寶月。",
    "X14n0291_010:0600a12": "如是乃超十信十住十行十迴向四加行心菩薩所",
    "X14n0291_010:0600a13": "行金剛十地等覺圓明。入於如來妙莊嚴海。圓滿菩",
    "X14n0291_010:0600a14": "提。歸無所得。",
    "X14n0291_010:0600a15": "金剛乾慧。蓋在識破之後。乃能證入。則五十陰中。",
    "X14n0291_010:0600a16": "皆由禪那逐陰研審。至於識破。方始圓現。故知此",
    "X14n0291_010:0600a17": "乾慧。同於華嚴最初發明。究竟不別。所有後位。一",
    "X14n0291_010:0600a18": "時俱徹。而亦不礙行布。不言頓超。此頓超乃在識",
    "X14n0291_010:0600a19": "破。證悟同時也。或謂從三漸次。已得乾慧。然後破",
    "X14n0291_010:0600a20": "陰。不應陰中魔見。精麤俱備。愚謂五十陰中。不論",
    "X14n0291_010:0600a21": "先已發明。與未發明。總悉禪境差別。以便行人洗",
    "X14n0291_010:0600a22": "心。若到識破。亦不論先已發明。與未發明。皆得頓",
    "X14n0291_010:0600a23": "超。蓋由功極而證。不同利根。直獲本心。便與佛齊。",
    "X14n0291_010:0600a24": "蓋理頓事漸。更須歷位。但異藏通。一位不知一位",
    "X14n0291_010:0600b01": "耳。圓明精心。皆言果體。發化則果上妙用。前云十",
    "X14n0291_010:0600b02": "方皎然。如淨瑠璃。內含寶月。猶是因中。此乃實證",
    "X14n0291_010:0600b03": "果德。無別體用。黃金增色。更自一翻境界也。妙莊",
    "X14n0291_010:0600b04": "嚴海謂福足。圓滿菩提謂慧足。歸無所得者般若",
    "X14n0291_010:0600b05": "云。我於然燈佛所。無有一法得阿耨多羅三藐三",
    "X14n0291_010:0600b06": "菩提。到此可知一切眾生。已證圓覺。是為真語實",
    "X14n0291_010:0600b07": "語矣。△七再結洗心剔邪。以遵垂範。",
    "X14n0291_010:0600b08": "此是過去先佛世尊。奢摩他中毗婆舍那覺明分析",
    "X14n0291_010:0600b09": "微細魔事。魔境現前。汝能諳識。心垢洗除。不落邪見。",
    "X14n0291_010:0600b10": "陰魔銷滅。天魔摧碎。大力鬼神。褫魄逃逝。魑魅魍魎。",
    "X14n0291_010:0600b11": "無復出生。直至菩提。無諸少乏。下劣增進。於大涅槃。",
    "X14n0291_010:0600b12": "心不迷悶。若諸末世愚鈍眾生。未識禪那。不知說法。",
    "X14n0291_010:0600b13": "樂修三昧。汝恐同邪。一心勸令持我佛頂陀羅尼呪。",
    "X14n0291_010:0600b14": "若未能誦。寫於禪堂。或帶身上。一切諸魔所不能動。",
    "X14n0291_010:0600b15": "汝當恭欽十方如來究竟修進最後垂範。",
    "X14n0291_010:0600b16": "此更再三丁寧。當依先佛因中所用定慧均等。覺",
    "X14n0291_010:0600b17": "了微細魔事。使諸心魔天魔。一切鬼神。同時銷滅。",
    "X14n0291_010:0600b18": "諸上中下根。俱無岐路也。若諸末世以下。又為愚",
    "X14n0291_010:0600b19": "鈍眾生。樂修三昧者。恐同邪見。猶令誦持書寫呪",
    "X14n0291_010:0600b20": "心。以相保護。如來慈誨。最深切矣。",
    "X14n0291_010:0600b21": "上八揀陰魔竟。△九明陰銷次第因界邊際。分二。",
    "X14n0291_010:0600b22": "初伸問求示。",
    "X14n0291_010:0600b23": "阿難即從座起。聞佛示誨。頂禮欽奉。憶持無失。於大",
    "X14n0291_010:0600b24": "眾中。重復白佛。如佛所言。五陰相中。五種虗妄。為本",
    "X14n0291_010:0600c01": "想心。我等平常未蒙如來微細開示。又此五陰。為併",
    "X14n0291_010:0600c02": "銷除。為次第盡。如是五重。詣何為界。唯願如來發宣",
    "X14n0291_010:0600c03": "大慈。為此大眾清明心目。以為末世一切眾生作將",
    "X14n0291_010:0600c04": "來眼。",
    "X14n0291_010:0600c05": "前五陰中。皆說妄想為本。承此復開名目。又問除",
    "X14n0291_010:0600c06": "陰頓漸。與五邊界。於此詳盡。則行者心目清明。於",
    "X14n0291_010:0600c07": "禪那中。微細覺了。慶喜可謂濟世慈航。無遮悉檀。",
    "X14n0291_010:0600c08": "豈可言喻。△二如來正答。分五。初顯真出妄。",
    "X14n0291_010:0600c09": "佛告阿難。精真妙明。本覺圓淨。非留死生。及諸塵垢。",
    "X14n0291_010:0600c10": "及至虗空。皆因妄想之所生起。斯元本覺妙明真精。",
    "X14n0291_010:0600c11": "妄以發生諸器世間。如演若多。迷頭認影。妄元無因。",
    "X14n0291_010:0600c12": "於妄想中。立因緣性。迷因緣者。稱為自然。彼虗空性。",
    "X14n0291_010:0600c13": "猶實幻生。因緣自然。皆是眾生妄心計度。阿難。知妄",
    "X14n0291_010:0600c14": "所起。說妄因緣。若妄元無。說妄因緣元無所有。何況",
    "X14n0291_010:0600c15": "不知推自然者。是故如來與汝發明五陰本因。同是",
    "X14n0291_010:0600c16": "妄想。",
    "X14n0291_010:0600c17": "性覺妙明。元無生死。及與色空。顯一切生死色空。",
    "X14n0291_010:0600c18": "於性覺上。無因妄起。知妄無因。因迷自有。立因緣",
    "X14n0291_010:0600c19": "性。已為虗妄。更惑自然。重復虗妄。故曰因緣自然。",
    "X14n0291_010:0600c20": "皆是眾生妄想計度也。知妄所起者是知覺體無",
    "X14n0291_010:0600c21": "性。妄動發業。而有轉現。夫覺體無性。則妄動亦無。",
    "X14n0291_010:0600c22": "乃至轉現。及與現前根身器界。於覺自心。如幻如",
    "X14n0291_010:0600c23": "影。故曰說妄因緣。元無所有。因緣既非。更何對待。",
    "X14n0291_010:0600c24": "而說自然耶。益信五陰亦本無有。皆是妄想自有",
    "X14n0291_010:0601a01": "自無。於菩提心。未嘗搖動也。△二示五陰本因。分",
    "X14n0291_010:0601a02": "五。初色陰。",
    "X14n0291_010:0601a03": "汝體先因父母想生。汝心非想。則不能來想中傳命。",
    "X14n0291_010:0601a04": "如我先言。心想酢味。口中涎生。心想登高。足心酸起。",
    "X14n0291_010:0601a05": "懸崖不有。酢物未來。汝體必非虗妄通倫。口水如何",
    "X14n0291_010:0601a06": "因談酢出。是故當知汝現色身。名為堅固第一妄想。",
    "X14n0291_010:0601a07": "父母交合。精血流溢。是父母先在想中。汝心若無",
    "X14n0291_010:0601a08": "此想。則必不來父母想中傳命。所謂同想成愛。三",
    "X14n0291_010:0601a09": "處和合。而成此體也。體既想生。則全體成妄。想酢",
    "X14n0291_010:0601a10": "口涎。想登足酸。此見虗妄通倫。堅固者憎愛想中。",
    "X14n0291_010:0601a11": "最為堅固。色相質礙。亦有堅固之義。△二受陰。",
    "X14n0291_010:0601a12": "即此所說臨高想心。能令汝形真受酸澀。由因受生。",
    "X14n0291_010:0601a13": "能動色體。汝今現前順益違損。二現驅馳。名為虗明",
    "X14n0291_010:0601a14": "第二妄想。",
    "X14n0291_010:0601a15": "由因真受酸澀。故知受能動體。違順即苦樂二受。",
    "X14n0291_010:0601a16": "現驅馳者亦為受能動體也。虗故領納。明故了味。",
    "X14n0291_010:0601a17": "皆盡受妄之態。△三想陰。",
    "X14n0291_010:0601a18": "由汝念慮。使汝色身。身非念倫。汝身何因隨念所使。",
    "X14n0291_010:0601a19": "種種取像。心生形取。與念相應。寤即想心。寐為諸夢。",
    "X14n0291_010:0601a20": "則汝想念搖動妄情。名為融通第三妄想。",
    "X14n0291_010:0601a21": "此舉色身常為念慮所役。以顯想陰融通。徧於形",
    "X14n0291_010:0601a22": "體。通於寤寐。全體覺心。妄情搖動。眾生迷中。真不",
    "X14n0291_010:0601a23": "能自覺耳。△四行陰。",
    "X14n0291_010:0601a24": "化理不住。運運密移。甲長髮生。氣銷容皺。日夜相代。",
    "X14n0291_010:0601b01": "曾無覺悟。阿難。此若非汝。云何體遷。如必是真。汝何",
    "X14n0291_010:0601b02": "無覺。則汝諸行念念不停。名為幽隱第四妄想。",
    "X14n0291_010:0601b03": "行陰密移。當人不覺。如甲長髮生。氣銷容皺。皆密",
    "X14n0291_010:0601b04": "移不覺之中。非汝體遷。是真無覺正顯全體是妄。",
    "X14n0291_010:0601b05": "微細幽隱。自非想盡。極難披露也。△五識陰。",
    "X14n0291_010:0601b06": "又汝精明湛不搖處。名恒常者。於身不出見聞覺知。",
    "X14n0291_010:0601b07": "若實精真。不容習妄。何因汝等曾於昔年覩一奇物。",
    "X14n0291_010:0601b08": "經歷年歲。憶忘俱無。於後忽然覆覩前異。記憶宛然。",
    "X14n0291_010:0601b09": "曾不遺失。則此精了湛不搖中。念念受熏。有何籌算。",
    "X14n0291_010:0601b10": "阿難。當知此湛非真。如急流水。望如恬靜。流急不見。",
    "X14n0291_010:0601b11": "非是無流。若非想元。寧受妄習。非汝六根互用開合。",
    "X14n0291_010:0601b12": "此之妄想。無時得滅。故汝現在見聞覺知。中串習幾。",
    "X14n0291_010:0601b13": "則湛了內。罔象虗無。第五顛倒微細精想。",
    "X14n0291_010:0601b14": "精明恒湛。此在已滅生滅所見如是。以有串習。念",
    "X14n0291_010:0601b15": "念受熏。似湛非湛。昔見復覩。驗憶持之宛然。非關",
    "X14n0291_010:0601b16": "故憶。亦非可忘。此明記憶持。為其識性。非汝六根",
    "X14n0291_010:0601b17": "合開。此之妄想。無時得停。蓋識盡而後六根合開。",
    "X14n0291_010:0601b18": "非六根合開而後識盡也。夫六根本非隔絕。為識",
    "X14n0291_010:0601b19": "所分。即當生滅已亡。而細微記憶。猶存膠滯。故必",
    "X14n0291_010:0601b20": "識盡始圓耳。同此見聞覺知。未經反源。雖現前湛",
    "X14n0291_010:0601b21": "了。而一分罔象。如隔縠紋。所謂微細精想也。",
    "X14n0291_010:0601b22": "上二示五陰本因竟。△三示因界。",
    "X14n0291_010:0601b23": "阿難。是五受陰。五妄想成。",
    "X14n0291_010:0601b24": "因妄得陰。陰受想成。此結五陰。而起下陰界也。",
    "X14n0291_010:0601c01": "汝今欲知因界淺深。唯色與空。是色邊際。唯觸及離。",
    "X14n0291_010:0601c02": "是受邊際。唯記與忘。是想邊際。唯滅與生。是行邊際。",
    "X14n0291_010:0601c03": "湛入合湛。歸識邊際。",
    "X14n0291_010:0601c04": "前問如是五重。詣何為界。此乃答因界也。蓋五陰",
    "X14n0291_010:0601c05": "無界。相因成界。如色因空。成色邊際也。故知色真",
    "X14n0291_010:0601c06": "盡者。空亦俱盡。乃至湛入盡者。合湛亦盡。夫識旋",
    "X14n0291_010:0601c07": "生滅。而入湛明覺體。則入與合。皆識邊際。非為識",
    "X14n0291_010:0601c08": "盡也。以此而知性覺妙明。非分別之所能詣耳。△",
    "X14n0291_010:0601c09": "四示悟除頓漸。",
    "X14n0291_010:0601c10": "此五陰元。重疊生起。生因識有。滅從色除。理則頓悟。",
    "X14n0291_010:0601c11": "乘悟併銷。事非頓除。因次第盡。",
    "X14n0291_010:0601c12": "迷藏為識。乃有一切見相發生。故曰生因識有。若",
    "X14n0291_010:0601c13": "知因識。則一切內外所有生相。俱無分別。分別既",
    "X14n0291_010:0601c14": "無生相隨滅。故曰滅從色除。禪者發明自心。見本",
    "X14n0291_010:0601c15": "覺性。唯一覺性。更無餘事。則一切色性。即是覺性。",
    "X14n0291_010:0601c16": "一切受想行識性。即是覺性。非色非空。不觸不離。",
    "X14n0291_010:0601c17": "無記無忘。不生不滅。無有湛入。無合湛者。唯一覺",
    "X14n0291_010:0601c18": "性。本來如是。同於未悟。所謂理則頓悟。乘悟併銷",
    "X14n0291_010:0601c19": "也。然華嚴初發心時。即成正覺。三賢十聖。次第證",
    "X14n0291_010:0601c20": "修。一念不生。知非別有。六根互用。應亦有時。目前",
    "X14n0291_010:0601c21": "物象。非境界之可思。界外塵沙。信因中之有待。所",
    "X14n0291_010:0601c22": "謂事非頓除。因次第盡耳。△五結令傳示。",
    "X14n0291_010:0601c23": "我已示汝劫波巾結。何所不明。再此詢問。汝應將此",
    "X14n0291_010:0601c24": "妄想根元。心得開通。傳示將來末法之中諸修行者。",
    "X14n0291_010:0602a01": "令識虗妄。深厭自生。知有涅槃。不戀三界。",
    "X14n0291_010:0602a02": "此囑阿難於陰中。深悉妄想根元。使心精詳。善為",
    "X14n0291_010:0602a03": "消息。然後傳示末世。令達虗妄。反於真常。五蘊之",
    "X14n0291_010:0602a04": "色心有盡。三界之火宅難安。本有涅槃。莫隨生死",
    "X14n0291_010:0602a05": "上二正宗分竟。",
    "X14n0291_010:0602a06": "三流通分。分二。初本經流通。分三。初集福勝。",
    "X14n0291_010:0602a07": "阿難。若復有人。徧滿十方所有虗空盈滿七寶。持以",
    "X14n0291_010:0602a08": "奉上微塵諸佛。承事供養。心無虗度。於意云何。是人",
    "X14n0291_010:0602a09": "以此施佛因緣。得福多不。阿難答言。虗空無盡。珍寶",
    "X14n0291_010:0602a10": "無邊。昔有眾生施佛七錢。捨身猶獲轉輪王位。況復",
    "X14n0291_010:0602a11": "現前虗空既窮。佛土充徧。皆施珍寶。窮劫思議。尚不",
    "X14n0291_010:0602a12": "能及。是福云何更有邊際。",
    "X14n0291_010:0602a13": "較量福勝。無過財田心而已。今財滿虗空。財勝莫",
    "X14n0291_010:0602a14": "過也。微塵諸佛。田勝莫過也。供養承事。心無虗度。",
    "X14n0291_010:0602a15": "心勝莫過也。以此三勝。盡施之量。復引七錢施佛。",
    "X14n0291_010:0602a16": "報轉輪王。以劣較勝。總見其福之不可具說耳。△",
    "X14n0291_010:0602a17": "二銷罪勝。",
    "X14n0291_010:0602a18": "佛告阿難。諸佛如來。語無虗妄。若復有人身具四重。",
    "X14n0291_010:0602a19": "十波羅夷。瞬息即經此方他方阿鼻地獄。乃至窮盡。",
    "X14n0291_010:0602a20": "十方無間。靡不經歷。能以一念將此法門。於末劫中。",
    "X14n0291_010:0602a21": "開示末學。是人罪障。應念銷滅。變其所受地獄苦因。",
    "X14n0291_010:0602a22": "成安樂國。得福超越前之施人。百倍千倍。千萬億倍。",
    "X14n0291_010:0602a23": "如是乃至算數譬喻所不能及。",
    "X14n0291_010:0602a24": "此又較量罪逆。亦無過四重十波羅夷。有一於此。",
    "X14n0291_010:0602b01": "豈免泥犁。一身全具。阿鼻何盡。其人能以一念將",
    "X14n0291_010:0602b02": "此法門開示末學。其罪立銷。轉苦為樂。轉罪為福。",
    "X14n0291_010:0602b03": "比前施人。千萬億倍。至不可說。總之福大有盡。罪",
    "X14n0291_010:0602b04": "重終窮。而此佛心。過於虗空。圓裹三世。經以示人",
    "X14n0291_010:0602b05": "發明根性。盡聞空覺。此豈罪福之可抑揚。故雖一",
    "X14n0291_010:0602b06": "念回光。已同本得。而況以眾生為己任者哉。△三",
    "X14n0291_010:0602b07": "遣魔勝。",
    "X14n0291_010:0602b08": "阿難。若有眾生能誦此經。能持此呪。如我廣說。窮劫",
    "X14n0291_010:0602b09": "不盡。依我教言。如教行道。直成菩提。無復魔業。",
    "X14n0291_010:0602b10": "此更丁寧誦經持呪之所獲益。而終歸重於依教",
    "X14n0291_010:0602b11": "行道之免魔業。如來屬望初心。無非此一大事因",
    "X14n0291_010:0602b12": "緣。恩大難酬。凡有心者。所當[樊大+心]勉。",
    "X14n0291_010:0602b13": "上初本經流通竟。△二諸經流通。",
    "X14n0291_010:0602b14": "佛說此經已。比丘。比丘尼。優婆塞。優婆夷。一切世間",
    "X14n0291_010:0602b15": "天人阿修羅。及諸他方菩薩。二乘。聖仙。童子。并初發",
    "X14n0291_010:0602b16": "心大力鬼神。皆大歡喜。作禮而去。",
    "X14n0291_010:0602b17": "文殊所問經云。有三種義歡喜奉行。一說者清淨。",
    "X14n0291_010:0602b18": "不為取著利養所染故。二所說清淨。以如實知法",
    "X14n0291_010:0602b19": "體故。三得果清淨。即說益故。"
}