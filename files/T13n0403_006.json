{
    "T13n0403_006:0604c14": "阿差末菩薩經卷第六",
    "T13n0403_006:0604c16": "西晉月氏國三藏竺法護譯",
    "T13n0403_006:0604c17": "[0604c17] 阿差末言：「唯，舍利弗！菩薩功德業及聖慧業",
    "T13n0403_006:0604c18": "亦不可盡。何謂德業？若能布施出身所有，持",
    "T13n0403_006:0604c19": "戒之德、道慧之業，常行慈心，思惟定意，行無",
    "T13n0403_006:0604c20": "極哀，奉眾善本。為己身施亦為他人，合集功",
    "T13n0403_006:0604c21": "德勸施一切三世眾生，普及諸學及與不學、",
    "T13n0403_006:0604c22": "諸緣覺乘，亦復勸助諸初發意學菩薩法，逮",
    "T13n0403_006:0604c23": "入行者不退轉等一生補處，過去、當來、諸現",
    "T13n0403_006:0604c24": "在佛普勸德本所行休祚，咸皆祝願諸佛",
    "T13n0403_006:0604c25": "賢聖、講經法師，以是功德使得長存，壽命無",
    "T13n0403_006:0604c26": "極。勸眾德本雖合福祚，其不發意勸發道心；",
    "T13n0403_006:0604c27": "已發心者使度無極。若有貧匱救攝以財；其",
    "T13n0403_006:0604c28": "身病者給與醫藥，隨時供養不懷諛諂；其羸",
    "T13n0403_006:0604c29": "劣者勸立忍辱；其蔽藏罪令不匿過，常懷羞",
    "T13n0403_006:0605a01": "恥列露殃舋。奉敬現在、諸過去佛，愛敬歸命",
    "T13n0403_006:0605a02": "其師和上，常行法施化無師主，勤修精進",
    "T13n0403_006:0605a03": "求法不懈。[0605a03] 「見諸法師視之如佛，聽法無厭抱",
    "T13n0403_006:0605a04": "念心懷，聞遠有經十四千里，故自舉往不以",
    "T13n0403_006:0605a05": "為勞。雖說經法不慕利養，孝順父母夙夜供",
    "T13n0403_006:0605a06": "養不離左側，常念反復乳哺之恩。不以懷恨，",
    "T13n0403_006:0605a07": "積德無厭，身行謹&#x52C5;，體無綺飾。常護口辭，不",
    "T13n0403_006:0605a08": "演&#x9E81;言，自守其意，心不懷毒。建立佛寺、講說",
    "T13n0403_006:0605a09": "精舍，所獲功報猶如梵天。何謂梵福？初成",
    "T13n0403_006:0605a10": "佛時尋欲滅度，諸天儼然皆來勸助：『本為",
    "T13n0403_006:0605a11": "一切欲度十方、五江、三源流泆不息。願守",
    "T13n0403_006:0605a12": "本誓，開度一切迷惑、盲冥、顛倒、上下六十二",
    "T13n0403_006:0605a13": "見、沈塞閉在九十六徑，唯須大聖以明濟之。』",
    "T13n0403_006:0605a14": "佛言：『善哉，天王懷慈。五濁之世甚難開化，當",
    "T13n0403_006:0605a15": "分三乘開化誘進，然後能入無上大道。』此梵",
    "T13n0403_006:0605a16": "天福不可稱限，其興佛寺功德亦然，積無量",
    "T13n0403_006:0605a17": "度因此功勳具足諸相三十有二；奉行若",
    "T13n0403_006:0605a18": "干眾善之本，由是周滿八十種好。[0605a18] 「修行十",
    "T13n0403_006:0605a19": "善而不自大，莊嚴其身端正姝好；棄捐一",
    "T13n0403_006:0605a20": "切惡言&#x9E81;辭，緣是莊嚴口演辯才；常有慈心",
    "T13n0403_006:0605a21": "不懷毒害，則莊嚴心淨如明珠。莊嚴佛土神",
    "T13n0403_006:0605a22": "通變化、莊嚴經典為他人說、莊嚴眾會令奉",
    "T13n0403_006:0605a23": "道教，棄除兩舌、惡口、讒言、&#x9B2A;人。諮受經典而",
    "T13n0403_006:0605a24": "觀察之：『以何開度令至大道？』有所頒宣未",
    "T13n0403_006:0605a25": "曾越次，亦無所&#x6282;，顏色和悅。眾人見之莫",
    "T13n0403_006:0605a26": "不歡然，剪去陰蓋一心聽經。其意明利以",
    "T13n0403_006:0605a27": "為莊嚴，稽首歸命諸佛正覺，莊嚴道場遵眾",
    "T13n0403_006:0605a28": "德本以為元首，淨所生處將護罪福、愛欲、塵",
    "T13n0403_006:0605a29": "勞。逮得寶掌皆能布施一切重寶故無所",
    "T13n0403_006:0605b01": "望，以無極財而施與者得致無盡廣大寶藏。",
    "T13n0403_006:0605b02": "[0605b02] 「面常和悅不興慼顏，以故親友、伴黨、同學莫",
    "T13n0403_006:0605b03": "不喜歡。等心眾生緣是得致平坦如掌。不輕",
    "T13n0403_006:0605b04": "未學，喜然燈火貢上佛寺，父母、師友得淨光",
    "T13n0403_006:0605b05": "明靡所不照，積德奉戒行無點污。世世所",
    "T13n0403_006:0605b06": "生在清淨處不演他穢，若在胎藏常無垢",
    "T13n0403_006:0605b07": "染，奉行十善生於天上，還在人間未曾想",
    "T13n0403_006:0605b08": "念一切結網，以故獨步而無虛妄。[0605b08] 「訓無師法，",
    "T13n0403_006:0605b09": "故於諸法最極尊豪。志性清淨，普世眾人視",
    "T13n0403_006:0605b10": "之無厭，不惜身命，未曾欺中，無所侵枉。因",
    "T13n0403_006:0605b11": "本諸願悉能具成諸佛道法，緣是之故備眾",
    "T13n0403_006:0605b12": "德本。[0605b12] 「是，舍利弗！薄立德本將育隨時獲福",
    "T13n0403_006:0605b13": "無量，復過於此不可稱限，吾粗舉要不悉",
    "T13n0403_006:0605b14": "敷之。[0605b14] 「何謂慧業所從因由，受其神識知五",
    "T13n0403_006:0605b15": "慧通。何謂為因？何謂為由？其多欲者常求佛",
    "T13n0403_006:0605b16": "法，明慧親友常與其俱諮受、奉敬、執御佛",
    "T13n0403_006:0605b17": "慧，不求聲聞、緣覺之乘，離於自大，奉如尊聖、",
    "T13n0403_006:0605b18": "敬如正覺，志性和調&#x89A9;諸親友，遵於慧義不",
    "T13n0403_006:0605b19": "著言辭，見諸法師所行道品，不樂外形，聞所",
    "T13n0403_006:0605b20": "說法勤修法教，斯行法者是為慧業。",
    "T13n0403_006:0605b21": "[0605b21] 「何謂法業？希求少欲不在汲汲，少辭&#x5C20;言，常",
    "T13n0403_006:0605b22": "自覺悟修行精進，有所聞義思惟稱量，飢",
    "T13n0403_006:0605b23": "虛於法未曾懈惓。其心鮮明不為五蓋之所",
    "T13n0403_006:0605b24": "覆蔽，悔其罪舋、消化眾殃，其意質朴而無",
    "T13n0403_006:0605b25": "諛諂。以行為要，愛法、樂法，以法為本，舉動為",
    "T13n0403_006:0605b26": "法，恒求經義，如救頭然髮索及肌。勤勤修身、",
    "T13n0403_006:0605b27": "習行元元未曾違遠，馳趣殊勝捐棄亂會，獨",
    "T13n0403_006:0605b28": "在一處樂於閑居，習仁賢行，限節知足未曾",
    "T13n0403_006:0605b29": "退還。樂於法樂不慕世榮，求度世法志不忽",
    "T13n0403_006:0605c01": "忘，舉動進止常樂要義，求柔順業積累堅要。",
    "T13n0403_006:0605c02": "常懷慚恥，修敏念慧，遣諸無智，棄除愚癡、盲",
    "T13n0403_006:0605c03": "冥羅網，慧眼清淨。其所覺了極為曠遠，以無",
    "T13n0403_006:0605c04": "為慧聖意遠照，現在智慧當來功勳，不自揚",
    "T13n0403_006:0605c05": "名嘆他功勳，善修聖業，不離罪福淨修道慧。",
    "T13n0403_006:0605c06": "[0605c06] 「復次，其慧業者有四事施而得致之：一曰、施",
    "T13n0403_006:0605c07": "紙、竹帛，二曰、以筆施惠令寫經本，三曰、施與",
    "T13n0403_006:0605c08": "好墨及以上硯，四曰、法師所演講若干法，因",
    "T13n0403_006:0605c09": "從啟受一切世間諸可難致。供養法師、或以",
    "T13n0403_006:0605c10": "頌偈施與於人、若有妙法授與法師、不懷",
    "T13n0403_006:0605c11": "諛諂至誠布施，施此四事得致慧業，逮於五",
    "T13n0403_006:0605c12": "事——信、戒、慧、解、度知見品。[0605c12] 「將護四慧而得自在。",
    "T13n0403_006:0605c13": "何謂為四？一曰、將護法師以為師主，二曰、",
    "T13n0403_006:0605c14": "將護種姓不起亂心，三曰、將護土地鄉邑人",
    "T13n0403_006:0605c15": "意，四曰、自守護心令不馳騁，是為四事。[0605c15] 「復有",
    "T13n0403_006:0605c16": "四事親近慧業令德成就。何謂為四？一曰、",
    "T13n0403_006:0605c17": "以深經典奉進法師，二曰、晝夜慇懃親近慧",
    "T13n0403_006:0605c18": "義，三曰、衣食供給所乏，四曰、漸近道場而不",
    "T13n0403_006:0605c19": "退還，是為四。緣是之故致五力慧。何謂為五？",
    "T13n0403_006:0605c20": "一曰、信力；二曰、解脫力，精進不廢，博聞無厭；",
    "T13n0403_006:0605c21": "三曰、意力，不捨道心；四曰、定力，等視諸法；五",
    "T13n0403_006:0605c22": "曰、智力，所聞不忘；是為五力。[0605c22] 「戒慧力業復",
    "T13n0403_006:0605c23": "有四事。何謂為四？一曰、以法安諦奉行禁",
    "T13n0403_006:0605c24": "本，二曰、思惟經典察義所歸，三曰、以法勸助",
    "T13n0403_006:0605c25": "於正真道，四曰、務求要訓以法為戒，是為四。",
    "T13n0403_006:0605c26": "[0605c26] 「慧忍行業復有四事。何謂為四？一曰、精進",
    "T13n0403_006:0605c27": "求法，若加惡者罵詈其身而皆忍之；二曰、愛",
    "T13n0403_006:0605c28": "樂法者，若遇&#x9B2A;訟、飢渴、寒熱悉能忍之；三曰、",
    "T13n0403_006:0605c29": "奉敬善師，順和上命；四曰、元元思法，忍空無",
    "T13n0403_006:0606a01": "想、不願之義；是為四。[0606a01] 「精進行業復有四事：一",
    "T13n0403_006:0606a02": "曰、勤求聽經不以勞惓，二曰、聞則執持未曾",
    "T13n0403_006:0606a03": "遺忘，三曰、精修說法不以懈廢，四曰、元元奉",
    "T13n0403_006:0606a04": "行以為正業，是為四。[0606a04] 「禪定行業復有四事：一",
    "T13n0403_006:0606a05": "曰、根心寂靜而無憒&#x9599;；二曰、常一其意，苦樂",
    "T13n0403_006:0606a06": "無二；三曰、一心精專求諸神通；四曰、入于",
    "T13n0403_006:0606a07": "佛慧消除俗智；是為四。[0606a07] 「智慧行業復有四事：",
    "T13n0403_006:0606a08": "一曰、不住斷滅；二曰、不處有常；三曰、其心不",
    "T13n0403_006:0606a09": "迷，曉了不亂緣起之本；四曰、信無吾我；是為",
    "T13n0403_006:0606a10": "四矣。[0606a10] 「善權慧業復有四事：一曰、樂世法者隨",
    "T13n0403_006:0606a11": "俗而化，二曰、計有人者隨之牽來，三曰、復以",
    "T13n0403_006:0606a12": "經道因遂誘進，四曰、修慧解者因明而度",
    "T13n0403_006:0606a13": "之，是為四。[0606a13] 「道慧之業復有四事：一曰、修六度",
    "T13n0403_006:0606a14": "無極而得至道，二曰、以達歸盡遊于正化，三",
    "T13n0403_006:0606a15": "曰、其學調心、調七覺意，四曰、常進遵行一切",
    "T13n0403_006:0606a16": "智慧之本，是為四。[0606a16] 「無厭聖業復有四事：一曰、",
    "T13n0403_006:0606a17": "聞法無厭，二曰、頒宣經典而無懈難，三曰、",
    "T13n0403_006:0606a18": "試惱察原不以為勞，四曰、明達高節通利無",
    "T13n0403_006:0606a19": "惓，是為四矣。」",
    "T13n0403_006:0606a20": "[0606a20] 阿差末復言：「其能周入，若布施者當正觀業，",
    "T13n0403_006:0606a21": "持戒、忍辱、精進、一心、智慧、慈悲喜護。所以者",
    "T13n0403_006:0606a22": "何？菩薩一切雖未成就，演智慧首為聖土地，",
    "T13n0403_006:0606a23": "悉歸於道住于正慧，化無慧義使歸大乘，一",
    "T13n0403_006:0606a24": "切諸魔不得其便，皆為諸佛所見建立至一",
    "T13n0403_006:0606a25": "切智無上正真，是為菩薩聖慧之業而不可",
    "T13n0403_006:0606a26": "盡。」",
    "T13n0403_006:0606a27": "[0606a27] 阿差末言：「唯，舍利弗！菩薩意止亦不可盡。彼",
    "T13n0403_006:0606a28": "自觀身、觀他人身，觀身本行成精進業，察",
    "T13n0403_006:0606a29": "身報應所從合成，知身無主、無可貪者。猶如",
    "T13n0403_006:0606b01": "觀外草木、眾果、叢林、芻草，從因緣生悉無主",
    "T13n0403_006:0606b02": "名；是身如是，猶如草木、牆壁、瓦石水中之影，",
    "T13n0403_006:0606b03": "五陰，四大諸入所惑。觀己身空，無有吾我，不",
    "T13n0403_006:0606b04": "得久常，無有堅固。危脆之物分離之法，以是",
    "T13n0403_006:0606b05": "之故不當計身是我所也。以此危脆無堅固",
    "T13n0403_006:0606b06": "身，當求要義。[0606b06] 「何謂為要？如來身者乃謂真要。",
    "T13n0403_006:0606b07": "吾當勤求成佛聖體無極法身，猶如金剛不",
    "T13n0403_006:0606b08": "可破壞，超越一切三界俗身。縱使此體瑕疵",
    "T13n0403_006:0606b09": "無量，因是當除一切穢濁，當致如來空慧法",
    "T13n0403_006:0606b10": "身，以勤修力合集眾德，真誠俱會察四大身，",
    "T13n0403_006:0606b11": "吾以此身皆為眾生志求修道。猶如察外所",
    "T13n0403_006:0606b12": "有四大，地、水、火、風，成若干形——門戶、井&#x7AC8;、造立",
    "T13n0403_006:0606b13": "屋宅、生活之業——以安眾人；吾四大身亦復如",
    "T13n0403_006:0606b14": "是，以若干事而依怙之，興若干便無量財貨，",
    "T13n0403_006:0606b15": "爾乃得安養身之業。[0606b15] 「觀身苦痛不可稱限，觀",
    "T13n0403_006:0606b16": "形無常、生死往反，不當復貪無極受形。觀",
    "T13n0403_006:0606b17": "身無我，而眾生類不解本末，當訓誨之令患",
    "T13n0403_006:0606b18": "厭此。觀身寂然，將至一定令修靜默，當觀",
    "T13n0403_006:0606b19": "身空，無想、無願，便歸澹泊清淨本際。[0606b19] 「彼自",
    "T13n0403_006:0606b20": "觀身、觀他人身，無所慕樂，不計堅固，知不長",
    "T13n0403_006:0606b21": "存。察內身行，不復聽從內諸塵勞、愛欲之患；",
    "T13n0403_006:0606b22": "又觀外身未曾復與外塵俱合。身無勞穢，所",
    "T13n0403_006:0606b23": "行清淨；身以清淨然後遂致像好體嚴；身像",
    "T13n0403_006:0606b24": "已成，為過諸天及世間人，顏容巍巍無有",
    "T13n0403_006:0606b25": "儔匹，是為菩薩自觀己身、觀他人身建立",
    "T13n0403_006:0606b26": "意止。",
    "T13n0403_006:0606b27": "[0606b27] 「何謂菩薩自觀痛痒、觀他人痛痒而得意止？",
    "T13n0403_006:0606b28": "菩薩發意觀察如是，所可經歷皆是苦惱。彼",
    "T13n0403_006:0606b29": "察痛痒採求聖慧，選擇明智慕樂寂然，正使",
    "T13n0403_006:0606c01": "遭樂不繫在欲，若存在欲緣致苦痛。見諸",
    "T13n0403_006:0606c02": "眾生墮諸惡趣、三塗之難為興大哀，不以結",
    "T13n0403_006:0606c03": "網而見繫縛；雖身以值不苦、不樂、諸痛痒者，",
    "T13n0403_006:0606c04": "不為癡冥結網而見繫縛。雖在痛痒意故",
    "T13n0403_006:0606c05": "寂定，從來所更不苦樂痛，則以聖慧顯示眾",
    "T13n0403_006:0606c06": "生，棄捐痛痒無益之義，蠲除一切眾生痛",
    "T13n0403_006:0606c07": "痒。被澹泊鎧，心自念言：『此等群黎歸在痛痒",
    "T13n0403_006:0606c08": "不自覺知，縛在眾苦痛痒之地常懷憂慼，依",
    "T13n0403_006:0606c09": "猗不苦不樂之痛為之迷荒，以是之故不入",
    "T13n0403_006:0606c10": "智慧。』攝大哀者入于智慧，曉了休息一切痛",
    "T13n0403_006:0606c11": "痒，因此大哀，使諸眾生免除眾難，為宣經典。",
    "T13n0403_006:0606c12": "[0606c12] 「何謂名之為痛痒也？心中懷惱或復成樂。何",
    "T13n0403_006:0606c13": "謂選擇此無痛痒？無我、人、壽，又彼菩薩不猗",
    "T13n0403_006:0606c14": "痛痒，亦無貪護。所受痛痒無反覆行、無倒",
    "T13n0403_006:0606c15": "痛痒，亦無妄想諸見痛痒，亦無眼、耳、鼻、口、身、",
    "T13n0403_006:0606c16": "心之痛痒，亦無色、聲、香、味、細滑之痛痒。眼所",
    "T13n0403_006:0606c17": "屬者從因緣起，計於苦樂無苦無樂，是謂痛",
    "T13n0403_006:0606c18": "痒。取要言之，內外亦然，從因緣生以致痛痒。",
    "T13n0403_006:0606c19": "[0606c19] 「苦樂善惡不苦不樂，其一痛痒因：一、心識，二、",
    "T13n0403_006:0606c20": "痛痒者謂有內外，三、痛痒者隨過去教、從當",
    "T13n0403_006:0606c21": "來行、因現在識，四、痛痒者謂從四種——地、水、火、",
    "T13n0403_006:0606c22": "風，五、痛痒者從念五陰——色、痛痒、思想、生死、識，",
    "T13n0403_006:0606c23": "六、痛痒者從六衰故，七、痛痒者從七識故，八、",
    "T13n0403_006:0606c24": "痛痒者或從八邪而迷荒故，九、痛痒者謂九",
    "T13n0403_006:0606c25": "神處，十、痛痒者謂十惡業。取要言之，一切",
    "T13n0403_006:0606c26": "痛痒皆由貪樂、因從念欲而致眾痛，是故言",
    "T13n0403_006:0606c27": "曰不可數人其痛無量。[0606c27] 「菩薩於彼觀己痛痒",
    "T13n0403_006:0606c28": "觀他人痛痒，知眾群黎起分痛痒，當顯慧",
    "T13n0403_006:0606c29": "業使諸眾生因痛痒慧&#x89A9;見德本除去諸罪，",
    "T13n0403_006:0607a01": "是為菩薩觀己痛痒、觀他人痛痒心意止也。",
    "T13n0403_006:0607a02": "[0607a02] 「何謂菩薩自觀己心、觀他人心其意止也？其",
    "T13n0403_006:0607a03": "菩薩心未曾忽忘，舉動行步常自將護而復",
    "T13n0403_006:0607a04": "察之，心適起已尋便消滅無常住處，不住在",
    "T13n0403_006:0607a05": "內亦不在外，不兩間得。吾從初始發菩薩心",
    "T13n0403_006:0607a06": "已來，彼心盡滅，離別星散悉無有處，其無無",
    "T13n0403_006:0607a07": "處不可處之。心在某處，其心所集眾德之本，",
    "T13n0403_006:0607a08": "是亦滅盡離別星散，無處不處不可分別，所",
    "T13n0403_006:0607a09": "可因勸發道意者亦復自然，以是故曰心者",
    "T13n0403_006:0607a10": "不知心、心者不見心、心心不相待。[0607a10] 「何謂其",
    "T13n0403_006:0607a11": "心而發無上正真道意成最正覺？其道心者",
    "T13n0403_006:0607a12": "不與善合、其善本心不與勸助意共俱合、其",
    "T13n0403_006:0607a13": "清淨心不捨道心，其人觀此，不恐、不怖、亦不",
    "T13n0403_006:0607a14": "懷懅。又復心念十二因緣甚為深妙，不失",
    "T13n0403_006:0607a15": "報應所種果實，心亦不著於一切法。假使因",
    "T13n0403_006:0607a16": "緣從報應致，一切諸法無有真諦亦無君主，",
    "T13n0403_006:0607a17": "恣其所欲而自迷惑，吾當精進執其一心使",
    "T13n0403_006:0607a18": "不迴轉。[0607a18] 「何謂心法？何謂迷惑？心如幻化，無能",
    "T13n0403_006:0607a19": "淨者，是為心法；假使皆捨，解迷惑事、勸助",
    "T13n0403_006:0607a20": "佛國是亦迷惑。心如夜夢覺不知處，是為心",
    "T13n0403_006:0607a21": "法；若於禁戒而行謹慎，然後自勸是五神通，",
    "T13n0403_006:0607a22": "是為化變。心如野馬，本末滅盡，是為心法；設",
    "T13n0403_006:0607a23": "以順從一切忍力，安和正覺莊嚴其心而化",
    "T13n0403_006:0607a24": "變矣，用勸助之是為化變。心如水月，究竟自",
    "T13n0403_006:0607a25": "然寂靜澹泊，是為心法；若悉精進勸發具",
    "T13n0403_006:0607a26": "足無數佛法，是為化變。心不可持亦不可見，",
    "T13n0403_006:0607a27": "是為心法；若復備悉禪思脫門三昧正受、願",
    "T13n0403_006:0607a28": "佛定意，是為化變。[0607a28] 「心者無形、無比、無教，亦無",
    "T13n0403_006:0607a29": "像色，是為心法；若能頒宣分別智慧、勸助佛",
    "T13n0403_006:0607b01": "道、推往古世，是為化變。心無因緣終不起生，",
    "T13n0403_006:0607b02": "是為心法；若能導御一切德本，是為化變。設",
    "T13n0403_006:0607b03": "無有對心終不起，是為心法；若因法報修於",
    "T13n0403_006:0607b04": "道心，是謂為變。其心境界永離垢濁初無所",
    "T13n0403_006:0607b05": "生，是為心法；若導御心得致報應至於佛界，",
    "T13n0403_006:0607b06": "是謂為變。[0607b06] 「菩薩自觀己心、觀他人心，得神通",
    "T13n0403_006:0607b07": "已其心一定，尋見一切眾生心念，因說罪",
    "T13n0403_006:0607b08": "福皆自然矣。菩薩自見其心、見他心已則興大",
    "T13n0403_006:0607b09": "哀，已興大哀教化眾生不以勞倦。其心不滅",
    "T13n0403_006:0607b10": "亦復不盡，堅住其心，不與生死而俱同塵。能",
    "T13n0403_006:0607b11": "自制心，以此聖慧通達之心，入於不起無所",
    "T13n0403_006:0607b12": "生法，不墮聲聞、緣覺之地，常自御心堪任具",
    "T13n0403_006:0607b13": "足諸佛道法，一心念頃以智慧心逮得無上",
    "T13n0403_006:0607b14": "正真之道為最正覺，是為菩薩自察己心、觀",
    "T13n0403_006:0607b15": "他人心得至意止。",
    "T13n0403_006:0607b16": "[0607b16] 「何謂菩薩自觀其法、觀他人法得法意止？以",
    "T13n0403_006:0607b17": "明智眼普見諸法未曾中忘至成佛道。自觀",
    "T13n0403_006:0607b18": "其法觀他人法，是時菩薩悉見諸法，其想於",
    "T13n0403_006:0607b19": "空令脫空義，脫無想願度無所生，亦無所",
    "T13n0403_006:0607b20": "滅而離諸行。等見諸法捨於緣起十二牽連，",
    "T13n0403_006:0607b21": "觀法界行，菩薩察法不隨非法，不計吾我亦",
    "T13n0403_006:0607b22": "不計人壽命處所，是謂為法。何謂非法？自見",
    "T13n0403_006:0607b23": "吾我、計人壽命，&#x89A9;於斷滅，計有常存而見",
    "T13n0403_006:0607b24": "有無合散之事。[0607b24] 「一切諸法皆亦是法，一切諸",
    "T13n0403_006:0607b25": "法亦復非法。所以者何？曉空無想及無願",
    "T13n0403_006:0607b26": "義，是一切法皆為應法；自計吾我縛在諸見，",
    "T13n0403_006:0607b27": "是一切法悉為非法。[0607b27] 「彼自觀法、觀他人法，菩",
    "T13n0403_006:0607b28": "薩行此不見諸法。何所佛法？誰非佛法？其無",
    "T13n0403_006:0607b29": "徑路、無有解脫、亦無生死，皆能開導一切諸",
    "T13n0403_006:0607c01": "法。處於眾生逮得無蓋無極大哀，療諸塵勞",
    "T13n0403_006:0607c02": "己心發念：『是無塵欲亦無不塵。』所以者何？是",
    "T13n0403_006:0607c03": "所趣者開度平等，不疑塵勞、不畏貪欲，曉了",
    "T13n0403_006:0607c04": "是者乃名曰佛。塵欲自然，道亦自然，立心如",
    "T13n0403_006:0607c05": "是，雖有所住亦無處所，不住立意而名曰住，",
    "T13n0403_006:0607c06": "是謂為住。[0607c06] 「立於法界，不住法界、不住人界，則",
    "T13n0403_006:0607c07": "無所住名曰虛空，一切諸法等如虛空。若有",
    "T13n0403_006:0607c08": "菩薩自觀身法、觀他人法，則能導御諸佛道",
    "T13n0403_006:0607c09": "法。一切諸法皆歸解法，若曉了者乃能顯發，",
    "T13n0403_006:0607c10": "盡於無為亦無所盡。道無生處、不生之處，觀",
    "T13n0403_006:0607c11": "察眾生未曾捨離無生本際。趣法意止，意在",
    "T13n0403_006:0607c12": "諸法而令堅住，不著聲聞、緣覺佛法。何謂不",
    "T13n0403_006:0607c13": "著？何謂處當？心所在處常能堅住，其住不迷，",
    "T13n0403_006:0607c14": "未曾忽忘，觀已來際其法所由，亦觀他法而",
    "T13n0403_006:0607c15": "得意止。頒宣無量分別章句，所行無際等御",
    "T13n0403_006:0607c16": "佛法，可悅一切眾生心念，降伏眾魔得自在慧，",
    "T13n0403_006:0607c17": "乃謂道義。是為菩薩自見己法、見他人法得",
    "T13n0403_006:0607c18": "至意止。[0607c18] 「何謂四意斷而不可盡？身諸惡法未",
    "T13n0403_006:0607c19": "興起者令不起生，以生尋滅而修精進，自攝",
    "T13n0403_006:0607c20": "其心所念順義，益加精勤，是謂平等奉精進",
    "T13n0403_006:0607c21": "行。不失順節，習修平均，以能攝心觀於正諦，",
    "T13n0403_006:0607c22": "此之謂也。所以者何？所念順義，惡不善法不",
    "T13n0403_006:0607c23": "復重來。[0607c23] 「何謂不善？毀戒、亂定、惑於智慧。何謂",
    "T13n0403_006:0607c24": "毀戒？欲生天上則謂毀戒；不從法教，其缺戒",
    "T13n0403_006:0607c25": "品，是謂毀戒。何謂亂定？違失禮誼，行不專精，",
    "T13n0403_006:0607c26": "心在他念，是亂定意。何謂惑於智慧？斷諸邪",
    "T13n0403_006:0607c27": "見、見若干品、顛倒諸事、陰蓋礙法，其缺智慧，",
    "T13n0403_006:0607c28": "是謂不善。假使諸惡如是像法興起來者而",
    "T13n0403_006:0607c29": "不聽之，是一意斷。[0607c29] 「假使諸惡不善法興即尋",
    "T13n0403_006:0608a01": "覺之，知之非法不善報應，了之損耗為行穢",
    "T13n0403_006:0608a02": "矣。名之冥室修奉順義消不淨欲。則以慈心",
    "T13n0403_006:0608a03": "而除瞋恚，解十二因緣而滅愚冥，其盡塵勞",
    "T13n0403_006:0608a04": "是謂為斷。同因緣起，觀其所生不得本末而",
    "T13n0403_006:0608a05": "無所斷，一切諸法從習行致，是二意斷。[0608a05] 「設令",
    "T13n0403_006:0608a06": "善法未興起者勸令興發，顯使精進自攝其",
    "T13n0403_006:0608a07": "心，嘆無量德。所以者何？善法無量，菩薩大士",
    "T13n0403_006:0608a08": "所應修行，當樂慧根。眾德之本皆由精進致",
    "T13n0403_006:0608a09": "諸福慶，顯揚通致德祚之原，是三意斷。[0608a09] 「所可",
    "T13n0403_006:0608a10": "謂言，善法若興令得堅住，不畏失節、不忽忘",
    "T13n0403_006:0608a11": "之，益樂元元，夙夜精進，自攝其心以勸助道",
    "T13n0403_006:0608a12": "斯謂平等。所以者何？勸道心者德本不朽。所",
    "T13n0403_006:0608a13": "以者何？其心清淨，雖處三界而無所著。若有",
    "T13n0403_006:0608a14": "勸助，德猗三界則謂盡索；若能勸樂志一切",
    "T13n0403_006:0608a15": "智謂通慧本終不損耗，是四意斷。[0608a15] 「何謂菩薩",
    "T13n0403_006:0608a16": "而修神足？神足有四，已自發樂慇懃精進。彼",
    "T13n0403_006:0608a17": "以何習興神足本？當行四等慈悲喜護，常當",
    "T13n0403_006:0608a18": "遵習四無放逸，廣大其心而不貪身。以能治",
    "T13n0403_006:0608a19": "心奉第一禪，如是至四以得禪定身心輕便，",
    "T13n0403_006:0608a20": "身心已便所謂入神通，以入神通即生神足。",
    "T13n0403_006:0608a21": "[0608a21] 「勤修精進元元志道，以勤樂故輒親道義、以",
    "T13n0403_006:0608a22": "精進故能成此法、以勤修故而致此義，一心",
    "T13n0403_006:0608a23": "觀察以方便法曉致神通，故謂神足。常愛樂",
    "T13n0403_006:0608a24": "故能有所變、以精進故能使成就、以專精故",
    "T13n0403_006:0608a25": "能了廣大，聊自修德輒成於道。有計於彼菩",
    "T13n0403_006:0608a26": "薩神足，緣是之故而得親近，有心自在所",
    "T13n0403_006:0608a27": "欲至到無能違者。諦行所致究竟根原眾行",
    "T13n0403_006:0608a28": "備悉，魔不能制，等如虛空，徹視無邊、洞聽",
    "T13n0403_006:0608a29": "無際、定意無限、神足無底，見一切根自&#x89A9;其",
    "T13n0403_006:0608b01": "原，是為菩薩行四神足而不可盡。",
    "T13n0403_006:0608b02": "[0608b02] 「何謂菩薩修於五根而不可盡？何謂為五？一",
    "T13n0403_006:0608b03": "曰、信根，二曰、精進根，三曰、意根，四曰、定根，",
    "T13n0403_006:0608b04": "五曰、慧根。[0608b04] 「何謂信根？常信諸法。何謂為法？其",
    "T13n0403_006:0608b05": "正見者信遊生死，隨其神足以成彼行，不樂",
    "T13n0403_006:0608b06": "他神而解第一真諦之義、脫于深妙十二因",
    "T13n0403_006:0608b07": "緣，無吾我、人，空無想願、無所著相，普信諸法",
    "T13n0403_006:0608b08": "不墮諸見，信諸佛法，信於十力、四無所畏，不",
    "T13n0403_006:0608b09": "懷狐疑亦無猶豫，合集佛法令無限際，是謂",
    "T13n0403_006:0608b10": "信根。[0608b10] 「何謂精進根？所信法者因此精進，諸根",
    "T13n0403_006:0608b11": "益明踰日月光，是精進根。[0608b11] 「所可用法修精進",
    "T13n0403_006:0608b12": "根，由是之故不失意根。其意廣大，不住崖",
    "T13n0403_006:0608b13": "際，是謂意根。[0608b13] 「斯意靜然不違意根，意廣如空，",
    "T13n0403_006:0608b14": "以之意根專精不亂，是謂定根。[0608b14] 「其定意根",
    "T13n0403_006:0608b15": "常住寂名而專守一，是謂慧根；觀察曉了，若",
    "T13n0403_006:0608b16": "於此法如是色像分別無我，是謂慧根。[0608b16] 「如是",
    "T13n0403_006:0608b17": "五根能具足者具諸佛法，其能具者住受決",
    "T13n0403_006:0608b18": "地而不動移。猶如外學、五通仙人，雖視胎中",
    "T13n0403_006:0608b19": "不能豫別男女之根。諸佛世尊亦復如是，菩",
    "T13n0403_006:0608b20": "薩所學未成五根則不授決，五根已達然後",
    "T13n0403_006:0608b21": "受決，是為菩薩五根無盡。",
    "T13n0403_006:0608b22": "[0608b22] 「何謂諸力？則有五力而不可盡。何謂為五？一",
    "T13n0403_006:0608b23": "曰、信力，二曰、精進力，三曰、意力，四曰、定力，",
    "T13n0403_006:0608b24": "五曰、慧力。[0608b24] 「何謂信力？常懷篤心，在一寂靜而",
    "T13n0403_006:0608b25": "不迷荒，無有色像住見佛形，亦知他法一",
    "T13n0403_006:0608b26": "心寂靜，所在信力未曾退轉，是謂信力。[0608b26] 「何謂",
    "T13n0403_006:0608b27": "精進力？設常元元修於精進，在在修德勤於",
    "T13n0403_006:0608b28": "經典，所生之處其心堅強，所修德本天上世",
    "T13n0403_006:0608b29": "間無能毀者，亦不能制令不增益，由是之故",
    "T13n0403_006:0608c01": "德本興盛至無限量，是精進力。[0608c01] 「何謂意力？所",
    "T13n0403_006:0608c02": "在念法心不懈廢，愛欲眾難無能犯者，以此",
    "T13n0403_006:0608c03": "意力越眾塵勞。其菩薩者意之所念，天上世",
    "T13n0403_006:0608c04": "間無能亂者，是謂意力。[0608c04] 「何謂定力？若在眾會",
    "T13n0403_006:0608c05": "遊憒&#x9599;中所在寂靜，頒宣道力進止行步。第",
    "T13n0403_006:0608c06": "一禪者無能蔽礙，所修德本專精道行亦無",
    "T13n0403_006:0608c07": "能毀；第二禪者修於歡悅，內清澹泊而不",
    "T13n0403_006:0608c08": "有礙；第三禪者欲化眾生，將護正法無所觀",
    "T13n0403_006:0608c09": "察；逮於四禪者亦無所礙。以此四禪修禪",
    "T13n0403_006:0608c10": "品類無能踰者，所修定意無能亂者，定意自",
    "T13n0403_006:0608c11": "在，是謂定力。[0608c11] 「何謂慧力？若處俗法及度世法，",
    "T13n0403_006:0608c12": "悉能曉了所生之處，無能為師，悉知世俗章",
    "T13n0403_006:0608c13": "句、文字、所造立業，神仙異術、五經、六藝、方俗",
    "T13n0403_006:0608c14": "異書，菩薩不學自然知之，及度世法無所",
    "T13n0403_006:0608c15": "不通。菩薩以此聖明之慧心能通暢，天上世",
    "T13n0403_006:0608c16": "間獨步無侶，隨時頒宣，是謂慧力而不可",
    "T13n0403_006:0608c17": "盡。"
}