{
    "X04n0223_076:0511a10": "大方廣佛新華嚴經合論卷第七十六",
    "X04n0223_076:0511a11": "唐于闐國三藏沙門實叉難陀譯經",
    "X04n0223_076:0511a12": "唐太原方山長者李通玄造論",
    "X04n0223_076:0511a13": "唐福州開元寺沙門志寧釐經合論",
    "X04n0223_076:0511a14": "如來十身相海品第三十四之餘",
    "X04n0223_076:0511a15": "【經】如來左肩復有大人相名光明徧照雲其相右旋",
    "X04n0223_076:0511a16": "閻浮檀金色摩尼寶王以為莊嚴放眾寶華香燄光",
    "X04n0223_076:0511a17": "明充徧法界於中普現一切諸佛及以一切嚴淨國",
    "X04n0223_076:0511a18": "土是為五十一如來左肩復有大人相名普照耀雲",
    "X04n0223_076:0511a19": "其相右旋微密莊嚴放佛燈燄雲清淨光明充徧法",
    "X04n0223_076:0511a20": "界於中顯現一切菩薩種種莊嚴悉皆妙好是為五",
    "X04n0223_076:0511a21": "十二如來胷臆有大人相形如卍字名吉祥海雲摩",
    "X04n0223_076:0511a22": "尼寶華以為莊嚴放一切寶色種種光燄輪充滿法",
    "X04n0223_076:0511a23": "界普令清淨復出妙音宣暢法海是為五十三吉祥",
    "X04n0223_076:0511a24": "相右邊有大人相名示現光照雲因陀羅網以為莊",
    "X04n0223_076:0511b01": "嚴放大光輪充滿法界於中普現無量諸佛是為五",
    "X04n0223_076:0511b02": "十四吉祥相右邊復有大人相名普現如來雲以諸",
    "X04n0223_076:0511b03": "菩薩摩尼寶冠而為莊嚴放大光明普照十方一切",
    "X04n0223_076:0511b04": "世界悉令清淨於中示現去來今佛坐於道場普現",
    "X04n0223_076:0511b05": "神力廣宣法海是為五十五吉祥相右邊復有大人",
    "X04n0223_076:0511b06": "相名開敷華雲摩尼寶華以為莊嚴放寶香燄燈清",
    "X04n0223_076:0511b07": "淨光明狀如蓮華充滿世界是為五十六吉祥相右",
    "X04n0223_076:0511b08": "邊復有大人相名可悅樂金色雲以一切寶心王藏",
    "X04n0223_076:0511b09": "摩尼王而為莊嚴放淨光明照於法界於中普現猶",
    "X04n0223_076:0511b10": "如佛眼廣大光明摩尼寶藏是為五十七吉祥相右",
    "X04n0223_076:0511b11": "邊復有大人相名佛海雲毗琉璃寶香燈華鬘以為",
    "X04n0223_076:0511b12": "莊嚴放滿虗空摩尼寶王香燈大燄清淨光明充徧",
    "X04n0223_076:0511b13": "十方一切國土於中普現道場眾會是為五十八吉",
    "X04n0223_076:0511b14": "祥相左邊有大人相名示現光明雲無數菩薩坐寶",
    "X04n0223_076:0511b15": "蓮華以為莊嚴放摩尼王種種間錯寶燄光明普淨",
    "X04n0223_076:0511b16": "一切諸法界海於中示現無量諸佛及佛妙音演說",
    "X04n0223_076:0511b17": "諸法是為五十九吉祥相左邊復有大人相名示現",
    "X04n0223_076:0511b18": "徧法界光明雲摩尼寶海以為莊嚴放大光明徧一",
    "X04n0223_076:0511b19": "切剎於中普現諸菩薩眾是為六十吉祥相左邊復",
    "X04n0223_076:0511b20": "有大人相名普勝雲日光明摩尼王寶輪鬘而為莊",
    "X04n0223_076:0511b21": "嚴放大光燄充滿法界諸世界海於中示現一切世",
    "X04n0223_076:0511b22": "界一切如來一切眾生是為六十一吉祥相左邊復",
    "X04n0223_076:0511b23": "有大人相名轉法輪妙音雲一切法燈清淨香藥以",
    "X04n0223_076:0511b24": "為莊嚴放大光明充滿法界於中普現一切諸佛所",
    "X04n0223_076:0511c01": "有相海及以心海是為六十二吉祥相左邊復有大",
    "X04n0223_076:0511c02": "人相名莊嚴雲以去來今一切佛海而為莊嚴放淨",
    "X04n0223_076:0511c03": "光明嚴淨一切諸佛國土於中普現十方一切諸佛",
    "X04n0223_076:0511c04": "菩薩及佛菩薩所行之行是為六十三如來右手有",
    "X04n0223_076:0511c05": "大人相名海照雲眾寶莊嚴恒放月燄清淨光明充",
    "X04n0223_076:0511c06": "滿虗空一切世界發大音聲歎美一切諸菩薩行是",
    "X04n0223_076:0511c07": "為六十四如來右手復有大人相名影現照耀雲以",
    "X04n0223_076:0511c08": "毗琉璃帝青摩尼寶華而為莊嚴放大光明普照十",
    "X04n0223_076:0511c09": "方菩薩所住蓮華藏摩尼藏等一切世界於中悉現",
    "X04n0223_076:0511c10": "無量諸佛以淨法身坐菩提樹震動一切十方國土",
    "X04n0223_076:0511c11": "是為六十五如來右手復有大人相名燈燄鬘普嚴",
    "X04n0223_076:0511c12": "淨雲毗盧遮那寶以為莊嚴放大光明成變化網於",
    "X04n0223_076:0511c13": "中普現諸菩薩眾咸戴寶冠演諸行海是為六十六",
    "X04n0223_076:0511c14": "如來右手復有大人相名普現一切摩尼雲蓮華燄",
    "X04n0223_076:0511c15": "燈而為莊嚴放海藏光充徧法界於中普現無量諸",
    "X04n0223_076:0511c16": "佛坐蓮華座是為六十七如來右手復有大人相名",
    "X04n0223_076:0511c17": "光明雲摩尼燄海以為莊嚴放眾寶燄香燄華燄清",
    "X04n0223_076:0511c18": "淨光明充滿一切諸世界網於中普現諸佛道場是",
    "X04n0223_076:0511c19": "為六十八如來左手有大人相名毗琉璃清淨燈雲",
    "X04n0223_076:0511c20": "寶地妙色以為莊嚴放於如來金色光明念念常現",
    "X04n0223_076:0511c21": "一切上妙莊嚴之具是為六十九如來左手復有大",
    "X04n0223_076:0511c22": "人相名一切剎智慧燈音聲雲以因陀羅網金剛華",
    "X04n0223_076:0511c23": "而為莊嚴放閻浮檀金清淨光明普照十方一切世",
    "X04n0223_076:0511c24": "界是為七十如來左手復有大人相名安住寶蓮華",
    "X04n0223_076:0512a01": "光明雲眾寶妙華以為莊嚴放大光明如須彌燈普",
    "X04n0223_076:0512a02": "照十方一切世界是為七十一如來左手復有大人",
    "X04n0223_076:0512a03": "相名徧照法界雲以妙寶鬘寶輪寶瓶因陀羅網及",
    "X04n0223_076:0512a04": "眾妙相以為莊嚴放大光明普照十方一切國土於",
    "X04n0223_076:0512a05": "中示現一切法界一切世界海一切如來坐蓮華座",
    "X04n0223_076:0512a06": "是為七十二如來右手指有大人相名現諸劫剎海",
    "X04n0223_076:0512a07": "旋雲水月燄藏摩尼王一切寶華以為莊嚴放大光",
    "X04n0223_076:0512a08": "明充滿法界其中恒出微妙音聲滿十方剎是為七",
    "X04n0223_076:0512a09": "十三如來左手指有大人相名安住一切寶雲以帝",
    "X04n0223_076:0512a10": "青金剛寶而為莊嚴放摩尼王眾寶光明充滿法界",
    "X04n0223_076:0512a11": "其中普現一切諸佛及諸菩薩是為七十四如來右",
    "X04n0223_076:0512a12": "手掌有大人相名照耀雲以摩尼王千輻寶輪而為",
    "X04n0223_076:0512a13": "莊嚴放寶光明其光右旋充滿法界於中普現一切",
    "X04n0223_076:0512a14": "諸佛一一佛身光燄熾然說法度人淨諸世界是為",
    "X04n0223_076:0512a15": "七十五如來左手掌有大人相名燄輪普增長化現",
    "X04n0223_076:0512a16": "法界道場雲以日光摩尼王千輻輪而為莊嚴放大",
    "X04n0223_076:0512a17": "光明充滿一切諸世界海於中示現一切菩薩演說",
    "X04n0223_076:0512a18": "普賢所有行海普入一切諸佛國土各各開悟無量",
    "X04n0223_076:0512a19": "眾生是為七十六如來陰藏有大人相名普流出佛",
    "X04n0223_076:0512a20": "音聲雲一切妙寶以為莊嚴放摩尼燈華燄光明其",
    "X04n0223_076:0512a21": "光熾盛具眾寶色普照一切虗空法界其中普現一",
    "X04n0223_076:0512a22": "切諸佛遊行往來處處周徧是為七十七如來右臀",
    "X04n0223_076:0512a23": "有大人相名寶燈鬘普照雲諸摩尼寶以為莊嚴放",
    "X04n0223_076:0512a24": "不思議寶燄光明彌布十方一切法界與虗空法界",
    "X04n0223_076:0512b01": "同為一相而能出生一切諸相一一相中悉現諸佛",
    "X04n0223_076:0512b02": "自在神變是為七十八如來左臀有大人相名示現",
    "X04n0223_076:0512b03": "一切法界海光明彌覆虗空雲猶如蓮華清淨妙寶",
    "X04n0223_076:0512b04": "以為嚴飾放光明網徧照十方一切法界於中普現",
    "X04n0223_076:0512b05": "種種相雲是為七十九如來右髀有大人相名普現",
    "X04n0223_076:0512b06": "雲以眾色摩尼而為莊嚴其髀與腨上下相稱放摩",
    "X04n0223_076:0512b07": "尼燄妙法光明於一念中能普示現一切寶王遊步",
    "X04n0223_076:0512b08": "相海是為八十如來左髀有大人相名現一切佛無",
    "X04n0223_076:0512b09": "量相海雲一切寶海隨順安住以為莊嚴廣大遊行",
    "X04n0223_076:0512b10": "放淨光明普照眾生悉便希求無上佛法是為八十",
    "X04n0223_076:0512b11": "一如來右邊伊尼延鹿王腨有大人相名一切虗空",
    "X04n0223_076:0512b12": "法界雲光明妙寶以為莊嚴其相圓直善能遊步放",
    "X04n0223_076:0512b13": "閻浮金色清淨光明徧照一切諸佛世界發大音聲",
    "X04n0223_076:0512b14": "普皆震動復現一切諸佛國土住於虗空寶燄莊嚴",
    "X04n0223_076:0512b15": "無量菩薩從中化現是為八十二如來左邊伊尼延",
    "X04n0223_076:0512b16": "鹿王腨有大人相名莊嚴海雲色如真金能徧遊行",
    "X04n0223_076:0512b17": "一切佛剎放一切寶清淨光明充滿法界施作佛事",
    "X04n0223_076:0512b18": "是為八十三如來寶腨上毛有大人相名普現法界",
    "X04n0223_076:0512b19": "影像雲其毛右旋一一毛端放寶光明充滿十方一",
    "X04n0223_076:0512b20": "切法界示現一切諸佛神力其諸毛孔悉放光明一",
    "X04n0223_076:0512b21": "切佛剎於中顯現是為八十四如來足下有大人相",
    "X04n0223_076:0512b22": "名一切菩薩海安住雲色如金剛閻浮檀金清淨蓮",
    "X04n0223_076:0512b23": "華放寶光明普照十方諸世界海寶香燄雲處處周",
    "X04n0223_076:0512b24": "偏舉足將步香氣司流具眾寶色充滿法界是為八",
    "X04n0223_076:0512c01": "十五如來右足上有大人相名普照一切光明雲一",
    "X04n0223_076:0512c02": "切眾寶以為莊嚴放大光明充滿法界示現一切諸",
    "X04n0223_076:0512c03": "佛菩薩是為八十六如來左足上有大人相名普現",
    "X04n0223_076:0512c04": "一切諸佛雲寶藏摩尼以為莊嚴放寶光明於念念",
    "X04n0223_076:0512c05": "中現一切佛神通變化及其法海所坐道場盡未來",
    "X04n0223_076:0512c06": "際劫無有間斷是為八十七如來右足指間有大人",
    "X04n0223_076:0512c07": "相名光照一切法界海雲須彌燈摩尼王千輻燄輪",
    "X04n0223_076:0512c08": "種種莊嚴放大光明充滿十方一切法界諸世界海",
    "X04n0223_076:0512c09": "於中普現一切諸佛所有種種寶莊嚴相是為八十",
    "X04n0223_076:0512c10": "八如來左足指間有大人相名現一切佛海雲摩尼",
    "X04n0223_076:0512c11": "寶華香燄燈鬘一切寶輪以為莊嚴恒放寶海清淨",
    "X04n0223_076:0512c12": "光明充滿虗空普及十方一切世界於中示現一切",
    "X04n0223_076:0512c13": "諸佛及諸菩薩圓滿音聲卍字等相利益無量一切",
    "X04n0223_076:0512c14": "眾生是為八十九如來右足跟有大人相名自在照",
    "X04n0223_076:0512c15": "耀雲帝青寶粖以為莊嚴常放如來妙寶光明其光",
    "X04n0223_076:0512c16": "妙好充滿法界皆同一相無有差別於中示現一切",
    "X04n0223_076:0512c17": "諸佛坐於道場演說妙法是為九十如來左足跟有",
    "X04n0223_076:0512c18": "大人相名示現妙音演說諸法海雲以變化海摩尼",
    "X04n0223_076:0512c19": "寶香燄海須彌華摩尼寶及毗琉璃而為莊嚴放大",
    "X04n0223_076:0512c20": "光明充滿法界於中普現諸佛神力是為九十一如",
    "X04n0223_076:0512c21": "來右足趺有大人相名示現一切莊嚴光明雲眾寶",
    "X04n0223_076:0512c22": "所成極妙莊嚴放閻浮檀金色清淨光明普照十方",
    "X04n0223_076:0512c23": "一切法界其光明相猶如大雲普覆一切諸佛道場",
    "X04n0223_076:0512c24": "是為九十二如來左足趺有大人相名現眾色相雲",
    "X04n0223_076:0513a01": "以一切月燄藏毗盧遮那寶因陀羅尼羅寶而為莊",
    "X04n0223_076:0513a02": "嚴念念遊行諸法界海放摩尼燈香燄光明其光徧",
    "X04n0223_076:0513a03": "滿一切法界是為九十三如來右足四周有大人相",
    "X04n0223_076:0513a04": "名普藏雲因陀羅尼羅金剛寶以為莊嚴放寶光明",
    "X04n0223_076:0513a05": "充滿虗空於中示現一切諸佛坐於道場摩尼寶王",
    "X04n0223_076:0513a06": "師子之座是為九十四如來左足四周有大人相名",
    "X04n0223_076:0513a07": "光明徧照法界雲摩尼寶華以為莊嚴放大光明充",
    "X04n0223_076:0513a08": "滿法界平等一相於中示現一切諸佛及諸菩薩自",
    "X04n0223_076:0513a09": "在神力以大妙音演說法界無盡法門是為九十五",
    "X04n0223_076:0513a10": "如來右足指端有大人相名示現莊嚴雲甚可愛樂",
    "X04n0223_076:0513a11": "閻浮檀清淨真金以為莊嚴放大光明充滿十方一",
    "X04n0223_076:0513a12": "切法界於中示現一切諸佛及諸菩薩無盡法海種",
    "X04n0223_076:0513a13": "種功德神通變化是為九十六如來左足指端有大",
    "X04n0223_076:0513a14": "人相名現一切佛神變雲不思議佛光明月燄普香",
    "X04n0223_076:0513a15": "摩尼寶燄輪以為莊嚴放眾寶色清淨光明充滿一",
    "X04n0223_076:0513a16": "切諸世界海於中示現一切諸佛及諸菩薩演說一",
    "X04n0223_076:0513a17": "切諸佛法海是為九十七佛子毗盧遮那如來有如",
    "X04n0223_076:0513a18": "是等十華藏世界海微塵數大人相一一身分眾寶",
    "X04n0223_076:0513a19": "妙相以為莊嚴。",
    "X04n0223_076:0513a20": "【論】最下一段總說十華藏世界微塵數諸相為總",
    "X04n0223_076:0513a21": "結通初爾時已下都有九十九段經文以取十華",
    "X04n0223_076:0513a22": "藏世界微塵數相海莊嚴號十身相海品此一品",
    "X04n0223_076:0513a23": "經文大意明三種業用身語智廣大無限利益一",
    "X04n0223_076:0513a24": "切眾生善根行上報生福相如初舉頂上三十二",
    "X04n0223_076:0513b01": "寶莊嚴大人相其中有大人相名光照一切方普",
    "X04n0223_076:0513b02": "放無量大光明網一切妙寶以為莊嚴者初明三",
    "X04n0223_076:0513b03": "十種寶是明三種業用是萬德之總相二種寶是",
    "X04n0223_076:0513b04": "二智明如來三業二智是修眾福之本故萬善根",
    "X04n0223_076:0513b05": "海無不以此三業二智以為體故故初所感果以",
    "X04n0223_076:0513b06": "先標為首又用嚴如來之頭首故經云其中有大",
    "X04n0223_076:0513b07": "人相名光照一切方方者法也是根本智成差別",
    "X04n0223_076:0513b08": "智之法故普放無量大光明網者是差別智中隨",
    "X04n0223_076:0513b09": "根設教濟漉一切眾生之所報生約因名為光網",
    "X04n0223_076:0513b10": "一切妙寶以為莊嚴者一切業果福相報得皆以",
    "X04n0223_076:0513b11": "此二智為所莊嚴故寶髮周徧者明以智治生周",
    "X04n0223_076:0513b12": "旋普覆以此報生寶髮柔耎密緻者慈悲柔耎眾",
    "X04n0223_076:0513b13": "根普濟報成故一一寶髮咸放摩尼寶光充滿一",
    "X04n0223_076:0513b14": "切無邊世界悉現佛身色相圓滿者明於根本智",
    "X04n0223_076:0513b15": "所生諸差別智起差別行皆純淨無垢故報得摩",
    "X04n0223_076:0513b16": "尼淨光光化佛身為約此二智純淨無礙所有報",
    "X04n0223_076:0513b17": "境總成智用故皆與身同此三業上一中報十三",
    "X04n0223_076:0513b18": "業上三十故二智上二種總言三十二種寶用嚴",
    "X04n0223_076:0513b19": "頂髮通此頂上及身略舉有九十七種大人之相",
    "X04n0223_076:0513b20": "者明且約隨真俗二智淨三業上行七菩提分十",
    "X04n0223_076:0513b21": "波羅蜜能淨一切三界九品煩惱便為智用以智",
    "X04n0223_076:0513b22": "淨故所有報果亦淨以智無礙自在故所有報果",
    "X04n0223_076:0513b23": "亦自在故九品煩惱者欲界一色界四禪無色界",
    "X04n0223_076:0513b24": "四禪上二界有八欲界一共為九品有能覺之者",
    "X04n0223_076:0513c01": "便以二智七覺十波羅蜜方便自利及以利生具",
    "X04n0223_076:0513c02": "普賢行滿便報成此九十七相以十波羅蜜方便",
    "X04n0223_076:0513c03": "發起三界中大自在行用故於九品煩惱上各成",
    "X04n0223_076:0513c04": "十波羅蜜行門成九十種大人相以七菩提分上",
    "X04n0223_076:0513c05": "助顯方便分明故以成七種通以此七覺分十波",
    "X04n0223_076:0513c06": "羅蜜助道方便行助顯九品煩惱成真俗二智令",
    "X04n0223_076:0513c07": "大悲圓滿於一品煩惱上成十種行門報生十種",
    "X04n0223_076:0513c08": "相九十配十波羅蜜七種配七覺分十華藏世界",
    "X04n0223_076:0513c09": "微塵相者配真俗二智三業及行普賢行徧周也",
    "X04n0223_076:0513c10": "問曰此出何教所配答曰此經所有法門但出自",
    "X04n0223_076:0513c11": "教餘經不能與此教門相會何者是自教答曰為",
    "X04n0223_076:0513c12": "普賢是佛自行還令自行說自行所報得之相普",
    "X04n0223_076:0513c13": "賢行者不離真俗二智七菩提分十波羅蜜故但",
    "X04n0223_076:0513c14": "約名知教約教知行約行治惑惑亡報成即知因",
    "X04n0223_076:0513c15": "果所生即為教也不可引餘權教三乘行門例此",
    "X04n0223_076:0513c16": "所修因果報得但准已前諸品所放光及菩薩名",
    "X04n0223_076:0513c17": "乃至座名數以次類之可曉其意也佛行普賢行",
    "X04n0223_076:0513c18": "者不離三界九地煩惱中而成智悲之門所有報",
    "X04n0223_076:0513c19": "生因果還約三界九品煩惱中成殊勝智行出三",
    "X04n0223_076:0513c20": "界自在行獲過三界殊勝報業故以此准知可明",
    "X04n0223_076:0513c21": "佛意即是經之教也已下諸相以此三業二智七",
    "X04n0223_076:0513c22": "覺分十波羅蜜為體又以七菩提分九波羅蜜共",
    "X04n0223_076:0513c23": "成一箇智波羅蜜以智波羅蜜為佛果七菩提分",
    "X04n0223_076:0513c24": "九波羅蜜是行故報得九十七種大人之相十蓮",
    "X04n0223_076:0514a01": "華藏世界微塵數大人之相者是差別智大悲圓",
    "X04n0223_076:0514a02": "滿十方世界以普賢行報得故此前後二釋義通",
    "X04n0223_076:0514a03": "其一故已下諸相約根本智起大悲用隨差別智",
    "X04n0223_076:0514a04": "報生如文自明如經云紺蒲成就者意明頸文三",
    "X04n0223_076:0514a05": "約嬰節成就云西國有紺蒲果赤色三約文成以",
    "X04n0223_076:0514a06": "此比之彌盧藏雲者明如來右輔上牙大人相寶",
    "X04n0223_076:0514a07": "燄高遠如須彌山之狀也。",
    "X04n0223_076:0514a08": "如來隨好光明功德品第三十五",
    "X04n0223_076:0514a09": "【論】將釋此品約立四門一釋品名目二釋品來意",
    "X04n0223_076:0514a10": "三釋說法之主四隨文釋義一釋品名目何故名",
    "X04n0223_076:0514a11": "為隨好光明功德者明前品已明十身相海有十",
    "X04n0223_076:0514a12": "蓮華藏世界微塵數相海莊嚴其身此品約其佛",
    "X04n0223_076:0514a13": "身相中隨相無性功德故以約行報得成大人之",
    "X04n0223_076:0514a14": "相隨行法身之理智以成光明故以立品名故以",
    "X04n0223_076:0514a15": "隨行破煩惱之妙理智慧以成報相之光二釋品",
    "X04n0223_076:0514a16": "來意者明前品大人之相約如來行生報得故即",
    "X04n0223_076:0514a17": "令普賢說故為普賢行是一切諸佛行故此隨好",
    "X04n0223_076:0514a18": "光明明法身根本智無性隨行無體無相功德以",
    "X04n0223_076:0514a19": "為光明能大利物還以無形質無體性光照有緣",
    "X04n0223_076:0514a20": "如無形質天鼓音聲說法令解脫故此品須來然",
    "X04n0223_076:0514a21": "雖理行無二同為一體今約感果利物之殊不可",
    "X04n0223_076:0514a22": "無其次第三釋說教之主者明如是妙理之果寶",
    "X04n0223_076:0514a23": "手是引接義故表以法身妙慧性光引接一切眾",
    "X04n0223_076:0514a24": "生故立此品何故如來自說如來自說此品者明",
    "X04n0223_076:0514b01": "佛果中二愚一數法廣大愚二隨好光明功德愚",
    "X04n0223_076:0514b02": "此二位法非諸菩薩智所及至佛果滿方明以理",
    "X04n0223_076:0514b03": "智法身但與行作無依之體達妄之緣其行中所",
    "X04n0223_076:0514b04": "感功德之相即屬普賢行成即普賢自行報生還",
    "X04n0223_076:0514b05": "令普賢自說自行報終之果阿僧祇品是數法廣",
    "X04n0223_076:0514b06": "大隨好光明功德品是法身智身自體無性無依",
    "X04n0223_076:0514b07": "功德故此二法皆非依行作得不由普賢行之所",
    "X04n0223_076:0514b08": "及故但與行為依止故是當普賢行滿佛果位終",
    "X04n0223_076:0514b09": "之法是故如來自說明當位自說自位法門令後",
    "X04n0223_076:0514b10": "學者不惑故此品明法身智身無相理中功德所",
    "X04n0223_076:0514b11": "有利物之法還以光明天鼓無形質物響音所告",
    "X04n0223_076:0514b12": "還說法身無相妙理頓登十地離垢之功故非餘",
    "X04n0223_076:0514b13": "下位和會大願智悲萬行之相得故以是如來自",
    "X04n0223_076:0514b14": "位自說故雖行果與智果不殊然約法辯位令法",
    "X04n0223_076:0514b15": "則分明令發心修行者解行不惑意明法身及根",
    "X04n0223_076:0514b16": "本智不屬行所修生唯大悲及差別智須依此根",
    "X04n0223_076:0514b17": "本智加普賢大願力和融迴向修學常以根本智",
    "X04n0223_076:0514b18": "為無作之體此之法身及根本智雖加十波羅蜜",
    "X04n0223_076:0514b19": "三十七菩提分法四攝四無量成就饒益眾生之",
    "X04n0223_076:0514b20": "行然根本智法身為無自性可有成壞但能與一",
    "X04n0223_076:0514b21": "切諸行願作無染著無煩惱無三界業解脫果之",
    "X04n0223_076:0514b22": "體以此品中明此隨好功德能隨行用不失自果",
    "X04n0223_076:0514b23": "廣利眾生此是一切菩薩行之恒佛果故故以此",
    "X04n0223_076:0514b24": "如來自說若無此智德之果一切眾生皆無常故",
    "X04n0223_076:0514c01": "如虗空體全與諸有而作全體然虗空不屬修生",
    "X04n0223_076:0514c02": "四隨文釋義者於此段中長科分為十三段。",
    "X04n0223_076:0514c03": "【經】爾時世尊告寶手菩薩言佛子如來應正等覺有",
    "X04n0223_076:0514c04": "隨好名圓滿王此隨好中出大光明名為熾盛七百",
    "X04n0223_076:0514c05": "萬阿僧祇光明而為眷屬。",
    "X04n0223_076:0514c06": "【論】第一爾時世尊已下至而為眷屬有三行經明",
    "X04n0223_076:0514c07": "舉光之體用分。",
    "X04n0223_076:0514c08": "【經】佛子我為菩薩時於兜率天宮放大光明名光幢",
    "X04n0223_076:0514c09": "王照十佛剎微塵數世界彼世界中地獄眾生遇斯",
    "X04n0223_076:0514c10": "光者眾苦休息得十種清淨眼耳鼻舌身意亦復如",
    "X04n0223_076:0514c11": "是咸生歡喜踊躍稱慶從彼命終生兜率天天中有",
    "X04n0223_076:0514c12": "鼓名甚可愛樂彼天生已此鼓發音而告之言諸天",
    "X04n0223_076:0514c13": "子汝以心不放逸於如來所種諸善根往昔親近眾",
    "X04n0223_076:0514c14": "善知識毗盧遮那大威神力於彼命終來生此天。",
    "X04n0223_076:0514c15": "【論】第二佛子已下至於彼命終來生此天有八行",
    "X04n0223_076:0514c16": "經明如來處兜率天時放法身妙理智無作淨光",
    "X04n0223_076:0514c17": "地獄獲益天鼓告因分。",
    "X04n0223_076:0514c18": "【經】佛子菩薩足下千輻輪名光明普照王此有隨好",
    "X04n0223_076:0514c19": "名圓滿王常放四十種光明中有一光名清淨功德",
    "X04n0223_076:0514c20": "能照億那由他佛剎微塵數世界隨諸眾生種種業",
    "X04n0223_076:0514c21": "行種種欲樂皆令成熟阿鼻地獄極苦眾生遇斯光",
    "X04n0223_076:0514c22": "者皆悉命終生兜率天既生天已聞天鼓音而告之",
    "X04n0223_076:0514c23": "言善哉善哉諸天子毗盧遮那菩薩入離垢三昧汝",
    "X04n0223_076:0514c24": "當敬禮爾時諸天子聞天鼓音如是勸誨咸生是念",
    "X04n0223_076:0515a01": "奇哉希有何因發此微妙之音是時天鼓告諸天子",
    "X04n0223_076:0515a02": "言我所發聲諸善根力之所成就諸天子如我說我",
    "X04n0223_076:0515a03": "而不著我不著我所一切諸佛亦復如是自說是佛",
    "X04n0223_076:0515a04": "不著於我不著我所諸天子如我音聲不從東方來",
    "X04n0223_076:0515a05": "不從南西北方四維上下來業報成佛亦復如是非",
    "X04n0223_076:0515a06": "十方來諸天子譬如汝等昔在地獄地獄及身非十",
    "X04n0223_076:0515a07": "方來但由於汝顛倒惡業愚癡纏縛生地獄身此無",
    "X04n0223_076:0515a08": "根本無有來處諸天子毗盧遮那菩薩威德力故放",
    "X04n0223_076:0515a09": "大光明而此光明非十方來諸天子我天鼓音亦復",
    "X04n0223_076:0515a10": "如是非十方來但以三昧善根力故般若波羅蜜威",
    "X04n0223_076:0515a11": "德力故出生如是清淨音聲示現如是種種自在諸",
    "X04n0223_076:0515a12": "天子譬如須彌山王有三十三天上妙宮殿種種樂",
    "X04n0223_076:0515a13": "具而此樂具非十方來我天鼓音亦復如是非十方",
    "X04n0223_076:0515a14": "來諸天子譬如億那由他佛剎微塵數世界盡抹為",
    "X04n0223_076:0515a15": "塵我為如是塵數眾生隨其所樂而演說法令大歡",
    "X04n0223_076:0515a16": "喜然我於彼不生疲厭不生退怯不生憍慢不生放",
    "X04n0223_076:0515a17": "逸諸天子毗盧遮那菩薩住離垢三昧亦復如是於",
    "X04n0223_076:0515a18": "右手掌一隨好中放一光明出現無量自在神力一",
    "X04n0223_076:0515a19": "切聲聞辟支佛尚不能知況諸眾生諸天子汝當往",
    "X04n0223_076:0515a20": "詣彼菩薩所親近供養勿復貪著五欲樂具著五欲",
    "X04n0223_076:0515a21": "樂障諸善根諸天子譬如劫火燒須彌山悉令除盡",
    "X04n0223_076:0515a22": "無餘可得貪欲纏心亦復如是終不能生念佛之意",
    "X04n0223_076:0515a23": "諸天子汝等應當知恩報恩諸天子其有眾生不知",
    "X04n0223_076:0515a24": "報恩多遭橫死生於地獄諸天子汝等昔在地獄之",
    "X04n0223_076:0515b01": "中蒙光照身捨彼生此汝等今者宜疾迴向增長善",
    "X04n0223_076:0515b02": "根諸天子如我天鼓非男非女而能出生無量無邊",
    "X04n0223_076:0515b03": "不思議事汝天子天女亦復如是非男非女而能受",
    "X04n0223_076:0515b04": "用種種上妙宮殿園林如我天鼓不生不滅色受想",
    "X04n0223_076:0515b05": "行識亦復如是不生不滅汝等若能於此悟解應知",
    "X04n0223_076:0515b06": "則入無依智印三昧。",
    "X04n0223_076:0515b07": "【論】第三佛子菩薩足下千輻輪中已下至入無依",
    "X04n0223_076:0515b08": "智印三昧有四十二行半經明惡道眾生蒙光所",
    "X04n0223_076:0515b09": "照捨報生天天鼓說法分。",
    "X04n0223_076:0515b10": "【經】時諸天子聞是音已得未曾有即皆化作一萬華",
    "X04n0223_076:0515b11": "雲一萬香雲一萬音樂雲一萬幢雲一萬蓋雲一萬",
    "X04n0223_076:0515b12": "歌讚雲作是化已即共往詣毗盧遮那菩薩所住宮",
    "X04n0223_076:0515b13": "殿合掌恭敬於一面立欲申瞻覲而不得見。",
    "X04n0223_076:0515b14": "【論】第四時諸天子聞是音已已下至而不得見有",
    "X04n0223_076:0515b15": "四行半經明諸天子興供而往天宮而不得見毗",
    "X04n0223_076:0515b16": "盧遮那菩薩分。",
    "X04n0223_076:0515b17": "【經】時有天子作如是言毗盧遮那菩薩已從此歿生",
    "X04n0223_076:0515b18": "於人間淨飯王家乘栴檀樓閣處摩耶夫人胎。",
    "X04n0223_076:0515b19": "【論】第五時有天子已下至摩耶夫人胎有兩行經",
    "X04n0223_076:0515b20": "明天子告諸天眾菩薩所生人間分。",
    "X04n0223_076:0515b21": "【經】時諸天子以天眼觀見菩薩身處在人間淨飯王",
    "X04n0223_076:0515b22": "家梵天欲天承事供養諸天子眾咸作是念我等若",
    "X04n0223_076:0515b23": "不往菩薩所問訊起居乃至一念於此天宮而生愛",
    "X04n0223_076:0515b24": "著則為不可時一一天子與十那由他眷屬欲下閻",
    "X04n0223_076:0515c01": "浮提時天鼓中出聲告言諸天子菩薩摩訶薩非此",
    "X04n0223_076:0515c02": "命終而生彼間但以神通隨諸眾生心之所宜令其",
    "X04n0223_076:0515c03": "得見諸天子如我今者非眼所見而能出聲菩薩摩",
    "X04n0223_076:0515c04": "訶薩入離垢三昧亦復如是非眼所見而能處處示",
    "X04n0223_076:0515c05": "現受生離分別除憍慢無染著諸天子汝等應發阿",
    "X04n0223_076:0515c06": "耨多羅三藐三菩提心淨治其意住善威儀悔除一",
    "X04n0223_076:0515c07": "切業障煩惱障報障見障以盡法界眾生數等身以",
    "X04n0223_076:0515c08": "盡法界眾生數等頭以盡法界眾生數等舌以盡法",
    "X04n0223_076:0515c09": "界眾生數等善身業善語業善意業悔除所有諸障",
    "X04n0223_076:0515c10": "過惡。",
    "X04n0223_076:0515c11": "【論】第六時諸天子以天眼觀已下至悔除所有諸",
    "X04n0223_076:0515c12": "障過惡有十五行半經明諸天子欲往人間供養",
    "X04n0223_076:0515c13": "天鼓音告云毗盧遮那菩薩體無來去并勸發菩",
    "X04n0223_076:0515c14": "提心悔除過惡分。",
    "X04n0223_076:0515c15": "【經】時諸天子聞是語已得未曾有心大歡喜而問之",
    "X04n0223_076:0515c16": "言菩薩摩訶薩云何悔除一切過惡爾時天鼓以菩",
    "X04n0223_076:0515c17": "薩三昧善根力故發聲告言諸天子菩薩知諸業不",
    "X04n0223_076:0515c18": "從東方來不從南西北方四維上下來而共積集止",
    "X04n0223_076:0515c19": "住於心但從顛倒生無有住處菩薩如是決定明見",
    "X04n0223_076:0515c20": "無有疑惑諸天子如我天鼓說業說報說行說戒說",
    "X04n0223_076:0515c21": "喜說安說諸三昧諸佛菩薩亦復如是說我說我所",
    "X04n0223_076:0515c22": "說眾生說貪恚癡種種諸業而實無我無有我所諸",
    "X04n0223_076:0515c23": "所作業六趣果報十方推求悉不可得諸天子譬如",
    "X04n0223_076:0515c24": "我聲不生不滅造惡諸天不聞餘聲唯聞以地獄覺",
    "X04n0223_076:0516a01": "悟之聲一切諸業亦復如是非生非滅隨有修習則",
    "X04n0223_076:0516a02": "受其報諸天子如我天鼓所出音聲於無量劫不可",
    "X04n0223_076:0516a03": "窮盡無有間斷若來若去皆不可得諸天子若有去",
    "X04n0223_076:0516a04": "來則有斷常一切諸佛終不演說有斷常法除為方",
    "X04n0223_076:0516a05": "便成熟眾生諸天子譬如我聲於無量世界隨眾生",
    "X04n0223_076:0516a06": "心皆使得聞一切諸佛亦復如是隨眾生心悉令得",
    "X04n0223_076:0516a07": "見諸天子如有頗棃鏡名為能照清淨鑒徹與十世",
    "X04n0223_076:0516a08": "界其量正等無量無邊諸國土中一切山川一切眾",
    "X04n0223_076:0516a09": "生乃至地獄畜生餓鬼所有影像皆於中現諸天子",
    "X04n0223_076:0516a10": "於汝意云何彼諸影像可得說言來入鏡中從鏡去",
    "X04n0223_076:0516a11": "不答言不也諸天子一切諸業亦復如是雖能出生",
    "X04n0223_076:0516a12": "諸善果報無來去處諸天子譬如幻師幻惑人眼當",
    "X04n0223_076:0516a13": "知諸業亦復如是若如是知是真實懺悔一切罪惡",
    "X04n0223_076:0516a14": "悉得清淨。",
    "X04n0223_076:0516a15": "【論】第七爾時天鼓已下至一切罪惡悉得清淨有",
    "X04n0223_076:0516a16": "二十七行經明天鼓為諸天子說菩薩悔除罪惡",
    "X04n0223_076:0516a17": "達業無生分。",
    "X04n0223_076:0516a18": "【經】說此法時百千億那由他佛剎微塵數世界中兜",
    "X04n0223_076:0516a19": "率陀諸天子得無生法忍無量不思議阿僧祇六欲",
    "X04n0223_076:0516a20": "諸天子發阿耨多羅三藐三菩提心六欲天中一切",
    "X04n0223_076:0516a21": "天女皆捨女身發於無上菩提之意爾時諸天子聞",
    "X04n0223_076:0516a22": "說普賢廣大迴向得十地故獲諸力莊嚴三昧故以",
    "X04n0223_076:0516a23": "眾生數等清淨三業悔除一切諸重障故即見百千",
    "X04n0223_076:0516a24": "億那由他佛剎微塵數七寶蓮華一一華上皆有菩",
    "X04n0223_076:0516b01": "薩結跏趺坐放大光明彼諸菩薩一一隨好放眾生",
    "X04n0223_076:0516b02": "數等光明彼光明中有眾生數等諸佛結跏趺坐隨",
    "X04n0223_076:0516b03": "眾生心而為說法而猶未現離垢三昧少分之力。",
    "X04n0223_076:0516b04": "【論】第八說此法時已下至離垢三昧少分之力有",
    "X04n0223_076:0516b05": "十一行半經明諸天子天女獲益分。",
    "X04n0223_076:0516b06": "【經】爾時彼諸天子以上眾華復於身上一一毛孔化",
    "X04n0223_076:0516b07": "作眾生數等眾妙華雲供養毗盧遮那如來持以散",
    "X04n0223_076:0516b08": "佛一切皆於佛身上住其諸香雲普雨無量佛剎微",
    "X04n0223_076:0516b09": "塵數世界若有眾生身蒙香者其身安樂譬如比丘",
    "X04n0223_076:0516b10": "入第四禪一切業障皆得銷滅若有聞者彼諸眾生",
    "X04n0223_076:0516b11": "於色聲香味觸其內具有五百煩惱其外亦有五百",
    "X04n0223_076:0516b12": "煩惱貪行多者二萬一千瞋行多者二萬一千癡行",
    "X04n0223_076:0516b13": "多者二萬一千等分行者二萬一千了知如是悉是",
    "X04n0223_076:0516b14": "虗妄如是知已成就香幢雲自在光明清淨善根若",
    "X04n0223_076:0516b15": "有眾生見其蓋者種清淨金網轉輪王一恒河沙善",
    "X04n0223_076:0516b16": "根。",
    "X04n0223_076:0516b17": "【論】第九爾時彼諸天子已下至恒河沙善根有十",
    "X04n0223_076:0516b18": "二行經明諸天子興香華供佛及有眾生聞香八",
    "X04n0223_076:0516b19": "萬四千煩惱皆悉清淨成就香幢雲自在光明清",
    "X04n0223_076:0516b20": "淨善根若有眾生見其蓋者種金網轉輪王一恒",
    "X04n0223_076:0516b21": "河沙善根分。",
    "X04n0223_076:0516b22": "【經】佛子菩薩住此轉輪王位於百千億那由他佛剎",
    "X04n0223_076:0516b23": "微塵數世界中教化眾生。",
    "X04n0223_076:0516b24": "【論】第十佛子菩薩住此轉輪王位已下至教化眾",
    "X04n0223_076:0516c01": "生有一行半經明金網轉輪王境位攝化廣狹分。",
    "X04n0223_076:0516c02": "【經】佛子譬如明鏡世界月智如來常有無量諸世界",
    "X04n0223_076:0516c03": "中比丘比丘尼優婆塞優婆夷等化現其身而來聽",
    "X04n0223_076:0516c04": "法廣為演說本生之事未曾一念而有間斷若有眾",
    "X04n0223_076:0516c05": "生聞其佛名必得往生彼佛國土。",
    "X04n0223_076:0516c06": "【論】第十一佛子譬如明鏡世界已下至必得往生",
    "X04n0223_076:0516c07": "彼佛國土有四行經明舉月智如來喻聞名獲益",
    "X04n0223_076:0516c08": "分。",
    "X04n0223_076:0516c09": "【經】菩薩安住清淨金網轉輪王位亦復如是若有暫",
    "X04n0223_076:0516c10": "得遇其光明必獲菩薩第十地位以先修行善根力",
    "X04n0223_076:0516c11": "故佛子如得初禪雖未命終見梵天處所有宮殿而",
    "X04n0223_076:0516c12": "得受於梵世安樂得諸禪者悉亦如是菩薩摩訶薩",
    "X04n0223_076:0516c13": "住清淨金網轉輪王位放摩尼髻清淨光明若有眾",
    "X04n0223_076:0516c14": "生遇斯光者皆得菩薩第十地位成就無量智慧光",
    "X04n0223_076:0516c15": "明得十種清淨眼乃至十種清淨意具足無量甚深",
    "X04n0223_076:0516c16": "三昧成就如是清淨肉眼。",
    "X04n0223_076:0516c17": "【論】第十二菩薩安住已下至成就如是清淨肉眼",
    "X04n0223_076:0516c18": "有九行經明若有遇此金網轉輪聖王光明即獲",
    "X04n0223_076:0516c19": "得十地法門分。",
    "X04n0223_076:0516c21": "大方廣佛新華嚴經合論卷第七十六"
}