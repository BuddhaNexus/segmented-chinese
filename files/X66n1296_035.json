{
    "X66n1296_035:0201c17": "宗門拈古彚集卷第三十五",
    "X66n1296_035:0201c19": "古杭白巖嗣祖沙門　淨符　彚集",
    "X66n1296_035:0201c20": "　　△青六",
    "X66n1296_035:0201c21": "韶州雲門文偃禪師(青六雪峰存嗣)到鵞湖。聞上堂曰。莫道",
    "X66n1296_035:0201c22": "未了底人長時浮逼逼地。設使了得底。明明得知有",
    "X66n1296_035:0201c23": "去處尚乃浮逼逼地。門下問首座。適來和尚意作麼",
    "X66n1296_035:0201c24": "生。曰浮逼逼地。門曰首座久在此住。頭白齒黃。作者",
    "X66n1296_035:0202a01": "個語話。曰上座又作麼生。門曰。要道即道。見即便見。",
    "X66n1296_035:0202a02": "若不見莫亂道。曰只如道浮逼逼地又作麼生。門曰。",
    "X66n1296_035:0202a03": "頭上著枷。脚下著杻。曰與麼則無佛法也。門曰此是",
    "X66n1296_035:0202a04": "文殊普賢大人境界。",
    "X66n1296_035:0202a05": "溈山喆云。大凡撥草瞻風須是其人。雲門可謂青",
    "X66n1296_035:0202a06": "天霹靂旱地震雷。直得百里魂慮變懾。不見道。驚",
    "X66n1296_035:0202a07": "羣須是英靈漢。敵勝還他獅子兒。",
    "X66n1296_035:0202a08": "黃龍新云。雲門以錐錐地。首座以刀剜空。直饒齊",
    "X66n1296_035:0202a09": "下錐刀。未免頭上著枷脚下著杻。",
    "X66n1296_035:0202a10": "寶掌白云。雲門大似按劍鴻門。氣衝牛斗。其時雖",
    "X66n1296_035:0202a11": "有猛將如雲謀臣如雨。也只得斂袵有分。何故。眼",
    "X66n1296_035:0202a12": "空宇宙誰當敵。三尺龍泉照膽寒。",
    "X66n1296_035:0202a13": "雲門因僧問。如何是法身向上事。門曰。向上與汝道",
    "X66n1296_035:0202a14": "即不難。作麼生會法身。曰請和尚鑑。門曰。鑑即且置。",
    "X66n1296_035:0202a15": "作麼生會法身。曰與麼與麼。門曰。者個是長連牀上",
    "X66n1296_035:0202a16": "學得底。我且問你法身還解喫飯麼。僧無對。",
    "X66n1296_035:0202a17": "雪竇顯云。者僧將成九仞之山。不進一簣之土。過",
    "X66n1296_035:0202a18": "在什麼處。",
    "X66n1296_035:0202a19": "積翠永云。雲門直得入泥入水。",
    "X66n1296_035:0202a20": "保福展代僧云。欠他一粒也不得。",
    "X66n1296_035:0202a21": "昭覺勤云。雲門可謂驅耕夫之牛。奪饑人之食。權",
    "X66n1296_035:0202a22": "衡佛祖龜鑑宗乘。所以後來尊宿各出眼目互相",
    "X66n1296_035:0202a23": "扶豎。雖然如是。只明得法身邊事。未明得法身向",
    "X66n1296_035:0202a24": "上事。且如何是法身向上事。域中無背面。閫外有",
    "X66n1296_035:0202b01": "威權。",
    "X66n1296_035:0202b02": "南堂靜云。者僧敢將游艇子撩撥洞庭湖。殊不知",
    "X66n1296_035:0202b03": "雲門金鏃慣調曾百戰。鐵鞭多力恨無讎。若是大",
    "X66n1296_035:0202b04": "隨又且不然。者僧也拈却。雲門也架閣。且作麼生",
    "X66n1296_035:0202b05": "會法身。良久云。任從滄海變。終不為君通。",
    "X66n1296_035:0202b06": "天童傑云。雲門渾剛打就生鐵鑄成。不動鉗鎚火",
    "X66n1296_035:0202b07": "星迸散。永菴主冷處著把火。義出豐年。保福閙處",
    "X66n1296_035:0202b08": "愛入頭。未免傍觀者哂。天童據款結案。也要諸方",
    "X66n1296_035:0202b09": "撿點。若撿點得出。生陷無間地獄。",
    "X66n1296_035:0202b10": "南堂欲云。若論戰也。個個立在轉處。者僧眨得眼",
    "X66n1296_035:0202b11": "來。槍頭早在雲門手裏。直得上天無路入地無門。",
    "X66n1296_035:0202b12": "雪竇更要進土在。還委悉麼。箭穿紅日影。須是射",
    "X66n1296_035:0202b13": "鵰人。",
    "X66n1296_035:0202b14": "古南門云。君子務本。者僧喫飯不知下落。便問法",
    "X66n1296_035:0202b15": "身向上事。自非雲門明鑑秋毫。焉到水窮山盡。雪",
    "X66n1296_035:0202b16": "竇云將成九仞之山不進一簣之土。只恐不是玉。",
    "X66n1296_035:0202b17": "是玉也太奇。",
    "X66n1296_035:0202b18": "清化嶾云。韶陽如大冶紅爐。慣煉精金。者僧却將",
    "X66n1296_035:0202b19": "一錠汞銀不覺入爐便了。要會法身向上事麼。故",
    "X66n1296_035:0202b20": "國無消息。家鄉絕往還。",
    "X66n1296_035:0202b21": "雲門問新到汝是甚處人。曰新羅。門曰將什麼過海。",
    "X66n1296_035:0202b22": "曰草賊大敗。門引手曰為什麼在我手裏。曰恰是。門",
    "X66n1296_035:0202b23": "曰一任[跳兆+孛]跳。僧無對。",
    "X66n1296_035:0202b24": "雪竇顯別雲門後語云。噓噓。又云。雲門老漢龍頭",
    "X66n1296_035:0202c01": "蛇尾。放過者僧。為什麼在我手裏。恰是。劈脊便棒。",
    "X66n1296_035:0202c02": "溈山哲云。雲門雪竇只知步步登高。大溈即不然。",
    "X66n1296_035:0202c03": "為什麼在我手裏。恰是。便乃呵呵大笑。不見道殺",
    "X66n1296_035:0202c04": "人刀活人劒。",
    "X66n1296_035:0202c05": "南堂欲云。者僧過得海來。恰值落在雲門手裏。雪",
    "X66n1296_035:0202c06": "竇推波助瀾。可謂小出大遇。",
    "X66n1296_035:0202c07": "白巖符云。雪竇斬釘截鐵。大溈放兩拋三。雖然各",
    "X66n1296_035:0202c08": "出隻眼。總不堪與雲門把手。殊不知雲門老漢豁",
    "X66n1296_035:0202c09": "達大度。雖百億須彌盧包納有餘。又豈在乎一新",
    "X66n1296_035:0202c10": "生犢子。為什麼在我手裏。恰是。如今不許蹈二老",
    "X66n1296_035:0202c11": "舊轍。試別道看。",
    "X66n1296_035:0202c12": "雲門上堂。直得盡乾坤大地無纖毫過患。猶是轉句。",
    "X66n1296_035:0202c13": "不見一色始是半提。更須知有全提底時節。",
    "X66n1296_035:0202c14": "烏石道云。雲門雷聲甚大雨點全無。當時若有個",
    "X66n1296_035:0202c15": "漢。待道更須知有全提底時節。便與掀倒禪牀。管",
    "X66n1296_035:0202c16": "取雲門一場敗缺。",
    "X66n1296_035:0202c17": "雲門曰。盡大地是個解脫門。枉作佛法會却。何不見",
    "X66n1296_035:0202c18": "山是山見水是水。",
    "X66n1296_035:0202c19": "師林則云。潦倒雲門前言不應後語。如今盡大地",
    "X66n1296_035:0202c20": "人見山何曾喚作水。見水何曾喚作山。既不作佛",
    "X66n1296_035:0202c21": "法會。又喚什麼作解脫門。我眼本正。因師故邪。邪",
    "X66n1296_035:0202c22": "師過謬。非眾生咎。喝一喝。",
    "X66n1296_035:0202c23": "雲門因僧問。如何是西來意。門曰長連牀上有粥有",
    "X66n1296_035:0202c24": "飯。",
    "X66n1296_035:0203a01": "師林則云。跛脚阿師只會現成受用。不知稼穡艱",
    "X66n1296_035:0203a02": "難。若問老僧。却向他道。元日人日。未有不陰。料想",
    "X66n1296_035:0203a03": "今年桃李貴。不如井底種林檎。",
    "X66n1296_035:0203a04": "雲門示眾。拈拄杖曰。凡夫實。謂之有。二乘析。謂之無。",
    "X66n1296_035:0203a05": "緣覺謂之幻有。菩薩當體即空。衲僧見拄杖但喚作",
    "X66n1296_035:0203a06": "拄杖。行但行。坐但坐。總不得動著。",
    "X66n1296_035:0203a07": "徑山杲云。我不似雲門。將虗空剜窟竉。驀拈拄杖",
    "X66n1296_035:0203a08": "云。拄杖子不屬有。不屬無。不屬幻。不屬空。卓一下",
    "X66n1296_035:0203a09": "云。凡夫二乘緣覺菩薩。盡向者裏各隨根性悉得",
    "X66n1296_035:0203a10": "受用。唯於衲僧分上為害為冤。要行不得行。要坐",
    "X66n1296_035:0203a11": "不得坐。進一步被拄杖子迷却路頭。退一步被拄",
    "X66n1296_035:0203a12": "杖子穿却鼻孔。只今莫有不甘的麼。試出來與拄",
    "X66n1296_035:0203a13": "杖子相見。如無。來年更有新條在。惱亂春風卒未",
    "X66n1296_035:0203a14": "休。",
    "X66n1296_035:0203a15": "天寧琦云。凡夫不合起有見。二乘不合起無見。緣",
    "X66n1296_035:0203a16": "覺不合起幻有見。菩薩不合起當體即空見。不可",
    "X66n1296_035:0203a17": "放過。雲門老漢貪觀白浪。失却手橈。累他天下衲",
    "X66n1296_035:0203a18": "僧總落拄杖圈繢。放過不可。好與一坑埋却。",
    "X66n1296_035:0203a19": "愚菴盂拈拄杖云。凡夫二乘緣覺菩薩總向者裏",
    "X66n1296_035:0203a20": "著倒。直得行不得。坐不得。動不得。靜不得。擿下云。",
    "X66n1296_035:0203a21": "如今拋向東洋大海裏。免教向者枯木上生枝生",
    "X66n1296_035:0203a22": "葉。",
    "X66n1296_035:0203a23": "雲門舉馬大師道。一切語言是提婆宗。以者個為主。",
    "X66n1296_035:0203a24": "乃曰。好語。只是無人問我。時有僧便問。如何是提婆",
    "X66n1296_035:0203b01": "宗。門曰。西天九十六種。你是最下種。",
    "X66n1296_035:0203b02": "雪竇顯云。赤旛被者僧奪了也。",
    "X66n1296_035:0203b03": "白巖符云。雪竇道赤旛被者僧奪了也。噫。也只見",
    "X66n1296_035:0203b04": "到者裏。殊不知馬祖當時恁麼道。早是義墮。",
    "X66n1296_035:0203b05": "雲門問僧甚處來。曰江西。門曰江西一隊老漢寐語",
    "X66n1296_035:0203b06": "住也未。僧無對。",
    "X66n1296_035:0203b07": "法眼益云。大小雲門被者僧勘破。",
    "X66n1296_035:0203b08": "五雲逢云。什麼處是勘破雲門處。要會麼。法眼亦",
    "X66n1296_035:0203b09": "被者僧勘破。",
    "X66n1296_035:0203b10": "寶壽方云。大小雲門只見他非。要且不知己過。",
    "X66n1296_035:0203b11": "無量現云。我若作者僧。當時見雲門恁麼道。但禮",
    "X66n1296_035:0203b12": "拜了退。",
    "X66n1296_035:0203b13": "白巖符云。大小韶陽明於責人昧於責己。大似個",
    "X66n1296_035:0203b14": "燈臺子相似。惟者僧無語。不虗曾見作家來。",
    "X66n1296_035:0203b15": "雲門到灌溪。有僧舉溪上堂語曰。十方無壁落。四面",
    "X66n1296_035:0203b16": "亦無門。淨臝臝。赤灑灑。沒可把。上座作麼生會。門曰。",
    "X66n1296_035:0203b17": "舉即易。出也大難。曰上座不肯和尚與麼道那。門曰",
    "X66n1296_035:0203b18": "你適來恁麼舉那。曰是。門曰你驢年夢見灌溪。曰某",
    "X66n1296_035:0203b19": "甲話在。門曰。十方無壁落。四面亦無門。你道大梵天",
    "X66n1296_035:0203b20": "王與帝釋天商量甚麼事。曰豈干他事。門喝曰逐隊",
    "X66n1296_035:0203b21": "喫飯漢。",
    "X66n1296_035:0203b22": "天童忞曰。大凡舉話須知話之起倒。者僧既不是",
    "X66n1296_035:0203b23": "弄潮手。空將鼻孔與人扭揑。廣潤見處也要諸人",
    "X66n1296_035:0203b24": "共知。拈拄杖云。看看。望海鑯動也。[跳兆+孛]跳上瑞雲峰",
    "X66n1296_035:0203c01": "頂。壓著諸人頂門。是你還解迴避也無。良久云。十",
    "X66n1296_035:0203c02": "方無壁落。四面亦無門。淨臝臝。赤灑灑。沒可把。甚",
    "X66n1296_035:0203c03": "處去也。抴拄杖一時打散。",
    "X66n1296_035:0203c04": "雲門問直歲甚處去來。曰刈茅來。門曰刈得幾個祖",
    "X66n1296_035:0203c05": "師。曰三百個。門曰。朝打三千。暮打八百。東家杓柄長。",
    "X66n1296_035:0203c06": "西家杓柄短。又作麼生。直歲無語。門便打。",
    "X66n1296_035:0203c07": "溈山喆云。直歲為眾竭力。到雲門面前乃力盡神",
    "X66n1296_035:0203c08": "疲。何故。棋逢敵手難藏倖。水到滄溟始識波。",
    "X66n1296_035:0203c09": "徑山杲云。直歲無語。有三百個祖師證明。雲門令",
    "X66n1296_035:0203c10": "雖行。要且棒頭無眼。",
    "X66n1296_035:0203c11": "溈山果云。者僧若具眼。見雲門恁麼道。但云和尚",
    "X66n1296_035:0203c12": "休要把髻投衙。擬議之間。隨手便摵。不惟慶快平",
    "X66n1296_035:0203c13": "生。亦乃參學眼正。",
    "X66n1296_035:0203c14": "天寧琦云。大小雲門却被直歲勘破。",
    "X66n1296_035:0203c15": "雲門示眾。盡十方世界乾坤大地。以拄杖畫一畫曰。",
    "X66n1296_035:0203c16": "百雜碎。",
    "X66n1296_035:0203c17": "雪竇顯云。者漢是即是。要且未有出身路。如今拄",
    "X66n1296_035:0203c18": "杖在雪竇手裏。復橫按云。東西南北甚處得來。",
    "X66n1296_035:0203c19": "古南門云。雲門雪竇向萬仞崖頭垂手。不妨各有",
    "X66n1296_035:0203c20": "出身之路。雖然如是。無風帀帀波。",
    "X66n1296_035:0203c21": "資福侶云。雲門雪竇。一人舞百尺寒松。一人坐千",
    "X66n1296_035:0203c22": "尋巨浪。撿較將來。忒煞驚羣動眾。拈拄杖云。者是",
    "X66n1296_035:0203c23": "凌霄峰得來底。乃擲下。",
    "X66n1296_035:0203c24": "雲門示眾。三乘十二分教。達磨西來。放過即不可。若",
    "X66n1296_035:0204a01": "不放過。不消一喝。",
    "X66n1296_035:0204a02": "雪竇顯舉畢隨後喝一喝云。大眾。好喝。且道落在",
    "X66n1296_035:0204a03": "什麼處。若要鼻孔遼天。辨取者一喝。",
    "X66n1296_035:0204a04": "開先金云。辨即辨矣。三乘十二分教著在什麼處。",
    "X66n1296_035:0204a05": "直饒你知得著處分明。三十棒一棒也少你不得。",
    "X66n1296_035:0204a06": "何故。不見道放過即不可。",
    "X66n1296_035:0204a07": "雲門示眾。直得觸目無滯達。得名身句身一切法空。",
    "X66n1296_035:0204a08": "山河大地是名身。亦不可得。喚作三昧性海俱備。猶",
    "X66n1296_035:0204a09": "是無風帀帀之波。直得忘知於覺。覺即佛性。喚作無",
    "X66n1296_035:0204a10": "事人。更須知有向上一竅在。",
    "X66n1296_035:0204a11": "天童覺云。賓主不諳。二俱有過。各與二十棒。祇如",
    "X66n1296_035:0204a12": "向上一竅又作麼生。犀因翫月紋生角。象被雷驚",
    "X66n1296_035:0204a13": "花入牙。",
    "X66n1296_035:0204a14": "徑山杲云。潑油救火渾閑事。雪上加霜愁殺人。",
    "X66n1296_035:0204a15": "天童忞云。山僧即不然。收拾詩書歸舊隱。鳥啼花",
    "X66n1296_035:0204a16": "笑一般春。",
    "X66n1296_035:0204a17": "龍池微云。雲門打葛藤。不出知解。若是向上一竅。",
    "X66n1296_035:0204a18": "未夢見在。且道如何是向上一竅。遂震威一喝。",
    "X66n1296_035:0204a19": "博山奉云。向上一竅是什麼盌脫丘。",
    "X66n1296_035:0204a20": "報恩琇云。雲門慈悲之故。而有落草之談。",
    "X66n1296_035:0204a21": "大覺昇云。諸人要見雲門麼。昔日曾擔睦州板。一",
    "X66n1296_035:0204a22": "朝伸屈在靈樞。所以病多諳藥性。路遠說途艱。若",
    "X66n1296_035:0204a23": "是俊鷹快鷂。總無恁麼事。",
    "X66n1296_035:0204a24": "雲門因僧問。秋初夏末。前程若有人問。作麼生祇對。",
    "X66n1296_035:0204b01": "門曰大眾退後。曰未審過在甚麼處。門曰還我九十",
    "X66n1296_035:0204b02": "日飯錢來。",
    "X66n1296_035:0204b03": "溈山喆云。者僧貪程太速。致使雲門隨索飯錢。如",
    "X66n1296_035:0204b04": "今還有識雲門者麼。出來與大溈相見。良久云。不",
    "X66n1296_035:0204b05": "是弄潮人。休入洪波裏。",
    "X66n1296_035:0204b06": "昭覺勤云。者僧貪觀白浪。雲門見機而作。雖然斬",
    "X66n1296_035:0204b07": "釘截鐵。未是本分草料。有問崇寧。只對道驢事未",
    "X66n1296_035:0204b08": "去馬事到來。待伊如何若何。劈脊便打。",
    "X66n1296_035:0204b09": "護國元云。老韶陽據虎頭收虎尾則不無。斬釘截",
    "X66n1296_035:0204b10": "鐵猶欠一著。或有問護國。劈脊便打。待伊道過在",
    "X66n1296_035:0204b11": "甚麼處。向道我不似雲門索飯錢。",
    "X66n1296_035:0204b12": "天童覺云。大眾退後。衲僧去就。豈用機關。那容體",
    "X66n1296_035:0204b13": "究。蓑翁老熟慣波瀾。橈棹不施船放流。",
    "X66n1296_035:0204b14": "天童華云。者僧有迎刃底謀略。雲門具殺活底手",
    "X66n1296_035:0204b15": "段。雖然如是。應菴門下更須勘過了打。",
    "X66n1296_035:0204b16": "天童傑云。平如鏡面。嶮似刀山。者僧有破關底機",
    "X66n1296_035:0204b17": "謀。雲門善用不戰屈人兵底手段。雖然如是。鼻孔",
    "X66n1296_035:0204b18": "在靈隱手裏。",
    "X66n1296_035:0204b19": "天寧琦云。放過即不可。作麼生祇對。但對他道。七",
    "X66n1296_035:0204b20": "十二棒翻成一百五十。過在甚麼處。對他道。你但",
    "X66n1296_035:0204b21": "喫棒。我要者話行。",
    "X66n1296_035:0204b22": "南澗問云。雲門可謂知機觀變。善為切磋。檢點將",
    "X66n1296_035:0204b23": "來。亦是慈悲之故有落草之談。諸人且如何委悉。",
    "X66n1296_035:0204b24": "去路一身輕似葉。高名千古重如山。",
    "X66n1296_035:0204c01": "雲門示眾。你若不相當。且覓個入頭處。微塵諸佛在",
    "X66n1296_035:0204c02": "你舌頭上。三藏聖教在你脚跟底。不如悟去好。還有",
    "X66n1296_035:0204c03": "人悟得麼。出來對眾道看。",
    "X66n1296_035:0204c04": "雪竇顯云。然則養子之緣。怎奈壓良為賤。其間或",
    "X66n1296_035:0204c05": "有不甘底出來掀倒禪牀。豈不是大丈夫漢。然雖",
    "X66n1296_035:0204c06": "如是。且問據個甚麼道理。乃驀拈拄杖云。洎合停",
    "X66n1296_035:0204c07": "囚長智。擊禪牀下座。",
    "X66n1296_035:0204c08": "昭覺勤云。崇寧今日土上加泥。敢道直得溈山水",
    "X66n1296_035:0204c09": "牯牛。觸殺東海鯉魚。陝府鐵牛吞却嘉州大象。",
    "X66n1296_035:0204c10": "雲門因僧問。如何是透法身句。門曰北斗裏藏身。",
    "X66n1296_035:0204c11": "玉泉皓因張無盡舉傅大士與洞山二頌。皓云。此",
    "X66n1296_035:0204c12": "只頌得法身。未頌得法身向上事。盡云如何是法",
    "X66n1296_035:0204c13": "身向上事。皓云。昨夜雨霶烹。打倒蒲萄棚。知事普",
    "X66n1296_035:0204c14": "請行者人力。拄的拄撐的撐。撐撐拄拄到天明。依",
    "X66n1296_035:0204c15": "舊可憐生。",
    "X66n1296_035:0204c16": "徑山杲云。雲門只答得法身句。未答得透法身句。",
    "X66n1296_035:0204c17": "今日有問徑山。如何是透法身句。向道蟭螟眼裏",
    "X66n1296_035:0204c18": "放夜市。大蟲舌上打鞦韆。",
    "X66n1296_035:0204c19": "天童悟云。通玄又且不然。有問如何是透法身句。",
    "X66n1296_035:0204c20": "劈脊便棒。縱使不會。管教永劫不忘。",
    "X66n1296_035:0204c21": "白巖符云。韶陽老漢是透過法身那邊的人。與麼",
    "X66n1296_035:0204c22": "答話。笑殺皓布裩。者裏有問如何是透法身句。向",
    "X66n1296_035:0204c23": "道本舖發賣南北川廣生熟藥材。下顧者認招牌",
    "X66n1296_035:0204c24": "為記。",
    "X66n1296_035:0205a01": "雲門因僧問。如何是和尚家風。門曰有讀書人來報。",
    "X66n1296_035:0205a02": "徑山杲云。讀書人既到者裏。且如何與伊相見。乃",
    "X66n1296_035:0205a03": "云不是冤家不聚頭。",
    "X66n1296_035:0205a04": "天童悟云。和尚家風。雲門盡情說了。相見之意。大",
    "X66n1296_035:0205a05": "慧不妨道破。祇如相見後又作麼生。乃云。君向瀟",
    "X66n1296_035:0205a06": "湘我向秦。",
    "X66n1296_035:0205a07": "雲門因僧問。如何是諸佛出身處。門曰東山水上行。",
    "X66n1296_035:0205a08": "昭覺勤云。者裏則不然。有問如何是諸佛出身處。",
    "X66n1296_035:0205a09": "向道薰風自南來。殿角生微凉。",
    "X66n1296_035:0205a10": "高峰妙云。二老雖具頂門正眼。慤其本源。天地懸",
    "X66n1296_035:0205a11": "隔。",
    "X66n1296_035:0205a12": "徑山琇云。東山昭覺恁麼提持。鄭州出曹門。妙喜",
    "X66n1296_035:0205a13": "悟去。真州望長蘆。徑山見處也要諸人共知。諸佛",
    "X66n1296_035:0205a14": "出身處。渾不用思惟。早晨喫白粥。如今肚又饑。",
    "X66n1296_035:0205a15": "烏石道云。雲門脚跟浮逼逼。未甞點地。圓悟坐在",
    "X66n1296_035:0205a16": "家舍。寸步不移。檢點將來。總未會諸佛出身處在。",
    "X66n1296_035:0205a17": "若有問烏石。如何是諸佛出身處。但向道。奇怪石",
    "X66n1296_035:0205a18": "頭形似虎。火燒松樹勢如龍。",
    "X66n1296_035:0205a19": "龍池傳云。山僧則不然。有問如何是諸佛出身處。",
    "X66n1296_035:0205a20": "向道西河火裏坐。",
    "X66n1296_035:0205a21": "雲門信云。東山水上行則不難。須彌安嘴上如何",
    "X66n1296_035:0205a22": "理會。",
    "X66n1296_035:0205a23": "南澗問云。二老答處。不是高峰大難委悉。諸人切",
    "X66n1296_035:0205a24": "不得錯會。有問理安。如何是諸佛出身處。但對道",
    "X66n1296_035:0205b01": "吾常於此切。且道與古人是同是別。",
    "X66n1296_035:0205b02": "愚菴盂云。韶陽昭覺二大老。可謂得之于心應之",
    "X66n1296_035:0205b03": "于手。眉毛中挂五座須彌。鼻孔裏藏四大海水。要",
    "X66n1296_035:0205b04": "扶個諸佛出身處。厓洲萬里。",
    "X66n1296_035:0205b05": "靈隱禮云。韶陽佛果二大老。雖則陷虎却物正按",
    "X66n1296_035:0205b06": "旁提。檢點將來。於他諸佛出身處大似鄭州出曹",
    "X66n1296_035:0205b07": "門。今日有問天寧。如何是諸佛出身處。但向道鶴",
    "X66n1296_035:0205b08": "唳蜀岡三尺雪。烏棲古樹一枝雲。",
    "X66n1296_035:0205b09": "洞山昱云。提持向上玄關。還他雲門老作家。若是",
    "X66n1296_035:0205b10": "本分接人。猶欠悟在。設有問山僧。如何是諸佛出",
    "X66n1296_035:0205b11": "身處。向道三春已往孟夏漸熱。且道與雲門是同",
    "X66n1296_035:0205b12": "是別。",
    "X66n1296_035:0205b13": "雲門垂語。古佛與露柱相交是第幾機。乃自代云。南",
    "X66n1296_035:0205b14": "山起雲。北山下雨。",
    "X66n1296_035:0205b15": "博山來云。古佛在眾生肚裏結冬。眾生在古佛肚",
    "X66n1296_035:0205b16": "裏度夏。眾生不識古佛。古佛不識眾生。且道南山",
    "X66n1296_035:0205b17": "起雲北山下雨是甚麼節文。拈拄杖云。向下文長。",
    "X66n1296_035:0205b18": "雲門因僧問。不起一念還有過也無。門曰須彌山。",
    "X66n1296_035:0205b19": "圓通善云。此公案或云纔擬問早是過如須彌。或",
    "X66n1296_035:0205b20": "云如須彌山八風吹不動千古鎮常安。或云為人",
    "X66n1296_035:0205b21": "難透如須彌山。與麼商量。要且未夢見雲門在。除",
    "X66n1296_035:0205b22": "是桶子底脫紅絲線斷。方知總不恁麼。不見道三",
    "X66n1296_035:0205b23": "句明一句。一句明三句。三一不相涉。分明向上路。",
    "X66n1296_035:0205b24": "天童傑云。大小雲門話頭也不識。",
    "X66n1296_035:0205c01": "徑山琇云。者僧無量劫來著此貼肉汗衫。若不遇",
    "X66n1296_035:0205c02": "雲門作家難為脫却。",
    "X66n1296_035:0205c03": "雲門因僧問。和尚壽年多少。門曰七九六十八。曰學",
    "X66n1296_035:0205c04": "人不會。門曰。不會。為汝減却五年。",
    "X66n1296_035:0205c05": "佛日晳云。雲門大師一期演唱宗乘。美則美矣未",
    "X66n1296_035:0205c06": "免翫人喪德。山僧者裏則不然。若有問和尚壽年",
    "X66n1296_035:0205c07": "多少。但向道拄杖子同年。倘更問拄杖子年多少。",
    "X66n1296_035:0205c08": "便與劈脊一棒。管取慶快平生。雖然。也是寒山道",
    "X66n1296_035:0205c09": "底。",
    "X66n1296_035:0205c10": "雲門上堂。聞聲悟道。見色明心。遂舉起手曰。觀世音",
    "X66n1296_035:0205c11": "菩薩將錢買胡餅。放下手曰。元來祇是饅頭。",
    "X66n1296_035:0205c12": "白雲端舉畢。展兩手云。有麼有麼。又搖手云。無也",
    "X66n1296_035:0205c13": "無也。乃云。曾經大海難為水。除却巫山總是烟。",
    "X66n1296_035:0205c14": "法雲秀拈拄杖卓一卓云。者個是聲色。那個是心。",
    "X66n1296_035:0205c15": "良久云。世間無限丹青手。到此都盧畫不成。",
    "X66n1296_035:0205c16": "黃龍清云。雲門可謂食飽傷心。諸人切忌向胡餅",
    "X66n1296_035:0205c17": "裏討汁。",
    "X66n1296_035:0205c18": "五祖演云。我即不然。乃以手作打杖鼓勢云。棚八",
    "X66n1296_035:0205c19": "攞扎。",
    "X66n1296_035:0205c20": "南堂靜云。老僧即不然。張公喫酒李公醉。李公喫",
    "X66n1296_035:0205c21": "酒張公醉。張公李公酩酊醉。鼻息如雷甕裏睡。",
    "X66n1296_035:0205c22": "徑山杲拈拄杖云。者個是色。卓一卓云。者個是聲。",
    "X66n1296_035:0205c23": "諸人總見總聞。那個是明底心。那個是悟底道。喝",
    "X66n1296_035:0205c24": "一喝云。貪他一粒米。失却半年糧。復卓杖一下。",
    "X66n1296_035:0206a01": "圓通善云。韶陽老人可謂唱彌高和彌寡。如今却",
    "X66n1296_035:0206a02": "向廷壽拂子頭上入方網三昧。東方入定西方起。",
    "X66n1296_035:0206a03": "乃至男身入定女身起。還會麼。野色更無山隔斷。",
    "X66n1296_035:0206a04": "天光直與水相通。",
    "X66n1296_035:0206a05": "天寧琦云。汝等諸人不是不聞聲。因什麼不悟道。",
    "X66n1296_035:0206a06": "不是不見色。因甚麼不明心。雲門恁麼堤撕。妙喜",
    "X66n1296_035:0206a07": "恁麼判斷。一曲兩曲無人會。雨過夜塘秋水深。",
    "X66n1296_035:0206a08": "仰山欽云。跛脚師撫憐赤子。動則倒腹傾腸。只是",
    "X66n1296_035:0206a09": "做造愴忙。帶些粘牙綴齒。欽上座則不然。聞聲悟",
    "X66n1296_035:0206a10": "道見色明心。卓拄杖云。家家觀世音。",
    "X66n1296_035:0206a11": "伏龍長云。大小雲門只在聲色裏頭出頭沒。者裏",
    "X66n1296_035:0206a12": "則不然。拈拄杖卓一卓喝一喝。",
    "X66n1296_035:0206a13": "雲居莊云。我不似雲門認奴作郎指鹿為馬。驀拈",
    "X66n1296_035:0206a14": "拄杖云。看看拄杖子穿過諸人髑髏。乃卓一卓。",
    "X66n1296_035:0206a15": "博山來云。聞聲悟道。虗空敲不響。又作麼生。見色",
    "X66n1296_035:0206a16": "明心。清風無形質。又作麼生。胡言漢語即不無。觀",
    "X66n1296_035:0206a17": "世音菩薩入普門三昧。雲門者漢向甚處摸索。",
    "X66n1296_035:0206a18": "雪竇雲云。韶陽與麼說話。大似嚼飯餧嬰孩。山僧",
    "X66n1296_035:0206a19": "則不然。聞聲豈悟道。見色不明心。證取三摩提。南",
    "X66n1296_035:0206a20": "無觀世音。",
    "X66n1296_035:0206a21": "雲門問僧什麼處來。曰禮塔來問。曰謔我。曰某甲實",
    "X66n1296_035:0206a22": "禮塔來。門曰五戒也不持。",
    "X66n1296_035:0206a23": "保福展云。智不責愚。",
    "X66n1296_035:0206a24": "汾陽昭云。彼此相鈍置。",
    "X66n1296_035:0206b01": "雲門因僧問。如何是超佛越祖之譚。門曰胡餅。",
    "X66n1296_035:0206b02": "徑山杲云。雲門直是好一枚胡餅。要且無超佛越",
    "X66n1296_035:0206b03": "祖底道理。",
    "X66n1296_035:0206b04": "松隱然云。妙喜一手擡一手搦。未免話作兩橛。既",
    "X66n1296_035:0206b05": "是好一枚胡餅。又道無超佛越祖底道理。諸禪德。",
    "X66n1296_035:0206b06": "且道妙喜還有為人處也無。參。",
    "X66n1296_035:0206b07": "天寧琦云。[祝/土]。",
    "X66n1296_035:0206b08": "天寧傑云。雲門信口垂慈不費心力。天寧却不恁",
    "X66n1296_035:0206b09": "麼。或有問如何是超佛越祖之談。向道清晨喫白",
    "X66n1296_035:0206b10": "粥。午後便不饑。",
    "X66n1296_035:0206b11": "安國聰云。妙喜只知其一不知其二。殊不知臨濟",
    "X66n1296_035:0206b12": "玄要主賓。洞山君臣偏正。乃至百千法門無量妙",
    "X66n1296_035:0206b13": "義。總不出者枚胡餅。諸人還委悉麼。苟或不然。且",
    "X66n1296_035:0206b14": "向胡餅裏咬嚼。",
    "X66n1296_035:0206b15": "雲門垂語。人人盡有光明在。看時不見暗昏昏。作麼",
    "X66n1296_035:0206b16": "生是諸人光明。自代曰。廚庫山門。又曰。好事不如無。",
    "X66n1296_035:0206b17": "愚菴盂云。雲門代兩語。一語水裏拈星。一語山頭",
    "X66n1296_035:0206b18": "張網。大唐國裏打鼓。新羅國裏鳴鐘。料掉沒交涉。",
    "X66n1296_035:0206b19": "請歸堂喫茶。",
    "X66n1296_035:0206b20": "靈巖儲卓拄杖云。厨庫山門一擊洞開了也。杓大",
    "X66n1296_035:0206b21": "盌小一任諸人檢點。畢竟光明在什麼處。不見道",
    "X66n1296_035:0206b22": "開口即錯擬心即乖。",
    "X66n1296_035:0206b23": "雲門因僧問。如何是道。門曰透出一字。",
    "X66n1296_035:0206b24": "徑山杲云。透出一字。却不相似。急轉頭來。張三李",
    "X66n1296_035:0206c01": "四。",
    "X66n1296_035:0206c02": "天寧琦云。天寧作麼生。拈拄杖擊禪牀云。洎合停",
    "X66n1296_035:0206c03": "囚長智。",
    "X66n1296_035:0206c04": "雲門曰。百草頭上道將一句來。眾無語。自代曰。俱。",
    "X66n1296_035:0206c05": "昭覺勤云。劄。復云。直得萬機寢削千眼頓開。細如",
    "X66n1296_035:0206c06": "須彌大如芥子。軟如鐵硬如泥。雖然如是。只道得",
    "X66n1296_035:0206c07": "一半。或有問山僧。只對他道收。且道落在什麼處。",
    "X66n1296_035:0206c08": "徑山杲云。普。復云。俱劄普。日輪午。李將軍。射石虎。",
    "X66n1296_035:0206c09": "雖然透過那邊。枉發千鈞之弩。",
    "X66n1296_035:0206c10": "天寧琦云。雲門俱。少實多虗。圓悟劄。了無交涉。妙",
    "X66n1296_035:0206c11": "喜普。直須薦取。者三個漢各立生涯。搖頭擺尾到",
    "X66n1296_035:0206c12": "處逢他。深山藏猛虎。淺草露羣蛇。",
    "X66n1296_035:0206c13": "靈巖儲云。圓悟老漢不識好惡。錯下名言。雲門當",
    "X66n1296_035:0206c14": "時恁麼答話。惑亂人不少。那堪土上加泥。今日若",
    "X66n1296_035:0206c15": "有人問國清。百草頭上道將一句來。拽拄杖劈脊",
    "X66n1296_035:0206c16": "便打。何故。免教伊在百草頭上躲跟。",
    "X66n1296_035:0206c17": "佛川宗云。一把柳絲收不得。和烟搭在玉欄杆。",
    "X66n1296_035:0206c18": "雲門因僧問。十二時中作麼生得不空過。門曰你向",
    "X66n1296_035:0206c19": "甚麼處著此一問。曰學人不會請和尚舉。門曰。舉不",
    "X66n1296_035:0206c20": "顧。即差互。擬思量。何劫悟。",
    "X66n1296_035:0206c21": "夾山豫云。雲門恁麼為人。正是前頭打得著。後頭",
    "X66n1296_035:0206c22": "打不著。若是山僧。待道學人不會請和尚舉。劈頭",
    "X66n1296_035:0206c23": "一棒。向伊道逢人切莫錯舉。",
    "X66n1296_035:0206c24": "雲門問僧看什麼經。曰瑜伽論。門曰義墮也。曰甚麼",
    "X66n1296_035:0207a01": "處義墮。門曰自領出去。",
    "X66n1296_035:0207a02": "中峰本云。雪上霜。枷上杻。覿面無私。移星換斗。要",
    "X66n1296_035:0207a03": "見者僧話墮處麼。且待三十年後。",
    "X66n1296_035:0207a04": "雲門示眾。光不透脫有兩般病。一切處不明面前有",
    "X66n1296_035:0207a05": "物是一。透得一切法空。隱隱地似有個物相似。亦是",
    "X66n1296_035:0207a06": "光不透脫。又法身亦有兩般病。得到法身為法執不",
    "X66n1296_035:0207a07": "忘。己見猶存。坐在法身邊是一。直饒透得法身去。放",
    "X66n1296_035:0207a08": "過即不可。子細檢點將來。有甚麼氣息。亦是病。",
    "X66n1296_035:0207a09": "博山來云。造精之極。研極之疵。非慧目莫能鑑。若",
    "X66n1296_035:0207a10": "夫心知體合。截流注之病根。達本忘情。鏡無己之",
    "X66n1296_035:0207a11": "景象。除是向威音那畔分身。十字街頭打睡底漢。",
    "X66n1296_035:0207a12": "方可診候。不然莫將日瘧悞作傷寒。",
    "X66n1296_035:0207a13": "愚菴盂云。世尊三昧迦葉不知。迦葉三昧阿難不",
    "X66n1296_035:0207a14": "知。阿難三昧商那和修不知。佛祖三昧眾生不知。",
    "X66n1296_035:0207a15": "眾生三昧山河大地不知。燈籠三昧露柱不知。打",
    "X66n1296_035:0207a16": "破情識窠臼。掀翻從前鬼窟。柏樹子開花。虗空粉",
    "X66n1296_035:0207a17": "碎。且道是三昧是病。若檢點得出。好參雲門禪。若",
    "X66n1296_035:0207a18": "檢點不出。不免髑髏前見鬼。",
    "X66n1296_035:0207a19": "雲門因僧問。弑父弑母佛前懺悔。弑佛弑祖向什麼",
    "X66n1296_035:0207a20": "處懺悔。門曰露。",
    "X66n1296_035:0207a21": "育王雪云。雲門具殺人不眨眼底手段。被者僧輕",
    "X66n1296_035:0207a22": "輕一拶。直得無言可對無理可伸。",
    "X66n1296_035:0207a23": "雲門因講僧參。經時乃曰。未到雲門時恰似初生月。",
    "X66n1296_035:0207a24": "及乎到後曲彎彎地。門得知乃問。是你恁麼道耶。曰",
    "X66n1296_035:0207b01": "是。門曰。甚好。吾問汝。作麼生是初生月。僧乃斫額作",
    "X66n1296_035:0207b02": "望月勢。門曰。你如此。已後失却目在。僧經旬日復來。",
    "X66n1296_035:0207b03": "門又問。你還會也未。曰未會。門曰。你問我。僧便問如",
    "X66n1296_035:0207b04": "何是初生月。門曰曲彎彎地。僧罔措。後果失目。",
    "X66n1296_035:0207b05": "瑯瑘覺云。你道佛法靈驗不靈驗。如今有人問瑯",
    "X66n1296_035:0207b06": "瑘。如何是初生月。向道經堂前打板聲。",
    "X66n1296_035:0207b07": "白雲端云。者僧失却目。雲門和鼻孔不見。雖然如",
    "X66n1296_035:0207b08": "是。家住□州西。",
    "X66n1296_035:0207b09": "黃龍新云。語驚時聽。得無動機。若謂者僧失雙目。",
    "X66n1296_035:0207b10": "入地獄如箭射。",
    "X66n1296_035:0207b11": "東禪觀云。者僧雖失雙目。光射九天。雲門兩眼雖",
    "X66n1296_035:0207b12": "存。前明後暗。",
    "X66n1296_035:0207b13": "雲門上堂。平地上死人無數。過得荊棘林始是好手。",
    "X66n1296_035:0207b14": "時有僧便出眾曰。與麼則堂中第一座有長處也。門",
    "X66n1296_035:0207b15": "曰蘇嚕蘇嚕。",
    "X66n1296_035:0207b16": "溈山喆云。若非雲門被者僧一問。幾乎將南作北。",
    "X66n1296_035:0207b17": "黃龍南拈起拂子云。大眾。若喚作拂子。是平地上",
    "X66n1296_035:0207b18": "死人。不喚作拂子。未透荊棘林在。",
    "X66n1296_035:0207b19": "五祖演云。太平即不然。平地上個個丈夫。荊棘林",
    "X66n1296_035:0207b20": "裏坐得始是好手。何故。格。",
    "X66n1296_035:0207b21": "泐潭清云。只者拂子是荊棘林。諸人作麼生過。直",
    "X66n1296_035:0207b22": "饒過得。也是猢猻繫露柱。",
    "X66n1296_035:0207b23": "雲居莊云。雲居則不然。平地上活人無數。入得荊",
    "X66n1296_035:0207b24": "棘林是好手。或有出來說長說短。拈拄杖便打。何",
    "X66n1296_035:0207c01": "故。水流溼。火就燥。禍福無門。惟人自召。",
    "X66n1296_035:0207c02": "笑巖寶云。雲門被者僧一拶。輙自先跳入荊棘林",
    "X66n1296_035:0207c03": "中坐地。我則不然。待道與麼則堂中第一座有長",
    "X66n1296_035:0207c04": "處也。劈頭便打云。汝為什麼又深入者一重。",
    "X66n1296_035:0207c06": "宗門拈古彚集卷第三十五"
}