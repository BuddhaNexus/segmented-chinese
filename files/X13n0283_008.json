{
    "X13n0283_008:0157c05": "大佛頂首楞嚴秘錄卷第八",
    "X13n0283_008:0157c06": "天台　一松大師　說",
    "X13n0283_008:0157c07": "語溪門人　靈述　記",
    "X13n0283_008:0157c08": "二從阿難如是去。返妄歸真明他位之文也。此中位",
    "X13n0283_008:0157c09": "次。眾說紛然。或以三漸次為橫徧諸位者。或以乾慧",
    "X13n0283_008:0157c10": "三漸次位圓家五品十信盡攝其中者。或以單複十",
    "X13n0283_008:0157c11": "二乃至玅覺為七者。或以經文但言五十五位而未",
    "X13n0283_008:0157c12": "許六十聖位者。或以金剛心為等覺別開者。今試以",
    "X13n0283_008:0157c13": "當機問詞及吾宗六即定之。自無餘議矣。盡當機問",
    "X13n0283_008:0157c14": "詞有四。初通請云。未到涅槃。云何為乾慧之地四十",
    "X13n0283_008:0157c15": "四心。次別請云。至何漸次得修行目。詣何方所得入",
    "X13n0283_008:0157c16": "地中。云何名為等覺菩薩。如來答中。先明漸次。次明",
    "X13n0283_008:0157c17": "乾慧四十四心。次明十地。再次始明等覺。故總結云。",
    "X13n0283_008:0157c18": "如是重重單複十二始盡玅覺。次序條然無煩別說",
    "X13n0283_008:0157c19": "者。如吾宗六即者。凡夫本具聖位為理即。從此得聞",
    "X13n0283_008:0157c20": "為名字即。乾慧為觀行即。十信為相似即。十住至等",
    "X13n0283_008:0157c21": "覺為分證即。玅覺為究竟即。則知此中三種漸次。正",
    "X13n0283_008:0157c22": "名字升進之位。以其不獨解名。且能修觀。但未入品。",
    "X13n0283_008:0157c23": "非觀行位。若其修之不已。近能伏五住而登乾慧。遠",
    "X13n0283_008:0157c24": "能破三惑而躋分證。故經云因不流逸旋元自歸。以",
    "X13n0283_008:0158a01": "至六用不行。是人即獲無生法忍等。俱係如來懸示。",
    "X13n0283_008:0158a02": "後位功由於此。而非三漸次當位功行。何能如是。此",
    "X13n0283_008:0158a03": "乃大旨。不可不深知也。圓通流云。此法修之始於名",
    "X13n0283_008:0158a04": "字。成之登於觀行。至哉言矣。乾慧地中。以不思議觀",
    "X13n0283_008:0158a05": "觀不思議境。達陰入界本如來藏。人法二執了無性",
    "X13n0283_008:0158a06": "實。故云執心虗明純是智慧。而如來藏唯妙覺明。故",
    "X13n0283_008:0158a07": "云玅性圓明瑩十方界。但欲愛初乾。未與法流水接。",
    "X13n0283_008:0158a08": "判屬觀行無疑也。十信位中。能破界內見思。及破界",
    "X13n0283_008:0158a09": "內外塵沙。以伏無明住地惑。故初信即云一切妄想",
    "X13n0283_008:0158a10": "滅盡無餘。則後後勝前前。而十信又可知矣。謂非相",
    "X13n0283_008:0158a11": "似也乎。十住十行十向四加行十地等覺。此諸位中",
    "X13n0283_008:0158a12": "雖淺深有異。而分破分證。位位具諸功德。則總屬之",
    "X13n0283_008:0158a13": "分證。唯後玅覺乃名究竟即耳。況結文云。重重單複",
    "X13n0283_008:0158a14": "十二始盡玅覺。則十二為能盡。此在於因。玅覺為所",
    "X13n0283_008:0158a15": "盡。而在於果。烏得并玅覺為七乎。當知三漸次乾慧",
    "X13n0283_008:0158a16": "四加行等覺謂之單。十信十住十行十向十地謂之",
    "X13n0283_008:0158a17": "複。不唯稱謂無乖。亦且義意有據。則六十聖位亦從",
    "X13n0283_008:0158a18": "可識矣。其經言五十五位真菩提路者。例如吳興漸",
    "X13n0283_008:0158a19": "次乾慧非真玅覺非路。達者詳之。分文為二。初正答。",
    "X13n0283_008:0158a20": "阿難如是去也。二結顯。是種種地去也。初又分十。始",
    "X13n0283_008:0158a21": "於三漸次。終於等覺。次第可見。",
    "X13n0283_008:0158a22": "初三漸次又二。初阿難等結前。二汝今等明今。初",
    "X13n0283_008:0158a23": "結前中。如是等法也。指前十二類眾生一一互具十",
    "X13n0283_008:0158a24": "二類也。前十二類。因十二顛倒之因。感十二顛倒之",
    "X13n0283_008:0158b01": "果。今以一一之果還資一一之因。如胎一類造餘十",
    "X13n0283_008:0158b02": "一。乃至非無想類亦復如是。故云如是等也。猶如下",
    "X13n0283_008:0158b03": "喻也。玅淨明體中。一念不覺即有十二類生各具十",
    "X13n0283_008:0158b04": "二。猶如揑自空華而發生也。揑目喻一念不覺之顛",
    "X13n0283_008:0158b05": "倒也。亂華喻六亂妄想而有十二類更各具十二類",
    "X13n0283_008:0158b06": "也。顛倒下合也。顛倒等者。性淨明體本來微玅而圓",
    "X13n0283_008:0158b07": "滿者。因顛倒故。翻圓滿為十二類缺陷矣。性淨明體",
    "X13n0283_008:0158b08": "本來微玅而真實者。因顛倒故。翻真實為十二類虗",
    "X13n0283_008:0158b09": "妄矣。性淨明體本來微妙而清淨者。因顛倒故。翻清",
    "X13n0283_008:0158b10": "淨為十二類染污矣。性淨明體本來微玅而明了者。",
    "X13n0283_008:0158b11": "因顛倒故。翻明了為十二類昏暗矣。猶之乎清淨眼",
    "X13n0283_008:0158b12": "晴明空。因一揑目。而虗空中狂華亂生。空華因揑目",
    "X13n0283_008:0158b13": "而有。十二顛倒因一念不覺而有。故云顛倒等也。良",
    "X13n0283_008:0158b14": "以真性不可思議。翻此性德而成亂想。業力亦不可",
    "X13n0283_008:0158b15": "思議也。二明今又分三。初標舉。汝今等也。二徵列。",
    "X13n0283_008:0158b16": "云何等也。三釋明。云何等也。初標舉中。汝今等者。",
    "X13n0283_008:0158b17": "雖牒前請詞。實統收前之解行二門也。蓋修無所修。",
    "X13n0283_008:0158b18": "全以不生滅為本而修。則即於耳根返聞自性旋倒",
    "X13n0283_008:0158b19": "聞機以為能修之要。證無所證。全證眾生本有。則即",
    "X13n0283_008:0158b20": "於常住真心中中流入以趨究竟之玅。故云汝今修",
    "X13n0283_008:0158b21": "證也。云佛三摩提者。揀非偏漸之修證也。本因元所",
    "X13n0283_008:0158b22": "亂想。即上一一類中各各互具者也。又即因動有聲",
    "X13n0283_008:0158b23": "乃至因味知法等也。欲除此想當立漸次。故云立三",
    "X13n0283_008:0158b24": "漸次等也。如淨下立喻也。喻行入因心。除去二字正",
    "X13n0283_008:0158c01": "喻三漸次功行。毒蜜喻十二顛倒。毒蜜能喪色身報",
    "X13n0283_008:0158c02": "命。此之顛倒能喪法身慧命。故喻毒蜜。湯水喻耳根",
    "X13n0283_008:0158c03": "法門之正行。灰香喻三十七品之助行。甘露喻所證",
    "X13n0283_008:0158c04": "也。所謂先淨因心。後證果德耳。又可除去二字總喻",
    "X13n0283_008:0158c05": "三漸次。淨器毒蜜仝前。湯水等別喻三漸次。違其現",
    "X13n0283_008:0158c06": "業喻以湯水。刳其正性喻以雜香。除其助因喻以雜",
    "X13n0283_008:0158c07": "灰。以三漸次即修耳根三昧故。後貯甘露喻五十五",
    "X13n0283_008:0158c08": "位及玅覺也。所以下之結顯皆以三增進故善能成",
    "X13n0283_008:0158c09": "就五十五位。則知三漸次為能增進能成就也。五十",
    "X13n0283_008:0158c10": "五位為所增進所成就也。",
    "X13n0283_008:0158c11": "二徵列中。初二句徵也。二六句列也。徵可知。列中每",
    "X13n0283_008:0158c12": "各二句。上句修。下句斷也。言修習者。謂初於聞中不",
    "X13n0283_008:0158c13": "令循聲流轉。數數返聞自性。除其助因者。五辛為資",
    "X13n0283_008:0158c14": "助正性之因。然亦就飲食中一端。類而推之。凡五根",
    "X13n0283_008:0158c15": "所入生煩惱因皆可除之。為入證初門耳。真修者。謂",
    "X13n0283_008:0158c16": "返聞自性務以真三摩地漸次熏修。刳其正性者。殺",
    "X13n0283_008:0158c17": "盜婬為一切眾生之正性。使入諸苦故。圓覺經云。一",
    "X13n0283_008:0158c18": "切眾生皆以婬欲而正性命。今刳而去之。則生死輪",
    "X13n0283_008:0158c19": "迴可息矣。增進者。即此反聞工夫增進其行。違其現",
    "X13n0283_008:0158c20": "業者。謂六根之中現前流注新新造業。違之使內六",
    "X13n0283_008:0158c21": "根不復流逸六塵。乃至返流全一六用不行。如是所",
    "X13n0283_008:0158c22": "謂現前之業無不違矣。又違其現業及前除其助因",
    "X13n0283_008:0158c23": "刳其正性。一經所談不出此之三句。何則。若果違其",
    "X13n0283_008:0158c24": "現業除其助因等三。圓解從是以開。圓行從是以成。",
    "X13n0283_008:0159a01": "圓位從是以證。便可請結圓經之名。乃至七趣自得",
    "X13n0283_008:0159a02": "乎精研。五陰自得乎詳辨矣。所以謂一經所談不出",
    "X13n0283_008:0159a03": "此三句也。此中雖列修習等三之所修除其助因等",
    "X13n0283_008:0159a04": "三之所斷。下釋明中正明所斷之三。不言所修之三。",
    "X13n0283_008:0159a05": "以所修是能斷。舉所斷能斷見矣。又前來所修無非",
    "X13n0283_008:0159a06": "是修習等。所以但舉斷不舉修也。",
    "X13n0283_008:0159a07": "三釋明分三。即除助因等也。次第可見。初除助因又",
    "X13n0283_008:0159a08": "三。初云何句徵。二阿難等釋。三阿難下結。初徵可",
    "X13n0283_008:0159a09": "知。二釋又三。初明因由。阿難去也。二勸斷葷。阿難去",
    "X13n0283_008:0159a10": "也。三出過患。如是去也。初科為因由者。為欲斷五",
    "X13n0283_008:0159a11": "葷之助因。借此四食而敘來源。所以有食甘句結四",
    "X13n0283_008:0159a12": "食也。食毒句指五葷也。不能自全等者。謂其各有形",
    "X13n0283_008:0159a13": "命。非食則死。故必依食而住也。段食等四。若依經論",
    "X13n0283_008:0159a14": "所說不一。然此十二類生止在欲界。則知四食亦應",
    "X13n0283_008:0159a15": "就欲界而釋也。一段食者。段即摶也。經論皆稱摶食。",
    "X13n0283_008:0159a16": "以手摶取曰摶。今言段者謂分段也。食有資益之義。",
    "X13n0283_008:0159a17": "謂以香味觸三為體。入腹變壞資益諸根。故名段食。",
    "X13n0283_008:0159a18": "二觸食者。觸即對也。謂六根所對色等六塵。柔輭細",
    "X13n0283_008:0159a19": "滑冷煖等觸而生喜樂。俱能資益諸根。故名觸食。是",
    "X13n0283_008:0159a20": "以翻譯名義云。見色愛者名食。豈非觸義乎。設非觸",
    "X13n0283_008:0159a21": "食。何以觀戲劇等終日不食而不饑也。三思食者。思",
    "X13n0283_008:0159a22": "即意思。謂第六識。思於可愛之境生希望意而能潤",
    "X13n0283_008:0159a23": "於諸根。如人饑乏。至有食處。望所得食而身不死。故",
    "X13n0283_008:0159a24": "名思食。四識食者。識以執持為義。即第八識也。由前",
    "X13n0283_008:0159b01": "三食勢分所資。能令此識增勝執持諸根。故名識食。",
    "X13n0283_008:0159b02": "二勸斷葷中。正明食辛非行者所宜也。食甘二句。",
    "X13n0283_008:0159b03": "明食有利害。蓋指五辛為毒類也。雖不致死。而發婬",
    "X13n0283_008:0159b04": "增恚。非毒而何。故求三摩地者當斷此也。五辛如別",
    "X13n0283_008:0159b05": "釋。言其發婬增恚。總是助火耳。三出過患中又二。",
    "X13n0283_008:0159b06": "初如是下明說法人也。二是食下明坐禪人也。初可",
    "X13n0283_008:0159b07": "知。次中。大力魔王等者。魔王唯恐行人成就。時欲壞",
    "X13n0283_008:0159b08": "之。今既修禪。食其五辛。天僊不來守護。而魔王乘隙",
    "X13n0283_008:0159b09": "可入矣。故曰大力等也。現作等現身也。非毀等說法",
    "X13n0283_008:0159b10": "也。命終等者。既聞其說。命終之後為其眷屬。受魔福",
    "X13n0283_008:0159b11": "盡還墮地獄也。非毀禁戒者。自不能除。反毀持戒者。",
    "X13n0283_008:0159b12": "曰何必斤斤兩兩以戒為持。若作是說。所謂法說非",
    "X13n0283_008:0159b13": "法也。讚婬怒癡者。因大乘經云。婬欲即是道。貪癡亦",
    "X13n0283_008:0159b14": "復然。便謂婬怒癡等不礙於道。殊不知此是全妄即",
    "X13n0283_008:0159b15": "真達性之言。若作錯解。所謂非法說法也。三結可",
    "X13n0283_008:0159b16": "知。",
    "X13n0283_008:0159b17": "二刳正性。亦有徵釋結三也。初徵可知。二釋亦三。初",
    "X13n0283_008:0159b18": "直示功行。阿難等也。二正出方法。當觀等也。三預明",
    "X13n0283_008:0159b19": "效騐。禁戒等也。初直示功行中。要先之句總明嚴",
    "X13n0283_008:0159b20": "持。承斷下別明嚴持也。所謂使婬殺不生也。婬須從",
    "X13n0283_008:0159b21": "心止絕。不唯執身不行。亦且執心不起。到此不行不",
    "X13n0283_008:0159b22": "起之心亦不可得。故云永斷婬心。酒能致亂。助欲性",
    "X13n0283_008:0159b23": "故。肉能傷慈。起殺心故。以火助食而不噉生者。防殺",
    "X13n0283_008:0159b24": "之至也。酒本昏性。行人若飲。其昭昭者翻為昧昧矣。",
    "X13n0283_008:0159c01": "其惺惺者翻為昏昏矣。則其慧命之失可知也。肉本",
    "X13n0283_008:0159c02": "喪慈。其形雖人畜之別。其體本同有佛性。若食其肉。",
    "X13n0283_008:0159c03": "即斷佛性種子。則其法身之喪又可知也。所以不應",
    "X13n0283_008:0159c04": "飡酒與肉。是修行人等。反顯勸持也。可知。二正出",
    "X13n0283_008:0159c05": "方法中。當觀等者。正示斷欲之法也。猶如等者。世間",
    "X13n0283_008:0159c06": "毒蛇止殺色身報命而已。婬欲能喪法身及夫慧命。",
    "X13n0283_008:0159c07": "世間稱怨賊者。劫財為賊。奪命為怨。今婬欲不唯劫",
    "X13n0283_008:0159c08": "功德法財。亦且奪慧命。故喻之以毒蛇怨賊也。所重",
    "X13n0283_008:0159c09": "全在當觀二字。下之執身不動執心不起全由此中",
    "X13n0283_008:0159c10": "得力。先持等。復明持戒有序不可躐等。先持等比丘",
    "X13n0283_008:0159c11": "戒也。後行等菩薩戒也。近有謂比丘戒難持菩薩戒",
    "X13n0283_008:0159c12": "易持。然在比丘執身不動猶可把提。若其菩薩執心",
    "X13n0283_008:0159c13": "不起了無攝持。反為易者良可慨矣。三預明效驗",
    "X13n0283_008:0159c14": "中。禁戒等者。預序其效騐也。若近在觀行。遠在相似。",
    "X13n0283_008:0159c15": "所以禁戒去敘觀行也。是清去敘相似也。下之違現",
    "X13n0283_008:0159c16": "業之預明效騐亦然。云戒成就者。謂於婬殺二種。執",
    "X13n0283_008:0159c17": "身不動執心不起戒當成就。永無相生。斷婬故也。永",
    "X13n0283_008:0159c18": "無相殺。斷殺故也。既無生殺業因。何有生殺業果報",
    "X13n0283_008:0159c19": "哉。偷謂竊取。劫謂強取。無負累者。無負債之業累也。",
    "X13n0283_008:0159c20": "不還宿債者。如以大妄語貪其供養。還當酧償。今既",
    "X13n0283_008:0159c21": "不妄。不須還也。總而言之。婬殺盜妄四皆清淨。故云",
    "X13n0283_008:0159c22": "禁戒成就。預敘將來得觀行之效驗如此。是清等。預",
    "X13n0283_008:0159c23": "敘相似之效騐。即六根清淨也。不須天眼。眼清淨也。",
    "X13n0283_008:0159c24": "聞法。耳清淨也。親奉聖旨。舌清淨也。得神通者。身清",
    "X13n0283_008:0160a01": "淨也。宿命清淨。意清淨也。雖略鼻根亦可兼耳。若要",
    "X13n0283_008:0160a02": "釋此。即於法華六根清淨為對顯之亦可知也。以敘",
    "X13n0283_008:0160a03": "相似之效驗也如此。三結可見。",
    "X13n0283_008:0160a04": "三違現業。亦徵釋結三也。初徵可知。釋亦有三。初阿",
    "X13n0283_008:0160a05": "難下正出功行。二十方下預明效騐。三從是下隨行",
    "X13n0283_008:0160a06": "安立。初正出功行中。以無貪婬等。若承前不止於",
    "X13n0283_008:0160a07": "無婬。乃至無妄語亦具也。又就文不唯無貪婬。凡六",
    "X13n0283_008:0160a08": "根所對皆無貪矣。所以云於外等也。外六塵不多流",
    "X13n0283_008:0160a09": "逸則貪婬無矣。蓋流逸奔塵起現前業。今無貪婬而",
    "X13n0283_008:0160a10": "不外逸。則旋轉欲流自歸元覺。是以塵既不緣此境",
    "X13n0283_008:0160a11": "寂也。根無所偶此塵空也。根境雙亡則入一亡六。故",
    "X13n0283_008:0160a12": "云反流等也。又可返句入流也。六用句亡所也。此乃",
    "X13n0283_008:0160a13": "違之極矣。然違現業。若欲詳明。具如玄義十乘觀法",
    "X13n0283_008:0160a14": "始盡其義。正出功行如此。二預明效騐中。十方下",
    "X13n0283_008:0160a15": "明觀行也。身心下明相似也。是人下明分證也。以違",
    "X13n0283_008:0160a16": "其現業功行已去。近可得相似。遠可得分證。若夫觀",
    "X13n0283_008:0160a17": "行乃又近之近也。觀行中。十方等者。乃所觀之境。既",
    "X13n0283_008:0160a18": "是皎然清淨。皆由能觀之智也。以能觀之智照所觀",
    "X13n0283_008:0160a19": "之境。猶之乎瑠璃內懸明月也。若所觀之境發能觀",
    "X13n0283_008:0160a20": "之智。猶之乎明月懸瑠璃內也。以其境智一如能所",
    "X13n0283_008:0160a21": "不二。又可明月即全一之心瑠璃即六塵國土也。相",
    "X13n0283_008:0160a22": "似中。身心一句。總標六根清淨也。玅圓平等。非不二",
    "X13n0283_008:0160a23": "不異謂之平等。但至此際。圓明之理相應相似。如瓜",
    "X13n0283_008:0160a24": "比瓠如鍮比金。故云玅圓等。正顯其清淨也。亦應法",
    "X13n0283_008:0160b01": "華六根清淨對釋於此。以其十界無不圓見圓聞乃",
    "X13n0283_008:0160b02": "至圓知。故云一切等也。又可身心句根無所偶故也。",
    "X13n0283_008:0160b03": "玅圓句不起分別故也。獲大句不為所轉故也。一切",
    "X13n0283_008:0160b04": "等所謂法身理顯性德圓明也。云分證中。證入無生。",
    "X13n0283_008:0160b05": "自初住乃至等覺。分分增進。可知也。三隨行安立",
    "X13n0283_008:0160b06": "中。從是等者。意謂預明效驗過來。所有五十七位無",
    "X13n0283_008:0160b07": "不具在。隨汝所發之行是觀行即。安立於乾慧聖位",
    "X13n0283_008:0160b08": "也。所發之行是相似即。安立於十信聖位也。所發之",
    "X13n0283_008:0160b09": "行是分證即。安立於十住十行十向四加行十地等",
    "X13n0283_008:0160b10": "玅四十六聖位也。所以下去。其始也乾慧。其終也玅",
    "X13n0283_008:0160b11": "覺。及夫中間皆是三漸次所發安立之位。以故皆以",
    "X13n0283_008:0160b12": "三漸次為初基耳。三結可知。問三種漸次。前已判",
    "X13n0283_008:0160b13": "屬名字升進之位。何以釋文。或指為觀行。或指為相",
    "X13n0283_008:0160b14": "似。或指為初住已去。不唯自語相違。且更前所說者",
    "X13n0283_008:0160b15": "於經無所據耶。答前不云乎。三種漸次名字中修。近",
    "X13n0283_008:0160b16": "成觀行。遠通真似。故於世間永無相殺相生等者。此",
    "X13n0283_008:0160b17": "正圓伏五住。使殺盜婬不復發生。在觀行也。於父母",
    "X13n0283_008:0160b18": "肉身見十方世界等者。此正六根淨淨見思先落。在",
    "X13n0283_008:0160b19": "相似也。已上第二漸次如此。第三漸次中。十方等。同",
    "X13n0283_008:0160b20": "前觀行位也。身心等。同前相似位也。是人等。此正分",
    "X13n0283_008:0160b21": "破無明分證三德。在分真位也。如來巧施預為懸示。",
    "X13n0283_008:0160b22": "要使眾生直下修習以為入證之本。故後文結云。如",
    "X13n0283_008:0160b23": "是皆以三增進成就五十五位真菩提路。亦猶功成",
    "X13n0283_008:0160b24": "九仞不忘一簣之意也。然言三漸次又言三增進者。",
    "X13n0283_008:0160c01": "所以初漸次但明過患。第二漸次。不唯明功行。且預",
    "X13n0283_008:0160c02": "明觀行相似之效騐。若夫第三漸次。不唯明觀行相",
    "X13n0283_008:0160c03": "似效騐。且更明分真效騐。則知後後勝於前前。是為",
    "X13n0283_008:0160c04": "三漸次。亦云三增進也。",
    "X13n0283_008:0160c05": "二從阿難是善男子去。明乾慧之文也。正承上隨所",
    "X13n0283_008:0160c06": "發行安立聖位以明觀行位耳。自此去總酧當機云",
    "X13n0283_008:0160c07": "何名為乾慧之地四十四心之請也。是善男子。即指",
    "X13n0283_008:0160c08": "能修三種漸次之人。由刳正性故欲愛乾枯。由違現",
    "X13n0283_008:0160c09": "業故根境不偶。若有欲愛為因根境為緣。故有殘質",
    "X13n0283_008:0160c10": "所生之法。今既生無貪欲而六用不行。則因緣雙絕。",
    "X13n0283_008:0160c11": "更從何而續生現前殘質乎。此就所滅之惡而言。乃",
    "X13n0283_008:0160c12": "指前也。執心下。正約所生之善以明今耳。蓋以不思",
    "X13n0283_008:0160c13": "議觀觀不思議境。達陰入界處本如來藏。人法二執",
    "X13n0283_008:0160c14": "了無實性。故云執心等也。而如來藏微玅覺明圓炤",
    "X13n0283_008:0160c15": "法界。故云慧性等也。金色外映為鎣。今之慧光外映",
    "X13n0283_008:0160c16": "亦如之也。乾有下。結顯名義也。法流水者。的指中道",
    "X13n0283_008:0160c17": "佛性說。流水二字約喻說。蓋中道諦理源遠流長混",
    "X13n0283_008:0160c18": "混不竭。喻如流水。言未與接者。謂欲習正在初乾。以",
    "X13n0283_008:0160c19": "圓伏五住為初乾也。雖是圓明圓炤圓伏五住。若較",
    "X13n0283_008:0160c20": "後位。則今之位欲習猶未得盡。故未與中道理水接。",
    "X13n0283_008:0160c21": "在吾宗六即中。此正圓伏五住觀行初成之位也。",
    "X13n0283_008:0160c22": "三自即以此心去。正承前隨所發行安立聖位。以明",
    "X13n0283_008:0160c23": "十信相似位之文也。初信心中。所言信者。於中道佛",
    "X13n0283_008:0160c24": "性深忍樂欲確乎不拔之謂。此有十心。以信為首。故",
    "X13n0283_008:0161a01": "通名信。即以此心者。指前乾慧心也。依耳根圓通用",
    "X13n0283_008:0161a02": "妙奢摩他等圓伏五住觀行現前。是以中中流入。蓋",
    "X13n0283_008:0161a03": "此心以常住中道而為其體。今從中道之中而流入",
    "X13n0283_008:0161a04": "也。亦可以中道觀觀中道而流入其中。故云即以等",
    "X13n0283_008:0161a05": "也。因此流入。見惑先落。而常住圓妙之理如蓮華開",
    "X13n0283_008:0161a06": "敷而顯現矣。故云圓玅開敷。已上明前乾慧。從真去",
    "X13n0283_008:0161a07": "明本位也。謂從乾慧本妙圓心。重發明似真玅信心。",
    "X13n0283_008:0161a08": "故云從真等也。心之與理冥契相似。見乎常住真心",
    "X13n0283_008:0161a09": "決然可信。故云妙信常住。八十八使悉皆淨盡。故云",
    "X13n0283_008:0161a10": "一切等也。中道二句。受初信名也。蓋能信是行者因",
    "X13n0283_008:0161a11": "心。所信是中道諦理。雜妄既盡。是以純真意顯。全所",
    "X13n0283_008:0161a12": "成能即理是信故也。然住即是信。有人云。十信即從",
    "X13n0283_008:0161a13": "十住開出。以故名住者多。此非然也。若爾位位應言",
    "X13n0283_008:0161a14": "為信。云何前後言住中間又言心耶。殊不知此是圓",
    "X13n0283_008:0161a15": "教相似之位。住即位耳。二念心中。真信者。上云從",
    "X13n0283_008:0161a16": "真妙圓重發真妙。即指初信心也。明了者。此位進斷",
    "X13n0283_008:0161a17": "思惑。所有信心圓明常住更明了也。唯其明了。故一",
    "X13n0283_008:0161a18": "切圓通而念慧現前也。此句標。陰處下示圓通之相",
    "X13n0283_008:0161a19": "也。陰處不礙則橫通諸法。三世昭然則竪通多劫也。",
    "X13n0283_008:0161a20": "捨身受身者。分段生死也。一切習氣者。思惑正習也。",
    "X13n0283_008:0161a21": "皆現前者。由念慧圓明憶念無忘故爾。是以結名為",
    "X13n0283_008:0161a22": "念心住也。蓋前是深信本有佛性。此是憶念近習種",
    "X13n0283_008:0161a23": "性。於五根中即念根也。三精進心中。玅圓者指初",
    "X13n0283_008:0161a24": "信心。純真者指二信心。言向之妙圓純真。至此真精",
    "X13n0283_008:0161b01": "發化。故云玅圓等也。化即變也。謂諸習氣純成真明。",
    "X13n0283_008:0161b02": "故云無始等。此言其精而無雜也。以此精明之信。進",
    "X13n0283_008:0161b03": "趣中道真淨玅理。故云唯以等。此言其進而無退也。",
    "X13n0283_008:0161b04": "是以名為精進心也。四慧心中。心精句指前精進",
    "X13n0283_008:0161b05": "心。言其理益顯也。純以句明本位。言其智益圓也。如",
    "X13n0283_008:0161b06": "是能照之觀慧。及夫所照之心體。理智一如。能所不",
    "X13n0283_008:0161b07": "二。是名慧心住也。五定心中。執持智明者。前來純",
    "X13n0283_008:0161b08": "以智慧。則慧多而定少。到此中來定慧均平。所有智",
    "X13n0283_008:0161b09": "行及夫理體悉以執持不失。是為執持智明也。如是",
    "X13n0283_008:0161b10": "則能寂而照。照而寂。寂照不二。故云周徧寂湛。亦能",
    "X13n0283_008:0161b11": "境如智。智如境。境智一如。故云寂玅常凝。深契首楞",
    "X13n0283_008:0161b12": "嚴大定。故名定心住也。六不退心中。定光發明者。",
    "X13n0283_008:0161b13": "謂其定慧並用也。此時思惑將斷已盡。所有明性更",
    "X13n0283_008:0161b14": "得深入。唯有進趣而無退屈。故名不退心也。然此節",
    "X13n0283_008:0161b15": "五心亦即五根。五根既立則成五力。而五障可排。永",
    "X13n0283_008:0161b16": "無退轉。是以明性深入。得不退名耳。七護法心中。",
    "X13n0283_008:0161b17": "心進句。指前定慧並用也。保住句。明今。諦觀不二而",
    "X13n0283_008:0161b18": "能保護攝持也。從是則與十方如來中道氣分便能",
    "X13n0283_008:0161b19": "交接。是則名為護法住也。前圓伏五住乾有其慧。未",
    "X13n0283_008:0161b20": "與如來法流水接。今見思俱盡。見相似中道之理。故",
    "X13n0283_008:0161b21": "交接耳。八迴向心中。覺明。即七信所獲之法。保持。",
    "X13n0283_008:0161b22": "即七信能保之心。總指前護法心而言也。能以等者。",
    "X13n0283_008:0161b23": "前雖中道諦理十方氣分交接。但諸佛來接於我。",
    "X13n0283_008:0161b24": "我未能應諸佛。到此見思既以斷盡。更破塵沙。還能",
    "X13n0283_008:0161c01": "於前所接迴而歸之。所謂攝果迴因以因趣果耳。言",
    "X13n0283_008:0161c02": "慈光者。八信菩薩修出假智有與樂之義也。亦可向",
    "X13n0283_008:0161c03": "來全本覺以起始覺之修者。今則迴始覺之修以向",
    "X13n0283_008:0161c04": "本覺之性而安住之。若假喻發明。如雙鏡光之相對",
    "X13n0283_008:0161c05": "也。即本始二覺一合俱亡。因果二法兩相迴復。故得",
    "X13n0283_008:0161c06": "玅影重重相入不盡。即指修性所具之理。非寂非照",
    "X13n0283_008:0161c07": "而寂而照。亡能所。絕對待。唯自相應不堪說示。故稱",
    "X13n0283_008:0161c08": "為玅也。以其迴光向信。是名迴向心耳。九戒心中。",
    "X13n0283_008:0161c09": "心光句指前信也。獲佛下明本位也。由前始覺心光",
    "X13n0283_008:0161c10": "凝然密運。故得佛之常凝本覺也。此之本覺。即中道",
    "X13n0283_008:0161c11": "第一義諦。離二邊雜染者。是為無上妙淨。今即安住",
    "X13n0283_008:0161c12": "無為之法不令少有遺失。而無明之惡自得隄防。故",
    "X13n0283_008:0161c13": "名戒心也。十願心中。住戒句指前信也。能遊句明",
    "X13n0283_008:0161c14": "本位也。既能止無明之惡。而於戒體無往而非自在。",
    "X13n0283_008:0161c15": "故云住戒自在。而無明可得分破。中道可得分顯。一",
    "X13n0283_008:0161c16": "入初住。便可百界作佛八相成道。故云能遊十方。以",
    "X13n0283_008:0161c17": "其十善菩薩發大心。長別三界苦輪海。是名為願心",
    "X13n0283_008:0161c18": "也。",
    "X13n0283_008:0161c19": "四阿難是善男子去。承前隨所發行安立聖位。以明",
    "X13n0283_008:0161c20": "分證中十住之文也。所言住者。仁王云。入理般若名",
    "X13n0283_008:0161c21": "之為住。以不住法從淺至深住佛三德及一切佛法。",
    "X13n0283_008:0161c22": "從此中觀現前開佛眼成一切種智。由初至十。各斷",
    "X13n0283_008:0161c23": "一品無明。證一分中道耳。初住中善男子。指十住成",
    "X13n0283_008:0161c24": "就之人也。以真等承前十信也。心精等正明本位也。",
    "X13n0283_008:0162a01": "云真方便者。有二意。一者從性起修謂之乎真。由修",
    "X13n0283_008:0162a02": "顯性謂之乎方便。二者能達妄顛倒即無明自性。起",
    "X13n0283_008:0162a03": "一心三觀。修耳根圓通。當未入流已前但可謂之似",
    "X13n0283_008:0162a04": "方便。若得一入流已便可謂之真方便。則知上之十",
    "X13n0283_008:0162a05": "信位次。皆從全性起修耳根圓通而發。故云以真等",
    "X13n0283_008:0162a06": "也。十心既發。更進破一品無明。向之十心精純發越",
    "X13n0283_008:0162a07": "而有光輝。故云心精發輝。一一互相涉入如帝網珠",
    "X13n0283_008:0162a08": "重重相入。將一一心各具十心。轉相似以成分真。圓",
    "X13n0283_008:0162a09": "成初住一心。故云十用等也。如是十心所以為相似",
    "X13n0283_008:0162a10": "即。今初住之分真而為相似也。初住所以為分真即。",
    "X13n0283_008:0162a11": "今十心之相似而為分真也。從此所謂三因開發三",
    "X13n0283_008:0162a12": "德圓證。是名為發心住也。心中下二住也。心中者",
    "X13n0283_008:0162a13": "指前初住。以前等明今本位。心中句。即此圓成一心",
    "X13n0283_008:0162a14": "中。智為能發明。理為所發明也。如淨句。即喻上心精",
    "X13n0283_008:0162a15": "發輝也。內現句。即喻十用涉入等也。以前等者。謂即",
    "X13n0283_008:0162a16": "以前十用所成初住之心以作中觀之智。加功密治。",
    "X13n0283_008:0162a17": "使其冥契於理。出生無量德用。是為履以成地。即名",
    "X13n0283_008:0162a18": "治地住也。心地下三住也。初二句指前位。遊履去",
    "X13n0283_008:0162a19": "明本位。云心地等者。心即初住所發始覺之智。地即",
    "X13n0283_008:0162a20": "二住所發本覺之境。始本一合。智境一如。故云心地",
    "X13n0283_008:0162a21": "等也。既得境智一如始本不二。至此智益深理益顯。",
    "X13n0283_008:0162a22": "從是六度萬行徧遊十界任運而行。心境圓融如水",
    "X13n0283_008:0162a23": "乳合無有留礙。故云遊履等也。則能度之化導益廣。",
    "X13n0283_008:0162a24": "所度之眾生更普。故名修行住也。行與下四住也。",
    "X13n0283_008:0162b01": "行與句指前住。受佛下明本位。蓋遊履十方得無留",
    "X13n0283_008:0162b02": "礙。如來之妙行也。菩薩既能如是與佛不二。故云行",
    "X13n0283_008:0162b03": "與佛同。其行既同。所有中道氣分亦無不盡受之。故",
    "X13n0283_008:0162b04": "云受佛氣分。如中陰下舉事例明。凡人前陰既謝。後",
    "X13n0283_008:0162b05": "陰未生。中有陰身自求同業以為父母。故云如中等",
    "X13n0283_008:0162b06": "也。三緣和合。即攬遺體以為托生。此之中陰。凡夫之",
    "X13n0283_008:0162b07": "所不見。今四住菩薩。行之與理皆同諸佛。則與究竟",
    "X13n0283_008:0162b08": "權智之父實智之母兩相冥契。故云陰位冥通。是以",
    "X13n0283_008:0162b09": "稟佛行理而入乎如來種以托聖胎。故云入如來種。",
    "X13n0283_008:0162b10": "蓋世間以王種為貴。出世以佛種為貴。是名生貴住",
    "X13n0283_008:0162b11": "也。既遊下五住也。初二句指前住。如胎等明本位。",
    "X13n0283_008:0162b12": "既遊等者。既始本冥符而入如來種。則道胎已成。親",
    "X13n0283_008:0162b13": "為佛之胤嗣。故云既遊等也。如胎等者。入此位來以",
    "X13n0283_008:0162b14": "權顯實即實而權。克肖於佛無所乏少。如人克肖父",
    "X13n0283_008:0162b15": "母。故云如胎等也。從是圓通玅用具足一切善巧方",
    "X13n0283_008:0162b16": "便。故名方便具足住也。容貌下六住也。初一句指",
    "X13n0283_008:0162b17": "前住。心相等明本位。上云人相不缺。故此指云容貌",
    "X13n0283_008:0162b18": "如佛。蓋容貌如佛謂其功行與佛同也。心相亦同謂",
    "X13n0283_008:0162b19": "其理體亦不異也。體之與用既皆同佛。自得正乎其",
    "X13n0283_008:0162b20": "心。是名正心住也。身心下七住也。初一句。亦指前。",
    "X13n0283_008:0162b21": "日益等正明今。謂其體用既與佛同。所有之心境及",
    "X13n0283_008:0162b22": "夫心智。自得合而為一不復可分。故云身心合成。從",
    "X13n0283_008:0162b23": "是理體益顯智用益廣。故云日益增長。於中自無退",
    "X13n0283_008:0162b24": "屈。故名不退住也。十身下八住也。十身有二種。一",
    "X13n0283_008:0162c01": "者聲聞身。緣覺身。如來身。法身。智身。虗空身。業根身。",
    "X13n0283_008:0162c02": "眾生身。國土身。二者如來身中自有十身。謂菩薩身。",
    "X13n0283_008:0162c03": "願身。化化身。力持身。莊嚴身。威勢身。意生身。福德身。",
    "X13n0283_008:0162c04": "法身。智身。此之二種十身如來悉具。入此位來。由前",
    "X13n0283_008:0162c05": "身境心智日益增長。自當分證分得。故云十身等也。",
    "X13n0283_008:0162c06": "云一時者。所謂一成一切成也。但始本初合。具體而",
    "X13n0283_008:0162c07": "微。是以結名童真住耳。形成下九住也。初二字指",
    "X13n0283_008:0162c08": "前十身具足而言。出胎等者謂本位。從體起用紹隆",
    "X13n0283_008:0162c09": "聖種為佛真子也。從是法王家業直下承當。故立名",
    "X13n0283_008:0162c10": "曰法王子住。表以下十住也。表以成人者。上雖出",
    "X13n0283_008:0162c11": "胎為法王子。年尚幼稚。名未成人。今則年齒方剛。當",
    "X13n0283_008:0162c12": "以表顯成乎道品堪應化於法界也。如國下引例也。",
    "X13n0283_008:0162c13": "世間國王。見太子長成。集諸臣僚。取四海水注金瓶",
    "X13n0283_008:0162c14": "內而灌其頂。表以成人。令出青宮。委諸國政。分攝教",
    "X13n0283_008:0162c15": "令。今十住菩薩亦復如是。諸佛智水以為灌之。堪行",
    "X13n0283_008:0162c16": "佛事。受大智職。故云如國等。是名為灌頂住也。如法",
    "X13n0283_008:0162c17": "雲地亦名灌頂菩薩者。當知名同義異。以此同是分",
    "X13n0283_008:0162c18": "得深淺異耳。其言世子太子者。諸候之子為世子。天",
    "X13n0283_008:0162c19": "子之子為太子。今就通途汎說。而非異其文也。",
    "X13n0283_008:0162c20": "五自阿難是善男子去。承前隨所發行安立聖位。以",
    "X13n0283_008:0162c21": "明分證中十行之文也。所言行者。正從十住後。實相",
    "X13n0283_008:0162c22": "真明不可思議。更十翻智斷。進破十品無明。是為之",
    "X13n0283_008:0162c23": "行。然有橫竪二義。論竪。初行不如二行。乃至九行不",
    "X13n0283_008:0162c24": "若十行。論橫。行行之中具有十行乃至無量行。所謂",
    "X13n0283_008:0163a01": "一行一切行。念念進趣。任運流入。薩波羅蜜法爾生",
    "X13n0283_008:0163a02": "長。自行化他所有功德與虗空等。故名十行位也。",
    "X13n0283_008:0163a03": "初行中。善男子。亦指十住成就之人也。成佛等。指十",
    "X13n0283_008:0163a04": "住表以成人為法王子。則具有如來無量妙德。玅德",
    "X13n0283_008:0163a05": "即十身等也。十方句。明本位也。乘此玅德隨順十方。",
    "X13n0283_008:0163a06": "如法華云深達罪福相徧照於十方。上具下順得大",
    "X13n0283_008:0163a07": "法喜。故名歡喜行也。善能下二行也。上之初行",
    "X13n0283_008:0163a08": "自行化他二俱隨順。故生歡喜。今則善推妙德使諸",
    "X13n0283_008:0163a09": "眾生無不利益。故云善能等也。眾生既得豐饒利益。",
    "X13n0283_008:0163a10": "即名為饒益行也。一往全屬利他。自行未嘗不具也。",
    "X13n0283_008:0163a11": "自覺下三行也。自覺等者。既曰自覺。必上求乎諸",
    "X13n0283_008:0163a12": "佛。於諸佛教法自得無少違背。既曰覺他。必化乎眾",
    "X13n0283_008:0163a13": "生。於眾生機宜亦得無少拒絕。故合舉云自覺等也。",
    "X13n0283_008:0163a14": "倘教法機宜少有違拒。於心未免瞋恨。今既得無違",
    "X13n0283_008:0163a15": "拒。自無瞋恨。故即名無嗔恨也。種類下四行也。種",
    "X13n0283_008:0163a16": "類者。指上自覺覺他之中所有理智無非一理體也。",
    "X13n0283_008:0163a17": "從是理體自得出生力用。竪徹三世。橫周十方。故云",
    "X13n0283_008:0163a18": "出生等也。既竪徹乎三世。三世平等而無去來。其化",
    "X13n0283_008:0163a19": "導自無盡也。又橫周十方。十方通達而無遠近。其化",
    "X13n0283_008:0163a20": "導亦無盡也。故即名無盡行也。一切下五行也。",
    "X13n0283_008:0163a21": "一切等指上種類出生。窮乎三世。遍乎十方。得平等",
    "X13n0283_008:0163a22": "而無去來。得通達而無遠近。悉皆融會成一理體。故",
    "X13n0283_008:0163a23": "云一切等也。雖一理體。不無分別以致差池失悞。故",
    "X13n0283_008:0163a24": "云得無差悞。既無差悞。自免癡亂。故名離癡亂行也。",
    "X13n0283_008:0163b01": "則於下六行也。則於等者。前無盡行可謂同中現",
    "X13n0283_008:0163b02": "異。然未能現同。離癡亂行可謂一一異相各各見同。",
    "X13n0283_008:0163b03": "然而現同未必現異。今於同中現異。故云則於等也。",
    "X13n0283_008:0163b04": "又異中現同。故云一一等也。從是事理雙融真俗並",
    "X13n0283_008:0163b05": "顯。所謂行布不礙圓融圓融不礙行布。故名為善現",
    "X13n0283_008:0163b06": "也。如是下七行也。如是二字承上同異也。由上事",
    "X13n0283_008:0163b07": "理雙融真俗並顯。故此中現塵現界事事無礙。十方",
    "X13n0283_008:0163b08": "虗空滿足微塵。此現塵也。一一塵中現十方界。此現",
    "X13n0283_008:0163b09": "界也。雖曰小現乎大大現乎小。乃大小相容而不相",
    "X13n0283_008:0163b10": "陵。故總顯云現塵等也。則知以微塵含世界而世界",
    "X13n0283_008:0163b11": "不小。以世界入微塵而微塵不大。周徧含融不可思",
    "X13n0283_008:0163b12": "議之者。故名為無著行也。種種下八行也。種種等",
    "X13n0283_008:0163b13": "者總收前來。或於同現異。或於異現同。或同異一如。",
    "X13n0283_008:0163b14": "界塵不二。無一而非般若真空。故云種種等也。既皆",
    "X13n0283_008:0163b15": "般若性德。總是無作玅力自然成就之者。故名尊重",
    "X13n0283_008:0163b16": "行也。如是下九行也。如是句指上同異等四種現",
    "X13n0283_008:0163b17": "前也。設若有一不是般若則非圓融。今皆般若。故云",
    "X13n0283_008:0163b18": "如是圓融。至此無一而非諸佛軌則。故云能成等也。",
    "X13n0283_008:0163b19": "如是悉皆全性起修之善法矣。故即名為善法也。",
    "X13n0283_008:0163b20": "一一下十行也。一一二字亦指前也。皆是清淨等者。有",
    "X13n0283_008:0163b21": "二解。若約當體。無漏即般若。無為即解脫。本然即法",
    "X13n0283_008:0163b22": "身也。若作因緣。清淨無漏。謂非貪染於凡外欲有無",
    "X13n0283_008:0163b23": "明。一真無為。謂非劬勞於權小肯綮修證。性本然者。",
    "X13n0283_008:0163b24": "作二句之由意明。從性起修。不妨全修在性。所以清",
    "X13n0283_008:0163c01": "淨不屬諸漏。本然不墮有為。如是真而不妄實而不",
    "X13n0283_008:0163c02": "虗。名為真實也。統上八九十行。與前四五六行相承",
    "X13n0283_008:0163c03": "而顯。蓋前之四行是修三觀。今之三行明成就也。蓋",
    "X13n0283_008:0163c04": "亦就一往而言耳。",
    "X13n0283_008:0163c05": "六自阿難是善男子去。承前隨所發行安立聖位。以",
    "X13n0283_008:0163c06": "明分證中十迴向之文也。云迴向者。迴是轉義。向是",
    "X13n0283_008:0163c07": "趣義。轉自萬行趣向三處。如自行已滿當度眾生。即",
    "X13n0283_008:0163c08": "迴自向他也。度無度相。即迴事向理也。迴無為心向",
    "X13n0283_008:0163c09": "涅槃路。即迴因向果也。亦即向眾生向實際向菩提",
    "X13n0283_008:0163c10": "也。亦即大悲心深心真心也。下去諸位例皆有之。是",
    "X13n0283_008:0163c11": "為十迴向也。初向中。善男子。亦指十行成就之人",
    "X13n0283_008:0163c12": "也。滿足神通。牒上初行至八行。成佛事已。牒第九行。",
    "X13n0283_008:0163c13": "純潔精真。牒上第十行也。遠諸留患者。蓋十行功成。",
    "X13n0283_008:0163c14": "自他平等。空有圓融。一切諸患不相留礙。悉皆遠離。",
    "X13n0283_008:0163c15": "此總攝十行而結定也。當度等明本位也。當字有二",
    "X13n0283_008:0163c16": "義。一是勸勉義。謂自行既圓當度眾生當滅度相當",
    "X13n0283_008:0163c17": "迴無為當向涅槃等。一是正義。謂正度眾生即滅度",
    "X13n0283_008:0163c18": "相。表非前後也。此與金剛意同。蓋迴向之行悲願最",
    "X13n0283_008:0163c19": "深。故須度生。若有能度所度即名有為。而非涅槃路。",
    "X13n0283_008:0163c20": "所以修迴向者。當救護一切眾生而復離眾生相也。",
    "X13n0283_008:0163c21": "又當度句。是迴自向他。滅除句。是迴事向理。迴無等。",
    "X13n0283_008:0163c22": "是迴因向果也。如是熾然度生無生可度。無生可度",
    "X13n0283_008:0163c23": "又熾然度生。故名救護等也。二向中。壞其可壞者。",
    "X13n0283_008:0163c24": "若度生有生相。此相是可壞也。今雖度生無生可度。",
    "X13n0283_008:0164a01": "乃壞其可壞矣。故云壞其可壞。上雖壞其可壞。然能",
    "X13n0283_008:0164a02": "壞之心不空。亦復可壞。今更壞其能壞。故遠離諸離。",
    "X13n0283_008:0164a03": "到此唯是一真法界永無可壞。故名不壞也。以有二",
    "X13n0283_008:0164a04": "義。一是不妨終日度生。一是執情既遣其理自彰耳。",
    "X13n0283_008:0164a05": "三向中。本覺句。謂上之壞可壞離可離。則本覺之",
    "X13n0283_008:0164a06": "理自顯。本明之智自彰。故云本覺湛然。則我覺體與",
    "X13n0283_008:0164a07": "佛平等不二。故云覺齊佛覺。諸佛之所以為佛者唯",
    "X13n0283_008:0164a08": "此覺體。菩薩既與佛覺平等。是以即名等一切佛也。",
    "X13n0283_008:0164a09": "四向中。精進句。即上本覺湛然也。地如句。謂上智",
    "X13n0283_008:0164a10": "如佛智。今則所證之理亦如乎佛。故地如佛地。如是",
    "X13n0283_008:0164a11": "因地果地不思議一。故名一切處也。所謂毗盧遮那",
    "X13n0283_008:0164a12": "徧一切處耳。五向中。世界等。指前二位而成互融",
    "X13n0283_008:0164a13": "也。蓋世界即所至之處。如來即所等之佛。又可世界",
    "X13n0283_008:0164a14": "即地如佛地。如來即覺齊佛覺。則智炤於境境照於",
    "X13n0283_008:0164a15": "智。境智互融不相罣礙能所不二。故云互相等也。如",
    "X13n0283_008:0164a16": "是則一毛孔中有無量寶剎。或一微塵中有無量如",
    "X13n0283_008:0164a17": "來。妙用難思。功德無盡。故云無盡藏也。六向中。於",
    "X13n0283_008:0164a18": "同等者。於本覺實際理地。起為清淨妙因之心。以此",
    "X13n0283_008:0164a19": "清淨玅因。還克乎無上涅槃。則知前是從果生因。此",
    "X13n0283_008:0164a20": "是乘因克果。故云同時等也。如是所有善根。無不隨",
    "X13n0283_008:0164a21": "順。無不平等。故名隨順等也。七向中。真根等指前。",
    "X13n0283_008:0164a22": "謂平等善根既能隨順。則真根已成。一真一切真。將",
    "X13n0283_008:0164a23": "見佛心眾生全體顯現於前。故十方眾生皆我本性。",
    "X13n0283_008:0164a24": "本性成。一成一切成。所謂悟則俱悟。而三千在果同",
    "X13n0283_008:0164b01": "名常樂。故云性圓等也。如是心佛眾生三皆隨順平",
    "X13n0283_008:0164b02": "等而觀。故名隨順等也。八向中。即一切等指前二",
    "X13n0283_008:0164b03": "向也。蓋依因發揮取涅槃道。離一切相也。此即是空。",
    "X13n0283_008:0164b04": "性圓成就不失眾生。即一切法也。此即是假。唯即乃",
    "X13n0283_008:0164b05": "中道雙遮。是本位所進所顯也。如是則以唯即唯離",
    "X13n0283_008:0164b06": "皆無所著為真為如。故名真如相也。九向中。真得",
    "X13n0283_008:0164b07": "句。牒前離即皆無所著親證真如。故云真得所如。然",
    "X13n0283_008:0164b08": "雖離即俱離。不妨離即俱即。故云十方無礙。此正雙",
    "X13n0283_008:0164b09": "照。以顯中道。故名無縛解脫也。十向中。性德句牒",
    "X13n0283_008:0164b10": "上三諦具足也。法界句正明今也。法界秪是三諦俱",
    "X13n0283_008:0164b11": "遮泯然無迹。不妨三諦俱照修性宛然。遮炤同時。思",
    "X13n0283_008:0164b12": "議莫及。故云量滅。唯其量滅則無量矣。故名法界無",
    "X13n0283_008:0164b13": "量也。統上十種迴向一往而分。初二及七向眾生也。",
    "X13n0283_008:0164b14": "三四五六向菩提也。八九向真如也。十向乃總攝於",
    "X13n0283_008:0164b15": "法界耳。若再往之。一一皆有迴自向他迴因向果迴",
    "X13n0283_008:0164b16": "事向理之三義也。",
    "X13n0283_008:0164b17": "七自阿難是善男子去。承前隨所發行安立聖位。以",
    "X13n0283_008:0164b18": "明分證中四加行之文也。分二。初阿難下結前生後。",
    "X13n0283_008:0164b19": "二即以下正明加行。初結前生後中。盡是等結前",
    "X13n0283_008:0164b20": "也。次成等生後也。是善男子。指十向成就之人也。云",
    "X13n0283_008:0164b21": "盡是等者。結乾慧為一。信住行向為四十。合而言之",
    "X13n0283_008:0164b22": "四十一心也。云清淨者。以全性而起修了無妄染。更",
    "X13n0283_008:0164b23": "以伏斷之力除諸位無明。是為清淨也。云加行者。加",
    "X13n0283_008:0164b24": "行之名通於大小偏圓。故特言玅圓以揀之。蓋十地",
    "X13n0283_008:0164c01": "難發。故於地前加修四行。以造理既深功用愈密。必",
    "X13n0283_008:0164c02": "須更為研習。始堪登於聖地。故皆以地而為名耳。",
    "X13n0283_008:0164c03": "初煖地中。即以等者。以初地佛之覺體作我因心。還",
    "X13n0283_008:0164c04": "以此因而克初地佛之覺體。故等即以等也。若出未",
    "X13n0283_008:0164c05": "出者。謂初地之理將顯。故云若出。然而初地之惑未",
    "X13n0283_008:0164c06": "破而猶未顯。故云未出。猶如下喻也。如彼鑽木而取",
    "X13n0283_008:0164c07": "火者。雖未得火而見煖相。雖見煖相實未是火。若夫",
    "X13n0283_008:0164c08": "菩薩亦復然也。謂其未顯初地之理。似乎已顯。謂其",
    "X13n0283_008:0164c09": "已破初地之惑。其實未破。故云猶如等也。從喻得名",
    "X13n0283_008:0164c10": "為煖地耳。二頂地中。又以等者。前以初地佛覺作",
    "X13n0283_008:0164c11": "我因心。今以己之因心而成初地佛之覺體。故云又",
    "X13n0283_008:0164c12": "以等也。若依非依者。亦是初地之理體似顯。故云若",
    "X13n0283_008:0164c13": "依。然而初地之惑未破而猶非依。故云非依。如登下",
    "X13n0283_008:0164c14": "喻也。如彼登高山者。雖未入乎虗空。身已在山頂矣。",
    "X13n0283_008:0164c15": "是為身入虗空。若云已入虗空。猶未離乎山頂。是為",
    "X13n0283_008:0164c16": "下有微礙。若夫菩薩亦復然也。謂其未顯初地之理。",
    "X13n0283_008:0164c17": "似乎已顯。謂其已破初地之惑。其實未破故云如登",
    "X13n0283_008:0164c18": "等也。亦以喻名為頂地耳。三忍地中。心佛等者。蓋",
    "X13n0283_008:0164c19": "指初位。以初地佛覺作己因心。次位以己因心作初",
    "X13n0283_008:0164c20": "地佛覺。到此位中。心佛相即而無二相。固不即佛亦",
    "X13n0283_008:0164c21": "不離心。可謂善得中道矣。故云心佛等也。如忍下喻",
    "X13n0283_008:0164c22": "也。如忍事之人。雖有事忍無形可得。是為非懷。雖曰",
    "X13n0283_008:0164c23": "無形實有事忍。是為非出。若夫菩薩則亦然也。謂其",
    "X13n0283_008:0164c24": "有初地理忍可於心。乃中理也。當體不生。猶之乎忍",
    "X13n0283_008:0165a01": "事之非懷也。謂其無初地理忍可於心。乃中理也。當",
    "X13n0283_008:0165a02": "體不滅。猶之乎忍事之非出也。故云如忍等也。亦從",
    "X13n0283_008:0165a03": "其喻名忍地耳。四世第一地中。數量句。謂煖地以",
    "X13n0283_008:0165a04": "佛覺為己心。頂地以己心為佛覺。及乎忍地心佛相",
    "X13n0283_008:0165a05": "同。皆有數目與涯量也。若夫此位。不唯非心。非佛亦",
    "X13n0283_008:0165a06": "非。心佛相同。尚無數目安有涯量。故云數量銷滅。迷",
    "X13n0283_008:0165a07": "覺等。釋數量之所以也。煖頂位。一以佛覺為己心。一",
    "X13n0283_008:0165a08": "以己心為佛覺。是皆迷乎中道者也。忍位。心佛相同",
    "X13n0283_008:0165a09": "而無二相。是為覺乎中道者也。正是有數有量。而非",
    "X13n0283_008:0165a10": "數量銷滅。故云迷覺中道。唯若此位固不可謂心佛",
    "X13n0283_008:0165a11": "雙即。亦不可謂心佛雙離。即離之間皆無名目。故云",
    "X13n0283_008:0165a12": "二無所目。如是則最尊最貴之者。故名為世第一也。",
    "X13n0283_008:0165a13": "其世第一。在藏教。將破見惑將顯偏真。乃是世第一。",
    "X13n0283_008:0165a14": "此中將登初地為出世。地前為世間耳。此之四位。約",
    "X13n0283_008:0165a15": "四句料揀。煖地是即佛是心。頂地是即心是佛。忍地",
    "X13n0283_008:0165a16": "即心即佛。世第一地非心非佛。有人云。四加行藏教",
    "X13n0283_008:0165a17": "之內凡也。此經既是圓頓。又在十向之後。何有藏之",
    "X13n0283_008:0165a18": "內凡名耶。殊不知。此經雖是圓頓。所有之名全借三",
    "X13n0283_008:0165a19": "教。四種加行是藏教位。今地前加功用行亦列四位。",
    "X13n0283_008:0165a20": "是借藏明圓意也。如前乾慧地是通教位。今於地前",
    "X13n0283_008:0165a21": "開列。謂未與如來法流水接欲習初乾。是借通明圓",
    "X13n0283_008:0165a22": "意也。至信住行向等。其間行布圓融圓融行布。雖復",
    "X13n0283_008:0165a23": "始終不二而位位竪進。似與別教無殊。此則借別明",
    "X13n0283_008:0165a24": "圓意也。是以此中位次。較仁王纓絡等經各不同耳。",
    "X13n0283_008:0165b01": "近見有稱當下即佛無復位次之異。而云位位不同。",
    "X13n0283_008:0165b02": "何以為純圓之教。嗟嗟談諸理則始終平等。言諸教",
    "X13n0283_008:0165b03": "則因果歷然。孰謂圓無位次淺深哉。但以名雖借顯",
    "X13n0283_008:0165b04": "義無不圓。所謂借名不用義。統上是答云何名為乾",
    "X13n0283_008:0165b05": "慧四十四心竟。",
    "X13n0283_008:0165b06": "八自阿難是善男子去。亦承前隨所發行安立聖位。",
    "X13n0283_008:0165b07": "以明分證中十地之文也。所言地者。地以堅實為體。",
    "X13n0283_008:0165b08": "發生為用。自乾慧來。種種行法修持。悉以稱乎本性。",
    "X13n0283_008:0165b09": "無不究竟堅固。至於成實。而一切佛法一切功德從",
    "X13n0283_008:0165b10": "此發生。故謂之地。若一往論。初地為因妙覺為果。再",
    "X13n0283_008:0165b11": "推則地地因地地果。又不但此。前初住已來。是位位",
    "X13n0283_008:0165b12": "因位位果。則初為因。究竟為果。中間傳傳為因果耳。",
    "X13n0283_008:0165b13": "初地中。善男子。指十向後能修四加行之菩薩也。",
    "X13n0283_008:0165b14": "於大等者。菩提即智德體。即三諦不可思議。唯佛與",
    "X13n0283_008:0165b15": "佛始能證得。到此位中。亦能通而不塞達而不礙。故",
    "X13n0283_008:0165b16": "云於大等也。言善得者。以十向復加四行。從此而任",
    "X13n0283_008:0165b17": "運流入薩婆若海故也。如是智同佛智。故云覺通如",
    "X13n0283_008:0165b18": "來。以其通達大菩提果智故也。理同佛理。故云盡佛",
    "X13n0283_008:0165b19": "境果。以其通達大菩提理體故也。云盡者。以一即得",
    "X13n0283_008:0165b20": "一切故也。初心所期。期此智理。今始得入歡喜無已。",
    "X13n0283_008:0165b21": "故名歡喜。自能荷負一切眾生。成就一切善法。故言",
    "X13n0283_008:0165b22": "地。下去例地義可知。二地中。異性句指前地。同性",
    "X13n0283_008:0165b23": "句明今也。云異性者。如前之己心佛覺謂之異性。心",
    "X13n0283_008:0165b24": "佛不二謂之同性。心之與佛及夫不二。數量銷滅。二",
    "X13n0283_008:0165c01": "無所目。及覺通如來。盡佛境果。謂之入同。到此中來。",
    "X13n0283_008:0165c02": "己心佛心兩果不立。及夫不二之二亦無所目。更至",
    "X13n0283_008:0165c03": "初地。覺之與體及乎歡喜皆不可得。故云同性亦滅。",
    "X13n0283_008:0165c04": "如是實際理地之中。異性固是垢。同性亦是垢。同異",
    "X13n0283_008:0165c05": "之二皆無所目。亦是垢。正以有歡喜在亦是垢也。今",
    "X13n0283_008:0165c06": "既同性亦滅而全滅之。故名離垢地也。三地中。靜",
    "X13n0283_008:0165c07": "極明生者。上來方以離垢。未至離離。今離垢之離亦",
    "X13n0283_008:0165c08": "復遠離。是為靜極。從是真覺益顯。是為明生。如古鏡",
    "X13n0283_008:0165c09": "離塵之後更加拂拭則靜而生明。所謂靜極光通達",
    "X13n0283_008:0165c10": "也。故名發光地。四地中。明極者。承前明生而言。蓋",
    "X13n0283_008:0165c11": "前位如火始然光明未滿。此則如火熾然成大猛聚。",
    "X13n0283_008:0165c12": "稱乎覺性。故云覺滿。所謂寂照含虗空。故名燄慧地。",
    "X13n0283_008:0165c13": "燄慧者乃法喻並談耳。五地中。一切等者。蓋歡喜",
    "X13n0283_008:0165c14": "離異性。離垢離同性。進乎發光由靜而明。燄慧由明",
    "X13n0283_008:0165c15": "而滿。若夫至此。則前同異遠離已久杳不相及。故云",
    "X13n0283_008:0165c16": "一切等也。既一切所不能至。則超勝一切。一切不能",
    "X13n0283_008:0165c17": "超勝矣。故名難勝地耳。無為等者。前來一切既不",
    "X13n0283_008:0165c18": "能至。唯一無為真如性體逈然獨露。故云無為等也。",
    "X13n0283_008:0165c19": "以其真如獨露故名現前地也。七地中。盡真如際",
    "X13n0283_008:0165c20": "者。前則真如既現。今則智隨境徧。行稱體周。盡其邊",
    "X13n0283_008:0165c21": "際。故云盡真如際。既行稱體周盡真如際。是名為遠",
    "X13n0283_008:0165c22": "行地也。八地中。一真如心者。真如性露之後。復以",
    "X13n0283_008:0165c23": "遠行之行而盡之。至此唯一真如玅心。所謂根身器",
    "X13n0283_008:0165c24": "界一身一毫悉是真如。徹法底源。故云一真如心。從",
    "X13n0283_008:0166a01": "是一切功用悉皆無動無壞。故名不動地也。九地",
    "X13n0283_008:0166a02": "中。發真等正明本位。阿難等結前顯後。初中。發真如",
    "X13n0283_008:0166a03": "用者。一真不動理體。即其理體還起智用也。從是全",
    "X13n0283_008:0166a04": "智照境。全境發智。觸處洞然無有障礙。故云善慧地",
    "X13n0283_008:0166a05": "也。次中。是諸等者。眾說不一。或有謂宜在等覺下。而",
    "X13n0283_008:0166a06": "引唯識五位以證明者。蓋唯識。地前三十心名資粮",
    "X13n0283_008:0166a07": "位。四加行名加行位。登初地名通達位。二地已上名",
    "X13n0283_008:0166a08": "修習位。唯妙覺名究竟位。或唯四加以至九地。謂前",
    "X13n0283_008:0166a09": "已總四十一心。此但從四加顯修位以結耳。或以諸",
    "X13n0283_008:0166a10": "之一字。非但只指九地已往。乃通指上位。此皆不知",
    "X13n0283_008:0166a11": "是結前顯後者也。意謂。是諸前來菩薩。從此以去更",
    "X13n0283_008:0166a12": "無修習。故云修習畢功。所得功德究竟成就。故云功",
    "X13n0283_008:0166a13": "德圓滿。此顯後也。不唯前來是修習。即此九地亦是",
    "X13n0283_008:0166a14": "修習。故云亦目等。此結前也。蓋修習者學習之謂。如",
    "X13n0283_008:0166a15": "人學藝未成習之令成。既成直用其藝無復習學矣。",
    "X13n0283_008:0166a16": "此亦如是。自凡夫習入乾慧。自乾習信習解習行習",
    "X13n0283_008:0166a17": "願習有功用無功用至此地來從體起用。是修習已",
    "X13n0283_008:0166a18": "成。此後但斷障利生。廣行佛事。雖曰修習而非修習",
    "X13n0283_008:0166a19": "矣。十地中。慈陰等者法喻並顯也。蓋慈是菩薩大",
    "X13n0283_008:0166a20": "悲如陰者。取其廣潤之相。玅是菩薩大智如雲者。取",
    "X13n0283_008:0166a21": "其普徧之意。此為能覆。涅槃海是其所覆眾生本有",
    "X13n0283_008:0166a22": "性德。所謂本自寂滅不復更滅之者。今菩薩修習已",
    "X13n0283_008:0166a23": "畢。悲智已圓。唯在利人。故以大慈之陰玅智之雲。普",
    "X13n0283_008:0166a24": "覆眾生本有涅槃。拔性苦與性樂也。結名法雲者。法",
    "X13n0283_008:0166b01": "之一字雙收悲智。雲即攝陰。在於一一剎那一一相",
    "X13n0283_008:0166b02": "一一好一一毛孔。而雨無量無邊法雨充足一切如",
    "X13n0283_008:0166b03": "陰如雲。涅槃而言海者。取其涵納百川映現無盡之",
    "X13n0283_008:0166b04": "意。統上是答詣何方所名入地中竟。",
    "X13n0283_008:0166b05": "九自如來逆流去。亦承前隨所發行安立聖位。以明",
    "X13n0283_008:0166b06": "分證中等覺之文也。有二。初明等覺本位。如來等也。",
    "X13n0283_008:0166b07": "二明金剛乾慧。阿難等也。初中。如來逆流流字。即",
    "X13n0283_008:0166b08": "指妙覺果海。所謂涅槃流也。如來已證玅覺。但以不",
    "X13n0283_008:0166b09": "捨眾生。倒駕慈航。逆流而出。故云如來逆流。菩薩方",
    "X13n0283_008:0166b10": "趣果海。正取順流而入。故云如是等也。如來初入而",
    "X13n0283_008:0166b11": "方出。菩薩將入而未入。一出一入。恰當交際之間。則",
    "X13n0283_008:0166b12": "始本二覺平等不二。故云覺際入交而名等覺也。",
    "X13n0283_008:0166b13": "次中。從乾慧等。總結前來諸位次耳。是覺者即等覺",
    "X13n0283_008:0166b14": "也。始獲金剛心者。等覺之後心也。斷其最後一品",
    "X13n0283_008:0166b15": "生相無明。此之無明最為難斷。如世堅硬之物唯金",
    "X13n0283_008:0166b16": "剛能壞之。其生相無明唯後心能斷之。法喻兼舉。故",
    "X13n0283_008:0166b17": "名金剛心也。凡入一位必有三心。初入為初心。入已",
    "X13n0283_008:0166b18": "為中心。將出為後心。此將出等覺而入妙覺。謂之後",
    "X13n0283_008:0166b19": "心耳。金剛心中初乾慧者。但生相無明初乾。未與如",
    "X13n0283_008:0166b20": "來究竟法流水接。得乾慧名。溫陵於此別開一位。然",
    "X13n0283_008:0166b21": "據文云是覺始獲。則知在等覺位中得此金剛乾慧",
    "X13n0283_008:0166b22": "明矣。況纓絡經云。等覺性中有一名金剛幢慧。烏得",
    "X13n0283_008:0166b23": "於此別開乎。既云始獲。則知至等覺已。復起金剛心。",
    "X13n0283_008:0166b24": "重歷諸位。破斷緣影。已入玅覺。故是等覺後心而無",
    "X13n0283_008:0166c01": "疑也。故前之與今皆云乾慧皆云初者。各有二意。前",
    "X13n0283_008:0166c02": "後皆名乾慧者。前之乾慧。圓伏五住煩惱。以其伏而",
    "X13n0283_008:0166c03": "不起。故名乾。而與相似中道理水未接。故名乾慧。若",
    "X13n0283_008:0166c04": "夫此中乾慧。圓斷五住煩惱。以其斷而不生。故名乾",
    "X13n0283_008:0166c05": "慧。亦與究竟中道理水未接。故亦名乾慧。蓋前以圓",
    "X13n0283_008:0166c06": "伏伏無所伏。伏所斷之五住也。此以圓斷斷無所斷。",
    "X13n0283_008:0166c07": "斷所伏之五住也。如是前之與後。淺深雖殊。伏斷是同。",
    "X13n0283_008:0166c08": "故皆得名乾慧也。前後乾慧皆云初者。前以圓伏五",
    "X13n0283_008:0166c09": "住已盡欲習初乾為初。此以圓斷五住已盡生相初",
    "X13n0283_008:0166c10": "乾為初。則知前之初對十信而言。此之初對妙覺而",
    "X13n0283_008:0166c11": "言。又究竟與初心前後不二。如善財始因文殊啟信。",
    "X13n0283_008:0166c12": "至等覺位再見文殊勉令生信。則顯初後一心因果",
    "X13n0283_008:0166c13": "相徹也。如是則金剛後心初乾慧地乃更明矣。何用",
    "X13n0283_008:0166c14": "別開一位耶。問前之圓伏欲習初乾未與如來法流",
    "X13n0283_008:0166c15": "水接而名乾慧。可知。今乃圓斷生相無明。豈與妙莊",
    "X13n0283_008:0166c16": "嚴海而猶未接。名乾慧耶。答金剛乾慧秪盡無明之",
    "X13n0283_008:0166c17": "初效耳。然與妙覺之位尚未得蒞。亦得為未接也已",
    "X13n0283_008:0166c18": "上是答云何名為等覺菩薩已竟。",
    "X13n0283_008:0166c19": "十自如是重重去。亦承前隨所發行安立聖位。以明",
    "X13n0283_008:0166c20": "妙覺究竟即之文也。重重者。指前諸位也。單複十二",
    "X13n0283_008:0166c21": "者。約一往名單。約十名複。單有七。漸次乾慧四加行",
    "X13n0283_008:0166c22": "等覺是也。複有十信十住十行十向十地是也。合而",
    "X13n0283_008:0166c23": "言之。是為十二。言重重單複者。以三漸次乾慧之單。",
    "X13n0283_008:0166c24": "進而為信住行向之複。又以信住行向之複。進為四",
    "X13n0283_008:0167a01": "加行之單。又以四加行之單。進為十地之複又以十",
    "X13n0283_008:0167a02": "地之複。進為等覺之單故云重重單複十二。如是消",
    "X13n0283_008:0167a03": "釋。十二自有十二。單複自有單複。重重自有重重。不",
    "X13n0283_008:0167a04": "須勉強。何勞諸家各出己見。或以乾慧至等覺合為",
    "X13n0283_008:0167a05": "十二。或以信住行地為單。十向為複。或以乾慧煖頂",
    "X13n0283_008:0167a06": "忍世第一及等玅為單七。信住行向地為複十。試以",
    "X13n0283_008:0167a07": "文定之。十信十住等。單則俱單。複則俱複。何得有為",
    "X13n0283_008:0167a08": "單有為複。又文云。如是重重單複十二方盡玅覺。則",
    "X13n0283_008:0167a09": "十二為因。玅覺為果。又何得以果作因而濫成單七",
    "X13n0283_008:0167a10": "之說也。若爾則以三漸次為橫該諸位。及別開金剛",
    "X13n0283_008:0167a11": "後心。其庶幾乎進。此便是涅槃山頂永別無明父母。",
    "X13n0283_008:0167a12": "諸法不生。般若不生。不生不生。以虗空為座。成清淨",
    "X13n0283_008:0167a13": "法身最尊最勝妙覺果位。故云方與等也。統上約返",
    "X13n0283_008:0167a14": "妄歸真得轉依果明六十聖位竟。",
    "X13n0283_008:0167a15": "二從是種種地去。結顯之文也。分三。初結修觀。是種",
    "X13n0283_008:0167a16": "等也。二結漸次。阿難等也。三結邪正。作是等也。初",
    "X13n0283_008:0167a17": "中。是種種等者。總結諸位功由三觀也。蓋諸位為所",
    "X13n0283_008:0167a18": "歷。三觀為能歷故。復結明使造入者不至躐等。是種",
    "X13n0283_008:0167a19": "種地。總收諸位。金剛等者。由當機啟請玅奢摩他等",
    "X13n0283_008:0167a20": "三觀。如來始約心見三科七大以開當機之解。次則",
    "X13n0283_008:0167a21": "約二決定義及耳根圓通以起當機之行。至此中來。",
    "X13n0283_008:0167a22": "約迷悟相翻廣陳五十五位以令當機知所證入。雖",
    "X13n0283_008:0167a23": "解行證三法不同。而總不離乎三觀。蓋解者悟此三",
    "X13n0283_008:0167a24": "觀也。行者修此三觀也。至若其證亦以三觀也。故云",
    "X13n0283_008:0167b01": "皆以等也。以其萬法當前一塵不立。謂之金剛觀察。以",
    "X13n0283_008:0167b02": "其一塵不立萬法森然。謂之如幻十種深喻。十種深",
    "X13n0283_008:0167b03": "喻者。如他經云。如幻如燄如空中華如水中月等十",
    "X13n0283_008:0167b04": "也。此乃大乘所明。故云深喻。奢摩他即是止。毗婆舍",
    "X13n0283_008:0167b05": "那即是觀。言奢摩他等者。乃即止而觀。即觀而止。遮",
    "X13n0283_008:0167b06": "炤不二。空有一。如故云奢摩他等。用諸如來者。以其",
    "X13n0283_008:0167b07": "是十方如來所修得菩提故也。則知金剛觀察即奢",
    "X13n0283_008:0167b08": "摩不思議之真空也。如幻十種深喻即三摩不思議",
    "X13n0283_008:0167b09": "之玅假也。奢摩他等即禪那不思議之圓中也。如前",
    "X13n0283_008:0167b10": "所謂是名妙蓮華金剛王寶覺如幻三摩提。又宣說",
    "X13n0283_008:0167b11": "金剛王如幻不思議佛母真三昧也。此乃位位用之",
    "X13n0283_008:0167b12": "而為修。修無所修。全性起修。修了義也。位位用之而",
    "X13n0283_008:0167b13": "為證。證無所證。泯修歸性。證了義也。是為清淨修證。",
    "X13n0283_008:0167b14": "從是由初至後。由下至高。圓觀圓炤分破分顯乃",
    "X13n0283_008:0167b15": "至究盡。是為漸次深入。當知皆以二字直貫清淨",
    "X13n0283_008:0167b16": "句看。謂五十五位皆由三觀為修為證耳。二中。如",
    "X13n0283_008:0167b17": "是等。亦是通結始終歸功於三漸次之初步耳。所謂",
    "X13n0283_008:0167b18": "為山九仞不忘一簣也。謂圓頓行人雖究因極果。而",
    "X13n0283_008:0167b19": "發足進取須重初心。故復鄭重以顯五十五位皆由",
    "X13n0283_008:0167b20": "三漸次增進之力也。所以前云從是漸修隨所發行",
    "X13n0283_008:0167b21": "安立聖位。則知三漸次為能成就能增進。五十五為",
    "X13n0283_008:0167b22": "所增進所成就也。三中。作是等者。雙示邪正使知",
    "X13n0283_008:0167b23": "甄別。不正邪修以成外道天魔偏小等也。始於漸次。",
    "X13n0283_008:0167b24": "終至等覺。位位皆以金剛觀察等三以為能歷。則惑",
    "X13n0283_008:0167c01": "從此斷。理從此證。名為正觀。反此則為邪觀矣。又有",
    "X13n0283_008:0167c02": "二意。一者謂其五十五位真菩提路。皆由三增進而",
    "X13n0283_008:0167c03": "入。是為正觀。外此皆邪觀也。二者當知菩提非漸次。",
    "X13n0283_008:0167c04": "漸次取菩提。所謂虗空無丈尺。丈尺度虗空也。如是",
    "X13n0283_008:0167c05": "即菩提而漸次。即漸次而菩提。即還有六不生上慢。",
    "X13n0283_008:0167c06": "六還有即不生退屈。若撥無地位一向執理。此永嘉",
    "X13n0283_008:0167c07": "所謂不依地位修行總屬魔外。故云作是等也。亦即",
    "X13n0283_008:0167c08": "方等彈呵之意耳。",
    "X13n0283_008:0167c09": "自爾時文殊師利去。第四結究竟堅固名之文也。前",
    "X13n0283_008:0167c10": "為阿難輩明究竟堅固理令開圓觀。示究竟堅固行",
    "X13n0283_008:0167c11": "以起圓修。顯究竟堅固證以入圓證。如來一一委曲",
    "X13n0283_008:0167c12": "詳明。一經能事至矣盡矣。然斯三者一往之所詮也。",
    "X13n0283_008:0167c13": "則此一經是三者之能詮也。所詮既勝。能詮亦尊。且",
    "X13n0283_008:0167c14": "名者實之賓也。實者名之主也。既有十卷別文之實。",
    "X13n0283_008:0167c15": "可無一經總題之名。故問當何等也。然結經名必假",
    "X13n0283_008:0167c16": "文殊者。良以此經。理則三諦一心中具。行則三觀一",
    "X13n0283_008:0167c17": "心中修。證則三德一心中得。所謂微妙圓融究竟堅",
    "X13n0283_008:0167c18": "固。非大智大德。卒無以訂名召體而為宗用之綱維。",
    "X13n0283_008:0167c19": "是故文殊始終承領其事。初則領眾應供。次則將呪",
    "X13n0283_008:0167c20": "往護。再次則申請見性是非。更次揀選圓通耳根。今",
    "X13n0283_008:0167c21": "復請結經名。佛法大海唯智能入故也。據後精研七",
    "X13n0283_008:0167c22": "趣詳辨五陰。則此中正宗未竟。何以即結經名。葢初",
    "X13n0283_008:0167c23": "示密因。次開修證。而卒乎極果。則經之正軌畢矣。故",
    "X13n0283_008:0167c24": "此問名成前教部。後文雖有種種發明。總屬行證兩",
    "X13n0283_008:0168a01": "楹之間。特其餘緒者耳。所以下去為助道也。分文為",
    "X13n0283_008:0168a02": "二。初爾時下問也。二佛告下答也。初問又二。初問經",
    "X13n0283_008:0168a03": "題。二問持法。初問中。當何等者。意謂一經別文必",
    "X13n0283_008:0168a04": "有一經總名。所謂別無所別全以總為別。總無所總",
    "X13n0283_008:0168a05": "全以別為總。派總為別攬別成總者也。且題之義殊",
    "X13n0283_008:0168a06": "有多種。然舉最要而說。不出五重玄義。若得名名之。",
    "X13n0283_008:0168a07": "方知為體若何。為宗若何。為用又若何。為教相則又",
    "X13n0283_008:0168a08": "若何也。故問之曰當何名是經。然未知奉持此經有",
    "X13n0283_008:0168a09": "何方法。故問之曰我及等也。答中。佛告等答經名。",
    "X13n0283_008:0168a10": "汝當句答持法也。答經名中具有五種。次第釋之。初",
    "X13n0283_008:0168a11": "云是經等者。此全從神呪得名義兼體宗用也。悉怛",
    "X13n0283_008:0168a12": "多般怛羅。乃神呪之總稱。以其從大佛頂中所說。故",
    "X13n0283_008:0168a13": "云無上。能別魔外。故云寶印。三世諸佛莫不由此破",
    "X13n0283_008:0168a14": "諸妄想徹炤萬法。故云清淨海眼。蓋阿難緣心聽法",
    "X13n0283_008:0168a15": "見相發心。未免為聲色所轉。如來光中化佛。化佛說",
    "X13n0283_008:0168a16": "呪以救護之。及其歸來佛所。即請十方如來得成菩",
    "X13n0283_008:0168a17": "提妙奢摩他等。如來答之。有三摩提名大佛頂。十方",
    "X13n0283_008:0168a18": "如來一門超出玅莊嚴路。自是說修說證。破妄顯真。",
    "X13n0283_008:0168a19": "始於因心。終於極果。顯密雙修。體宗並顯。故此結云。",
    "X13n0283_008:0168a20": "是經名大佛頂至無上寶印。此即顯是密也。十方如",
    "X13n0283_008:0168a21": "來清淨海眼。此即密是顯也。只此一題。全經大旨罄",
    "X13n0283_008:0168a22": "無不盡。次名救護親因等者。此用契宗體以得名也。",
    "X13n0283_008:0168a23": "初句總標。阿難為佛堂弟又為侍者故親。性比丘尼",
    "X13n0283_008:0168a24": "以婬術而為啟教故因。言護者。即敕文殊將呪往護",
    "X13n0283_008:0168b01": "等也。度脫下。顯親與因也。度脫者何。使阿難登伽得",
    "X13n0283_008:0168b02": "菩提心入徧知海者是也。菩提心者不生不滅之真",
    "X13n0283_008:0168b03": "因也。徧知海者正徧知覺之果海也。阿難向以生滅",
    "X13n0283_008:0168b04": "心求常住果。今佛開示令其因地心與果地覺名目",
    "X13n0283_008:0168b05": "相應故也。夫度脫則滅惡。得菩提心入徧知海則生",
    "X13n0283_008:0168b06": "善。力用既彰。而體宗斯在。三云亦名如來等者。此",
    "X13n0283_008:0168b07": "兼體宗力用及以教相得名也。因即顯密二因。神呪",
    "X13n0283_008:0168b08": "以祕密為因。大定以微妙為密。依此修行。三觀一心",
    "X13n0283_008:0168b09": "入法性流。依此證果。頓悟禪那修進聖位圓滿菩提",
    "X13n0283_008:0168b10": "歸無所得。如是修性因果一一皆圓。能詮此者必究",
    "X13n0283_008:0168b11": "竟了義之說也。四云亦名大方等者。此兼體宗用",
    "X13n0283_008:0168b12": "以得名也。大方廣是法。大以常徧。方以軌持。廣以包",
    "X13n0283_008:0168b13": "博之謂。則其為三德也。如次可知。玅蓮華王是喻。因",
    "X13n0283_008:0168b14": "果同彰即包博之義也。染淨不二即軌持之義也。最",
    "X13n0283_008:0168b15": "為自在猶若乎王即常徧之義也。已上法之與喻皆",
    "X13n0283_008:0168b16": "顯乎佛母陀羅尼之體。即前文十種呪心因此軌持",
    "X13n0283_008:0168b17": "得成正徧知制諸魔外等也。是以名諸佛母。五中",
    "X13n0283_008:0168b18": "亦名灌頂等者。此兼用體宗以立名也。言灌頂者。西",
    "X13n0283_008:0168b19": "竺。凡方等深經有密語者通為此部所攝。若約本經。",
    "X13n0283_008:0168b20": "則諸佛放光交灌其頂。及明菩薩受職智水灌頂。是",
    "X13n0283_008:0168b21": "故云也。諸菩薩等者。經云。佛及菩薩於其自住三摩",
    "X13n0283_008:0168b22": "地中了知見與見緣元是菩提玅淨明體。所謂三科",
    "X13n0283_008:0168b23": "七大皆如來藏玅真如性。故云首楞嚴。首楞嚴即究",
    "X13n0283_008:0168b24": "竟堅固也。所謂理行證三無非究竟堅固。故稱為首",
    "X13n0283_008:0168c01": "楞嚴也。萬行者。此之三昧一切三昧悉入其中。佛菩",
    "X13n0283_008:0168c02": "薩者不與二乘共也。經云。有三摩提(云云)。故曰諸菩",
    "X13n0283_008:0168c03": "薩萬行云。二答奉持。云何當受持者。蓋文殊請結",
    "X13n0283_008:0168c04": "經名以便流布。今五名之中。各以體宗用三及夫教",
    "X13n0283_008:0168c05": "相申釋之者。以吾宗釋題凡有名等五重故耳。名如",
    "X13n0283_008:0168c06": "經列。體則常住真心。宗則微密觀炤。用則破妄顯真。",
    "X13n0283_008:0168c07": "若夫教相乃大乘生酥也。文殊答名意必通請五章",
    "X13n0283_008:0168c08": "即稱奉持。亦決定奉持五章耳。但舊以五章中體宗",
    "X13n0283_008:0168c09": "用各釋於五名之下。殊不知隨舉一名。即可以盡全",
    "X13n0283_008:0168c10": "經。故今一一具釋五章意有在也。結名為五。而經家",
    "X13n0283_008:0168c11": "立題乃存隱二者何也。第一題中有總問。攝別入總",
    "X13n0283_008:0168c12": "故但取大佛頂。第二題中得菩提心秪是密因。入徧",
    "X13n0283_008:0168c13": "知海秪是修證。攝入第三故全隱也。第四題中攝別",
    "X13n0283_008:0168c14": "入總。復以總名入大佛頂。故亦全隱。第五題中。灌頂",
    "X13n0283_008:0168c15": "章句攝入第三之了義。故名大佛頂(云云)。大佛頂理。",
    "X13n0283_008:0168c16": "理即是體。密因了義教。教即是宗。菩薩萬行。萬行即",
    "X13n0283_008:0168c17": "是用所謂舉一即三。不可思議故。開首題名得無量",
    "X13n0283_008:0168c18": "功德也。既知如是之五章。即此以為方法。故云汝當",
    "X13n0283_008:0168c19": "奉持。",
    "X13n0283_008:0168c20": "從說是語已去。第二大章助道之文也。蓋如來一期",
    "X13n0283_008:0168c21": "施化。說法四十九年。談經三百餘會。要而言之。不出",
    "X13n0283_008:0168c22": "正助二行。行之有正而必有助。大如鳥之雙翼。亦如",
    "X13n0283_008:0168c23": "車之二輪。其鳥也若單翼何以高舉。其車也若隻輪",
    "X13n0283_008:0168c24": "何堪重運。設雙翼齊備。空冥自得扶搖而上。二輪兼",
    "X13n0283_008:0169a01": "具。重遠必能平疾而遊。即彼二者。合而觀之。則正助",
    "X13n0283_008:0169a02": "二行不可偏廢。所謂目足交資清涼池可到也。以故",
    "X13n0283_008:0169a03": "自從首卷已來。初依究竟堅固之心以開圓解。次依",
    "X13n0283_008:0169a04": "究竟堅固之心以起圓行。三依究竟堅固之心以證",
    "X13n0283_008:0169a05": "圓位。四依究竟堅固之心以結圓經。如是四者。正行",
    "X13n0283_008:0169a06": "具矣。倘其助行略而不明。使其行人修三摩提。設若",
    "X13n0283_008:0169a07": "一時之差。及乎一念之失。非墜落於七趣之苦。即被",
    "X13n0283_008:0169a08": "轉於五陰之魔。於是其初也而阿難發問精研七趣",
    "X13n0283_008:0169a09": "情想之重輕招感乎升沉果報。以預誡行人。不致墮",
    "X13n0283_008:0169a10": "於此也。其次也而如來再示詳辨五陰破滅之方。將",
    "X13n0283_008:0169a11": "致招乎魔業之熾盛。預誡乎行人。不致失於此也。今",
    "X13n0283_008:0169a12": "初詳辨七趣。究其來意。由前圓通既竟。阿難啟問。云",
    "X13n0283_008:0169a13": "何安立道場遠離魔事。如來示以攝心為戒。四種律",
    "X13n0283_008:0169a14": "儀皎如冰霜。六道眾生自不隨其生死相續。然雖持",
    "X13n0283_008:0169a15": "戒。而或以一行邪。或以一見錯。遂至見戒俱破如寶",
    "X13n0283_008:0169a16": "蓮香者。罪福俱空如善星等者。皆生身陷入地獄。循",
    "X13n0283_008:0169a17": "轍以求。獄畢而鬼而畜而人。及乎天仙以至修羅。莫",
    "X13n0283_008:0169a18": "不由片念偏邪遂成如是。此圓頓人不可不慎者也。",
    "X13n0283_008:0169a19": "故結請云。惟願開發童蒙令一切持戒眾生聞決定",
    "X13n0283_008:0169a20": "義。至如來結答云。皆由隨順殺盜婬故受此輪迴。習",
    "X13n0283_008:0169a21": "氣不滅落於魔道。如來說為真可憐愍。而必如此詳",
    "X13n0283_008:0169a22": "辨者。正由前之所說十二類生但示欲界因果之相。",
    "X13n0283_008:0169a23": "其界與趣說而未周。以故結經既終。攝前妙性以發",
    "X13n0283_008:0169a24": "疑問。下文發明十習因六交報等。皆六亂妄想因果",
    "X13n0283_008:0169b01": "之相符也。大分為二。初疑請。說是等也。二答示。佛告",
    "X13n0283_008:0169b02": "等也。初又二。初說是下經家敘相。二大威下阿難陳",
    "X13n0283_008:0169b03": "詞。",
    "X13n0283_008:0169b04": "初經家敘相中。開示密印等者。此經有顯密二印。三",
    "X13n0283_008:0169b05": "如來藏為顯印。大白傘蓋為密。今敘建壇聞呪已來。",
    "X13n0283_008:0169b06": "為開示密印。更聞結成圓名亦為顯印。故云兼聞等",
    "X13n0283_008:0169b07": "也。總是一經所談不出顯密二詮耳。頓悟等者。圓修",
    "X13n0283_008:0169b08": "三觀。舉禪那以兼其二。非謂此去纔說禪那也。即指",
    "X13n0283_008:0169b09": "前之結修觀中金剛觀察等一時懸見。此是能進。若",
    "X13n0283_008:0169b10": "諸聖位乃是所進。亦兼言之。故云頓悟等也。增上妙",
    "X13n0283_008:0169b11": "理者。以惑分分破。則理分分顯也。隨文獲證妙定現",
    "X13n0283_008:0169b12": "前。故云心慮虗凝。此為能斷。三界修心等為所斷也。",
    "X13n0283_008:0169b13": "而言斷除等者。蓋三界九地各有九品。今不曰欲界",
    "X13n0283_008:0169b14": "六品而曰三界六品。不曰煩惱而曰微細煩惱。此",
    "X13n0283_008:0169b15": "正溫陵所謂增上頓斷如斬一握緣一斷一切斷。不",
    "X13n0283_008:0169b16": "唯斷欲界前六品。即上二界前各六品一時俱斷。若",
    "X13n0283_008:0169b17": "謂聞深證淺僅得二果。尚不其然。既是橫斷三界九",
    "X13n0283_008:0169b18": "地之前六品。不止二果。應是三果。然此三果既因圓",
    "X13n0283_008:0169b19": "頓經力。應即圓之初信之後七信之前為三果。非沾",
    "X13n0283_008:0169b20": "沾於藏之三果也。如此消釋。而於圓經方相應耳。",
    "X13n0283_008:0169b21": "二阿難陳詞分三。初讚述。大威等也。二陳疑。世尊等",
    "X13n0283_008:0169b22": "也。三申請。惟垂等也。大威德者。能令斷除三界微",
    "X13n0283_008:0169b23": "細煩惱。是大威也。能令增上妙理心慮虗凝。是大德",
    "X13n0283_008:0169b24": "也。若在本文。開眾生沉惑為大威。令得大饒益為大",
    "X13n0283_008:0169c01": "德耳。慈音無遮者。若其說法。必須離妄以顯其真。則",
    "X13n0283_008:0169c02": "真遮於妄也。又須離染以顯其淨。則淨遮於染也。今",
    "X13n0283_008:0169c03": "如來所說。即妄而真即染而淨。是為慈音無遮也。亦",
    "X13n0283_008:0169c04": "可謂。如為一人眾多亦然。終不捨疎為親捨惡為善",
    "X13n0283_008:0169c05": "耳。善開等。正如來大威力處。令我等。正如來大慈德",
    "X13n0283_008:0169c06": "處也。二陳疑又二。初若此去約理總間。二如寶去",
    "X13n0283_008:0169c07": "據事別問。初約理總問中。初若此去指真為問。二",
    "X13n0283_008:0169c08": "佛體下指妄為問。三世尊下結問也。初若此等者。蓋",
    "X13n0283_008:0169c09": "謂如來前文所說三科七大總是如來藏性無非周",
    "X13n0283_008:0169c10": "徧法界。及夫大性俱徧相容而不陵滅。以故牒此為",
    "X13n0283_008:0169c11": "問端也。意謂若此玅心本來普徧一切圓滿。則生佛",
    "X13n0283_008:0169c12": "同源。依正平等。如是推之。其無情也大地草木。其有",
    "X13n0283_008:0169c13": "情也蝡動含靈。無一而非本元之真性矣。故云若此",
    "X13n0283_008:0169c14": "等也。此真如即如來究竟所證真體。故云即是等也。",
    "X13n0283_008:0169c15": "只此一句。正舉極果以為騐耳。次佛體等者。意謂",
    "X13n0283_008:0169c16": "佛體既其真實。理應一一俱真法法皆實。云何復",
    "X13n0283_008:0169c17": "有地獄等六道。故云佛體等也。三中。世尊等者。意",
    "X13n0283_008:0169c18": "謂妙淨明體如來所證不當有此。今既有此六道。還",
    "X13n0283_008:0169c19": "是真體本來有耶。還是眾生習妄有耶。故云世尊等",
    "X13n0283_008:0169c20": "也。約理總問如此。二據事別問中。世尊等者。欲明",
    "X13n0283_008:0169c21": "眾私同分。而引三事以為問者。蓋殺盜婬妄四種。乃",
    "X13n0283_008:0169c22": "如來決定明誨。或因一念之邪。於此律儀隨破一種。",
    "X13n0283_008:0169c23": "以致多劫之苦。不但不能出生死脫塵勞。而墜入阿",
    "X13n0283_008:0169c24": "鼻實由此矣。所以預為問明使知戒備不至有失錯",
    "X13n0283_008:0170a01": "也。如寶等。持菩薩戒。而私行婬欲。破戒也。妄言婬欲",
    "X13n0283_008:0170a02": "無有罪報。破見也。意謂殺生必當還其身命。偷盜亦",
    "X13n0283_008:0170a03": "當酬其財物。今之婬欲。固非殺生之酬身命。亦非偷",
    "X13n0283_008:0170a04": "盜之償財物。是無業之與報。故云妄言等也。既破其",
    "X13n0283_008:0170a05": "戒。罪已重矣。又破其見。其罪更重。以故生大猛火華",
    "X13n0283_008:0170a06": "報也。墮無間獄果報也。雖分華果。亦即生身墮地獄",
    "X13n0283_008:0170a07": "耳。琉璃挾宿怨誅瞿曇族種。犯殺也。善星謂一切罪",
    "X13n0283_008:0170a08": "福皆空。造福無福得。造惡無苦報。亦是破見。乃大妄",
    "X13n0283_008:0170a09": "語也。所以琉璃誅瞿曇。固應地獄。善星具妄語。亦應",
    "X13n0283_008:0170a10": "墮地獄。故皆生身而陷入阿鼻也。此諸下結問也。意",
    "X13n0283_008:0170a11": "謂上來三人生陷地獄。方處不一。為有一定同分所",
    "X13n0283_008:0170a12": "在。今犯者同入此中耶。為復自然各隨彼彼所作之",
    "X13n0283_008:0170a13": "業各隨其處而私受耶。故云此諸等也。據下答明眾",
    "X13n0283_008:0170a14": "私同分。夫眾私彼作彼受。非此作此受者。而同分則",
    "X13n0283_008:0170a15": "同感一獄。非無定處者。吳興所謂別業同報者也。",
    "X13n0283_008:0170a16": "三申請中。惟垂等者。結請出意以祈開示也。言今諸",
    "X13n0283_008:0170a17": "等者。蓋戒以攝心為義。若不知六道果報毫髮無爽。",
    "X13n0283_008:0170a18": "何能怖果絕因身心俱斷。故欲如來發明更不於殺",
    "X13n0283_008:0170a19": "盜婬等有所犯而墮耳。",
    "X13n0283_008:0170a20": "二答示分二。初佛告等讚許。二阿難等演說。初讚",
    "X13n0283_008:0170a21": "許中。快善等讚也。汝今等許也。讚中。令諸等者。蓋諸",
    "X13n0283_008:0170a22": "佛眾生本同一體。真則真如。以諸佛已證體唯真實。",
    "X13n0283_008:0170a23": "六道眾生體非真實。甚至豁達空撥無因果。以殺盜",
    "X13n0283_008:0170a24": "婬妄罪性本空。躭湎三界。罔知果報。此等皆名邪見",
    "X13n0283_008:0170b01": "人也。今因汝請得明七趣升沉因果不忒。則一切眾",
    "X13n0283_008:0170b02": "生皆由妄習發生。而玅淨明心本來圓徧與佛同體。",
    "X13n0283_008:0170b03": "又何入於豁達空撥無因果邪見之中。故云快哉等",
    "X13n0283_008:0170b04": "以為讚也。次許可知。",
    "X13n0283_008:0170b05": "二演說。亦有總別兩答。非謂以總答總以別答別。即",
    "X13n0283_008:0170b06": "於總中亦答總別二問。別中亦答總別二問。初總。一",
    "X13n0283_008:0170b07": "切眾生等也。二別。此等皆是等也。此有二。初一切下",
    "X13n0283_008:0170b08": "正答。二循造下結答。初又二。初內外二分。即一切眾",
    "X13n0283_008:0170b09": "生去。二趣生差別。即一切世間去。初又二。初一切下",
    "X13n0283_008:0170b10": "標舉。二內分下釋明。初標舉中。一切眾生等者。前",
    "X13n0283_008:0170b11": "問佛體真實云何復有六道。今云實本清淨。則玅圓",
    "X13n0283_008:0170b12": "妙淨明心本來圓滿。而生佛同體法法俱真從可知",
    "X13n0283_008:0170b13": "矣。前問為本有為妄習生。今云因彼妄見有妄習生。",
    "X13n0283_008:0170b14": "則全體虗妄而非本有可知矣。見即是惑。習即是業",
    "X13n0283_008:0170b15": "也。因此分開內外二分。此總標也。下去釋明。然此內",
    "X13n0283_008:0170b16": "分外分不出情想二。言內以情言。情鍾於內。如下所",
    "X13n0283_008:0170b17": "列心憶珍饈等趣外奔逸。則此情未甞不緣乎外。然",
    "X13n0283_008:0170b18": "其所緣者。皆眾生一身所受用物。故情想俱情而內",
    "X13n0283_008:0170b19": "外俱內。所謂緣身起愛是也。故謂之內。外以想言。想",
    "X13n0283_008:0170b20": "游於外。如下所列心存佛國等發明虗想。則此想實",
    "X13n0283_008:0170b21": "是靜存乎內。然究其所存者。皆眾生身外所企慕物。",
    "X13n0283_008:0170b22": "故情想俱想而內外俱外。所謂欣彼勝境是也。故謂",
    "X13n0283_008:0170b23": "之外。外內一分升沉遂異。所以三界六道。悉由妄習",
    "X13n0283_008:0170b24": "生起也。二釋明分二。初內分下釋內分。二外分下",
    "X13n0283_008:0170c01": "釋外分。初又二。初正釋。內分等也。二結成。諸愛等也。",
    "X13n0283_008:0170c02": "初正釋中。內分二句釋名。可知。因諸四句釋義。最",
    "X13n0283_008:0170c03": "初對境起著為愛染。貪戀不捨為妄情。情習不休者。",
    "X13n0283_008:0170c04": "慣習深厚潛滋貪業也。能生愛水者。墜業已成下墜",
    "X13n0283_008:0170c05": "所不免也。夫水有形之物屬於色。情是無形之法屬",
    "X13n0283_008:0170c06": "於心。情積生水。正由妄心能融色。如下所謂融通",
    "X13n0283_008:0170c07": "妄想是也。是故等句。釋相可知。二結成中。流結者。",
    "X13n0283_008:0170c08": "流是流逸。結是結縛。由結縛情愛而流也。潤濕二句。",
    "X13n0283_008:0170c09": "正結明貪愛生水。以顯淪墜之由也。二釋外分亦",
    "X13n0283_008:0170c10": "二。初正釋。外分等也。二結成。諸想等也。初正釋中。",
    "X13n0283_008:0170c11": "外分二句釋名。可知。因諸四句釋義。諸渴等者。初聞",
    "X13n0283_008:0170c12": "勝境。發心希望如渴思飲。想極神馳。意常超越。故云",
    "X13n0283_008:0170c13": "因諸等也。想積等者。氣必自下而上。今積想不已。必",
    "X13n0283_008:0170c14": "成超舉之因。故云想積等也。是故等句。釋想可知。",
    "X13n0283_008:0170c15": "二結成。亦可知也。二趣生差別。正承前情想二言",
    "X13n0283_008:0170c16": "以明升沉也。又二。初一切等明前陰滅所以。二純想",
    "X13n0283_008:0170c17": "等明後陰生所以。初明前陰滅所以中。一切世間",
    "X13n0283_008:0170c18": "總指七趣。生從二句。蓋好生惡死。物之皆然。故生則",
    "X13n0283_008:0170c19": "順其習。所謂知見每欲留於世間。死則逆其習。所謂",
    "X13n0283_008:0170c20": "業運每常遷於國土。故云生從等也。臨命等者。人稟",
    "X13n0283_008:0170c21": "識息煖三為命。其生也識先投胎。攬父精母血而為",
    "X13n0283_008:0170c22": "種子。次有息。而後有煖。其死也先捨煖。次捨息。而後",
    "X13n0283_008:0170c23": "捨識。今云未捨煖觸。正是將死未死之際也。而一切",
    "X13n0283_008:0170c24": "所作。善之與惡。業成感果。前報既終後報欲續。諸業",
    "X13n0283_008:0171a01": "爭集。強者先牽。一時現前。故云一生等也。死逆等者。",
    "X13n0283_008:0171a02": "好生之心即是順習。惡死之心即是逆習。今生欲盡",
    "X13n0283_008:0171a03": "死欲來時。所以二習交錯於懷。故云死逆等也。其死",
    "X13n0283_008:0171a04": "者不能為之計。隨其情想輕重以別其升沉也。二",
    "X13n0283_008:0171a05": "明後陰生所以有五。初純想無情。純想去也。二想多",
    "X13n0283_008:0171a06": "情少。情少去也。三情想均等。情想去也。四情多想少。",
    "X13n0283_008:0171a07": "情多去也。五純情無想。純情等也。初純想無情中。",
    "X13n0283_008:0171a08": "明天趣也。亡者神識。若其生前純想無情。則當命終",
    "X13n0283_008:0171a09": "之際。即飛舉上升而生天上。此天應指忉悧已上。觀",
    "X13n0283_008:0171a10": "下想多情少但在四天之下。則可知也。此正以上品",
    "X13n0283_008:0171a11": "十善為業而無福慧淨願者也。若飛等者。蓋淨土法",
    "X13n0283_008:0171a12": "門。須以信行願三為主。既有純想。兼有福慧及行。宜",
    "X13n0283_008:0171a13": "其心開見佛而往生也。此就想中別論一途。下去皆",
    "X13n0283_008:0171a14": "爾。二想多情少。明仙鬼等趣也。情少等總舉。即為",
    "X13n0283_008:0171a15": "下別明。蓋一情九想即為飛仙。二情八想為大力鬼",
    "X13n0283_008:0171a16": "王。三情七想為飛行夜叉。四情六想為地行羅剎。遊",
    "X13n0283_008:0171a17": "於等總結也。此等竪不越四天。橫不出輪迴。雖云想",
    "X13n0283_008:0171a18": "多輕舉。不能遠遊。唯於四天去來無礙。則知前之生",
    "X13n0283_008:0171a19": "天上者常在天界。猶如帝王時在王宮。今如群臣。暫",
    "X13n0283_008:0171a20": "到而已。此但以下品十善為行而無善願善心者也。",
    "X13n0283_008:0171a21": "其中下既是想多情少。兼有善願善心。而能護法護",
    "X13n0283_008:0171a22": "戒護呪。并護持戒持呪及護禪定。乃是乘急戒緩",
    "X13n0283_008:0171a23": "之者。故住座下聽聞大法。即八部是。此亦就想多情",
    "X13n0283_008:0171a24": "少別開一途也。三情想均等。明人趣也。若其生前",
    "X13n0283_008:0171b01": "情想均等。臨命終時不飛不墜。蓋想本乎飛也。今既",
    "X13n0283_008:0171b02": "與情相等。便不能飛。故曰不飛。情本乎墜也。今既與",
    "X13n0283_008:0171b03": "想相等。便不能墜。故曰不墜。如此不飛不墜。生到何",
    "X13n0283_008:0171b04": "處。唯為頭之圓象乎天。足之方象乎地。與天地鼎立",
    "X13n0283_008:0171b05": "為三才者之人也。故云生於人間。想明等者。蓋想屬",
    "X13n0283_008:0171b06": "明。情屬幽。明主聰。幽主鈍。想雖等於情。而想之明有",
    "X13n0283_008:0171b07": "力則明勝而聰。情雖等於想。而情之幽有力則幽勝",
    "X13n0283_008:0171b08": "而鈍。則知情想者總報之業。幽明者別報之業。此就",
    "X13n0283_008:0171b09": "情想均等別開一途也。四情多想少。明畜等趣也。",
    "X13n0283_008:0171b10": "言情多想少。蓋六情四想為橫生。就橫生中。更分重",
    "X13n0283_008:0171b11": "輕之殊以為毛羽之別。蓋以地行不飛為重。羽族飛",
    "X13n0283_008:0171b12": "舉為輕。亦是就六情四想中別開一途也。七情下",
    "X13n0283_008:0171b13": "明鬼趣。沉下水輪者。經言此地厚四十八萬由旬。依",
    "X13n0283_008:0171b14": "水輪而住。水厚六十萬由旬。今餓鬼更在此下。故云",
    "X13n0283_008:0171b15": "沉下水輪。云水能害己者。水本息火之物。以其餓鬼",
    "X13n0283_008:0171b16": "受火輪報。縱有其水亦變為火。故云水能害己。九",
    "X13n0283_008:0171b17": "情下明地獄趣也。下洞火輪者。洞是洞澈。沉過於火",
    "X13n0283_008:0171b18": "下與風輪交際。火依風住。故其獄種身入風火二交",
    "X13n0283_008:0171b19": "之地。但以一想未盡墜底。一說謂。火輪即八熱獄。身",
    "X13n0283_008:0171b20": "入風火二交之地。乃超寒入熱也。八情二想略而不",
    "X13n0283_008:0171b21": "言。就九情一想而言。重生無間正是九情一想。輕生",
    "X13n0283_008:0171b22": "有間蓋是二想八情。所以不云八情二想。但於九情",
    "X13n0283_008:0171b23": "一想分輕重耳。亦就九情一想八情二想中別開一",
    "X13n0283_008:0171b24": "途也。五純情無想。明極重地獄也。蓋無間有三。一",
    "X13n0283_008:0171c01": "輕二重三極重。若其亡者神識。生前純情無想。臨命",
    "X13n0283_008:0171c02": "終時。即沉墜下墮而入極重無間。此以上品十惡為",
    "X13n0283_008:0171c03": "業。故云純情等也。則知前之九情一想為重無間。八",
    "X13n0283_008:0171c04": "情二想為輕無間也。有不謗大乘等者。至劫壞時亦",
    "X13n0283_008:0171c05": "得出離。若沉心中兼謗大乘等。此劫雖壞。更入十方",
    "X13n0283_008:0171c06": "地獄永無出期。此亦就純情中。別論一途也。嗟嗟六",
    "X13n0283_008:0171c07": "道升沉總由情想差別。明如指掌。可不恨哉。又情想",
    "X13n0283_008:0171c08": "均等唯人道為能。則想明斯聰之者。而脫生死。絕輪",
    "X13n0283_008:0171c09": "迴。修三摩提。心希無上菩提。易若反掌。可不幸哉。若",
    "X13n0283_008:0171c10": "捨是而不修。無所用其力矣。二循造惡業等結答",
    "X13n0283_008:0171c11": "之文也。正答前問。前阿難問云。此諸地獄為有定處",
    "X13n0283_008:0171c12": "為各私受。此答造雖各私報有定處。乃別業同報。循",
    "X13n0283_008:0171c13": "是隨義。謂隨其所造惡業以招其報。而同業所感不",
    "X13n0283_008:0171c14": "無定處。其各各私造本業无由不泯不謝。故云兼有",
    "X13n0283_008:0171c15": "元地。統上總答竟。",
    "X13n0283_008:0171c16": "二別答。始明地獄之十習因六交報。乃至第七修羅",
    "X13n0283_008:0171c17": "因果歷然毫不相濫。圓頓行人。因教知非。則此現前",
    "X13n0283_008:0171c18": "一念是情是想是輕是重。尚不取著人天。又何失足",
    "X13n0283_008:0171c19": "於三途也。亦分為二。初此等皆是去正答也。二如是",
    "X13n0283_008:0171c20": "地獄去結顯也。初為七。即七趣也。次第可見。初地獄",
    "X13n0283_008:0171c21": "分三。初此等等標舉。二云何等釋明。三是名等結示。",
    "X13n0283_008:0171c22": "初標舉中。此等等者。蓋前論情想自勝向劣。今明",
    "X13n0283_008:0171c23": "果報自劣向勝。以語勢之便相躡而起。故曰此等(云",
    "X13n0283_008:0171c24": "云)。此躡前也。造十等此標後也。習是熏習。即十使煩",
    "X13n0283_008:0172a01": "惱於六根門頭起識造業。為惡趣生。因致感未來惡",
    "X13n0283_008:0172a02": "報。言六交者。如造業因眼而餘五為助。故受報時乃",
    "X13n0283_008:0172a03": "徧及之。此亦六亂妄想使之然也。二釋明分二。初",
    "X13n0283_008:0172a04": "釋十習因。云何十習去也。二釋六交報。云何六交去",
    "X13n0283_008:0172a05": "也。初又二。初云何句總徵。二阿難等別釋。初總徵可",
    "X13n0283_008:0172a06": "知。二別釋又十。次第可見。然十雖皆曰因殊。難以辨",
    "X13n0283_008:0172a07": "彼此。故假報中所受以為辨耳。六交報雖曰論果。亦",
    "X13n0283_008:0172a08": "難以論長短。故借因中所造為論。所以十因中有地",
    "X13n0283_008:0172a09": "獄器械等件。六報中有見報招引等事。至於後之從",
    "X13n0283_008:0172a10": "地獄出而為餓鬼。從餓鬼出而為畜生。從畜生出而",
    "X13n0283_008:0172a11": "為人倫。雖曰種種不同各各有異。總由十因之感召",
    "X13n0283_008:0172a12": "也。以故一一各十合乎十因。所謂因果井然自不紛",
    "X13n0283_008:0172a13": "雜者也。初婬習中。愛染名婬。數重名習。交接乃心",
    "X13n0283_008:0172a14": "境相偶之謂。蓋單心不起。獨境不生。故凡業習之起",
    "X13n0283_008:0172a15": "必遞相以為染合。故曰交接。交計乃至交諠皆云交",
    "X13n0283_008:0172a16": "也。發於相磨者。所謂汝愛我心我憐汝色也。從是兩",
    "X13n0283_008:0172a17": "不能捨。故云研磨不休。當知此之一句正明婬習交",
    "X13n0283_008:0172a18": "接之相也。亦是以果推因。果既諸根交報。騐知今交",
    "X13n0283_008:0172a19": "接等亦是一根為主而餘根互相搆造。故云交接等",
    "X13n0283_008:0172a20": "耳。此造因也。如是下感果也。夫交而發於相磨則現",
    "X13n0283_008:0172a21": "因已成。而不休不止則積熏成種。所以臨命終時即",
    "X13n0283_008:0172a22": "見大猛火於中發動。此亦如來藏中性火真空循業",
    "X13n0283_008:0172a23": "發現。如人下喻顯可知。二習下。正果中所受者也。二",
    "X13n0283_008:0172a24": "習相然者。以己婬習之心。緣彼獄中猛火心想以為",
    "X13n0283_008:0172b01": "可樂之境。舉身趨附。而即婬習然境而火燒心耳。鐵",
    "X13n0283_008:0172b02": "牀等。此正報相也。則知地獄之中所受之報。皆由因",
    "X13n0283_008:0172b03": "中婬習勝故。以此苦具即現樂境。彼若一念躭著。當",
    "X13n0283_008:0172b04": "下即是苦。具故云故有等也。又故有大猛火等習果",
    "X13n0283_008:0172b05": "也。故有銕床等報果也。是故下。明聖賢之所呵棄。令",
    "X13n0283_008:0172b06": "持戒眾生不至誤犯也。色目即名目也。如來是教主。",
    "X13n0283_008:0172b07": "目此婬習以為欲火。菩薩是奉教之人。聞佛所說謹",
    "X13n0283_008:0172b08": "潔無犯如避火坑。如來菩薩如是教詔。可不慎哉。十",
    "X13n0283_008:0172b09": "章大意皆應爾爾。下去例之可見。略為消釋。不復更",
    "X13n0283_008:0172b10": "出。二貪習中。引取無厭曰貪。言交接者。彼此互相",
    "X13n0283_008:0172b11": "謀計也。發於相吸者。此謀計之貪由吸攬而發。以口",
    "X13n0283_008:0172b12": "縮氣入內名吸。謂貪外物如口吸氣也。積寒堅冰等。",
    "X13n0283_008:0172b13": "蓋貪愛屬水。所以臨終即發此以為引果之緣。吒吒",
    "X13n0283_008:0172b14": "等忍寒聲也。青赤等受寒色也。貪水。西方有貪水。人",
    "X13n0283_008:0172b15": "飲則貪。猶此方之貪泉也。下之癡水亦然。三慢習",
    "X13n0283_008:0172b16": "中。恃己陵他曰慢。言相恃者。如恃賊恃勢等。慢情本",
    "X13n0283_008:0172b17": "屬於水。而性高舉。如水逆奔。故云馳流不息。鼓者",
    "X13n0283_008:0172b18": "如風之鼓物。皆是上騰逆奔之意。見慢者。謂見其",
    "X13n0283_008:0172b19": "心之慢。非以見為慢也。後皆倣此。四瞋習中於心",
    "X13n0283_008:0172b20": "恚怒曰瞋。交衝者互生忿怒也。相忤者兩相忿怒境",
    "X13n0283_008:0172b21": "也。心熱發火者。違境拂心不能舒暢。由斯故熱。由熱",
    "X13n0283_008:0172b22": "發火。以此心火鑄氣為剛。能令懦夫亦有力也。五",
    "X13n0283_008:0172b23": "詐習中。欺偽不實曰詐。交誘者互相詐欺誘引也。相",
    "X13n0283_008:0172b24": "調者互相諂害勾引也。繩木交校如孤山解。如水下。",
    "X13n0283_008:0172c01": "謂行諂詐者必浸漬之久。而後能繫縛於人不能委",
    "X13n0283_008:0172c02": "脫。猶水之浸田草木滋蔓也。以言陷人名讒。私竊奸",
    "X13n0283_008:0172c03": "偽如賊。如畏豺狼者。其大似犬。最多詐心。每遇人",
    "X13n0283_008:0172c04": "來逐伴為死。俟人不防躍而嚙之。其被害者不少。所",
    "X13n0283_008:0172c05": "以見其詐習猶若畏豺狼耳。六誑習中。誑者以狂",
    "X13n0283_008:0172c06": "欺人也。罔即誣罔。如誣虗為實誣有為無等。飛心",
    "X13n0283_008:0172c07": "造姦者。謂駕提憑虗以陷人而人不知墮其計也。故",
    "X13n0283_008:0172c08": "臨命終時見有塵土。此從飛心感也。屎尿等。此從",
    "X13n0283_008:0172c09": "誣罔感也。誑能陷害於人。故受沒溺。誑能飛心鼓動。",
    "X13n0283_008:0172c10": "故受騰擲。沒溺騰擲自溺而騰也。飛墜漂淪自騰而",
    "X13n0283_008:0172c11": "溺也。七怨習中。冤習銜恨陰隱為傷。故感陰隱之",
    "X13n0283_008:0172c12": "事。違害鬼者。背違正理暗中害人。鬼之最惡者也。",
    "X13n0283_008:0172c13": "八見習中。見即見解。交明者。謂各以己見虗妄分別。",
    "X13n0283_008:0172c14": "薩迦耶即身見也。見取戒禁取。取是執著之義。邪悟",
    "X13n0283_008:0172c15": "諸業通收諸見也。總不出執斷執常雙亦雙非。故云",
    "X13n0283_008:0172c16": "交明及發於違拒也。出生相反者。斷常四見互互相",
    "X13n0283_008:0172c17": "破。猶水水不同器也。如行路人等者。喻異見之各趣",
    "X13n0283_008:0172c18": "也。九枉習中。橫曲不直曰抂。即世之稱冤枉之類",
    "X13n0283_008:0172c19": "也。合山等皆陷害相加。令人無逃避之感也。衡度之",
    "X13n0283_008:0172c20": "度應音渡。有音鐸者非也。蓋衡即权衡。別輕重。度即",
    "X13n0283_008:0172c21": "丈尺。較長短耳。十訟習中。上是誣人本無。此是詰",
    "X13n0283_008:0172c22": "人本有。向以隱藏者。今則訐露其事。所謂發人之陰",
    "X13n0283_008:0172c23": "私也。或申奏於王臣。或表揚於里黨。皆訟之類。故云",
    "X13n0283_008:0172c24": "訟習等也。色目覆藏等不同前文。前文皆就本習。此",
    "X13n0283_008:0173a01": "就所訐陰覆上說。蓋因其陰覆有是訟習耳。所以目",
    "X13n0283_008:0173a02": "之為陰賊。喻之如戴山履海也。",
    "X13n0283_008:0173a03": "二云何六報去。釋六交報之文也。前習十因因中有",
    "X13n0283_008:0173a04": "果。欲彰差別之因。今六交報果中有因。要顯隨因之",
    "X13n0283_008:0173a05": "果。二義相須。則地獄之相昭然在目。可不畏果而絕",
    "X13n0283_008:0173a06": "因乎。分二。初云何等徵。二云何等釋。徵中。初句總徵。",
    "X13n0283_008:0173a07": "可見。一切四句總明。識通三性。故能造業。根唯無記。",
    "X13n0283_008:0173a08": "但為識緣。識緣境時。境依根得。故今受報亦從根出。",
    "X13n0283_008:0173a09": "釋為二。初云何等總徵也。二一者下別釋也。總徵可",
    "X13n0283_008:0173a10": "見。別釋為六。次第可見然前三及後一言根。故云見",
    "X13n0283_008:0173a11": "報乃至思報。中二言塵。故云味報觸報。正見六識造",
    "X13n0283_008:0173a12": "業根境必俱而為因耳。六文之中皆可分二。初一者",
    "X13n0283_008:0173a13": "等標。二此見等釋。釋有三。一此見下因果交也。二發",
    "X13n0283_008:0173a14": "明下根境交也。三如是下六根互交也。初以業熟受",
    "X13n0283_008:0173a15": "報果因相接故。二以造業之時根境相對故其受報",
    "X13n0283_008:0173a16": "根亦對境。三以造業之時一根為主餘根助成。所謂",
    "X13n0283_008:0173a17": "窮十二變為一旋復。故受報時亦互互相交耳。初",
    "X13n0283_008:0173a18": "見根中。見報報字應作業字看。此是因地招引惡果",
    "X13n0283_008:0173a19": "方是果耳。所以釋中云見業也。云招引惡果者正是",
    "X13n0283_008:0173a20": "見報。如前婬習發於相磨文無異也。此見業交四",
    "X13n0283_008:0173a21": "句正因與果交。眼根屬火故見火。此臨終之相也。亡",
    "X13n0283_008:0173a22": "者下正乘業受生。乘煙入獄此入獄之相也。發明二",
    "X13n0283_008:0173a23": "相等。正根與境交也。眼根所見唯明與暗耳。如是見",
    "X13n0283_008:0173a24": "火等。正諸根互交也。燒聽等聞屬水故。燒息等嗅主",
    "X13n0283_008:0173b01": "氣故。燒味等舌屬金故。燒觸等身屬土故。燒心等心",
    "X13n0283_008:0173b02": "屬火故。皆言見火燒是。以五根助成見根。所以見感",
    "X13n0283_008:0173b03": "火報餘根皆感其所報也。又可此見下為本根正報。",
    "X13n0283_008:0173b04": "如是下為餘根傍報。蓋由眼家造業之時。六亂妄想",
    "X13n0283_008:0173b05": "因動見色。因色有香。乃至因色有法。故本根先見猛",
    "X13n0283_008:0173b06": "火等。以因動有色為之因也。見火燒聽等。以因色有",
    "X13n0283_008:0173b07": "聲為之因也。如斯之意。下五例之可見。二聞根中。",
    "X13n0283_008:0173b08": "先見波濤。聞屬水故。耳根所對唯動靜二塵今言開",
    "X13n0283_008:0173b09": "閉。變其文耳。種種閙。如剉燒舂磨剝裂等。故云精神",
    "X13n0283_008:0173b10": "愗亂。寂無聞。如行曠野幽寂無寄。故魄魂沉沒。責是",
    "X13n0283_008:0173b11": "責問。詰是盤詰。屬聲塵類。皆聞業之感也。注見為雷",
    "X13n0283_008:0173b12": "等者。聞屬水。見屬火以水注火。則成陰陽感激而為",
    "X13n0283_008:0173b13": "雷也。三嗅根中。先見毒氣。鼻主氣故。從地涌出等",
    "X13n0283_008:0173b14": "者。一往而論。或有先在地獄今又涌出。或有初從脚",
    "X13n0283_008:0173b15": "板出而入於獄。然此從地之地又非地獄之地。以鼻",
    "X13n0283_008:0173b16": "具出入息。吸則下入。呼則上出。故神識亦復從地而",
    "X13n0283_008:0173b17": "上又從上而墜下入無間獄也。質是塞義。履是通義。",
    "X13n0283_008:0173b18": "魚敗曰餒。羮敗曰爽。肉裂為綻也。四味根中。先見",
    "X13n0283_008:0173b19": "銕網舌屬金故。亦是以貪味故。則網捕禽獸故見鐵",
    "X13n0283_008:0173b20": "網等相。吸氣由因中取順。吐氣由因中捨逆。所以感",
    "X13n0283_008:0173b21": "報有吸氣吐氣等也。為承為忍者。承是承當。忍是忍",
    "X13n0283_008:0173b22": "耐。因中殺生之時。眾生承汝之苦忍汝之苦。其感報",
    "X13n0283_008:0173b23": "時乃亦然耳。五觸根中。先見大山。身屬土故。亦是",
    "X13n0283_008:0173b24": "觸以合故。刺者以刀插肉也。六意根中。先見惡風。",
    "X13n0283_008:0173c01": "意動而又屬風故。為方為所者。皆治罪之處也。三",
    "X13n0283_008:0173c02": "結示分三。初是名下直顯虗妄。二若諸下更明輕重。",
    "X13n0283_008:0173c03": "三由是下結答問詞。初中。是名等者。所謂迷本圓",
    "X13n0283_008:0173c04": "明自生虗妄。所以如是惡因而招如是惡果若原其",
    "X13n0283_008:0173c05": "本。則如來藏中循業發現而已。次中。惡業同造者。",
    "X13n0283_008:0173c06": "六根十因具足而造也。各造者。亦六根具造十因。但",
    "X13n0283_008:0173c07": "前後異時。故云各耳。所謂一不兼餘也。兼根兼境者。",
    "X13n0283_008:0173c08": "或兼其境。若二若三乃至五也。或兼其根。亦二亦三",
    "X13n0283_008:0173c09": "乃至亦五也。身口意。六根中三也。殺盜婬。十惡中三",
    "X13n0283_008:0173c10": "也。三業不兼。止二根也。一殺一盜。止二惡也。或一殺",
    "X13n0283_008:0173c11": "一盜。或一婬一盜。或一婬一殺耳。見見一根者。眼見",
    "X13n0283_008:0173c12": "一根也。亦可上見是能見之見。下見是所見之境。所",
    "X13n0283_008:0173c13": "謂單根單境耳。單犯一業。十惡中一惡也。就此之中",
    "X13n0283_008:0173c14": "釐為五。則初若諸下。六根同造十惡。此最重者。故感",
    "X13n0283_008:0173c15": "極重無間。二六根下。六根各造十惡。比前輕矣。方後",
    "X13n0283_008:0173c16": "為重。故感次等無間。三身口下。三根止造三惡。方前",
    "X13n0283_008:0173c17": "為輕。比後尚重。故感十八地獄。四三業下。二根止造",
    "X13n0283_008:0173c18": "二惡。方前更輕。方後猶重。故感三十六地獄。五見見",
    "X13n0283_008:0173c19": "下。一根唯造一業。唯輕非重。故感一百八地獄。雖有",
    "X13n0283_008:0173c20": "輕重之分。所造皆是地獄之因。故皆招地獄果也。總",
    "X13n0283_008:0173c21": "而言之。根業數少則罪輕。地獄數多則苦輕。所以根",
    "X13n0283_008:0173c22": "業漸少獄數漸多。就同是地獄而分輕重如此。三",
    "X13n0283_008:0173c23": "中。由是等者。正結答前問為本來有為妄習生及同",
    "X13n0283_008:0173c24": "分私受等也。別作別受等者。謂其所造之業雖別。及",
    "X13n0283_008:0174a01": "受果報則同。例如世間或殺人或劫財等種種不同。",
    "X13n0283_008:0174a02": "及其坐罪同一獄也。以顯眾私同分皆由妄習生起",
    "X13n0283_008:0174a03": "而無關於本來有也。",
    "X13n0283_008:0174a04": "二自復次阿難去。明從地獄出而為鬼之文也。分三。",
    "X13n0283_008:0174a05": "初總明。復次等也。二別示。若於等也。三結成。阿難等",
    "X13n0283_008:0174a06": "也。初總明中。復次等者。自地獄出而為鬼耳。應知",
    "X13n0283_008:0174a07": "本是人倫。因純情謗佛謗法謗僧及造十惡。所以墮",
    "X13n0283_008:0174a08": "落。到此罪畢方得為鬼。所以別示中皆云是人罪畢",
    "X13n0283_008:0174a09": "也。二別示分十。次第可見。以此之十對前十因。一",
    "X13n0283_008:0174a10": "往似對。再而推之小不次第。下去自見。一鬼怪中。",
    "X13n0283_008:0174a11": "本因貪物為罪者。因中因貪種種諸物造一切惡招",
    "X13n0283_008:0174a12": "地獄苦。故云本因等也。十類皆云貪者。蓋非貪不成",
    "X13n0283_008:0174a13": "惡耳。則知十文皆應有若於本因四字也。以其地獄",
    "X13n0283_008:0174a14": "之罪雖畢。貪習未忘。所以遇物即為貪著以成其形。",
    "X13n0283_008:0174a15": "此正由貪習而成者也。二魃鬼中。魃即女鬼也。貪",
    "X13n0283_008:0174a16": "色為罪者。由婬習而受地獄罪也。其罪雖畢。婬習未",
    "X13n0283_008:0174a17": "忘。所以遇風即成其形。風即婬風也。三魅鬼中。貪",
    "X13n0283_008:0174a18": "惑詐習為因者也。貪是因。鬼是果。以是因驗是果。昭",
    "X13n0283_008:0174a19": "如日星。餘可例知。四毒鬼中。貪恨瞋習為因者也。",
    "X13n0283_008:0174a20": "五厲鬼中。貪憶怨習為因者也。六餓鬼中。貪傲",
    "X13n0283_008:0174a21": "慢習為因者也。七魘鬼中。貪罔誑習為因者也。",
    "X13n0283_008:0174a22": "八魍魎鬼中。貪明見習為因者也。以其從斷常等四",
    "X13n0283_008:0174a23": "計邪理故。九役使鬼中。貪成誣習為因者也。以其",
    "X13n0283_008:0174a24": "駕揑巧湊成故。十傳送鬼中。貪黨訟習為因者也。",
    "X13n0283_008:0174b01": "以其發心陰私為黨故。三結成中。是人等者。正結",
    "X13n0283_008:0174b02": "鬼趣亦是虗妄所造。非真如體本來有也。",
    "X13n0283_008:0174b03": "三自復次阿難去。明從鬼類出而為畜之文也。分三。",
    "X13n0283_008:0174b04": "初總明。復次等也。二別示。物恠等也。三結成。阿難等",
    "X13n0283_008:0174b05": "也。初總明中。鬼業等者。以其九情一想及夫八情",
    "X13n0283_008:0174b06": "二想皆入地獄。地獄罪畢出而為鬼鬼。罪又畢出而",
    "X13n0283_008:0174b07": "為畜。則情與想皆已空矣。故云鬼業等也。則知獄之",
    "X13n0283_008:0174b08": "與鬼正受罪報。今為畜生。方是酧償元債。故云方於",
    "X13n0283_008:0174b09": "等也。二別示十。次第可見。前鬼之十對乎十因有",
    "X13n0283_008:0174b10": "不次第。今對鬼十無不同也。初梟類中。物恠等者。",
    "X13n0283_008:0174b11": "謂前遇物成形以成其鬼。其物若消鬼報亦盡。即為",
    "X13n0283_008:0174b12": "世間畜生中梟鳥一類。故云物恠等也。二咎徵類",
    "X13n0283_008:0174b13": "中。風消報盡者。以其前鬼遇風成形。其風既消鬼報",
    "X13n0283_008:0174b14": "亦盡。然世間之風云何得盡。彼之所遇婬風。婬風得",
    "X13n0283_008:0174b15": "盡報即盡耳。下去例之可見。咎徵類者。如群雀眾鼠",
    "X13n0283_008:0174b16": "商羊舞鶴等也。三多為狐類者。為狐狸以媚人也。",
    "X13n0283_008:0174b17": "四多為毒類者。即蚖蛇蝮蠍等也。五多為蛔類",
    "X13n0283_008:0174b18": "者。即身內蟯蛔也。六多為食類者。為人所殺以充",
    "X13n0283_008:0174b19": "口腹者也。七多為服類者。為人驅使負載者也。",
    "X13n0283_008:0174b20": "八多為應類者。如社燕秋鴻等也。九多為休徵類",
    "X13n0283_008:0174b21": "者。如麟鳳等也。十多為循類者。循即是順。如鷄司",
    "X13n0283_008:0174b22": "晨犬司夜等也。三結成分二。初阿難下直示虗妄",
    "X13n0283_008:0174b23": "二如汝下牒事結顯。總而言之。皆是虗妄所造。非妙",
    "X13n0283_008:0174b24": "明性本來有也。",
    "X13n0283_008:0174c01": "四自復次阿難去。明從畜生出還為人趣之文也。分",
    "X13n0283_008:0174c02": "三。初復次下總明。二汝今下別示。三阿難下結成。初",
    "X13n0283_008:0174c03": "又二。初反徵其剩。復次等也。二果報難息。阿難等也。",
    "X13n0283_008:0174c04": "初中。從是等者。則知果報酬償分毫不可爽也。世",
    "X13n0283_008:0174c05": "之恃強者負而不償。固多恃強而越分取者亦多。其",
    "X13n0283_008:0174c06": "中心也可無愧乎。次中。若用下。明負錢財償足可",
    "X13n0283_008:0174c07": "停。如於下。明殺身命報無休息。若非微妙三觀之力",
    "X13n0283_008:0174c08": "及佛出世說法令其懺悔。不可得而寢也。二別示",
    "X13n0283_008:0174c09": "中亦為十。次第可見。對前畜十亦無不同。一一皆云",
    "X13n0283_008:0174c10": "酬足復形者。以其人中因純情及情多想少。墜入地",
    "X13n0283_008:0174c11": "獄。出而為鬼。鬼復為畜。所有之罪酧償已畢還復人",
    "X13n0283_008:0174c12": "身。是為酧足復形也。云參合者。有二意。一是人類必",
    "X13n0283_008:0174c13": "須戒善而方得入。是為參合。一是從出地獄已來復",
    "X13n0283_008:0174c14": "受人類。元非正局。但屬相參而有。故云參合。初頑類",
    "X13n0283_008:0174c15": "中。頑類者。以其畜是梟鬼是怪因是貪習故也。餘可",
    "X13n0283_008:0174c16": "知。應類者即社燕秋鴻等。以見習為因能執常等四",
    "X13n0283_008:0174c17": "而計邪理。是以為人還參於斯文也。休徵類者即麟",
    "X13n0283_008:0174c18": "鳳等。以其誑習為因能駕揑虗誣。是以為人還參於",
    "X13n0283_008:0174c19": "高明也。循類中即晨鷄夜犬等。以其訟習為因能發",
    "X13n0283_008:0174c20": "人之陰私。是以為人還參於聰達也。三結成中。是",
    "X13n0283_008:0174c21": "等等。正結其皆從虗妄而生。不遇下兼明其若不見",
    "X13n0283_008:0174c22": "佛聞法此之輪迴終不得息。所以前總明云。除奢摩",
    "X13n0283_008:0174c23": "及佛世不可停寢也。若須見佛聞法方息輪迴。其佛",
    "X13n0283_008:0174c24": "不可不見。其法不可不聞。然見佛聞法豈不難乎。所",
    "X13n0283_008:0175a01": "謂佛在世時我沉淪。我得人身佛滅度。是以為之可",
    "X13n0283_008:0175a02": "憐憫也。",
    "X13n0283_008:0175a03": "五自阿難復有去。明從人還仙趣之文也。他經不聞",
    "X13n0283_008:0175a04": "仙類。唯云六道。蓋以人而攝耳。仙者遷也變也。遷短",
    "X13n0283_008:0175a05": "壽而為長壽。變麤質以為細貭耳。亦分為三。初總明。",
    "X13n0283_008:0175a06": "阿難等也。二別示。阿難等也。三結成。阿難等也。初",
    "X13n0283_008:0175a07": "總明中。復有等者。謂其因不依佛法而修三觀。別修",
    "X13n0283_008:0175a08": "等。謂其又不修戒善及禪定而修人天之因。故云別",
    "X13n0283_008:0175a09": "修妄念。存想固形者。以人壽長不遇百年。今欲鍊精",
    "X13n0283_008:0175a10": "以固其形以祈長年。是為存想固形也。餘可知。二",
    "X13n0283_008:0175a11": "別示。即為十。初地行仙中。服餌者即服藥也。藥有生",
    "X13n0283_008:0175a12": "熟之別。此蓋是熟。故云服餌。若天下之草木是生藥",
    "X13n0283_008:0175a13": "也。柏子黃精等耳。食道圓成。謂服餌之得力也。地行",
    "X13n0283_008:0175a14": "之行。非行動之行。乃行門之行也。下去飛行乃至絕",
    "X13n0283_008:0175a15": "行皆同。二飛行仙可知。三遊行仙中。化道圓成。",
    "X13n0283_008:0175a16": "謂其點石成金燒丹為銀皆成就也。四空行仙中。",
    "X13n0283_008:0175a17": "氣精圓成者。謂其初鍊氣入精。次鍊精入神。皆得成",
    "X13n0283_008:0175a18": "就也。五天行仙中。堅固津液等。謂其固天池咽精",
    "X13n0283_008:0175a19": "液之類皆成就也。六通行仙中。堅固精色等者。謂",
    "X13n0283_008:0175a20": "其采日月之精華。攬山川之秀色。無不成也。七道",
    "X13n0283_008:0175a21": "行仙中。術法圓成者。能以此法化導於人也。八炤",
    "X13n0283_008:0175a22": "行仙中。堅固思念等者。或注想於臍輪。或結念於頂",
    "X13n0283_008:0175a23": "門。無不成也。九精行仙中。堅固交遘等者。有云是",
    "X13n0283_008:0175a24": "采戰之意。此非然也。看其前來。始堅固服餌。次堅固",
    "X13n0283_008:0175b01": "草木。乃至堅固思念。到此豈更行如此污穢之事。但",
    "X13n0283_008:0175b02": "於內心以震男次女等融會之於陰陽無不成耳。",
    "X13n0283_008:0175b03": "十絕行仙中。堅固變化等者。謂其如停河在耳變釋",
    "X13n0283_008:0175b04": "為羊等無不成耳。三結成中。別得生理者。如其天",
    "X13n0283_008:0175b05": "以陰陽五行化生萬物。氣以成形。止百年而已。今修",
    "X13n0283_008:0175b06": "仙者已得長生。故云別得生理壽千萬歲。一往而言",
    "X13n0283_008:0175b07": "也。若再推之。仙亦有八萬四千劫之長年。斯亦輪迴",
    "X13n0283_008:0175b08": "等者。言其雖於人類較之差勝。未免福盡還當墮落。",
    "X13n0283_008:0175b09": "所謂縱經千萬歲未免一髑髏。以其皆是虗妄不修",
    "X13n0283_008:0175b10": "正三昧故。",
    "X13n0283_008:0175b11": "六自阿難諸世間去至九卷初。明天趣之文也。大分",
    "X13n0283_008:0175b12": "為三。即三界也。初欲界者。有財色名嗜睡等五欲為",
    "X13n0283_008:0175b13": "之欲界。分二。初阿難下正明。二阿難下結成。初正明",
    "X13n0283_008:0175b14": "分六。即六欲天也。次第可見。從六天已去乃至四空",
    "X13n0283_008:0175b15": "皆約因行而言。如某行應生某天。今六欲天皆就人",
    "X13n0283_008:0175b16": "中婬欲味薄為因應得生天。消釋此文。當於因中體",
    "X13n0283_008:0175b17": "認。若將六欲天交抱等事而分釋之則不然也。初",
    "X13n0283_008:0175b18": "四王天中。未能等者。謂正婬雖未能免。邪婬了不涉",
    "X13n0283_008:0175b19": "也。澄鎣生明者。以其不邪婬故。自能心澄清而生明",
    "X13n0283_008:0175b20": "也。命終等。以此生明之因。感鄰日月之果。以明還得",
    "X13n0283_008:0175b21": "其明。所謂因果不爽者也。二忉悧天中。於清居等",
    "X13n0283_008:0175b22": "者。謂其未修欲定故也。三燄摩天中。運欲等。謂遇",
    "X13n0283_008:0175b23": "境時未免為其所動。暫行其事然而不復留戀。故云",
    "X13n0283_008:0175b24": "運欲等也。於人下正釋上也。運欲暫交故云動少。去",
    "X13n0283_008:0175c01": "無思憶故云靜多。四兜率天。即知足天也。一切時",
    "X13n0283_008:0175c02": "靜等。正修未到定之際也。上升精微者。正生知足天",
    "X13n0283_008:0175c03": "也。不接下界等者。此天分為內外二院。若其外院。是",
    "X13n0283_008:0175c04": "諸天所居。有天女等欲境。亦未免乎三災。若其內院。",
    "X13n0283_008:0175c05": "乃補處菩薩寄居之所。不唯無婬欲。亦三災不到。所",
    "X13n0283_008:0175c06": "以燄摩以還諸天皆不能接應也。以故今人有慕內",
    "X13n0283_008:0175c07": "院。亦欲求生於彼天者。殊不知。初心之人縱能捨得",
    "X13n0283_008:0175c08": "世間華麗。然彼外院天女等境若一經過未免為彼",
    "X13n0283_008:0175c09": "所轉。安得由汝生內院耶。若住外院。福盡之時依然",
    "X13n0283_008:0175c10": "墮落。莫若修淨土者。不生則已。生則決定往生。所以",
    "X13n0283_008:0175c11": "古德云。假饒生到非非想。不若西方歸去來。五化",
    "X13n0283_008:0175c12": "樂天中。於橫等者。任其欲境交橫陳列於前。我只無",
    "X13n0283_008:0175c13": "心。以其味如嚼蠟之故。故云於橫等也。非謂成事於",
    "X13n0283_008:0175c14": "橫陳之際而味如嚼蠟耳。所以初云我無欲心應汝",
    "X13n0283_008:0175c15": "行事。樂變化者。凡所樂境自可變化也。六他化天",
    "X13n0283_008:0175c16": "中。超化無化境者。化即化樂天。無化即前之四天也。",
    "X13n0283_008:0175c17": "以其能超越下之五天故。能生第六天耳。他化自在",
    "X13n0283_008:0175c18": "者。凡所樂境他之所化以為其樂。不待復自化也。此",
    "X13n0283_008:0175c19": "即名魔王。天人間有修三摩提必來擾害。下五陰中",
    "X13n0283_008:0175c20": "所謂天魔是也。蓋其未奉佛教故耳。三結成可知。",
    "X13n0283_008:0175c22": "大佛頂首楞嚴秘錄卷第八"
}