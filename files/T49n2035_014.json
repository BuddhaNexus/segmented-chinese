{
    "T49n2035_014:0219c24": "佛祖統紀卷第十四",
    "T49n2035_014:0219c26": "宋景定四明東湖沙門志磐撰",
    "T49n2035_014:0219c27": "諸師列傳第六之四",
    "T49n2035_014:0219c28": "[0219c28] 神智文法師法嗣(廣智下第三世)",
    "T49n2035_014:0219c29": "明智中立法師文慧宗正法師空相思",
    "T49n2035_014:0220a01": "恭法師",
    "T49n2035_014:0220a02": "[0220a02] 扶宗忠法師法嗣",
    "T49n2035_014:0220a03": "草堂處元法師永嘉法詮法師",
    "T49n2035_014:0220a04": "[0220a04] 超果湛法師法嗣",
    "T49n2035_014:0220a05": "海慧若圓法師",
    "T49n2035_014:0220a06": "[0220a06] 法真咸法師法嗣(神照下第三世)",
    "T49n2035_014:0220a07": "白蓮道卿法師安國元惠法師四明淨",
    "T49n2035_014:0220a08": "杲法師",
    "T49n2035_014:0220a09": "[0220a09] 神悟謙法師法嗣",
    "T49n2035_014:0220a10": "北禪淨梵法師白蓮善珪法師德藏擇",
    "T49n2035_014:0220a11": "瑛法師金華子方法師壽安良弼法師",
    "T49n2035_014:0220a12": "淨住思照法師一相宗利行人",
    "T49n2035_014:0220a13": "[0220a13] 樝菴嚴法師法嗣",
    "T49n2035_014:0220a14": "天台法麟法師天台應通法師",
    "T49n2035_014:0220a15": "[0220a15] 慈辯諫法師法嗣(南屏下第三世)",
    "T49n2035_014:0220a16": "車溪擇卿法師慧覺齊玉法師圓覺蘊",
    "T49n2035_014:0220a17": "慈法師普明如靖法師天竺應如法師",
    "T49n2035_014:0220a18": "法雲宗敏法師佛智慈雲法師佛照智",
    "T49n2035_014:0220a19": "堅法師慧覺清月法師圓明普賢法師",
    "T49n2035_014:0220a20": "上竺明義法師高麗義天僧統",
    "T49n2035_014:0220a21": "[0220a21] 群&#x5CEF;初法師法嗣",
    "T49n2035_014:0220a22": "梵慈智普法師",
    "T49n2035_014:0220a23": "[0220a23] 南屏文法師法嗣",
    "T49n2035_014:0220a24": "憲章仲閔法師",
    "T49n2035_014:0220a25": "[0220a25] 超果賢法師法嗣",
    "T49n2035_014:0220a26": "精微彥倫法師清辯蘊齊法師寶積彥",
    "T49n2035_014:0220a27": "端法師",
    "T49n2035_014:0220a28": "[0220a28] 景雲其法師法嗣",
    "T49n2035_014:0220a29": "覺慈善嵩法師景德居式法師",
    "T49n2035_014:0220b01": "神智文法師法嗣(廣智下第三世)",
    "T49n2035_014:0220b02": "[0220b02] 法師中立。鄞之陳氏。賜號明智。母夢日輪入",
    "T49n2035_014:0220b03": "懷遂有娠。夜不三浴。則啼號不止。九歲出",
    "T49n2035_014:0220b04": "家於甬東之棲心。受經一誦永憶不忘。治平",
    "T49n2035_014:0220b05": "中試經開封府。中選得度。初依廣智學教",
    "T49n2035_014:0220b06": "觀。及神智斷主南湖復依之。熙寧中神智",
    "T49n2035_014:0220b07": "開幃。設問答者二百人。無出師右。乃舉",
    "T49n2035_014:0220b08": "居座元。久之去謁扶宗於永嘉。將歸。宗",
    "T49n2035_014:0220b09": "曰。子行必紹法智之席。及神智謝事。乃俾",
    "T49n2035_014:0220b10": "師為繼。元祐初。高麗僧統義天遠來問道。",
    "T49n2035_014:0220b11": "甫濟岸遇師升堂。歎曰。果有人焉。遂以師",
    "T49n2035_014:0220b12": "禮見。傾所學折其鋒竟不可得。師令門",
    "T49n2035_014:0220b13": "徒介然。始作十六觀室。以延淨業之士。已",
    "T49n2035_014:0220b14": "而辭去曰。吾年六十。當再來。即退處東湖",
    "T49n2035_014:0220b15": "之隱學。數年郡太守王公。勉主寶雲。一新",
    "T49n2035_014:0220b16": "棟宇。於伽藍神腹得願文云。後百年當有",
    "T49n2035_014:0220b17": "肉身菩薩重興此地。聞者異之。後退隱白",
    "T49n2035_014:0220b18": "雲菴。日宣止觀至不思議境。歎曰。吾道至",
    "T49n2035_014:0220b19": "此極矣。有不思議境則有不思議心。乃作",
    "T49n2035_014:0220b20": "不思議辯正。又指五章裂大綱目。寄果明",
    "T49n2035_014:0220b21": "因以成解行。舉佛攝生全生是佛。作止觀",
    "T49n2035_014:0220b22": "裂網指歸釋疑。文慧正師亡。郡請再主延慶。",
    "T49n2035_014:0220b23": "果符六十再來之言。&#x751E;升座說法。慈&#x9714;無",
    "T49n2035_014:0220b24": "盡。下座問侍者曰。吾適道何語。侍者答以",
    "T49n2035_014:0220b25": "所聞。師曰。吾覺身心同太虛空。殊不知語",
    "T49n2035_014:0220b26": "之所出也。歲懺行江浙延慶為最盛。擇其",
    "T49n2035_014:0220b27": "徒修法華懺者。七年。行法將圓。禪觀中見",
    "T49n2035_014:0220b28": "一大舟。眾欲乘不可。唯師坐其中以行。自",
    "T49n2035_014:0220b29": "是辯慧泉涌超勝於昔。政和五年四月辛亥。",
    "T49n2035_014:0220c01": "謂門人法維曰。吾聞異香心甚適悅。謂",
    "T49n2035_014:0220c02": "觀堂行人曰。吾當與汝輩長別。即面西坐",
    "T49n2035_014:0220c03": "逝。塔於崇法祖塔之東。講三大部淨名光",
    "T49n2035_014:0220c04": "明數十過。誦法華踰萬部。與人除病&#x5374;",
    "T49n2035_014:0220c05": "鬼救災旱。不能畢記其驗。孔老之書無",
    "T49n2035_014:0220c06": "不遍讀。其對儒士講說。則反質之曰。此道",
    "T49n2035_014:0220c07": "在孔聖如何。在詩書如何。儒士不知對。",
    "T49n2035_014:0220c08": "則援引委辯之曰。無乃若是乎。聞者心服而",
    "T49n2035_014:0220c09": "退。師在永嘉。扶宗謂曰。吾常見摩利支。韋",
    "T49n2035_014:0220c10": "馱於夢中求護法。他日幸於南湖懺室置",
    "T49n2035_014:0220c11": "其位。及師主席乃立像自師始。陳瑩中嘗",
    "T49n2035_014:0220c12": "讚師曰。嚴奉木叉。堅持靜慮。以身為舌。",
    "T49n2035_014:0220c13": "說百億事(言戒定慧皆備具也)。",
    "T49n2035_014:0220c14": "[0220c14] 法師宗正。賜號文慧。依神智學教觀。深造",
    "T49n2035_014:0220c15": "閫域。治平初。繼主南湖。大弘宗教。先是寶",
    "T49n2035_014:0220c16": "雲祖。藏骨於育王山西北隅。後七十七載。",
    "T49n2035_014:0220c17": "師自南湖往禮敬。顧甃甓有毀。將遂蕪沒。",
    "T49n2035_014:0220c18": "乃飾工累石。起方墳以顯其處。且復為石",
    "T49n2035_014:0220c19": "塔記以識其事。時謂微師此文。寶雲之藏",
    "T49n2035_014:0220c20": "幾不可考。法師思恭。湖之烏程人。賜號體",
    "T49n2035_014:0220c21": "真。年十九剃髮。詣神智學教觀。及歸里",
    "T49n2035_014:0220c22": "時。空相癈於積潦。師克志興復。為屋三百",
    "T49n2035_014:0220c23": "楹。從容無求。而施者自趨。功成修長懺三",
    "T49n2035_014:0220c24": "載以答志願。及老歸吳山解空。建炎元年",
    "T49n2035_014:0220c25": "九月。別眾坐逝。荼毘&#x70DF;所至皆凝舍利。塔",
    "T49n2035_014:0220c26": "於院東南隅。弟子戒澄等四十三人。皆傳道",
    "T49n2035_014:0220c27": "有成。分化浙水。",
    "T49n2035_014:0220c28": "[0220c28] 扶宗忠法師法嗣",
    "T49n2035_014:0220c29": "[0220c29] 法師處元。永嘉人。久參扶宗。遂繼法明之",
    "T49n2035_014:0221a01": "席。郡侯仰其道化。任以僧正。澄清品流莫",
    "T49n2035_014:0221a02": "不厭服。所著輔贊記三卷。其論經體則推",
    "T49n2035_014:0221a03": "本法智廣智源流之說。論無住本三種觀法。",
    "T49n2035_014:0221a04": "答扶宗通相三觀。其說明正學者宗之。崇寧",
    "T49n2035_014:0221a05": "二年。閒居東溪草堂。述義例隨釋六卷。初",
    "T49n2035_014:0221a06": "荊溪以止觀文廣。例為七科。名為義例。俾",
    "T49n2035_014:0221a07": "學者知解行之大旨。雖法智製述之多不",
    "T49n2035_014:0221a08": "暇為記。師因義神智為纂要。以初乘觀法",
    "T49n2035_014:0221a09": "性德之境為真如理觀。修德之境為唯識事",
    "T49n2035_014:0221a10": "觀。師謂狂妄徒疑後學。乃決志注釋以斥",
    "T49n2035_014:0221a11": "纂要之非。",
    "T49n2035_014:0221a12": "法真咸法師法嗣(神照下第三世)",
    "T49n2035_014:0221a13": "[0221a13] 法師淨杲。四明人。學法真為高弟。撰金剛",
    "T49n2035_014:0221a14": "經疏。欲講即講。不俟眾集。有臣律師者",
    "T49n2035_014:0221a15": "入冥府。司名者曰。誤追也。臣潛窺其籍。有",
    "T49n2035_014:0221a16": "云明州淨杲闍黎。講金剛般若經一百遍。",
    "T49n2035_014:0221a17": "既反詣師以問。師曰。但十遍耳。恐以義勝",
    "T49n2035_014:0221a18": "褒為百遍。",
    "T49n2035_014:0221a19": "神悟謙法師法嗣",
    "T49n2035_014:0221a20": "[0221a20] 法主淨梵。嘉禾人姓[竺-二+亶]。母龔氏。夢佛光滿",
    "T49n2035_014:0221a21": "室遂有娠。及生因名佛護。十歲從勝果師",
    "T49n2035_014:0221a22": "永懺主出家。常念阿彌陀佛。或問年少何為",
    "T49n2035_014:0221a23": "念佛。答曰。我欲往他方丈求掛搭去。年十",
    "T49n2035_014:0221a24": "八受具戒。即依超果湛師學。未久復往謁",
    "T49n2035_014:0221a25": "神悟。屢親講說大契夙心。元祐初主姑蘇",
    "T49n2035_014:0221a26": "大慈。講三大部十餘過。餘文稱是。受業門",
    "T49n2035_014:0221a27": "生殆遍吳地。信人稟戒幾滿城邑。嘗率二",
    "T49n2035_014:0221a28": "十七人修法華三昧。以二十八日為期。如",
    "T49n2035_014:0221a29": "此三會。感普賢大士授戒羯磨。至稱淨梵",
    "T49n2035_014:0221b01": "比丘。則洪音震響如撞巨鐘。三昧將圓。有",
    "T49n2035_014:0221b02": "二僧作禮曰。今春到石橋禮聖&#x8FF9;。忽見空",
    "T49n2035_014:0221b03": "中散華異香非常。一僧遽曰。姑蘇梵法主。",
    "T49n2035_014:0221b04": "期懺散華至此。語畢不見。因來瞻禮。長洲",
    "T49n2035_014:0221b05": "令黃公彥。刻記於石云。異哉師之道力。其",
    "T49n2035_014:0221b06": "與北京進法師。夢釋迦授戒。南嶽夢四十二",
    "T49n2035_014:0221b07": "人加羯磨法。異世同效。師製期懺規式。二",
    "T49n2035_014:0221b08": "浙至今行之。嘗依讖譯光明。別製懺儀。與",
    "T49n2035_014:0221b09": "眾同修。感格屢見。禪觀之處眾見金甲神王",
    "T49n2035_014:0221b10": "跪於座前。後於一處期懺。見韋天按行懺",
    "T49n2035_014:0221b11": "室。行人有遭其點察者。輒障起而退。夜居",
    "T49n2035_014:0221b12": "西院。時暑酷熱眾不安臥。師方披三衣坐",
    "T49n2035_014:0221b13": "水閣上。忽風雪飛集涼氣逼人。旦謂眾曰。",
    "T49n2035_014:0221b14": "夏行冬令眾皆歎仰。知為神龍翊衛變熱",
    "T49n2035_014:0221b15": "為涼也。元符中夢黃衣請至冥府。王者迎",
    "T49n2035_014:0221b16": "就座。令吏檢祥靄簿云。淨梵比丘。屢經多",
    "T49n2035_014:0221b17": "劫長講法華。王即起頂禮遣使送還。政和",
    "T49n2035_014:0221b18": "中太守應公婢。為崇所嬈歌笑不休。請師",
    "T49n2035_014:0221b19": "施戒即刻神定。葛氏請師為亡夫施戒。即",
    "T49n2035_014:0221b20": "見夫恭敬於師遶座三匝稱已得解脫。宣",
    "T49n2035_014:0221b21": "和初。郡守賈公。敬師高行。補為管內法主。",
    "T49n2035_014:0221b22": "建炎元年十月坐亡。闍維得舍利甚多。藏",
    "T49n2035_014:0221b23": "塔於橫塘般若。",
    "T49n2035_014:0221b24": "[0221b24] 法師擇瑛嚴之。桐江俞氏。母夢二日貫懷。",
    "T49n2035_014:0221b25": "後二歲散二男。俱出家。皆試經得度。長名",
    "T49n2035_014:0221b26": "子欽。受業錢唐淨住。次即師也。入道於杭",
    "T49n2035_014:0221b27": "之壽寧。熙寧中參神悟於施水寶閣。深悟止",
    "T49n2035_014:0221b28": "觀之道。閱不二門金錍。不寢者數月。以所",
    "T49n2035_014:0221b29": "得白師。神悟曰。法華妙旨歸乎自心。宜善",
    "T49n2035_014:0221c01": "護持勿自輕也。當湖魯氏。於德藏創一",
    "T49n2035_014:0221c02": "院。以迎師大開法施。久之遨遊杭秀蘇湖",
    "T49n2035_014:0221c03": "間。元符二年春。於杭祥符示疾。俄舊身&#x51ED;",
    "T49n2035_014:0221c04": "几。西向諷彌陀經。卷終而逝。嘗述淨土修",
    "T49n2035_014:0221c05": "證儀。其讚有阿彌陀佛真金色之偈。至今人",
    "T49n2035_014:0221c06": "皆誦之。又辯西方此土二種觀門之相。以",
    "T49n2035_014:0221c07": "勸專修淨業者(文見淨土本傳)。",
    "T49n2035_014:0221c08": "[0221c08] 行人宗利。會稽高氏。七歲受業於天華。既具",
    "T49n2035_014:0221c09": "戒。往姑蘇依神悟。即入普賢懺室。要期",
    "T49n2035_014:0221c10": "三載。忽夢亡母謝曰。蒙汝懺功已獲生處。",
    "T49n2035_014:0221c11": "又見普賢從空過前。懺畢復往靈芝謁大",
    "T49n2035_014:0221c12": "智律師。增受戒法。夢大智在座呼宗利名。",
    "T49n2035_014:0221c13": "口吐白珠令吞之。又於靜定中神遊淨",
    "T49n2035_014:0221c14": "土見寶池蓮華寶林境界。尋詣新城碧沼。",
    "T49n2035_014:0221c15": "[0221c15] 專修念佛三昧。經歷十年。復遊天台雁蕩",
    "T49n2035_014:0221c16": "天封。皆建淨土道場晚歸受業天華。建無",
    "T49n2035_014:0221c17": "量壽佛閣接待雲水。政和元年天旱。詣日鑄",
    "T49n2035_014:0221c18": "山帝舜祠祈雨。感龍王現金色身。甘雨沾",
    "T49n2035_014:0221c19": "足。建炎末入道味山。題所居曰一相菴。會",
    "T49n2035_014:0221c20": "稽道俗請師主繫念。至第三夜。繪像頂珠",
    "T49n2035_014:0221c21": "忽放光明大如箕。預會者益堅固。紹興十",
    "T49n2035_014:0221c22": "四年正月晦。告弟子曰。佛來也。吾將歸安",
    "T49n2035_014:0221c23": "養矣。書頌為別曰。吾年九十頭已白。世上",
    "T49n2035_014:0221c24": "應無百年客。一相道人歸去來。金臺坐斷乾",
    "T49n2035_014:0221c25": "坤窄。端坐即逝。是日近山人見異僧滿山",
    "T49n2035_014:0221c26": "谷。莫知所從來。瘞全身於菴居之後。",
    "T49n2035_014:0221c27": "[0221c27] 法師思照。錢唐陽氏。十四歲從淨住從雅。",
    "T49n2035_014:0221c28": "聽法華方等於南屏。復往東掖參神悟。大",
    "T49n2035_014:0221c29": "有契入。既而刺血書法華七軸。專修念佛",
    "T49n2035_014:0222a01": "三昧。築小菴曰德雲。後連小門。為觀落",
    "T49n2035_014:0222a02": "日之所。刻三聖像。每夜過午即起念佛。月",
    "T49n2035_014:0222a03": "二十三日。率道俗繫念終其身。三十年。一",
    "T49n2035_014:0222a04": "旦語其徒曰。夜夢佛金身丈六。此往生之兆",
    "T49n2035_014:0222a05": "也。請僧七日以助念佛。屈指作印奄從坐",
    "T49n2035_014:0222a06": "化。時宣和元年春也。闍維之際。頂骨牙齒。皆",
    "T49n2035_014:0222a07": "瑩明如玉石。師於淨土七經一字一禮。華",
    "T49n2035_014:0222a08": "嚴。首楞嚴。金光明。無量壽。普賢行法。遺教。",
    "T49n2035_014:0222a09": "梵網。無量義。略教誠。四分戒本。皆然。唯法",
    "T49n2035_014:0222a10": "華十過。總得二百七十卷。誦法華千部。無量",
    "T49n2035_014:0222a11": "壽佛經五藏。阿彌陀經十藏云。",
    "T49n2035_014:0222a12": "慈辯諫法師法嗣",
    "T49n2035_014:0222a13": "[0222a13] 法師擇卿。天台人。天資聰敏博學強記。受教",
    "T49n2035_014:0222a14": "於上竺慈辯。嘗曰。四明旨意吾已得之。唯起",
    "T49n2035_014:0222a15": "教觀信之未及。然不敢不信也。初主車溪",
    "T49n2035_014:0222a16": "壽聖(車溪屬三州四縣。東為秀州崇德縣。唐時名青鎮。古塔。元祐二年。初建壽聖院。請師開山。高宗朝",
    "T49n2035_014:0222a17": "改廣福)未嘗屈節豪貴。聚徒三百施者自至。",
    "T49n2035_014:0222a18": "年三十後。即廢卷禪坐。晚居車溪。每遇講",
    "T49n2035_014:0222a19": "演。但令侍者日供講帙。辯說如流聽者說",
    "T49n2035_014:0222a20": "服。慧解曇應領徒三十人至車溪值說無",
    "T49n2035_014:0222a21": "量義經。聞舉難云。妙樂有云。能生一實法華",
    "T49n2035_014:0222a22": "異名。所生無量為法華序。不知能生一實",
    "T49n2035_014:0222a23": "是隔偏之圓即偏之圓。所生無量是同體之",
    "T49n2035_014:0222a24": "權異體之權。應語同行曰。此師言有典刑。",
    "T49n2035_014:0222a25": "足堪問道。即求依止。有不循規者。悅眾以",
    "T49n2035_014:0222a26": "聞。詢其名則指言朋觀二師。師曰。此二人",
    "T49n2035_014:0222a27": "教門大才也弗之問。嘗夜坐方丈。聞廊廡",
    "T49n2035_014:0222a28": "有天樂聲遣人&#x8FF9;之。聲出朋師房。師附壁",
    "T49n2035_014:0222a29": "隙窺之。見朋觀數輩於燈前戲。舉手作",
    "T49n2035_014:0222b01": "無聲樂。師益異之。平時喜茶。臨終之頃謂",
    "T49n2035_014:0222b02": "門人曰。晨鐘鳴即來報。至時啜茶一甌。書",
    "T49n2035_014:0222b03": "偈而化。時大觀二年仲冬也。塔於院南芙蓉",
    "T49n2035_014:0222b04": "蒲。",
    "T49n2035_014:0222b05": "[0222b05] 法師齊玉(以避時諱暫改齊璧)霅川人。尚書莫公支子也。",
    "T49n2035_014:0222b06": "法號慧覺。早親釋學。日記數千言。始參祥",
    "T49n2035_014:0222b07": "符神智。後依慧辯。一日赴僧次遜辭之。或",
    "T49n2035_014:0222b08": "問其故。答曰誠不欲五千之利而喪一日",
    "T49n2035_014:0222b09": "之功。慈辯得通相三觀之旨。祕不肯說。而",
    "T49n2035_014:0222b10": "屢扣不已。乃於密室跪鑪以授。初出居苕",
    "T49n2035_014:0222b11": "溪寶藏。每於歲終大興淨業之社。遷橫山",
    "T49n2035_014:0222b12": "立丈六像。率道俗修行。中夜告眾曰。我",
    "T49n2035_014:0222b13": "輩未念佛時。心隨塵境作諸不善。犯一吉",
    "T49n2035_014:0222b14": "羅尚受九百千歲地獄之苦。況犯篇聚重",
    "T49n2035_014:0222b15": "罪乎(五篇七聚)今若念佛則可一念能滅八十億",
    "T49n2035_014:0222b16": "劫生死之罪。況又父母生我令我出家。理",
    "T49n2035_014:0222b17": "當度脫以報重恩。今若破戒墜陷。則父母",
    "T49n2035_014:0222b18": "豈不失望。大眾聞之無不傾誠懺悔舉身",
    "T49n2035_014:0222b19": "自撲至損額失聲者(此雖勸修尊行。正用扶律談常為被末代之意)宣",
    "T49n2035_014:0222b20": "和六年。遷居上竺。先是慈辯之去。繼之者",
    "T49n2035_014:0222b21": "或不振。學徒謀曰。得玉公乃興。郡守翁彥",
    "T49n2035_014:0222b22": "國聞之乃具禮以迎。講道敷化不異慈辯。",
    "T49n2035_014:0222b23": "嘗中夜頂像行道。一僧失規責之曰。汝無",
    "T49n2035_014:0222b24": "知乃畜生耳。已而悔曰。彼雖不肖。罵為畜",
    "T49n2035_014:0222b25": "生有&#x746B;三寶。自是三年對佛悔過。歲大",
    "T49n2035_014:0222b26": "旱井竭。師運心密禱。夢水出西坡。旦掘",
    "T49n2035_014:0222b27": "之清流涌出。因名夢泉。建炎元年秋。謂首",
    "T49n2035_014:0222b28": "座修慧曰。吾床前多寶塔現。慧曰。和上流",
    "T49n2035_014:0222b29": "通法華之瑞證也。師曰。所願見阿彌陀佛",
    "T49n2035_014:0222c01": "耳。即集眾念佛。頃之舉首加敬曰。佛已來",
    "T49n2035_014:0222c02": "接也。端坐合掌而化。葬於山西草堂之側。",
    "T49n2035_014:0222c03": "諡妙辯。塔曰慧寂。門弟傳教者。密印大師。",
    "T49n2035_014:0222c04": "修慧等二十人。所著普賢行法經疏。及自釋",
    "T49n2035_014:0222c05": "疏。祖源記。無量義經疏。雜珠記(釋孤山所造疏)安般",
    "T49n2035_014:0222c06": "守意法門。尊勝懺法。",
    "T49n2035_014:0222c07": "[0222c07] 法師蘊慈。四明慈溪人。賜號圓覺。初依壽",
    "T49n2035_014:0222c08": "安弼師。既而復謁慈辯。其學大成。時門下十",
    "T49n2035_014:0222c09": "高弟。師為說法第一。初居西湖菩提。遷會",
    "T49n2035_014:0222c10": "稽圓通。崇寧初。能仁虛席。以師為請。有文",
    "T49n2035_014:0222c11": "首座能行人。各然二指禱佛冥被。師既至。",
    "T49n2035_014:0222c12": "一眾說服。智因暑熱。講散偃息臥榻。適首",
    "T49n2035_014:0222c13": "座至白曰。此山師席。講退之頃不入懺室",
    "T49n2035_014:0222c14": "則居禪堂。未有高枕自安者。師媿謝曰。敢",
    "T49n2035_014:0222c15": "不承教。自此祈寒盛暑不敢少懈。每當如",
    "T49n2035_014:0222c16": "廁則沐浴更衣。雖行道遇雪必手掬以為",
    "T49n2035_014:0222c17": "淨。著十類說權實指迷。世行其文。",
    "T49n2035_014:0222c18": "[0222c18] 法師如靖。賜號普明。早入慈辯室。杭人有",
    "T49n2035_014:0222c19": "以私憾害其兄者。後深知悔以聞一律師",
    "T49n2035_014:0222c20": "答之曰。殺人償命何足為問。其人即投西",
    "T49n2035_014:0222c21": "湖而死。欲償兄命免為後怨。既不見鬼",
    "T49n2035_014:0222c22": "反悔投水。因眾人入雷&#x5CEF;受戒。鬼隨以入。",
    "T49n2035_014:0222c23": "聞戒師說人造罪許懺悔。其鬼乃怒律師。",
    "T49n2035_014:0222c24": "蚤知可悔必不投水。日夜隨律師索命。",
    "T49n2035_014:0222c25": "語以修薦。百方皆辭。久而言曰。為我請靖",
    "T49n2035_014:0222c26": "佛子。施大乘戒則可脫。及為授戒法。乃見",
    "T49n2035_014:0222c27": "形致謝而去。後主覺悟學徒雲擁。唯一室",
    "T49n2035_014:0222c28": "空閉。云有惡鬼居之。師中夜入室坐禪忽",
    "T49n2035_014:0222c29": "聞哮吼。見一人頭飛走地上俄化為人。師",
    "T49n2035_014:0223a01": "謂之曰。汝何得擾人。鬼曰。凡出見人本欲",
    "T49n2035_014:0223a02": "求度。人見自畏非擾之也。師乃為說法授",
    "T49n2035_014:0223a03": "戒語之曰。汝可入吾袖。鬼即如教。覺重甚。",
    "T49n2035_014:0223a04": "&#x643A;至林中放之。化成天人。殷勤謝師。飛",
    "T49n2035_014:0223a05": "空而沒。建炎二年遷上竺。初是有為鳴童",
    "T49n2035_014:0223a06": "卦者。或以上竺住持為問。童云。待問土",
    "T49n2035_014:0223a07": "地。良久曰。今早。天符已下請靖法師矣。閱",
    "T49n2035_014:0223a08": "月而師至。三年十一月。金虜破杭。師預感",
    "T49n2035_014:0223a09": "夢。知此山厄運不可免。語其徒令避去。",
    "T49n2035_014:0223a10": "及虜至。或謂可以禮迓。即聲鐘集眾。虜疑",
    "T49n2035_014:0223a11": "其將抗已。放兵大掠。火其屋而去。",
    "T49n2035_014:0223a12": "[0223a12] 述曰。靖師之德。可以脫索命之鬼。可以",
    "T49n2035_014:0223a13": "度空室之崇。可以感上竺之符。而不能",
    "T49n2035_014:0223a14": "&#x5374;兀朮之寇止上竺之焚。蓋當群生同",
    "T49n2035_014:0223a15": "分業感兵厄火災。所不得而幸免也。",
    "T49n2035_014:0223a16": "[0223a16] 法師應如。婺之浦江胡氏。默記多聞。尤善持",
    "T49n2035_014:0223a17": "論。來學上竺。慈辯深器之。嘗往靈山訪同",
    "T49n2035_014:0223a18": "志。出六能義反覆辨詰。彼義墮負。師即揭",
    "T49n2035_014:0223a19": "竿繫帛。謂之曰。西竺破敵則&#x7AEA;勝幡。道場",
    "T49n2035_014:0223a20": "降魔亦表勝相。今法戰既勝當揭一竿。人",
    "T49n2035_014:0223a21": "畏其烈目之虎子。初慈辯得南屏通相三",
    "T49n2035_014:0223a22": "觀之旨祕不授人。玉慧覺祈請尤力許。中",
    "T49n2035_014:0223a23": "夜為密說師知之。陟梯揭瓦伏身竊聽。飛",
    "T49n2035_014:0223a24": "雪翻空背若被鎧。旦白慈辯曰。我於通相",
    "T49n2035_014:0223a25": "三觀若有冥授。即錄其言以示一眾。慈",
    "T49n2035_014:0223a26": "辯怒曰。應如盜法。紹聖初。主越之圓通。嘗",
    "T49n2035_014:0223a27": "因講散謂侍者曰。今日東風吹。教法過淛",
    "T49n2035_014:0223a28": "西去。使眼中有耳者得以有聞。師三十歲",
    "T49n2035_014:0223a29": "便亡卷。每臨座侍者供講帙以俟。紹興三",
    "T49n2035_014:0223b01": "年遷上竺。兀朮焚蕩之餘。唯存藏室。有勸",
    "T49n2035_014:0223b02": "化人營建者。師曰。我但流通大法耳。他日",
    "T49n2035_014:0223b03": "自有修造者至。及師亡。普覺惟日。果以繼",
    "T49n2035_014:0223b04": "席興土木事。五年九月。車駕幸大士殿。師",
    "T49n2035_014:0223b05": "奏對如流。上喜賜萬歲香山以供大士。師",
    "T49n2035_014:0223b06": "不尚著述。嘗以偈示人曰。吾傳智者一性",
    "T49n2035_014:0223b07": "之宗。三千實相妙空假中。一念法界生佛體",
    "T49n2035_014:0223b08": "同。凡聖一如善惡理融。毘盧身土湛若虛空。",
    "T49n2035_014:0223b09": "達斯旨者法法圓通。左之右之受用無窮。",
    "T49n2035_014:0223b10": "山家稱如虎者三人。神照本如四明道如",
    "T49n2035_014:0223b11": "及師也。一夕別大眾歸寢而終。塔於寺西",
    "T49n2035_014:0223b12": "北隅。嗣法崇先懷志。白蓮慧仙。皆足世其",
    "T49n2035_014:0223b13": "業。師有教義。名指難集。",
    "T49n2035_014:0223b14": "[0223b14] 法師宗敏。秀當湖魯氏名族也。賜號法雲。年",
    "T49n2035_014:0223b15": "十五具戒。遍參講席。如超果照廣化明南屏",
    "T49n2035_014:0223b16": "玩無不歷事。後入慈辯室頓有發明。辯謀",
    "T49n2035_014:0223b17": "首座非其才。乃請與之抗論。座為之屈。紹",
    "T49n2035_014:0223b18": "聖初主杭之菩提。元符中遷孤山。樞密蔣",
    "T49n2035_014:0223b19": "之奇。時來謁問楞嚴大旨。為談心要之妙。",
    "T49n2035_014:0223b20": "之奇言下有契。敬以師禮。久之退處報恩",
    "T49n2035_014:0223b21": "六一泉之上(報恩勤師。與歐陽公為詩友。東坡名其泉為六一)宴坐三十",
    "T49n2035_014:0223b22": "年。世高其風。兀朮陷杭寺為煨燼。乃還止",
    "T49n2035_014:0223b23": "當湖菴居。紹聖七年冬示寂。命以衣盂修",
    "T49n2035_014:0223b24": "報恩塔。即山椒而葬焉。後十八年。有司以其",
    "T49n2035_014:0223b25": "地為延祥觀。遷其塔於山北鳥窠之側。弟",
    "T49n2035_014:0223b26": "子慧靜。取全身闍維之。視容貌如其生。",
    "T49n2035_014:0223b27": "薪盡火滅。收舍利百粒如菽。",
    "T49n2035_014:0223b28": "[0223b28] 僧統義天。王氏高麗國文宗仁孝王第四子。",
    "T49n2035_014:0223b29": "辭榮出家。封祐世僧統。元祐初入中國問",
    "T49n2035_014:0223c01": "道。至四明郡以明智慧照館接之。義天上",
    "T49n2035_014:0223c02": "表。乞傳賢首教。&#x52C5;兩街。舉可授法者。以東",
    "T49n2035_014:0223c03": "京覺嚴誠禪師對。誠舉錢唐慧因淨源以自",
    "T49n2035_014:0223c04": "代。乃&#x52C5;主客楊傑送至慧因受法。諸剎迎",
    "T49n2035_014:0223c05": "餞如行人禮。初至京師。朝畢&#x52C5;禮部蘇軾",
    "T49n2035_014:0223c06": "館伴。謁圓照宗本禪師示以宗旨。至金山",
    "T49n2035_014:0223c07": "佛印坐納其禮。楊傑驚問印。曰義天異域僧",
    "T49n2035_014:0223c08": "耳。若屈&#x72E5;俗。諸方先失一隻眼。何以示",
    "T49n2035_014:0223c09": "華夏師法乎。朝廷聞之以為知體。至慧因",
    "T49n2035_014:0223c10": "持華嚴疏鈔咨決所疑。閱歲而畢。於是華",
    "T49n2035_014:0223c11": "嚴一宗。文義逸而復傳。及見天竺慈辯。請",
    "T49n2035_014:0223c12": "問天台教觀之道。後遊佛隴禮智者塔。為之",
    "T49n2035_014:0223c13": "誓曰。已傳慈辯教觀歸國敷揚。願賜冥護。",
    "T49n2035_014:0223c14": "見靈芝大智為說戒法。請傳所著文既還",
    "T49n2035_014:0223c15": "國乃建剎號天台。奉慈辯所傳教文。立其",
    "T49n2035_014:0223c16": "像為初祖。歲遣使通音問。及施金書華嚴",
    "T49n2035_014:0223c17": "三譯於慧因。建閣藏之(今俗稱高麗寺)見飛山別傳",
    "T49n2035_014:0223c18": "議為跋曰。甚矣。古禪之與今禪名實相遼",
    "T49n2035_014:0223c19": "也。古之所謂禪者。藉教入禪者也。今之所",
    "T49n2035_014:0223c20": "以禪者。離教說禪者也。離教者。執其名而",
    "T49n2035_014:0223c21": "遺其實。藉教者。因其詮而得其旨。救今",
    "T49n2035_014:0223c22": "人矯詐之敞。復古聖精純之道。珠公論辯斯",
    "T49n2035_014:0223c23": "其至焉。近者遼國詔有司。令義學沙門詮曉",
    "T49n2035_014:0223c24": "再定經錄。世所謂六祖壇經寶林傳等皆與",
    "T49n2035_014:0223c25": "焚棄。而比世中國禪宗章句多涉異端。此所",
    "T49n2035_014:0223c26": "以海東人師疑華夏為無人。今見飛山高",
    "T49n2035_014:0223c27": "議。乃知有護法開士。百世之下住持末法",
    "T49n2035_014:0223c28": "者。豈不賴珠公力乎(戒珠。作別傳議。於禪教之際深有發明。壽九十三。",
    "T49n2035_014:0223c29": "葬骨飛山)。",
    "T49n2035_014:0224a01": "[0224a01] 述曰。昉師辨祖謂。智炬撰寶林傳詭說",
    "T49n2035_014:0224a02": "百端。如達磨隻履西歸立雪斷臂等。事",
    "T49n2035_014:0224a03": "與南山續高僧傳多不同(云云)。世又謂壇",
    "T49n2035_014:0224a04": "經談性不異吾宗。而於念佛求往西方。",
    "T49n2035_014:0224a05": "有以貶斥。義天言遼國焚棄二書者。蓋",
    "T49n2035_014:0224a06": "以此也。",
    "T49n2035_014:0224a07": "南屏文法師法嗣",
    "T49n2035_014:0224a08": "[0224a08] 法師仲閔。三衢人。受業祥符。來依南屏文",
    "T49n2035_014:0224a09": "師。以雄辯見稱義虎。政和初。還鄉主浮",
    "T49n2035_014:0224a10": "石。學者驟至。嘗放言曰。吾座下不五百眾",
    "T49n2035_014:0224a11": "不講大部故一生唯講光明觀音。順寂之",
    "T49n2035_014:0224a12": "日。集眾昇堂。登師子座趺足而坐。忽見銀",
    "T49n2035_014:0224a13": "臺自西至。師曰。吾平生解第一義。誓取金",
    "T49n2035_014:0224a14": "臺。今乃若此。瞑目而化。所著憲章集五卷。",
    "T49n2035_014:0224a15": "其自序曰。釋氏子有所述。必求公卿。為之",
    "T49n2035_014:0224a16": "序其首。跋其尾駕其說俾行於世。且衣",
    "T49n2035_014:0224a17": "冠之士。豈知吾之是。識吾之非。儻是而無",
    "T49n2035_014:0224a18": "序。天能喪乎哉。或非而有序。人能駕乎哉。",
    "T49n2035_014:0224a19": "超果賢法師法嗣",
    "T49n2035_014:0224a20": "[0224a20] 法師彥倫。學超果賢師為有成。大觀元年",
    "T49n2035_014:0224a21": "主仙潭。撰教義名精微集四卷。賜號妙",
    "T49n2035_014:0224a22": "慧。又撰金剛經疏二卷。法師蘊齊。錢唐周",
    "T49n2035_014:0224a23": "氏。號清辯。幼歲試經得度。傳教觀於法明",
    "T49n2035_014:0224a24": "會賢師。嘗患疫疾百藥不治。遂力課觀音",
    "T49n2035_014:0224a25": "尊號。夢一婦人以鑿開其胸易其心手捫",
    "T49n2035_014:0224a26": "摩之。患即愈疇昔所覽靡不通記。走筆成",
    "T49n2035_014:0224a27": "章率歸典雅。咸謂辯才之證。主錢唐道林。",
    "T49n2035_014:0224a28": "常熟上方。姑蘇東靈。錢唐南屏。姑蘇廣化。三",
    "T49n2035_014:0224a29": "衢浮石。政和復歸上方。閒居於方丈。述",
    "T49n2035_014:0224b01": "頂山記。釋天台戒疏凡三卷。建炎四年正",
    "T49n2035_014:0224b02": "月。集眾誦彌陀經。稱佛號畢即刻而化。",
    "T49n2035_014:0224b03": "塔舍利於上方。門人法清及景德法雲克傳",
    "T49n2035_014:0224b04": "其道。雲編翻譯名義七卷。大為梵學檢討之",
    "T49n2035_014:0224b05": "助。類亦附以教義云。",
    "T49n2035_014:0224b06": "景雲其法師法嗣(浮石下第三世)",
    "T49n2035_014:0224b07": "[0224b07] 法師居式。金華人。嗣景雲住景德撰圓覺",
    "T49n2035_014:0224b08": "疏四卷(此卷三十七人本紀遺失十七人)。"
}