{
    "T24n1462_012:0755a20": "善見律毘婆沙卷第十二",
    "T24n1462_012:0755a22": "蕭齊外國三藏僧伽跋陀羅譯",
    "T24n1462_012:0755a23": "[0755a23] 「有善比丘，或知修多羅藏，或解阿毘曇藏，",
    "T24n1462_012:0755a24": "或解毘尼藏，不希飲食趣得支命，持戒清",
    "T24n1462_012:0755a25": "淨，或為人說法，威儀具足，令人歡喜，從邑",
    "T24n1462_012:0755a26": "至邑，從國至國，為人敬重佛法興隆，如",
    "T24n1462_012:0755a27": "是比丘光揚佛法。有惡比丘，從善比丘",
    "T24n1462_012:0755a28": "聞受法已，為他講說，言辭柔和音聲清徹，",
    "T24n1462_012:0755a29": "人所樂聞眾共讚譽：『大德善說妙法，從誰",
    "T24n1462_012:0755b01": "稟受？』答言：『我自知之，不從他學。』如是自稱，",
    "T24n1462_012:0755b02": "如來積四阿僧祇劫百千劫，具足諸波羅",
    "T24n1462_012:0755b03": "蜜，勤苦如是得此妙法，而惡比丘因偷此",
    "T24n1462_012:0755b04": "法，求覓利養，是名第二大賊。[0755b04] 「復有大賊，精",
    "T24n1462_012:0755b05": "進比丘持戒具足，或得須陀洹、斯陀含、阿那",
    "T24n1462_012:0755b06": "含乃至阿羅漢，或凡夫比丘持戒清淨，以波",
    "T24n1462_012:0755b07": "羅夷法謗之，憎嫉他行，自稱己是清淨人，",
    "T24n1462_012:0755b08": "如是謗諸賢聖，偷竊聖法，是名第三大賊。",
    "T24n1462_012:0755b09": "[0755b09] 「重物者，如盜戒無異，乃至五摩沙迦盜取，",
    "T24n1462_012:0755b10": "是名重物。佛告諸比丘：『有五種重物，不應",
    "T24n1462_012:0755b11": "與人，僧亦不得與，眾亦不得與，一人亦",
    "T24n1462_012:0755b12": "不得與，若與者得偷蘭遮罪。何謂為五？一",
    "T24n1462_012:0755b13": "者園，二者地，三者鐵物，四者木物，五者土",
    "T24n1462_012:0755b14": "物，以此諸重物，不得妄與人。』佛告諸比",
    "T24n1462_012:0755b15": "丘：『五種不得分，僧眾一人園為初，若分得",
    "T24n1462_012:0755b16": "偷蘭遮罪。』」[0755b16] 法師曰：「分不可分，於蹇陀迦當",
    "T24n1462_012:0755b17": "廣說，今此略說。以取者，以此重物而取白",
    "T24n1462_012:0755b18": "衣意，希望白衣不可與人，而偷取以餉致",
    "T24n1462_012:0755b19": "白衣，佞取其意，此是第四大賊也。以此重",
    "T24n1462_012:0755b20": "物餉致白衣者，名污他家，因污他家得",
    "T24n1462_012:0755b21": "突吉羅罪，應驅出眾。復有比丘，取僧物",
    "T24n1462_012:0755b22": "如己物無異，行用與人得偷蘭遮罪，若以",
    "T24n1462_012:0755b23": "偷心取者，隨宜多少結罪，此是名為第五",
    "T24n1462_012:0755b24": "大賊。賊無過此賊，聖利法者，此法極細微，",
    "T24n1462_012:0755b25": "若金銀珍寶亦可偷取，此法不可偷取，是",
    "T24n1462_012:0755b26": "故律本說，聖利法者，而自說有，於身中無",
    "T24n1462_012:0755b27": "聖利法，自言聖利法已在我身。」[0755b27] 問曰：「此無",
    "T24n1462_012:0755b28": "離本處，云何名為賊？」[0755b28] 答曰：「不能得名為",
    "T24n1462_012:0755b29": "賊。何以故？為因空誑妄語，而得大利養",
    "T24n1462_012:0755c01": "故，以方便取之。是故律本說，佛告諸比丘：",
    "T24n1462_012:0755c02": "『盜取人飲食者，此亦名大賊。』何以故？以",
    "T24n1462_012:0755c03": "無實故假名有實，言：『我是阿羅漢。』聖法在",
    "T24n1462_012:0755c04": "他，而假偷在己。譬如獵師欲殺群鹿，若",
    "T24n1462_012:0755c05": "以人形往者，鹿見必走，以方便故，以草木",
    "T24n1462_012:0755c06": "纏身，身非草木，而現示是草木形，諸群鹿",
    "T24n1462_012:0755c07": "見者謂之草木，而來就之，即殺取。比丘亦",
    "T24n1462_012:0755c08": "復如是，非阿羅漢，假示是阿羅漢，現阿羅",
    "T24n1462_012:0755c09": "漢相，信心檀越謂是真實，以餚&#x994D;飲食而",
    "T24n1462_012:0755c10": "供養之，亦如獵師假形謀鹿，如此比丘",
    "T24n1462_012:0755c11": "假形謀取諸檀越飲食，是故律本中偈讚：",
    "T24n1462_012:0755c12": "「『外袈裟繞頸，  內行不淨法，",
    "T24n1462_012:0755c13": "  已行惡法故，  死即墮地獄。",
    "T24n1462_012:0755c14": "  鐵丸熱光炎，  寧可吞取死，",
    "T24n1462_012:0755c15": "  若有破戒者，  不應吞信施。』",
    "T24n1462_012:0755c16": "[0755c16] 「外袈裟繞頸者，以袈裟纏置肩上，此是外",
    "T24n1462_012:0755c17": "取聖表式，內空無所有。譬如畫器內盛臭",
    "T24n1462_012:0755c18": "物，如此之虛假，定無一可取。惡比丘亦復",
    "T24n1462_012:0755c19": "如是。第二偈者，何以如來作如是說：『寧吞",
    "T24n1462_012:0755c20": "鐵火丸，而不吞檀越供養施食。』何以故？吞",
    "T24n1462_012:0755c21": "鐵火丸肝腸爛死，不以此因緣墮於地",
    "T24n1462_012:0755c22": "獄，是故作如是說。訶責婆裘比丘已，告諸",
    "T24n1462_012:0755c23": "比丘，說戒時作如是言：『若比丘空誑妄語為",
    "T24n1462_012:0755c24": "初。』佛結第四波羅夷堅已，復次隨結，除",
    "T24n1462_012:0755c25": "增上慢者。如是佛已為比丘說隨結已，",
    "T24n1462_012:0755c26": "於隨結中，不見謂為已見者，以慧眼不見",
    "T24n1462_012:0755c27": "阿羅漢想，而謂已見，如是未至謂至，未得",
    "T24n1462_012:0755c28": "謂得。未得句者，以道諦未得。作真實者，",
    "T24n1462_012:0755c29": "以慧眼覆見真實。增上慢者，作是言：『我已",
    "T24n1462_012:0756a01": "得聖利法。』於中生慢，或言過慢，或言增慢，",
    "T24n1462_012:0756a02": "自念言：『我於阿羅漢法，我已作之。』云何慢？",
    "T24n1462_012:0756a03": "以舍摩陀毘婆舍那力故，煩惱暫住，是名",
    "T24n1462_012:0756a04": "為慢，若後見慾境，煩惱便起，唯此人不",
    "T24n1462_012:0756a05": "犯。」[0756a05] 問曰：「何人起慢？何人不起慢？」[0756a05] 「聲聞羅漢",
    "T24n1462_012:0756a06": "不起慢，既得道果，一切諸煩惱滅故，以慧",
    "T24n1462_012:0756a07": "眼覆觀，無有未得謂得狐疑。」[0756a07] 「云何狐疑？」[0756a07] 「我",
    "T24n1462_012:0756a08": "得須陀洹、斯陀含、阿那含為初，如是於四",
    "T24n1462_012:0756a09": "道果慢不起，復不起慢於破戒人。云何不",
    "T24n1462_012:0756a10": "起？於聖利法無有分故。如禪人好眠為",
    "T24n1462_012:0756a11": "事，此人不起。起慢人者，先持戒具足而入禪",
    "T24n1462_012:0756a12": "定，得禪定已，未分別名色，始入毘婆舍那，",
    "T24n1462_012:0756a13": "三想具足心絕勇猛，或得舍摩陀，或二十年",
    "T24n1462_012:0756a14": "或三十年中不起，因勇猛行毘婆舍那力故，",
    "T24n1462_012:0756a15": "自念言：『我得須陀洹道、斯陀含、阿那含。』增上",
    "T24n1462_012:0756a16": "慢如是，若能善持舍摩陀，非但二十三十",
    "T24n1462_012:0756a17": "年，乃至八十年百年煩惱不起。是以生增上",
    "T24n1462_012:0756a18": "慢言：『我得阿羅漢。』是故如來除增上慢，不",
    "T24n1462_012:0756a19": "入空誑妄語聖利法。」[0756a19] 答曰：「言禪定解脫三昧",
    "T24n1462_012:0756a20": "入空慧眼，如是禪定為初。一切諸法，是名",
    "T24n1462_012:0756a21": "為聖利法。惡比丘以此法為己有，或以己",
    "T24n1462_012:0756a22": "身現為法，有聖利滿足見者，世間過世間，",
    "T24n1462_012:0756a23": "用慧知諸法，如肉眼見無異。慧眼者，三知",
    "T24n1462_012:0756a24": "也。」[0756a24] 問曰：「慧與眼為一為異？」[0756a24] 答曰：「一也，慧即",
    "T24n1462_012:0756a25": "眼，眼即慧。」[0756a25] 問曰：「若爾者，何不直言慧？何須",
    "T24n1462_012:0756a26": "言眼，亦不須言慧？」[0756a26] 答曰：「不然，所以如眼",
    "T24n1462_012:0756a27": "不異，故名慧眼。過人法向男女說者，此是",
    "T24n1462_012:0756a28": "指示說處也，非天、梵、魔，亦非夜叉、餓鬼、畜",
    "T24n1462_012:0756a29": "生。我如是知、如是見者，此說其因緣，知如",
    "T24n1462_012:0756b01": "是見如是，禪定為初，如是見如是我知。若",
    "T24n1462_012:0756b02": "撿挍若不撿挍者，此令人知已得罪也，當",
    "T24n1462_012:0756b03": "時說已得波羅夷罪。已得竟，或有撿挍或",
    "T24n1462_012:0756b04": "不撿挍，自向他說。是故律本說，或撿挍或",
    "T24n1462_012:0756b05": "不撿挍。」[0756b05] 「云何撿挍？」[0756b05] 「問長老：『何時得禪定解",
    "T24n1462_012:0756b06": "脫三昧三道耶？』如是方便問已，或問長老：",
    "T24n1462_012:0756b07": "『得三想苦空無我，或以三昧得之？或非三",
    "T24n1462_012:0756b08": "昧或毘婆舍那得也？或以色或以無色？或",
    "T24n1462_012:0756b09": "以內色或以外色？何時得也？為朝得為中",
    "T24n1462_012:0756b10": "得為暮得？』復問處：『何處得也？為樹下、為",
    "T24n1462_012:0756b11": "阿蘭若、為空閑得耶？』問已復問：『若煩惱已",
    "T24n1462_012:0756b12": "滅，去幾餘有幾？以何道滅之？以須陀洹道，",
    "T24n1462_012:0756b13": "為斯陀含道？於一一道中，汝得何法？』若有",
    "T24n1462_012:0756b14": "比丘得過人法，而一一答言。若不得者，問",
    "T24n1462_012:0756b15": "已迷亂不能自答。若人得者，現法如在手",
    "T24n1462_012:0756b16": "掌無異，日時處所皆一一答之，或白日或",
    "T24n1462_012:0756b17": "夜。若答已復問：『四道果中汝已何道？殺幾",
    "T24n1462_012:0756b18": "煩惱？』答者一一悉著者，復問：『汝得何法？』為",
    "T24n1462_012:0756b19": "得須陀洹、斯陀含？若答悉著者，若有小小",
    "T24n1462_012:0756b20": "異者，即不信。何以故？若有智慧聰明比丘，",
    "T24n1462_012:0756b21": "從師稟受一一句義，不得謬亂。復作餘",
    "T24n1462_012:0756b22": "問：",
    "T24n1462_012:0756b23": "『初入云何？』若答不著，即聖利滿足，汝不得也",
    "T24n1462_012:0756b24": "而驅出，若答言：『入聖道著，久於戒定慧中，",
    "T24n1462_012:0756b25": "無有懈怠精勤不退，於四供養心無染",
    "T24n1462_012:0756b26": "著，譬如虛空。』若如此比丘說而同合，如大",
    "T24n1462_012:0756b27": "河水與鹽牟那水相合無異，是故佛為聲聞",
    "T24n1462_012:0756b28": "弟子說涅槃道，於一一說中無有謬錯，",
    "T24n1462_012:0756b29": "是故以種種問難怖之，若不怖者，是愛盡",
    "T24n1462_012:0756c01": "比丘，如霹靂著身，亦無恐怖，若有恐怖，則",
    "T24n1462_012:0756c02": "非阿羅漢；若不恐怖，一毛不&#x7AEA;，如師子王，",
    "T24n1462_012:0756c03": "此比丘若說聖利法善者，王及諸大臣有供",
    "T24n1462_012:0756c04": "養者，皆悉堪受。惡比丘者破戒也，比丘有",
    "T24n1462_012:0756c05": "戒者善比丘也。令人知我者，以惡心而假",
    "T24n1462_012:0756c06": "現聖利，無有實想，得波羅夷。已樂自令淨",
    "T24n1462_012:0756c07": "者，自念言：『我已得波羅夷罪，我今云何得",
    "T24n1462_012:0756c08": "淨也？』如來所以結戒，比丘犯波羅夷罪，於",
    "T24n1462_012:0756c09": "天禪定解脫智慧住樂道者，皆悉障礙不復",
    "T24n1462_012:0756c10": "得。如律本中說半偈：",
    "T24n1462_012:0756c11": "「『沙門不持戒，  死必入地獄。』",
    "T24n1462_012:0756c12": "[0756c12] 「若於比丘中戒不具足，還作白衣、優婆塞、",
    "T24n1462_012:0756c13": "沙彌戒、持五戒清信士，如此於涅槃道無",
    "T24n1462_012:0756c14": "有障礙，是故於白衣相淨。是故破戒比丘",
    "T24n1462_012:0756c15": "樂淨者，還作沙彌及白衣清信士。是故律本",
    "T24n1462_012:0756c16": "中說，樂欲得淨。我不知言知、不見言見，我",
    "T24n1462_012:0756c17": "空誑妄語，空誑妄語者，此無義語也，依止前",
    "T24n1462_012:0756c18": "三波羅夷，若人得此罪，名為波羅夷。」[0756c18] 法師",
    "T24n1462_012:0756c19": "曰：「此句易可解耳。我樂靜者，此是略說現",
    "T24n1462_012:0756c20": "聖利法，以不廣說而增其罪。又有異義，以",
    "T24n1462_012:0756c21": "方便令人得知，入禪定者，入第一禪定、第",
    "T24n1462_012:0756c22": "二、第三、第四禪定，慈悲禪定、不淨觀禪定、阿",
    "T24n1462_012:0756c23": "那波那禪定、聖人禪、凡夫禪悉入。是故律本",
    "T24n1462_012:0756c24": "中說，入禪定為初，若如是說，得波羅夷，",
    "T24n1462_012:0756c25": "言我已離煩惱、離欲、斷、不復生，得罪如前",
    "T24n1462_012:0756c26": "所說。若言我入三昧得道，發語知者，已得",
    "T24n1462_012:0756c27": "波羅夷罪。或言我得智慧，或言得三達智，",
    "T24n1462_012:0756c28": "或言得三十七菩提黨法，得初力、得善作、",
    "T24n1462_012:0756c29": "得八聖道法，如是皆得波羅夷罪。我離欲",
    "T24n1462_012:0757a01": "如是為初，此是須陀洹道，以第三道離瞋",
    "T24n1462_012:0757a02": "恚欲，以第四道離愚癡，是故律本中說，我",
    "T24n1462_012:0757a03": "已離欲，若如是說，得波羅夷罪。[0757a03] 「或言六通",
    "T24n1462_012:0757a04": "中我一一已得，亦得波羅夷罪。若言我前世",
    "T24n1462_012:0757a05": "已得六通，我今欲得，如此不得重罪。或言",
    "T24n1462_012:0757a06": "我得四辯犯重。或言我入滅盡三昧不犯",
    "T24n1462_012:0757a07": "重。何以故？滅盡三昧，非聖人定、非凡人定，",
    "T24n1462_012:0757a08": "若有人疑，是阿那含、阿羅漢，令人知我如",
    "T24n1462_012:0757a09": "是，令人知人即知。又言我已從迦葉佛時",
    "T24n1462_012:0757a10": "得須陀洹道，不犯重罪，何以故？如來以",
    "T24n1462_012:0757a11": "今世結戒，不為過去世。又言過去世入三",
    "T24n1462_012:0757a12": "昧亦如是。」[0757a12] 法師曰：「空誑妄語罪相已結定，",
    "T24n1462_012:0757a13": "今至有三轉，取第一禪為初，乃至離五蓋",
    "T24n1462_012:0757a14": "一，此是第一轉。第二轉取第二定為初，第",
    "T24n1462_012:0757a15": "三轉取第三定為初，我如是入如是定，如",
    "T24n1462_012:0757a16": "是起如是作，已如是通達無礙，有如是說，",
    "T24n1462_012:0757a17": "悉得重罪。」[0757a17] 法師曰：「妄語有三種。何謂為三？",
    "T24n1462_012:0757a18": "一者自念言：『我今欲妄語。』二者開口成妄",
    "T24n1462_012:0757a19": "語，三者妄語已自念言：『我已妄語。』是名三種",
    "T24n1462_012:0757a20": "妄語。復有妄語，初念言：『我今妄語。』臨發言",
    "T24n1462_012:0757a21": "而實語，不成妄語，如此不得重罪。復有",
    "T24n1462_012:0757a22": "妄語，我欲禪發言而禪，我欲入定，如此不",
    "T24n1462_012:0757a23": "犯重。復有妄語，初發思妄語，發口言妄語，",
    "T24n1462_012:0757a24": "語已妄語，如此三相具足，是妄語是為真實",
    "T24n1462_012:0757a25": "妄語。」[0757a25] 法師曰：「若如此不成妄語。何以故？心",
    "T24n1462_012:0757a26": "心起滅如一剎那，前心非後心，後心非前心，",
    "T24n1462_012:0757a27": "是故一心不具足三相。」[0757a27] 答曰：「不爾，所以如",
    "T24n1462_012:0757a28": "來結戒，心心相續如一無異，是故犯重。」[0757a28] 問",
    "T24n1462_012:0757a29": "曰：「三相何者為正？」[0757a29] 答曰：「初發為正。」[0757a29] 法師曰：",
    "T24n1462_012:0757b01": "「我今斷說，何者得罪？言我今正得者，即得",
    "T24n1462_012:0757b02": "罪，若言曾得、欲得不犯重，此三轉品竟。欲",
    "T24n1462_012:0757b03": "說者，我欲說第一禪定，後發語我入第二",
    "T24n1462_012:0757b04": "禪定，此是語誤，第三、第四禪定亦如是誤，悉",
    "T24n1462_012:0757b05": "犯重罪。何以故？為其地故。如言我欲捨",
    "T24n1462_012:0757b06": "僧，而誤捨法，我欲捨法，誤言捨佛，戒亦",
    "T24n1462_012:0757b07": "即失，今空誑妄語小小有異。」[0757b07] 問曰：「何謂為",
    "T24n1462_012:0757b08": "異？」[0757b08] 答曰：「捨戒雖現身相，戒亦不去，要須",
    "T24n1462_012:0757b09": "發語而失。若向人說我得道人，未即解語，",
    "T24n1462_012:0757b10": "良久方解，不即知故不犯，不犯重得偷蘭",
    "T24n1462_012:0757b11": "遮罪。又有比丘向人說，此人亦不知禪",
    "T24n1462_012:0757b12": "想，亦未曾得禪，不解禪義，隨世間語禪",
    "T24n1462_012:0757b13": "定而已。若比丘說，此人聞已言：『此比丘已得",
    "T24n1462_012:0757b14": "禪定、已入禪定。』若如是知者，即犯重罪，欲",
    "T24n1462_012:0757b15": "說品竟。次方便轉者，隨律文句解說，而向",
    "T24n1462_012:0757b16": "白衣說者，言若人受檀越飲食衣服房舍湯",
    "T24n1462_012:0757b17": "藥者得阿羅漢，以方便不自說名字故，",
    "T24n1462_012:0757b18": "犯偷蘭遮罪，若檀越不解語犯突吉羅罪。」",
    "T24n1462_012:0757b19": "[0757b19] 法師曰：「如是種種方便，欲令人解，罪相輕",
    "T24n1462_012:0757b20": "重，汝自當知。我今說無罪者，除增上慢",
    "T24n1462_012:0757b21": "者無罪，不欲向人說、誤說無罪，實得、向、同",
    "T24n1462_012:0757b22": "意說不犯，最初未制戒婆裘河比丘不犯，",
    "T24n1462_012:0757b23": "顛狂、心亂不犯，此因緣本起從身心口，此是",
    "T24n1462_012:0757b24": "性罪。受者，樂受。」[0757b24] 法師曰：「此是律本所說，今",
    "T24n1462_012:0757b25": "次隨結。」[0757b25] 法師曰：「次第至隨結，若有難解者，",
    "T24n1462_012:0757b26": "我今當解說。增上慢句者，前已說，次第二人",
    "T24n1462_012:0757b27": "令人疑句，我今阿練若處住，人當疑我得",
    "T24n1462_012:0757b28": "阿羅漢，或疑我得斯陀含乃至須陀洹，以此",
    "T24n1462_012:0757b29": "疑故，當大得利養，若初作如是心時，得",
    "T24n1462_012:0757c01": "突吉羅罪，從寺往阿練若處，步步得突吉",
    "T24n1462_012:0757c02": "羅罪，至阿練若處起作，皆得突吉羅罪。後",
    "T24n1462_012:0757c03": "有人疑、無人疑，得利養及不得利養，皆",
    "T24n1462_012:0757c04": "突吉羅罪。又有比丘受頭陀法：『我不宜在",
    "T24n1462_012:0757c05": "聚落，宜在阿練若處，此是清淨處，若清淨",
    "T24n1462_012:0757c06": "我當得一一道果，及阿練若處若入已，不",
    "T24n1462_012:0757c07": "得阿羅漢果我終不出。』又自念言：『如來讚",
    "T24n1462_012:0757c08": "歎阿練若住處，若我在阿練若處，諸同學見",
    "T24n1462_012:0757c09": "我，亦樂入阿練若處。』若如是住者便無罪。",
    "T24n1462_012:0757c10": "第三句者，我欲入聚落乞食，著衣持&#x9262;現",
    "T24n1462_012:0757c11": "聖利想乃至食竟，悉突吉羅罪，若得利養",
    "T24n1462_012:0757c12": "若不得利養，悉突吉羅罪。又自念言：『我欲",
    "T24n1462_012:0757c13": "入聚落乞食學聖人法，為今世後世，諸同",
    "T24n1462_012:0757c14": "學見我持&#x9262;乞食，讚歎言善，此是真如來",
    "T24n1462_012:0757c15": "法，若我等不行此法，實有慚愧。』若生如是",
    "T24n1462_012:0757c16": "心乞食無罪。第四句者，向檀越言：『若人",
    "T24n1462_012:0757c17": "住在檀越寺。』為不說名字故，不得波羅",
    "T24n1462_012:0757c18": "夷罪。令人疑者，此句易可解耳。言煩",
    "T24n1462_012:0757c19": "惱，若向白衣說煩惱盡，隨語得波羅夷",
    "T24n1462_012:0757c20": "罪。若空靜處說言：『我得阿羅漢。』得突吉",
    "T24n1462_012:0757c21": "羅罪。若檀越所供養比丘，此比丘是阿羅",
    "T24n1462_012:0757c22": "漢，此句易可解耳，不須廣說。[0757c22] 「病句者，非",
    "T24n1462_012:0757c23": "人所能堪忍，唯我能忍此苦，此文句者無",
    "T24n1462_012:0757c24": "罪。若言非凡人所能堪忍，唯我一人能忍",
    "T24n1462_012:0757c25": "此苦，若作如是語者，得偷蘭遮罪。婆羅門",
    "T24n1462_012:0757c26": "句者，此婆羅門信心於法，是故言善來羅漢，",
    "T24n1462_012:0757c27": "如是飲食供養，一一皆喚為羅漢；為信心",
    "T24n1462_012:0757c28": "故，喚為羅漢，受如此供養供給，一一悉不",
    "T24n1462_012:0757c29": "犯。佛告比丘：『如此讚歎之言，應生慚愧",
    "T24n1462_012:0758a01": "心而受，受已當勤行道以求羅漢。』次還俗",
    "T24n1462_012:0758a02": "句者，如我等輩於俗法已斷，此非貢高語，",
    "T24n1462_012:0758a03": "是故無罪。障礙句者，於白衣法已障亦言",
    "T24n1462_012:0758a04": "已離，於律本罪想已說。從寺出者，若人先",
    "T24n1462_012:0758a05": "從此寺出，此比丘得阿羅漢。」[0758a05] 法師曰：「此是",
    "T24n1462_012:0758a06": "略說耳，今當廣說。云何廣說？若言從寺出，",
    "T24n1462_012:0758a07": "或從房出，或從戒壇出，或言渡江，如是眾",
    "T24n1462_012:0758a08": "多僧已有制。若比丘前出者，此比丘是羅漢，",
    "T24n1462_012:0758a09": "若欲令人知前出犯波羅夷。若有因緣師",
    "T24n1462_012:0758a10": "僧遣去，及父母急難因緣出去不犯。若因",
    "T24n1462_012:0758a11": "此事出欲現羅漢想亦不犯。若乘車及以",
    "T24n1462_012:0758a12": "神力出不犯。律本中說，若步出犯，若立制",
    "T24n1462_012:0758a13": "已，即日出不犯。若阿練若比丘立制，若坐",
    "T24n1462_012:0758a14": "此樹下者得阿羅漢，若在此經行處，此比",
    "T24n1462_012:0758a15": "丘亦得阿羅漢，我等應以香華供養。若有",
    "T24n1462_012:0758a16": "惡比丘，樂欲得此供養，樹下坐者及往經",
    "T24n1462_012:0758a17": "行處，得波羅夷罪。若有白衣作寺，若比丘",
    "T24n1462_012:0758a18": "入我寺者，是阿羅漢，若有惡比丘入此寺",
    "T24n1462_012:0758a19": "者，犯波羅夷罪。若眾僧立制，於夏三月中，",
    "T24n1462_012:0758a20": "莫語莫眠、莫出莫受檀越供養，若如是非",
    "T24n1462_012:0758a21": "法制，不從不犯。長老勒佉[少/兔]者，身相具足，",
    "T24n1462_012:0758a22": "如梵王身故，名勒佉[少/兔]。」[0758a22] 問曰：「此勒佉[少/兔]何",
    "T24n1462_012:0758a23": "時出家？」[0758a23] 答曰：「與千梵志同善來出家，得具",
    "T24n1462_012:0758a24": "足戒。」[0758a24] 又問曰：「此勒佉[少/兔]，因聞何法而得阿",
    "T24n1462_012:0758a25": "羅漢？」[0758a25] 答曰：「因聞《光明經》即得阿羅漢，目連",
    "T24n1462_012:0758a26": "從出家，七日便即得道。發含笑者，是小笑",
    "T24n1462_012:0758a27": "也。因何而笑？已在律本，不須重說。骨骨",
    "T24n1462_012:0758a28": "相連者，此是餓鬼形也，非肉眼所見，唯聖眼",
    "T24n1462_012:0758a29": "能察。」[0758a29] 問：「目連既見如此眾生，何不生慈悲",
    "T24n1462_012:0758b01": "心而發含笑？」[0758b01] 答曰：「所以目連自思惟言：『以",
    "T24n1462_012:0758b02": "佛慧眼自念己身，如此細微眾生我今得",
    "T24n1462_012:0758b03": "見。』念已生歡喜心，故發含笑。復自念言：『如",
    "T24n1462_012:0758b04": "此餓鬼之苦，我今得脫，我得善利。』如修多",
    "T24n1462_012:0758b05": "羅中說，佛告諸比丘：『因緣果報不可思議，",
    "T24n1462_012:0758b06": "若思議者則成顛狂。』是故如此因緣不可",
    "T24n1462_012:0758b07": "思議，如律本中說，勒佉[少/兔]問目連：『以何因",
    "T24n1462_012:0758b08": "緣而發含笑？』目連答言：『若欲問者，於佛前",
    "T24n1462_012:0758b09": "而問。』骨骨相連者，其骨形長一由旬，無筋",
    "T24n1462_012:0758b10": "肉也。眾鳥飛逐者，為是真鳥、為化鳥？此是",
    "T24n1462_012:0758b11": "夜叉鬼，鬼口純鐵為嘴。發大叫聲者，此是",
    "T24n1462_012:0758b12": "號哭大苦惱聲也。此骨若有人來觸者，如新",
    "T24n1462_012:0758b13": "破癰瘡，苦痛如是。咄哉者，歎其苦也。」[0758b13] 法師",
    "T24n1462_012:0758b14": "曰：「大句次易可解耳。比丘呵責者，諸比丘",
    "T24n1462_012:0758b15": "言：『目連空誑妄語。』是故呵責。佛言：『目連是慧",
    "T24n1462_012:0758b16": "眼也。』是故律本中說，目連已成天眼，得見",
    "T24n1462_012:0758b17": "如是。佛告諸比丘：『我已曾見如是眾生，我",
    "T24n1462_012:0758b18": "於菩提樹下得一切智，我見無量無邊不",
    "T24n1462_012:0758b19": "可思議世界眾生住處，猶如手掌中見阿摩",
    "T24n1462_012:0758b20": "勒果。』殺牛人者，殺牛為業，殺已剔肉賣，",
    "T24n1462_012:0758b21": "餘骨相連懸置鉤上，以此果報久在地獄，",
    "T24n1462_012:0758b22": "良久得出，餘業未盡，今受此形。肉段句",
    "T24n1462_012:0758b23": "者，此人屠牛殺已，割肉作脯懸置鉤上，",
    "T24n1462_012:0758b24": "餘骨棄擲，恒以此為業，因此果報死入地",
    "T24n1462_012:0758b25": "獄，受果報已從地獄出，受身形如脯段，",
    "T24n1462_012:0758b26": "眾鳥逐，如前句說無異。[0758b26] 「第二句者，此是捕",
    "T24n1462_012:0758b27": "鳥人得鳥，先斬頭斬翅斬足剝皮，懸置鉤",
    "T24n1462_012:0758b28": "上，恒以此為業死入地獄，一一如前句說",
    "T24n1462_012:0758b29": "無異。無皮句者，此人恒殺羊，如斬鳥句一",
    "T24n1462_012:0758c01": "一無異。刀毛句者，此是屠&#x732A;人，恒用刀殺",
    "T24n1462_012:0758c02": "&#x732A;，恒以此為業，死入地獄，如前所說一",
    "T24n1462_012:0758c03": "一無異。槊毛句者，此人恒捕獵眾鹿，以",
    "T24n1462_012:0758c04": "槊刺殺，因此果報死入地獄，如前句所",
    "T24n1462_012:0758c05": "說一一無異。箭毛句者，此人先作國主，若",
    "T24n1462_012:0758c06": "人有眾罪，以種種治之，或刺或割鞭杖捶",
    "T24n1462_012:0758c07": "撻無道，如是為初，以此果報死入地獄，",
    "T24n1462_012:0758c08": "如前所說一一無異。錐毛句者，此人生時",
    "T24n1462_012:0758c09": "作軍士，恒以鐵錐刺馬，因此果報死入",
    "T24n1462_012:0758c10": "地獄，從地獄出今受此形，錐恒自刺身。針",
    "T24n1462_012:0758c11": "毛句者，此人生時兩舌惡口，死入地獄，從",
    "T24n1462_012:0758c12": "地獄出受此形，恒受針刺。陰囊缸句者，",
    "T24n1462_012:0758c13": "此人是村中官長，不善判事，以此果報死",
    "T24n1462_012:0758c14": "入地獄，從地獄出，受身陰大如缸。何以",
    "T24n1462_012:0758c15": "故？若人有罪，輒受人財貨，覆藏其咎，若無",
    "T24n1462_012:0758c16": "物者，開露其罪，故受此形。」[0758c16] 法師曰：「若有智",
    "T24n1462_012:0758c17": "慧人作官長者，慎勿曲理，受罪果報如",
    "T24n1462_012:0758c18": "此。姦婬句者，此人生時好作姦婬，人所愛",
    "T24n1462_012:0758c19": "惜細滑，而輒與人私通，死入地獄，從地獄",
    "T24n1462_012:0758c20": "出受餓鬼形，恒入屎坑。要婆羅門句者，此",
    "T24n1462_012:0758c21": "易可解耳。無皮女句者，女人皮細滑非己",
    "T24n1462_012:0758c22": "有，是丈夫許，而偷與餘人，因此果報死入",
    "T24n1462_012:0758c23": "地獄，先觸樂後觸苦，今受如此果報。醜臭",
    "T24n1462_012:0758c24": "句者，律本已說。濃爛句者，此女人以火炭",
    "T24n1462_012:0758c25": "泥餘女人，以此果報，一一如前所說。殺賊",
    "T24n1462_012:0758c26": "句者，此易可解耳。比丘句者，此惡比丘受",
    "T24n1462_012:0758c27": "他信心供養，不護身口意業，以此果報，一",
    "T24n1462_012:0758c28": "佛中間在地獄，從地獄出受餓鬼形；惡比",
    "T24n1462_012:0758c29": "丘尼、式叉摩尼、沙彌尼，不護身口意業，受",
    "T24n1462_012:0759a01": "罪亦如是。河句者。」[0759a01] 法師曰：「此河從何處來？」",
    "T24n1462_012:0759a02": "[0759a02] 「從毘婆羅山出，去一由旬，龍王宮殿在此",
    "T24n1462_012:0759a03": "河下，縱廣一由旬，其城郭如忉利天宮無",
    "T24n1462_012:0759a04": "異。因龍王福德因緣故，所以清冷香美蓮",
    "T24n1462_012:0759a05": "華，大如車輪，水從此流出，經三地獄中",
    "T24n1462_012:0759a06": "間上過，所以熱沸，此是鑊湯地獄餘熱氣上",
    "T24n1462_012:0759a07": "烝，是故水沸。&#x9B2A;句者，目連向諸比丘言：『長",
    "T24n1462_012:0759a08": "老檀越洴沙王，與離車子共&#x9B2A;。長老檀越",
    "T24n1462_012:0759a09": "不如退走。』諸比丘心念，惜檀越故，語目連：",
    "T24n1462_012:0759a10": "『汝空誑妄語。』群象句者，葉毘尼江邊，葉毘",
    "T24n1462_012:0759a11": "尼者，江名也。安闍三昧者。」[0759a11] 問曰：「身心不動，",
    "T24n1462_012:0759a12": "此是第四禪定，何以群象渡江而叫聲？」[0759a12] 答",
    "T24n1462_012:0759a13": "曰：「有二種叫聲，一者小象欲泅渡江，見水",
    "T24n1462_012:0759a14": "深而畏故叫；二者大象得水而生歡喜，故",
    "T24n1462_012:0759a15": "大叫聲。未成就者，此禪未成，亦言垢濁不",
    "T24n1462_012:0759a16": "淨，是故得聞象聲。嚴好比丘憶過去五百",
    "T24n1462_012:0759a17": "劫者，此是一生相續憶識，不識化生也。」[0759a17] 法",
    "T24n1462_012:0759a18": "師曰：「云何憶識五百劫生也？」「此是從外道",
    "T24n1462_012:0759a19": "第四禪定出定，壽終生無色界，壽盡從無",
    "T24n1462_012:0759a20": "色界下生人間，入佛法中得三達智，是故",
    "T24n1462_012:0759a21": "憶五百劫，於二中間不憶。如修多羅中",
    "T24n1462_012:0759a22": "說，",
    "T24n1462_012:0759a23": "佛告諸比丘：『我聲聞弟子憶過去事，嚴好比",
    "T24n1462_012:0759a24": "丘第一。』諸大德已說四波羅夷竟。」[0759a24] 法師曰：「波",
    "T24n1462_012:0759a25": "羅夷有幾？」[0759a25] 答曰：「我今總說一切二十四波羅",
    "T24n1462_012:0759a26": "夷，汝自當知。」[0759a26] 問曰：「何謂為二十四波羅夷？」",
    "T24n1462_012:0759a27": "[0759a27] 答曰：「比丘有四，比丘尼不同波羅夷有四，十",
    "T24n1462_012:0759a28": "一人不得。」[0759a28] 「何謂十一人不得？」[0759a28] 答曰：「一者黃",
    "T24n1462_012:0759a29": "門，二者畜生，三者二根人，此三者受生無",
    "T24n1462_012:0759b01": "緣故，名波羅夷。然此三人不障天道，於四",
    "T24n1462_012:0759b02": "道果中有障礙，是故名為波羅夷，此三人",
    "T24n1462_012:0759b03": "不聽出家。四者賊住，五者破內外道，六",
    "T24n1462_012:0759b04": "者殺母，七者殺父，八者殺阿羅漢，九者",
    "T24n1462_012:0759b05": "壞比丘尼，十者出佛身血，十一者破和合",
    "T24n1462_012:0759b06": "僧，此十一人，為所作故，不得道果故，名",
    "T24n1462_012:0759b07": "為波羅夷。賊住、破內外道、壞比丘尼，此三",
    "T24n1462_012:0759b08": "人不障天道，於四道果障礙。殺父、殺母、",
    "T24n1462_012:0759b09": "殺阿羅漢、出佛身血、破和合僧，此五重罪，",
    "T24n1462_012:0759b10": "此是五逆罪，天道、道果悉障。」[0759b10] 法師曰：「波羅夷",
    "T24n1462_012:0759b11": "有八合十九，復有比丘尼樂著白衣衣服，",
    "T24n1462_012:0759b12": "計成合為二十，此比丘尼亦不破戒，復有",
    "T24n1462_012:0759b13": "弱脊長根，含他人根，坐他人根，此是四，都",
    "T24n1462_012:0759b14": "合成二十四，最後四是隨結。」[0759b14] 法師曰：「何以",
    "T24n1462_012:0759b15": "含他人根名為婬法？此以欲意故名為婬。",
    "T24n1462_012:0759b16": "不得與比丘同住者，不得與布薩說戒",
    "T24n1462_012:0759b17": "自恣羯磨一切僧事，悉不得共。我今問長",
    "T24n1462_012:0759b18": "老，於一一波羅夷中誰清淨者？第二第三亦",
    "T24n1462_012:0759b19": "問如是，誰清淨者？」[0759b19] 法師曰：「餘文句者，易可",
    "T24n1462_012:0759b20": "解耳。一切善見律毘婆沙四事竟。",
    "T24n1462_012:0759b21": "「波羅夷品竟，  次至十三事，",
    "T24n1462_012:0759b22": " 今演十三義，  汝等應當知。",
    "T24n1462_012:0759b23": "[0759b23] 「爾時世尊遊舍衛城。爾時者，為聲聞弟",
    "T24n1462_012:0759b24": "子結戒時，非世間時也。遊者，有四，何謂為",
    "T24n1462_012:0759b25": "四？一者行，二者住，三者坐，四者臥，以此四",
    "T24n1462_012:0759b26": "法，是名遊。譬如世人言王出遊，若到戲處，",
    "T24n1462_012:0759b27": "或行住坐臥。佛遊舍衛亦復如是。舍衛者，",
    "T24n1462_012:0759b28": "是道士名也，昔有道士居住此地，往古有",
    "T24n1462_012:0759b29": "王見此地好，就道士乞為立國，以道士",
    "T24n1462_012:0759c01": "名號為舍衛。如王舍城。昔有轉輪王，更相",
    "T24n1462_012:0759c02": "代謝止住此城，以其名故，號為王舍城。舍",
    "T24n1462_012:0759c03": "衛亦復如是。舍衛又名多有，何謂多有？諸",
    "T24n1462_012:0759c04": "國珍寶及雜異物，皆來歸聚此國，故名多",
    "T24n1462_012:0759c05": "有。",
    "T24n1462_012:0759c06": "「舍衛甚微妙，  觀者無厭足，",
    "T24n1462_012:0759c07": " 以十音樂聲，  音中喚飲食。",
    "T24n1462_012:0759c08": " 豐饒多珍寶，  猶如帝釋宮。」",
    "T24n1462_012:0759c09": "[0759c09] 「迦留陀者，是比丘名也。欲意熾盛者，為欲",
    "T24n1462_012:0759c10": "火所燒故，顏色燋悴身體損瘦。」[0759c10] 法師曰：「次",
    "T24n1462_012:0759c11": "第文句易可解耳，不須廣說，若有難處，我",
    "T24n1462_012:0759c12": "今當說。亂意睡眠者，以不定意以此睡眠",
    "T24n1462_012:0759c13": "也。若白日眠，先念某時某時當起，如修多",
    "T24n1462_012:0759c14": "羅中說，佛告諸比丘：『若汝洗浴竟欲眠，當",
    "T24n1462_012:0759c15": "作是念：「我髮未燥當起。」如是眠。若夜亦",
    "T24n1462_012:0759c16": "應知時，月至某處當起，若無月，星至某",
    "T24n1462_012:0759c17": "處當起。當念佛為初，於十善法中，一一法",
    "T24n1462_012:0759c18": "中隨心所念，然後眠。』此癡比丘不作是念",
    "T24n1462_012:0759c19": "而眠，色欲所纏，是故弄出不淨，除夢中",
    "T24n1462_012:0759c20": "者。」[0759c20] 法師曰：「律本說，唯除夢中，弄與夢俱出",
    "T24n1462_012:0759c21": "不淨，何以除夢？」[0759c21] 答曰：「佛結戒制身業，不制",
    "T24n1462_012:0759c22": "意業，是以夢中無罪。如律本中說，佛告諸",
    "T24n1462_012:0759c23": "比丘：『汝當作如是說戒，若比丘故弄出",
    "T24n1462_012:0759c24": "精，僧伽婆尸沙。』出精者，故出、知精出，以為",
    "T24n1462_012:0759c25": "適樂，無慚愧心。精者，律中七種，毘婆沙廣",
    "T24n1462_012:0759c26": "解有十。何謂為十？青黃赤白木皮色油色乳",
    "T24n1462_012:0759c27": "色酪色酥色，精離本處，本處以腰為處。又",
    "T24n1462_012:0759c28": "言不然，舉體有精，唯除髮爪及燥皮無",
    "T24n1462_012:0759c29": "精。若精離本處，至道不至道及出，乃至",
    "T24n1462_012:0760a01": "飽一蠅，得僧伽婆尸沙罪。若有熱作行來",
    "T24n1462_012:0760a02": "運動，及病疾自出不犯。夢有四種，一者四",
    "T24n1462_012:0760a03": "大不和，二者先見，三者天人，四者想夢。」[0760a03] 問",
    "T24n1462_012:0760a04": "曰：「云何四大不和夢？」[0760a04] 答曰：「四大不和夢者，眠",
    "T24n1462_012:0760a05": "時夢見山崩，或飛騰虛空，或見虎狼師子",
    "T24n1462_012:0760a06": "賊逐，此是四大不和夢，虛不實。先見而夢",
    "T24n1462_012:0760a07": "者，或晝日見或白或黑，或男或女，夜夢見，是",
    "T24n1462_012:0760a08": "名先見，此夢虛不實。天人夢者，有善知",
    "T24n1462_012:0760a09": "識天人，有惡知識天人，若善知識天人現善",
    "T24n1462_012:0760a10": "夢，令人得善。惡知識者，令人得惡想現",
    "T24n1462_012:0760a11": "惡夢，此夢真實。想夢者，此人前身，或有福",
    "T24n1462_012:0760a12": "德或有罪，若福德者現善夢，罪者現惡夢，",
    "T24n1462_012:0760a13": "如菩薩母夢菩薩，初欲入母胎時，夢見",
    "T24n1462_012:0760a14": "白象從忉利天下入其右&#x8107;，此是想夢也。",
    "T24n1462_012:0760a15": "若夢禮佛誦經持戒，或布施種種功德，此",
    "T24n1462_012:0760a16": "亦想夢。」[0760a16] 法師曰：「此夢夢中能識，不為想也？」",
    "T24n1462_012:0760a17": "[0760a17] 答曰：「亦不眠亦不覺，若言眠見夢者，於阿",
    "T24n1462_012:0760a18": "毘曇有違，若言覺見夢見欲事，與律有違。」",
    "T24n1462_012:0760a19": "[0760a19] 問曰：「有何違？」[0760a19] 答曰：「夢見欲事，無人得脫",
    "T24n1462_012:0760a20": "罪。又律中說，唯除夢中無罪。」[0760a20] 「若如此者，夢",
    "T24n1462_012:0760a21": "即虛也？」[0760a21] 答曰：「不虛。何以故？如獼猴眠。修多",
    "T24n1462_012:0760a22": "羅中說，佛告大王：『世間人夢，如獼猴眠，是",
    "T24n1462_012:0760a23": "故有夢。』」[0760a23] 問曰：「夢善耶？為無記耶？」[0760a23] 答曰：「亦有",
    "T24n1462_012:0760a24": "善、有不善者，亦有無記，若夢禮佛聽法說",
    "T24n1462_012:0760a25": "法，此是善功德；若夢殺生、偷盜、姦婬，此是不",
    "T24n1462_012:0760a26": "善；若夢見赤白青黃色，此是無記夢也。」[0760a26] 問",
    "T24n1462_012:0760a27": "曰：「若爾者應受果報？」[0760a27] 答曰：「不受果報。何以",
    "T24n1462_012:0760a28": "故？以心業羸弱故，不能感果報。是故律中",
    "T24n1462_012:0760a29": "說，唯除夢中。僧伽婆尸沙者，僧伽者，僧也，",
    "T24n1462_012:0760b01": "婆者，初也，尸沙者，殘也。」[0760b01] 問曰：「云何僧為初？」",
    "T24n1462_012:0760b02": "[0760b02] 答曰：「此比丘已得罪，樂欲清淨往到僧所，",
    "T24n1462_012:0760b03": "僧與波利婆沙，是名初。與波利婆沙竟，",
    "T24n1462_012:0760b04": "次與六夜行摩那埵，為中。殘者，與阿浮",
    "T24n1462_012:0760b05": "呵那，是名僧伽婆尸沙也。」[0760b05] 法師曰：「但取義",
    "T24n1462_012:0760b06": "味，不須究其文字，此罪唯僧能治，非一二",
    "T24n1462_012:0760b07": "三人故，名僧伽婆尸沙。若得故出精罪，應",
    "T24n1462_012:0760b08": "知方便、時想。應知方便者，我今出內色，欲",
    "T24n1462_012:0760b09": "出外色，俱出內外，虛空中動，如是方便故，",
    "T24n1462_012:0760b10": "名方便也。起時有五種：一者欲時起，二者",
    "T24n1462_012:0760b11": "大便起，三者小便，四者風動，五者蟲觸，是",
    "T24n1462_012:0760b12": "名五種。若欲時起男根便強堪用，過此時",
    "T24n1462_012:0760b13": "不起，餘四亦如是。復有朝中晡夜，亦名為",
    "T24n1462_012:0760b14": "時。為除病者。",
    "T24n1462_012:0760b15": "[0760b15] 「如是有十句，青色為初，亦有十故。於律本",
    "T24n1462_012:0760b16": "中說，戶孔為初，內色與外色觸，即成堪",
    "T24n1462_012:0760b17": "用，虛空中動，亦無內亦無外色，自動故得",
    "T24n1462_012:0760b18": "罪。蟲者，此蟲身有毛，若觸痒而起即成",
    "T24n1462_012:0760b19": "堪用，若作藥或布施，或祠祀或試，或以生",
    "T24n1462_012:0760b20": "天或作栽種，若作如是者，皆悉得罪，若故",
    "T24n1462_012:0760b21": "出精離本處，得僧伽婆尸沙罪，若故出精",
    "T24n1462_012:0760b22": "而不出不得罪，若自流出非故出者亦無",
    "T24n1462_012:0760b23": "罪。」[0760b23] 法師曰：「次句易解，若比丘得罪，往至毘",
    "T24n1462_012:0760b24": "尼師所，毘尼師次第問：『先&#x52C5;，勿覆藏語。先",
    "T24n1462_012:0760b25": "&#x52C5;，我如醫師汝如病者，而實頭痛而假言",
    "T24n1462_012:0760b26": "&#x811A;痛，醫師設藥病亦不差。』即呵責言：『師無",
    "T24n1462_012:0760b27": "驗不解設藥，是故汝可一一向我說，若重",
    "T24n1462_012:0760b28": "結重，若輕結輕。』毘尼師先觀十一欲、十一方",
    "T24n1462_012:0760b29": "便。」[0760b29] 問曰：「何謂為十一欲？」[0760b29] 答曰：「一者樂出樂，",
    "T24n1462_012:0760c01": "二者正出樂，三者已出樂，四者欲樂，五者觸",
    "T24n1462_012:0760c02": "樂，六者痒樂，七者見樂，八者坐樂，九者語",
    "T24n1462_012:0760c03": "樂，十者樂家樂，十一者折林也。樂出樂者，若",
    "T24n1462_012:0760c04": "比丘欲時起心樂，欲樂故出精，精出故",
    "T24n1462_012:0760c05": "得僧伽婆尸沙。若故出樂，精不出，得偷蘭",
    "T24n1462_012:0760c06": "遮罪。若比丘心想而眠，先作方便以&#x811A;",
    "T24n1462_012:0760c07": "挾，或以手握根，作想而眠，方夢精出，得",
    "T24n1462_012:0760c08": "僧伽婆尸沙罪。若欲起觀不淨，以觀不淨",
    "T24n1462_012:0760c09": "而滅之，心淨無垢而眠，若夢精出無罪。是",
    "T24n1462_012:0760c10": "名樂出樂。正出樂者，若比丘眠而夢作欲",
    "T24n1462_012:0760c11": "事，正出而覺而不動根，精出無罪，若正出",
    "T24n1462_012:0760c12": "而動者得罪。若正出自念言：『勿污衣席，不",
    "T24n1462_012:0760c13": "樂出。』而以手捉塞，將出外洗無罪。若有",
    "T24n1462_012:0760c14": "樂心得罪，是名正樂，已復不觸無罪。若貪",
    "T24n1462_012:0760c15": "樂更弄出得罪，是名已出樂。欲樂者，比丘",
    "T24n1462_012:0760c16": "欲起而捉女人，精出無罪。何以故？為婬事",
    "T24n1462_012:0760c17": "故，得突吉羅罪，若至境界得波羅夷罪，",
    "T24n1462_012:0760c18": "若捉已貪細滑，不入波羅夷境界，精出得",
    "T24n1462_012:0760c19": "僧殘罪，是名欲樂。觸樂者，或內觸或外觸，",
    "T24n1462_012:0760c20": "內者，或以手試為強為軟，因觸故精出不",
    "T24n1462_012:0760c21": "犯，若有出心貪樂得罪，是名內觸。外觸者，",
    "T24n1462_012:0760c22": "比丘欲心觸女身，或抱或摩觸細滑精出不",
    "T24n1462_012:0760c23": "犯，以摩觸故，得僧殘罪，若樂觸樂、樂出",
    "T24n1462_012:0760c24": "精，俱得罪。痒樂者，或癬或疥蟲觸男根",
    "T24n1462_012:0760c25": "起痒，以手抓之精出者無罪，若根起因勢",
    "T24n1462_012:0760c26": "動出犯罪。見樂者，若比丘或見女根，根起",
    "T24n1462_012:0760c27": "而熟視精出，不犯僧殘罪，得突吉羅罪，若",
    "T24n1462_012:0760c28": "見已動根精出，得僧伽婆尸沙罪，是名見",
    "T24n1462_012:0760c29": "樂。坐樂者，比丘與女人於靜處坐，共語而",
    "T24n1462_012:0761a01": "精出無罪，因靜處坐得餘罪。若坐欲心起",
    "T24n1462_012:0761a02": "因動腰，得僧殘罪，是名坐樂。語樂者，與",
    "T24n1462_012:0761a03": "女人於靜處語：『女根云何？為黑為白為",
    "T24n1462_012:0761a04": "肥為瘦？』作如是語精出無罪，因&#x9E81;惡語",
    "T24n1462_012:0761a05": "得僧殘罪。若語樂有出心動犯僧殘，是",
    "T24n1462_012:0761a06": "名語樂。樂家者，比丘還檀越家，以念故，",
    "T24n1462_012:0761a07": "或母或姊妹，以手摩挲或抱，精出不犯，因",
    "T24n1462_012:0761a08": "觸故得突吉羅罪，若摩挲故出精犯罪，是",
    "T24n1462_012:0761a09": "名樂家。折林者，男子與女結誓，或以香華",
    "T24n1462_012:0761a10": "檳榔，更相往還餉致言：『以此結親。』何以故？",
    "T24n1462_012:0761a11": "香華檳榔者，皆從林出，故名折林。若女人",
    "T24n1462_012:0761a12": "答：『餉善，大德餉極香美，我今答後餉，令此大",
    "T24n1462_012:0761a13": "德念我。』比丘聞此已，欲起精出不犯。若因",
    "T24n1462_012:0761a14": "便故出犯罪，又因不出得偷蘭遮罪。」[0761a14] 法師",
    "T24n1462_012:0761a15": "曰：「是名為十一。毘尼師善觀已，有罪無罪、",
    "T24n1462_012:0761a16": "若輕若重，輕者言輕，重者說重，如律本所",
    "T24n1462_012:0761a17": "治者，若如是作善。譬如醫師，善觀諸病隨",
    "T24n1462_012:0761a18": "病投藥，病者得愈醫師得賞。故出不淨",
    "T24n1462_012:0761a19": "者，如是為初，心樂出而不弄不動，若精出",
    "T24n1462_012:0761a20": "不犯，若觸若痒無出心無罪，有出心有",
    "T24n1462_012:0761a21": "罪，除夢中者。若比丘夢與女人共作婬",
    "T24n1462_012:0761a22": "事，或夢共抱共眠，如是欲法次第汝自當",
    "T24n1462_012:0761a23": "知。若精出無罪，若正出而覺，因此樂出，或",
    "T24n1462_012:0761a24": "以手捉，或兩髀挾，犯罪。是故有智慧比",
    "T24n1462_012:0761a25": "丘，若眠夢慎莫動善，若精出恐污衣席，以",
    "T24n1462_012:0761a26": "手捉往至洗處不犯。若根有瘡病以油塗",
    "T24n1462_012:0761a27": "之，或種種藥磨不樂精出無罪。若癲狂",
    "T24n1462_012:0761a28": "人精出無罪，最初未制戒不犯。第一僧伽",
    "T24n1462_012:0761a29": "婆尸沙說竟。",
    "T24n1462_012:0761b01": "[0761b01] 「爾時佛住舍衛國祇樹給孤獨園精舍。」法師",
    "T24n1462_012:0761b02": "曰：「此義前已解。此摩觸戒文句者，若有難解",
    "T24n1462_012:0761b03": "者我今解說。於阿蘭若處住者，非真阿蘭",
    "T24n1462_012:0761b04": "若處，所以非真阿蘭若處，所以作非真，在",
    "T24n1462_012:0761b05": "給孤獨園精舍後林中故，名阿蘭若。此比丘",
    "T24n1462_012:0761b06": "房四面周圍當中住處善莊嚴者，其中巧妙",
    "T24n1462_012:0761b07": "種種翫飾，治欲謀人不思善法。一&#x7A93;開者，",
    "T24n1462_012:0761b08": "若開一&#x7A93;餘處悉闇，若閉此&#x7A93;開餘&#x7A93;，此",
    "T24n1462_012:0761b09": "處復闇。如是語已婆羅門尼自念言：『此婆羅",
    "T24n1462_012:0761b10": "門意欲樂出家，應覆藏而發露者。』所以發",
    "T24n1462_012:0761b11": "露者，欲遮婆羅門出家心故。何處高德作",
    "T24n1462_012:0761b12": "如是惡事？高德者，姓貴德高，亦言大富貴",
    "T24n1462_012:0761b13": "姓。女者，有夫女人，或無夫女，或無子女。",
    "T24n1462_012:0761b14": "婬亂變心者，婬欲入身，如夜叉鬼入心無",
    "T24n1462_012:0761b15": "異，亦如老象溺泥不能自出，婬亂變心隨",
    "T24n1462_012:0761b16": "處而著，無有慚愧，或心變欲或欲變心。是",
    "T24n1462_012:0761b17": "故律本中說，婬亂變心，心即染著。亦言戀",
    "T24n1462_012:0761b18": "著，以身摩觸縛著也。始生者，是即時生也，",
    "T24n1462_012:0761b19": "其兒身猶濕未燥，若觸其身者，亦名犯僧",
    "T24n1462_012:0761b20": "殘，若過其境界波羅夷罪，若與俱在一靜",
    "T24n1462_012:0761b21": "處犯波夜提。如此始生亦如是，何況長大。",
    "T24n1462_012:0761b22": "捉手為初，摩觸細滑，此是惡行也。是故律",
    "T24n1462_012:0761b23": "本中說，若捉手。」[0761b23] 法師曰：「今當廣說。手者，肘",
    "T24n1462_012:0761b24": "為初，乃至爪，是名手也。」[0761b24] 又言：「從臂至爪，",
    "T24n1462_012:0761b25": "亦名為手。髮者，純髮無雜。結者，束髮也。雜",
    "T24n1462_012:0761b26": "絲者，是雜五色絲也。髮雜華者，瞻蔔華為",
    "T24n1462_012:0761b27": "初。雜金銀者，或金銀錢，或金華或銀華，及種",
    "T24n1462_012:0761b28": "種珍寶裝嚴，亦名雜金銀。若比丘捉如是",
    "T24n1462_012:0761b29": "髮者，皆得僧殘。若比丘言：『我捉雜髮。』罪",
    "T24n1462_012:0761c01": "無得脫。若比丘或捉一髮亦僧殘。除髮",
    "T24n1462_012:0761c02": "及手，餘處摩觸悉名細滑，若比丘捉一一身",
    "T24n1462_012:0761c03": "分悉僧殘，此摩滑戒。若捉手、若捉髮、若摩",
    "T24n1462_012:0761c04": "觸細滑，分別有十二種，我今當現。捉觸為",
    "T24n1462_012:0761c05": "初，律本中說，捉者，不摩觸者，不捉不摩，是",
    "T24n1462_012:0761c06": "名觸也。捉者，捻置一處，是名捉。餘句易可",
    "T24n1462_012:0761c07": "解耳。此諸文句今正廣說。若女作女想，比",
    "T24n1462_012:0761c08": "丘欲心以身相觸，律中已說，若捉能得僧",
    "T24n1462_012:0761c09": "殘。若捉置更捉，隨捉多少悉僧殘。若比",
    "T24n1462_012:0761c10": "丘以一手摩觸乃至一日僧殘。何以故？為",
    "T24n1462_012:0761c11": "不動手故，觸亦如是。下觸者，從頭至&#x811A;",
    "T24n1462_012:0761c12": "底，捉不置亦得一僧殘。若放已更捉，隨",
    "T24n1462_012:0761c13": "捉多少，一一僧殘。上觸者，從&#x811A;至頭亦",
    "T24n1462_012:0761c14": "如是。低觸者，先捉女髮低頭而嗅，隨其",
    "T24n1462_012:0761c15": "所作不置，得一僧殘。牽者，牽就其身。盪",
    "T24n1462_012:0761c16": "者，盪離其身。捉將者，捉女人去一由旬不",
    "T24n1462_012:0761c17": "動手，得一僧殘。若置更捉，隨一一捉得",
    "T24n1462_012:0761c18": "僧殘。若隔衣捉、若隔瓔珞捉，偷蘭遮。若",
    "T24n1462_012:0761c19": "衣穿著肉僧殘，人女作人女想僧殘，人",
    "T24n1462_012:0761c20": "女疑偷蘭遮，人女作黃門想偷蘭遮，人女",
    "T24n1462_012:0761c21": "作男子想偷蘭遮，人女作畜生想偷蘭遮，",
    "T24n1462_012:0761c22": "黃門作黃門想偷蘭遮，黃門疑突吉羅，男子",
    "T24n1462_012:0761c23": "畜生作黃門想突吉羅，男子作男子想突",
    "T24n1462_012:0761c24": "吉羅，男子疑突吉羅，男子作人女想、作畜",
    "T24n1462_012:0761c25": "生想突吉羅，畜生作畜生想突吉羅。二女",
    "T24n1462_012:0761c26": "者，如是為初，若捉二人，二僧殘。若捉眾",
    "T24n1462_012:0761c27": "多女，眾多僧殘。若眾多女聚在一處，若總",
    "T24n1462_012:0761c28": "捉，計女多少，一一僧殘，若中央女不著",
    "T24n1462_012:0761c29": "衣偷蘭遮。比丘以衣繞縛眾多女牽去偷",
    "T24n1462_012:0762a01": "蘭遮，中央女不著衣突吉羅，比丘以繩縛",
    "T24n1462_012:0762a02": "女人衣突吉羅。若女人次第坐膝膝相著，比",
    "T24n1462_012:0762a03": "丘捉著上頭第一女僧殘，餘女突吉羅。若",
    "T24n1462_012:0762a04": "合捉衣第一女偷蘭遮，第二女突吉羅，第三",
    "T24n1462_012:0762a05": "女以下無罪。若摩觸女人&#x9E81;厚衣偷蘭遮，",
    "T24n1462_012:0762a06": "若女人細薄衣手出摩觸僧伽婆尸沙。若比",
    "T24n1462_012:0762a07": "丘與女人，髮髮相著，毛毛相著，爪爪相著，",
    "T24n1462_012:0762a08": "偷蘭遮。何以故？無覺觸故。」[0762a08] 法師曰：「以髮相",
    "T24n1462_012:0762a09": "繫，為得一罪，為得眾多罪？如赤身坐臥",
    "T24n1462_012:0762a10": "眾僧床，隨毛著一一突吉羅，此女不然，一",
    "T24n1462_012:0762a11": "偷蘭遮，不得多罪。今說往昔羅漢偈：",
    "T24n1462_012:0762a12": "「『處想及觸欲，  真實無狐疑，",
    "T24n1462_012:0762a13": "  如律本中說，  重罪汝當知。』",
    "T24n1462_012:0762a14": "[0762a14] 「處者，女也。想者，是女想。欲者，摩觸細滑欲。",
    "T24n1462_012:0762a15": "觸者，知觸女人身。具如此事得僧殘，餘",
    "T24n1462_012:0762a16": "者偷蘭遮。若有欲心摩觸女身得僧殘，",
    "T24n1462_012:0762a17": "若無欲心觸突吉羅。有女人以青衣覆身",
    "T24n1462_012:0762a18": "而眠，比丘欲摩觸衣，誤得女人身僧殘。",
    "T24n1462_012:0762a19": "次至掩句者，無女想以手掩女人身，悉突",
    "T24n1462_012:0762a20": "吉羅。若女人共比丘一處坐，女人婬欲變",
    "T24n1462_012:0762a21": "心，來摩觸捉比丘，比丘有欲心動身僧",
    "T24n1462_012:0762a22": "殘。」[0762a22] 法師曰：「如是次第黃門男子畜生，罪有",
    "T24n1462_012:0762a23": "輕重汝自當知。若女人掩比丘，比丘以欲",
    "T24n1462_012:0762a24": "心受樂不動突吉羅，若女人或打拍比丘，",
    "T24n1462_012:0762a25": "比丘以欲心喜受，悉突吉羅。若比丘以形",
    "T24n1462_012:0762a26": "相欲心，或攝目或動身動手動足，種種",
    "T24n1462_012:0762a27": "婬想形相變心，悉突吉羅，若女人摩觸比丘",
    "T24n1462_012:0762a28": "身，比丘有欲心，身不動無罪。求脫者，若比",
    "T24n1462_012:0762a29": "丘有梵行難，比丘推盪牽挽分解得脫一切",
    "T24n1462_012:0762b01": "不犯。若女人年少力壯，卒抱比丘，比丘力羸",
    "T24n1462_012:0762b02": "不得轉動，隨其所作，若臨行婬時，比丘",
    "T24n1462_012:0762b03": "覓方便求走得脫，無罪。不故者，是不故",
    "T24n1462_012:0762b04": "觸女身，或女人度&#x9262;，或度種種飲食，相觸",
    "T24n1462_012:0762b05": "無罪。無想者，比丘於女人無想，比丘或緣",
    "T24n1462_012:0762b06": "餘事，行來相觸非故觸，如是無罪。不知者，",
    "T24n1462_012:0762b07": "若女人作男子裝束，比丘不知捉者無罪。",
    "T24n1462_012:0762b08": "不受者，若眾多女人共捉比丘，比丘不受",
    "T24n1462_012:0762b09": "樂無罪，最初未制戒、顛狂、心亂無罪。第",
    "T24n1462_012:0762b10": "二僧伽婆尸沙廣說竟。",
    "T24n1462_012:0762b11": "[0762b11] 「今次隨結摩觸戒。從身心起二受，樂不苦",
    "T24n1462_012:0762b12": "樂，是名二受。念母者，以念故，觸母身突吉",
    "T24n1462_012:0762b13": "羅，女姊妹亦如是。何以故？女人是出家人怨",
    "T24n1462_012:0762b14": "家。若母沒溺水中，不得以手撈取，若有智",
    "T24n1462_012:0762b15": "慧比丘以船接取，若用竹木繩杖接取得，",
    "T24n1462_012:0762b16": "若無竹木繩杖，脫袈裟&#x6B1D;多羅僧接亦得。",
    "T24n1462_012:0762b17": "若母捉袈裟已，比丘以相牽袈裟而已，若",
    "T24n1462_012:0762b18": "至岸母怖畏未已，比丘向母言：『檀越莫畏，",
    "T24n1462_012:0762b19": "一切無常今已得活，何足追怖。』若母因此",
    "T24n1462_012:0762b20": "溺勢遂死，比丘得以手捉殯殮無罪，不",
    "T24n1462_012:0762b21": "得棄擲，若母於泥井中沒亦如是。女人所",
    "T24n1462_012:0762b22": "用衣服悉一切不得捉，若捉突吉羅，唯除",
    "T24n1462_012:0762b23": "布施得取。若泥木畫女像，一切不得捉，若",
    "T24n1462_012:0762b24": "捉突吉羅。若人布施隨處用，一切穀不得捉",
    "T24n1462_012:0762b25": "唯除米，若路遊穀田不犯。真珠摩尼車璩",
    "T24n1462_012:0762b26": "馬瑙珊瑚虎珀金銀琉璃珂貝，此十種寶悉",
    "T24n1462_012:0762b27": "不得捉。若真珠著肉未洗得捉。比丘，若一",
    "T24n1462_012:0762b28": "切病人施比丘作藥，若服塗瘡得取。若珊",
    "T24n1462_012:0762b29": "瑚珂貝未磨洗得捉，若金銀人合作藥得",
    "T24n1462_012:0762c01": "捉，若以金銀合和銅錫無金銀色得捉，",
    "T24n1462_012:0762c02": "若人以寶作堂，以琉璃為柱，以銀為角",
    "T24n1462_012:0762c03": "子，以金纏，如此悉是真寶作堂，比丘欲",
    "T24n1462_012:0762c04": "說法，得上坐住無罪。若一切器仗，比丘悉",
    "T24n1462_012:0762c05": "不得捉，朴未成者得捉。若人施器仗與",
    "T24n1462_012:0762c06": "眾僧，不得捉賣，唯得打壞隨處用。若比丘",
    "T24n1462_012:0762c07": "往戰&#x9B2A;處，見此是糞掃器仗，先打壞然後拾",
    "T24n1462_012:0762c08": "取，若得楯破作板雜用，一切樂器不得捉，",
    "T24n1462_012:0762c09": "若未成器者猶是朴得捉。若人布施者，得",
    "T24n1462_012:0762c10": "隨意賣。夜叉尼句者，乃至他化自在天夫人",
    "T24n1462_012:0762c11": "亦不得捉，若捉偷蘭遮。」[0762c11] 法師曰：「次第文句",
    "T24n1462_012:0762c12": "易可解耳。"
}