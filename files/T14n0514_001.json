{
    "T14n0514_001:0785c02": "No. 514 [Nos. 515, 516]",
    "T14n0514_001:0785c03": "佛說諫王經",
    "T14n0514_001:0785c05": "宋安陽侯沮渠京聲譯",
    "T14n0514_001:0785c06": "[0785c06] 如是我聞：[0785c06] 一時，佛在舍衛國祇樹給孤獨園。",
    "T14n0514_001:0785c07": "是時，國王名不離先尼，出行國界，道過佛所，",
    "T14n0514_001:0785c08": "身蒙塵土，解劍退蓋為佛作禮。天尊曰：「就",
    "T14n0514_001:0785c09": "坐。」王即坐。[0785c09] 佛問王：「王所從來，身蒙塵土。」王即",
    "T14n0514_001:0785c10": "退坐，稽首對：「諾！屬行國界有災異者。」[0785c10] 佛告王",
    "T14n0514_001:0785c11": "曰：「王治當以正法，無失節度，常以慈心養",
    "T14n0514_001:0785c12": "育人民，所以得霸治。為國王者，皆由宿命",
    "T14n0514_001:0785c13": "行善所致，統理民事不可偏枉。諸公卿群寮",
    "T14n0514_001:0785c14": "下逮凡民皆有怨辭，王治行不平海內皆",
    "T14n0514_001:0785c15": "忿，身死魂神常入太山地獄，後雖悔之無",
    "T14n0514_001:0785c16": "所復及。王治國平正常以節度，臣民歎德",
    "T14n0514_001:0785c17": "四海歸心，天、龍、鬼神皆聞王善，死得上天後",
    "T14n0514_001:0785c18": "亦無悔。王無好婬&#x59B7;以自荒壞，無以忿意",
    "T14n0514_001:0785c19": "有所殘賊，當受忠臣剛直之諫，夫與人言，常",
    "T14n0514_001:0785c20": "以寬詳無灼熱之。[0785c20] 「當以四意待於國民。何謂",
    "T14n0514_001:0785c21": "為四？隨時廩與，和意與語，所有珍寶與民",
    "T14n0514_001:0785c22": "共之，占視老病及諸鰥寡。王如是者，國中",
    "T14n0514_001:0785c23": "和平即得其福，壽終上天所願自然。王不可",
    "T14n0514_001:0785c24": "以常得自在，人皆敬畏以之為樂，名象、好馬、",
    "T14n0514_001:0785c25": "寶車、賢臣，群寮百官導從前後，內藏珍寶",
    "T14n0514_001:0785c26": "倉庫百物，皆當腐壞無長存者。[0785c26] 「年少會老",
    "T14n0514_001:0785c27": "強健必病，含血之類皆當歸死，珍寶、妻子、家",
    "T14n0514_001:0785c28": "室內外不可常得，如人夢見殿舍、好園、樹木、",
    "T14n0514_001:0785c29": "花果、池水、流泉，遊戲其中快樂無極，寤則",
    "T14n0514_001:0786a01": "霍然莫知所在，&#x89A9;世所有皆如人夢。[0786a01] 「王寧見",
    "T14n0514_001:0786a02": "樹有華果，華果不能常著樹，青青之葉會有",
    "T14n0514_001:0786a03": "萎落；天冠、巾幘、黼黻、名服不能常好，流水不",
    "T14n0514_001:0786a04": "能常滿；放火曠野，火盛焰赫不久則滅；暴風、",
    "T14n0514_001:0786a05": "疾雨、雷電霹靂，斯臾之間霍然不見，日欲",
    "T14n0514_001:0786a06": "出時星無精光，日之盛明照於天下不久則",
    "T14n0514_001:0786a07": "冥，世間無常亦復如是。喻如四面有大石山，",
    "T14n0514_001:0786a08": "上下皆有六山俱到同時共合，其中人物含",
    "T14n0514_001:0786a09": "血之類，無有豪賤皆當糜碎。[0786a09] 「人有四事不",
    "T14n0514_001:0786a10": "可得止：老至體枯、病來心惱、身死神去、所",
    "T14n0514_001:0786a11": "有珍寶皆當棄捐不可得保，此四一至不可",
    "T14n0514_001:0786a12": "得離無避逃處，非口所能守請陳謝，不可財",
    "T14n0514_001:0786a13": "許求哀得解。是時，所有名象、良馬、珍寶、壯士、",
    "T14n0514_001:0786a14": "群臣、百官護導前後，孰能為王排&#x5374;之者？王",
    "T14n0514_001:0786a15": "寧見師子，獸中最猛，遙見群鹿意欲所取，便",
    "T14n0514_001:0786a16": "前搏撮裂食其肉，如斯之痛安可言乎？命如",
    "T14n0514_001:0786a17": "師子取群鹿時，人命欲終身體不寧，血脈為",
    "T14n0514_001:0786a18": "消面色為變，命日欲促，五藏不治不思飲食，",
    "T14n0514_001:0786a19": "雖有神&#x546A;、良醫、善藥不能使愈。口為妄語，其",
    "T14n0514_001:0786a20": "所索者家室恣之，身體皆痛如被掠治，手足",
    "T14n0514_001:0786a21": "&#x6282;攘骨節欲解，口乾息極羸瘦困劣，不能起",
    "T14n0514_001:0786a22": "居坐臥須人；若得良藥糜粥甘食人當含之，",
    "T14n0514_001:0786a23": "必復苦極筋脈欲絕，但有出氣無復報入，",
    "T14n0514_001:0786a24": "脣燥乾焦，正氣竭盡邪氣在處；舌稍&#x5374;縮面",
    "T14n0514_001:0786a25": "目無色，耳鼻閉塞不聞聲香，手足拘攣筋急，",
    "T14n0514_001:0786a26": "口噤欲言不能，手或把空莫索邊傍，白汗",
    "T14n0514_001:0786a27": "目淚流出相續，心意著痛識轉消滅無所復",
    "T14n0514_001:0786a28": "知，熅去身冷魂神去矣。所有珍寶、父母、兄弟、",
    "T14n0514_001:0786a29": "妻子，內外知識、奴婢皆當棄捐，隨行獨去不",
    "T14n0514_001:0786b01": "知所到，世間雖樂不得久留。[0786b01] 「王當是時當何",
    "T14n0514_001:0786b02": "恃怙？唯有孝順慈養二親，供事高行清潔沙",
    "T14n0514_001:0786b03": "門，見凡老人當尊敬之，所有財寶與民同",
    "T14n0514_001:0786b04": "歡，當以慈心施惠於民，無以讒言殘害民",
    "T14n0514_001:0786b05": "命，為王之法當宣聖道，教民為善，唯守一",
    "T14n0514_001:0786b06": "心，心存三尊。王者如斯，諸聖諮嗟，天、龍、鬼神",
    "T14n0514_001:0786b07": "擁護其國，生有榮譽死得上天。[0786b07] 「身死神去，當",
    "T14n0514_001:0786b08": "何所恃？惟恃善耳。火盛煒煒恃水滅之，飢",
    "T14n0514_001:0786b09": "渴之人惟恃水穀，老恃机杖，盲恃有目，冥",
    "T14n0514_001:0786b10": "恃燈火，疾病困篤恃良醫藥，船行巨海風浪",
    "T14n0514_001:0786b11": "盛猛恃彼榜櫓，道有盜賊恃藏匿處。身死",
    "T14n0514_001:0786b12": "神去惟恃修善，猶逢彼難各恃其事，以",
    "T14n0514_001:0786b13": "自拔濟宗室獲安。王無以為樂飲食極味，遊",
    "T14n0514_001:0786b14": "居自在不可常得，飽滿皆當消散不可常",
    "T14n0514_001:0786b15": "得，好香塗身苾芬括鼻，珠璣瓔珞奕奕曜",
    "T14n0514_001:0786b16": "目，水陸好華以為校飾，金縷織成以為名",
    "T14n0514_001:0786b17": "服：白毳衣、文繡衣、雜綵衣、無極衣、細疊衣、",
    "T14n0514_001:0786b18": "細緻衣、錦綾衣，此皆無常不可久保。[0786b18] 「宮觀",
    "T14n0514_001:0786b19": "高臺華闕殿舍，黃金、白銀、七寶床[木*翕]，氍毹毾",
    "T14n0514_001:0786b20": "[登*毛]綩綖細軟以藉身體，七寶織成文繡綾綺",
    "T14n0514_001:0786b21": "以為幃帳，柱梁殿戶彫文刻鏤，燒眾雜香遊",
    "T14n0514_001:0786b22": "戲其中，斯皆無常不可久保。[0786b22] 「琴瑟、箏笛眾音",
    "T14n0514_001:0786b23": "集聚，歌舞倡伎眾音盈耳快樂可言，斯亦無",
    "T14n0514_001:0786b24": "常，如幻如夢不得久保。象馬寶車光目之",
    "T14n0514_001:0786b25": "觀，王一出時椎鐘鳴鼓驛導前後，王乘羽",
    "T14n0514_001:0786b26": "蓋之車侍者持幢，翠毛鴇羽彫文其柄以拂",
    "T14n0514_001:0786b27": "塵土，治填道路丹畫欄楯，眾民所觀無不敬",
    "T14n0514_001:0786b28": "畏，好華名香皆以迎王，稱壽萬歲斯亦難保。",
    "T14n0514_001:0786b29": "[0786b29] 「王寧見人欲死時不？諸家內外聚會其邊，",
    "T14n0514_001:0786c01": "椎胸呼天皆云奈何，&#x5590;&#x541A;哽咽淚下交",
    "T14n0514_001:0786c02": "流，嗚呼痛哉神靈獨逝：『捨吾如之乎！』聞",
    "T14n0514_001:0786c03": "之者莫不傷心，&#x89A9;之者莫不助哀。載之出城",
    "T14n0514_001:0786c04": "捐於曠野，飛鳥走獸摑[列/手]食之，身中有蟲",
    "T14n0514_001:0786c05": "還食其肉，日炙風飄骨皆為乾，往昔諸王尊",
    "T14n0514_001:0786c06": "榮豪貴，隱隱闐闐亦如大王，今日霍然不復",
    "T14n0514_001:0786c07": "見之。此皆無常之明驗也。古常如此況於",
    "T14n0514_001:0786c08": "今日，王熟思之無念婬&#x59B7;，無受&#x4FAB;言證人",
    "T14n0514_001:0786c09": "入罪，當受忠諫治以節度，當畏地獄酷治之",
    "T14n0514_001:0786c10": "痛，諸含血之蟲皆貪生活不當殺之。」[0786c10] 佛說經",
    "T14n0514_001:0786c11": "竟，王意即解，願為弟子。即受五戒，頭面著地，",
    "T14n0514_001:0786c12": "為佛作禮。"
}