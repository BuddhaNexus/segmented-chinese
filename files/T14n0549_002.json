{
    "T14n0549_002:0857a10": "佛說光明童子因緣經卷第二",
    "T14n0549_002:0857a12": "西天譯經三藏朝奉大",
    "T14n0549_002:0857a13": "夫試光祿卿傳法大師",
    "T14n0549_002:0857a14": "賜紫臣施護奉詔　譯",
    "T14n0549_002:0857a15": "爾時王舍城中，有二童子：一姓婆羅門；一",
    "T14n0549_002:0857a16": "姓剎帝利，其剎帝利童子，名曰壽命。是二",
    "T14n0549_002:0857a17": "童子，從王舍城出，於其路左，共為戲劇。彼",
    "T14n0549_002:0857a18": "壽命童子，久發正信；婆羅門童子，不具正",
    "T14n0549_002:0857a19": "信，乃謂壽命童子言：「我聞世尊先說：『善賢",
    "T14n0549_002:0857a20": "長者妻當生子，其後生已，家族富盛，最",
    "T14n0549_002:0857a21": "上吉祥，現於人中受天勝福，乃至最後，於",
    "T14n0549_002:0857a22": "我法中出家學道，斷諸煩惱，證阿羅漢。』彼",
    "T14n0549_002:0857a23": "善賢妻，已趣命終，子必隨滅，長者親屬，",
    "T14n0549_002:0857a24": "送置尸陀林中。我知是事，豈非世尊說妄",
    "T14n0549_002:0857a25": "語邪？」時壽命童子，即為婆羅門童子，說伽",
    "T14n0549_002:0857a26": "陀曰：",
    "T14n0549_002:0857a27": "「日月星宿可墜地，　　山石從地可飛空，",
    "T14n0549_002:0857a28": "　海水淵深可令枯，　　佛語決定無虛妄。」",
    "T14n0549_002:0857a29": "是時，婆羅門童子聞是伽陀已，謂壽命童子",
    "T14n0549_002:0857b01": "言：「汝或不信，我今同汝，往尸陀林，審觀是",
    "T14n0549_002:0857b02": "事。」于是，世尊從王舍城，次第而行。彼二童",
    "T14n0549_002:0857b03": "子，猶在路左，共為戲劇。時壽命童子，遙見",
    "T14n0549_002:0857b04": "世尊大眾圍繞，以宿善根故，即說伽陀曰：",
    "T14n0549_002:0857b05": "「希有大牟尼，　　離諸動亂相，",
    "T14n0549_002:0857b06": "　人天大眾俱，　　次第而圍繞；",
    "T14n0549_002:0857b07": "　以師子吼音，　　能破諸外論，",
    "T14n0549_002:0857b08": "　善斷眾疑網，　　最上難得見。",
    "T14n0549_002:0857b09": "　佛往尸陀林，　　威儀相可觀，",
    "T14n0549_002:0857b10": "　如風飄密雪，　　清冷而遍空。",
    "T14n0549_002:0857b11": "　釋迦牟尼尊！　　現光明變化，",
    "T14n0549_002:0857b12": "　剎那瞻覩者，　　隨應獲利益。」",
    "T14n0549_002:0857b13": "爾時，摩伽陀國主頻婆娑羅王，聞「佛世尊",
    "T14n0549_002:0857b14": "先說：『善賢長者妻當生子，其後生已，家族富",
    "T14n0549_002:0857b15": "盛，最上吉祥，現於人中受天勝福，乃至最",
    "T14n0549_002:0857b16": "後，於我法中出家學道，斷諸煩惱，證阿羅",
    "T14n0549_002:0857b17": "漢。』彼妻已趣命終，長者親屬，送尸陀林。今",
    "T14n0549_002:0857b18": "佛世尊，與諸大眾圍繞，亦詣尸陀林中。」王",
    "T14n0549_002:0857b19": "聞是已，即自思惟：「我佛世尊，若無義利，而",
    "T14n0549_002:0857b20": "輒不往彼尸陀林，將非善賢之妻死而復生，",
    "T14n0549_002:0857b21": "世尊往彼欲為施作諸利益故？我今宜應往",
    "T14n0549_002:0857b22": "觀是事。」是時，頻婆娑羅王作是思惟已，即",
    "T14n0549_002:0857b23": "與耆舊、大臣、宮嬪、官屬圍繞而出。王出城時，",
    "T14n0549_002:0857b24": "彼二童子，尚居路左，共為戲劇。彼壽命童",
    "T14n0549_002:0857b25": "子遙見頻婆娑羅王已，即時前詣，說伽陀",
    "T14n0549_002:0857b26": "曰：",
    "T14n0549_002:0857b27": "「最勝摩伽陀國主，　　臣佐圍繞出王城，",
    "T14n0549_002:0857b28": "　發起決定淨信心，　　一切人眾皆歡喜。」",
    "T14n0549_002:0857b29": "是時，佛及一切人天大眾、頻婆娑羅王，乃至",
    "T14n0549_002:0857c01": "壽命童子等，咸悉至於尸陀林中。",
    "T14n0549_002:0857c02": "爾時世尊，即從口中，放淨光明，普照眾會。",
    "T14n0549_002:0857c03": "時彼先占相者，外道尼乾陀等，亦在會中，覩",
    "T14n0549_002:0857c04": "佛世尊放光明已，即作是念：「今此沙門瞿曇，",
    "T14n0549_002:0857c05": "於大眾中，現光明相，豈非善賢之子不命終",
    "T14n0549_002:0857c06": "邪？」作是念已，謂長者言：「長者！我觀沙門瞿",
    "T14n0549_002:0857c07": "曇現光明相，必是汝子存而不歿？」善賢長",
    "T14n0549_002:0857c08": "者白言：「我師聖者！此事若然，我當云何？」外",
    "T14n0549_002:0857c09": "道告言：「長者！汝子若存，當令入我法中普",
    "T14n0549_002:0857c10": "遍修學。」爾時，長者將焚其妻，先已積薪，并",
    "T14n0549_002:0857c11": "所用物，置尸於中，舉火以焚，火焰既發，即",
    "T14n0549_002:0857c12": "從臍間，漸次破裂，中出蓮華。於其華中，有",
    "T14n0549_002:0857c13": "一童子，端然而坐，面貌端正，色相殊異。是",
    "T14n0549_002:0857c14": "時會中無數大眾，悉覩是相，歎未曾有，諸",
    "T14n0549_002:0857c15": "正信者，憶佛前言誠無虛妄。時彼外道尼乾",
    "T14n0549_002:0857c16": "陀，觀是事已，心生苦惱，斂然而住。",
    "T14n0549_002:0857c17": "爾時，世尊即告善賢長者言：「長者！汝今收此",
    "T14n0549_002:0857c18": "童子，護持養育。」時外道尼乾陀，竊觀長者",
    "T14n0549_002:0857c19": "面相已，謂言：「長者！焚尸火中，忽出童子，於",
    "T14n0549_002:0857c20": "一切事，皆不吉祥，汝今不應收歸養育。」時",
    "T14n0549_002:0857c21": "善賢長者，即不肯受。是時，佛告壽命童子",
    "T14n0549_002:0857c22": "言：「汝宜收此童子護持養育。」時壽命童子，先",
    "T14n0549_002:0857c23": "審思已，後白佛言：「於我舍中，無處容受，設",
    "T14n0549_002:0857c24": "得此子，非我所宜。」時善賢妻焚燒已竟，以",
    "T14n0549_002:0857c25": "佛光明威神力故，火自息滅。於剎那間，天",
    "T14n0549_002:0857c26": "降細雪，自然清冷，收置餘薪，淨其焚地。是",
    "T14n0549_002:0857c27": "時，火中出者童子安然而住。于是，世尊普",
    "T14n0549_002:0857c28": "告壽命童子等言：「汝等有正信者，勿學外道",
    "T14n0549_002:0857c29": "邪異誑亂，當住正念。」壽命童子白佛言：「世",
    "T14n0549_002:0858a01": "尊！我於王族生，亦於王族老，我身清淨，猶",
    "T14n0549_002:0858a02": "如牛頭妙栴檀香，等無有異，我實不知外道",
    "T14n0549_002:0858a03": "邪異誑亂等事。」是時，世尊又復告彼善賢長",
    "T14n0549_002:0858a04": "者言：「今此童子是汝之子，汝可收歸護持",
    "T14n0549_002:0858a05": "養育。」彼善賢長者，邪見堅固，不行正道，即",
    "T14n0549_002:0858a06": "時又復竊觀外道尼乾陀面。彼外道言：「善賢",
    "T14n0549_002:0858a07": "長者！汝宜審思，今此童子，火中遺殘，大",
    "T14n0549_002:0858a08": "不吉祥，雖火不燒，而相豈善？汝若收歸，決",
    "T14n0549_002:0858a09": "定令汝家族破壞，又復於汝命不相益，及於",
    "T14n0549_002:0858a10": "汝身為多損惱，凡所欲事，不得和合。深自",
    "T14n0549_002:0858a11": "籌量，無宜後悔。」長者聞外道言已，復不肯",
    "T14n0549_002:0858a12": "受。",
    "T14n0549_002:0858a13": "爾時，世尊即謂頻婆娑羅王言：「大王！汝今收",
    "T14n0549_002:0858a14": "此童子，王宮養育。」時頻婆娑羅王受佛教",
    "T14n0549_002:0858a15": "勅，即速起身曲躬伸手取其童子，普遍觀瞻",
    "T14n0549_002:0858a16": "已，即白佛言：「我依佛勅，收歸王宮。然此童",
    "T14n0549_002:0858a17": "子，作何名字？願佛世尊，善為安立。」佛言：「大",
    "T14n0549_002:0858a18": "王！今此童子從火中得，應為立名號火光",
    "T14n0549_002:0858a19": "明。」爾時，世尊於大眾中，以此童子，付授頻婆",
    "T14n0549_002:0858a20": "娑羅王已。即時觀察審知頻婆娑羅王，及諸",
    "T14n0549_002:0858a21": "會眾，若體若性，心所樂欲，如其所應，廣為",
    "T14n0549_002:0858a22": "說法。是諸會眾，得聞法已，中有多百人，發",
    "T14n0549_002:0858a23": "起最上清淨正信，有證須陀洹果者、有證斯",
    "T14n0549_002:0858a24": "陀含果者、有證阿那含果者、有證阿羅漢果",
    "T14n0549_002:0858a25": "者、有能進發煖位善根者、有能進發頂位善",
    "T14n0549_002:0858a26": "根者、有能進發忍位善根者、有發聲聞菩提",
    "T14n0549_002:0858a27": "心者、有發緣覺菩提心者、有發阿耨多羅三",
    "T14n0549_002:0858a28": "藐三菩提心者、有發歸依攝受心者、有於學",
    "T14n0549_002:0858a29": "句起攝受心者。如是會眾，以佛功德及正法",
    "T14n0549_002:0858b01": "力，眾和合事，隨其所應，咸得利益。爾時頻",
    "T14n0549_002:0858b02": "婆娑羅王，即離佛會，將此童子，還復王宮。",
    "T14n0549_002:0858b03": "是時大王召八宮嬪，以為八母；二為養母，",
    "T14n0549_002:0858b04": "使令恩養；二為乳母，使令乳哺；二為淨母，使",
    "T14n0549_002:0858b05": "令灌浣；二為戲母，使令伴習戲翫。如是王",
    "T14n0549_002:0858b06": "勅八母，付其童子，自乳哺中，至於成長，或",
    "T14n0549_002:0858b07": "乳或食，及餘所須。於晝夜中，撫憐恩育，無",
    "T14n0549_002:0858b08": "令闕失。後漸長成，如清淨池一蓮秀出，愛",
    "T14n0549_002:0858b09": "護存惜，其義亦然。乃至後時，光明童子，有",
    "T14n0549_002:0858b10": "一舅氏，久持財物，出外商販，漸歷歲年，未",
    "T14n0549_002:0858b11": "由還復。忽於一時，外聞人說：「我妹懷妊，佛",
    "T14n0549_002:0858b12": "為記說：『定當生男，其後生已，家族富盛，最",
    "T14n0549_002:0858b13": "上吉祥，現於人中受天勝福，乃至最後，於",
    "T14n0549_002:0858b14": "我法中出家學道，斷諸煩惱，證阿羅漢。』」時彼",
    "T14n0549_002:0858b15": "舅氏，聞此語已，即速聚收商販財物，涉遠",
    "T14n0549_002:0858b16": "齎持，還歸自舍。既至舍中，知妹已歿，悲號",
    "T14n0549_002:0858b17": "啼泣，審自思惟：「外先所聞佛記我妹定當生",
    "T14n0549_002:0858b18": "男，乃至斷諸煩惱，證阿羅漢。今妹既歿，佛",
    "T14n0549_002:0858b19": "虛設言，豈佛世尊亦妄說邪？」作是念已，即",
    "T14n0549_002:0858b20": "往隣家，詢問其故，謂隣人言：「我出外方商",
    "T14n0549_002:0858b21": "販始還，先聞人說，我妹懷妊，佛為記言：『定",
    "T14n0549_002:0858b22": "當生男，其後生已，家族富盛，最上吉祥，現",
    "T14n0549_002:0858b23": "於人中受天勝福，乃至最後，於我法中出家",
    "T14n0549_002:0858b24": "學道，斷諸煩惱，證阿羅漢。』我聞是說，歡喜",
    "T14n0549_002:0858b25": "而歸。洎至家中，妹已亡歿，佛所設言，豈非",
    "T14n0549_002:0858b26": "虛妄？」是時隣人，即謂舅氏，說伽陀曰：",
    "T14n0549_002:0858b27": "「星月可處地，　　山石可飛空，",
    "T14n0549_002:0858b28": "　大海可令枯，　　佛語誠無妄。」",
    "T14n0549_002:0858b29": "時彼隣人說伽陀已，復謂舅氏言：「世尊所說",
    "T14n0549_002:0858c01": "實無虛妄，汝妹亡歿，然有其因。以善賢長",
    "T14n0549_002:0858c02": "者信外道言造殺害業，由殺因緣汝妹亡歿，",
    "T14n0549_002:0858c03": "光明童子有大威力，火不能燒蓮華中出，而",
    "T14n0549_002:0858c04": "今在彼頻婆娑羅王宮中養育。」是時隣人，具",
    "T14n0549_002:0858c05": "以前事，告其舅氏。",
    "T14n0549_002:0858c06": "時彼舅氏，聞此語已，即還家中，謂善賢長",
    "T14n0549_002:0858c07": "者言：「長者所為，不依理法，以何事故，我妹",
    "T14n0549_002:0858c08": "致終？然我審知我妹懷妊，汝設計謀，不全",
    "T14n0549_002:0858c09": "生產。汝以邪見，信受外道，起殺因緣，殺害",
    "T14n0549_002:0858c10": "我妹。光明童子有大威力，火不能燒，蓮華",
    "T14n0549_002:0858c11": "中出，今在王宮，此實非理。汝可速詣王宮於",
    "T14n0549_002:0858c12": "今日中取童子歸，斯為甚善。若不然者，我必",
    "T14n0549_002:0858c13": "與汝作不和合，我即當持白灰，於街巷路陌",
    "T14n0549_002:0858c14": "四衢道中，乃至隨處，遍散其地，普令地白，",
    "T14n0549_002:0858c15": "使人驚異。我當唱言：『善賢長者殺害女人，我",
    "T14n0549_002:0858c16": "妹先因此人壞命。光明童子今在王宮，王亦",
    "T14n0549_002:0858c17": "今時作無義利。』我於隨處，必作此說，汝自",
    "T14n0549_002:0858c18": "籌量，無貽後恥。」爾時，善賢長者聞此語已，心",
    "T14n0549_002:0858c19": "生憂惱，作是思惟：「如舅氏說，將非實邪？若",
    "T14n0549_002:0858c20": "實然者，我必懷慚。」作是思惟已，即詣王宮。",
    "T14n0549_002:0858c21": "既至王所，跪拜伸敬，具以前事而白王言：「大",
    "T14n0549_002:0858c22": "王！我尚輕小，王最勝上，若不與其童子，恐",
    "T14n0549_002:0858c23": "謗於王，願王今時與此童子。」王言：「長者！我本",
    "T14n0549_002:0858c24": "無心取此童子，是佛世尊付授於我，若非",
    "T14n0549_002:0858c25": "佛勅，我豈取邪？汝若欲取此童子者，今自",
    "T14n0549_002:0858c26": "宜應往詣佛所，具陳斯意。」是時，善賢長者即",
    "T14n0549_002:0858c27": "出王宮，往詣佛所。到已，白佛言：「我有親屬，",
    "T14n0549_002:0858c28": "從外來歸，彼謂我言：『光明童子今在王宮，於",
    "T14n0549_002:0858c29": "今日中，速令取歸斯為甚善。若不然者，彼",
    "T14n0549_002:0859a01": "不和合，乃至當於四衢道中，唱言：「善賢殺害",
    "T14n0549_002:0859a02": "女人，我妹先因此人壞命。光明童子今在",
    "T14n0549_002:0859a03": "王宮王亦今時作無義利。」』我以是事，適詣",
    "T14n0549_002:0859a04": "王宮，取彼童子。王言：『先因佛令收養。』故我來",
    "T14n0549_002:0859a05": "此，願佛令王還我童子。」爾時世尊，知是事已，",
    "T14n0549_002:0859a06": "觀其善賢長者，今時若不得此童子，苦惱逼",
    "T14n0549_002:0859a07": "心，無有是處，定當嘔血而趣命終。佛大慈悲，",
    "T14n0549_002:0859a08": "為作救護，即告尊者阿難言：「阿難！汝可往詣",
    "T14n0549_002:0859a09": "頻婆娑羅王宮，如我辭曰：『佛問大王得無病",
    "T14n0549_002:0859a10": "不？今有一事，當聽佛言：「善賢長者來取光",
    "T14n0549_002:0859a11": "明童子，王今宜應速當授與。善賢長者若",
    "T14n0549_002:0859a12": "不得此童子，苦惱逼心，無有是處，定當嘔",
    "T14n0549_002:0859a13": "血而趣命終。」』王悉是事，應如佛言。」是時，",
    "T14n0549_002:0859a14": "尊者阿難承佛聖旨，即時往詣頻婆娑羅王",
    "T14n0549_002:0859a15": "宮，到已見王，如佛辭曰：「佛問大王得無",
    "T14n0549_002:0859a16": "病不？今有一事，宜聽佛言。善賢長者來取",
    "T14n0549_002:0859a17": "光明童子，善賢若不得此童子，苦惱逼心，無",
    "T14n0549_002:0859a18": "有是處，定當嘔血而趣命終。大王應悉是事，",
    "T14n0549_002:0859a19": "宜速付授。」爾時，頻婆娑羅王受佛勅已，即",
    "T14n0549_002:0859a20": "作是言：「大德尊者！迴至佛所，願傳我語：『頻",
    "T14n0549_002:0859a21": "婆娑羅王稽首世尊足下，致敬問訊世尊，如",
    "T14n0549_002:0859a22": "佛教勅，我已聽受。』」是時尊者阿難即出王宮，",
    "T14n0549_002:0859a23": "迴至佛所，具如王言，白佛世尊。時頻婆娑",
    "T14n0549_002:0859a24": "羅王，即速宣召善賢長者，到已謂言：「善賢！",
    "T14n0549_002:0859a25": "今此童子久在宮中，護持養育，八母看侍，",
    "T14n0549_002:0859a26": "乳哺依時，我心愛憐，過甚親子。今雖佛勅",
    "T14n0549_002:0859a27": "還付於汝，然汝亦當體我心意，日日三時，汝",
    "T14n0549_002:0859a28": "自將來，我欲觀視。」善賢長者敬受王命，即",
    "T14n0549_002:0859a29": "白王言：「我受王勅，敢不遵承，日日三時，將",
    "T14n0549_002:0859b01": "詣王所。」是時，頻婆娑羅王即以眾寶妙莊嚴",
    "T14n0549_002:0859b02": "具，鉸飾大象，令光明童子乘此寶象，別勅臣",
    "T14n0549_002:0859b03": "佐，而令伴送至長者舍。而後長者，日日三",
    "T14n0549_002:0859b04": "時，送至王宮，王親觀視光明童子，凡所施",
    "T14n0549_002:0859b05": "作，皆如理法。乃至後時，其父善賢，趣命終",
    "T14n0549_002:0859b06": "已，光明童子即為家主，既嗣家業，轉復",
    "T14n0549_002:0859b07": "精進，信佛、信法、信苾芻眾，歸佛、歸法、歸",
    "T14n0549_002:0859b08": "苾芻眾。其父善賢長者，於此方處，先造殺",
    "T14n0549_002:0859b09": "業；光明長者，今為其父，修營福事，乃於自",
    "T14n0549_002:0859b10": "舍，常時備辦，四事豐足，承事供給四方苾",
    "T14n0549_002:0859b11": "芻，乃至將來結集世尊正法藏者。上首耆年，",
    "T14n0549_002:0859b12": "諸大聲聞，亦常供給所須供養。光明長者於",
    "T14n0549_002:0859b13": "王舍城，修如是等，種種福事，悉為其父，而",
    "T14n0549_002:0859b14": "作利益。爾時，有一商客，是彼善賢長者先",
    "T14n0549_002:0859b15": "同商販，故舊伴侶，久在外方，商販未還，素",
    "T14n0549_002:0859b16": "念此人不造善業，又復聞知今已亡歿，子名",
    "T14n0549_002:0859b17": "光明，嗣為家主。其光明長者信佛、信法、信",
    "T14n0549_002:0859b18": "苾芻眾，歸依三寶，如理所作。時彼商客，聞",
    "T14n0549_002:0859b19": "是事已，傷念善賢，慶快光明長者，即以上",
    "T14n0549_002:0859b20": "妙牛頭旃檀之香，造一大鉢，滿盛眾寶，遠從",
    "T14n0549_002:0859b21": "外方，遣人持來，遺彼光明長者，以為信記。",
    "T14n0549_002:0859b22": "又令來人傳如是言：「所願長時記念不忘。」是",
    "T14n0549_002:0859b23": "時，光明長者即以呪句，而加護之，其呪所",
    "T14n0549_002:0859b24": "謂：",
    "T14n0549_002:0859b25": "「計那唧呬吒夜嚩(一句)　室吒夜嚩(二)　羯哩迦吒計",
    "T14n0549_002:0859b26": "那嚩(三)　仡哩係[怡台+(日/工)]咩(四)」",
    "T14n0549_002:0859b27": "說此呪已，復作是言：「如是寶鉢，若沙門、若",
    "T14n0549_002:0859b28": "婆羅門、若大威力諸神通者，當受此鉢，如",
    "T14n0549_002:0859b29": "應得樂。」如是加持已，即持此鉢，出王舍城，",
    "T14n0549_002:0859c01": "先於路左，立一大柱，綵繪莊飾，上復懸鈴，",
    "T14n0549_002:0859c02": "置鉢於下，永為標記。是時，有諸外道如彼",
    "T14n0549_002:0859c03": "常法，於明旦時，詣河洗浴，經由路次，見此",
    "T14n0549_002:0859c04": "寶鉢，即時問彼光明長者言：「長者！汝安此",
    "T14n0549_002:0859c05": "鉢，當何所用？」光明長者具以元因告諸外",
    "T14n0549_002:0859c06": "道。彼外道言：「諸有清淨沙門釋子，堪受此",
    "T14n0549_002:0859c07": "鉢，餘無力能而堪受者。」外道言已，隨處而",
    "T14n0549_002:0859c08": "散。乃至後有耆年大德、諸苾芻眾，入王舍",
    "T14n0549_002:0859c09": "城，持鉢乞食，亦於路左，見此寶鉢，即乃問",
    "T14n0549_002:0859c10": "彼光明長者言：「汝安此鉢，當何所用？」光明",
    "T14n0549_002:0859c11": "長者亦以元因，廣如前答。諸苾芻言：「長者！",
    "T14n0549_002:0859c12": "今此寶鉢，非我等受，當持奉佛，即能增長",
    "T14n0549_002:0859c13": "善利，滅諸罪垢。」時諸苾芻如是言已，隨處",
    "T14n0549_002:0859c14": "而散。",
    "T14n0549_002:0859c15": "佛說光明童子因緣經卷第二"
}