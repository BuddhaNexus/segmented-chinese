{
    "T29n1562_046:0601a04": "阿毘達磨順正理論卷第四十六",
    "T29n1562_046:0601a06": "尊者眾賢造",
    "T29n1562_046:0601a07": "三藏法師玄奘奉　詔譯",
    "T29n1562_046:0601a08": "辯隨眠品第五之二",
    "T29n1562_046:0601a09": "如前所說六種隨眠。復約異門建立為十。如",
    "T29n1562_046:0601a10": "何成十。頌曰。",
    "T29n1562_046:0601a11": "　六由見異十　　異謂有身見",
    "T29n1562_046:0601a12": "　邊執見邪見　　見取戒禁取",
    "T29n1562_046:0601a13": "論曰。六隨眠中見行異為五餘非見。五積數",
    "T29n1562_046:0601a14": "總成十故。於十中五是見性。一有身見。二",
    "T29n1562_046:0601a15": "邊執見。三邪見。四見取。五戒禁取。五非見",
    "T29n1562_046:0601a16": "性。一貪。二瞋。三慢。四無明五疑。見與非見",
    "T29n1562_046:0601a17": "合成十種。又即六種復約異門建立。便成九",
    "T29n1562_046:0601a18": "十八種。依何門建立成九十八耶。頌曰。",
    "T29n1562_046:0601a19": "　六行部界異　　故成九十八",
    "T29n1562_046:0601a20": "　欲見苦等斷　　十七七八四",
    "T29n1562_046:0601a21": "　謂如次具離　　三二見見疑",
    "T29n1562_046:0601a22": "　色無色除瞋　　餘等如欲說",
    "T29n1562_046:0601a23": "論曰。六種隨眠由行部界門差別故成九十",
    "T29n1562_046:0601a24": "八。謂於六中由見行異建立為十如前已辯。",
    "T29n1562_046:0601a25": "即此所辯十種隨眠。部界不同成九十八。部",
    "T29n1562_046:0601a26": "謂見四諦修所斷五部。界謂欲色無色三界。",
    "T29n1562_046:0601a27": "且於欲界五部不同乘十隨眠成三十六。謂",
    "T29n1562_046:0601a28": "見苦諦至修所斷。如次有十七七八。四即上",
    "T29n1562_046:0601a29": "五部於十隨眠。一二一一如其次第。具離三",
    "T29n1562_046:0601b01": "見二見見疑。謂見苦諦所斷具十。一切皆違",
    "T29n1562_046:0601b02": "見苦諦故。見集滅諦所斷各七。離有身見邊",
    "T29n1562_046:0601b03": "見戒取。見道諦所斷八。於前七增戒取。修所",
    "T29n1562_046:0601b04": "斷四。離見及疑。如是合成三十六種。前三十",
    "T29n1562_046:0601b05": "二名見所斷。纔見諦時彼則斷故。最後有四",
    "T29n1562_046:0601b06": "名修所斷。見四諦已後後時中數數習道彼",
    "T29n1562_046:0601b07": "方斷故。由此已顯十隨眠中。薩迦耶見唯",
    "T29n1562_046:0601b08": "在一部。謂見苦所斷邊執見亦爾。戒禁取通",
    "T29n1562_046:0601b09": "在二部。謂見苦見道所斷。邪見通四部。謂見",
    "T29n1562_046:0601b10": "苦集滅道所斷。見取疑亦爾。餘貪等四各通",
    "T29n1562_046:0601b11": "五部。謂見四諦及修所斷。如是總說見分十",
    "T29n1562_046:0601b12": "二。疑分為四餘四各五。故欲界中有三十六。",
    "T29n1562_046:0601b13": "經主於此自問答言。此中何相見苦所斷。乃",
    "T29n1562_046:0601b14": "至何相是修所斷。若緣見此所斷為境名見。",
    "T29n1562_046:0601b15": "此所斷餘名修所斷。此不應理。所以者何。遍",
    "T29n1562_046:0601b16": "行隨眠緣五部故。則見苦集所斷隨眠。亦應",
    "T29n1562_046:0601b17": "通是見集苦等所斷。又見滅道所斷隨眠。緣",
    "T29n1562_046:0601b18": "非所斷法。當言何所斷。故彼非善立所斷相",
    "T29n1562_046:0601b19": "應言。若見緣苦為境名為見苦。即是苦法苦",
    "T29n1562_046:0601b20": "類智忍。此二所斷總說名為見苦所斷。乃至",
    "T29n1562_046:0601b21": "見道所斷亦然。數習名修。謂見迹者為得上",
    "T29n1562_046:0601b22": "義。於苦等智數數熏習。說名為修。此道所除",
    "T29n1562_046:0601b23": "名修所斷。是名為善立所斷相。色無色界五",
    "T29n1562_046:0601b24": "部各除瞋。餘與欲同。故各三十一。由是一切",
    "T29n1562_046:0601b25": "正理論師。以六隨眠約行部界門差別故立",
    "T29n1562_046:0601b26": "九十八。於此所辯九十八中。八十八見所斷",
    "T29n1562_046:0601b27": "忍所害故。十隨眠修所斷智所害故。何緣於",
    "T29n1562_046:0601b28": "此約界不同建立隨眠非約地異。如無欲色",
    "T29n1562_046:0601b29": "異界隨眠於一事中俱隨增理。初二靜慮異",
    "T29n1562_046:0601c01": "地亦然。若謂地雖殊而有同對治。非欲色界",
    "T29n1562_046:0601c02": "對治有同。是則不應別立無色。以無色與色",
    "T29n1562_046:0601c03": "有同對治故。若修所斷對治漸生。故色無色",
    "T29n1562_046:0601c04": "應別立者。諸地亦爾。何不別說。故應立二",
    "T29n1562_046:0601c05": "百八十四隨眠。設許如斯亦無有過。且約界",
    "T29n1562_046:0601c06": "異立九十八。所以然者。由離界貪建立遍知",
    "T29n1562_046:0601c07": "沙門果故。謂立此二由斷隨眠。此斷隨眠約",
    "T29n1562_046:0601c08": "界非地。故不約地建立隨眠。宿舊師言。佛",
    "T29n1562_046:0601c09": "於法性明了通達能說示他。定應善觀四靜",
    "T29n1562_046:0601c10": "慮地諸煩惱法性少相似雖有四地而合說",
    "T29n1562_046:0601c11": "一。於四無色合說亦然。經但說色貪無色貪",
    "T29n1562_046:0601c12": "等故。由此義故正理論師建立隨眠約界非",
    "T29n1562_046:0601c13": "地。如何四地性少相似。有說。同是攝支地",
    "T29n1562_046:0601c14": "故。此釋非理。所以者何。諸近分地中有生煩",
    "T29n1562_046:0601c15": "惱故。有說。同是遍照地攝故。有說。等是色貪",
    "T29n1562_046:0601c16": "類惑故。我說。此中少相似者。唯薄伽梵明了",
    "T29n1562_046:0601c17": "通達。要於永斷第四靜慮下下品惑方立遍",
    "T29n1562_046:0601c18": "知。下位不然。故知四地必有少分性類相似。",
    "T29n1562_046:0601c19": "非上地煩惱能緣縛下地。下三靜慮得離繫",
    "T29n1562_046:0601c20": "時。寧不別立斷遍知體。定知一類煩惱未除。",
    "T29n1562_046:0601c21": "雖已離繫與繫相似。要同類惑永斷無餘。方",
    "T29n1562_046:0601c22": "得名為究竟離繫。故唯約界建立隨眠不約",
    "T29n1562_046:0601c23": "地立。於理為勝有餘師說。如有為怨禁在囹",
    "T29n1562_046:0601c24": "圄。方便走出乃至未到。與怨城林田空閑等",
    "T29n1562_046:0601c25": "不相似處。雖越怨獄未大安隱。如是若斷下",
    "T29n1562_046:0601c26": "三定貪。未到彼貪不相似處。雖越少分未大",
    "T29n1562_046:0601c27": "安隱。故唯約界建立隨眠。有餘師言。若越",
    "T29n1562_046:0601c28": "欲界便為已越。多趣多生大蘊處界無量苦",
    "T29n1562_046:0601c29": "法。若越色界。便為已越一取蘊全多處多界。",
    "T29n1562_046:0602a01": "若越無色界。便為已越一切生死攝蘊處界",
    "T29n1562_046:0602a02": "盡。離下三定所越不然故立隨眠約界非地。",
    "T29n1562_046:0602a03": "然諸古昔正理論師。亦許隨眠約地建立。故",
    "T29n1562_046:0602a04": "設如是假問答言。頗有異生於九十八隨眠",
    "T29n1562_046:0602a05": "永斷具成就耶。有。謂異生生在欲界得第三",
    "T29n1562_046:0602a06": "定未離彼貪。頗有異生得第三定。於向所說",
    "T29n1562_046:0602a07": "九十八種隨眠永斷不具成耶。有謂彼異生",
    "T29n1562_046:0602a08": "從欲界已歿。頗有住見道苦法智忍位。具成",
    "T29n1562_046:0602a09": "九十八隨眠永斷耶。有。謂彼異生得入正決",
    "T29n1562_046:0602a10": "定。頗有諸聖補特伽羅。於十智中唯成就四",
    "T29n1562_046:0602a11": "而得八十二隨眠永斷耶。有。謂具縛入正決",
    "T29n1562_046:0602a12": "定。於正住在苦類智時。若色界中四靜慮",
    "T29n1562_046:0602a13": "地同一繫縛如欲何過。此則善順約斷界貪",
    "T29n1562_046:0602a14": "建立遍知及沙門果。又順本論說。遍行因為",
    "T29n1562_046:0602a15": "因能生自界染法。不爾經論理相違故。且引",
    "T29n1562_046:0602a16": "經文證四靜慮非同一繫。如契經言。彼作是",
    "T29n1562_046:0602a17": "思。我當安住尋伺寂靜第二定中。雖作是思",
    "T29n1562_046:0602a18": "而不能入。復作是念。何因何緣。我於此中心",
    "T29n1562_046:0602a19": "不能入。作是念已。便自了知。以我猶於尋伺",
    "T29n1562_046:0602a20": "過患未識未達。未見未知於無尋伺靜慮功",
    "T29n1562_046:0602a21": "德。未能修習多修習故。於第二定心不能入。",
    "T29n1562_046:0602a22": "廣說乃至。我由住此數數發動尋伺俱行。諸",
    "T29n1562_046:0602a23": "想作意過患令起。今定應斷。乃至廣說。此中",
    "T29n1562_046:0602a24": "意顯。如越欲界。如是當越靜慮地等。下地所",
    "T29n1562_046:0602a25": "有諸想作意能障離染。及能退故。說為過患",
    "T29n1562_046:0602a26": "非自地者。故知色界非一繫縛。又見過患能",
    "T29n1562_046:0602a27": "為厭因。厭為離因。離故解脫。若同一縛此",
    "T29n1562_046:0602a28": "應唐捐。又說尋等漸次息故。謂契經說。若瑜",
    "T29n1562_046:0602a29": "伽師入第二定尋伺便息。廣說乃至。得入無",
    "T29n1562_046:0602b01": "邊虛空處定色想便息。色界諸地若同一縛。",
    "T29n1562_046:0602b02": "諸瑜伽者。既無力能頓捨尋伺喜樂色想。以",
    "T29n1562_046:0602b03": "心怖怯極重擔故。應畢竟無捨尋等者。又說",
    "T29n1562_046:0602b04": "離喜斷樂言故。謂契經言。離喜斷樂非同一",
    "T29n1562_046:0602b05": "縛。欲界諸處有毛端量未得離貪。可說名為",
    "T29n1562_046:0602b06": "全離欲繫。唯除已斷見所斷法。雖永未離",
    "T29n1562_046:0602b07": "修所斷貪而名離縛。非彼境故。色界諸地若",
    "T29n1562_046:0602b08": "同一縛。應有餘縛。離斷不成。此等名為經相",
    "T29n1562_046:0602b09": "違故。次引論文證四靜慮非同一繫。如本論",
    "T29n1562_046:0602b10": "言。誰成樂根。謂生遍淨若生下地。若聖上",
    "T29n1562_046:0602b11": "生。誰於此不成。謂異生生上非下地法。生上",
    "T29n1562_046:0602b12": "地時。雖曰不成。而不由斷於同一縛。欲界等",
    "T29n1562_046:0602b13": "中不見如斯定成等理。然於本論說遍行因",
    "T29n1562_046:0602b14": "為因能生自界染者。且就約界建立隨眠辯",
    "T29n1562_046:0602b15": "遍行因。故作是說。亦有本說生自地染。此",
    "T29n1562_046:0602b16": "等名為論相違故。如何一繫與理相違。且與",
    "T29n1562_046:0602b17": "隨經理相違者。不應於二定說內等淨支。未",
    "T29n1562_046:0602b18": "斷尋伺俱諸煩惱濁故。又生第四靜慮有情。",
    "T29n1562_046:0602b19": "亦應成染尋伺喜樂。然契經說尋等息言。又",
    "T29n1562_046:0602b20": "契經言。離喜斷樂與隨本論理相違者。謂本",
    "T29n1562_046:0602b21": "論中說。第二等味相應定。能與初等味相應",
    "T29n1562_046:0602b22": "定。唯作二緣。謂增上緣及等無間。色界諸地",
    "T29n1562_046:0602b23": "若同一縛。諸上地貪於下地愛。亦應能作因",
    "T29n1562_046:0602b24": "及所緣。又除受生時。應為等無間。又初定",
    "T29n1562_046:0602b25": "愛乃至應與第四定貪為等無間。又應從初",
    "T29n1562_046:0602b26": "味定無間。乃至第四淨定現前。又除受生。應",
    "T29n1562_046:0602b27": "從第四淨定無間初味定起。如是上下等無",
    "T29n1562_046:0602b28": "間緣。展轉相生應立多難。又不應於第四業",
    "T29n1562_046:0602b29": "內。說四思能斷白白異熟業。又不應說上近",
    "T29n1562_046:0602c01": "分定能斷下惑。同一縛故。又得初定諸不還",
    "T29n1562_046:0602c02": "者。與得四定所斷應同。是故定應許上下地",
    "T29n1562_046:0602c03": "如界業惑因果皆殊。由理不同。一繫縛故。如",
    "T29n1562_046:0602c04": "前所說上界除瞋。以何因緣彼瞋非有。彼瞋",
    "T29n1562_046:0602c05": "隨眠事非有故。謂於苦受有瞋隨增。苦受彼",
    "T29n1562_046:0602c06": "無。故瞋非有。又瞋隨眠乾澁相故。謂此煩惱",
    "T29n1562_046:0602c07": "其相乾澁猶如風病。彼有情類由奢摩他潤",
    "T29n1562_046:0602c08": "滑相續。故彼無有乾澁相瞋。又彼非瞋異熟",
    "T29n1562_046:0602c09": "因故。謂瞋必感非愛異熟。上二界無諸非愛",
    "T29n1562_046:0602c10": "事。外無毒刺茅灰等緣。內無熱風癲癎等",
    "T29n1562_046:0602c11": "故。有說。彼無惱害事故。慈等善根所居處",
    "T29n1562_046:0602c12": "故。諸所攝受皆遠離故。有餘師說。瞋性躁",
    "T29n1562_046:0602c13": "急速可遠離。故瑜伽師離欲貪時即能止息。",
    "T29n1562_046:0602c14": "如不居穴諸乾澁垢。纔加洗拭速可遣除。分",
    "T29n1562_046:0602c15": "別論師作如是說。無九十八所立隨眠。經說",
    "T29n1562_046:0602c16": "隨眠唯有七故。謂契經說。若欲永斷七種隨",
    "T29n1562_046:0602c17": "眠。汝等從今應於我所勤修梵行。由此故知",
    "T29n1562_046:0602c18": "正理論者唯依自計立九十八隨眠。若離聖",
    "T29n1562_046:0602c19": "言依自計立。則應許有無量隨眠。無量有",
    "T29n1562_046:0602c20": "情身中轉故。今觀具壽於聖教理不能審諦。",
    "T29n1562_046:0602c21": "如實觀察於此所立理教極成。隨眠數中能",
    "T29n1562_046:0602c22": "固非撥。且非彼所引七隨眠經有證定數能",
    "T29n1562_046:0602c23": "非了義故謂餘經言。若欲於色厭離欲滅永",
    "T29n1562_046:0602c24": "解脫者。應於我所勤修梵行。乃至於識說亦",
    "T29n1562_046:0602c25": "如是。此經唯說欲斷隨眠。應於我所勤修梵",
    "T29n1562_046:0602c26": "行。故知此經非了義說。又於餘處亦有唯依",
    "T29n1562_046:0602c27": "欲離一界染。一隨眠少分說。應於我所勤修",
    "T29n1562_046:0602c28": "梵行言如契經言。若於樂受欲永害貪隨眠",
    "T29n1562_046:0602c29": "應於我所勤修梵行。又契經言。若於苦受欲",
    "T29n1562_046:0603a01": "永害瞋隨眠。應於我所勤修梵行。豈以彼經",
    "T29n1562_046:0603a02": "所說極少便應非撥說七隨眠。故知此經文",
    "T29n1562_046:0603a03": "同彼非了義。今應詳辯。此契經中欲斷七",
    "T29n1562_046:0603a04": "隨眠應修梵行。意謂此經意為顯隨眠種類",
    "T29n1562_046:0603a05": "有殊故標七數。如契經說。法有二種。非離",
    "T29n1562_046:0603a06": "二種別有餘法。豈由此不許說十八界耶。然",
    "T29n1562_046:0603a07": "意類中說餘六界。故二十八互不相違。又如",
    "T29n1562_046:0603a08": "經中說蓋有五。非無明體非蓋所攝。經說無",
    "T29n1562_046:0603a09": "明能覆蓋故。又即五蓋餘經說十。如契經說。",
    "T29n1562_046:0603a10": "苾芻當知。貪欲蓋體差別有二。一內二外。乃",
    "T29n1562_046:0603a11": "至廣說。又如經說。由四因故大地振動非無",
    "T29n1562_046:0603a12": "餘因。又如經言。世有三法宜應開發。然有說",
    "T29n1562_046:0603a13": "四。又如經言。諦唯有一更無第二。然為梵志",
    "T29n1562_046:0603a14": "說諦有三及說四等。又如經說智有二種。謂",
    "T29n1562_046:0603a15": "盡無生非無餘智。又如經說。心有二種謂善",
    "T29n1562_046:0603a16": "不善。非無無記。如是等類無量契經佛順機",
    "T29n1562_046:0603a17": "宜說意各別。不能了達聖教理趣。唯計損壞",
    "T29n1562_046:0603a18": "他宗為德。此類豈能逮善說果。如世尊告鄔",
    "T29n1562_046:0603a19": "陀夷言。若於如來異門所說。一切一切物一",
    "T29n1562_046:0603a20": "切一切種。不欲於中求解義者。汝應知彼於",
    "T29n1562_046:0603a21": "聖教中求鬪諍住。乃至廣說。又彼所說則應",
    "T29n1562_046:0603a22": "許有無量隨眠。許亦何失。約依身別數無",
    "T29n1562_046:0603a23": "量故。然就體類分別隨眠但成六種。此六約",
    "T29n1562_046:0603a24": "門異成十六。或十或二十八或三十六。或七",
    "T29n1562_046:0603a25": "十四或九十八。謂佛處處約界行部諸門差",
    "T29n1562_046:0603a26": "別顯示隨眠。正理論師隨佛所說約界等異",
    "T29n1562_046:0603a27": "立九十八隨眠。且諸隨眠體類有六。謂貪瞋",
    "T29n1562_046:0603a28": "慢無明見疑。體類別故如前已辨。以薄伽梵",
    "T29n1562_046:0603a29": "於契經中說三界貪總名愛結故知體類唯六",
    "T29n1562_046:0603b01": "隨眠。即六隨眠約界差別世尊且說貪分二",
    "T29n1562_046:0603b02": "種。謂欲有貪隨眠異故。由貪差別可類解餘。",
    "T29n1562_046:0603b03": "為顯隨眠定不定界各成二故作如是說。然",
    "T29n1562_046:0603b04": "唯說貪界差別者。以多處說貪為首故。謂諸",
    "T29n1562_046:0603b05": "建立煩惱教中。處處說貪以為上首。如說九",
    "T29n1562_046:0603b06": "結三不善根五蓋。上分三業道縛業緣集等",
    "T29n1562_046:0603b07": "無量。契經以貪隨眠是生死本故。於諸處多",
    "T29n1562_046:0603b08": "說在初。既說最初分為二種。由此類顯餘亦",
    "T29n1562_046:0603b09": "應然。然不可說瞋亦約界分二。由欲有貪顯",
    "T29n1562_046:0603b10": "餘差別。此非如慢等說上亦有故。由如是教",
    "T29n1562_046:0603b11": "已顯隨眠。隨其所應定散界別。佛餘處復約",
    "T29n1562_046:0603b12": "有貪異門。顯定界隨眠亦有差別。謂世尊說",
    "T29n1562_046:0603b13": "上分結中色無色貪別立為二。由貪差別可",
    "T29n1562_046:0603b14": "類解餘。為顯隨眠。於諸定界色無色異故作",
    "T29n1562_046:0603b15": "是說。然非上分結唯修所斷故。則唯修所斷",
    "T29n1562_046:0603b16": "有貪界。有別見所斷惑。與修所斷種類既同。",
    "T29n1562_046:0603b17": "必亦異故前總顯示見修所斷定散界別。今",
    "T29n1562_046:0603b18": "別顯示唯修所斷色無色殊。以無漏道如是",
    "T29n1562_046:0603b19": "斷故。謂色無色見所斷貪同一對治。修所斷",
    "T29n1562_046:0603b20": "貪各別對治。故於定界見所斷貪不顯界別。",
    "T29n1562_046:0603b21": "修所斷貪則顯界別。如是別引二經證貪有",
    "T29n1562_046:0603b22": "三界殊。顯餘亦別。今復總引一經為證。如契",
    "T29n1562_046:0603b23": "經言。愛有三種。一欲愛。二色愛。三無色愛。",
    "T29n1562_046:0603b24": "由愛差別可類解餘。為顯隨眠欲色無色界",
    "T29n1562_046:0603b25": "差別故作如是說。已舉聖教證諸隨眠界有",
    "T29n1562_046:0603b26": "差別理亦有異。謂有一類補特伽羅。於欲界",
    "T29n1562_046:0603b27": "法總得離繫非色無色。彼由斷此諸隨眠故",
    "T29n1562_046:0603b28": "不欲界生。此所斷隨眠應知欲界繫。色無色",
    "T29n1562_046:0603b29": "界類此應知。是故隨眠由聖教理。界定有異",
    "T29n1562_046:0603c01": "數成十六。已顯界別。行異云何。即六隨眠見",
    "T29n1562_046:0603c02": "由行異。世尊處處說見有五。有身見等如前",
    "T29n1562_046:0603c03": "已列。故六隨眠約行有異敷積成十如前已",
    "T29n1562_046:0603c04": "辨。行界合分成二十八。已顯行別。部異云",
    "T29n1562_046:0603c05": "何。部謂隨眠約別對治。謂有一類由見苦斷。",
    "T29n1562_046:0603c06": "有由見集滅道亦然。有由後時隨於一智數",
    "T29n1562_046:0603c07": "數修習增勝故斷。若異此者立四諦見及後",
    "T29n1562_046:0603c08": "果智則為唐捐。然見道中於四聖諦必漸現",
    "T29n1562_046:0603c09": "觀如後當辯。如是五部決定差別。佛於經中",
    "T29n1562_046:0603c10": "自正顯示。如世尊言。",
    "T29n1562_046:0603c11": "　我昔與汝等　　涉生死長途",
    "T29n1562_046:0603c12": "　由不能如實　　見四聖諦故",
    "T29n1562_046:0603c13": "　若能見四諦　　永斷諸有縛",
    "T29n1562_046:0603c14": "　則生死都滅　　便無後諸有",
    "T29n1562_046:0603c15": "此中若能見四諦者。顯斷見四諦所斷四無",
    "T29n1562_046:0603c16": "明。復言永斷諸有縛者。顯斷修道所斷無明。",
    "T29n1562_046:0603c17": "豈不此中有縛說愛。如何引證五部無明。此",
    "T29n1562_046:0603c18": "中無明不說成故。謂諸世間無有一物愛結",
    "T29n1562_046:0603c19": "所繫非無明者。但修所斷許有愛結有無明",
    "T29n1562_046:0603c20": "結豈更須成非不愚癡有愛生故。復有別證",
    "T29n1562_046:0603c21": "顯諸煩惱諸部差別。如契經言。於苦無智於",
    "T29n1562_046:0603c22": "集無智於滅無智於道無智。此中總收前際",
    "T29n1562_046:0603c23": "愚等。約四諦境立四無智。應知此處以無明",
    "T29n1562_046:0603c24": "聲顯一切隨眠。如緣起中辯。故諸煩惱有部",
    "T29n1562_046:0603c25": "差別。然非無明有五部故。類顯餘惑皆有五",
    "T29n1562_046:0603c26": "部。以餘煩惱有遮說故。謂世尊說永斷見疑",
    "T29n1562_046:0603c27": "得預流果。由此為證遮見及疑是修所斷。又",
    "T29n1562_046:0603c28": "經但說。斷往惡趣。貪瞋癡慢得預流果。故預",
    "T29n1562_046:0603c29": "流果無見及疑。有修所斷貪瞋癡慢。由此為",
    "T29n1562_046:0604a01": "證知六隨眠。約部不同成二十八。部行合分",
    "T29n1562_046:0604a02": "成三十六。部界合分成七十四。約部行界總",
    "T29n1562_046:0604a03": "分隨眠成九十八如前已辨。故對法者隨佛",
    "T29n1562_046:0604a04": "聖教。推求正理分別隨眠。立九十八不可傾",
    "T29n1562_046:0604a05": "動。然彼朽昧上座復言。雖經非無所引名相。",
    "T29n1562_046:0604a06": "而曾無處說此隨眠。是見苦所斷乃至修所",
    "T29n1562_046:0604a07": "斷。今應徵詰入見道時。已見苦諦未見集等。",
    "T29n1562_046:0604a08": "為有現起見所斷惑。而言未拔彼隨眠耶不",
    "T29n1562_046:0604a09": "爾何煩張戲論網。又如汝執煩惱相緣。不見",
    "T29n1562_046:0604a10": "所緣而得永斷。如是煩惱雖緣三諦。見苦諦",
    "T29n1562_046:0604a11": "時何妨頓斷。然有徵難。若見苦時便能頓斷",
    "T29n1562_046:0604a12": "見所斷惑。見後三諦應無用者。理亦不然。彼",
    "T29n1562_046:0604a13": "於此位。不求見集等。不欲斷隨眠。然由先智",
    "T29n1562_046:0604a14": "展轉引發。法爾次第見於集等。若不爾者。現",
    "T29n1562_046:0604a15": "觀中間求見等心應為間雜。又曾無處佛說",
    "T29n1562_046:0604a16": "隨眠有九十八。若有應說佛有說處。我則信",
    "T29n1562_046:0604a17": "受上座如是徵詰隨眠。巨細推尋未為切中。",
    "T29n1562_046:0604a18": "且先已辨。佛於經中說諸隨眠見苦斷等。謂",
    "T29n1562_046:0604a19": "契經說。不見四諦久涉生死。見便都滅。如",
    "T29n1562_046:0604a20": "何可說佛曾無處。說有隨眠見苦斷等。又說",
    "T29n1562_046:0604a21": "於苦等有四無智。如何四無智唯見苦斷。故",
    "T29n1562_046:0604a22": "知定有五部隨眠。又彼詰言。已見苦諦未見",
    "T29n1562_046:0604a23": "集等。為有現起見所斷惑。而言未拔彼隨眠",
    "T29n1562_046:0604a24": "者。此甚浮詞。未見苦時見苦斷惑亦不現起。",
    "T29n1562_046:0604a25": "應言已拔。則不應說見苦時斷。若未見苦既",
    "T29n1562_046:0604a26": "不能拔見苦所斷一切隨眠。餘亦應然。未見",
    "T29n1562_046:0604a27": "集等亦不能斷彼所斷得。能治彼得道未生",
    "T29n1562_046:0604a28": "故。或彼應辯二差別因。何故隨眠等不現",
    "T29n1562_046:0604a29": "起。而一未拔餘已拔耶。故彼所詰有言無理。",
    "T29n1562_046:0604b01": "又言。如汝煩惱相緣不見所緣而得永斷。如",
    "T29n1562_046:0604b02": "是煩惱雖緣三諦。見苦諦時容頓斷者非我",
    "T29n1562_046:0604b03": "宗許。諸煩惱相緣皆不見所緣而得永斷。雖",
    "T29n1562_046:0604b04": "見滅道所斷惑中。有漏緣隨眠不見所緣斷。",
    "T29n1562_046:0604b05": "而彼煩惱依滅道生。明無漏緣諸煩惱起。是",
    "T29n1562_046:0604b06": "彼煩惱所長養故。義說亦名迷於滅道。故是",
    "T29n1562_046:0604b07": "緣彼道力所滅。非緣三諦所有隨眠。有苦等",
    "T29n1562_046:0604b08": "中計為樂等。亦無明託迷苦惑生。寧見苦",
    "T29n1562_046:0604b09": "時彼便頓斷。故彼引此例彼不齊。又彼所言",
    "T29n1562_046:0604b10": "彼於此位。不求見集等。不欲斷隨眠。然由先",
    "T29n1562_046:0604b11": "智展轉引發。法爾次第見集等者。此亦無理。",
    "T29n1562_046:0604b12": "彼於此位亦不求見苦不欲斷隨眠。然由先",
    "T29n1562_046:0604b13": "時煖等位智。展轉引發法爾見苦。爾時應不",
    "T29n1562_046:0604b14": "斷見苦斷隨眠。此既斷隨眠見餘亦應爾。又",
    "T29n1562_046:0604b15": "非我等說現觀時。起加行心求見求斷。然我",
    "T29n1562_046:0604b16": "亦說現觀位中。於見集等離別加行。但由先",
    "T29n1562_046:0604b17": "智展轉引發法爾次第見於集等。即於見時",
    "T29n1562_046:0604b18": "有斷有證。深成有用非類汝宗。若謂定無",
    "T29n1562_046:0604b19": "見餘三諦所斷煩惱。則見集等習彼境智應",
    "T29n1562_046:0604b20": "全無用。大師說此豈不唐捐。法爾自應能見",
    "T29n1562_046:0604b21": "集等。佛但應說習見苦智。又四聖諦其相不",
    "T29n1562_046:0604b22": "同。如何解餘諦斷迷餘諦惑。故非見苦頓",
    "T29n1562_046:0604b23": "斷隨眠。又彼所說曾無有處。佛說隨眠有",
    "T29n1562_046:0604b24": "九十八。若有應說佛有說處我則信者。此",
    "T29n1562_046:0604b25": "亦不然。我不見汝曹有信佛教相。以我先",
    "T29n1562_046:0604b26": "據聖教正理。建立隨眠有九十八。汝等都無",
    "T29n1562_046:0604b27": "信受心故。又復汝等具吉祥倫。今時何從",
    "T29n1562_046:0604b28": "逮殊勝智。知曾無處佛說隨眠。行部界殊有",
    "T29n1562_046:0604b29": "九十八。傳聞增一阿笈摩中從一法增乃至",
    "T29n1562_046:0604c01": "百法。佛滅度後此土有情。內慧念命日日損",
    "T29n1562_046:0604c02": "減。外藥草等味勢熟德漸漸衰退功能尠少。",
    "T29n1562_046:0604c03": "人多為惡事業牽纏。豈能具持如來聖教。故",
    "T29n1562_046:0604c04": "今增一阿笈摩中。唯從一增至十法在。於中",
    "T29n1562_046:0604c05": "猶有多分零落。況於過十能有受持。故知經",
    "T29n1562_046:0604c06": "中說隨眠處。定有具說九十八文。如是傳聞",
    "T29n1562_046:0604c07": "理必應爾。故佛於彼十應經中說甚深經漸",
    "T29n1562_046:0604c08": "當隱沒乃至最後隱沒無餘又自古來諸聖造",
    "T29n1562_046:0604c09": "論。處處皆說有九十八隨眠。兼有明文釋有",
    "T29n1562_046:0604c10": "理趣。故知根本阿笈摩中。定有誠文標此名",
    "T29n1562_046:0604c11": "數。今更略引諸阿笈摩。證多契經今已隱沒。",
    "T29n1562_046:0604c12": "如佛於彼婆拕梨經告婆拕梨。我於往昔",
    "T29n1562_046:0604c13": "為苾芻眾。宣說少年賢良馬法。爾時汝類於",
    "T29n1562_046:0604c14": "此法門少不實有。彼經今者已沒不現。又佛",
    "T29n1562_046:0604c15": "於彼苦蘊經中。為釋種大名說。我於往昔一",
    "T29n1562_046:0604c16": "時住在王舍大城遊廣脇山。見諸離繫皆高",
    "T29n1562_046:0604c17": "舉手。自苦求常。便告之言。乃至廣說。彼經",
    "T29n1562_046:0604c18": "今者已沒不現。又彼慶喜大空經中作如是",
    "T29n1562_046:0604c19": "言。我於往昔佛一時住釋種大城。居彼所營",
    "T29n1562_046:0604c20": "大客館內。時告我曰。汝阿難陀。我所住空汝",
    "T29n1562_046:0604c21": "欲知不。我便請問。佛為我說。我尋解佛所",
    "T29n1562_046:0604c22": "說義趣。彼經今者亦已隱沒。又佛於彼鄔",
    "T29n1562_046:0604c23": "陀夷經作如是言。我於往昔說有四受更代",
    "T29n1562_046:0604c24": "現前。彼經今時亦已隱沒。又薄伽梵於他經",
    "T29n1562_046:0604c25": "中作如是言。我於往昔一時住在王舍大城",
    "T29n1562_046:0604c26": "遊於山谷。時有眾多出家外道。來至我所請",
    "T29n1562_046:0604c27": "問我義。乃至廣說。彼經今者亦沒不現。又",
    "T29n1562_046:0604c28": "佛於彼出愛王經告言。大王。我憶往昔曾作",
    "T29n1562_046:0604c29": "是說。非去來今有諸沙門婆羅門等。於一切",
    "T29n1562_046:0605a01": "法頓見頓知。能頓見知無有是處。彼經今者",
    "T29n1562_046:0605a02": "亦已隱沒。又雨相外道於瞿博迦經作如是",
    "T29n1562_046:0605a03": "言。我憶往昔曾見釋氏喬答摩尊。住那地迦",
    "T29n1562_046:0605a04": "城郡市迦林內。讚靜慮等一切法門。彼經今",
    "T29n1562_046:0605a05": "時亦沒不現。又彼慶喜於滿經中言。我幼時",
    "T29n1562_046:0605a06": "見滿慈子。為眾廣說甚深法門。彼經今時亦",
    "T29n1562_046:0605a07": "已隱沒。又佛於彼藍薄迦經作如是言。我於",
    "T29n1562_046:0605a08": "往昔一時曾告五苾芻言。我未出家恒樂觀",
    "T29n1562_046:0605a09": "察居家迫迮多諸過患。應速厭離。乃至廣說。",
    "T29n1562_046:0605a10": "彼經今者亦沒不現。又彼聖者護國經中。彼",
    "T29n1562_046:0605a11": "言。大王。有四厭道。唯薄伽梵正見正知。雖諸",
    "T29n1562_046:0605a12": "如來應正等覺曾廣宣說。而諸世間不能精",
    "T29n1562_046:0605a13": "勤修厭離行。當知定是竭愛駄娑。彼經今時",
    "T29n1562_046:0605a14": "亦已隱沒。又給孤獨於趣經中言。我曾於薄",
    "T29n1562_046:0605a15": "伽梵所親聞親受如是法門。若有有情施園",
    "T29n1562_046:0605a16": "林等。由此因力身壞命終。生於天中受妙快",
    "T29n1562_046:0605a17": "樂。廣說乃至。法施為因。彼經今時亦沒不現。",
    "T29n1562_046:0605a18": "又彼慶喜涅槃經中白無滅言。我曾佛所親",
    "T29n1562_046:0605a19": "聞親受如是法門。佛世尊依無動寂靜第四",
    "T29n1562_046:0605a20": "靜慮明眼涅槃。彼經今時亦已隱沒。有如是",
    "T29n1562_046:0605a21": "等無量契經。皆於今時隱沒不現。本所結集",
    "T29n1562_046:0605a22": "多分凋零。上座何容輒作是說。佛曾無處說",
    "T29n1562_046:0605a23": "九十八隨眠。已辯隨眠差別理趣。本所說義",
    "T29n1562_046:0605a24": "今次應辯。前說八十八見所斷等。此見修",
    "T29n1562_046:0605a25": "所斷為定爾耶。不爾。云何。頌曰。",
    "T29n1562_046:0605a26": "　忍所害隨眠　　有頂唯見斷",
    "T29n1562_046:0605a27": "　餘通見修斷　　智所害唯修",
    "T29n1562_046:0605a28": "論曰。於忍所害諸隨眠中。有頂地攝唯見所",
    "T29n1562_046:0605a29": "斷。唯類智忍方能斷故。餘八地攝通見修斷。",
    "T29n1562_046:0605b01": "謂聖者斷唯見非修。法類智忍如應斷故。若",
    "T29n1562_046:0605b02": "異生斷唯修非見。數習世俗智所斷故。智所",
    "T29n1562_046:0605b03": "害諸隨眠。一切地攝唯修所斷。以諸聖者及",
    "T29n1562_046:0605b04": "諸異生。如其所應皆由數習無漏世俗智所",
    "T29n1562_046:0605b05": "斷故。頌言餘通見修斷者。此言不說義准可",
    "T29n1562_046:0605b06": "知。云何可知。由前後故。謂前別說忍所害",
    "T29n1562_046:0605b07": "隨眠有頂唯見斷。後復總說智所害唯修。餘",
    "T29n1562_046:0605b08": "通准知故。令義顯故正說無失。有餘師說。",
    "T29n1562_046:0605b09": "外道諸仙不能伏斷見所斷惑。如大分別諸",
    "T29n1562_046:0605b10": "業契經。說離欲貪諸外道類。有緣欲界邪見",
    "T29n1562_046:0605b11": "現行。及梵網經亦說彼類。有緣欲界諸見現",
    "T29n1562_046:0605b12": "行。謂於前際分別論者有執全常。有執一分。",
    "T29n1562_046:0605b13": "有執諸法無因生等。非色界惑緣欲界生。於",
    "T29n1562_046:0605b14": "欲界境已離貪故。定是欲界諸見未斷。此說",
    "T29n1562_046:0605b15": "不然。見修所斷皆能連續欲界生故。雖斷一",
    "T29n1562_046:0605b16": "分餘分亦應續自界生如預流等。然諸外道",
    "T29n1562_046:0605b17": "亦有乃至生有頂天。彼有欲界煩惱現行必",
    "T29n1562_046:0605b18": "不應理。又有何理彼諸外仙。由斷修惑名離",
    "T29n1562_046:0605b19": "欲者。非由不斷見所斷惑亦說名為不離欲",
    "T29n1562_046:0605b20": "者。又先因釋能安隱經。已顯如斯所說理趣。",
    "T29n1562_046:0605b21": "故彼所引二種契經。與理相違成不了義。毘",
    "T29n1562_046:0605b22": "婆沙者釋彼經言。彼起見時從離欲暫退。猶",
    "T29n1562_046:0605b23": "如天授暫退已還得。若唯二十八定見所斷。",
    "T29n1562_046:0605b24": "何緣處處經說八十八耶。彼文遍依次第者",
    "T29n1562_046:0605b25": "說。此據盡理故不相違。又彼意明聖道用勝。",
    "T29n1562_046:0605b26": "又設先離下八地貪。要由見道起無漏得。得",
    "T29n1562_046:0605b27": "彼擇滅故說無過。見修所斷異相云何。若由",
    "T29n1562_046:0605b28": "唯見慧所斷惑名見所斷。若由見智慧所斷",
    "T29n1562_046:0605b29": "惑名修所斷。如是若由一品頓斷。若由九品",
    "T29n1562_046:0605c01": "漸漸而斷。若聖斷已畢竟不退。若聖斷已或",
    "T29n1562_046:0605c02": "退不退。若斷容證四三二果。若斷容證三二",
    "T29n1562_046:0605c03": "一果。若聖斷時彼非擇滅。必定應在擇滅前",
    "T29n1562_046:0605c04": "證。若前或後或俱時證。如是等類異相眾",
    "T29n1562_046:0605c05": "多。",
    "T29n1562_046:0605c06": "說一切有部順正理論卷第四十六"
}