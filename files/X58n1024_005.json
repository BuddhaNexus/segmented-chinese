{
    "X58n1024_005:0668b21": "賢首五教儀卷第五",
    "X58n1024_005:0668b23": "清浙水慈雲沙門 灌頂續法 集錄",
    "X58n1024_005:0668b24": "[0668b24] 七揀別觀智亦即以法界無障礙心為智。但迷時名",
    "X58n1024_005:0668c01": "本覺智悟時名始覺智證時名圓覺智此三位中復",
    "X58n1024_005:0668c02": "有三智察事名無量方便智照理名一道真實智理",
    "X58n1024_005:0668c03": "事渾融名權實無礙智體亦現前知見不離知見起",
    "X58n1024_005:0668c04": "觀智故。",
    "X58n1024_005:0668c05": "[0668c05] 華嚴疏云所入者法界緣起能入者有總有別。[0668c05] 總即",
    "X58n1024_005:0668c06": "普賢行願願是大菩提心為行本故行是信解智等",
    "X58n1024_005:0668c07": "隨行起故若別說者略有五重一身二智三存四泯",
    "X58n1024_005:0668c08": "五圓入樓觀而還合身證也鑒無邊之理事智證也",
    "X58n1024_005:0668c09": "量同普賢而周遍俱存也身智相即而兩亡雙泯也",
    "X58n1024_005:0668c10": "一異存亡而無礙自在圓融也若以能對所一身入",
    "X58n1024_005:0668c11": "法法界二智入人法界三身智俱存入人法相在法",
    "X58n1024_005:0668c12": "界四身智雙泯入人法兩亡法界五身智圓融入無",
    "X58n1024_005:0668c13": "障礙法界然身由心證次廣辯心入心入有三一者",
    "X58n1024_005:0668c14": "正信二者正解三者正行此三無礙謂於此行門深",
    "X58n1024_005:0668c15": "忍樂欲淨信不逾於斯行門曉了性相依之起行若",
    "X58n1024_005:0668c16": "能一一信實解行相扶則無分別智行自然成就今",
    "X58n1024_005:0668c17": "且略明無分別智證理法界以為五門一能所歷然",
    "X58n1024_005:0668c18": "謂以無分別智證無差別理心與境冥智與神會成",
    "X58n1024_005:0668c19": "能證智證所證理如日合空雖不可分而日光非空",
    "X58n1024_005:0668c20": "空非日光二能所無二以知一切法即心自性以即",
    "X58n1024_005:0668c21": "體之智還照心體舉一全收無有二相舉理收智智",
    "X58n1024_005:0668c22": "非理外舉智收理智體即寂如一明珠珠自有光還",
    "X58n1024_005:0668c23": "照珠矣三能所俱泯由智即理故智非智以全同理",
    "X58n1024_005:0668c24": "無自體故由理即智故理非理以全同智無自立故",
    "X58n1024_005:0669a01": "如波即水動相便&#x8657;水即波故靜相亦隱動靜兩亡",
    "X58n1024_005:0669a02": "性相齊離。[0669a02] 四存泯無礙以前三門說有前後體無二",
    "X58n1024_005:0669a03": "故離相離性則能所雙泯不壞性相則能所歷然正",
    "X58n1024_005:0669a04": "離性相即不壞故存亡無礙如波與水雖動靜兩亡",
    "X58n1024_005:0669a05": "不壞波濕五舉一全收上列四門欲彰義異理既融",
    "X58n1024_005:0669a06": "攝曾何二源如海一滴具百川味上但約無分別智",
    "X58n1024_005:0669a07": "證於真理有此五門若以無障礙智證無障礙境境",
    "X58n1024_005:0669a08": "智圓融難可言盡。[0669a08] △大經亦云不起一切妄想分別",
    "X58n1024_005:0669a09": "以清淨智普入法界又云以無著無縛解脫心入普",
    "X58n1024_005:0669a10": "賢菩薩行門得無量法界甚微細智演說一切法界",
    "X58n1024_005:0669a11": "甚微細智入廣大法界甚微細智分別不思議法界",
    "X58n1024_005:0669a12": "甚微細智分別一切法界甚微細智一念遍一切法",
    "X58n1024_005:0669a13": "界甚微細智普入一切法界甚微細智知一切法界",
    "X58n1024_005:0669a14": "無所得甚微細智觀一切法界無所礙甚微細智知",
    "X58n1024_005:0669a15": "一切法界無有生甚微細智於一切法界現神變甚",
    "X58n1024_005:0669a16": "微細智如是等一切法界甚微細以廣大智皆如實",
    "X58n1024_005:0669a17": "知。[0669a17] △既智與境一多無礙若對揀之義有四句一一",
    "X58n1024_005:0669a18": "智證一切境二一切智證一境三一智證一境四一",
    "X58n1024_005:0669a19": "切智證一切境智照境既爾境發智亦然。",
    "X58n1024_005:0669a20": "[0669a20] 所以現前一念知見心中亦具百萬法界性相即空",
    "X58n1024_005:0669a21": "即即即遍心中了無邊之境境上顯難思之心心境",
    "X58n1024_005:0669a22": "重重帝網無盡。[0669a22] 此以修緣境觀契彼性有境觀故即",
    "X58n1024_005:0669a23": "立此法界智以為能觀心也。",
    "X58n1024_005:0669a24": "[0669a24] 問此法界知見心與上有何揀別。[0669a24] 答法界知見心雖",
    "X58n1024_005:0669b01": "總是一約能所境智不無二別上所觀境中是性起",
    "X58n1024_005:0669b02": "法界靈知真見自心或名理實法界寂知靜見本心",
    "X58n1024_005:0669b03": "此能觀智中是緣起法界了知明見妙心或名離垢",
    "X58n1024_005:0669b04": "法界照知觀見覺心開雖如此合無二也。[0669b04] 問為何不",
    "X58n1024_005:0669b05": "用六識觀耶。[0669b05] 答凡小用六識權乘兼慧所若圓頓實",
    "X58n1024_005:0669b06": "教唯以智慧觀。[0669b06] 問智識何別。[0669b06] 答分別為識無分別為",
    "X58n1024_005:0669b07": "智生滅為識不生滅為智積集為識無積集為智著",
    "X58n1024_005:0669b08": "境為識不著境為智得相為識無得相為智。[0669b08] 問法界",
    "X58n1024_005:0669b09": "知見心與智識在當人觀如何分析。[0669b09] 答心是名知見",
    "X58n1024_005:0669b10": "是體法界是總相真如性如來藏真空性唯識性偏",
    "X58n1024_005:0669b11": "空理是別相智識是用識則背覺合塵棄淨取染分",
    "X58n1024_005:0669b12": "別妄想重故智則捨妄求真返迷歸悟覺照光明利",
    "X58n1024_005:0669b13": "故法界知見心等真妄染淨俱通。[0669b13] 問此之境智與下",
    "X58n1024_005:0669b14": "何別。[0669b14] 答此通能所境是所如萬象智是能如圓鏡兩",
    "X58n1024_005:0669b15": "相對待下唯局所以境智等十對俱為所觀照境如",
    "X58n1024_005:0669b16": "人望當臺鏡中影象又此別揀華嚴圓教一宗境智",
    "X58n1024_005:0669b17": "為初修入門方便下則通明十界五教一切境智為",
    "X58n1024_005:0669b18": "正修所依事體。",
    "X58n1024_005:0669b19": "[0669b19] 八辨析止觀境智若明止觀當悉&#x8462;三門中一一皆",
    "X58n1024_005:0669b20": "含止觀。[0669b20] 如真空門即名真空止真空觀止則安住真",
    "X58n1024_005:0669b21": "空而不散亂觀則鑒察真空而不昏迷次無礙門亦",
    "X58n1024_005:0669b22": "名無礙止無礙觀止則停止無礙而離過惡觀則覺",
    "X58n1024_005:0669b23": "觀無礙而成德善三周遍門亦名周遍止周遍觀止",
    "X58n1024_005:0669b24": "則止息周遍而空我法觀則觀照周遍而證真俗今",
    "X58n1024_005:0669c01": "不言止者攝在於觀故華嚴云如金翅鳥以左右翅",
    "X58n1024_005:0669c02": "鼓揚海水令其兩闢觀諸龍眾命將盡者而搏取之",
    "X58n1024_005:0669c03": "如來出世亦復如是以大止觀鼓揚眾生大愛水海",
    "X58n1024_005:0669c04": "使其兩闢觀諸眾生根成熟者而度脫之起信云若",
    "X58n1024_005:0669c05": "修止者對治凡夫住著世間能捨二乘怯弱之見若",
    "X58n1024_005:0669c06": "修觀者對治二乘不起大悲狹劣之過遠離凡夫不",
    "X58n1024_005:0669c07": "修善根是故止觀相成不離。[0669c07] △又此三止觀中復分",
    "X58n1024_005:0669c08": "性起緣起一法界性全體起為三重止觀名為性起",
    "X58n1024_005:0669c09": "隨諸淨緣互相發起三重止觀名為緣起。",
    "X58n1024_005:0669c10": "[0669c10] 修此止觀然有二時一者靜坐一心復有入住出三",
    "X58n1024_005:0669c11": "[0669c11] 初入時心則從麤至細境則自動及靜當麤動間應",
    "X58n1024_005:0669c12": "修三止以破除之修真空止心無心相境無境相心",
    "X58n1024_005:0669c13": "境相無麤動緣息初止不破進無礙止心境無性依",
    "X58n1024_005:0669c14": "理成立離真理外無心境得次止不破進周遍止一",
    "X58n1024_005:0669c15": "一心境如性融通遂令圓遍無妄麤動止若不破即",
    "X58n1024_005:0669c16": "應修觀修真空觀麤動心境悉因緣生因緣無性相",
    "X58n1024_005:0669c17": "即寂滅初觀不除進無礙觀心境空無生性之理即",
    "X58n1024_005:0669c18": "是真如平等法界次觀不除進周遍觀全法界理為",
    "X58n1024_005:0669c19": "心境事法界無礙心境亦融修此三止觀後麤動心",
    "X58n1024_005:0669c20": "境自然銷滅矣。",
    "X58n1024_005:0669c21": "[0669c21] 中住時有二義先明對治麤動心境既息細靜心境",
    "X58n1024_005:0669c22": "自現見此細淨生快樂想爾時應修三止止之雖修",
    "X58n1024_005:0669c23": "三止猶起見愛應當增上三觀觀之止觀方法並同",
    "X58n1024_005:0669c24": "於前此明對治細靜心境法也。[0669c24] △若坐久時心或浮",
    "X58n1024_005:0670a01": "動念外境界身亦覺得輕躁不安爾時應修三止止",
    "X58n1024_005:0670a02": "之。[0670a02] 心若沉暗昏瞢無記頭首亦覺低垂不起爾時應",
    "X58n1024_005:0670a03": "修三觀觀之。[0670a03] △設此相對用之一一不得其利亦當",
    "X58n1024_005:0670a04": "隨便不得凝滯如為浮故而修於止心猶散亂無有",
    "X58n1024_005:0670a05": "法利當轉修觀若於觀中覺心寂靜即宜用觀安心",
    "X58n1024_005:0670a06": "如為沉故而修於觀心猶昏暗無有法利當轉修止",
    "X58n1024_005:0670a07": "若於止中覺心明朗即宜用止安心止觀方法亦同",
    "X58n1024_005:0670a08": "於前此明對治心浮沉病法也。",
    "X58n1024_005:0670a09": "[0670a09] 後辨修法於中先辨漸頓不定謂動靜二相了然不",
    "X58n1024_005:0670a10": "[0670a10] 生浮沉二病寂爾不起當此之際應觀法界法界境",
    "X58n1024_005:0670a11": "約心明心之意言曰教心之法相曰義心之一如曰",
    "X58n1024_005:0670a12": "理心之萬別曰事心之所緣曰境心之能照曰智心",
    "X58n1024_005:0670a13": "之遊履曰行心之階級曰位心之初作曰因心之終",
    "X58n1024_005:0670a14": "成曰果心之歸托曰依心之主持曰正心之自性曰",
    "X58n1024_005:0670a15": "體心之幹能曰用心之荷負曰人心之軌則曰法心",
    "X58n1024_005:0670a16": "之違背曰逆心之和合曰順心之招致曰感心之酬",
    "X58n1024_005:0670a17": "還曰應心瞋恚是地獄心慳貪是餓鬼心愚癡是畜",
    "X58n1024_005:0670a18": "生心貢高是修羅心戒善是人道心禪定是天道心",
    "X58n1024_005:0670a19": "證滅是聲聞心獨覺是辟支心覺他是菩薩心圓覺",
    "X58n1024_005:0670a20": "是如來故修止觀但觀自心不須心外推窮尋逐心",
    "X58n1024_005:0670a21": "內境若明心外境盡徹。[0670a21] △欲達此境有二止觀一者",
    "X58n1024_005:0670a22": "行布二者圓融行布者先真空次無礙後周遍圓融",
    "X58n1024_005:0670a23": "者三觀一心中得十對境法從緣所生空無性相名",
    "X58n1024_005:0670a24": "為真空觀空心不息名真空觀妄想念不起名真空",
    "X58n1024_005:0670b01": "止緣起境法無自性故舉體即真名為無礙觀無礙",
    "X58n1024_005:0670b02": "顯現名無礙觀分別情歇滅名無礙止真理容遍境",
    "X58n1024_005:0670b03": "如法界亦相容遍名為周遍觀周遍圓明名周遍觀",
    "X58n1024_005:0670b04": "生滅心無生名周遍止一而常三三而常一一三即",
    "X58n1024_005:0670b05": "離圓融自在。[0670b05] △然此漸次一念觀中有定不定定者",
    "X58n1024_005:0670b06": "空即遍三先後淺深決定不移故不定者遍與即空",
    "X58n1024_005:0670b07": "隨便改轉初後不定故。[0670b07] 良以決定觀中不斷見愛不",
    "X58n1024_005:0670b08": "得法利即轉為不定觀不定觀中不成寂定不發觀",
    "X58n1024_005:0670b09": "慧即轉為決定觀皆隨行者宜便修之。",
    "X58n1024_005:0670b10": "[0670b10] 次辨止觀均齊謂因修三止故而心寂然安靜禪定",
    "X58n1024_005:0670b11": "顯現若少觀慧心則昏沉是為癡定不能斷諸結使",
    "X58n1024_005:0670b12": "證諸法門如覆盂水光影不現爾時應速修觀破析",
    "X58n1024_005:0670b13": "即發真慧除煩惱成菩提矣如澄江水則能載物現",
    "X58n1024_005:0670b14": "諸影像或因修三觀故而心豁然開悟智慧分明若",
    "X58n1024_005:0670b15": "無禪定心則散動是為狂慧不能遠離有為安住寂",
    "X58n1024_005:0670b16": "滅如風中燈照物不了爾時應速修止破析即得大",
    "X58n1024_005:0670b17": "定出生死入涅槃矣如室內燈則能除暗照物分明",
    "X58n1024_005:0670b18": "後出時心則從細至麤境則自靜及動亦當隨便修",
    "X58n1024_005:0670b19": "三止觀若善調治必得心神明淨身體輕快執著空",
    "X58n1024_005:0670b20": "結業息也。",
    "X58n1024_005:0670b21": "[0670b21] 二者歷緣對境緣有四一語二默三動四靜該通三",
    "X58n1024_005:0670b22": "業也境有六一見二聞三&#x9F45;四&#x751E;五覺六知都攝六",
    "X58n1024_005:0670b23": "根也。[0670b23] △若語言時應作念言由心覺觀鼓動氣息衝",
    "X58n1024_005:0670b24": "於咽喉唇舌齒齶故出一切音聲語言問答訊誥略",
    "X58n1024_005:0670c01": "說廣說喻說直說因此語故則有讚毀善惡染淨等",
    "X58n1024_005:0670c02": "法此語語業連帶緣起同時具足互相攝入(周遍止)即",
    "X58n1024_005:0670c03": "語顯心即心顯語(無礙止)理實語心及語中一切煩惱",
    "X58n1024_005:0670c04": "功德等法皆不可得(真空止)則妄想息滅正念停住是",
    "X58n1024_005:0670c05": "名修法界止又觀未語欲語正語已語皆無有相語",
    "X58n1024_005:0670c06": "心亦爾不從內出不從外來既無內外何有中間處",
    "X58n1024_005:0670c07": "所尚無體自空寂乃至語者及語中一切善不善法",
    "X58n1024_005:0670c08": "皆從緣生空無自性(真空觀)雖無自性由心覺觀因緣",
    "X58n1024_005:0670c09": "力故而有語言或為毀戒或為誑他或為眷屬或為",
    "X58n1024_005:0670c10": "勝彼或為義讓或為善禪或為涅槃或為無生或為",
    "X58n1024_005:0670c11": "慈悲或為大覺我今為何事故而語若是煩惱所使",
    "X58n1024_005:0670c12": "及為不善無記之事即不應語若非煩惱所使及為",
    "X58n1024_005:0670c13": "善德如法之事即應當語一一語業攬法界成一一",
    "X58n1024_005:0670c14": "法界依語業顯(無礙觀)是故吐納抑縱高低清濁觸處",
    "X58n1024_005:0670c15": "遍周真言俗語顯談密說隨時無盡(周遍觀)則慧光貫",
    "X58n1024_005:0670c16": "穿智心通達是名修法界觀餘三止觀例語思之此",
    "X58n1024_005:0670c17": "歷四緣修止觀也。",
    "X58n1024_005:0670c18": "[0670c18] 若見色時應作念言由於見精發眼根中名之為見",
    "X58n1024_005:0670c19": "[0670c19] 因此見故則有眼識意識心生見識形已即有明暗",
    "X58n1024_005:0670c20": "二種色相對待眼根令彼見識趣外奔逸吸習中歸",
    "X58n1024_005:0670c21": "以是緣故根塵識三同時具足交涉無礙(周遍止)&#x8462;此",
    "X58n1024_005:0670c22": "圓融從法界得離法界性事事相礙理能成事事能",
    "X58n1024_005:0670c23": "顯理(無礙止)理真空故事亦絕相故見色時如水月空",
    "X58n1024_005:0670c24": "華如夢像鏡影無有定實(真空止)若見順情之色不起",
    "X58n1024_005:0671a01": "貪愛若見違情之色不起瞋惱若見非違非順之色",
    "X58n1024_005:0671a02": "不起無明及諸亂想是名修法界止又觀未見欲見",
    "X58n1024_005:0671a03": "正見已見皆不可得以根塵空明中各無所見故見",
    "X58n1024_005:0671a04": "識亦爾不從內出不從外來設從內出奚待因緣設",
    "X58n1024_005:0671a05": "從外來與我何涉內外既無中間亦空處所莫尋體",
    "X58n1024_005:0671a06": "相豈有乃至見者及見中一切善不善法並屬緣起",
    "X58n1024_005:0671a07": "畢竟無性(真空觀)性雖空寂因緣和會不妨有生由於",
    "X58n1024_005:0671a08": "眼根發起見精轉生眼識意識即能了別諸色因此",
    "X58n1024_005:0671a09": "則有一切善惡染淨等法或見違情之色起諸瞋恚",
    "X58n1024_005:0671a10": "而造上惡或見順情之色起諸貪愛而造中惡或見",
    "X58n1024_005:0671a11": "中庸之色起諸癡迷而造下惡或見違情之色不起",
    "X58n1024_005:0671a12": "瞋恚生勝負心而作下善或見順情之色不起貪愛",
    "X58n1024_005:0671a13": "生歸戒心而作中善或見中庸之色不起癡迷生禪",
    "X58n1024_005:0671a14": "定心而作上善或見色塵能招苦集而慕滅修道或",
    "X58n1024_005:0671a15": "見色塵因緣流轉而觀緣悟道或見色塵能生業識",
    "X58n1024_005:0671a16": "無明煩惱即起慈悲而行六度或見色塵唯自心現",
    "X58n1024_005:0671a17": "不從外得即轉二依而證二果我今為何而見於色",
    "X58n1024_005:0671a18": "若煩惱使不善之事即不應見非煩惱使利益之事",
    "X58n1024_005:0671a19": "即應當見如是緣起體本自空畢竟一空中而具足",
    "X58n1024_005:0671a20": "十緣具足十緣中而畢竟一空即空即有非空非有",
    "X58n1024_005:0671a21": "(無礙觀)空有性緣同時具足眼眼色色相即相入識識",
    "X58n1024_005:0671a22": "見見[牙-(必-心)+?]容[牙-(必-心)+?]遍主伴交參廣狹自在(周遍觀)境既普融",
    "X58n1024_005:0671a23": "無盡智亦周圓無礙是名修法界觀。[0671a23] 餘五止觀例見",
    "X58n1024_005:0671a24": "思之此對六境修止觀也。[0671a24] △以此坐行二時修緣止",
    "X58n1024_005:0671b01": "觀念念相續心心無間自然與彼一真法界性起止",
    "X58n1024_005:0671b02": "觀疾得相應。[0671b02] △此名觀察法界三昧亦名知一切法",
    "X58n1024_005:0671b03": "界所安立悉住心念際三昧亦名入一切法界無源",
    "X58n1024_005:0671b04": "底三昧又依十界修三止觀亦名海印三昧若依四",
    "X58n1024_005:0671b05": "大修三止觀亦名塵含三昧若依十度修三止觀亦",
    "X58n1024_005:0671b06": "名華嚴三昧若依四攝修三止觀亦名攝生三昧如",
    "X58n1024_005:0671b07": "是名義隨德用立非離法界別有體相故此法界三",
    "X58n1024_005:0671b08": "昧名為一行以依是三時故則知法界一相謂諸佛",
    "X58n1024_005:0671b09": "身心與眾生身心平等無二又法界三昧是一切三",
    "X58n1024_005:0671b10": "昧根本若人修行則能出生無量三昧以此三昧轉",
    "X58n1024_005:0671b11": "化眾生即名之為普照法界修多羅教若人於此止",
    "X58n1024_005:0671b12": "觀能如是一切時處中自行化他則於世出世間最",
    "X58n1024_005:0671b13": "尊最上無與等者。",
    "X58n1024_005:0671b14": "[0671b14] 九識治魔病止觀境智雖知仍須善識魔病若不覺",
    "X58n1024_005:0671b15": "悟被其惱亂若不對治無能破滅魔病事銷止觀道",
    "X58n1024_005:0671b16": "就",
    "X58n1024_005:0671b17": "[0671b17] 於中先辨魔又三初舉名數魔有多種法華明三一",
    "X58n1024_005:0671b18": "煩惱二五陰三生死大論開四於上三中加一天魔",
    "X58n1024_005:0671b19": "罵意經出五名一天二罪三行四惱五死華嚴分十",
    "X58n1024_005:0671b20": "類一蘊二煩惱三業四心五死六天七善根八三昧",
    "X58n1024_005:0671b21": "九善知識十菩提法智楞嚴於五陰中各開十種共",
    "X58n1024_005:0671b22": "有五十色陰十者一出礙二內徹三離合四化佛五",
    "X58n1024_005:0671b23": "現土六暗見七無覺八遍觀九遙聞十變形。[0671b23] 受陰十",
    "X58n1024_005:0671b24": "者一悲愍二狂妄三沉憶四下劣五憂愁六喜樂七",
    "X58n1024_005:0671c01": "我慢八輕清九斷空十愛欲想陰十者一怪鬼二魃",
    "X58n1024_005:0671c02": "鬼三魑魅四魘蠱五疫厲六大力七神祇八妖精九",
    "X58n1024_005:0671c03": "靈物十天眷。[0671c03] 行陰十者一無因二圓常三二分四四",
    "X58n1024_005:0671c04": "邊五矯亂六有相七無相八俱非九斷滅十涅槃識",
    "X58n1024_005:0671c05": "陰十者一冥諦二慢天三自在四倒知五事火六無",
    "X58n1024_005:0671c06": "想七長壽八魔天九趣寂十獨倫具足論之魔有八",
    "X58n1024_005:0671c07": "萬四千乃至恒沙無盡今總束之分為二類一界內",
    "X58n1024_005:0671c08": "魔有十一精靈二惡鬼三邪神四老仙五魔天六陰",
    "X58n1024_005:0671c09": "處七生死八業障九煩惱十心念二界外魔亦十一",
    "X58n1024_005:0671c10": "三昧二智慧三師友四化導五修諦六觀緣七行度",
    "X58n1024_005:0671c11": "八報身九依土十果位。",
    "X58n1024_005:0671c12": "[0671c12] 次釋魔境先界內魔境初精靈即木石禽獸多年受",
    "X58n1024_005:0671c13": "天地日月精氣所成者或作美女或變惡鬼現種種",
    "X58n1024_005:0671c14": "形像令可愛可畏惑亂行人退失定心楞嚴云山精",
    "X58n1024_005:0671c15": "海精風精河精土精石精一切草木積劫精魅或復",
    "X58n1024_005:0671c16": "龍魅金玉芝草麟鳳龜鶴經千萬年不死為靈出生",
    "X58n1024_005:0671c17": "國土年老成魔惱亂是人二三鬼神者即大力鬼堆",
    "X58n1024_005:0671c18": "剔鬼蠱毒魘勝魑魅魍魎諸鬼神等或作蟲蝎攢刺",
    "X58n1024_005:0671c19": "頭面或作怨賊捶擊腰腋或抱持或喧怒或現諸惡",
    "X58n1024_005:0671c20": "禽獸或變眾善天仙令人迷惑成其伴侶楞嚴云此",
    "X58n1024_005:0671c21": "名山林土地城隍川嶽鬼神年老成魔或有宣婬破",
    "X58n1024_005:0671c22": "佛戒律或有精進純食草木無定行事惱亂是人四",
    "X58n1024_005:0671c23": "五仙天者即九十五種外道所依婆羅門仙及自在",
    "X58n1024_005:0671c24": "天摩醯首羅吒枳迦羅諸天仙等或作違情境界如",
    "X58n1024_005:0672a01": "夜叉羅剎師子虎狼等令人驚怖或作順情境界如",
    "X58n1024_005:0672a02": "諸佛菩薩美貌男女等令人愛著或作非違非順境",
    "X58n1024_005:0672a03": "界則平常情境來破定心令壞善法又或化作三種",
    "X58n1024_005:0672a04": "五塵境相一作違情事是可畏五塵令心恐懼二作",
    "X58n1024_005:0672a05": "順情事是可愛五塵令心貪戀三作非違非順事是",
    "X58n1024_005:0672a06": "平等五塵令心搖動楞嚴云此名住世自在天魔使",
    "X58n1024_005:0672a07": "其眷屬如遮文茶及四天王毗舍童子未發心者現",
    "X58n1024_005:0672a08": "美女身盛行貪欲或壽終仙再活為魅或仙期終計",
    "X58n1024_005:0672a09": "年應死其形不化他怪所附年老成魔惱亂是人起",
    "X58n1024_005:0672a10": "信云或有眾生無善根力則為諸魔外道鬼神之所",
    "X58n1024_005:0672a11": "惑亂若於坐中現形恐怖或現端正男女等相或現",
    "X58n1024_005:0672a12": "天像菩薩像亦作如來像相好具足若說陀羅尼施",
    "X58n1024_005:0672a13": "戒忍進禪智或說平等空無相無願無怨親無因果",
    "X58n1024_005:0672a14": "畢竟寂滅是真涅槃或令人知過未之事得他心智",
    "X58n1024_005:0672a15": "辨才無礙能令眾生貪著世間名利之事又令使人",
    "X58n1024_005:0672a16": "數瞋數喜性無常準或多慈愛多睡多病其心懈怠",
    "X58n1024_005:0672a17": "或卒起精進後便休廢生於不信多疑多慮或捨本",
    "X58n1024_005:0672a18": "勝行更修雜業若著世事種種牽纏亦能使人得諸",
    "X58n1024_005:0672a19": "三昧少分相似皆是外道所得非真三昧或復令人",
    "X58n1024_005:0672a20": "若一日二日三日乃至七日住於定中得自然香美",
    "X58n1024_005:0672a21": "飲食身心適悅不饑不渴使人愛著或令人食無分",
    "X58n1024_005:0672a22": "齊乍多乍少顏色變異六陰七死者是生死果八業",
    "X58n1024_005:0672a23": "九惱者是生死因十心魔者隨一念起即一魔生因",
    "X58n1024_005:0672a24": "果本也。[0672a24] 此五種皆是世間之常事亦隨人自心所生",
    "X58n1024_005:0672b01": "今且置之不論以易知故。",
    "X58n1024_005:0672b02": "[0672b02] 次界外魔境三昧所緣智慧能緣中修也師友上求",
    "X58n1024_005:0672b03": "也化導下化也此四凡聖因果俱通諦是聲聞境緣",
    "X58n1024_005:0672b04": "是辟支境度是菩薩境三乘聖人所修因也身土果",
    "X58n1024_005:0672b05": "三乘聖人所得果也。[0672b05] 若爾何為魔境但於此貪愛不",
    "X58n1024_005:0672b06": "捨功行不進善根不增法性不顯即名之為魔事楞",
    "X58n1024_005:0672b07": "嚴云不作聖心名善境界若作聖解即受&#x7FA3;邪華嚴",
    "X58n1024_005:0672b08": "云善根魔恒執取故三昧魔久&#x8EAD;味故菩提智魔不",
    "X58n1024_005:0672b09": "願捨故善知識魔起著心故又云自說為是餘說悉",
    "X58n1024_005:0672b10": "非或以妙義授非其人是為魔業樂求二乘志尚涅",
    "X58n1024_005:0672b11": "槃是為魔業惡心布施瞋心持戒是為魔業以懈怠",
    "X58n1024_005:0672b12": "故志意狹劣不求無上大菩提法是為魔業又云少",
    "X58n1024_005:0672b13": "行生足魔所攝持受一非餘魔所攝持不發大願魔",
    "X58n1024_005:0672b14": "所攝持樂處寂滅魔所攝持。",
    "X58n1024_005:0672b15": "[0672b15] 後明識治開為六門一覺悟無惑謂知彼是魔事不",
    "X58n1024_005:0672b16": "被其所惑也楞嚴云成就破亂由汝心主主人若迷",
    "X58n1024_005:0672b17": "客得其便當處禪那覺悟無惑則彼魔事無奈汝何",
    "X58n1024_005:0672b18": "若不明悟被魔所迷則為魔人破佛律儀。[0672b18] 問如現佛",
    "X58n1024_005:0672b19": "菩薩像說甚深法或是宿世善根所發云何揀別定",
    "X58n1024_005:0672b20": "其邪正答應以三法驗之一以定研磨謂定中境相",
    "X58n1024_005:0672b21": "邪正難知者當深入定心於彼境中不取不捨但平",
    "X58n1024_005:0672b22": "等住定若是善根發者定力逾深善根彌發若是魔",
    "X58n1024_005:0672b23": "所為者不久自壞。[0672b23] 二依本修治如本修不淨觀今則",
    "X58n1024_005:0672b24": "還依本不淨觀若如是修境界增明者則非偽也若",
    "X58n1024_005:0672c01": "以本修治漸漸滅去者當知是邪也三智慧觀察觀",
    "X58n1024_005:0672c02": "所發相推驗根源不見生處深知空寂心不住著邪",
    "X58n1024_005:0672c03": "當自滅正當自現如燒真金益其光色若是偽金即",
    "X58n1024_005:0672c04": "自焦壞。[0672c04] 故經說言欲知真金三法試之謂燒打磨定",
    "X58n1024_005:0672c05": "譬於磨本治猶打觀智類燒以此三驗邪正自知也",
    "X58n1024_005:0672c06": "二善識訶責三先精靈二初約時識知即十二時獸",
    "X58n1024_005:0672c07": "變種種形來惱行人然亦各當其時而來子時來者",
    "X58n1024_005:0672c08": "多是鼠等丑時來者多是牛等寅是虎豹卯是兔鹿",
    "X58n1024_005:0672c09": "辰是龍&#x9F08;巳是蛇蟒午是驢馬未是羝羊申多猿猴",
    "X58n1024_005:0672c10": "酉多&#x9DC4;烏戌多狗狼亥多豬彘等行者若見常用此",
    "X58n1024_005:0672c11": "時而來即知其獸精說其名字而訶責之自當謝滅",
    "X58n1024_005:0672c12": "也。[0672c12] △二約心識知即十習因獸此則隨心樂欲而來",
    "X58n1024_005:0672c13": "心愛怪異而來魔者多是土梟破獍等類心愛咎徵",
    "X58n1024_005:0672c14": "而來魔者多是[商*鳥]鶴鳩鵲等類[泳-永+曶]合狐狸降伏蛇蝎",
    "X58n1024_005:0672c15": "冥感蟯蛔食供&#x9DC4;豬服事牛馬顯應鴻燕休徵麟鳳",
    "X58n1024_005:0672c16": "傳習&#x732B;犬乃至心愛神通種種變化而來魔者多是",
    "X58n1024_005:0672c17": "山海風土精類心愛斷滅種種空寂而來魔者多是",
    "X58n1024_005:0672c18": "金玉草木精類行者若見常因此心而來即知彼精",
    "X58n1024_005:0672c19": "靈稱名訶責也。",
    "X58n1024_005:0672c20": "[0672c20] 次鬼神若見堆剔鬼等來惱亂者應即閉目一心陰",
    "X58n1024_005:0672c21": "而罵言我今識汝汝是閻浮提中食火&#x9F45;香偷臘吉",
    "X58n1024_005:0672c22": "支喜破戒律我今持戒終不畏汝鬼便&#x5374;行匍匐而",
    "X58n1024_005:0672c23": "去又三摩中心愛圓明貪求善巧魔得其便來說經",
    "X58n1024_005:0672c24": "法此名怪鬼心愛遊蕩貪求經歷魔得其便來說經",
    "X58n1024_005:0673a01": "法此名魃鬼心愛綿[泳-永+曶]貪求契合魔來說經此名魅",
    "X58n1024_005:0673a02": "鬼心愛懸應貪求冥感魔來說經此名厲鬼心愛根",
    "X58n1024_005:0673a03": "本貪求辨析魔來說法此名蠱毒魘勝惡鬼心愛知",
    "X58n1024_005:0673a04": "見貪求宿命魔來說法此名山川林嶽邪神心愛深",
    "X58n1024_005:0673a05": "入貪求靜謐魔現未然說陰寂法此名為大力鬼心",
    "X58n1024_005:0673a06": "愛長壽貪求永歲魔現生年說常住法此名為自在",
    "X58n1024_005:0673a07": "天行者若見現形說經隨我定心之所施設禪觀增",
    "X58n1024_005:0673a08": "勝即名為正非破律儀即名為邪便當舉其名號以",
    "X58n1024_005:0673a09": "誡勸焉。",
    "X58n1024_005:0673a10": "[0673a10] 後陰魔心生憐愍則有悲魔入其心腑心生猛利則",
    "X58n1024_005:0673a11": "有狂魔入其心腑沉憶憶魔憂愁愁魔歡喜喜魔我",
    "X58n1024_005:0673a12": "慢慢魔少足知足魔輕安輕清魔心生斷滅則有空",
    "X58n1024_005:0673a13": "魔心生貪愛則有欲魔此等陰魔起於自心心念不",
    "X58n1024_005:0673a14": "起魔事銷歇設有魔來但當責心如經頌云欲是汝",
    "X58n1024_005:0673a15": "初軍憂愁為第二饑渴第三軍渴愛為第四睡眠第",
    "X58n1024_005:0673a16": "五軍怖畏為第六疑悔第七軍瞋恚為第八利養&#x8657;",
    "X58n1024_005:0673a17": "稱九自高慢人十如是等眾軍壓沒出家人我以禪",
    "X58n1024_005:0673a18": "智力破汝此諸軍得成佛道已度脫一切人陰魔若",
    "X58n1024_005:0673a19": "識餘自易知楞嚴云此是先佛奢摩他中毗婆舍那",
    "X58n1024_005:0673a20": "覺明分析微細魔事魔境現前汝能諳識心垢洗除",
    "X58n1024_005:0673a21": "不落邪見陰魔銷滅天魔摧碎大力鬼神褫魄逃逝",
    "X58n1024_005:0673a22": "魑魅魍魎無復出生。",
    "X58n1024_005:0673a23": "[0673a23] 三止觀破除謂於定中雖悟無迷稱名責之猶不隱",
    "X58n1024_005:0673a24": "滅應修止觀二法&#x5374;之。[0673a24] 一修止&#x5374;者凡見一切邪魔",
    "X58n1024_005:0673b01": "境界悉知&#x8657;誑空無生性定中所緣一真法界方為",
    "X58n1024_005:0673b02": "真實究竟堅固是故一心停住法界雖見魔境不喜",
    "X58n1024_005:0673b03": "不怒不取不捨亦不分別寂然不動彼即自滅二修",
    "X58n1024_005:0673b04": "觀&#x5374;者若見用止不去即當反觀能見身心無體無",
    "X58n1024_005:0673b05": "處清淨本然就我所緣一真法界亦無形相圓常周",
    "X58n1024_005:0673b06": "遍彼向何者能為惱亂如是觀時尋當謝絕設或不",
    "X58n1024_005:0673b07": "去切勿生懼唯自深觀法界而已。[0673b07] 故大品云菩薩成",
    "X58n1024_005:0673b08": "就二法魔不能壞一者觀一切法空二者不捨諸眾",
    "X58n1024_005:0673b09": "生華嚴云若具聖智無上道則能超出四魔境涅槃",
    "X58n1024_005:0673b10": "云天魔波旬若更來者當以五繫繫縛於汝釋曰五",
    "X58n1024_005:0673b11": "繫者即五停心觀治彼五種魔大集云知苦壞陰魔",
    "X58n1024_005:0673b12": "斷集離惱魔證滅壞死魔修道離天魔起信云行者",
    "X58n1024_005:0673b13": "常應智慧觀察勿令此心墮於邪網當念唯心境界",
    "X58n1024_005:0673b14": "則滅終不為惱。",
    "X58n1024_005:0673b15": "[0673b15] 四經&#x546A;加持謂見如上說諸魔境雖用止觀遲遲不",
    "X58n1024_005:0673b16": "去亦不須驚惶憂怖若出家者即當一心默誦諸大",
    "X58n1024_005:0673b17": "乘經如華嚴梵行行願等品法華安樂囑累等品或",
    "X58n1024_005:0673b18": "誦諸般神&#x546A;如楞嚴隨求尊勝大悲等或用瑜伽教",
    "X58n1024_005:0673b19": "中遣魔印&#x546A;或但觀想唵啞吽[口*紇]哩等字種加持身",
    "X58n1024_005:0673b20": "心脫體便成毗盧彌陀阿&#x95A6;觀音等身放赤色光照",
    "X58n1024_005:0673b21": "觸諸魔如火焚草&#x7070;燼無餘或誦戒本或念三寶若",
    "X58n1024_005:0673b22": "在家者隨其常所誦習而默持之如金剛藥師觀音",
    "X58n1024_005:0673b23": "彌陀心經消&#x707E;如意準提往生六字一字&#x546A;等或誦",
    "X58n1024_005:0673b24": "三歸五戒十善或念諸佛菩薩名號如彌陀藥師釋",
    "X58n1024_005:0673c01": "迦彌勒文殊普賢觀音地藏等魔便隱去惡境歇滅",
    "X58n1024_005:0673c02": "以正能治邪邪不干正故若出禪觀亦當誦持經&#x546A;",
    "X58n1024_005:0673c03": "自防&#x6159;愧懺悔楞嚴云末世眾生樂修三昧汝恐同",
    "X58n1024_005:0673c04": "邪一心勸令持我佛頂陀羅尼&#x546A;若未能誦寫於禪",
    "X58n1024_005:0673c05": "堂或帶身上一切諸魔所不能動。",
    "X58n1024_005:0673c06": "[0673c06] 五永固正念謂雖默持經&#x546A;佛名魔境不謝亦不須",
    "X58n1024_005:0673c07": "憂但當一心住於定中正念不亂令觀增明乃至經",
    "X58n1024_005:0673c08": "年累月不去我亦端心正念堅固動靜不移憶忘如",
    "X58n1024_005:0673c09": "一古謂一念萬年萬年一念是也當知魔境皆是幻",
    "X58n1024_005:0673c10": "化何者未曾見有於坐禪中魔來化作豺狼虎豹噉",
    "X58n1024_005:0673c11": "食人也亦未曾見魔來化作男女為夫婦也愚人不",
    "X58n1024_005:0673c12": "了或喜或憂因是心亂失定發狂皆自成患非魔所",
    "X58n1024_005:0673c13": "為今則不惜軀命住於禪觀正念不動當處湛然如",
    "X58n1024_005:0673c14": "暗夜人處大明中彼幽隱魔無奈我何楞嚴云然彼",
    "X58n1024_005:0673c15": "諸魔雖有大怒彼塵勞內汝妙覺中如風吹火如刀",
    "X58n1024_005:0673c16": "斷水了不相觸汝如沸湯彼如堅&#x6C37;煖氣漸&#x96A3;不日",
    "X58n1024_005:0673c17": "銷殞徒恃神力但為其客明能破暗近自銷殞如何",
    "X58n1024_005:0673c18": "敢留擾亂禪定又經頌云若分別憶想即是魔羅網",
    "X58n1024_005:0673c19": "不動不分別是則為法印起信云當勤正念不取不",
    "X58n1024_005:0673c20": "著則能遠離是諸業障應知外道所有三昧皆不能",
    "X58n1024_005:0673c21": "見愛我慢之心貪著世間名利恭敬故真如三昧者",
    "X58n1024_005:0673c22": "不住見相不住得相乃至出定亦無懈慢所有煩惱",
    "X58n1024_005:0673c23": "漸漸微薄。",
    "X58n1024_005:0673c24": "[0673c24] 六增進功行謂雖多時正念魔境猶現此由禪觀不",
    "X58n1024_005:0674a01": "深功行未至應當奮身努力加功用行於止觀中研",
    "X58n1024_005:0674a02": "究至極圓滿妙明&#x9008;無翳障到此之際唯是一片性",
    "X58n1024_005:0674a03": "天慧日有何魔霧為迷漫耶華嚴云於佛深法信解",
    "X58n1024_005:0674a04": "不謗捨離魔業未曾忘失一切智心捨離魔業勤修",
    "X58n1024_005:0674a05": "妙行恒不放逸捨離魔業常求一切菩薩藏法捨離",
    "X58n1024_005:0674a06": "魔業楞嚴云色受想破天魔潛形行識陰除心見魔",
    "X58n1024_005:0674a07": "滅況復魔界如即佛界如無有二如今則精進法界",
    "X58n1024_005:0674a08": "止觀於魔界無所取佛界無所捨無取無捨魔境自",
    "X58n1024_005:0674a09": "然消滅佛法自然現前故釋論云除諸法實相餘皆",
    "X58n1024_005:0674a10": "是魔事。[0674a10] △以上六門或漸次用而銷或一時用而滅",
    "X58n1024_005:0674a11": "或少分用而止或全分用而破如是不遭邪慮發明",
    "X58n1024_005:0674a12": "圓定方名之為善修止觀者矣。",
    "X58n1024_005:0674a13": "[0674a13] 次辯病亦二先心病又二初明病行相病有二種一",
    "X58n1024_005:0674a14": "麤謂巧偽修行於中又二一內實破戒而外現威儀",
    "X58n1024_005:0674a15": "求名利故狡猾故護短故二假全不破而多有闕漏",
    "X58n1024_005:0674a16": "為他知故伺狎故不直故二細謂存見趣理於中亦",
    "X58n1024_005:0674a17": "二一雖具直心而執我修行我見不破故二雖不執",
    "X58n1024_005:0674a18": "我而計有實法法見不破故。[0674a18] △二治病藥方亦有二",
    "X58n1024_005:0674a19": "種一麤謂真實修行亦二一於諸過非並不覆藏而",
    "X58n1024_005:0674a20": "深懷慚愧懺悔往罪不敢復作二於所修行不雜巧",
    "X58n1024_005:0674a21": "偽皆質直柔&#x8F2D;作下下意不顯己德。[0674a21] 二細謂不存執",
    "X58n1024_005:0674a22": "見亦二一修諸行時知無我人盡未來際不計疲苦",
    "X58n1024_005:0674a23": "二觀察諸法平等不二一相無相入理究竟二通說",
    "X58n1024_005:0674a24": "者但住於法界深觀諸法平等之時於上諸病無不",
    "X58n1024_005:0674b01": "治盡。",
    "X58n1024_005:0674b02": "[0674b02] 後身病亦二初明病發相病有三種。[0674b02] 一四大五藏得",
    "X58n1024_005:0674b03": "病又二先四大增損病相若地大增者則腫結沉重",
    "X58n1024_005:0674b04": "身體枯瘠等百一患生若水大增者則痰&#x764A;脹滿腹",
    "X58n1024_005:0674b05": "痛下痢等百一患生若火大增者則煎寒壯熱支節",
    "X58n1024_005:0674b06": "皆痛口氣大小便利不通等百一患生若風大增者",
    "X58n1024_005:0674b07": "則身體&#x8657;懸戰掉疼痛肺悶肚脹嘔逆氣急等百一",
    "X58n1024_005:0674b08": "患生故經云一大不調百一病起四大不調四百四",
    "X58n1024_005:0674b09": "病一時俱生次五藏所生病相從心生患者身體寒",
    "X58n1024_005:0674b10": "熱頭痛口燥等心主口故從腎生患者咽喉噎塞腹",
    "X58n1024_005:0674b11": "脹耳聾等腎主耳故從肺生患者身體脹滿四肢煩",
    "X58n1024_005:0674b12": "痛心悶鼻塞等肺主鼻故從肝生患者多無喜心悲",
    "X58n1024_005:0674b13": "思瞋恚頭痛眼昏等肝主眼故從脾生患者身中面",
    "X58n1024_005:0674b14": "上遊風遍體[病-丙+習]癢疼痛舌&#x751E;飲食無有滋味等脾主",
    "X58n1024_005:0674b15": "舌故&#x8462;此二種病起通因內外發動若外感寒暑風",
    "X58n1024_005:0674b16": "雨濕熱飲食不消而病從二處發者當知因外發動",
    "X58n1024_005:0674b17": "若由用心不善調適身心息三內外有所違犯或觀",
    "X58n1024_005:0674b18": "行乖僻乃至勞傷而成病患或因定法發時不知取",
    "X58n1024_005:0674b19": "與致此患生當知因內發動若四大有病因由今用",
    "X58n1024_005:0674b20": "觀心息鼓擊發動本病此則通因內外而有二鬼神",
    "X58n1024_005:0674b21": "所作得病三業報所感得病如是等病初起即治甚",
    "X58n1024_005:0674b22": "易得差經久結成雖治難愈。",
    "X58n1024_005:0674b23": "[0674b23] 二治病藥方法有二種。[0674b23] 先正治法三初治大藏病三",
    "X58n1024_005:0674b24": "一修止治病有一師言但安定心止在病處即能治",
    "X58n1024_005:0674c01": "病所以者何心是一期果報之主譬如王所到處&#x7FA3;",
    "X58n1024_005:0674c02": "賊迸散又有師言臍下一寸名憂陀那此云丹田若",
    "X58n1024_005:0674c03": "能止心守此不散經久即能多有所治復有師言常",
    "X58n1024_005:0674c04": "止心在足下莫問行住坐臥即能治病所以者何皆",
    "X58n1024_005:0674c05": "由心識上緣故令四大不調多諸疾患今則安心在",
    "X58n1024_005:0674c06": "下四大自調眾患除矣更有師言但知諸法空無所",
    "X58n1024_005:0674c07": "有不取病相寂然止住多有所治所以者何由心憶",
    "X58n1024_005:0674c08": "想鼓動四大故有病生息心法界百骸適悅眾病即",
    "X58n1024_005:0674c09": "差故淨名云何為病本所謂攀緣云何斷攀緣謂心",
    "X58n1024_005:0674c10": "無所得如是等說皆用止治。",
    "X58n1024_005:0674c11": "[0674c11] 二作觀治病有一師言但觀心想用六種氣以治病",
    "X58n1024_005:0674c12": "者即是觀能治病謂一吹二呼三嘻四呵五噓六呬",
    "X58n1024_005:0674c13": "此六種息皆於唇口之中想心方便轉側而作綿微",
    "X58n1024_005:0674c14": "而用頌曰心配屬呵腎屬吹脾呼肺呬聖皆知肝藏",
    "X58n1024_005:0674c15": "熱來噓字至三焦壅處但言嘻次有師言若能善用",
    "X58n1024_005:0674c16": "觀想運作十二種息能治眾患一上息二下息三滿",
    "X58n1024_005:0674c17": "息四焦息五增長息六滅壞息七煖息八冷息九衝",
    "X58n1024_005:0674c18": "息十持息十一和息十二補息此十二息皆從觀想",
    "X58n1024_005:0674c19": "心生云何對治眾患上息治沉重下息治&#x8657;懸滿息",
    "X58n1024_005:0674c20": "治枯瘠焦息治腫滿增長息治羸損滅壞息治增盛",
    "X58n1024_005:0674c21": "煖息治寒冷息治熱衝息治壅塞不通持息治戰動",
    "X58n1024_005:0674c22": "不安和息通治四大不和補息資補四大衰耗善用",
    "X58n1024_005:0674c23": "此息諸患遍治又有師言善用假想觀可以治眾病",
    "X58n1024_005:0674c24": "如人患冷想身中火氣起即能治冷等此如雜阿含",
    "X58n1024_005:0675a01": "經七十二種治病祕法中說復有師言但用真空法",
    "X58n1024_005:0675a02": "界觀想檢析身中四大病不可得心內五藏病亦非",
    "X58n1024_005:0675a03": "有經久修持眾患自差如是等說皆用觀治。",
    "X58n1024_005:0675a04": "[0675a04] 三藥石治病謂上所說止觀二法若善其意無病不",
    "X58n1024_005:0675a05": "治若不得意則草木金石之藥與病相應亦可服餌",
    "X58n1024_005:0675a06": "息諸患也。[0675a06] △次治鬼神病當用大強威德力心加諸",
    "X58n1024_005:0675a07": "靈&#x546A;大經佛號以助治之。[0675a07] △後治業報病當用慚愧",
    "X58n1024_005:0675a08": "大懺悔心加諸念佛發願修福以助治之。",
    "X58n1024_005:0675a09": "[0675a09] 二助治法謂坐中用心治病仍須兼具十法一者信",
    "X58n1024_005:0675a10": "謂信此法必能治病二者用謂隨時常用三者勤勤",
    "X58n1024_005:0675a11": "用不息取差為度四者常住緣中謂細心念念依法",
    "X58n1024_005:0675a12": "而不異緣五者別病因起如上所說六者方便謂吐",
    "X58n1024_005:0675a13": "納氣中運心緣想善巧成就不失其宜七者久行謂",
    "X58n1024_005:0675a14": "若用之未即有益不計年月常習不廢八者知取捨",
    "X58n1024_005:0675a15": "謂知益即勤有損即捨亦須微細轉心調治九者護",
    "X58n1024_005:0675a16": "持謂善識異緣不令觸犯十者遮禁謂得益不向外",
    "X58n1024_005:0675a17": "說失損不生疑謗若依此十法行所治必有&#x52B9;也。",
    "X58n1024_005:0675a18": "[0675a18] 十顯示果相謂止觀中一切魔病所不能動於大菩",
    "X58n1024_005:0675a19": "提涅槃妙果自可成證有因有果法爾然故略開二",
    "X58n1024_005:0675a20": "義一先示善根發相於中初明發相謂能如是善修",
    "X58n1024_005:0675a21": "真空觀者則於坐中身心寂靜爾時當有無量善根",
    "X58n1024_005:0675a22": "開發今略明之相有二種一者外善根發相所謂不",
    "X58n1024_005:0675a23": "殺盜婬妄言綺語不貪色聲香味觸法不求三界報",
    "X58n1024_005:0675a24": "不樂五欲樂身口七支恒沙煩惱皆能止息二者內",
    "X58n1024_005:0675b01": "善根發相所謂不貪瞋癡慢疑惡見不起喜怒哀樂",
    "X58n1024_005:0675b02": "等心不隨六情根不執七識我意地一切見愛無明",
    "X58n1024_005:0675b03": "皆悉絕滅華嚴云以智神通現身清淨無所依止無",
    "X58n1024_005:0675b04": "有攀緣住奢摩他最極寂靜恒住一相所謂無相又",
    "X58n1024_005:0675b05": "云以心為本心若清淨則能圓滿一切善根於佛菩",
    "X58n1024_005:0675b06": "提隨意即成。",
    "X58n1024_005:0675b07": "[0675b07] 若能善修無礙觀者則於坐中身心通徹爾時亦有",
    "X58n1024_005:0675b08": "諸善根相一者外善根開發所謂放生布施持戒忍",
    "X58n1024_005:0675b09": "辱精進禪定習學法門供養諸三寶孝敬於二尊三",
    "X58n1024_005:0675b10": "千威儀八萬細行皆能具足二者內善根開發所謂",
    "X58n1024_005:0675b11": "慈悲仁讓柔順和雅信念慚愧智慧等心常修四無",
    "X58n1024_005:0675b12": "量常懷於六念無數恒河沙性功德悉願圓成華嚴",
    "X58n1024_005:0675b13": "云菩薩勤求最勝道動息不捨方便慧一一回向佛",
    "X58n1024_005:0675b14": "菩提念念成就波羅蜜發心回向是布施滅惑為戒",
    "X58n1024_005:0675b15": "不害忍求善無厭斯進策於道不動即修禪忍受無",
    "X58n1024_005:0675b16": "生名般若回向方便希求願無能摧力善了智如是",
    "X58n1024_005:0675b17": "一切皆成滿。",
    "X58n1024_005:0675b18": "[0675b18] 若能善修周遍觀者則於坐中身心遍融爾時亦有",
    "X58n1024_005:0675b19": "諸善根相一者外善根開發所謂四攝十度百萬行",
    "X58n1024_005:0675b20": "中隨一一行具足眾行皆不取相稱性遍周如離世",
    "X58n1024_005:0675b21": "間品說五逆十惡百萬業中隨一一斷具足眾斷亦",
    "X58n1024_005:0675b22": "不取相稱性遍周如普賢行品說二者內善根開發",
    "X58n1024_005:0675b23": "所謂三心十念百萬德中隨一一德具足眾德皆不",
    "X58n1024_005:0675b24": "取相稱性圓融二障十惱百萬惑中隨一一治具足",
    "X58n1024_005:0675c01": "眾治亦不取相稱性圓融華嚴云觀諸因緣實義空",
    "X58n1024_005:0675c02": "不壞假名和合用無作無受無思念諸行如雲遍興",
    "X58n1024_005:0675c03": "起不取眾相而行施本絕諸惡堅持戒解法無礙常",
    "X58n1024_005:0675c04": "堪忍知法性離具精進已盡煩惱入諸禪善達性空",
    "X58n1024_005:0675c05": "分別法具足智力能博濟滅除眾惡稱大士。[0675c05] 問何義",
    "X58n1024_005:0675c06": "證知。[0675c06] 答不淨因緣慈心念佛尚有無量善根開起況",
    "X58n1024_005:0675c07": "觀法界無發相耶。",
    "X58n1024_005:0675c08": "[0675c08] 二辯真偽先明邪偽禪所發相謂發如上諸境界時",
    "X58n1024_005:0675c09": "隨因所發之法或身重如物鎮壓或身輕如毛翻飛",
    "X58n1024_005:0675c10": "或不定如束縛如坐鐵床如飲毒藥或適悅如觀妓",
    "X58n1024_005:0675c11": "如遊華園如食珍饈或搔動&#x8657;懸或沉滯下墜或煎",
    "X58n1024_005:0675c12": "寒或壯熱或頭疼或腦悶或如越牖透垣或似火燒",
    "X58n1024_005:0675c13": "刀斫或同&#x8657;空豁達或像大地障礙或睡或行或進",
    "X58n1024_005:0675c14": "或懈或不禮塔廟摧毀經像或手執刀劍割裂自身",
    "X58n1024_005:0675c15": "或路傍歌舞或入山避人或見日月蓮華或見山河",
    "X58n1024_005:0675c16": "深險或鼻&#x9F45;異香或食噉酒肉或得香美飲食數日",
    "X58n1024_005:0675c17": "不饑不渴或聞微妙法音歸向無因無果或瞋或喜",
    "X58n1024_005:0675c18": "或慧或癡或生大枯渴沉憶不散或發無窮悲流淚",
    "X58n1024_005:0675c19": "不休或心意暗蔽或動諸惡覺或起大我慢志齊諸",
    "X58n1024_005:0675c20": "佛或生無盡憂不耐見人或憶惡觸身毛驚&#x7AEA;或想",
    "X58n1024_005:0675c21": "樂境昏醉不醒或思內幽閒諸妙好事或念外散亂",
    "X58n1024_005:0675c22": "諸雜惡事或起輕安意或生知足想如是種種無量",
    "X58n1024_005:0675c23": "形境與善俱發皆名邪偽此邪定法若生愛著即與",
    "X58n1024_005:0675c24": "天魔鬼神外道之法相應由是失心狂迷顛倒。",
    "X58n1024_005:0676a01": "[0676a01] 或時諸邪魔等知彼念著其法即加勢力令發邪境。",
    "X58n1024_005:0676a02": "[0676a02] 或發邪定或得邪智或辯才無礙或相好端嚴或說",
    "X58n1024_005:0676a03": "陀羅尼或入三三昧或令傍見佛土或令遠聞經聲",
    "X58n1024_005:0676a04": "或令知過去善惡或令知未來禍福或觀天宮或瞻",
    "X58n1024_005:0676a05": "地獄或神力或無畏此皆魔力惑人非有真實行者",
    "X58n1024_005:0676a06": "愚迷謂得道果由是顛倒惑亂世間魔心生厭離其",
    "X58n1024_005:0676a07": "身體威德既無陷於王難命終之後還墮魔道輪轉",
    "X58n1024_005:0676a08": "三途永不值佛。[0676a08] △是故行者若發善時有此邪相當",
    "X58n1024_005:0676a09": "即&#x5374;之。[0676a09] 一者止&#x5374;謂此諸邪偽境&#x8657;誑不實唯自正",
    "X58n1024_005:0676a10": "心住於法界不受不著不憂不喜二者觀&#x5374;自以智",
    "X58n1024_005:0676a11": "慧明觀諸法實相離法界心外別無境可得如是止",
    "X58n1024_005:0676a12": "觀時境自謝滅矣。",
    "X58n1024_005:0676a13": "[0676a13] 次明真正禪所發相若於觀中發諸善時無有如上",
    "X58n1024_005:0676a14": "諸邪法相一一皆與自定相應定心顯現觀智分明",
    "X58n1024_005:0676a15": "身體輕利安隱快樂意地柔和寂靜明朗自覺功德",
    "X58n1024_005:0676a16": "巍&#x5CE9;法喜充滿無有覆&#x8462;亦無障惱破諸執見得大",
    "X58n1024_005:0676a17": "解脫厭患世間無常苦空唯求出世佛涅槃樂普度",
    "X58n1024_005:0676a18": "眾生同成正覺是為正禪相也譬與惡人共事始美",
    "X58n1024_005:0676a19": "終惡若與善人同謀久則愈妙邪正發相亦然邪則",
    "X58n1024_005:0676a20": "正受漸失妄想漸興正則煩惱漸滅觀智漸增也。",
    "X58n1024_005:0676a21": "[0676a21] 三示長養謂於定中若有一切善根發時應用止觀",
    "X58n1024_005:0676a22": "二法修令增長若宜用止則以止修之若宜用觀則",
    "X58n1024_005:0676a23": "以觀修之善根得長障&#x8462;自除矣。",
    "X58n1024_005:0676a24": "[0676a24] 次正顯妙果成相二先初心證境謂能如是精進修",
    "X58n1024_005:0676b01": "時即能證知一切諸法空無自性皆從心生離此心",
    "X58n1024_005:0676b02": "外無一切法然心無相法亦無相即有法相亦如影",
    "X58n1024_005:0676b03": "響以知心法皆空寂故即不得一切名相所謂非心",
    "X58n1024_005:0676b04": "非境非色非空非時非處非身非方無自無他無一",
    "X58n1024_005:0676b05": "無多無大無小無染無淨離修離證絕教絕理由此",
    "X58n1024_005:0676b06": "斷煩惱滅生死悟入理性無礙法界是名真空止觀",
    "X58n1024_005:0676b07": "證成境也。",
    "X58n1024_005:0676b08": "[0676b08] 又知心性雖然空寂因緣和合亦能生法以事無別",
    "X58n1024_005:0676b09": "體要攬理成真理隨緣能成事法是故色聲香味發",
    "X58n1024_005:0676b10": "於性空猶如空花起滅見聞覺知生於覺心宛同夢",
    "X58n1024_005:0676b11": "像隱現以知心法皆無礙故即得一切融通所謂即",
    "X58n1024_005:0676b12": "真即俗即性即相即心即色即一即異亦常亦變亦",
    "X58n1024_005:0676b13": "滅亦生亦空亦有亦智亦境是實是權而體而用由",
    "X58n1024_005:0676b14": "此起萬行度眾生悟入理事無礙法界是名無礙止",
    "X58n1024_005:0676b15": "觀證成境也。",
    "X58n1024_005:0676b16": "[0676b16] 又知心性本來周遍法界含吐十&#x8657;隨諸緣起成一",
    "X58n1024_005:0676b17": "切法亦如心住遍容無礙以諸大小法相無非一法",
    "X58n1024_005:0676b18": "界心是故於一小器出生一切飲食資具佛宮殿中",
    "X58n1024_005:0676b19": "頓現眾生居處屋宅毛端容剎塵裏轉輪一多即入",
    "X58n1024_005:0676b20": "廣狹隱顯以知心法皆包遍故即得一切周圓所謂",
    "X58n1024_005:0676b21": "教義遍容智斷遍容行位遍容因果遍容依正遍容",
    "X58n1024_005:0676b22": "方隅遍容時劫遍容感應遍容逆順遍容人法遍容",
    "X58n1024_005:0676b23": "由此圓融斷普遍修悟入事事無礙法界是名周遍",
    "X58n1024_005:0676b24": "止觀證成境也。",
    "X58n1024_005:0676c01": "[0676c01] 次後心證境謂能如是證知一切諸法空即遍容即",
    "X58n1024_005:0676c02": "是自心空即遍容於止觀中重加功行修令滿足猶",
    "X58n1024_005:0676c03": "如鍊金斷惑證真超凡入聖由修止以成定轉生死",
    "X58n1024_005:0676c04": "依而證涅槃斷果號曰善逝為福足尊由修觀以成",
    "X58n1024_005:0676c05": "慧轉煩惱依而證菩提智果號正遍知為慧足尊故",
    "X58n1024_005:0676c06": "華嚴云知一切法即心自性成就慧身不由他悟法",
    "X58n1024_005:0676c07": "華云定慧力莊嚴以此度眾生。",
    "X58n1024_005:0676c08": "[0676c08] 次正修中開為二門先明所依事體總為十對一教",
    "X58n1024_005:0676c09": "義二理事三境智四行位五因果六依正七體用八",
    "X58n1024_005:0676c10": "人法九逆順十感應。",
    "X58n1024_005:0676c11": "[0676c11] 初教義者教則地獄畜生餓鬼修羅四惡趣聲人乘",
    "X58n1024_005:0676c12": "天乘小乘聲聞中乘緣覺大乘菩薩初教終教一乘",
    "X58n1024_005:0676c13": "頓教圓教最上佛教義則三途上中下五逆十惡三",
    "X58n1024_005:0676c14": "道下中上五戒十善二乘七十五法始教立相八識",
    "X58n1024_005:0676c15": "十如五位百法破相四見三空八十一法終教四位",
    "X58n1024_005:0676c16": "六染三大九相頓教一百八句四十一門一一離言",
    "X58n1024_005:0676c17": "唯談真性圓教二智十如六相十玄如來三身四智",
    "X58n1024_005:0676c18": "五眼十力法等。",
    "X58n1024_005:0676c19": "[0676c19] 二理事者理則六道本覺性二乘偏空法性始教二",
    "X58n1024_005:0676c20": "空法性終教中道妙真如性頓教離言真如第一義",
    "X58n1024_005:0676c21": "空真勝義性圓教法界圓融無障礙性佛界一乘佛",
    "X58n1024_005:0676c22": "性事則六道有漏五蘊四聖無漏五蘊小教亦有漏",
    "X58n1024_005:0676c23": "亦無漏五蘊身土始教有為無漏五蘊終教無為無",
    "X58n1024_005:0676c24": "漏五蘊頓教非有漏非無漏五蘊身土圓教法界圓",
    "X58n1024_005:0677a01": "融無盡五蘊如來報應法性身土。",
    "X58n1024_005:0677a02": "[0677a02] 三境智者境則三途上中下惡逆果報逼迫之苦三",
    "X58n1024_005:0677a03": "道下中上禪善果報適悅之樂小教四諦偏真涅槃",
    "X58n1024_005:0677a04": "始教二諦終教三諦頓教第一義諦圓教圓融無盡",
    "X58n1024_005:0677a05": "法界如來具四涅槃智則三途惡業習心觀三道有",
    "X58n1024_005:0677a06": "漏善心觀聲聞四諦觀無漏慧緣覺因緣觀自然慧",
    "X58n1024_005:0677a07": "始教二空觀加行根本後得智終教三諦觀權實無",
    "X58n1024_005:0677a08": "障礙智頓教真性觀第一義空離言之智圓教法界",
    "X58n1024_005:0677a09": "觀十無盡智如來二三四五智等。",
    "X58n1024_005:0677a10": "[0677a10] 四行位者行則地獄作五逆阿鼻純情無想無間九",
    "X58n1024_005:0677a11": "情一想有間八情二想餓鬼造十惡至七情三想畜",
    "X58n1024_005:0677a12": "生起三毒至六情四想人道修戒善至五情五想想",
    "X58n1024_005:0677a13": "明斯&#x8066;情幽斯鈍修羅行福施地行羅剎等類六想",
    "X58n1024_005:0677a14": "四情飛行夜叉等類七想三情大力鬼王等類八想",
    "X58n1024_005:0677a15": "二情仙天修禪觀仙則休止山海存想固形超至九",
    "X58n1024_005:0677a16": "想一情天則六事行觀四禪八定直至純想無情二",
    "X58n1024_005:0677a17": "乘略則戒定慧廣則三十七品始教六度萬行終教",
    "X58n1024_005:0677a18": "四信五行頓教三自性俱空二無我並遣圓教無盡",
    "X58n1024_005:0677a19": "一攝一切一切入一如來覺他位則地獄八寒八熱",
    "X58n1024_005:0677a20": "餓鬼三財三障畜生四類四生人道四洲四姓夜叉",
    "X58n1024_005:0677a21": "品在三行修羅階攝四趣仙列十種天分三界小始",
    "X58n1024_005:0677a22": "教歷資加見修究竟五位但有我空法空差別終頓",
    "X58n1024_005:0677a23": "圓超信住行向地等六位亦有漸頓圓融不同佛唯",
    "X58n1024_005:0677a24": "妙覺。",
    "X58n1024_005:0677b01": "[0677b01] 五因果者因則三途造上中下十習惡業三道造下",
    "X58n1024_005:0677b02": "中上十習善業二乘七方便始終頓圓三賢四加佛",
    "X58n1024_005:0677b03": "界等覺已還種種定慧福智莊嚴果則地獄阿鼻無",
    "X58n1024_005:0677b04": "間受六交報苦痛割鋸凍冽煎燒餓鬼遇蟲畜等受",
    "X58n1024_005:0677b05": "蠱魅形口中&#x70DF;燄饑渴逼迫畜生為服食類酬償宿",
    "X58n1024_005:0677b06": "債乘騎鞭杖刀砧烹&#x7151;修羅等三道受下中上本愛",
    "X58n1024_005:0677b07": "習果酬善業報小教見修證中須陀洹等四果始終",
    "X58n1024_005:0677b08": "頓圓歡喜等十地如來即一念相應大覺朗然無上",
    "X58n1024_005:0677b09": "菩提為習果大般涅槃禪定三昧一切具足是報果",
    "X58n1024_005:0677b10": "也。",
    "X58n1024_005:0677b11": "[0677b11] 六依正者依則三途黑業變化土三道白業變化土",
    "X58n1024_005:0677b12": "二乘淨變化土始教劣受用土終教勝受用土頓教",
    "X58n1024_005:0677b13": "法性土圓教無障礙法界土如來五土正則三途惡",
    "X58n1024_005:0677b14": "業變化身三道善業變化身二乘淨變化身始教劣",
    "X58n1024_005:0677b15": "受用身終教勝受用身頓教法性身圓教無障礙法",
    "X58n1024_005:0677b16": "界身如來四身。",
    "X58n1024_005:0677b18": "賢首五教儀卷第五",
    "X58n1024_005:0677b20": "音釋",
    "X58n1024_005:0677b21": "搏[0677b21] (音卜手擊也)。瞢[0677b21] (音蒙昏昧不明也)。齶[0677b21] (音鄂口中斷齶)。魃[0677b21] (音&#x39DE;旱神也長二三尺袒",
    "X58n1024_005:0677b22": "身目在頂上行走如風)。魘[0677b22] (音掩睡中魘鬼也)。蝎[0677b22] (音歇螫人毒虫也)。吒枳迦羅",
    "X58n1024_005:0677b23": "[0677b23] (即大自在天類)。夜叉[0677b23] (此云勇&#x5FA4;亦云暴惡)。羅剎[0677b23] (此云速疾亦云可畏)。遮文茶[0677b23] (舊云",
    "X58n1024_005:0677b24": "嫉&#x59AC;女即役使鬼也)。毗舍[0677b24] (此云啖精氣梁言顛鬼)。禪那[0677b24] (此云靜慮定慧均等也)。羝",
    "X58n1024_005:0677c01": "[0677c01] (音低三歲壯羊也)。彘[0677c01] (音稚豕也)。獍[0677c01] (音竟孟康曰梟鳥食母獍獸食父)。[商*鳥][0677c01] (音商[商*鳥]&#x9D39;鳥舞",
    "X58n1024_005:0677c02": "則有大雨)。[泳-永+曶][0677c02] (音泯合也)。吉支[0677c02] (此云所作起尸鬼也)。三摩[0677c02] (華言正定)。謐[0677c02] (音密靜語也安",
    "X58n1024_005:0677c03": "也)。奢摩他[0677c03] (翻止)。毗婆舍那[0677c03] (翻觀)。匍匐[0677c03] (音蒲簿伏地貌)。唵啞吽[口*紇]",
    "X58n1024_005:0677c04": "哩[0677c04] (音菴亞烘隔里前三即加身口意成毗盧阿彌阿&#x95A6;三佛後二即加心成觀音菩薩)。&#x95A6;[0677c04] (音促",
    "X58n1024_005:0677c05": "梵語阿&#x95A6;華言不動)。燼[0677c05] (音津火餘)。魔羅[0677c05] (此云殺者)。狡猾[0677c05] (音絞滑奸詐也)。狎[0677c05] (玩熟也音",
    "X58n1024_005:0677c06": "洽)。瘠[0677c06] (音脊瘦也)。[病-丙+習][0677c06] (音昔小痛也)。呬[0677c06] (音戲息也)。搔[0677c06] (音騷手爬抓癢也)。冽[0677c06] (音列寒氣",
    "X58n1024_005:0677c07": "嚴也)。砧[0677c07] (音真擣繒石也)。",
    "X58n1024_005:0677c09": "[0677c09] (賢首五教儀第五卷伏願",
    "X58n1024_005:0677c10": "世世梵王常請千佛而轉輪生生密跡永伏群魔而",
    "X58n1024_005:0677c11": "護教止觀均齊果因不昧更新現在災病消除善根",
    "X58n1024_005:0677c12": "增長夫婦諧琴瑟之和於百年子孫衍芝蘭之秀於",
    "X58n1024_005:0677c13": "千載財施無窮家納餘慶)。"
}