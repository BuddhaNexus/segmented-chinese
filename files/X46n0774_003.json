{
    "X46n0774_003:0059b03": "釋摩訶衍論記卷第三",
    "X46n0774_003:0059b05": "皇宗光嚴無際大師 普觀 述",
    "X46n0774_003:0059b06": "[0059b06] 二廣釋後重能依義二初結前生後此中標門對後",
    "X46n0774_003:0059b07": "能依差別相故說言總相若望前門所依總識此屬",
    "X46n0774_003:0059b08": "能依亦名別相或有本云別相剖分。",
    "X46n0774_003:0059b09": "[0059b09] 二依義釋成三初覺開本始彰德門二不覺本上顯",
    "X46n0774_003:0059b10": "過門三覺與不覺同異門初中二初略說兩覺安立",
    "X46n0774_003:0059b11": "門二廣說兩覺決擇門前中二初唱本二作釋二初",
    "X46n0774_003:0059b12": "分門二云何下釋義二初束義懸明二按文隨釋前",
    "X46n0774_003:0059b13": "中三初體相染淨二字事差別三指陳餘義初中二",
    "X46n0774_003:0059b14": "初本始二覺二初本覺又二初清淨本覺由有別用",
    "X46n0774_003:0059b15": "不隨他轉無變易故說名清淨不從緣生說名本有",
    "X46n0774_003:0059b16": "功德依止說名法身而此法身具恒沙德常明淨故",
    "X46n0774_003:0059b17": "二云何下染淨本覺由有通用不守自性受染熏故",
    "X46n0774_003:0059b18": "說名染淨自性淨心即是通用所依之體而此淨心",
    "X46n0774_003:0059b19": "隨緣流轉不斷絕故。",
    "X46n0774_003:0059b20": "[0059b20] 二云何下始覺二初清淨始覺謂即別用對治自過",
    "X46n0774_003:0059b21": "出離無明不受熏故二云何下染淨始覺謂即通用",
    "X46n0774_003:0059b22": "隨妄轉故。",
    "X46n0774_003:0059b23": "[0059b23] 二如是下如空二理二初承前徵起智即所依如來",
    "X46n0774_003:0059b24": "藏心密嚴經云如來清淨藏亦名無垢智今本始覺",
    "X46n0774_003:0059c01": "皆是彼智差別義用故名眷屬又即諸覺說名為智",
    "X46n0774_003:0059c02": "品類多故說為眷屬如是諸覺各證何理為自境體",
    "X46n0774_003:0059c03": "分際相耶。",
    "X46n0774_003:0059c04": "[0059c04] 二謂性下舉理答釋二初標數標示二理各有二種",
    "X46n0774_003:0059c05": "是其所證境界分際二云何下釋成二初如空理異",
    "X46n0774_003:0059c06": "謂此二理各取別用說名清淨如空之性令不失故",
    "X46n0774_003:0059c07": "各取通用說名染淨出生諸法欲有令有故二云何",
    "X46n0774_003:0059c08": "下覺智證殊謂彼如空淨染二理如次是此淨染二",
    "X46n0774_003:0059c09": "覺之所契證理猶水性覺如水相以相合性說名證",
    "X46n0774_003:0059c10": "會然其水性動靜不同而彼水相清濁有異以彼清",
    "X46n0774_003:0059c11": "相合其靜性以彼濁相合其動性應於智理如宜觀",
    "X46n0774_003:0059c12": "察。",
    "X46n0774_003:0059c13": "[0059c13] 二以何下字事差別二初本始二覺二初本覺三初",
    "X46n0774_003:0059c14": "清淨本覺二初問起字即名字謂即能詮事即事義",
    "X46n0774_003:0059c15": "謂即所詮二答釋二初偈頌答謂若本若覺義各有",
    "X46n0774_003:0059c16": "十種頌各舉初一云謂根鏡等各各等彼後九義故。",
    "X46n0774_003:0059c17": "[0059c17] 二長行釋二初決擇字事三初總標二云何下別釋",
    "X46n0774_003:0059c18": "二初本十義中初一從喻立名餘九依法建號根即",
    "X46n0774_003:0059c19": "持義以能任持恒沙功德永不失故本謂自然不從",
    "X46n0774_003:0059c20": "因緣造作起故遠則離時久遠無際非近成故自即",
    "X46n0774_003:0059c21": "我也體自真一非他成故體謂依義作諸枝德復為",
    "X46n0774_003:0059c22": "依故性即靜義靜守自性無動轉故住即定義永離",
    "X46n0774_003:0059c23": "去來散亂相故常即真義性非虛妄流轉法故堅謂",
    "X46n0774_003:0059c24": "實義無明風力不能壞故總謂圓滿攝持諸法無不",
    "X46n0774_003:0060a01": "&#x5FA7;故然以四德總收十義根即樂德任持出生真樂",
    "X46n0774_003:0060a02": "味故本遠淨德本性無際離染緣故自體我德性自",
    "X46n0774_003:0060a03": "真一諸德依故性住常堅即是常德靜定絕妄若金",
    "X46n0774_003:0060a04": "剛故總通四德無不&#x5FA7;故。",
    "X46n0774_003:0060a05": "[0060a05] 二云何下覺十義中法喻如上鏡開離察離染為名",
    "X46n0774_003:0060a06": "鏡淨無塵開通無礙離脫結縛察無迷&#x4E71;此四義當",
    "X46n0774_003:0060a07": "無間般若滿顯二義具德立稱滿足功德顯現淨品",
    "X46n0774_003:0060a08": "此二義當解脫般若照知二義對境彰名照即如量",
    "X46n0774_003:0060a09": "&#x5FA7;緣諸境知即如理窮法實性一則超勝無倫覺覺",
    "X46n0774_003:0060a10": "乃攝伴歸主此四義當勝進般若又以十義歸於四",
    "X46n0774_003:0060a11": "諦知斷證修甚深智攝知即了達無量苦故鏡開離",
    "X46n0774_003:0060a12": "察即能斷除無量集故滿顯能修無量道故一照并",
    "X46n0774_003:0060a13": "覺能證甚深寂滅理故又斯十覺可攝四鏡鏡開離",
    "X46n0774_003:0060a14": "察即法出離遠塵離礙出縛無迷淳淨明故滿顯二",
    "X46n0774_003:0060a15": "義即因熏習具種種德淨品眷屬嚴法身果熏眾生",
    "X46n0774_003:0060a16": "故一覺即攝如實空鏡獨一無倫唯有覺照遠離一",
    "X46n0774_003:0060a17": "切心境界相無法可現非覺照故照知即是緣熏習",
    "X46n0774_003:0060a18": "鏡&#x5FA7;照諸境知一切法隨眾生念能示現故永泰以",
    "X46n0774_003:0060a19": "此十本十覺互相對望有單複等廣陳名數顯其本",
    "X46n0774_003:0060a20": "覺所具功德無有分量不可思議自非得大總持何",
    "X46n0774_003:0060a21": "以堪能具受今依現文且略而已。",
    "X46n0774_003:0060a22": "[0060a22] 三如是下會體十本十覺能詮名字所詮事義雖各",
    "X46n0774_003:0060a23": "不同然其所依本性法身自體一味無差別故。",
    "X46n0774_003:0060a24": "[0060a24] 二此中下料揀染淨謂上所明本覺字事唯詮清淨",
    "X46n0774_003:0060b01": "非染淨故。",
    "X46n0774_003:0060b02": "[0060b02] 二染淨下染淨本覺二初問起二答釋二初偈頌答",
    "X46n0774_003:0060b03": "二長行釋染淨本覺亦復十義由前十本十明十種",
    "X46n0774_003:0060b04": "本義以對此中十種真義十真即理十本即智寂照",
    "X46n0774_003:0060b05": "相應體用不離故得本真同名表示。",
    "X46n0774_003:0060b06": "[0060b06] 二云何下十如同覺謂向所明十種覺義不唯詮覺",
    "X46n0774_003:0060b07": "亦即顯如心境玄符神理冥會故得覺如同名表示",
    "X46n0774_003:0060b08": "三所以下結意謂由真理能為方便令彼法身具恒",
    "X46n0774_003:0060b09": "沙德證斯真理方名有德復由如理能為方便令彼",
    "X46n0774_003:0060b10": "般若具覺照用證斯如理方名有覺是故復以本覺",
    "X46n0774_003:0060b11": "之言表示於此真如之義。",
    "X46n0774_003:0060b12": "[0060b12] 二此中下料揀染淨。",
    "X46n0774_003:0060b13": "[0060b13] 二染淨下染淨真如二初問起二答釋二初偈頌答",
    "X46n0774_003:0060b14": "二長行釋三初總釋頌文謂依通用離性受熏說名",
    "X46n0774_003:0060b15": "染淨二如是下別明智證三如是下指例令知謂十",
    "X46n0774_003:0060b16": "種字事觀前所說清淨真如比類可了。",
    "X46n0774_003:0060b17": "[0060b17] 二以何下虛空二初清淨&#x8657;空二初問起此中所明",
    "X46n0774_003:0060b18": "性&#x8657;空理以一心法而為通體攝主黎耶以為別體",
    "X46n0774_003:0060b19": "與真如性平等共出皆是性德實有之法不同相宗",
    "X46n0774_003:0060b20": "依真如性無障礙義而假建立學者應知。",
    "X46n0774_003:0060b21": "[0060b21] 二答釋二初偈頌答二長行釋二初總釋頌文二初",
    "X46n0774_003:0060b22": "十義成差然今所明性&#x8657;空理通依一心以為體故",
    "X46n0774_003:0060b23": "有其十種義用差別初謂形顯諸色於中無礙則以",
    "X46n0774_003:0060b24": "質礙顯其含容廣容則攝他歸己普&#x5FA7;則舒自至他",
    "X46n0774_003:0060c01": "平等表一味無差廣大則何有際畔無相謂形顯俱",
    "X46n0774_003:0060c02": "泯清淨謂染妄咸無不動則體性常然有空則滅諸",
    "X46n0774_003:0060c03": "分量空空謂於空不住無得則復拂空空謂遣之又",
    "X46n0774_003:0060c04": "遣至於無遣故二如是下一體無異。",
    "X46n0774_003:0060c05": "[0060c05] 二此&#x8657;下別明餘義二初明智證二二&#x8657;下揀染淨。",
    "X46n0774_003:0060c06": "[0060c06] 二染淨下染淨&#x8657;空二初問起二答釋二初偈頌答",
    "X46n0774_003:0060c07": "二長行釋謂性&#x8657;空理本無染淨差別之相由依通",
    "X46n0774_003:0060c08": "用離性受熏故名染淨。",
    "X46n0774_003:0060c09": "[0060c09] 三能熏下指陳餘義廣說分者即下四法熏習義中。",
    "X46n0774_003:0060c10": "[0060c10] 二次說下按文隨釋二初略指二句所言覺義者者",
    "X46n0774_003:0060c11": "即牒前唱標立之辭上雖標立覺不覺義意顯總識",
    "X46n0774_003:0060c12": "攝生圓滿所依總相今此別說正是釋成能依別相",
    "X46n0774_003:0060c13": "謂覺不覺九種法體皆依黎耶方得轉故覺義字中",
    "X46n0774_003:0060c14": "通攝諸覺故為總句心體等下本始染淨各別以明",
    "X46n0774_003:0060c15": "故為別句。",
    "X46n0774_003:0060c16": "[0060c16] 二就別下廣明別句二初標示二謂心下解釋二初",
    "X46n0774_003:0060c17": "清淨二覺二離性二覺前中二初本覺三初性自絕",
    "X46n0774_003:0060c18": "非二人資成德三覺因立稱初中二初牒指二謂心",
    "X46n0774_003:0060c19": "下釋成二初彰體性自性清淨心即通所依一心本",
    "X46n0774_003:0060c20": "法本有法身體即別所依自然本智二離念下絕過",
    "X46n0774_003:0060c21": "非由迷一心不覺起念名為無明念通本末此為根",
    "X46n0774_003:0060c22": "本故彰大稱生等四種闇鈍過增並名為相謂由本",
    "X46n0774_003:0060c23": "覺離彼五法云離念相過失之法無名過量超越恒",
    "X46n0774_003:0060c24": "沙為對此五是根本故名末眷屬根本既無枝末何",
    "X46n0774_003:0061a01": "有。",
    "X46n0774_003:0061a02": "[0061a02] 二離念下人資成德二初能成人覺體依人故稱為",
    "X46n0774_003:0061a03": "者謂由行者是能成人清淨本覺是所資德。",
    "X46n0774_003:0061a04": "[0061a04] 二等&#x8657;下所資德二初所證理二初同空周&#x5FA7;所證",
    "X46n0774_003:0061a05": "&#x8657;空具十種義等&#x8657;空界無所不&#x5FA7;略舉十中第二",
    "X46n0774_003:0061a06": "名為周&#x5FA7;功德以為覺者之所資故影餘九德無不",
    "X46n0774_003:0061a07": "具故次第應云能證之覺同所證理無障礙故平等",
    "X46n0774_003:0061a08": "義故廣大義故如是乃至無得義故二法界下稱理",
    "X46n0774_003:0061a09": "和合法界謂即所證真如一相為表能所無別清淨",
    "X46n0774_003:0061a10": "覺者而與法界和合平等同一無漏味同一解脫相",
    "X46n0774_003:0061a11": "俱行俱轉無差別故二即是下所成身謂由善證如",
    "X46n0774_003:0061a12": "是二理而能造作有德方便有覺方便如是覺者為",
    "X46n0774_003:0061a13": "功德法平等所依故名法身。",
    "X46n0774_003:0061a14": "[0061a14] 三依此下覺因立稱謂由身覺互相依立由有覺故",
    "X46n0774_003:0061a15": "說名法身復由法身說名本覺本有法身性具光明",
    "X46n0774_003:0061a16": "覺照德用歸附依憑如是勝用方得建立本覺名稱",
    "X46n0774_003:0061a17": "二次說下始覺二初依此伸問答二通前辨熏習前",
    "X46n0774_003:0061a18": "中二初請問二初牒指問辭將欲建立始覺義故躡",
    "X46n0774_003:0061a19": "前本覺以為問端。",
    "X46n0774_003:0061a20": "[0061a20] 二問相下開釋問意三初正明問相謂由論說本有",
    "X46n0774_003:0061a21": "法身具無量德名為本覺遂發問云從何時分有何",
    "X46n0774_003:0061a22": "所以具如是德名為本覺。",
    "X46n0774_003:0061a23": "[0061a23] 二若作下展轉徵釋三初徵非本覺二初牒答辭謂",
    "X46n0774_003:0061a24": "有答云今此本覺即於此時起智斷惑由此因緣具",
    "X46n0774_003:0061b01": "諸功德說為本覺故今牒定云若作是說者二則此",
    "X46n0774_003:0061b02": "下伸難意中初別伸難含其二難初難能攝本覺謂",
    "X46n0774_003:0061b03": "前前迷惑後後覺悟則是從緣所起之覺非是自性",
    "X46n0774_003:0061b04": "本覺智明次即此下難所攝功德謂未斷惑前體皆",
    "X46n0774_003:0061b05": "沉隱斷惑已後體方顯現則是斷惑方便淨攝非是",
    "X46n0774_003:0061b06": "自性本來明淨後豈惑下總結行言惑覺者即結初",
    "X46n0774_003:0061b07": "難言隱顯者即結後難謂若惑覺隱顯相待豈其本",
    "X46n0774_003:0061b08": "有義得成立。",
    "X46n0774_003:0061b09": "[0061b09] 二若作下徵是始覺二初牒答辭謂救前難復轉答",
    "X46n0774_003:0061b10": "云一切煩惱本常斷訖一切功德本常具足由斯本",
    "X46n0774_003:0061b11": "斷及與本德是故本有義得成立故今牒定云若作",
    "X46n0774_003:0061b12": "是說者二此義下伸難意指其所立義亦不成謂若",
    "X46n0774_003:0061b13": "本覺不假斷惑自性明淨具諸功德則可成立本有",
    "X46n0774_003:0061b14": "之義若說斷惑方始具德則應無有本具功德便成",
    "X46n0774_003:0061b15": "大過由前所立本斷本德則是無始清淨始覺如何",
    "X46n0774_003:0061b16": "妄說為本覺耶。",
    "X46n0774_003:0061b17": "[0061b17] 三是故下引教證成本斷本德即是始覺始惑之覺",
    "X46n0774_003:0061b18": "非本覺故。",
    "X46n0774_003:0061b19": "[0061b19] 三以何下結歸問意論主狹彼外人疑情故假發端",
    "X46n0774_003:0061b20": "云何以故。",
    "X46n0774_003:0061b21": "[0061b21] 二本覺下伸答二初&#x6CA2;所問二初牒示二謂馬下釋",
    "X46n0774_003:0061b22": "成二初唯本絕思議謂本論師作如是通此本覺者",
    "X46n0774_003:0061b23": "從本已來不生不滅離起盡故非立非誹無增減故",
    "X46n0774_003:0061b24": "非患非德無染淨故本絕名相言思莫及不可說其",
    "X46n0774_003:0061c01": "斷德差別二而有下對始立名稱謂前說言離念相",
    "X46n0774_003:0061c02": "等名本覺者良由無始清淨始覺定慧俱轉對治惑",
    "X46n0774_003:0061c03": "障具足功德依此始覺而建立彼清淨本覺之名稱",
    "X46n0774_003:0061c04": "故二以始下釋所由謂由二覺同出異名故得依於",
    "X46n0774_003:0061c05": "自然始覺而顯示彼清淨本覺。",
    "X46n0774_003:0061c06": "[0061c06] 二如是下通前辨熏習二初問起二答釋二初偈頌",
    "X46n0774_003:0061c07": "答初頌顯示從本已來離染清淨後頌顯示唯有德",
    "X46n0774_003:0061c08": "熏無患德熏二長行釋二初解頌文中初釋前七句",
    "X46n0774_003:0061c09": "次若如下釋後一句謂雖有熏義不同染淨互相資",
    "X46n0774_003:0061c10": "待而得成就今此俱成自家真德故說名為具足轉",
    "X46n0774_003:0061c11": "熏由是熏力能令性幻隨幻諸法皆同一味不令染",
    "X46n0774_003:0061c12": "淨相待成立故說此熏謂白白故二三身下引經證",
    "X46n0774_003:0061c13": "謂本有二覺性無變故唯有德熏不隨妄故無患德",
    "X46n0774_003:0061c14": "熏常究竟故唯有滿轉絕陞降故無分轉事。",
    "X46n0774_003:0061c15": "[0061c15] 二次說下離性二覺二初明本始二初牒屬徵起中",
    "X46n0774_003:0061c16": "初總牒示次謂依下別屬文後此義下徵義意依本",
    "X46n0774_003:0061c17": "覺故而有不覺者以果顯因本覺為依不覺得轉方",
    "X46n0774_003:0061c18": "顯本覺有離性義依不覺故說有始覺者以障顯治",
    "X46n0774_003:0061c19": "依彼所治本末不覺方說能治離性始覺。",
    "X46n0774_003:0061c20": "[0061c20] 二本覺下依義釋成二初本覺謂由本覺通達作用",
    "X46n0774_003:0061c21": "隨妄轉故名為離性不守自然清淨性故。",
    "X46n0774_003:0061c22": "[0061c22] 二始覺下始覺二初正明離性謂由始覺通達作用",
    "X46n0774_003:0061c23": "受染熏故方能治染被染誑故說名離性二始覺下",
    "X46n0774_003:0061c24": "展轉徵釋二初徵釋誑義中初徵始覺善能斷染證",
    "X46n0774_003:0062a01": "淨何以說言被染誑耶然一切法本來一味平等無",
    "X46n0774_003:0062a02": "差非染非淨無德無過今此始覺於無差別作差別",
    "X46n0774_003:0062a03": "解見有斷證德過等殊即是被他染法所誑若爾本",
    "X46n0774_003:0062a04": "覺於法不作如是勝劣差別等解何以亦說名為離",
    "X46n0774_003:0062a05": "性然彼本覺對此始覺體性同故得對始覺顯其本",
    "X46n0774_003:0062a06": "覺猶如圓鏡光淨無鉎說為本明後因昏翳重磨發",
    "X46n0774_003:0062a07": "瑩即號新明名雖不同明體無異以喻對法義意照",
    "X46n0774_003:0062a08": "然二若爾下徵釋離時今此始覺從無始來與染俱",
    "X46n0774_003:0062a09": "行何時能離謂解脫道中證得無念爾時究竟離諸",
    "X46n0774_003:0062a10": "妄故。",
    "X46n0774_003:0062a11": "[0062a11] 二滿分下指滿分滿即果位分即因位次下論文即",
    "X46n0774_003:0062a12": "當說故。",
    "X46n0774_003:0062a13": "[0062a13] 二已說下廣說兩覺決擇門二初結前生後二依文",
    "X46n0774_003:0062a14": "釋相二初廣說始覺分二廣說本覺分前中二初唱",
    "X46n0774_003:0062a15": "本論二作釋文二初依義建立門二初分門三初總",
    "X46n0774_003:0062a16": "標二四相下別示二初總建立二初建立四相中初",
    "X46n0774_003:0062a17": "標列次釋相麤細二種並以九相染法為體但由時",
    "X46n0774_003:0062a18": "分延促分二常無常二並是隨緣始覺功德以為其",
    "X46n0774_003:0062a19": "體但由緣性始起本具而分二故二隨覺下建立隨",
    "X46n0774_003:0062a20": "覺中初標列次釋相覺與不覺無二相故名為滿覺",
    "X46n0774_003:0062a21": "覺與不覺觀待別故名為分覺。",
    "X46n0774_003:0062a22": "[0062a22] 二云何下別釋成二初徵釋四相初明長時約治道",
    "X46n0774_003:0062a23": "釋始從十信終至果滿因具德圓方始能離故名長",
    "X46n0774_003:0062a24": "時二釋短時就其因緣剎那代謝名為短時。",
    "X46n0774_003:0062b01": "[0062b01] 三釋無常對彼所治過患四相建立能治功德四相",
    "X46n0774_003:0062b02": "為治所起過患滅異遂起能治功德滅異為治所起",
    "X46n0774_003:0062b03": "過患住生遂起能治功德住生若爾何以滅異二相",
    "X46n0774_003:0062b04": "不同住生而彰德號然由滅異二位之中德力尚微",
    "X46n0774_003:0062b05": "故略不說理應此位亦立德名以後例前義準知故",
    "X46n0774_003:0062b06": "如是四相皆從緣起故說名為始起四相後釋常住",
    "X46n0774_003:0062b07": "本來有者是性德故故說名為常住四相。",
    "X46n0774_003:0062b08": "[0062b08] 二云何下徵釋隨覺中初明滿覺次明分覺若受染",
    "X46n0774_003:0062b09": "熏方能治染謂即能覺彼不覺故故說名為覺不覺",
    "X46n0774_003:0062b10": "覺或受熏者顯有所治之不覺故或不受者顯示能",
    "X46n0774_003:0062b11": "治之行相故又具受熏治障二用名覺不覺。",
    "X46n0774_003:0062b12": "[0062b12] 三如其下結勸謂向所明四相隨覺如次說相應可",
    "X46n0774_003:0062b13": "觀察。",
    "X46n0774_003:0062b14": "[0062b14] 二此中下釋相二初標列略明中初正明次彼無下",
    "X46n0774_003:0062b15": "轉釋前後次第依彼始覺對治之時先無滅相後無",
    "X46n0774_003:0062b16": "生相中無住異是故前後為其次第俱有次第約彼",
    "X46n0774_003:0062b17": "無明迷亂之時具起四相是故俱有為其次第此就",
    "X46n0774_003:0062b18": "顯相故作是說不妨始覺對治之時亦通俱有無明",
    "X46n0774_003:0062b19": "迷亂亦通前後。",
    "X46n0774_003:0062b20": "[0062b20] 二俱有下問答廣釋二初俱有次第二初總釋二初",
    "X46n0774_003:0062b21": "問起二答釋二初偈頌中前偈標舉後偈釋成。",
    "X46n0774_003:0062b22": "[0062b22] 二長行中二初總明四相二初釋初頌謂此四相由",
    "X46n0774_003:0062b23": "一時故說名俱有由前後故說名次第此中前後但",
    "X46n0774_003:0062b24": "是麤細以分前後非約時分以明前後細故名前麤",
    "X46n0774_003:0062c01": "故名後以為次第由得同者得成就義由彼無明迷",
    "X46n0774_003:0062c02": "亂真覺一時成就四種相故二以何下釋後頌二此",
    "X46n0774_003:0062c03": "中下別釋一時根本無明迷彼真心一時具起四種",
    "X46n0774_003:0062c04": "染相隱覆淨心令不顯現故。",
    "X46n0774_003:0062c05": "[0062c05] 二何故下別明二初總問二別答四初生相二初偈",
    "X46n0774_003:0062c06": "頌二長行中初標列次獨力下釋相前二極細未能",
    "X46n0774_003:0062c07": "相助和合動作故名獨力後一稍麤別起勝用以成",
    "X46n0774_003:0062c08": "此相謂無明本覺互相助力和合動作故名俱合後",
    "X46n0774_003:0062c09": "總舉下結名如是三相最初生故說名為生下文所",
    "X46n0774_003:0062c10": "明三細中初一六染中後一五意中初一並是此中",
    "X46n0774_003:0062c11": "生相所攝。",
    "X46n0774_003:0062c12": "[0062c12] 二住相二初問起二答釋二初偈頌二長行三初總",
    "X46n0774_003:0062c13": "解頌文住相有四一轉相者由無明力不覺前動轉",
    "X46n0774_003:0062c14": "成能見故二現相者依前能見不了無相境界妄現",
    "X46n0774_003:0062c15": "故三智相者依於境界心起分別染淨相故四相續",
    "X46n0774_003:0062c16": "相依前分別更復起念相續不斷故四中前二及初",
    "X46n0774_003:0062c17": "生相並屬三細黎耶所攝亦是三種不相應染攝其",
    "X46n0774_003:0062c18": "後二相則五意中後二所攝并後異相亦是三種相",
    "X46n0774_003:0062c19": "應染攝二如是下別辨名義二初徵二此中下釋轉",
    "X46n0774_003:0062c20": "相自體是能見心故能住持心識熏習住持謂即能",
    "X46n0774_003:0062c21": "熏作用熏習即是所熏氣分由心現行熏心氣分故",
    "X46n0774_003:0062c22": "現相是色熏色氣分雖亦通心然對轉相故但屬色",
    "X46n0774_003:0062c23": "智能分別揀擇為相於六麤中此居最初俱生法執",
    "X46n0774_003:0062c24": "行相甚細由能住持分別智相是故漸次成於後五",
    "X46n0774_003:0063a01": "故說住持六種漸次相續則屬分別法執行相漸麤",
    "X46n0774_003:0063a02": "故能住持分別事識三則是下料揀麤細此有二意",
    "X46n0774_003:0063a03": "一謂分別事識通於麤細今此住相但攝細分二謂",
    "X46n0774_003:0063a04": "此四住相對後異等說名為細然亦不妨於其中間",
    "X46n0774_003:0063a05": "復有麤細。",
    "X46n0774_003:0063a06": "[0063a06] 三異相二初問起二答釋二初偈頌二長行二初總",
    "X46n0774_003:0063a07": "釋頌文異相有二一執取相謂從能緣行解立名執",
    "X46n0774_003:0063a08": "取即相二計名字謂從所緣境界立名名字之相如",
    "X46n0774_003:0063a09": "是二相正是人執初即俱生二即分別二如是下別",
    "X46n0774_003:0063a10": "辨名義二初徵二若據下釋謂執取相於諸境相起",
    "X46n0774_003:0063a11": "別異解異即是相異屬能緣故論說言異自成異其",
    "X46n0774_003:0063a12": "名字相謂彼名字各各別異是異之相異屬所緣故",
    "X46n0774_003:0063a13": "論說言隨相立名又此二相前從所詮色心法等而",
    "X46n0774_003:0063a14": "生執著次依能詮聲名句等而生執著且約二相增",
    "X46n0774_003:0063a15": "勝而言理實二相各互通緣一切諸法而起妄計亦",
    "X46n0774_003:0063a16": "由分別人執通於即蘊離蘊計執為我其亦不但計",
    "X46n0774_003:0063a17": "名字故。",
    "X46n0774_003:0063a18": "[0063a18] 四滅相二初問起二答釋二初偈頌二長行二初依",
    "X46n0774_003:0063a19": "頌釋滅相有二初一屬因次一即果謂能招有漏業",
    "X46n0774_003:0063a20": "所招異熟果此二相合名為滅相壞前異下辨名義",
    "X46n0774_003:0063a21": "也理應壞前通於三位不言生住由隔越故二復次",
    "X46n0774_003:0063a22": "下進義明重復次前以明滅義謂受苦果時逼迫身",
    "X46n0774_003:0063a23": "心無由進善雖在人天并雜受處苦相輕微癡樂纏",
    "X46n0774_003:0063a24": "心尤難作善故皆名滅又正發起三有業時喪佛性",
    "X46n0774_003:0063b01": "善本有不現如起不生故名為滅然受苦輪亦滅佛",
    "X46n0774_003:0063b02": "性發起業時亦滅善品論從顯相故作是釋二次說",
    "X46n0774_003:0063b03": "下前後次第二初問起二答釋二初偈頌答初句標",
    "X46n0774_003:0063b04": "舉次第之相治覺治惑從麤至細故次三顯示隨位",
    "X46n0774_003:0063b05": "對治智力勝劣增減有異二長行釋中初總釋頌文",
    "X46n0774_003:0063b06": "次此義下別示義意。",
    "X46n0774_003:0063b07": "[0063b07] 二已說下按文隨釋門二初結指標分二初總標謂",
    "X46n0774_003:0063b08": "依彼所治以明能治位行差別有其五種。",
    "X46n0774_003:0063b09": "[0063b09] 二云何下別列二初舉位名然諸經論所明位地或",
    "X46n0774_003:0063b10": "開惑合有所不同如仁王五忍瓔珞六性攝論四地",
    "X46n0774_003:0063b11": "瑜伽七地唯識論等說有五位華嚴所說住行向地",
    "X46n0774_003:0063b12": "各開為十等妙各一成四十二因該果海果徹因源",
    "X46n0774_003:0063b13": "差別平等二互無礙今此論中開十信位而合三賢",
    "X46n0774_003:0063b14": "地中分二故成五位隨諸聖者善巧調生施設安立",
    "X46n0774_003:0063b15": "各不同故二前四下列位事前四因位有四事者初",
    "X46n0774_003:0063b16": "明趣向就位彰人有五十種於入時中他來依我漸",
    "X46n0774_003:0063b17": "勝進故後之三種依人辨德謂諸菩薩成滿自位造",
    "X46n0774_003:0063b18": "修進趣故明因相既具其因必須成果故明果相為",
    "X46n0774_003:0063b19": "顯上三治道行相故明離俱後一果位唯三事者果",
    "X46n0774_003:0063b20": "圓滿者無所不覺故非第四無有趣向修因相故所",
    "X46n0774_003:0063b21": "立有異。",
    "X46n0774_003:0063b22": "[0063b22] 二第一下牒文釋相三初五位差別二二覺融通前",
    "X46n0774_003:0063b23": "中四初十信位四初趣向行者瓔珞經說未上住前",
    "X46n0774_003:0063b24": "有十種心所謂信心念心精進心慧心定心不退心",
    "X46n0774_003:0063c01": "迴向心護心戒心願心此之十心無定前後諸教列",
    "X46n0774_003:0063c02": "數次第不同以未入位許雜修故言凡夫者謂即毛",
    "X46n0774_003:0063c03": "頭難角凡夫亦名毛道謂由修斷進退不定猶如輕",
    "X46n0774_003:0063c04": "毛在道隨風而飄轉故或領法心小如毛孔道故以",
    "X46n0774_003:0063c05": "此位中勝前劣後由是雙立凡覺二名。",
    "X46n0774_003:0063c06": "[0063c06] 二覺知下修行因相三初牒指謂即顯示十種信心",
    "X46n0774_003:0063c07": "入法初因厭求行相慚愧知非故言覺惡遠極初際",
    "X46n0774_003:0063c08": "近&#x96A3;信前說名前念二謂末下釋成二初示所治二",
    "X46n0774_003:0063c09": "種滅相謂即業果由此輪轉無有休息名大過患邪",
    "X46n0774_003:0063c10": "定聚中癡惑所盲曾不惺悟故說名為不知不覺具",
    "X46n0774_003:0063c11": "造已下出業果相二而今下明能治謂由今承善友",
    "X46n0774_003:0063c12": "知識微妙良緣復依聖教清淨軌則所說由彼異熟",
    "X46n0774_003:0063c13": "果患造非福業受三塗果勝義苦患造福不動定散",
    "X46n0774_003:0063c14": "二業受人天果以是覺知業為苦因苦隨業轉無有",
    "X46n0774_003:0063c15": "窮極得出邪定進入不定故能對治滅相過患三故",
    "X46n0774_003:0063c16": "言下結屬。",
    "X46n0774_003:0063c17": "[0063c17] 三故能下行因果相二初牒指二謂此下釋成二初",
    "X46n0774_003:0063c18": "故言明劣後治道力弱故名故者謂由故是作意義",
    "X46n0774_003:0063c19": "故苟非作意何由對治若其入住已去發起治力轉",
    "X46n0774_003:0063c20": "勝說名自在二復次下止惡表勝前謂即復次是其",
    "X46n0774_003:0063c21": "重釋故者即是因由義故謂由覺知滅相義故起慚",
    "X46n0774_003:0063c22": "愧心能止惡業昔在邪定由不覺知純以惡業而自",
    "X46n0774_003:0063c23": "莊嚴唯以惡人而為伴侶縱修少善但趣人天或求",
    "X46n0774_003:0063c24": "異道永失大果今由覺知遂起慚愧崇重賢善輕拒",
    "X46n0774_003:0064a01": "暴惡是則名為止滅相穢。",
    "X46n0774_003:0064a02": "[0064a02] 四雖復下熏離俱相二初牒指二所謂下釋成二初",
    "X46n0774_003:0064a03": "二句義別二初正辨此位謂即釋上初句雖覺說名",
    "X46n0774_003:0064a04": "熏離後句不覺說名熏俱文相可見二此中下遠流",
    "X46n0774_003:0064a05": "餘位準此餘位理應說言雖相似覺即是不覺雖隨",
    "X46n0774_003:0064a06": "分覺即是不覺雖因滿覺即是不覺果滿智圓纖瑕",
    "X46n0774_003:0064a07": "並盡是故不說熏離俱相二復次下一味體同謂覺",
    "X46n0774_003:0064a08": "與不覺皆緣起故緣起無性同一味故。",
    "X46n0774_003:0064a09": "[0064a09] 二第二下三賢位四初趣向行者二初牒示二乘觀",
    "X46n0774_003:0064a10": "智謂即生空初發意等即三賢位下賢十住中賢十",
    "X46n0774_003:0064a11": "行上賢十向如是行人已入正位&#x96A3;於聖道立以賢",
    "X46n0774_003:0064a12": "名二於此下釋成三賢菩薩修習此觀了知五蘊無",
    "X46n0774_003:0064a13": "實主宰觀念現前說名成就障縛漸微故能自在於",
    "X46n0774_003:0064a14": "諦印決於苦安忍故無疑畏二乘於此亦分得故而",
    "X46n0774_003:0064a15": "與三賢相合顯示又由二乘得小果已趣大菩提諸",
    "X46n0774_003:0064a16": "有所作常為一事所修之行無非佛因漸漸修學悉",
    "X46n0774_003:0064a17": "當成佛斯由論主與同體慈引攝小乘令歸大道故",
    "X46n0774_003:0064a18": "同菩薩相合以明。",
    "X46n0774_003:0064a19": "[0064a19] 二覺於下修行因相二初牒指二謂二下釋成二初",
    "X46n0774_003:0064a20": "示所治二種異相謂執取相計名字相此二更互與",
    "X46n0774_003:0064a21": "熏習力於諸境界計我我所展轉熾盛於名言相攀",
    "X46n0774_003:0064a22": "緣思慮彌更增添是故終日無厭無息二而今下明",
    "X46n0774_003:0064a23": "能治此位菩薩人空般若三道並起所謂加行根本",
    "X46n0774_003:0064a24": "後得其法空觀但能修習加行方便至十地中方能",
    "X46n0774_003:0064b01": "具起三種聖道謂由今依生三法一微妙觀門知本",
    "X46n0774_003:0064b02": "淨心為無明熏隨緣動轉成諸染法如處眠夢未能",
    "X46n0774_003:0064b03": "惺悟於是夢中愛著分別說名為障猶未具獲法空",
    "X46n0774_003:0064b04": "觀智說名分分次第而起故云慚慚由與此智共相",
    "X46n0774_003:0064b05": "應故則能遠離異相妄念名得覺悟。",
    "X46n0774_003:0064b06": "[0064b06] 三念無下行因果相二初牒指二謂始下釋成二初",
    "X46n0774_003:0064b07": "決擇無異相謂由行人依生法觀照名境空覺念清",
    "X46n0774_003:0064b08": "淨中不容他二種異相皆悉無有二以捨下顯示無",
    "X46n0774_003:0064b09": "異緣二初牒屬二所謂下釋成中初總末識意即是",
    "X46n0774_003:0064b10": "分別事識謂於諸法&#x8657;妄籌度說名分別次今所下",
    "X46n0774_003:0064b11": "別配麤即人執細即法執此位所斷二種異相直人",
    "X46n0774_003:0064b12": "執品法執微細屬住相位至初地斷。",
    "X46n0774_003:0064b13": "[0064b13] 四故名下熏離俱相二初牒指離俱準前可解二此",
    "X46n0774_003:0064b14": "中下釋成相似異類相似謂人空似人空以小同大",
    "X46n0774_003:0064b15": "星日異故同類相似謂法空似法空以賢同聖悲願",
    "X46n0774_003:0064b16": "等故。",
    "X46n0774_003:0064b17": "[0064b17] 三第三下九地位四初趣向行者二初牒示二九地",
    "X46n0774_003:0064b18": "下釋成地上菩薩即以理智為自身心垢累已出謂",
    "X46n0774_003:0064b19": "即報障縛障悉斷即業煩惱由出垢累故清淨明白",
    "X46n0774_003:0064b20": "由斷縛障故無礙自在。",
    "X46n0774_003:0064b21": "[0064b21] 二覺於下修行因相二初牒指二謂四下釋成二初",
    "X46n0774_003:0064b22": "起過功能謂由無明熏於本覺通達作用起成轉現",
    "X46n0774_003:0064b23": "智相續相由斯法執流注長時而能令彼離性本覺",
    "X46n0774_003:0064b24": "處於眠夢不能[穴/(爿*告)]悟隨緣動轉故云狂亂二今發下",
    "X46n0774_003:0064c01": "治惑行相此地菩薩發起法空始覺般若對治於彼",
    "X46n0774_003:0064c02": "四種住相迷亂之暗譬諸杲日無幽不燭智起惑亡",
    "X46n0774_003:0064c03": "明來暗去故說覺亂相違不俱。",
    "X46n0774_003:0064c04": "[0064c04] 三念無下行因果相二初牒指二以離下釋成二初",
    "X46n0774_003:0064c05": "顯示無住緣中初牒指次釋成四種住相望前異相",
    "X46n0774_003:0064c06": "雖曰微細對後生相則成麤現恐雜亂者謂生住中",
    "X46n0774_003:0064c07": "業轉現三皆名細相於三細中復有麤細細屬生相",
    "X46n0774_003:0064c08": "麤屬住相恐於生住二種邊際麤細雜亂故特揀辨",
    "X46n0774_003:0064c09": "於此住中離其分別麤念相者生相細念未出離故",
    "X46n0774_003:0064c10": "二如是下決擇離住相極喜地者謂即初地始獲聖",
    "X46n0774_003:0064c11": "性具證二空能益自他生大喜故此地之中離相續",
    "X46n0774_003:0064c12": "相過三有地謂即七地謂能超過欲有色有無色有",
    "X46n0774_003:0064c13": "故從初發心二無數劫加功用行今至有相功用後",
    "X46n0774_003:0064c14": "邊出過二乘世間道故從於二地至此地中則離智",
    "X46n0774_003:0064c15": "相寂滅淨地謂即八地離色煩惱無分別智任用相",
    "X46n0774_003:0064c16": "續相用煩惱不能動故至此地中則離現相善慧地",
    "X46n0774_003:0064c17": "者謂第九地離心煩惱作大法師四無礙辯能&#x5FA7;十",
    "X46n0774_003:0064c18": "方善說法故至此地中則離轉相。",
    "X46n0774_003:0064c19": "[0064c19] 四故名下熏離俱相離俱說相準前應知隨分覺者",
    "X46n0774_003:0064c20": "四種住相分分離故猶未出離生相念故。",
    "X46n0774_003:0064c21": "[0064c21] 四第四下因果相合二初二人合示二初牒屬標名",
    "X46n0774_003:0064c22": "如是二人合顯示者因位窮終與佛等故同修一忍",
    "X46n0774_003:0064c23": "同緣一諦同斷生相故仁王經說佛與菩薩同寂滅",
    "X46n0774_003:0064c24": "忍入金剛三昧下忍中行名為菩薩上忍中行名薩",
    "X46n0774_003:0065a01": "婆若共觀第一義諦斷三界心習無明盡相為金剛",
    "X46n0774_003:0065a02": "盡相無相為薩婆若二因圓下依名顯義因果但極",
    "X46n0774_003:0065a03": "並稱圓滿然十地中有入住出理應出心得名圓滿",
    "X46n0774_003:0065a04": "以其入住相&#x96A3;近故同一地故不復別說亦即攝入",
    "X46n0774_003:0065a05": "因圓滿中獨力隨相非斷法者以是本覺通別用故",
    "X46n0774_003:0065a06": "問前論說言根本無明熏本覺時生三種相獨力隨",
    "X46n0774_003:0065a07": "相亦當其一既名生相何非所斷答若由淨法熏習",
    "X46n0774_003:0065a08": "力故假染用息亦可名斷不爾果分豈留一分假生",
    "X46n0774_003:0065a09": "相耶但由不同獨力業等與能治道剋性相違故言",
    "X46n0774_003:0065a10": "不斷應知隨相非唯不斷亦作能治學者宜審。",
    "X46n0774_003:0065a11": "[0065a11] 二自比下二滿別明二初總標二滿足下別釋二初",
    "X46n0774_003:0065a12": "因圓滿者二初牒屬二謂此下釋成謂由覺智性堅",
    "X46n0774_003:0065a13": "用利能摧惑障喻若金剛於中方便屬當本論滿足",
    "X46n0774_003:0065a14": "方便正體屬當一念相應或可方便如字而配正體",
    "X46n0774_003:0065a15": "屬當滿足字句二種金剛俱行俱轉應配一念相應",
    "X46n0774_003:0065a16": "字句由是餘教復置慧名即於此位二種金剛唯斯",
    "X46n0774_003:0065a17": "一念親冥果海故曰相應以前諸位雖經劫海練障",
    "X46n0774_003:0065a18": "嚴因行德未圓無由剋果是故不說相應之義或此",
    "X46n0774_003:0065a19": "一念通收前後無涯劫海融通無礙故曰相應非如",
    "X46n0774_003:0065a20": "情謂之一念故準賢首疏引對法說滿足方便是方",
    "X46n0774_003:0065a21": "便道一念相應是無間道即約加行根本二道前後",
    "X46n0774_003:0065a22": "別起宛符初義前明位事而指此中同前諸位具有",
    "X46n0774_003:0065a23": "四事即方便金剛為修行因相正體金剛為行因果",
    "X46n0774_003:0065a24": "相名究竟覺亦通於此但因究竟熏離俱相應遠流",
    "X46n0774_003:0065b01": "故因滿障盡說名無垢即以堅固定為自體舉道標",
    "X46n0774_003:0065b02": "人良在茲矣。",
    "X46n0774_003:0065b03": "[0065b03] 二覺心下果圓滿者二初佛果相差別三初明果相",
    "X46n0774_003:0065b04": "二初正示二初合釋前二相二初牒屬今第五位唯",
    "X46n0774_003:0065b05": "有三事一能圓滿者二對治行相此中二句如次可",
    "X46n0774_003:0065b06": "配下文遠離微細念等屬當第三滿究竟相釋師於",
    "X46n0774_003:0065b07": "此通相牒屬但云顯示果圓滿者。",
    "X46n0774_003:0065b08": "[0065b08] 二大圓下釋成二初釋上句能圓滿者大圓鏡智謂",
    "X46n0774_003:0065b09": "即覺心分明現前釋其初起無初之初不起而起說",
    "X46n0774_003:0065b10": "言初起無不&#x5FA7;窮顯示該通橫&#x7AEA;分量圓鏡智體即",
    "X46n0774_003:0065b11": "是法界理智無二說名一體智用&#x5FA7;窮故無與等又",
    "X46n0774_003:0065b12": "&#x5FA7;窮等約境成觀假觀緣俗無不&#x5FA7;故空觀緣真無",
    "X46n0774_003:0065b13": "不窮故中道觀緣第一義諦照達法界真俗理事一",
    "X46n0774_003:0065b14": "體平等不可思議無有與等即斯一覺而具三觀即",
    "X46n0774_003:0065b15": "一而三即三而一常一常三非三非一名言莫狀思",
    "X46n0774_003:0065b16": "慮叵窮究竟圓果乃能軌範然大圓鏡智最勝故即",
    "X46n0774_003:0065b17": "舉此一類示於餘以顯諸智於斯頓具。",
    "X46n0774_003:0065b18": "[0065b18] 二獨力下釋下句對治行相謂由初相有其二種一",
    "X46n0774_003:0065b19": "謂所治業及無明諸染根本故說名初二謂能治覺",
    "X46n0774_003:0065b20": "心創轉故說為初今斯果滿覺智究竟不見所治諸",
    "X46n0774_003:0065b21": "初染相而亦不見能治初覺了法平等無二相故猶",
    "X46n0774_003:0065b22": "如&#x8657;空無諸相故斯則顯示同異歸同同同歸空空",
    "X46n0774_003:0065b23": "空歸絕成真無念。",
    "X46n0774_003:0065b24": "[0065b24] 二以遠下別釋第三相然則離念應屬第二對治行",
    "X46n0774_003:0065c01": "相今欲顯示見性名覺必由離念是故連帶於此而",
    "X46n0774_003:0065c02": "說以始覺智合本覺故始本不二無去無來到無生",
    "X46n0774_003:0065c03": "覺說名究竟然上所明五位障智於中復有種現習",
    "X46n0774_003:0065c04": "氣生法伏斷差別行相準夫遼疏略釋有二初明法",
    "X46n0774_003:0065c05": "體二明斷位初中此論所明染法總有二種一者智",
    "X46n0774_003:0065c06": "礙謂即無明能障世間自然業智故復有本末佛所",
    "X46n0774_003:0065c07": "斷者唯是根本地上菩薩所斷十種對佛所斷名為",
    "X46n0774_003:0065c08": "枝末對所成染亦名根本是則唯本非末最初一種",
    "X46n0774_003:0065c09": "唯末非本所成九相亦本亦末菩薩所斷十種無明",
    "X46n0774_003:0065c10": "觀待各異故通二目此對初一體用異故總別異故",
    "X46n0774_003:0065c11": "此則漸竭彼唯頓斷二者煩惱礙謂即染心能障真",
    "X46n0774_003:0065c12": "如根本智故此即所成九種染相初後五相行相細",
    "X46n0774_003:0065c13": "鈍不能分別計著我法但煩惱礙攝中間四相行相",
    "X46n0774_003:0065c14": "麤猛能作差別我法之解是故亦名人法二執全依",
    "X46n0774_003:0065c15": "智礙及餘五相之所生起是則礙寬執狹自有是礙",
    "X46n0774_003:0065c16": "未必能執若是能執必是礙攝礙本執末故成別異",
    "X46n0774_003:0065c17": "不同餘教二執為本二障隨生我執能生諸煩惱障",
    "X46n0774_003:0065c18": "法執引起諸所知障障礙別相下文當曉後明斷位",
    "X46n0774_003:0065c19": "有四初十信位此位行人外資友教內發慚愧能至",
    "X46n0774_003:0065c20": "未來新業不起所有故業雖未永除不復能為滅善",
    "X46n0774_003:0065c21": "事業而說此位斷滅相者伏故名斷治道初行未自",
    "X46n0774_003:0065c22": "在故若望後位所斷染法治道力弱全未能伏但自",
    "X46n0774_003:0065c23": "位惑折伏不起生空根本未現前故二三賢位能正",
    "X46n0774_003:0065c24": "斷除二種異相所餘諸相并彼無明未正對治但修",
    "X46n0774_003:0066a01": "加行觀察學斷令漸微劣所斷二相復有麤細及於",
    "X46n0774_003:0066a02": "種現其麤種現能障生空根本聖智道起必除不爾",
    "X46n0774_003:0066a03": "生空何名自在其餘細者障道力微種子現行俱留",
    "X46n0774_003:0066a04": "助潤不應別說伏現留種菩薩之人於惑不怖何偏",
    "X46n0774_003:0066a05": "伏現不可說言但怖現行不怖種子菩薩福勝少留",
    "X46n0774_003:0066a06": "殘結即能助生不同凡夫全界煩惱潤之方起然菩",
    "X46n0774_003:0066a07": "薩受生與聲聞異聲聞之人治道圓故唯種子潤生",
    "X46n0774_003:0066a08": "菩薩不然故種現合潤故維摩經第二說以要言之",
    "X46n0774_003:0066a09": "六十二見及一切煩惱皆是佛種若見無為入正位",
    "X46n0774_003:0066a10": "者不能復發無上道心譬如植種於空終不得生糞",
    "X46n0774_003:0066a11": "壤之地乃能滋茂譬如不下巨海不能得無價寶珠",
    "X46n0774_003:0066a12": "如是不入煩惱大海則不能得一切智寶由此應知",
    "X46n0774_003:0066a13": "助行潤生必須現惑是故地前通於伏斷若自位障",
    "X46n0774_003:0066a14": "麤則斷而不留細則留而不伏後位諸障但能折伏",
    "X46n0774_003:0066a15": "令轉微劣三十地位能正斷除四種住相麤分生相",
    "X46n0774_003:0066a16": "并十無明謂初地斷除彼相續相并一無明隨地各",
    "X46n0774_003:0066a17": "共二種對治隨轉對治斷相續相根本對治斷於無",
    "X46n0774_003:0066a18": "明如是所斷麤細種現並皆斷盡習氣漸除其極細",
    "X46n0774_003:0066a19": "者如來地盡不障菩薩聖道轉故智度論二十卷說",
    "X46n0774_003:0066a20": "佛及菩薩同得諸法實相如人入海有始入者有盡",
    "X46n0774_003:0066a21": "其源底者佛智慧盡諸煩惱習則盡其底菩薩未斷",
    "X46n0774_003:0066a22": "諸煩惱習勢力少故不能深入由是應知十地菩薩",
    "X46n0774_003:0066a23": "微細習氣唯佛能斷其麤習氣能障菩薩所修聖道",
    "X46n0774_003:0066a24": "道起必除不爾解脫道生便成無用如是二地至七",
    "X46n0774_003:0066b01": "地能斷智相及六無明八地九地各斷一相及一無",
    "X46n0774_003:0066b02": "明十地能斷業中一分俱合動相及一無明種現習",
    "X46n0774_003:0066b03": "氣義同初地如是所明十地菩薩自在種現決定斷",
    "X46n0774_003:0066b04": "盡習氣有二麤重障智道起必除細不礙因佛位方",
    "X46n0774_003:0066b05": "盡望後位障但總折伏令勢微劣不同凡小別作品",
    "X46n0774_003:0066b06": "數欣厭行伏又八地已上斷現相等唯能除彼麤重",
    "X46n0774_003:0066b07": "正使其微細者佛位能斷例前諸地微細正使并細",
    "X46n0774_003:0066b08": "習氣皆果位斷四如來位獨力業相根本無明并前",
    "X46n0774_003:0066b09": "殘習一切頓盡是故不說斷伏差別如是總有四類",
    "X46n0774_003:0066b10": "不同一不定位人伏而不斷二無上覺者斷而不伏",
    "X46n0774_003:0066b11": "三三賢十地俱通伏斷四邪定異生俱非伏斷上依",
    "X46n0774_003:0066b12": "諸位所明治道勝劣行相如是差別若依自宗同一",
    "X46n0774_003:0066b13": "相續一切諸法同成同斷及其望別染淨諸法互相",
    "X46n0774_003:0066b14": "融攝行位修斷自在無礙是故於惑一斷一切斷於",
    "X46n0774_003:0066b15": "智一覺一切覺其理一證一切證其果一成一切成",
    "X46n0774_003:0066b16": "圓通自在微妙難思矣。",
    "X46n0774_003:0066b17": "[0066b17] 二是故下引成二初牒指引說二如是下釋成經意",
    "X46n0774_003:0066b18": "二初總標徵二謂佛下別釋相二初離妄念言解脫",
    "X46n0774_003:0066b19": "者即棄背義道即智也二種妄念與解脫道極相違",
    "X46n0774_003:0066b20": "故名曰相翻道生念滅故曰不俱。",
    "X46n0774_003:0066b21": "[0066b21] 二若無下成正念二初躡前徵釋無明念盡正念現",
    "X46n0774_003:0066b22": "前玄霧云披白日斯顯沉痾既損色力隨增十德相",
    "X46n0774_003:0066b23": "應一時俱轉初標徵次列釋十中前五自利次四利",
    "X46n0774_003:0066b24": "他後一不著二利之相又一二五離染成功智德顯",
    "X46n0774_003:0066c01": "故即屬報身三四二種凝然一味斷德圓故即屬法",
    "X46n0774_003:0066c02": "身次四利生恩德著故即屬化身後一融拂三身之",
    "X46n0774_003:0066c03": "相隨相離相同一味故又此十德即是十身出離功",
    "X46n0774_003:0066c04": "德即福德身由福德故離諸難處同體功德即威勢",
    "X46n0774_003:0066c05": "身定心威力攝伏他染歸於自故常住功德即力持",
    "X46n0774_003:0066c06": "身常能住持無始起故既無始起則無終盡由力持",
    "X46n0774_003:0066c07": "故一味功德即莊嚴身稱性相好一味無差同本覺",
    "X46n0774_003:0066c08": "故俱離功德即是智身智能融鍊不為染淨相所拘",
    "X46n0774_003:0066c09": "故還轉功德即是化身能於諸趣起化用故無住功",
    "X46n0774_003:0066c10": "德即意生身隨意樂生無非處故修行功德即是願",
    "X46n0774_003:0066c11": "身酬願度生修諸行故圓滿功德即菩提身覺道圓",
    "X46n0774_003:0066c12": "滿成菩提故&#x8657;空功德即是法身法身離相無所有",
    "X46n0774_003:0066c13": "故或可配屬三世間十出離諸難即聲聞身染法同",
    "X46n0774_003:0066c14": "體即眾生身遠離始有即緣覺身始本一味即是智",
    "X46n0774_003:0066c15": "身染淨俱離即是法身周&#x5FA7;誕生即業報身於處無",
    "X46n0774_003:0066c16": "在即國土身為生修行即菩薩身圓滿覺道即如來",
    "X46n0774_003:0066c17": "身自性空無即&#x8657;空身果分功德數超河沙但言十",
    "X46n0774_003:0066c18": "者表無盡故二如是下合歸經意。",
    "X46n0774_003:0066c19": "[0066c19] 二又心下釋除疑二初牒屬二謂有下釋成三初陳",
    "X46n0774_003:0066c20": "疑二初有無雙關難謂即始覺同本覺時微細無明",
    "X46n0774_003:0066c21": "初生業相了知是有而斷彼耶了知是無而斷彼耶",
    "X46n0774_003:0066c22": "二若知下有無各別徵謂若知所斷無明又業體性",
    "X46n0774_003:0066c23": "是有理應能治復作有解則解脫道不名無念有初",
    "X46n0774_003:0066c24": "生起能所念故若其所知能知無有如何建立解脫",
    "X46n0774_003:0067a01": "道體謂無所棄之染復無能棄之覺對待何法立解",
    "X46n0774_003:0067a02": "脫道。",
    "X46n0774_003:0067a03": "[0067a03] 二今自下通決二初存無遣有答初難二初立理謂",
    "X46n0774_003:0067a04": "今通云所知生相及與無明緣生無性自體皆空若",
    "X46n0774_003:0067a05": "定實有墮於常邊云何能斷能知覺智性自凝然法",
    "X46n0774_003:0067a06": "界無生本無有超能斷所斷不可得故二豈可下遮",
    "X46n0774_003:0067a07": "難如是義旨理趣顯然何得難言心境俱有二而有",
    "X46n0774_003:0067a08": "下會無不空答後難謂雖無所知能知之相然能通",
    "X46n0774_003:0067a09": "達無二之覺不可言空但除其病不除法故何得難",
    "X46n0774_003:0067a10": "言極解脫道當不能有。",
    "X46n0774_003:0067a11": "[0067a11] 三是故下結答。",
    "X46n0774_003:0067a12": "[0067a12] 三是故下成無念眾生及佛由念有無有念名生無",
    "X46n0774_003:0067a13": "念名佛然諸染法皆名為念但說業相及無明者就",
    "X46n0774_003:0067a14": "佛所治最後邊故。",
    "X46n0774_003:0067a15": "[0067a15] 二自此下始覺境周圓二初標指二謂大下釋成二",
    "X46n0774_003:0067a16": "初正釋論文二初明&#x5FA7;知謂諸如來至無念時正&#x5FA7;",
    "X46n0774_003:0067a17": "知覺一切眾生由多一心有為自在本覺無為通達",
    "X46n0774_003:0067a18": "作用轉成生住異滅相故二以何下釋所以中初寄",
    "X46n0774_003:0067a19": "問徵起即躡前文而伸此問次得自下以義答釋謂",
    "X46n0774_003:0067a20": "由佛及眾生無念理等故知眾生一心流轉如華嚴",
    "X46n0774_003:0067a21": "云如來成正覺時普見一切眾生成正覺乃至普見",
    "X46n0774_003:0067a22": "一切眾生入涅槃等。",
    "X46n0774_003:0067a23": "[0067a23] 二以何下因通餘妨二初自他相例問答二初陳疑",
    "X46n0774_003:0067a24": "龍吟雲起虎嘯風生因果感酬物性如是今一人修",
    "X46n0774_003:0067b01": "心至于克果使餘未修者端然受賜何異乎雲生蚯",
    "X46n0774_003:0067b02": "蚓風起螽斯事既不然如何開釋二一一下通會中",
    "X46n0774_003:0067b03": "初正示義蘊相異故說言各各覺性同故云有本覺",
    "X46n0774_003:0067b04": "次此義下轉徵釋令一行者始覺證會同本覺時&#x5FA7;",
    "X46n0774_003:0067b05": "同一切眾生本覺非謂但同自一本覺後所以下出",
    "X46n0774_003:0067b06": "因由謂由覺性一味無差&#x5FA7;諸生界何所不至譬諸",
    "X46n0774_003:0067b07": "淨月影現水中影像雖多本月無二亦如眾燈光&#x5FA7;",
    "X46n0774_003:0067b08": "一室炷雖各異光體不殊斯則影像異而月必同燈",
    "X46n0774_003:0067b09": "炷殊而光終一眾生相異本覺性同亦復如是是故",
    "X46n0774_003:0067b10": "一人修因一切得果。",
    "X46n0774_003:0067b11": "[0067b11] 二清淨下斷證相例問答二初斷證相例二自他決",
    "X46n0774_003:0067b12": "斷前中二初敘難端二初躡前立理謂若一人得無",
    "X46n0774_003:0067b13": "念時一切皆得則應一人斷無明時一切皆斷是則",
    "X46n0774_003:0067b14": "斷證皆齊有何過失二若始下舉違設難此有二失",
    "X46n0774_003:0067b15": "一則違文二則違理今初謂若一人斷無明時一切",
    "X46n0774_003:0067b16": "皆斷何故上說一切眾生以未離念不名為覺則其",
    "X46n0774_003:0067b17": "所說前後相違其次違理謂若眾生不斷無明而與",
    "X46n0774_003:0067b18": "諸佛同得無念斯則濁池發影渴燄生魚但有&#x8657;言",
    "X46n0774_003:0067b19": "曾無實義二豈可下歸難意。",
    "X46n0774_003:0067b20": "[0067b20] 二決斷下自他決斷三初標門以此二門決擇斷除",
    "X46n0774_003:0067b21": "彼疑難故皆名決斷。",
    "X46n0774_003:0067b22": "[0067b22] 二自宗下釋義二初自宗決斷二初正明中謂此論",
    "X46n0774_003:0067b23": "中生滅門內有其一義所謂同體及異體故其所宗",
    "X46n0774_003:0067b24": "尚會異歸同說諸眾生同一相續言相續者謂即體",
    "X46n0774_003:0067c01": "義眾生及佛同一覺性由斯覺性成諸事相以相從",
    "X46n0774_003:0067c02": "性生佛元同故說眾生一同相續雖然此論通宗不",
    "X46n0774_003:0067c03": "二別宗一體今由生佛觀待而言是故且就生滅門",
    "X46n0774_003:0067c04": "說既其眾生與佛同體說一斷時一切皆斷說一得",
    "X46n0774_003:0067c05": "時一切皆得何得&#x8F19;爾妄生彈詰無念等義唯有言",
    "X46n0774_003:0067c06": "說二是故下引證二望別下望別決斷生佛對望相",
    "X46n0774_003:0067c07": "續別故說名望別文中有二初因果互攝謂由諸法",
    "X46n0774_003:0067c08": "緣起相由舉圓滿者為主有力以為能攝望眾生界",
    "X46n0774_003:0067c09": "為伴無力以為所攝主既清淨伴亦隨淨舉諸眾生",
    "X46n0774_003:0067c10": "為主有力以為能攝望無上尊為伴無力以為所攝",
    "X46n0774_003:0067c11": "其諸眾生入無明藏佛即隨入俱名不覺稱性緣起",
    "X46n0774_003:0067c12": "法應爾故然準清&#x51C9;演義鈔中不立因主果伴義者",
    "X46n0774_003:0067c13": "彼依說法師資儀軌禮別尊卑無相違過又由諸法",
    "X46n0774_003:0067c14": "染淨隨心若以佛心緣眾生境悉皆清淨以眾生心",
    "X46n0774_003:0067c15": "緣佛境界俱為雜染因果相攝理不相違二皆悉下",
    "X46n0774_003:0067c16": "文理無違謂前約文理相違為難故今亦以二義開",
    "X46n0774_003:0067c17": "決初約佛主生伴皆悉清淨則前違理之難可通次",
    "X46n0774_003:0067c18": "約生主佛伴皆名不覺則前違文之難可通心境相",
    "X46n0774_003:0067c19": "從例之可了如是二門自宗決斷理事無礙望別決",
    "X46n0774_003:0067c20": "斷事事無礙又初門自宗但明同體答違理難後門",
    "X46n0774_003:0067c21": "望別答違文難謂舉佛望生可說諸佛悉皆清淨舉",
    "X46n0774_003:0067c22": "生望佛則諸眾生入無明藏諸染淨法相待而立若",
    "X46n0774_003:0067c23": "不相待則無染淨差別可得佛名無念由對生故生",
    "X46n0774_003:0067c24": "名不覺由望佛故又自宗立同而於同中亦有別義",
    "X46n0774_003:0068a01": "望別立異而於異中亦有同義如是同異應審思察",
    "X46n0774_003:0068a02": "三舉此下勸觀生佛相對常染常淨無染無淨俱通",
    "X46n0774_003:0068a03": "染淨俱非染淨無生無佛無成不成存泯不拘心言",
    "X46n0774_003:0068a04": "莫寄今但一向說染淨者略示方偶影兼深旨。",
    "X46n0774_003:0068a05": "[0068a05] 二自此下二覺融通二初標指二謂五下釋成二初",
    "X46n0774_003:0068a06": "釋論文中初融拂分滿謂五十分覺無轉勝之異一",
    "X46n0774_003:0068a07": "種滿覺無究竟之極次所以下出其所由謂由諸位",
    "X46n0774_003:0068a08": "始覺般若資彼四相而共俱時方能建立若無滅異",
    "X46n0774_003:0068a09": "住生四相而彼始覺不能自立則無漸次圓滿之異",
    "X46n0774_003:0068a10": "則與本覺平等一相無差別故後如本下合歸本論",
    "X46n0774_003:0068a11": "二大總下引經證中初別明相覺覺隨相立故俱時",
    "X46n0774_003:0068a12": "有融同本覺故曰隨無次所以下通釋所由。",
    "X46n0774_003:0068a13": "[0068a13] 二已說下廣說本覺決擇分二初結前生後二演義",
    "X46n0774_003:0068a14": "疏文二初廣說隨染本覺門二初唱本論二作釋文",
    "X46n0774_003:0068a15": "二初標分二本覺下釋相二初總釋隨染名本覺通",
    "X46n0774_003:0068a16": "用以為能隨無明染法以為所隨是染之隨我來依",
    "X46n0774_003:0068a17": "他故隨染之覺揀非清淨故。",
    "X46n0774_003:0068a18": "[0068a18] 二自此下別釋所生相二初標指二分別下隨釋二",
    "X46n0774_003:0068a19": "初總釋二相中初牒文次如是下釋義謂由此本覺",
    "X46n0774_003:0068a20": "隨染幻分別生起二相本覺為體二相是用體用法",
    "X46n0774_003:0068a21": "爾不相捨離故說名為俱行俱轉。",
    "X46n0774_003:0068a22": "[0068a22] 二如是下別釋二相二初本有性智清淨門中有二",
    "X46n0774_003:0068a23": "初不守自性隨緣門二對治一切業障門二門合釋",
    "X46n0774_003:0068a24": "有二初正辨二門二初問起二答釋二初偈頌中初",
    "X46n0774_003:0068b01": "三句配義破一切障故顯現法身滅一切障故實智",
    "X46n0774_003:0068b02": "清淨頌文巧略越次顯示後一句結名理應名為法",
    "X46n0774_003:0068b03": "身智淨今由不約所顯彰名但據治惑相顯立號。",
    "X46n0774_003:0068b04": "[0068b04] 二長行三初總釋謂此本覺雖隨緣轉然其不捨本",
    "X46n0774_003:0068b05": "斷本修功德智慧飾法成人故。",
    "X46n0774_003:0068b06": "[0068b06] 二斷一下別明有二初治障顯德三初能治力中初",
    "X46n0774_003:0068b07": "問答標徵次列名釋義謂斷除障染必由二力初力",
    "X46n0774_003:0068b08": "在果後力屬因天本如斯故非新起二如是下所斷",
    "X46n0774_003:0068b09": "障中初依法界冥熏之方極殊勝故十地果滿能破",
    "X46n0774_003:0068b10": "無明獨力業相後依十種真如實智資熏之力次殊",
    "X46n0774_003:0068b11": "勝故十地因滿滅俱合業九滅能見八滅現相七地",
    "X46n0774_003:0068b12": "至二滅分別智初歡喜地滅相續相然據本論所治",
    "X46n0774_003:0068b13": "但齊相續相者以是末那意之後邊故十地所治究",
    "X46n0774_003:0068b14": "竟處故&#x96A3;次影兼三賢位故或即相續通相續識乃",
    "X46n0774_003:0068b15": "是地前分別事識雖此所明能治未周所治已足義",
    "X46n0774_003:0068b16": "準知故三破根下所顯德無明乃是後得智障今破",
    "X46n0774_003:0068b17": "無明顯法身者據通障故無明及業力用相依能生",
    "X46n0774_003:0068b18": "諸染說名和合初故彰名非後後法無和合義體絕",
    "X46n0774_003:0068b19": "煩惱名為淳淨照境炳然故曰明白。",
    "X46n0774_003:0068b20": "[0068b20] 二如本下歸本印成。",
    "X46n0774_003:0068b21": "[0068b21] 三何故下通好四初徵釋地前具缺謂向明二力但",
    "X46n0774_003:0068b22": "明果滿并及地上不說三賢及十信者謂比前來始",
    "X46n0774_003:0068b23": "覺位中如其次第分明顯了是故於此略不顯示或",
    "X46n0774_003:0068b24": "由已辨果及十地則三賢等可類顯故。",
    "X46n0774_003:0068c01": "[0068c01] 二何故下徵釋治障次第謂由本覺背聖向凡為次",
    "X46n0774_003:0068c02": "第轉不同始覺背凡向聖為次第故若爾本覺入無",
    "X46n0774_003:0068c03": "明藏云何猶說能斷諸惑然由隨染不失自性如水",
    "X46n0774_003:0068c04": "成波豈無濕性自性明淨能淨能治諸染勢雖未禁",
    "X46n0774_003:0068c05": "終不放捨故下轉去亦得說斷當待始覺相資轉故",
    "X46n0774_003:0068c06": "三何故下徵釋二覺上下如是二覺上下次第實由",
    "X46n0774_003:0068c07": "本來法如是故。",
    "X46n0774_003:0068c08": "[0068c08] 四如是下徵釋二轉時分二初五伸問答謂由惑覺",
    "X46n0774_003:0068c09": "上下麤細緣顯雖殊不離一心故無前後猶如白[疊*毛]",
    "X46n0774_003:0068c10": "數尋彩畫成像像雖前後[疊*毛]乃同時。",
    "X46n0774_003:0068c11": "[0068c11] 二如是下引教證成二初門答生起二爾時下廣引",
    "X46n0774_003:0068c12": "經文二初指傍文。",
    "X46n0774_003:0068c13": "[0068c13] 二則告下明正義四初&#x52D1;勸諮詢言一事者即本始",
    "X46n0774_003:0068c14": "覺諸佛如來唯為一大事因緣故出現於世所謂開",
    "X46n0774_003:0068c15": "示悟入佛之知見故其知見性即是本覺知見相者",
    "X46n0774_003:0068c16": "即是始覺。",
    "X46n0774_003:0068c17": "[0068c17] 二爾時下欽承請問中初敘昔所聞偈中十二句前",
    "X46n0774_003:0068c18": "十句別明二轉於中初句&#x52D1;聽次四句始覺上轉後",
    "X46n0774_003:0068c19": "正句本覺下轉後二句總明時分後我及下正伸疑",
    "X46n0774_003:0068c20": "問。",
    "X46n0774_003:0068c21": "[0068c21] 三爾時下誡聽為說中開示前頌決彼疑心初標示",
    "X46n0774_003:0068c22": "次善男子下釋相中初始後本。",
    "X46n0774_003:0068c23": "[0068c23] 四於是下聞皆開覺謂即遮表顯彰一事一相一體",
    "X46n0774_003:0068c24": "即拂異相歸於同相亦無一相亦無一體則遣同相",
    "X46n0774_003:0069a01": "成一味空亦空無言復拂於前能詮之&#x8FF9;空言亦空",
    "X46n0774_003:0069a02": "更復以空遣前詮空以空遣空至於無遣深玄妙理",
    "X46n0774_003:0069a03": "於焉而顯此皆遮詮一事之義而諸法性亦是實相",
    "X46n0774_003:0069a04": "翻前無相顯真樂德亦是常住翻前無體即真常德",
    "X46n0774_003:0069a05": "亦是決定翻前無言即真淨德謂不同雜染移轉不",
    "X46n0774_003:0069a06": "定故亦是實有翻前亦空即真我德此即表詮一事",
    "X46n0774_003:0069a07": "之義然前一相即是無相故不別翻由遮空故表不",
    "X46n0774_003:0069a08": "著有由表有故遮不沉空空有無疑一事顯彰總持",
    "X46n0774_003:0069a09": "聞諸了然開覺。",
    "X46n0774_003:0069a10": "[0069a10] 二自此下委明餘義二初總標指二此義下別釋相",
    "X46n0774_003:0069a11": "顯示因緣於中有二初徵釋前破滅二初牒文屬當",
    "X46n0774_003:0069a12": "二所謂下依義釋成諸戲論識謂即三細攀緣慮知",
    "X46n0774_003:0069a13": "即分別智著境不捨即相續相智相相續皆依三細",
    "X46n0774_003:0069a14": "諸戲論識之所生起如是諸法悉皆是彼無明氣分",
    "X46n0774_003:0069a15": "過染尤重故須破滅。",
    "X46n0774_003:0069a16": "[0069a16] 二自此下顯示斷不斷四初標指徵起二初總徵詰",
    "X46n0774_003:0069a17": "二若可下別立難二初難可斷中初約法說謂諸染",
    "X46n0774_003:0069a18": "法真妄合成妄若可斷真亦應斷由彼真妄俱行不",
    "X46n0774_003:0069a19": "離成一法故次舉喻顯譬如一人具二種用假寐名",
    "X46n0774_003:0069a20": "眠惺覺曰悟雖標二目實即一人不可說言斬眠存",
    "X46n0774_003:0069a21": "悟得悟亡眠由其相續體唯一故謂若言其眠悟用",
    "X46n0774_003:0069a22": "殊遂說體異妄增生界過失大故二若不下難不可",
    "X46n0774_003:0069a23": "斷謂若無明不可斷者本覺淨心常為染覆無由出",
    "X46n0774_003:0069a24": "離過失亦大。",
    "X46n0774_003:0069b01": "[0069b01] 二如是下依論答釋三初法說二初總答二此義下",
    "X46n0774_003:0069b02": "別釋三初徵列二言同下釋成二初雙釋二義初同",
    "X46n0774_003:0069b03": "義中皆是理者謂由諸法全攬理成相即性故云皆",
    "X46n0774_003:0069b04": "是理既皆是理故不可斷若爾前文自宗決斷由同",
    "X46n0774_003:0069b05": "體故說言一斷即一切斷此中同體何云不斷然由",
    "X46n0774_003:0069b06": "事同理同有異故斷不斷彼此無違次異義中德患",
    "X46n0774_003:0069b07": "別者謂由染淨體非一故說言差別既其差別故亦",
    "X46n0774_003:0069b08": "可斷二諸法下雙引二教二初證不可斷謂由諸法",
    "X46n0774_003:0069b09": "相不異性故說三毒即是涅槃見及非見著與不著",
    "X46n0774_003:0069b10": "本來一相悉無差別由此一相無諸相故貪欲恚癡",
    "X46n0774_003:0069b11": "涅槃佛道皆無所有故經說言無佛無法若有眾生",
    "X46n0774_003:0069b12": "能了知此於世間中名智慧者二本地下證成可斷",
    "X46n0774_003:0069b13": "謂由無明能持諸染故云力大能障十地一切智故",
    "X46n0774_003:0069b14": "令不自在始覺般若能斷除故說名為&#x5292;十地萬行",
    "X46n0774_003:0069b15": "能莊飾故名之為寶無明深廣故喻如海於十地中",
    "X46n0774_003:0069b16": "分分而斷故云漸竭謂由無明有麤細故十地漸斷",
    "X46n0774_003:0069b17": "十種麤用至果頓斷微細體性十地所證真如法身",
    "X46n0774_003:0069b18": "漸高大故如山徐顯三如本下歸論。",
    "X46n0774_003:0069b19": "[0069b19] 二自此下喻說二初標指二大海下隨釋中初依真",
    "X46n0774_003:0069b20": "起妄以喻對法各有四事此中黎耶即大攝主次水",
    "X46n0774_003:0069b21": "相下真妄相資而水非下釋成本覺體性相用本自",
    "X46n0774_003:0069b22": "離脫動念結縛由有通用為無明熏隨緣動轉作諸",
    "X46n0774_003:0069b23": "染相故後若風下妄滅真存先明妄滅謂本覺治惑",
    "X46n0774_003:0069b24": "從細至麤為次第故先滅無明次治業等諸戲論識",
    "X46n0774_003:0069c01": "後顯真存是故說言濕性不壞謂風波雖止濕性常",
    "X46n0774_003:0069c02": "在諸識雖滅本覺恒存有如鹽朱同九異性火燒湯",
    "X46n0774_003:0069c03": "沃存遣自殊法性本然不可致詰豈同眠悟其體定",
    "X46n0774_003:0069c04": "一義無均等非真同喻故前所難於我無咎。",
    "X46n0774_003:0069c05": "[0069c05] 三自此下合說二初標指二大海下釋相二初明喻",
    "X46n0774_003:0069c06": "相二初明風水所出謂由龍王心念力故頭頂出水",
    "X46n0774_003:0069c07": "尾末生風華嚴經說四大洲中共二萬五千河相續",
    "X46n0774_003:0069c08": "不絕流入大海復有十光明等八萬億諸大龍王并",
    "X46n0774_003:0069c09": "娑竭羅龍王太子名閻浮幢各雨大雨連澍不斷入",
    "X46n0774_003:0069c10": "大海等今此且約法喻一相道理而說。",
    "X46n0774_003:0069c11": "[0069c11] 二何故下顯波動因由二初徵列同類大種有其二",
    "X46n0774_003:0069c12": "義一謂同處不相離故更互涉入無有鄣礙二謂和",
    "X46n0774_003:0069c13": "雜不相離故猶如眾藥和合成丸相&#x96A3;共住而不涉",
    "X46n0774_003:0069c14": "入今有同類即同處也。",
    "X46n0774_003:0069c15": "[0069c15] 二此義下釋成二初明大種二初正顯互有中初順",
    "X46n0774_003:0069c16": "明由互有故風水涉入恒作諸波相續不斷次若水",
    "X46n0774_003:0069c17": "下反顯若不互有則無波浪二何以下轉釋所以隨",
    "X46n0774_003:0069c18": "一等者謂隨嵐唯風劫燒唯火以隨一增則成餘減",
    "X46n0774_003:0069c19": "如是四大理應俱有故說俱生俱轉不離云何大種",
    "X46n0774_003:0069c20": "而能造色謂地堅住持水濕滋潤火煖熟變風動成",
    "X46n0774_003:0069c21": "長四用互資於所造色而為五因所謂生因能生諸",
    "X46n0774_003:0069c22": "色依因為色之所依托立因於色能建立故持因於",
    "X46n0774_003:0069c23": "色能任持故長因能令轉增長故如是諸色無地空",
    "X46n0774_003:0069c24": "無所依無水飄散難聚無火敗爛不恒無風不能動",
    "X46n0774_003:0070a01": "長是故此四決定恒俱二復次下辨法爾謂由法性",
    "X46n0774_003:0070a02": "本來如是故得大海風水和合恒作波浪說名法爾",
    "X46n0774_003:0070a03": "亦猶豫樟作舟而龍&#x9B2A;橄攬入水而魚死斯皆法爾",
    "X46n0774_003:0070a04": "安可致詰。",
    "X46n0774_003:0070a05": "[0070a05] 二無明下示法合龍喻一心即多一一心尾末以喻",
    "X46n0774_003:0070a06": "有為自在頭頂則喻無為自在為表真妄勝劣不同",
    "X46n0774_003:0070a07": "二此論下示意勸觀真妄異相是此正意故說為初",
    "X46n0774_003:0070a08": "同相是兼故說為後此中亦即潛通外妨恐有問云",
    "X46n0774_003:0070a09": "前說無明不離覺性非可破壞何故此云若風止滅",
    "X46n0774_003:0070a10": "動相則滅若無明滅相續則滅智性不壞耶故今通",
    "X46n0774_003:0070a11": "云真妄異相是論正意由智淨相破和合識相滅相",
    "X46n0774_003:0070a12": "續心相顯現法身智淳淨故若其同相則無明等不",
    "X46n0774_003:0070a13": "可壞故本覺二相難以顯示故說同相為後兼說。",
    "X46n0774_003:0070a14": "[0070a14] 四引經作證中初顯妄中有真次明真中有妄後歎",
    "X46n0774_003:0070a15": "境界甚深非凡小所了。",
    "X46n0774_003:0070a16": "[0070a16] 二已說下業用自有無礙門三初結指二隨釋二初",
    "X46n0774_003:0070a17": "隨順根宜契當門二初應根生妙境謂即本覺智用",
    "X46n0774_003:0070a18": "自在隨緣現起六種境界饒益行者如寶性論第二",
    "X46n0774_003:0070a19": "偈云諸佛如來身如&#x8657;空無相為諸勝智者作六根",
    "X46n0774_003:0070a20": "境界示現微妙色出於妙音聲令&#x9F45;佛戒香與佛妙",
    "X46n0774_003:0070a21": "法味使覺三昧觸令知深妙法意亦同此。",
    "X46n0774_003:0070a22": "[0070a22] 二如其下隨德立嘉名謂由六種勝妙境界皆是本",
    "X46n0774_003:0070a23": "覺隨緣用故以用從體說名如來如佛名經亦依六",
    "X46n0774_003:0070a24": "境以立佛名謂色陀羅尼自在佛等或此即是應化",
    "X46n0774_003:0070b01": "身佛隨於一境化物僧勝即於此境而立嘉名而與",
    "X46n0774_003:0070b02": "世間六塵有異或隨所見勝劣不同隨時等者謂由",
    "X46n0774_003:0070b03": "本覺隨其久近淨穢利鈍分量化利遠離非時非處",
    "X46n0774_003:0070b04": "非器種種過失。",
    "X46n0774_003:0070b05": "[0070b05] 二不動下不動本性常寂門一念&#x5FA7;三世即念劫圓",
    "X46n0774_003:0070b06": "融一身滿十方即一多無礙則顯隨時應根等義如",
    "X46n0774_003:0070b07": "是化用皆依本有性智而起不動而&#x5FA7;不分而滿是",
    "X46n0774_003:0070b08": "故此門說名不動本性常寂。",
    "X46n0774_003:0070b09": "[0070b09] 三如本下歸本。",
    "X46n0774_003:0070b10": "[0070b10] 二廣說性淨本覺門二初結前生後二演義疏文二",
    "X46n0774_003:0070b11": "初唱本二作釋二初正釋二結顯前中二初釋標舉",
    "X46n0774_003:0070b12": "謂由清淨本覺性智甚深微妙不可思議故以等空",
    "X46n0774_003:0070b13": "同鏡之義而為表示令其了悟。",
    "X46n0774_003:0070b14": "[0070b14] 二云何下釋列釋四初如實空鏡二初問起二答釋",
    "X46n0774_003:0070b15": "二初偈頌中初一句明覺體次四句釋鏡名後一句",
    "X46n0774_003:0070b16": "示影略亦如亦實如實即空如實空如鏡皆持業釋。",
    "X46n0774_003:0070b17": "[0070b17] 二長行三初依四名釋通二初作釋二初三名依法",
    "X46n0774_003:0070b18": "說如其次第釋上三名二鏡謂下一約結喻明二初",
    "X46n0774_003:0070b19": "依喻辨明中初標揀摩奢趺婆此云種受種謂種類",
    "X46n0774_003:0070b20": "此珠受現同類物故以之為喻取此揀餘油摩銅鐵",
    "X46n0774_003:0070b21": "等種種鏡次何以下釋成現同遮異之相二如實下",
    "X46n0774_003:0070b22": "以義合結二如本下歸本二何故下據二義遮妨二",
    "X46n0774_003:0070b23": "初正通難謂有難云前總標中四種大義各有等空",
    "X46n0774_003:0070b24": "同鏡二義今此別釋何故但舉同鏡而不言等空耶",
    "X46n0774_003:0070c01": "故今答之舉一兼一影顯示故二若如下轉釋成中",
    "X46n0774_003:0070c02": "初徵次釋本名中空即性&#x8657;空此言等空約喻表示",
    "X46n0774_003:0070c03": "謂此覺體自性清淨生住異滅所不能覆猶如&#x8657;空",
    "X46n0774_003:0070c04": "清淨無染煙雲塵霧所不能覆又由&#x8657;空廣大無邊",
    "X46n0774_003:0070c05": "非有為故過現未來所不能攝故次合云如實空等",
    "X46n0774_003:0070c06": "三非覺下明遠離因緣二初牒指二謂如下釋成石",
    "X46n0774_003:0070c07": "等鄙穢珠鏡不現妄法暗鈍非覺照故。",
    "X46n0774_003:0070c08": "[0070c08] 二云何下因熏習鏡二初問起二答釋二初偈頌中",
    "X46n0774_003:0070c09": "初一句明覺體次四句釋鏡名後二句示喻相因即",
    "X46n0774_003:0070c10": "熏習能嚴果故因熏習如鏡能鑒物故皆持業釋。",
    "X46n0774_003:0070c11": "[0070c11] 二長行二初依法喻申明二初作釋二初法二初正",
    "X46n0774_003:0070c12": "明嚴法身者以用嚴體以法成人所嚴名果能嚴名",
    "X46n0774_003:0070c13": "因非斯淨覺有分轉故二云何下轉釋此三世間攝",
    "X46n0774_003:0070c14": "諸依正凡聖皆盡佛雖出世相待立故無不統攝聲",
    "X46n0774_003:0070c15": "聞緣覺通於二種由互相待義不定故而不具出。",
    "X46n0774_003:0070c16": "[0070c16] 三此中下喻二初同鏡義二初依喻辨明輪多梨華",
    "X46n0774_003:0070c17": "云明耀珠由此珠鏡義現物像不分同異物由熏力",
    "X46n0774_003:0070c18": "悉皆明淨亦猶眾流涉於大海味總成鹹萬像爍於",
    "X46n0774_003:0070c19": "須彌色皆同碧類斯珠鏡義可知之又一切物而與",
    "X46n0774_003:0070c20": "珠鏡二互現前皆各無餘。",
    "X46n0774_003:0070c21": "[0070c21] 二因熏下以義結合性淨本覺熏三世間同為一覺",
    "X46n0774_003:0070c22": "此本德熏不同始起患德熏故問為先有染熏成淨",
    "X46n0774_003:0070c23": "耶為先無染名為淨耶答非是先染而後成淨名為",
    "X46n0774_003:0070c24": "本熏謂若離覺應成雜染由覺本熏故本來淨如上",
    "X46n0774_003:0071a01": "界惑應是不善由定力伏法爾已來恒成有覆今此",
    "X46n0774_003:0071a02": "亦爾法爾本熏法爾本淨。",
    "X46n0774_003:0071a03": "[0071a03] 二復次下等空義中初標示次牒釋&#x8657;空二義謂即",
    "X46n0774_003:0071a04": "舒攝攝他在自名為容受舒自入他說言&#x5FA7;一色同",
    "X46n0774_003:0071a05": "空者無有色法不具空義由空&#x5FA7;滿故色同空故華",
    "X46n0774_003:0071a06": "嚴說譬如&#x8657;空具含眾像於諸境界無所分別又如",
    "X46n0774_003:0071a07": "&#x8657;空普&#x5FA7;一切於諸國土平等隨入前則容受後則",
    "X46n0774_003:0071a08": "&#x5FA7;一。",
    "X46n0774_003:0071a09": "[0071a09] 二如本下歸本。",
    "X46n0774_003:0071a10": "[0071a10] 二如是下約過患決擇二初離過二初正明遠離二",
    "X46n0774_003:0071a11": "初標指二云何下釋成中初釋遠離四過一謂覺性",
    "X46n0774_003:0071a12": "包含無外故非不&#x5FA7;若有世間出居覺外則不&#x5FA7;彼",
    "X46n0774_003:0071a13": "二若諸法從外來入則有內外相雜之失令本不入",
    "X46n0774_003:0071a14": "故非雜亂三謂所現即同能現一味清淨故非過失",
    "X46n0774_003:0071a15": "四謂所現皆是常住不可滅壞故非無常次遠離下",
    "X46n0774_003:0071a16": "釋常住一心。",
    "X46n0774_003:0071a17": "[0071a17] 二自此下熏釋因緣中初徵後釋謂由諸法體性本",
    "X46n0774_003:0071a18": "來真實豈可匿非詐飾而稱覺耶。",
    "X46n0774_003:0071a19": "[0071a19] 二自此下決疑二初陳疑若此本覺熏三世間同成",
    "X46n0774_003:0071a20": "一覺遠離四過且正覺及器理則可通其眾生世間",
    "X46n0774_003:0071a21": "雜染流轉若此亦現本覺之中豈得說言覺淨離過",
    "X46n0774_003:0071a22": "二以此下疏決一切染法所不能染者智性本淨染",
    "X46n0774_003:0071a23": "法本空雖現諸染覺心不動非唯自體不動抑亦能",
    "X46n0774_003:0071a24": "熏眾生令同覺淨得離諸過。",
    "X46n0774_003:0071b01": "[0071b01] 三云何下法出離鏡二初問起二答釋二初偈頌中",
    "X46n0774_003:0071b02": "前四句約法辨名後二句就喻示義法即出離法出",
    "X46n0774_003:0071b03": "離如鏡二皆持業。",
    "X46n0774_003:0071b04": "[0071b04] 二長行二初法二初總示出離三過圓滿三德名中",
    "X46n0774_003:0071b05": "但云法出離者以從簡略而標立故。",
    "X46n0774_003:0071b06": "[0071b06] 二云何下別釋三初明所離三過然諸染法二礙攝",
    "X46n0774_003:0071b07": "盡今別開者所障三德有差別故無明所成麤細染",
    "X46n0774_003:0071b08": "品皆煩惱礙能障真如根本智故根本無明具通麤",
    "X46n0774_003:0071b09": "細皆為智礙能障世間後得智故俱合能障法身淳",
    "X46n0774_003:0071b10": "德是故別說二云何下顯所成三德法身一味平等",
    "X46n0774_003:0071b11": "無差故名為淳即成斷德報身離垢纖塵蕩盡故名",
    "X46n0774_003:0071b12": "為淨即成智德應身接物遠離迷暗故說為明即成",
    "X46n0774_003:0071b13": "恩德三出離下約過德對明所離三過所成三德相",
    "X46n0774_003:0071b14": "翻敵對者由法如是故。",
    "X46n0774_003:0071b15": "[0071b15] 二此中下喻二初同鏡義二初依喻辨明此頗黎珠",
    "X46n0774_003:0071b16": "具多功德謂濟貧攝毒療病除暗等種種勝用今對",
    "X46n0774_003:0071b17": "所離三過且明三義謂即出泥驅濁辟穢泥如煩惱",
    "X46n0774_003:0071b18": "陷沒有情難淨出離故濁同智礙覆水中事令無所",
    "X46n0774_003:0071b19": "見故穢香猶如俱合動相熏淨好物帶鄙雜氣故騰",
    "X46n0774_003:0071b20": "一丈量者遠離煩惱高出十地故唯止清水者由除",
    "X46n0774_003:0071b21": "智礙居常樂宮空寂舍故福多伽者即臭水也出現",
    "X46n0774_003:0071b22": "香氣礙彼穢者謂戒定等五分法身能離俱合之穢",
    "X46n0774_003:0071b23": "氣故二法出下以義結合此中喻意但取本覺本淨",
    "X46n0774_003:0071b24": "離過非由始起修習離故如彼珠鏡本淨離染非假",
    "X46n0774_003:0071c01": "磨治令瑩淨等然後始得出泥等故。",
    "X46n0774_003:0071c02": "[0071c02] 二等空下等空義二初依喻辨明謂由本覺體性清",
    "X46n0774_003:0071c03": "淨猶如&#x8657;空體非色等二法出下以義結合。",
    "X46n0774_003:0071c04": "[0071c04] 四云何下緣熏習鏡二初問起二答釋二初偈頌中",
    "X46n0774_003:0071c05": "前九句約法釋名次二句依喻顯義後一句合結勸",
    "X46n0774_003:0071c06": "觀然此頌初名言尚略準前應加性淨本覺智之一",
    "X46n0774_003:0071c07": "句緣熏習者緣有二義一謂所應眾生感動之緣緣",
    "X46n0774_003:0071c08": "之熏習依主受稱二謂即此覺用對於果體說名為",
    "X46n0774_003:0071c09": "緣緣即熏習緣熏習如鏡皆持業釋兩輪華者功德",
    "X46n0774_003:0071c10": "智慧能摧運故名之為輪能感果故說之為華。",
    "X46n0774_003:0071c11": "[0071c11] 二長行二初作釋二初同鏡義二初依喻辨明珠鏡",
    "X46n0774_003:0071c12": "瑩淨隨所映物種種色現本覺淨鏡隨所化根勝劣",
    "X46n0774_003:0071c13": "有異現應化身大小不等二緣熏下以義結合。",
    "X46n0774_003:0071c14": "[0071c14] 二又譬下等空義二初依喻辨明謂如&#x8657;空無礙自",
    "X46n0774_003:0071c15": "在一切情器生住成得種種事業皆依於空而能建",
    "X46n0774_003:0071c16": "立二緣熏下以義合結本覺亦爾一切凡聖信解行",
    "X46n0774_003:0071c17": "證種種功德皆由本覺而得成立二如本下歸本。",
    "X46n0774_003:0071c18": "[0071c18] 二如是下結顯四種大義以為能&#x5FA7;凡聖四界是其",
    "X46n0774_003:0071c19": "所&#x5FA7;住照通至應如次配又此四種本覺大義亦可",
    "X46n0774_003:0071c20": "屬當諸教四智如實空鏡即大圓鏡智量等&#x8657;空唯",
    "X46n0774_003:0071c21": "現同分身土智彰不現異類諸雜染故因熏習境即",
    "X46n0774_003:0071c22": "平等性智熏三世間同為一覺平等性故法出離鏡",
    "X46n0774_003:0071c23": "即妙觀察智能觀諸法自相共相揀取三德擇去三",
    "X46n0774_003:0071c24": "失觀察勝故緣熏習鏡即成所作智起三業化熏諸",
    "X46n0774_003:0072a01": "眾生不空事業悉成就故謂由始覺即同本覺故以",
    "X46n0774_003:0072a02": "四義而對四智然此本覺離過顯德咸依清淨始覺",
    "X46n0774_003:0072a03": "義說是故論中不別開示清淨始覺四種大義以本",
    "X46n0774_003:0072a04": "覺中已具顯故。[0072a04] 第三論畢。"
}