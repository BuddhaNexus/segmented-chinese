{
    "X29n0597_003:0534c21": "法華文句記箋難卷第三",
    "X29n0597_003:0534c23": "赤城沙門　有嚴　箋",
    "X29n0597_003:0534c24": "疏[月*客]枯化切應作髂腰骨也又苦瓦切。",
    "X29n0597_003:0535a01": "褫脫衣貌褫又耻止切易訟卦云或錫之以[般/車]帶",
    "X29n0597_003:0535a02": "終朝三褫之王肅云褫解也。",
    "X29n0597_003:0535a03": "命根下並觀心釋如前疏釋受胎之微形中云一",
    "X29n0597_003:0535a04": "念心起即為未來作業業即胎胎業無窮記云此名",
    "X29n0597_003:0535a05": "觀心但隨便耳但云從心即名觀心其實此中仍帶",
    "X29n0597_003:0535a06": "事釋今亦爾耳。",
    "X29n0597_003:0535a07": "疏不援援音院援也謂骨節不相援接。",
    "X29n0597_003:0535a08": "經椽梠梠者桷也謂椽端連歸木也。",
    "X29n0597_003:0535a09": "七慢俱舍分別惑品疏云若不分別但以心高名",
    "X29n0597_003:0535a10": "慢由生起差別故成七種慢二過慢三過過慢四我",
    "X29n0597_003:0535a11": "慢五增上慢六下慢七邪慢所言慢者於下計自勝",
    "X29n0597_003:0535a12": "或與等計自同如此分別起心自高名慢於等計自",
    "X29n0597_003:0535a13": "勝名過慢上品計自勝名過過慢於五取陰分別計",
    "X29n0597_003:0535a14": "我及我所名我慢未至勝德計自己得名增上慢於",
    "X29n0597_003:0535a15": "多量勝計自小量劣名下慢實自無德計自有德名",
    "X29n0597_003:0535a16": "邪慢(已上正文)若今記中石崇崔盧等檢新舊兩疏並無",
    "X29n0597_003:0535a17": "此說斯是記主借事以此顯耳然又俱舍七慢與今",
    "X29n0597_003:0535a18": "少別若我慢過慢邪慢增上慢彼此名同餘者彼只",
    "X29n0597_003:0535a19": "云慢今云大慢若憍慢者俱舍無名此因文殊問經",
    "X29n0597_003:0535a20": "憍名而來也或開對二憍聰明憍對俱舍過過慢行",
    "X29n0597_003:0535a21": "善憍對俱舍下慢初文盛壯憍與我慢亦應云名異",
    "X29n0597_003:0535a22": "義同。",
    "X29n0597_003:0535a23": "尚未謝於崔盧孔氏志怪云漢盧充范陽人住家",
    "X29n0597_003:0535a24": "西四十里有崔少府女墓充因獵逐麞忽見朱門官",
    "X29n0597_003:0535b01": "舍有人迎充見崔云近得公尊府君書為君娶吾小",
    "X29n0597_003:0535b02": "女故相邀耳將書示充乃充亡父手札崔乃命女粧",
    "X29n0597_003:0535b03": "飾於東廂引充相見成禮留三日臨別謂充曰君婦",
    "X29n0597_003:0535b04": "有娠矣生男則當留之仍贈充衣衾令車送充充至",
    "X29n0597_003:0535b05": "家經三年三月臨水戲忽見水上有二犢車乍沉乍",
    "X29n0597_003:0535b06": "浮既達于岸充視車中見崔氏與三歲兒共載其別",
    "X29n0597_003:0535b07": "車即崔少府女也抱男還充及詩一首金椀一枚俄",
    "X29n0597_003:0535b08": "而不見及兒長成後歷任數郡今記主以歷郡為貴。",
    "X29n0597_003:0535b09": "蝍蛆上音即下子魚切食蛇蟲也爾雅云疾蔾蝍",
    "X29n0597_003:0535b10": "蛆郭璞注云形似蝗大腹長角能食蛇腦。",
    "X29n0597_003:0535b11": "守宮顏師古注漢書云守宮蟲名與蝘蜒一類耳",
    "X29n0597_003:0535b12": "術家云以器養之食以丹沙滿七斤擣治萬杵以點",
    "X29n0597_003:0535b13": "女人體終身不滅若有房室之事則滅矣言可以防",
    "X29n0597_003:0535b14": "閑淫逸故謂之守宮。",
    "X29n0597_003:0535b15": "在澤為蝘蜒玉篇云在壁名蝘蜓在草名蜥蜴若",
    "X29n0597_003:0535b16": "爾澤應作它以在它之壁故也。",
    "X29n0597_003:0535b17": "於樹倒懸尾長五尺以鼻仰故雨則倒懸畏水入",
    "X29n0597_003:0535b18": "鼻故。",
    "X29n0597_003:0535b19": "毒螫音釋蟲行毒也。",
    "X29n0597_003:0535b20": "野干野通作躬子虗賦云騰遠射干注云其形似",
    "X29n0597_003:0535b21": "猿能善緣木。",
    "X29n0597_003:0535b22": "鈍中利見思兩惑若自分利鈍則見利思鈍若見",
    "X29n0597_003:0535b23": "惑十使自分利鈍者如止觀釋五鈍云是己法者愛",
    "X29n0597_003:0535b24": "非己法者瞋我解他不解生慢不識苦集為癡猶豫",
    "X29n0597_003:0535c01": "不決為疑輔行第九釋云問八十八使中初果所斷",
    "X29n0597_003:0535c02": "既為見惑何故此中有五十二思答此思依見見為",
    "X29n0597_003:0535c03": "根本但斷於見根壞條枯若迷事思此中不攝故云",
    "X29n0597_003:0535c04": "是己法愛即指五見為己法也故今疏中將十使中",
    "X29n0597_003:0535c05": "貪等五見為鈍是此意。",
    "X29n0597_003:0535c06": "同類因相似俱舍疏云是同類法同類法為同類",
    "X29n0597_003:0535c07": "因如善五陰於善五陰為同類因有染污有無記於",
    "X29n0597_003:0535c08": "無記亦爾色是無記於五陰中四陰非色為同類因。",
    "X29n0597_003:0535c09": "自部地舊疏釋云自部有五種見苦所斷乃至修",
    "X29n0597_003:0535c10": "道所滅地有九種欲界一四定四無色此中見苦所",
    "X29n0597_003:0535c11": "滅法於見苦所滅法中為同類因非於餘法乃至修",
    "X29n0597_003:0535c12": "道所滅法亦爾若彼欲界法於欲界法為同類因初",
    "X29n0597_003:0535c13": "定地乃至第四定地於餘地亦爾言自部者部亦類",
    "X29n0597_003:0535c14": "義有自部惑有他部惑如斷欲惑不斷色惑但名斷",
    "X29n0597_003:0535c15": "自部惑又云於自地中但緣自部隨眠如見苦所滅",
    "X29n0597_003:0535c16": "惑等不緣餘部(已上舊疏)新疏云見苦見集見滅見道及",
    "X29n0597_003:0535c17": "修所斷惑名為五部三界各五成十五部苦欲界望",
    "X29n0597_003:0535c18": "色無色界欲名自部色無色界名他部(已上新疏)俱舍五",
    "X29n0597_003:0535c19": "部只是見恩兩惑。",
    "X29n0597_003:0535c20": "前生疏云何者為同類因前已生善根於後生善",
    "X29n0597_003:0535c21": "根及與彼相應法於自部自界由同類因成因如此",
    "X29n0597_003:0535c22": "若過去於過去現在若過去現在於未來應說如此",
    "X29n0597_003:0535c23": "疏文甚廣在舊疏第四須者撿取。",
    "X29n0597_003:0535c24": "欲界定麤住細住之後或一兩日或一兩月心在",
    "X29n0597_003:0536a01": "定中覺身如雲如影定法持心而心不動然而有身",
    "X29n0597_003:0536a02": "心之相未有支林功德是欲界定相。",
    "X29n0597_003:0536a03": "未來定從欲界定後泯然虗豁不見欲界定中身",
    "X29n0597_003:0536a04": "首衣服牀鋪猶如虗空冏冏安隱身是事障事障未",
    "X29n0597_003:0536a05": "來障去身空未來得發是未到定相。",
    "X29n0597_003:0536a06": "六行觀厭下苦麤障欣上勝妙出言苦麤等者欲",
    "X29n0597_003:0536a07": "界飢濁寒熱刀杖故苦三十六物臭穢故麤山河石",
    "X29n0597_003:0536a08": "壁故障也上界禪定樂故勝身如鏡像無質礙故妙",
    "X29n0597_003:0536a09": "又有神通石壁非障故出此說出次第禪門。",
    "X29n0597_003:0536a10": "計有義等並因果不亡也。",
    "X29n0597_003:0536a11": "或俱斷常計斷者長阿含云或計我身從父母生",
    "X29n0597_003:0536a12": "終歸磨滅或計欲界諸天具足斷滅或計色界乃至",
    "X29n0597_003:0536a13": "四空處具足斷滅此名斷見若常見者計一切眾生",
    "X29n0597_003:0536a14": "現在涅槃或計五欲自恣得涅槃或計初二三四禪",
    "X29n0597_003:0536a15": "得涅槃此等並名常見。",
    "X29n0597_003:0536a16": "上文云今此三界上應作下。",
    "X29n0597_003:0536a17": "故前後文前指長者譬初後指信解品初也是則",
    "X29n0597_003:0536a18": "優歸長者劣乃屬生。",
    "X29n0597_003:0536a19": "故不云多若證中已即能下應且約近成不可而",
    "X29n0597_003:0536a20": "云多番成也若曰數數唱滅非近出義也。",
    "X29n0597_003:0536a21": "準例可知欲界為界五陰為舍。",
    "X29n0597_003:0536a22": "欲界中不分利鈍只云四面一時火起。",
    "X29n0597_003:0536a23": "默然第六初禪二禪有五支林功德謂覺觀喜樂",
    "X29n0597_003:0536a24": "一心則默然當第六也若二禪與三禪各但四支林",
    "X29n0597_003:0536b01": "功德則默然當第五。",
    "X29n0597_003:0536b02": "性障未除定中不見牀榻臥具是性障除也若見",
    "X29n0597_003:0536b03": "有牀榻等因不得入初禪者名為性障。",
    "X29n0597_003:0536b04": "惡獸敢時方名為盡色喻惡獸得色界禪性障乃",
    "X29n0597_003:0536b05": "盡。",
    "X29n0597_003:0536b06": "此中例之不別(句絕)分出無色界中分外再出蜈",
    "X29n0597_003:0536b07": "蚣。",
    "X29n0597_003:0536b08": "雖無蜈蚣色界但云惡獸毒蟲而非無蜈蚣之瞋",
    "X29n0597_003:0536b09": "也。",
    "X29n0597_003:0536b10": "理須分別上界無瞋約現行也若瞋通三界者約",
    "X29n0597_003:0536b11": "種子也聲聞所斷通惑瞋重菩薩所斷別惑瞋輕。",
    "X29n0597_003:0536b12": "生彼細想十種細煩惱一識受二識想三法行四",
    "X29n0597_003:0536b13": "意觸五法思六欲入出定七法解脫八念三昧九心",
    "X29n0597_003:0536b14": "如法住十慧根慧力。",
    "X29n0597_003:0536b15": "義之如遣信解品中釋即遣傍人云初約教者理",
    "X29n0597_003:0536b16": "即法身智即報身由智故說智為能遣所依者理能",
    "X29n0597_003:0536b17": "遣如臣所依如王所遣者教故理正教傍此中是用",
    "X29n0597_003:0536b18": "下文之意正當智為能遣而以起教為所遣也。",
    "X29n0597_003:0536b19": "亦具二釋思之可知昔略發大心名為稚小後流",
    "X29n0597_003:0536b20": "浪生死為無知此事也又理性未有莊嚴功德名為",
    "X29n0597_003:0536b21": "稚小唯有即法性之無明此理也。",
    "X29n0597_003:0536b22": "滅止妙離諸蘊盡故滅三災息故止無八苦故妙",
    "X29n0597_003:0536b23": "無生死故離。",
    "X29n0597_003:0536b24": "疏初一行超頌第四釋大車應云釋大車之由文",
    "X29n0597_003:0536c01": "略由字。",
    "X29n0597_003:0536c02": "不許作四濁釋舊云四濁障除如四達更除一濁",
    "X29n0597_003:0536c03": "如露貤。",
    "X29n0597_003:0536c04": "行具一切法如布施一法施者名檀慳名破戒施",
    "X29n0597_003:0536c05": "名持戒割截無瞋名忍施而亡倦名進冤親等施心",
    "X29n0597_003:0536c06": "無散亂名禪施心詣理入如實際名智餘五度亦爾",
    "X29n0597_003:0536c07": "名互嚴也慳者苦集也檀能破慳是斷苦集檀體照",
    "X29n0597_003:0536c08": "明道也檀達彼岸滅也又十二因緣是顛倒法檀能",
    "X29n0597_003:0536c09": "度之即無明滅乃至老死滅又慳是六道因施是四",
    "X29n0597_003:0536c10": "聖因既攝千界百界三千性相一切諸法而無所不",
    "X29n0597_003:0536c11": "攝。",
    "X29n0597_003:0536c12": "亦可互論藏約六度論菩薩行能破六道到於彼",
    "X29n0597_003:0536c13": "岸故寬庫約勝義根取境如狹若約調伏諸根滿足",
    "X29n0597_003:0536c14": "六度具足諸法或庫寬藏狹。",
    "X29n0597_003:0536c15": "疏上合等賜有五五中但不合釋等心今頌中又",
    "X29n0597_003:0536c16": "不頌等心與釋等心。",
    "X29n0597_003:0536c17": "無合釋等心以長行偈頌各有開合似難見故為",
    "X29n0597_003:0536c18": "圖。",
    "X29n0597_003:0536c19": "長行&;(一等心章)&;(初合第四有車之由)&;長行&;",
    "X29n0597_003:0536c20": "(二等車章)&;(二合第五廣等心)&;",
    "X29n0597_003:0536c21": "(三廣大車)&;(三合第一等心章)&;",
    "X29n0597_003:0536c22": "開譬&;(四大車由)&;(四合第二等車)&;合譬&;",
    "X29n0597_003:0536c23": "(五廣等心)&;(五合廣大車)&;",
    "X29n0597_003:0536c24": "(六釋廣等心)&;&;",
    "X29n0597_003:0537a01": "偈頌&;(初頌有車之由)&;(初合大車章門)&;偈頌&;",
    "X29n0597_003:0537a02": "(二頌廣大車)&;(二合等心章門)&;",
    "X29n0597_003:0537a03": "開譬&;(三頌等心章門)&;(三合正廣大車)&;合譬&;",
    "X29n0597_003:0537a04": "(四頌等車章門)&;(四合有車之由)&;",
    "X29n0597_003:0537a06": "華纓喻四攝神通以悅物。",
    "X29n0597_003:0537a07": "以妙冠麤首楞嚴定冠於事禪。",
    "X29n0597_003:0537a08": "一行如性德境名自行實餘乘名自行權。",
    "X29n0597_003:0537a09": "一法如心佛生各具十界各佛名實各九名權。",
    "X29n0597_003:0537a10": "經具足一劫謂五無間也以彼獄壽一增減劫故",
    "X29n0597_003:0537a11": "此與俱舍同若慈恩大師云一劫者一中劫也命極",
    "X29n0597_003:0537a12": "至此展轉者如般若經說謗大乘者此方地獄壞生",
    "X29n0597_003:0537a13": "於東方如是展轉遍至十方獄盡還生此中地獄故",
    "X29n0597_003:0537a14": "今說如是展轉已上慈恩義。",
    "X29n0597_003:0537a15": "疏煩惱為如來種此取境界性彼經云煩惱之儔",
    "X29n0597_003:0537a16": "為如來種儔者類義經列有身為種無明愛為種貪",
    "X29n0597_003:0537a17": "恚癡為種顛倒為種五蓋為種六入七識處八邪九",
    "X29n0597_003:0537a18": "惱十不善六十二見等為種此並指煩惱境界以為",
    "X29n0597_003:0537a19": "了因種。",
    "X29n0597_003:0537a20": "信解品　此品畢藥草喻品並第七記",
    "X29n0597_003:0537a21": "利根正見有信有解見真理者名為正見有信解",
    "X29n0597_003:0537a22": "者准俱舍初果鈍根信行人者若入修道名為信解",
    "X29n0597_003:0537a23": "若初果利根法行人者若入修道名為見得然此信",
    "X29n0597_003:0537a24": "解在小乘耳。",
    "X29n0597_003:0537b01": "若法執中見等聲聞領時合入七地見等疊向見",
    "X29n0597_003:0537b02": "得與信解也法執及七地之言稍似難見有人云此",
    "X29n0597_003:0537b03": "舉通教況斥三藏也以三藏但空生執未空法執此",
    "X29n0597_003:0537b04": "有門意也若通教者雖生法同時若以斷見破生執",
    "X29n0597_003:0537b05": "得生空在八人見地斷思破法執得法空在已辦地",
    "X29n0597_003:0537b06": "已辦第七地也如何猶在三藏初信心此況斥之意",
    "X29n0597_003:0537b07": "銷文雖通義終迃闊今恐文誤七或是初謂領時合",
    "X29n0597_003:0537b08": "入初地初地即初住也以記文自云今經已入初住",
    "X29n0597_003:0537b09": "故也讀者更詳之。",
    "X29n0597_003:0537b10": "及述五佛言略意廣述者經云佛以種種緣譬喻",
    "X29n0597_003:0537b11": "巧言說其心安如海我聞疑網斷佛說過去世無量",
    "X29n0597_003:0537b12": "滅度佛安住方便中亦皆說是法現在未來佛其數",
    "X29n0597_003:0537b13": "無有量亦以諸方便演說如是法如今者世尊從生",
    "X29n0597_003:0537b14": "及出家得道轉法輪亦以方便說。",
    "X29n0597_003:0537b15": "說有法譬即前通別初周別名法說通則具三謂",
    "X29n0597_003:0537b16": "喻及因緣也中周別名譬說通亦具三謂法及因緣",
    "X29n0597_003:0537b17": "也下周別名因緣通亦具三謂法及譬。",
    "X29n0597_003:0537b18": "豌豆用涅槃經語彼經云譬如豌豆乾時刺終不",
    "X29n0597_003:0537b19": "入豌豆者即今所種粒圓作倉黃色似梧桐大食者",
    "X29n0597_003:0537b20": "甚美僧祇律中轂數凡一十七種此其一也。",
    "X29n0597_003:0537b21": "十六心名修道此乃薩婆多師義也諸師但云是",
    "X29n0597_003:0537b22": "見道耳初見理故名為見道更加功者是二果向將",
    "X29n0597_003:0537b23": "涉修道也當知初果一位得見修名。",
    "X29n0597_003:0537b24": "亦應具對五味四教鹿苑用析空為慧命顯為藏",
    "X29n0597_003:0537c01": "人方等用體空為慧命密為通人。",
    "X29n0597_003:0537c02": "十六行對三空輔行云空三昧者以諸法從因緣",
    "X29n0597_003:0537c03": "生無作故空此三昧緣若下二行謂空無我也無相",
    "X29n0597_003:0537c04": "三昧者無男女一異等相緣滅下四行無作三昧者",
    "X29n0597_003:0537c05": "知一切法無相都無所作不作三有之業緣於十行",
    "X29n0597_003:0537c06": "謂苦下苦無常二行集道下各四行。",
    "X29n0597_003:0537c07": "平等意趣攝論四意趣之一也。",
    "X29n0597_003:0537c08": "門有入義經云門有二義謂入義出義若三界五",
    "X29n0597_003:0537c09": "陰為舍由迷色心即入它之門。",
    "X29n0597_003:0537c10": "進退等中下疏云止領二乘不道人天是退所不",
    "X29n0597_003:0537c11": "及菩薩名上草小樹大樹而復不領是進所不及乃",
    "X29n0597_003:0537c12": "至橫竪皆領所不及。",
    "X29n0597_003:0537c13": "疏備輪諸道備輪之言下該三惡經云五十餘年",
    "X29n0597_003:0537c14": "疏釋謂是五道而記云不墮三惡者何今恐退大之",
    "X29n0597_003:0537c15": "後隨福厚薄有墯不墯之異故也以退大人多是名",
    "X29n0597_003:0537c16": "字故下記云為論兔難須淨六根準理退者多在五",
    "X29n0597_003:0537c17": "品前(已上正文)。",
    "X29n0597_003:0537c18": "七種眾生師子吼品中文也今引本經合喻來此",
    "X29n0597_003:0537c19": "使文旨可了經云如恒河邊有七種人或為洗浴恐",
    "X29n0597_003:0537c20": "怖盜賦或為採華則入河中下合譬云有七種人畏",
    "X29n0597_003:0537c21": "煩惱賦發意欲度生死大河。",
    "X29n0597_003:0537c22": "第一人者入水則沒喻出家者剃髮身披法服既",
    "X29n0597_003:0537c23": "出家已親近惡友隨順其教聽受邪法沒生死河名",
    "X29n0597_003:0537c24": "一闡提等。",
    "X29n0597_003:0538a01": "第二人者出已復沒發意欲度生死大河斷善根",
    "X29n0597_003:0538a02": "故沒不能出所言出者親近善友則得信心修習淨",
    "X29n0597_003:0538a03": "戒受持讀誦以根鈍故復遇惡友不習身戒心慧聽",
    "X29n0597_003:0538a04": "受邪法斷諸善根沒生死河等。",
    "X29n0597_003:0538a05": "第三人者發意欲度生死大河斷善根故於中沈",
    "X29n0597_003:0538a06": "沒親近善友得名為出信於如來是一切智人常恒",
    "X29n0597_003:0538a07": "不變為眾生故說無上道一切眾生悉有佛性如來",
    "X29n0597_003:0538a08": "非滅法僧亦爾以根利故堅住信慧心無退轉故記",
    "X29n0597_003:0538a09": "云是內凡人也。",
    "X29n0597_003:0538a10": "第四人者從河而出觀瞻四方出入河中大略同",
    "X29n0597_003:0538a11": "上二三(云云)此第四人以根利故堅信慧心不退轉",
    "X29n0597_003:0538a12": "四方者四沙門果。",
    "X29n0597_003:0538a13": "第五人者以信心故受持讀誦書寫解說十二部",
    "X29n0597_003:0538a14": "經為眾生故廣宣流布心無退轉即便前進前進者",
    "X29n0597_003:0538a15": "辟支佛也雖能自度不及眾生是名為去。",
    "X29n0597_003:0538a16": "第六人者從河出已即便前進遂到淺處即住不",
    "X29n0597_003:0538a17": "去不去者所謂菩薩欲為度脫諸眾生故住觀煩惱。",
    "X29n0597_003:0538a18": "第七人者出河前進既前進已得到彼岸登大高",
    "X29n0597_003:0538a19": "山離諸怖畏多受安樂善男子彼岸者喻於如來受",
    "X29n0597_003:0538a20": "安樂者喻佛常住登高山者喻大涅槃。",
    "X29n0597_003:0538a21": "他方準此他方亦指方便為餘如今娑婆之所指",
    "X29n0597_003:0538a22": "也。",
    "X29n0597_003:0538a23": "下舍下舍對子故喻慈悲今家舍依涅槃為佛實",
    "X29n0597_003:0538a24": "慧所托。",
    "X29n0597_003:0538b01": "勝兼兩處方便同居名兩也下疏文云昔華嚴大",
    "X29n0597_003:0538b02": "品未曾說此聲聞本是大乘之子記云昔教顯露未",
    "X29n0597_003:0538b03": "說是則前立勝應之義義兼兩處是也。",
    "X29n0597_003:0538b04": "習方便者斥古謂生方便者無性。",
    "X29n0597_003:0538b05": "從本立名若論出界必須四果若至四果只名羅",
    "X29n0597_003:0538b06": "漢豈又更存須陀等名言從本者蓋超人也以從須",
    "X29n0597_003:0538b07": "陀洹頓斷九地思惑不歷二三果從此出界故云須",
    "X29n0597_003:0538b08": "陀洹人八萬劫若至斯陀含頓斷上八地思不歷三",
    "X29n0597_003:0538b09": "果從此出界故云斯陀含六萬劫那含準此義亦可",
    "X29n0597_003:0538b10": "了是則前三果出界者超人也至四果出界者次人",
    "X29n0597_003:0538b11": "也問若爾超者利根次者鈍根何故超者劫長次者",
    "X29n0597_003:0538b12": "劫短答劫長短者乃敦逼權說耳豈有五人至彼土",
    "X29n0597_003:0538b13": "已一例四果而更分長短劫耶此難非矣。",
    "X29n0597_003:0538b14": "不云別者不云通菩薩與二乘別者以斷惑是同",
    "X29n0597_003:0538b15": "只言二乘自該菩薩也或恐寫誤應云不別云者更",
    "X29n0597_003:0538b16": "詳。",
    "X29n0597_003:0538b17": "禪生百八法界次第云若十八空自然明了以此",
    "X29n0597_003:0538b18": "空慧照諸禪定種種法門無染無著諸禪定者有漏",
    "X29n0597_003:0538b19": "無漏觀練熏修等百八者首楞嚴三昧寶印三昧師",
    "X29n0597_003:0538b20": "子遊步三昧等是諸三昧皆從達禪生。",
    "X29n0597_003:0538b21": "智定各有自佗因名止觀果名智定取自行照真",
    "X29n0597_003:0538b22": "名自化他照俗名他前文中云行藏理藏自行此行",
    "X29n0597_003:0538b23": "理名充化他名溢又寶智滿名充權智用名溢。",
    "X29n0597_003:0538b24": "如布衣所使如漢高祖起於布衣布衣者賤服也",
    "X29n0597_003:0538c01": "今以布衣喻前三教佛所使者三教之權法也若開",
    "X29n0597_003:0538c02": "權已三佛即圓佛是亦三教體外即體內是故得云",
    "X29n0597_003:0538c03": "共至貴位。",
    "X29n0597_003:0538c04": "出入之名亦更互得不二而二即寂而照照體本",
    "X29n0597_003:0538c05": "寂是人也二而不二即照而寂寂體本照是出。",
    "X29n0597_003:0538c06": "二三開合釋籤云幻有即俗空即是真不空是中",
    "X29n0597_003:0538c07": "但觀名中空合在何諦若合在俗即如別教名含真",
    "X29n0597_003:0538c08": "入俗若合入真如別圓入通名含中入真又說者有",
    "X29n0597_003:0538c09": "事理論開合真中屬理中受真名有中邊論開合真",
    "X29n0597_003:0538c10": "俗屬邊真受俗稱也。",
    "X29n0597_003:0538c11": "以二對二不二是自行之實二是化他之權。",
    "X29n0597_003:0538c12": "並現所居並皆顯現在方便土。",
    "X29n0597_003:0538c13": "以為臣佐圓四十心同佛覆實助引僮僕俱入圓",
    "X29n0597_003:0538c14": "中。",
    "X29n0597_003:0538c15": "何關法身菩薩乃是指二乘耳。",
    "X29n0597_003:0538c16": "以現說當以父子相失之譬說當於法華相值事。",
    "X29n0597_003:0538c17": "舉生領熟舉相失之機生領相值之根熟。",
    "X29n0597_003:0538c18": "前一行實今我亦如是安隱眾生故等。",
    "X29n0597_003:0538c19": "後一行權我以智慧力知眾生性欲等。",
    "X29n0597_003:0538c20": "況開六義安隱處不安隱處安隱法不安隱法種",
    "X29n0597_003:0538c21": "種對不種種。",
    "X29n0597_003:0538c22": "自佗破已夫發心者若因佛故發他生計也非因",
    "X29n0597_003:0538c23": "佛故發自生計也心佛道交發者共也無因可知。",
    "X29n0597_003:0538c24": "見生奪鈍見執起時修惑且伏乃是鈍修為見所",
    "X29n0597_003:0539a01": "奪。",
    "X29n0597_003:0539a02": "從定名諦從慧名境又云以止緣於諦則一諦而",
    "X29n0597_003:0539a03": "三諦以觀觀於境則一境而三境記釋云止為能緣",
    "X29n0597_003:0539a04": "諦為所繫諦境名異本是一法又止觀云一心三止",
    "X29n0597_003:0539a05": "見不思議諦一心三觀知不思議境。",
    "X29n0597_003:0539a06": "依正具如分別功德經云於虗空中天鼓自鳴又",
    "X29n0597_003:0539a07": "雨千種天衣垂諸瓔珞徧九方等此依報也有諸菩",
    "X29n0597_003:0539a08": "薩乃至一生當得阿耨菩提等此正報也。",
    "X29n0597_003:0539a09": "寶塔依報則三變土由正報則分身佛集及接諸",
    "X29n0597_003:0539a10": "大眾皆在虗空。",
    "X29n0597_003:0539a11": "神力依報者于時十方世界通達無礙如一佛土",
    "X29n0597_003:0539a12": "正報者諸佛彈指及謦咳聲徧十方界。",
    "X29n0597_003:0539a13": "十方之言五佛章中多云十方諸佛法亦如是。",
    "X29n0597_003:0539a14": "十妙引諸證境妙者文云唯佛與佛乃能究盡諸",
    "X29n0597_003:0539a15": "法實相智妙者文云我所得智慧微妙最第一乃至",
    "X29n0597_003:0539a16": "利益妙者須臾聞之即得菩提何得謂法華不明常。",
    "X29n0597_003:0539a17": "空無所有等言諸法實相之說空照所有安樂行",
    "X29n0597_003:0539a18": "文諸法實相方便品文疏釋寶相互融似用華嚴涉",
    "X29n0597_003:0539a19": "入之意空無所有疏文不消。",
    "X29n0597_003:0539a20": "見佛常在等人此土不毀等事堂閣種種莊嚴眾生",
    "X29n0597_003:0539a21": "種種遊樂常在等者分別功德并壽量品文也人",
    "X29n0597_003:0539a22": "者則四信弟子五品人也此土不毀者唯玄文銷云",
    "X29n0597_003:0539a23": "即本時三土也若大火所燒之時此土安隱荊溪云",
    "X29n0597_003:0539a24": "華嚴盡未來際即是此經常在靈山堂閣等者經云",
    "X29n0597_003:0539b01": "園林諸堂閣種種寶莊嚴寶樹多華果眾生所遊樂",
    "X29n0597_003:0539b02": "迹門多用華嚴文中意。",
    "X29n0597_003:0539b03": "孔目孔者眾也謂眾數之名目也如三周七喻並",
    "X29n0597_003:0539b04": "敘一代施權之意蓋但算數耳。",
    "X29n0597_003:0539b05": "行頭行音衛如大商將財令他人四方作估者名",
    "X29n0597_003:0539b06": "為行頭。",
    "X29n0597_003:0539b07": "疏稟方便者乃至為民指藏通並是圓所用法耳。",
    "X29n0597_003:0539b08": "指前四重出入息利四番釋。",
    "X29n0597_003:0539b09": "前唯在果等前方便土佛之自他而在果也今吏",
    "X29n0597_003:0539b10": "民執拂拂去惑塵以文勢相連故云今通因。",
    "X29n0597_003:0539b11": "東西馳走東西走戲。",
    "X29n0597_003:0539b12": "進退二種於諸欲染貪著深故謂息化則退也若",
    "X29n0597_003:0539b13": "云無機則進也今依彼第二釋故云不頌息化。",
    "X29n0597_003:0539b14": "從親以說法身為中為正。",
    "X29n0597_003:0539b15": "夜摩天自在品昇夜摩天品第十九又夜摩中偈",
    "X29n0597_003:0539b16": "讚品第二十而新經無自在天品或恐誤宮中二字",
    "X29n0597_003:0539b17": "作自在或出舊經。",
    "X29n0597_003:0539b18": "化菩薩答彼經乃是香積佛答今乃云化菩薩耳。",
    "X29n0597_003:0539b19": "勞謙彼經之言也勞謙者易謙卦云九三勞謙君",
    "X29n0597_003:0539b20": "子有終吉屈己先人自畢為勞耳。",
    "X29n0597_003:0539b21": "疏不應兜率若約齊教始在道樹知無大機云不",
    "X29n0597_003:0539b22": "應者鑑小照大其亦久矣。",
    "X29n0597_003:0539b23": "半滿不同古釋菩提流支以鹿苑為半般若至涅",
    "X29n0597_003:0539b24": "槃為滿。",
    "X29n0597_003:0539c01": "隨於形色以釋十力等隨三教佛釋。",
    "X29n0597_003:0539c02": "橫十七句一直心是菩薩淨土菩薩成佛時不諂",
    "X29n0597_003:0539c03": "眾生來生其國二深心是菩薩淨土菩薩成佛時具",
    "X29n0597_003:0539c04": "足功德眾生來生其國三大乘心四布施五戒六忍",
    "X29n0597_003:0539c05": "乃至第十七十善言橫者疏釋云直心等四教菩薩",
    "X29n0597_003:0539c06": "皆悉修之故名為橫又一一菩薩備修十七句故名",
    "X29n0597_003:0539c07": "為橫。",
    "X29n0597_003:0539c08": "竪十三句一隨其直心則能發行二隨其發行則",
    "X29n0597_003:0539c09": "得深心三隨其深心則意調伏乃至第十三隨其心",
    "X29n0597_003:0539c10": "淨則一切功德淨言竪者疏云直心是圓教中八直",
    "X29n0597_003:0539c11": "道得此直心能具萬行故名發行直心是解發行是",
    "X29n0597_003:0539c12": "行解行相資到清涼池故名為竪等。",
    "X29n0597_003:0539c13": "並開中間開恐是闕字耳以法喻二文各闕二味",
    "X29n0597_003:0539c14": "法說寢大施小之後不云二蘇文意便至法華正直",
    "X29n0597_003:0539c15": "捨方便譬說捨机用車之後亦不云二蘇即至法華",
    "X29n0597_003:0539c16": "各賜諸子等一大車以此校之是闕非開。",
    "X29n0597_003:0539c17": "大小四意大四者一免難二索車三等賜大車四",
    "X29n0597_003:0539c18": "得車歡喜小四者一以三車擬宜二知子先心三歡",
    "X29n0597_003:0539c19": "三車四適子所願。",
    "X29n0597_003:0539c20": "法身地有遠有近釋籤云法身地者自本地真因",
    "X29n0597_003:0539c21": "初地已來遠鑑今日乃至未來大小眾機故云我本",
    "X29n0597_003:0539c22": "行菩薩道等此指遠也此前記云法身本意者若望",
    "X29n0597_003:0539c23": "十方無時不應今準此方未設化前乃至久遠未結",
    "X29n0597_003:0539c24": "緣來並名法身地此指近也。",
    "X29n0597_003:0540a01": "及化佗等三化佗權實自行權實自行化佗權實。",
    "X29n0597_003:0540a02": "判命所屬命應作今。",
    "X29n0597_003:0540a03": "自行之語似於自他自他者即第三雙也乃是自",
    "X29n0597_003:0540a04": "行權實合為實化他權實合為權若今疏中自行權",
    "X29n0597_003:0540a05": "實之智皆名為己者似同第三自行權實合為實若",
    "X29n0597_003:0540a06": "爾何名開合因釋云俱有權實故雙言之若或疏中",
    "X29n0597_003:0540a07": "只云自行權實之智皆名為己此名第二句則其義",
    "X29n0597_003:0540a08": "已顯只由更有一句相連云如來化他權實之照皆",
    "X29n0597_003:0540a09": "名為權故煩釋云似同第三。",
    "X29n0597_003:0540a10": "準理合雙應云照自行若權若實為己照化他若",
    "X29n0597_003:0540a11": "權若實為他以常途第三一雙如是也今疏中雖是",
    "X29n0597_003:0540a12": "第三語似第二自行蓋由文云照實為己也又何意",
    "X29n0597_003:0540a13": "語同第二自行故釋云為對化他乃成第三自行化",
    "X29n0597_003:0540a14": "他也。",
    "X29n0597_003:0540a15": "自行亦指化佗為佗疏中化他權實之照皆名為",
    "X29n0597_003:0540a16": "他此則自行相對中之權實也次云亦指為他者疏",
    "X29n0597_003:0540a17": "中照權為他之文也此探領之兩他也。",
    "X29n0597_003:0540a18": "雖稟小化雖稟者蓋由經中他日已下洎乎一代",
    "X29n0597_003:0540a19": "五味之化並是探領法身之地久遠照機當施大小",
    "X29n0597_003:0540a20": "之化。",
    "X29n0597_003:0540a21": "應重云自方顯第三應云探領自自他之權方乃",
    "X29n0597_003:0540a22": "義足則成化他第一自行第二自他第三。",
    "X29n0597_003:0540a23": "並是對法身為他探領中聖人自等並非二乘所",
    "X29n0597_003:0540a24": "有。",
    "X29n0597_003:0540b01": "他即二乘所用疏中化他之照名他又照權為他",
    "X29n0597_003:0540b02": "並是二乘所用向非二乘事者疏中自行權實之智",
    "X29n0597_003:0540b03": "名己及照實為己並是法身地事故向文云非耳。",
    "X29n0597_003:0540b04": "三佗齊教領中一他及探領中云化佗權實之照",
    "X29n0597_003:0540b05": "名他又照權之他共有三他。",
    "X29n0597_003:0540b06": "如釋籤引成論成論云如經云善來比丘隨順我",
    "X29n0597_003:0540b07": "法我則觀喜此似有貪如語調達汝是癡人食人涕",
    "X29n0597_003:0540b08": "唾此似有瞋自言我是人中師子此似有慢等。",
    "X29n0597_003:0540b09": "但有七緣嘗檢興起行經而有孫陀利謗唯無乞",
    "X29n0597_003:0540b10": "食一緣耳具有十惱而與大論文相出沒少異或恐",
    "X29n0597_003:0540b11": "所引經本各別今依經略箋不復如經中前後次第",
    "X29n0597_003:0540b12": "但依此次耳。",
    "X29n0597_003:0540b13": "六年苦行昔有太史子名火鬘與護喜共相友善",
    "X29n0597_003:0540b14": "護喜勸令親近迦葉如來火鬘曰此禿道人有何道",
    "X29n0597_003:0540b15": "哉因罵佛作禿道人故今生將欲成道故六年苦行",
    "X29n0597_003:0540b16": "受諸辛勤償其報耳。",
    "X29n0597_003:0540b17": "孫陀利謗昔有淫女名曰鹿相時有博戲人名曰",
    "X29n0597_003:0540b18": "淨眼因於樹下與相娛樂是時淨眼見鹿相衣服珍",
    "X29n0597_003:0540b19": "妙乃殺之取衣而去是故今生受謗。",
    "X29n0597_003:0540b20": "金鏘佛一日乞食至里中見有破剅木長一尺二",
    "X29n0597_003:0540b21": "寸出在佛邊佛知是宿緣踊身虗空乃至梵天鏘亦",
    "X29n0597_003:0540b22": "隨至佛從天下鏘亦隨下於是世尊展足鏘從足入",
    "X29n0597_003:0540b23": "等(云云)宿緣者無數劫前有二賈客各帶五百啇人",
    "X29n0597_003:0540b24": "入海采寶後水災忽至其第二賈客曾治舡訖所將",
    "X29n0597_003:0540c01": "商侶即便上舡其第一賈客索未有舡便與第二賈",
    "X29n0597_003:0540c02": "客爭舡而以鐵矛[矛*贊]第一賈客足便即命終第二客",
    "X29n0597_003:0540c03": "佛是也。",
    "X29n0597_003:0540c04": "馬麥往劫有國王名曰槃頭請毗婆葉如來入宮",
    "X29n0597_003:0540c05": "供養時有比丘名曰彌勒以病不行即為請食因過",
    "X29n0597_003:0540c06": "梵至山其梵至山王見食香美便即妬害曰此禿沙",
    "X29n0597_003:0540c07": "門只應食馬麥耳王諸僮侍皆云此等師王應食馬",
    "X29n0597_003:0540c08": "麥以是殘報佛及五百此丘食馬麥九十日。",
    "X29n0597_003:0540c09": "瑠璃殺釋昔過去世轂貴飢饉時羅閱城外村中",
    "X29n0597_003:0540c10": "有池是時人民捕魚食之是此池中而有兩魚一名",
    "X29n0597_003:0540c11": "為麩二名多舌自相語曰我不相犯橫被見殺願我",
    "X29n0597_003:0540c12": "後世當應報此爾時羅閱林中采魚人者今釋種是",
    "X29n0597_003:0540c13": "其麩魚者毗樓勒王是多舌魚者今毗樓勒王相師",
    "X29n0597_003:0540c14": "惡舌者是。",
    "X29n0597_003:0540c15": "乞食空鉢經中無文智論云佛於舍衛受歲竟到",
    "X29n0597_003:0540c16": "婆羅門城持鉢乞食時國王乃出制限令國人不得",
    "X29n0597_003:0540c17": "與佛食是時民眾並皆閉門於是如來空鉢出城時",
    "X29n0597_003:0540c18": "一老使人持破瓦器盛潘澱汁出門棄之語佛曰今",
    "X29n0597_003:0540c19": "此弊食須者可取。",
    "X29n0597_003:0540c20": "旃遮女謗昔世有二比丘一名無勝一名常歡喜",
    "X29n0597_003:0540c21": "國有長者妻名善端是二比丘往來其家其無勝比",
    "X29n0597_003:0540c22": "丘斷諸漏盡具六神通其長者妻以四事供養生殷",
    "X29n0597_003:0540c23": "重心若供養常歡喜者心即微薄於是常歡喜便生",
    "X29n0597_003:0540c24": "嫉妬謗無勝者與善端通而以恩愛受供養耳(云云)",
    "X29n0597_003:0541a01": "常歡喜者佛是也善端者旃遮女是帶盂起腹來至",
    "X29n0597_003:0541a02": "我前曰汝前與我通使我有身今當臨月事須蘇油",
    "X29n0597_003:0541a03": "帝釋扇佛化為一鼠嚙於盂帶盂忽墯地。",
    "X29n0597_003:0541a04": "調達推山昔有長者名須檀子名須摩提其父命",
    "X29n0597_003:0541a05": "終有異母弟名修耶舍須提念言若異母弟在者所",
    "X29n0597_003:0541a06": "有財產當須共分即便設計往耆闍山有所論議共",
    "X29n0597_003:0541a07": "至山已即推置崖底以石槌之即便命終時須檀者",
    "X29n0597_003:0541a08": "淨飯王是須摩提者佛是修耶舍者提婆達多是。",
    "X29n0597_003:0541a09": "寒風索衣興起行不出他經未檢。",
    "X29n0597_003:0541a10": "雙樹背痛昔羅閱祇國大節聚會有二力士一剎",
    "X29n0597_003:0541a11": "帝利二婆羅門時共相撲婆羅門謂剎帝利曰卿莫",
    "X29n0597_003:0541a12": "撲我我與卿財其剎帝利摩為屈伏二人俱受王賞",
    "X29n0597_003:0541a13": "其婆羅門無報恩意如是至三都不報功後又相僕",
    "X29n0597_003:0541a14": "剎帝利以右手捺頭左手捉腰兩足蹴之挫折腰骨",
    "X29n0597_003:0541a15": "如折甘蔗剎帝利者佛是婆羅門者調達是也然經",
    "X29n0597_003:0541a16": "中雖無乞食不得及寒風索衣兩惱而更有五百羅",
    "X29n0597_003:0541a17": "漢被謗并骨節煩痛具則是十除羅漢是亦具九。",
    "X29n0597_003:0541a18": "七覺在八正前止觀第七云云何八正在七覺前",
    "X29n0597_003:0541a19": "此應三句分別一三十七品皆是有漏二皆無漏三",
    "X29n0597_003:0541a20": "亦有漏亦無漏如大論云正得初善有漏五陰善有",
    "X29n0597_003:0541a21": "漏五陰即是煖法之前尚於八正云何修耶初從師",
    "X29n0597_003:0541a22": "受法繫心憶念名念處為求此法勤而行之名正勤",
    "X29n0597_003:0541a23": "一心中修名如意足(云云)當知道品皆是有漏(云云)",
    "X29n0597_003:0541a24": "婆沙云若修八正在七覺後亦得是有漏亦得是無",
    "X29n0597_003:0541b01": "漏何以故依八正入見道即是亦無漏又亦漏亦無",
    "X29n0597_003:0541b02": "漏即是對位意輔行釋云世第一前亦是有漏見道",
    "X29n0597_003:0541b03": "已去亦是無漏。",
    "X29n0597_003:0541b04": "是老死誰老死阿含云十二因緣從無明至老死",
    "X29n0597_003:0541b05": "若有人言是老死誰老死皆生邪見乃至無明亦復",
    "X29n0597_003:0541b06": "如是若說無誰老死當知虗妄是名生空若說無是",
    "X29n0597_003:0541b07": "老死當知虗妄是名法空。",
    "X29n0597_003:0541b08": "大經中大乘治門乃至用常大經云有優婆塞受",
    "X29n0597_003:0541b09": "持五戒威儀具足名曰威德無垢稱王深樂觀察諸",
    "X29n0597_003:0541b10": "對治門所謂苦樂常無常淨不淨我無我實不實等",
    "X29n0597_003:0541b11": "常樂觀察如是等法對治之門(云云)下記文云既是",
    "X29n0597_003:0541b12": "無垢稱王所用亦不近也。",
    "X29n0597_003:0541b13": "是五力位對位道品也煖位正勤頂位神足忍位",
    "X29n0597_003:0541b14": "五根世第一位五力故云耳。",
    "X29n0597_003:0541b15": "疏入修慧煖位煖本思慧修入頂忍今云入修者",
    "X29n0597_003:0541b16": "多是入修位方便。",
    "X29n0597_003:0541b17": "大論斥權論云首楞嚴經中有未發心與記有適",
    "X29n0597_003:0541b18": "發心與記他人盡知之云何二阿僧祇不知作佛(云",
    "X29n0597_003:0541b19": "云)言不知者乃權說之故論斥之。",
    "X29n0597_003:0541b20": "非謂全無若迦旃延及諸佛所計云三藏菩薩不",
    "X29n0597_003:0541b21": "斷結為大論所斥者灼然是權也若據阿含三藏菩",
    "X29n0597_003:0541b22": "薩不妨自有實行者。",
    "X29n0597_003:0541b23": "豈以會二古人謂法華只會二乘。",
    "X29n0597_003:0541b24": "進退二釋彼引大論大鵬之喻如大鵬鶵從一須",
    "X29n0597_003:0541c01": "彌至一順彌若身墜地名死苦若未至地名死等若",
    "X29n0597_003:0541c02": "至地者謂四果更不發心名為死若未至地者謂初",
    "X29n0597_003:0541c03": "二三果有發心不發心之故曰進退。",
    "X29n0597_003:0541c04": "無復前後若論前後須云苦法忍苦法智乃至道",
    "X29n0597_003:0541c05": "比忍道比智。",
    "X29n0597_003:0541c06": "餘三徧攝一切見惑消三百由旬用五下分為一",
    "X29n0597_003:0541c07": "百者但取貪瞋二分耳若身見等三本是見惑也以",
    "X29n0597_003:0541c08": "俱舍五下分是見思舍說故前疏中銷二十年中以",
    "X29n0597_003:0541c09": "五下分五上分惑合譬是斷思者是。",
    "X29n0597_003:0541c10": "廣如俱舍頌曰由二不超欲由三復還下攝門根",
    "X29n0597_003:0541c11": "故三或不欲發趣迷道及疑道能障趣解脫故唯說",
    "X29n0597_003:0541c12": "斷三疏釋云一身見二戒禁三疑四貪欲五瞋此五",
    "X29n0597_003:0541c13": "在欲界故名下分由二不超欲由三復還下者由貪",
    "X29n0597_003:0541c14": "瞋二不超欲界設有能超上生有頂由身見等三還",
    "X29n0597_003:0541c15": "生欲界故說貪瞋如守獄卒身見等三如防邏人有",
    "X29n0597_003:0541c16": "說言下分者謂下有情即異生也及取下界謂欲界",
    "X29n0597_003:0541c17": "也前三能障超下有情後二能令不超欲界故五皆",
    "X29n0597_003:0541c18": "得順下分名問如諸預流斷六煩惱云何經說但斷",
    "X29n0597_003:0541c19": "三結答此有二師第一釋者頌曰攝根門故三言攝",
    "X29n0597_003:0541c20": "門者謂身見在一門即苦門也戒禁取在二門謂苦",
    "X29n0597_003:0541c21": "道門也疑通四門謂四諦門也說斷三種攝彼三門",
    "X29n0597_003:0541c22": "故說斷三已說斷六言攝根者謂邊見依身見轉見",
    "X29n0597_003:0541c23": "取依禁戒取轉邪見依疑轉故說斷三種攝彼三根",
    "X29n0597_003:0541c24": "故說斷三已說斷六(云云)五上分者頌曰順上分亦",
    "X29n0597_003:0542a01": "五色無色二貪掉舉慢無明釋曰一色貪二無色貪",
    "X29n0597_003:0542a02": "三色無色掉舉四色無色慢五色無色無明由此五",
    "X29n0597_003:0542a03": "種能令有情不起上界故名上分以貪過最重故兩",
    "X29n0597_003:0542a04": "界別論(已上正文)若五名義新疏不釋今記云染彼頌云",
    "X29n0597_003:0542a05": "貪染即貪也無明是色無色癡慢是得禪者高舉掉",
    "X29n0597_003:0542a06": "是者出禪者尋伺。",
    "X29n0597_003:0542a07": "斷少思惑此乃外道得禪者能斷是名伏為斷非",
    "X29n0597_003:0542a08": "約斷論斷也以必無先斷思後斷見者。",
    "X29n0597_003:0542a09": "第四五合為一段前開科為五一捨父逃逝下名",
    "X29n0597_003:0542a10": "父子相失譬二父子相見譬三傍追二誘譬四從心",
    "X29n0597_003:0542a11": "相體信下委知家業譬此非領上近遠乃追取方等",
    "X29n0597_003:0542a12": "大品意耳五付家業譬即法華也又第四第五共為",
    "X29n0597_003:0542a13": "一付財譬(云云)今此中意者以二誘是鹿苑中意若",
    "X29n0597_003:0542a14": "合第四入在第五者則大科中無方等般若文也。",
    "X29n0597_003:0542a15": "索車文促鹿苑免難之後即便索車而經中不別",
    "X29n0597_003:0542a16": "云方等般若機情之異故云文促。",
    "X29n0597_003:0542a17": "受行悟入前記云機會即受隨聞轉觀即煖法去",
    "X29n0597_003:0542a18": "名行至世第一名悟初果名入以小例大亦應可知。",
    "X29n0597_003:0542a19": "疏隔凡成聖隔應作革謂改革也。",
    "X29n0597_003:0542a20": "現瑞表彰各別今經六瑞俱表開權彼經瑞者世",
    "X29n0597_003:0542a21": "尊二月十五日告滅疏云是表法也二月仲春仲者",
    "X29n0597_003:0542a22": "中也即表中道又十五日月滿之時此表圓常也又",
    "X29n0597_003:0542a23": "佛集眾一以聲二以光洎至十方大眾集已世尊收",
    "X29n0597_003:0542a24": "聲與光皆從口入則表息照三障是故人天哭云聖",
    "X29n0597_003:0542b01": "慧日光從今永滅此又表無常也。",
    "X29n0597_003:0542b02": "領解近遠迹乖今經探領法身地垂化之意彼經",
    "X29n0597_003:0542b03": "只領五時一代之事如云從牛出乳乃至從熟蘇出",
    "X29n0597_003:0542b04": "醍醐。",
    "X29n0597_003:0542b05": "述成被根不等今經三根各有領解而如來各有",
    "X29n0597_003:0542b06": "述成彼經無此。",
    "X29n0597_003:0542b07": "付囑有下有此今經付囑下方自有六萬恒河沙",
    "X29n0597_003:0542b08": "菩薩各帶六萬恒沙眷屬等於下方空中住彼經只",
    "X29n0597_003:0542b09": "此土流通耳。",
    "X29n0597_003:0542b10": "佛定已起不得說者說應作證若如來從三昧起",
    "X29n0597_003:0542b11": "而多寶不得來此證者集經者何不先安品於未起",
    "X29n0597_003:0542b12": "定前況復疏云多寶來證。",
    "X29n0597_003:0542b13": "民有多少民則機也如華嚴教二民多鹿苑教一",
    "X29n0597_003:0542b14": "民少餘部準說。",
    "X29n0597_003:0542b15": "資產所出或諦理為資產行位為所出或修行為",
    "X29n0597_003:0542b16": "資產聖位為所出。",
    "X29n0597_003:0542b17": "具有二義玄文云若作寂場之華嚴此非次第今",
    "X29n0597_003:0542b18": "依法性論純根菩薩三處入法界初般若二法華三",
    "X29n0597_003:0542b19": "涅槃般若入法界即是華嚴海空又華嚴時節長昔",
    "X29n0597_003:0542b20": "小機不入如聾今聞般若即能得入。",
    "X29n0597_003:0542b21": "補處豈多無前三教之補處也。",
    "X29n0597_003:0542b22": "鹿苑之後說戒善耶除見思糞正在鹿苑自此之",
    "X29n0597_003:0542b23": "後若都為出世者何十二年中為無事戒只說六句",
    "X29n0597_003:0542b24": "戒經十二年後廣制戒法持戒者生天如何都判出",
    "X29n0597_003:0542c01": "世。",
    "X29n0597_003:0542c02": "未改小途執羅漢果而無希取一飡之意是不遊",
    "X29n0597_003:0542c03": "大逕也。",
    "X29n0597_003:0542c04": "從二使來是密都將法華判為密教非矣。",
    "X29n0597_003:0542c05": "教作即是探領文此文即是適願也雖不合探領",
    "X29n0597_003:0542c06": "中適願取上文齊教中除糞適願兼之以由兩適願",
    "X29n0597_003:0542c07": "是同故。",
    "X29n0597_003:0542c08": "故便言之前見相中云此或是王今此中有長者",
    "X29n0597_003:0542c09": "號以長者如王次便言之。",
    "X29n0597_003:0542c10": "旁論授記入法界品未見彰灼有授記語但諸知",
    "X29n0597_003:0542c11": "識勸發菩薩心故得云旁。",
    "X29n0597_003:0542c12": "券約券音勸釋名云券綣也相約束繾[糸*(券刀+力)]為恨中",
    "X29n0597_003:0542c13": "央破別之刻數此用鐵作刻記物數也今國家賜功",
    "X29n0597_003:0542c14": "臣用此為誓名為鐵券者是。",
    "X29n0597_003:0542c15": "隨修隨賞住前加功名修八相作佛名賞。",
    "X29n0597_003:0542c16": "已辨異竟前文云若住二乘位中轉教名二十年",
    "X29n0597_003:0542c17": "二十語同各有所以。",
    "X29n0597_003:0542c18": "疏上合有二長行合中有二初我等以三苦故至",
    "X29n0597_003:0542c19": "迷惑無知合兩門無機次知樂小法合放捨。",
    "X29n0597_003:0542c20": "疏無不捨及通泰長行中有下劣之心亦未能捨",
    "X29n0597_003:0542c21": "并漸有通泰。",
    "X29n0597_003:0542c22": "經諸法空寂陰界入法悉滅無餘。",
    "X29n0597_003:0542c23": "無生無滅真理清淨了無去來。",
    "X29n0597_003:0542c24": "無大無小理性元同無三乘異。",
    "X29n0597_003:0543a01": "名為習果以無牽生不名報果玄文云類如二乘",
    "X29n0597_003:0543a02": "之人無漏法起酬於習因得是習果也無漏損生非",
    "X29n0597_003:0543a03": "牽生義故不論報。",
    "X29n0597_003:0543a04": "經得其果報此即報果也玄文云朗然大覺無上",
    "X29n0597_003:0543a05": "菩提名為習果報果者即大般涅槃涅槃即報果也。",
    "X29n0597_003:0543a06": "別被是填願中終中應作之。",
    "X29n0597_003:0543a07": "疏五戒十善冷水洒面至遮貪欲熱恩章安今文",
    "X29n0597_003:0543a08": "以貪欲入三惡為皆向人天為面至次文得一日價",
    "X29n0597_003:0543a09": "除見思寒熱方是涅槃若前長行中疏云知有小善",
    "X29n0597_003:0543a10": "宜以灰斷理水除見思熱今得醒悟至四真諦方名",
    "X29n0597_003:0543a11": "為面問章安以入三惡為皆人天為面大師以人天",
    "X29n0597_003:0543a12": "為背涅槃為面兩背有殊二面甚異所以者何答此",
    "X29n0597_003:0543a13": "乃迭論背面耳不可以兩背名同而謂二面義一或",
    "X29n0597_003:0543a14": "約大乘釋之以證真為背入中為面有何不可但經",
    "X29n0597_003:0543a15": "文次第當小化之首未合言之況復前記文云有向",
    "X29n0597_003:0543a16": "涅槃機故名為面非謂洒彼涅槃名面若然向涅槃",
    "X29n0597_003:0543a17": "機尚在人天。",
    "X29n0597_003:0543a18": "物不答施於天地子不謝生於父母此二句本出",
    "X29n0597_003:0543a19": "魏志劉引用之魏有臣僚受曹操祿重欲收吳蜀以",
    "X29n0597_003:0543a20": "報國恩遂拜出師表云物不答施於天地子不謝於",
    "X29n0597_003:0543a21": "父母可以力報難用筆陳。",
    "X29n0597_003:0543a22": "藥草喻品",
    "X29n0597_003:0543a23": "顛倒功德論云對治顛倒求諸功德增上慢心以",
    "X29n0597_003:0543a24": "求世間中諸煩惱染熾然而求人天有漏果報為說",
    "X29n0597_003:0543b01": "火宅喻今消顛倒功德者只是五戒十善及禪定等",
    "X29n0597_003:0543b02": "不出三毒四倒。",
    "X29n0597_003:0543b03": "謂與如來乘等如云我等同入法性。",
    "X29n0597_003:0543b04": "大乘上慢人論云大乘人一向決定增上慢心起",
    "X29n0597_003:0543b05": "如是意無別聲聞辟支佛如是顛倒為說雲雨譬今",
    "X29n0597_003:0543b06": "消大乘人者是三教菩薩也於小起慢耳。",
    "X29n0597_003:0543b07": "取非大乘論云有功德人增上慢心聞佛說大乘",
    "X29n0597_003:0543b08": "法而取非大乘說輪王治今消有功德人者入位二",
    "X29n0597_003:0543b09": "乘。",
    "X29n0597_003:0543b10": "無功德人論云無寶功德增上慢人於第一乘不",
    "X29n0597_003:0543b11": "曾修習諸善根本聞第一乘心中不取說毉師治今",
    "X29n0597_003:0543b12": "消無功德者未入位人。",
    "X29n0597_003:0543b13": "理似不成七喻只是喻施權開權天親論主所用",
    "X29n0597_003:0543b14": "法喻似如參差故記主次文示其大旨也。",
    "X29n0597_003:0543b15": "不指大車邊大車者中周顯實之本意也若火宅",
    "X29n0597_003:0543b16": "但是三界聖人取機處耳。",
    "X29n0597_003:0543b17": "正用領付之意窮子更有父子相失追誘等譬今",
    "X29n0597_003:0543b18": "論主且指般若法華領付意也。",
    "X29n0597_003:0543b19": "今品云出生者他見一地所生便謂是從一出多",
    "X29n0597_003:0543b20": "之權也。",
    "X29n0597_003:0543b21": "一不知同一地所生一雨所潤。",
    "X29n0597_003:0543b22": "二不知異而不自知上中下性。",
    "X29n0597_003:0543b23": "生無生慧生謂三藏生滅之慧。",
    "X29n0597_003:0543b24": "藥草在今藥之草或欠一字應云名藥之草或多",
    "X29n0597_003:0543c01": "於三字應云藥草在今故名藥草。",
    "X29n0597_003:0543c02": "言通意別語草木是言通潤中草是意別。",
    "X29n0597_003:0543c03": "言別意通別言二乘通開一切。",
    "X29n0597_003:0543c04": "述其不及經云如來有無量功德乃至云汝等說",
    "X29n0597_003:0543c05": "不盡。",
    "X29n0597_003:0543c06": "及以復宗經云汝等迦葉甚為希有能知如來隨",
    "X29n0597_003:0543c07": "宜說法。",
    "X29n0597_003:0543c08": "扶蔬蔬應作疎或作疏。",
    "X29n0597_003:0543c09": "暐曄上羽鬼切下域輙切。",
    "X29n0597_003:0543c10": "亦合證合應作引謂指我等今者真是聲聞引證",
    "X29n0597_003:0543c11": "文也。",
    "X29n0597_003:0543c12": "利益妙後彼云因緣所生法即空是中上草小樹",
    "X29n0597_003:0543c13": "樹等益即假是大樹益即中是一實事益。",
    "X29n0597_003:0543c14": "四藥治見彼文四藥者即四念處也前三教念處",
    "X29n0597_003:0543c15": "是權法治見圓教念處是實法治見若治思惑者四",
    "X29n0597_003:0543c16": "藥亦三權一實準說可知。",
    "X29n0597_003:0543c17": "權法少分前疏科經為四一又以他日是取意領",
    "X29n0597_003:0543c18": "先以權智久欲凝宜二見子憔悴是領久知方便是",
    "X29n0597_003:0543c19": "其玩好三脫妙著麤領久知歡三車四親教子作是",
    "X29n0597_003:0543c20": "領久知適願受行悟入當知權法有四若教作者但",
    "X29n0597_003:0543c21": "四中之少分耳又經中語諸作人是道品七科法也",
    "X29n0597_003:0543c22": "語諸作人是四念處亦七科之一耳非少是何。",
    "X29n0597_003:0543c23": "具如前釋他日前文云化他權實之照名他又照",
    "X29n0597_003:0543c24": "權為他引此以證法也。",
    "X29n0597_003:0544a01": "引論破小慈恩引唯識論證二乘以無佛性。",
    "X29n0597_003:0544a02": "前釋尚總兩處領權兩處領實。",
    "X29n0597_003:0544a03": "大意同前本迹同前本為智地迹為草木觀心亦",
    "X29n0597_003:0544a04": "同前引即空是中上草等。",
    "X29n0597_003:0544a05": "示迦葉之徧領迦葉如餘八法界亦如也次云徧",
    "X29n0597_003:0544a06": "領一攝一切者是也下記中又云迦葉領已即攝一",
    "X29n0597_003:0544a07": "切以圓對徧即領教初阿後荼徧領無別。",
    "X29n0597_003:0544a08": "驗領有窮語未及他。",
    "X29n0597_003:0544a09": "十界各各自有因果各具因果性雖名為橫今辨",
    "X29n0597_003:0544a10": "七方便具了因種聞圓辨起故名為橫下記中云一",
    "X29n0597_003:0544a11": "人身中尚具於十況不具七一人既爾多人亦然。",
    "X29n0597_003:0544a12": "七人各七七者所具法也如聲聞具緣覺菩薩法",
    "X29n0597_003:0544a13": "如下有上機之類若菩薩具緣覺聲聞法者如上有",
    "X29n0597_003:0544a14": "下機之類也先後相望者聲聞本法為先具菩薩法",
    "X29n0597_003:0544a15": "為後菩薩亦本法為先具聲聞法為後餘五各具及",
    "X29n0597_003:0544a16": "先後亦爾此亦名竪也若七人各一謂聲聞小菩薩",
    "X29n0597_003:0544a17": "大亦名為竪此七單論。",
    "X29n0597_003:0544a18": "七人傳入七人入實傳入則自淺之深入實則捨",
    "X29n0597_003:0544a19": "凡入中或捨偏入中下文云人有橫竪者深淺則竪",
    "X29n0597_003:0544a20": "入實則橫是也。",
    "X29n0597_003:0544a21": "具對諸法一總名諸法二五乘七善三五時及佛",
    "X29n0597_003:0544a22": "能被之法故名諸也以諸法中各對一實一實即一",
    "X29n0597_003:0544a23": "地也一地總貫下文之一實故云耳。",
    "X29n0597_003:0544a24": "疏攘彼受此攘汝陽切以手禦物曰攘又揎袂出",
    "X29n0597_003:0544b01": "臂曰攘今謂推去彼而受此。",
    "X29n0597_003:0544b02": "初有人初字似誤寫在此。",
    "X29n0597_003:0544b03": "其理不成經意本以一地譬一實理古人繆以賴",
    "X29n0597_003:0544b04": "耶中含藏種子用譬一地故云其理不成。",
    "X29n0597_003:0544b05": "對五陰世間初有人之初字合安於此句之上云",
    "X29n0597_003:0544b06": "初對五陰等。",
    "X29n0597_003:0544b07": "而謝俗子謝者不可及義。",
    "X29n0597_003:0544b08": "如玄文釋法中彼引經云淨名觀身實相觀佛亦",
    "X29n0597_003:0544b09": "然華嚴心佛眾生三無差別謂心佛生三是差也心",
    "X29n0597_003:0544b10": "佛生一是無差也。",
    "X29n0597_003:0544b11": "橫竪例知即空故竪即假故橫雙照空假而橫而",
    "X29n0597_003:0544b12": "竪雙非空假非橫非竪。",
    "X29n0597_003:0544b13": "關中唯遠生公見經中聚砂成佛道便謂聚砂不",
    "X29n0597_003:0544b14": "受人天之近報即遠達佛道非矣。",
    "X29n0597_003:0544b15": "中越三人藏教緣覺及通教二乘。",
    "X29n0597_003:0544b16": "一者善體七方便善體是性故。",
    "X29n0597_003:0544b17": "體性具存權即體內三千實性。",
    "X29n0597_003:0544b18": "各對諸乘四倒三道障人天六蔽障菩薩四住障",
    "X29n0597_003:0544b19": "二乘五住障別圓人。",
    "X29n0597_003:0544b20": "一藥一病具對十界阿伽陀藥有空假中所病理",
    "X29n0597_003:0544b21": "惑亦三惑異藥病竪對十界可識。",
    "X29n0597_003:0544b22": "習因報果二義各別山川本喻報果古用譬習因",
    "X29n0597_003:0544b23": "非矣。",
    "X29n0597_003:0544b24": "疏約心論法法謂法塵也故記中約所緣以辨心",
    "X29n0597_003:0544c01": "本是一因緣六塵遂成六識若約法論心者若無六",
    "X29n0597_003:0544c02": "塵遂無六識。",
    "X29n0597_003:0544c03": "洿字本是哀都切今記主為合用窊字遂作烏華",
    "X29n0597_003:0544c04": "切下注字並烏華切。",
    "X29n0597_003:0544c05": "涇渭灞滻澧澇並如字。",
    "X29n0597_003:0544c06": "與彼陰入不即不離涅槃經中五陰神我謂之六",
    "X29n0597_003:0544c07": "法以六法與正緣了不即不離輔行云不即故非不",
    "X29n0597_003:0544c08": "離故是理具故是本迷故非。",
    "X29n0597_003:0544c09": "間糅下女救切如今家第六義他移在第一又將",
    "X29n0597_003:0544c10": "山川溪谷中之土地合在三千中明此是雜糅。",
    "X29n0597_003:0544c11": "經一切智地釋論問曰一切智一切種智何異答",
    "X29n0597_003:0544c12": "有人言無差別有人言總相是一切智別相是一切",
    "X29n0597_003:0544c13": "種智因是一切智果是一切種智略說一切智廣說",
    "X29n0597_003:0544c14": "一切種智。",
    "X29n0597_003:0544c15": "陰廣質大圓佛中道之質大妙應十方而陰廣。",
    "X29n0597_003:0544c16": "陰狹質微權佛證真而質微但應六凡而陰狹。",
    "X29n0597_003:0544c17": "無電無雷之雨藏通二佛所說之法。",
    "X29n0597_003:0544c18": "無雨之雲下疏中云應身不說法如須扇多及多",
    "X29n0597_003:0544c19": "寶佛以此雲不含潤故。",
    "X29n0597_003:0544c20": "不須用華嚴中六天四域彼經婆竭羅龍王降雨",
    "X29n0597_003:0544c21": "六天四域形色不同他化如天香華化樂如詹蔔兜",
    "X29n0597_003:0544c22": "率如摩尼寶夜摩如幢蓋忉利如如意珠四天王如",
    "X29n0597_003:0544c23": "甘膳北俱盧如瓔珞東勝身及西牛貨並如薝蔔南",
    "X29n0597_003:0544c24": "洲清淨水彼喻菩薩中道無作妙用。",
    "X29n0597_003:0545a01": "只借阿含為譬但用經律異相電師鬪及五事無",
    "X29n0597_003:0545a02": "雨為譬則已。",
    "X29n0597_003:0545a03": "從所顯能草木是所雲雨是能草木既異雲雨亦別。",
    "X29n0597_003:0545a04": "以心所當之十心數中有定慧二。",
    "X29n0597_003:0545a05": "習報因等諸論謂毗曇與成論等也論云今生煩",
    "X29n0597_003:0545a06": "惱起名習因成業即報因後生煩惱名習果若痛名",
    "X29n0597_003:0545a07": "報果若出世因果者如二乘人無漏法起酬於習因",
    "X29n0597_003:0545a08": "得是習果但無漏非牽生法故無報果。",
    "X29n0597_003:0545a09": "彼六蔽度止觀云檀發相者若於坐禪中忽見福",
    "X29n0597_003:0545a10": "田勝境三寶形像等皆是報果發相次都不見諸相",
    "X29n0597_003:0545a11": "但心中鬱然欲行惠施供養三寶皆是習因發相乃",
    "X29n0597_003:0545a12": "是戒忍等(云云)次六蔽者若見三寶師僧父母形像",
    "X29n0597_003:0545a13": "憔悴或裸袒或寺宇空荒並是慳蔽果報相等。",
    "X29n0597_003:0545a14": "三達宿命達過去天眼達未來漏盡達現在。",
    "X29n0597_003:0545a15": "疏或時但合為五譬將第三合在世界土地密雲",
    "X29n0597_003:0545a16": "譬中。",
    "X29n0597_003:0545a17": "疏差別配如上說如山譬菩薩五陰谷譬人之五",
    "X29n0597_003:0545a18": "陰等。",
    "X29n0597_003:0545a19": "放光照地獄大品云如來放光照地獄眾生苦惱",
    "X29n0597_003:0545a20": "生齊六天又玄文中云苦除是果益生天是因益。",
    "X29n0597_003:0545a21": "說方等經即婆藪仙事。",
    "X29n0597_003:0545a22": "以此為例有漏無漏苦與樂例。",
    "X29n0597_003:0545b01": "合無差別譬",
    "X29n0597_003:0545b02": "一相一味雙合一地一雨",
    "X29n0597_003:0545b03": "所謂下雙釋一地一雨",
    "X29n0597_003:0545b04": "其有眾生下合草木差別二初合眾生不知二所以者何者舉能知人",
    "X29n0597_003:0545b05": "一相一味下無差別意合一地一雨",
    "X29n0597_003:0545b06": "其有眾生下差別意合上草木",
    "X29n0597_003:0545b07": "所以者何下釋成兩意",
    "X29n0597_003:0545b08": "開合多少今此中境三因三果三乃是約位竪辨",
    "X29n0597_003:0545b09": "若約竪論橫者境是法身中三因是般若中三果是",
    "X29n0597_003:0545b10": "解脫中三開為修六性三則多合為修二性一則少。",
    "X29n0597_003:0545b11": "本有三道籤云清濁雖即由緣而濁成本有指要",
    "X29n0597_003:0545b12": "云從來未悟故濁成本有。",
    "X29n0597_003:0545b13": "並由迷中實相果地依正融通並由眾生理本。",
    "X29n0597_003:0545b14": "疏但不次第理應合地畢便釋地今却雙合雙釋。",
    "X29n0597_003:0545b15": "釋籤第七彼云無明之與法性遍應眾緣。",
    "X29n0597_003:0545b16": "起住二門有人謂住是真如門起是生滅又有云",
    "X29n0597_003:0545b17": "住性起修是修性門今恐起門指前佛種從緣起疏",
    "X29n0597_003:0545b18": "釋云無明為緣則有眾生起正教為緣則有正覺起",
    "X29n0597_003:0545b19": "此起通染淨也住門指前是法性法位疏釋云緣有",
    "X29n0597_003:0545b20": "染淨同以濕性為波故皆以如為位同以波為顯性",
    "X29n0597_003:0545b21": "故皆以如為相此住亦通染淨今此銷釋亦曲辨也",
    "X29n0597_003:0545b22": "或後來見起住二門別有所出則當去此。",
    "X29n0597_003:0545b23": "疏句句例作差無差且如解脫者有差無差一切",
    "X29n0597_003:0545b24": "賢聖皆以無為法而有差別此無差即差也七種方",
    "X29n0597_003:0545b25": "便皆是一性此差即無差也乃至一離對七離一滅",
    "X29n0597_003:0545c01": "對七滅說差無差等。",
    "X29n0597_003:0545c02": "通論理教具有三法一相則理性三法一味則教",
    "X29n0597_003:0545c03": "談三法若以吾亦不久自住其中合云至於三德而",
    "X29n0597_003:0545c04": "云至種智者從智取境故。",
    "X29n0597_003:0545c05": "此三從別類種中低頭舉手緣因種三乘解心了",
    "X29n0597_003:0545c06": "因種有心作佛正因種望彼性種三因體同顯今類",
    "X29n0597_003:0545c07": "種三因從別。",
    "X29n0597_003:0545c08": "若爾般若解脫等此唯問性類二法身也疑云若",
    "X29n0597_003:0545c09": "般若解脫有性有類二義不同斯亦可見未審性種",
    "X29n0597_003:0545c10": "法身與類種法身為同為異。",
    "X29n0597_003:0545c11": "諸教諸界四教十界各辨性類難為具陳若四教",
    "X29n0597_003:0545c12": "辨略如記。",
    "X29n0597_003:0545c13": "達分即為二解脫種達分者前五記云涅槃名解",
    "X29n0597_003:0545c14": "脫所修善根不住生死名之為達聲聞三生支佛百",
    "X29n0597_003:0545c15": "劫解脫之分名為達分即有餘無餘二脫也。",
    "X29n0597_003:0545c16": "隱顯並別三德在纏名隱出纏名顯三皆在性則",
    "X29n0597_003:0545c17": "並二從修有則別前已具箋。",
    "X29n0597_003:0545c18": "相體性三既通始末種通性類既徧十界則相等",
    "X29n0597_003:0545c19": "三法合具事理且如四惡趣相者則遠表不如意處",
    "X29n0597_003:0545c20": "體者摧折麤惡色心性者黑分自性難可改變乃至",
    "X29n0597_003:0545c21": "佛相即菩提相緣因為相也體者自性清淨心正因",
    "X29n0597_003:0545c22": "為體性者智願不失了因為性也此取玄文約十界",
    "X29n0597_003:0545c23": "事以辨若約理者相體性三只是三德始自地獄末",
    "X29n0597_003:0545c24": "至妙覺互融互攝如來能知。",
    "X29n0597_003:0546a01": "亦應例知亦可以性類寄相等以說謂性相類相",
    "X29n0597_003:0546a02": "性體類體性性類性。",
    "X29n0597_003:0546a03": "不必一念約事且辨果隔一念且辨因通。",
    "X29n0597_003:0546a04": "或約三諦俗諦則差真諦無差中諦非差非無差",
    "X29n0597_003:0546a05": "也若約十界者九法界差佛果無差十界性同非差",
    "X29n0597_003:0546a06": "非無差。",
    "X29n0597_003:0546a07": "對界為境多少不同四教明界如止觀中藏通七",
    "X29n0597_003:0546a08": "八別圓九十又藏通菩薩或六或七或八九十未斷",
    "X29n0597_003:0546a09": "惑故六入空故七八弘誓故九果滿故十果頭無人",
    "X29n0597_003:0546a10": "一切俱九以實形權一切七八開權顯實一切俱十",
    "X29n0597_003:0546a11": "今以三慧寄界以說大略七八為少九十為多應說",
    "X29n0597_003:0546a12": "出之。",
    "X29n0597_003:0546a13": "觀體巧拙巧拙從喻大論云譬如用針藥名為拙",
    "X29n0597_003:0546a14": "度用呪術者名為巧度亦如二度若用草筏名為拙",
    "X29n0597_003:0546a15": "度用方舟者名為巧度。",
    "X29n0597_003:0546a16": "念等即能聞等以何法念即能聞何法思即能思",
    "X29n0597_003:0546a17": "何法修即能修當知以所聞為因念等及能聞以為",
    "X29n0597_003:0546a18": "所緣。",
    "X29n0597_003:0546a19": "三境所聞所思所修。",
    "X29n0597_003:0546a20": "境必從體得名因智故境。",
    "X29n0597_003:0546a21": "體必從境立稱因境故智。",
    "X29n0597_003:0546a22": "防自陀計不因體故境不因境故體自生也因體",
    "X29n0597_003:0546a23": "故境因境故體他生也體境相資共生也非相資者",
    "X29n0597_003:0546a24": "無因生也。",
    "X29n0597_003:0546b01": "及成所為分證體名。",
    "X29n0597_003:0546b02": "有無量名涅槃經云猶如涅槃亦名無生亦名無",
    "X29n0597_003:0546b03": "出亦名無作亦名無為歸依窟宅光明等。",
    "X29n0597_003:0546b04": "如云多諸名字大經云解脫亦爾多諸名字遂說",
    "X29n0597_003:0546b05": "百句解脫。",
    "X29n0597_003:0546b06": "光宅諸文皆破三祇如玄義引光宅謂狹下短是",
    "X29n0597_003:0546b07": "也云菩薩伏惑未出三界是位下只伏四住是短等。",
    "X29n0597_003:0546b08": "事理徧收事謂草水理謂地雨。",
    "X29n0597_003:0546b09": "疏不如長行開譬如合次第長行開合參差偈文",
    "X29n0597_003:0546b10": "開合齊整。",
    "X29n0597_003:0546b11": "新經乃至尚非自報斥唐譯華嚴不善梵音謂若",
    "X29n0597_003:0546b12": "以遮那便同為一音則遮那是報也而不知遮那翻",
    "X29n0597_003:0546b13": "為徧一切處是法耳況他受用尚非自受豈可報是",
    "X29n0597_003:0546b14": "法身。",
    "X29n0597_003:0546b15": "地上清涼清涼本是果報益耳如地獄八熱得涼",
    "X29n0597_003:0546b16": "風之類是也若疏中除九十八種熱惱合是中草益",
    "X29n0597_003:0546b17": "故記主指六根除見思熱與清涼同故云亦且。",
    "X29n0597_003:0546b18": "百穀楊泉云黍稷麻豆麥是為五穀每穀各二十",
    "X29n0597_003:0546b19": "種是為百穀。",
    "X29n0597_003:0546b20": "進退兩解三藏菩薩上草名進若木義可例於草",
    "X29n0597_003:0546b21": "分上中下是則小木者三藏菩薩也。",
    "X29n0597_003:0546b22": "棄舊經論三藏菩薩四階成道出婆沙通教十地",
    "X29n0597_003:0546b23": "三乘共行出大品五十二位出瓔珞四十一位出華",
    "X29n0597_003:0546b24": "嚴舊譯菩薩四種不同近人混為一。",
    "X29n0597_003:0546c01": "不可二木唯在三祇本喻通別菩薩耳用斥迷教",
    "X29n0597_003:0546c02": "者。",
    "X29n0597_003:0546c03": "通別二解三草二木則別木開為三則通。",
    "X29n0597_003:0546c04": "邊際定力俱舍云徧順至究竟謂從欲界入初禪",
    "X29n0597_003:0546c05": "次第至有頂復從有頂入無所有處得邊際名具如",
    "X29n0597_003:0546c06": "前已箋。",
    "X29n0597_003:0546c07": "論釋義不正耳唯識論天親造若言令分段身延",
    "X29n0597_003:0546c08": "至變易或弘論師及譯論師釋義不當非天親咎。",
    "X29n0597_003:0546c09": "住四位身若云三位則合人天若開人天并通別",
    "X29n0597_003:0546c10": "菩薩則四位。",
    "X29n0597_003:0546c11": "餘三已有彰灼明文人天云漸次修行通教云求",
    "X29n0597_003:0546c12": "無上乘別教云度諸眾生皆不云最後身。",
    "X29n0597_003:0546c13": "通別增長在昔調熟通增長今經開權別增長。",
    "X29n0597_003:0546c14": "亦隨諸教二種雲雨三教果佛及因菩薩。",
    "X29n0597_003:0546c15": "五百羅漢有七菩薩見解以不婆沙論乃五百羅",
    "X29n0597_003:0546c16": "漢所造七菩薩者本業瓔珞經佛告文殊普賢法慧",
    "X29n0597_003:0546c17": "功德林金剛幢金剛藏善財童子汝見是眾中敬首",
    "X29n0597_003:0546c18": "菩薩問三觀法界諸佛自性清淨道一菩薩所修三",
    "X29n0597_003:0546c19": "觀法門不。",
    "X29n0597_003:0546c20": "瑜伽尚別亦不可小乘位行而判釋之。",
    "X29n0597_003:0546c21": "開譬頌初已云汝等迦葉汝等迦葉本是長行復",
    "X29n0597_003:0546c22": "宗文也記云偈初耳。",
    "X29n0597_003:0546c23": "先以日月譬用歡佛智經云譬如日月光明照於",
    "X29n0597_003:0546c24": "世間若作善若作不善若高處若下處若香若臭諸",
    "X29n0597_003:0547a01": "處平等光照無偏如是迦葉如來應正徧知一切智",
    "X29n0597_003:0547a02": "智心之光明於諸五道趣眾生受生之中如其信解",
    "X29n0597_003:0547a03": "大乘緣覺乘聲聞乘中為說正法平等而轉如來智",
    "X29n0597_003:0547a04": "慧亦無增減。",
    "X29n0597_003:0547a05": "佛以瓦器譬之譬如瓦器等和土泥而用作器或",
    "X29n0597_003:0547a06": "有盛沙糖器或盛酥器或盛乳酪器或盛惡糞器泥",
    "X29n0597_003:0547a07": "亦無異而物著其中隨所受量器則種種別異施設",
    "X29n0597_003:0547a08": "如是迦葉此唯一乘所謂大乘無有二乘及以三乘",
    "X29n0597_003:0547a09": "慧命。",
    "X29n0597_003:0547a10": "若覺體等若覺諸法體等涅槃彼亦唯一乘無有",
    "X29n0597_003:0547a11": "二三。",
    "X29n0597_003:0547a12": "說生盲喻譬如生盲作如是言無有好惡等色可",
    "X29n0597_003:0547a13": "見亦無有日月星辰可見時有良醫見彼生盲發於",
    "X29n0597_003:0547a14": "悲愍詣雪山頂觀察採藥或令盲者咀嚼或為針刺",
    "X29n0597_003:0547a15": "或與火灸或以藥物相和飲食和而與之時彼生盲",
    "X29n0597_003:0547a16": "以方便相應故即時得眼見日月等。",
    "X29n0597_003:0547a17": "譬諸凡夫生盲者即是六趣流轉中住所有眾生",
    "X29n0597_003:0547a18": "等(云云)經中又喻彼生盲人雖得眼開未斷渴愛無",
    "X29n0597_003:0547a19": "五神通若得神通具諸功德五通淨眼者即是菩薩",
    "X29n0597_003:0547a20": "如盲得眼即是聲聞緣覺乘上所箋注並是略取笈",
    "X29n0597_003:0547a21": "多添品法華中文及至重頌文旨大同然經中先大",
    "X29n0597_003:0547a22": "乘次二乘與記少異。",
    "X29n0597_003:0547a23": "授記品(此品畢持品並第八記)",
    "X29n0597_003:0547a24": "業似先違昔得無漏業而不稟大化。",
    "X29n0597_003:0547b01": "事似先違四攝同事故外現是聲聞。",
    "X29n0597_003:0547b02": "須除通釋先違後順三乘皆然內秘菩薩方是別",
    "X29n0597_003:0547b03": "意。",
    "X29n0597_003:0547b04": "由不退位至不退行淨名疏云見理方是不退位",
    "X29n0597_003:0547b05": "也住理不動能生眾善喻之如地因中得理有向果",
    "X29n0597_003:0547b06": "之義故云行也若三藏菩薩不退者三祇行行入暖",
    "X29n0597_003:0547b07": "頂忍即不退轉地若約數論而以忍法三品分三不",
    "X29n0597_003:0547b08": "退若旁成論約四念處為位不退煖頂為行不退忍",
    "X29n0597_003:0547b09": "法為念不退若通教者從性地至六地皆位不退七",
    "X29n0597_003:0547b10": "地為行不退八地至九地念不退別圓可見以彌勒",
    "X29n0597_003:0547b11": "沒實用權被訶。",
    "X29n0597_003:0547b12": "有見須破能所未忘名菩提見思益云若有人計",
    "X29n0597_003:0547b13": "有得菩提而發願者如是之人諸有所作皆為邪行",
    "X29n0597_003:0547b14": "金剛般若云若有我人眾生壽者相即非菩薩實無",
    "X29n0597_003:0547b15": "有法發阿耨菩提之心意云若有我人相者亦是菩",
    "X29n0597_003:0547b16": "提見。",
    "X29n0597_003:0547b17": "所得記近藏通二教但斷通惑盡而得成佛。",
    "X29n0597_003:0547b18": "生染著心三教菩薩纔得記已不知教權各生染",
    "X29n0597_003:0547b19": "著。",
    "X29n0597_003:0547b20": "為顯衍門以圓為衍。",
    "X29n0597_003:0547b21": "衍門破小義兼三教法華妙席豈有方便及三教",
    "X29n0597_003:0547b22": "四門可破耶然既曰開權須開一代故對昔以說。",
    "X29n0597_003:0547b23": "應言現未但是文略經云我等為沙彌時各各教",
    "X29n0597_003:0547b24": "化無量百千萬億恒河沙眾生從我聞法為阿耨菩",
    "X29n0597_003:0547c01": "提乃至云爾時所化眾生者汝等諸比丘及我滅後",
    "X29n0597_003:0547c02": "未來世中聲聞弟子是也此文兼現未。",
    "X29n0597_003:0547c03": "疏首楞嚴有四種記密記者淨名疏云有菩薩心",
    "X29n0597_003:0547c04": "行未熟若聞受記心則放逸也然又彼經通四教若",
    "X29n0597_003:0547c05": "發心等三者彼經云通等三教外凡為發心內凡為",
    "X29n0597_003:0547c06": "現前八人并見地為無生也。",
    "X29n0597_003:0547c07": "己知他不知發心自誓等經云未獲如來四無所",
    "X29n0597_003:0547c08": "畏發心自誓未廣及人亦復未獲善權方便(云云)自",
    "X29n0597_003:0547c09": "誓者如佛道無上誓願成之類也既已自誓佛則記",
    "X29n0597_003:0547c10": "之但己自知之耳今恐於是凡位人也。",
    "X29n0597_003:0547c11": "眾人盡知己不知經云發心弘普廣及眾生得四",
    "X29n0597_003:0547c12": "無所畏發心曠大有善權方便教化眾生此乃入聖",
    "X29n0597_003:0547c13": "位人也。",
    "X29n0597_003:0547c14": "皆知者位在七地經云第七住地分別空觀不計眾",
    "X29n0597_003:0547c15": "生有染著想初發道心不生此念我後成佛度爾所",
    "X29n0597_003:0547c16": "眾生不度爾所眾生(云云)此一位人者如記中所示。",
    "X29n0597_003:0547c17": "皆不知者未入七地經云未入七住不退轉地雖",
    "X29n0597_003:0547c18": "有善權方便信樂三尊供養承事諸佛世尊然未得",
    "X29n0597_003:0547c19": "如來無著之行未能淨佛國土教眾生(云云)亦在凡",
    "X29n0597_003:0547c20": "位中也。",
    "X29n0597_003:0547c21": "遠者不覺經云善男子善女人受如來決遠者得",
    "X29n0597_003:0547c22": "決近者不得如此人等彌勒身是何以故此善男女",
    "X29n0597_003:0547c23": "等諸根具足不捨如來無著之行是故受決遠者自",
    "X29n0597_003:0547c24": "覺近者不覺(云云)經中云遠者自覺疏云遠者不覺",
    "X29n0597_003:0548a01": "或恐文誤或經本異。",
    "X29n0597_003:0548a02": "近者不覺經云善男子善女人受如來決近者覺",
    "X29n0597_003:0548a03": "知遠者不見亦非眾會所能測度如此等人在菩薩",
    "X29n0597_003:0548a04": "位未能演說諸賢聖行今師子膺菩薩是也眾相具",
    "X29n0597_003:0548a05": "足不捨本法於無相法中不壞法性是故受決近者",
    "X29n0597_003:0548a06": "覺知遠者不覺(云云)經疏近遠語異準知。",
    "X29n0597_003:0548a07": "近遠俱覺經云善男子善女人眾行具足行不思",
    "X29n0597_003:0548a08": "議無量佛事超生死海至無為岸乃至云徧於十方",
    "X29n0597_003:0548a09": "無量世界作不思議顯佛功德今柔順忍菩薩是也。",
    "X29n0597_003:0548a10": "近遠俱不覺經云善男子善女人受如來決近者",
    "X29n0597_003:0548a11": "不知遠者不見如此等人眾行未具未得善權方便",
    "X29n0597_003:0548a12": "雖復去離五欲之中未能備悉如來法藏今等行菩",
    "X29n0597_003:0548a13": "薩是也。",
    "X29n0597_003:0548a14": "化道同故隱實示權。",
    "X29n0597_003:0548a15": "此亦不然他人據論決定不與有人救之謂法華",
    "X29n0597_003:0548a16": "亦與記此亦繆救故云不然。",
    "X29n0597_003:0548a17": "言根敗者迦葉即其人也淨名經迦葉聞不思議",
    "X29n0597_003:0548a18": "品已謂舍利弗言譬如有人於盲者前現眾色像非",
    "X29n0597_003:0548a19": "彼所見一切聲聞聞是不思議解脫法門不能解了",
    "X29n0597_003:0548a20": "為若此也乃至云我等何為永絕其根於此大乘已",
    "X29n0597_003:0548a21": "如敗種一切聲聞皆應號泣聲震大千。",
    "X29n0597_003:0548a22": "引之不足現於身土誘引眾生猶尚以為法門未",
    "X29n0597_003:0548a23": "足。",
    "X29n0597_003:0548a24": "如歡喜也如應作故。",
    "X29n0597_003:0548b01": "破菩薩退為小惡對治中意似如方等中圓此亦",
    "X29n0597_003:0548b02": "不然如向文衍門破小意也。",
    "X29n0597_003:0548b03": "疏此中授記亦用譬喻經云如從飢國來忽遇大",
    "X29n0597_003:0548b04": "王饍。",
    "X29n0597_003:0548b05": "經雖有魔及魔民皆護佛法魔名殺者今經何故",
    "X29n0597_003:0548b06": "護法此須權行以釋也薩遮尼犍經第二云南天竺",
    "X29n0597_003:0548b07": "國有大薩遮尼犍子與八十八千萬尼犍子俱遊行",
    "X29n0597_003:0548b08": "諸國教化眾生(云云)又云佛告文殊師利我佛國土",
    "X29n0597_003:0548b09": "有諸外道尼揵子等皆是如來住持力故為欲示現",
    "X29n0597_003:0548b10": "不可思議方便境界何以故此諸外道等皆是住不",
    "X29n0597_003:0548b11": "思議解脫門故乃至不捨三寶教化眾生今經魔等",
    "X29n0597_003:0548b12": "頗類於此。",
    "X29n0597_003:0548b13": "化城喻品",
    "X29n0597_003:0548b14": "非化作故至具眾德大般涅槃體是三德故非化",
    "X29n0597_003:0548b15": "也無惑可破非禦敵也權實體冥理性即也一諦三",
    "X29n0597_003:0548b16": "諦具眾德也然疏從昔合記出今意。",
    "X29n0597_003:0548b17": "通方義立機應合辨也若從名說先從機論後從",
    "X29n0597_003:0548b18": "能引。",
    "X29n0597_003:0548b19": "在昔斥奪但云不堪淨名斥云如龍象蹴踏非驢",
    "X29n0597_003:0548b20": "所堪等文是也。",
    "X29n0597_003:0548b21": "是極是化實即權。",
    "X29n0597_003:0548b22": "是極非化權即實。",
    "X29n0597_003:0548b23": "幼稚等文前疏中云二萬佛所教無上道大善微",
    "X29n0597_003:0548b24": "弱名為幼稚。",
    "X29n0597_003:0548c01": "信解譬喻題通意別通權通實信解領四時則權",
    "X29n0597_003:0548c02": "領家業則實譬喻語三車則權與大車則實是知通",
    "X29n0597_003:0548c03": "說昔權別顯今實。",
    "X29n0597_003:0548c04": "藥草化城題別意別說草為藥語城是化意在於",
    "X29n0597_003:0548c05": "實。",
    "X29n0597_003:0548c06": "陳如記後方領陳如領解云世尊我等常作是念",
    "X29n0597_003:0548c07": "自謂已得究竟滅度今乃知之如無智者乃至以無",
    "X29n0597_003:0548c08": "價寶珠繫衣喻喻。",
    "X29n0597_003:0548c09": "疏攢髀攢在丸切恐非義應作鑽。",
    "X29n0597_003:0548c10": "疏兩山是二諦立世阿毗曇云世尊說有大地獄",
    "X29n0597_003:0548c11": "名曰黑闇此中眾生自舉手眼不能見雖復日月具",
    "X29n0597_003:0548c12": "大威神光明不照彼邑諸佛出世大光徧照因此光",
    "X29n0597_003:0548c13": "明互得相見住在鐵圍外邊名曰界外是寒地獄中",
    "X29n0597_003:0548c14": "間狹處八萬由旬以彼此世界名一鐵圍名曰兩山",
    "X29n0597_003:0548c15": "用表真俗修托事觀。",
    "X29n0597_003:0548c16": "疏請轉滿教經云為分別顯示令得是智慧與華",
    "X29n0597_003:0548c17": "嚴談佛慧同。",
    "X29n0597_003:0548c18": "諸轉半教東方偈云以大慈悲力度苦惱眾生東",
    "X29n0597_003:0548c19": "南方偈云顯示諸法相度苦惱眾生以三藏教初厭",
    "X29n0597_003:0548c20": "苦故餘兩偈意並半教語。",
    "X29n0597_003:0548c21": "請轉對半明滿經云擊于大法鼓而吹大法螺普",
    "X29n0597_003:0548c22": "雨大法雨即是方等改號四教勝進也。",
    "X29n0597_003:0548c23": "請帶半明滿經云繫甘露法皷度苦惱眾生諸句",
    "X29n0597_003:0548c24": "大意同般若。",
    "X29n0597_003:0549a01": "請廢半明滿經云我等志願如來知見深心所念",
    "X29n0597_003:0549a02": "佛自證知與方便品云佛之知見是同。",
    "X29n0597_003:0549a03": "色無色般色無色般雖各有多種略但三根且如",
    "X29n0597_003:0549a04": "色般則生般為上有行為中無行為下又若上流則",
    "X29n0597_003:0549a05": "全超為上半超為中徧沒為下此色般也若無色般",
    "X29n0597_003:0549a06": "準俱舍云行無色有四謂生有行無行上流若生般",
    "X29n0597_003:0549a07": "乃至無行義分三根者準色般以說若無色天更分",
    "X29n0597_003:0549a08": "全超半超徧沒者準三根義。",
    "X29n0597_003:0549a09": "具如玄文七種二諦中說說開合意也玄云但點",
    "X29n0597_003:0549a10": "法性為真諦無明為俗諦於義即足但人心麤淺不",
    "X29n0597_003:0549a11": "覺其深更開拓則論七種二諦二二諦更開三種合",
    "X29n0597_003:0549a12": "二十一種二諦玄文廣釋謂但二諦則合七二諦則",
    "X29n0597_003:0549a13": "開七二諦則合二十一諦則開。",
    "X29n0597_003:0549a14": "應約四教五味以明開顯四種四諦以對四教如",
    "X29n0597_003:0549a15": "常所明五味者亦部中教有多少以判麤妙則三種",
    "X29n0597_003:0549a16": "四諦為麤醍醐開權一切俱妙。",
    "X29n0597_003:0549a17": "疏寶雲經三乘毗尼諦緣度各通三乘如寶雲毗",
    "X29n0597_003:0549a18": "尼律法制身口亦通三乘。",
    "X29n0597_003:0549a19": "具明所以六度一法二乘自行菩薩化他。",
    "X29n0597_003:0549a20": "三脫對三念處止觀云性念處是直緣諦理共念",
    "X29n0597_003:0549a21": "處是事理合修緣念處是徧緣一切境法後證果時",
    "X29n0597_003:0549a22": "成三種解脫羅漢謂慧俱無疑也如次以對三念處。",
    "X29n0597_003:0549a23": "具足事定觀練熏修。",
    "X29n0597_003:0549a24": "經第四說法時如涅槃經云我初為五比丘輔法",
    "X29n0597_003:0549b01": "輪次為耶奢富那五比丘次為郁伽長者五十人次",
    "X29n0597_003:0549b02": "為頻婆娑羅王無量人次為優樓頻羅迦葉五百人",
    "X29n0597_003:0549b03": "次為那提迦葉等五百人次為舍利弗等二百五十",
    "X29n0597_003:0549b04": "人轉輪彼佛二三四時與今佛小同。",
    "X29n0597_003:0549b05": "十種六根六根各十加五眼之上加智眼光明眼",
    "X29n0597_003:0549b06": "出生死眼無礙眼一切智眼成十眼也餘五例眼前",
    "X29n0597_003:0549b07": "已箋。",
    "X29n0597_003:0549b08": "今遇王子從昔受稱。",
    "X29n0597_003:0549b09": "六十聲聞修行凡六十劫初二十劫在資糧位第",
    "X29n0597_003:0549b10": "二二十劫在加行位第三二十劫方入見道位。",
    "X29n0597_003:0549b11": "百劫支佛修行凡一百劫初二十劫聲聞資糧第",
    "X29n0597_003:0549b12": "二二十劫聲聞加行第三二十劫緣覺資糧第四二",
    "X29n0597_003:0549b13": "十劫緣覺加行第五二十劫方入聖位。",
    "X29n0597_003:0549b14": "今光明經一生十地最勝王經生身菩薩有一生",
    "X29n0597_003:0549b15": "超登十地既有虎狼等難故彼經佛說神呪一十篇",
    "X29n0597_003:0549b16": "每一篇護一地等。",
    "X29n0597_003:0549b17": "若指他佛為平等者如前古師謂彌陀來此土著",
    "X29n0597_003:0549b18": "弊垢衣呼為平等意趣。",
    "X29n0597_003:0549b19": "橫論土體與教相當以四教次第對四土則二二",
    "X29n0597_003:0549b20": "成橫。",
    "X29n0597_003:0549b21": "竪論約土用教多少淨名疏云四教所化未斷有",
    "X29n0597_003:0549b22": "為即是凡夫或斷不盡即是聖人為此所化取於同",
    "X29n0597_003:0549b23": "居淨穢諸土若四教所化斷有為盡為此所化取有",
    "X29n0597_003:0549b24": "餘土若別圓二教所化斷有為盡見真中道無為未",
    "X29n0597_003:0549c01": "盡為此所化取果報土若圓教所化無為將盡為此",
    "X29n0597_003:0549c02": "所化取最光土政此乃以四三二一教下多上少用",
    "X29n0597_003:0549c03": "對四土成竪。",
    "X29n0597_003:0549c04": "見三得法戒俱舍疏云且見道位見前三諦於一",
    "X29n0597_003:0549c05": "一諦各得法戒二種證淨證三諦法緣彼起信有法",
    "X29n0597_003:0549c06": "證淨道起之時無漏戒俱有戒證淨。",
    "X29n0597_003:0549c07": "見道兼佛僧疏云道是道諦也見道諦位兼得佛",
    "X29n0597_003:0549c08": "僧兼言謂顯亦得於法及戒證淨佛無學法是道諦",
    "X29n0597_003:0549c09": "攝緣彼起信名佛證淨成聲聞僧學無學法亦道諦",
    "X29n0597_003:0549c10": "攝緣彼起信名僧證淨故唯道諦在佛僧也見道諦",
    "X29n0597_003:0549c11": "時若約現行唯有法戒二種證淨言有佛僧者約得",
    "X29n0597_003:0549c12": "修說以於此時修得未來緣佛僧信故見道諦具四",
    "X29n0597_003:0549c13": "證淨。",
    "X29n0597_003:0549c14": "法謂三諦全菩薩獨覺道疏云此所信法也謂若",
    "X29n0597_003:0549c15": "集滅全名法也於道諦中菩薩道及獨覺道名法以",
    "X29n0597_003:0549c16": "菩薩與獨覺唯有一人不成僧義名為法聖所受戒",
    "X29n0597_003:0549c17": "與現觀俱故一切時無不亦得又解云此明法戒通",
    "X29n0597_003:0549c18": "見四諦也。",
    "X29n0597_003:0549c19": "信戒二為體疏云出體也以所信別故名有四實",
    "X29n0597_003:0549c20": "體唯二三寶證淨以信為體聖戒證淨以戒為體故",
    "X29n0597_003:0549c21": "體但二耳。",
    "X29n0597_003:0549c22": "四皆唯無漏疏云四種證淨唯無漏法以有漏法",
    "X29n0597_003:0549c23": "非證淨故問為依何義立證淨名答證四諦理故名",
    "X29n0597_003:0549c24": "為證正信三寶及妙尸羅故名為淨離不信垢信名",
    "X29n0597_003:0550a01": "為淨離破戒垢戒名為淨由證得淨立證淨名此四",
    "X29n0597_003:0550a02": "次第者信佛如良毉信法如良藥信僧如看病者由",
    "X29n0597_003:0550a03": "信心淨故發聖戒是故尸羅說為第四要具前信此",
    "X29n0597_003:0550a04": "戒現前如遇三緣病方除故。",
    "X29n0597_003:0550a05": "得法界二界應作戒。",
    "X29n0597_003:0550a06": "前釋應方便譬喻品意以此二品並略二蘇故方",
    "X29n0597_003:0550a07": "便品云以方便力故為比丘說此阿含也便即云於",
    "X29n0597_003:0550a08": "諸菩薩中正直捨方便但說無上道此法華也譬喻",
    "X29n0597_003:0550a09": "品云諸子聞說三車爭出火宅乃至云於四衢道中",
    "X29n0597_003:0550a10": "露地而坐此鹿苑也即云爾時長者各賜諸子等一",
    "X29n0597_003:0550a11": "大車此法華也。",
    "X29n0597_003:0550a12": "次釋應信解品五味具足。",
    "X29n0597_003:0550a13": "雖有略頌等文此釋疑也既云三周等文各有長",
    "X29n0597_003:0550a14": "行偈頌何故法說於略開中更一長行偈頌故釋云",
    "X29n0597_003:0550a15": "非正開顯但屬釋迦章中即推世雄不可量乃至引",
    "X29n0597_003:0550a16": "之令得出文是。",
    "X29n0597_003:0550a17": "雖云先智次教疏云於一切法下約教明開權顯",
    "X29n0597_003:0550a18": "實如來觀下約智明開權顯實雖有此二但合在述",
    "X29n0597_003:0550a19": "成中共為一意。",
    "X29n0597_003:0550a20": "豈有大乘回向而齊小乘上忍因次以斥慈恩不",
    "X29n0597_003:0550a21": "明位次之非纔聞初地見道二地修道便謂地前十",
    "X29n0597_003:0550a22": "住以齊小乘煖位十行齊頂十回向齊忍而不知論",
    "X29n0597_003:0550a23": "中初地見道二地修道妙覺無學道乃是借三藏淺",
    "X29n0597_003:0550a24": "深名位以名別教菩薩位耳。",
    "X29n0597_003:0550b01": "頂法仍退何能徧遊十行身通備知藥病周遊法",
    "X29n0597_003:0550b02": "界徧歷五道具菩薩行豈齊小乘頂墯位耶。",
    "X29n0597_003:0550b03": "忍無出觀之文安能法界回向小乘忍位觀上下",
    "X29n0597_003:0550b04": "八諦念念相續無出觀時豈比回向十方化往回事",
    "X29n0597_003:0550b05": "向理普使群生登十地耶。",
    "X29n0597_003:0550b06": "論中破外破小本論云悟者令外道眾生生覺悟",
    "X29n0597_003:0550b07": "故入者令聲聞小果入大菩提故是皆為一乘故。",
    "X29n0597_003:0550b08": "七種生死至割二死於荒外七生死者一分段謂",
    "X29n0597_003:0550b09": "三界果報二流來謂迷真之初三反出謂背妄之始",
    "X29n0597_003:0550b10": "四方便謂入滅二乘五因緣謂初地已上六有後謂",
    "X29n0597_003:0550b11": "第十地七無後謂金剛心今破意者汝既自立七種",
    "X29n0597_003:0550b12": "生死釋五百義何故捨二而但用方便及以因緣足",
    "X29n0597_003:0550b13": "於三界為五百耶如汝所釋是寶渚之外更有有後",
    "X29n0597_003:0550b14": "及以無後捨而不用故名為割荒謂八荒亦四海之",
    "X29n0597_003:0550b15": "外亦荒服外已上並輔行文。",
    "X29n0597_003:0550b16": "疏但取三種開為五百是開分段為三百足變易",
    "X29n0597_003:0550b17": "中間以為五百。",
    "X29n0597_003:0550b18": "合反出流來向皆雖異真妄同源故且合論。",
    "X29n0597_003:0550b19": "疏六地與二乘齊功記云共行又云非別知是通",
    "X29n0597_003:0550b20": "菩薩也且不可以玄文借別名通用別第六地齊二",
    "X29n0597_003:0550b21": "乘也然七已辦地方通惑盡可齊其功今言六者八",
    "X29n0597_003:0550b22": "人見地同斷見故合。",
    "X29n0597_003:0550b23": "又以二乘功齊以應作與。",
    "X29n0597_003:0550b24": "大經三文下疏云一至菩提心二至菩提心三至",
    "X29n0597_003:0550c01": "大涅槃門下釋云菩提心是至因菩提涅槃是至果",
    "X29n0597_003:0550c02": "上智斷二德。",
    "X29n0597_003:0550c03": "界內外教若剉若引五人者三藏界內教也得記",
    "X29n0597_003:0550c04": "者圓妙界外教也涅槃權說五人剉在席者法華實",
    "X29n0597_003:0550c05": "談得記引當機者。",
    "X29n0597_003:0550c06": "牟尼說法蘊俱舍云牟尼說法蘊數有八十千彼",
    "X29n0597_003:0550c07": "體語或名此色行蘊攝若一槩同是俱舍應攝華嚴",
    "X29n0597_003:0550c08": "九會。",
    "X29n0597_003:0550c09": "五百阿羅漢俱舍婆沙並是五百羅漢所造亦應",
    "X29n0597_003:0550c10": "是華嚴經中法慧功德林金剛幢金剛藏四菩薩說",
    "X29n0597_003:0550c11": "住行向地同耶。",
    "X29n0597_003:0550c12": "世品俱舍世品說成住壞空器世間等亦應是華",
    "X29n0597_003:0550c13": "嚴藏世界寶莊嚴同耶。",
    "X29n0597_003:0550c14": "賢聖品明小乘七賢四聖及小菩薩。",
    "X29n0597_003:0550c15": "定品明小四禪乃至邊際定。",
    "X29n0597_003:0550c16": "智品明十智等已上並俱舍品目用小大不類以",
    "X29n0597_003:0550c17": "斥一槩。",
    "X29n0597_003:0550c18": "論入不入開三教權名入圓道本妙不入。",
    "X29n0597_003:0550c19": "有依無依俱行曠路煩惱中有菩提通也名有依",
    "X29n0597_003:0550c20": "煩惱無菩提藏也名無依是知兩教二乘名行曠路。",
    "X29n0597_003:0550c21": "疏初業不愚於法初業謂四念處也在此位時知",
    "X29n0597_003:0550c22": "諸法空欲求作佛。",
    "X29n0597_003:0550c23": "亦借二乘以判別位第九云眾生如牛新生血乳",
    "X29n0597_003:0550c24": "未別聲聞緣覺如酪菩薩之人如生熟酥諸佛世尊",
    "X29n0597_003:0551a01": "猶如醍醐。",
    "X29n0597_003:0551a02": "皆云初發即是被接彼經云有菩薩初發心與薩",
    "X29n0597_003:0551a03": "婆若相應又云復有菩薩初發心即坐道場為如佛",
    "X29n0597_003:0551a04": "釋籤云初人元在通教乃至乾慧亦得義云與薩婆",
    "X29n0597_003:0551a05": "若相應若成別圓縱入初地初住亦得通為初發心",
    "X29n0597_003:0551a06": "也乃至別教為遊戲神通者以存教道讓證屬圓故",
    "X29n0597_003:0551a07": "也若入圓教借使住前亦得通名坐道場即是相似",
    "X29n0597_003:0551a08": "觀行為如佛以此出被接意。",
    "X29n0597_003:0551a09": "淨名亦爾彈訶之時正當別接。",
    "X29n0597_003:0551a10": "取小果者皆知真實彼經十仙一名闍提那乃至",
    "X29n0597_003:0551a11": "第十須跋陀羅各執邪見佛皆開示俱為沙門故經",
    "X29n0597_003:0551a12": "中結益皆云得阿羅漢果等。",
    "X29n0597_003:0551a13": "以文狹故不云二蘇。",
    "X29n0597_003:0551a14": "若不釋此釋應作識。",
    "X29n0597_003:0551a15": "但非故惱但惱亂之非下種義。",
    "X29n0597_003:0551a16": "疏執三教取理三乘教耳。",
    "X29n0597_003:0551a17": "知見得不菩薩得二乘不。",
    "X29n0597_003:0551a18": "能詮因果詮因教詮果教有為無為準此。",
    "X29n0597_003:0551a19": "意亦如向唯為果作譬。",
    "X29n0597_003:0551a20": "經又復無水草水澄渟以表定草差別以表慧二",
    "X29n0597_003:0551a21": "乘無定慧則三百難過菩薩無定慧則五百難過涅",
    "X29n0597_003:0551a22": "槃經云無水草者喻不修習菩提之道是也。",
    "X29n0597_003:0551a23": "疏九次第定無渠流初禪次第定乃至滅受想次",
    "X29n0597_003:0551a24": "第定從一禪至一禪心心無間如水在渠流續不斷",
    "X29n0597_003:0551b01": "故以為喻。",
    "X29n0597_003:0551b02": "八解為浴池因修八背捨果證八解脫大論云背",
    "X29n0597_003:0551b03": "是淨潔五欲捨是著心若發無漏慧能斷三界結業",
    "X29n0597_003:0551b04": "即名解脫今昔欲捨故以浴池為喻。",
    "X29n0597_003:0551b05": "五百弟子品",
    "X29n0597_003:0551b06": "先標五百陳如記後即受五百記經云五百阿羅",
    "X29n0597_003:0551b07": "漢得受記已從此以標題也後一行半偈受七百記",
    "X29n0597_003:0551b08": "以五百在七百前故曰先標。",
    "X29n0597_003:0551b09": "五百是數古人更立非數等句。",
    "X29n0597_003:0551b10": "或助單半單滿如瓔珞經中西北方單半者經云",
    "X29n0597_003:0551b11": "演說此教開化一切人單滿者經云使我國土清淨",
    "X29n0597_003:0551b12": "無瑕此但單半單滿無復施開。",
    "X29n0597_003:0551b13": "六度互嚴彼云若無互嚴尚不成密況復理耶何",
    "X29n0597_003:0551b14": "者如檀無戒不結善道無忍辱感報卑陋無精進形",
    "X29n0597_003:0551b15": "質尪微無禪便成散善無智不生無常猶如富人餘",
    "X29n0597_003:0551b16": "事並闕餘五度準說。",
    "X29n0597_003:0551b17": "乘戒各三品互相交絡持上品戒則國無女人持",
    "X29n0597_003:0551b18": "中戒國集女人而無欲事持下品戒於人身中而有",
    "X29n0597_003:0551b19": "欲事若持上品戒好聞上品乘後以人天身於淨土",
    "X29n0597_003:0551b20": "中唯聞圓實持上品戒好聞中乘後以人天身於淨",
    "X29n0597_003:0551b21": "土中或聞通別持上品戒好聞下品乘後以人天身",
    "X29n0597_003:0551b22": "於淨土中聞說若空中下二品乘戒各三準說。",
    "X29n0597_003:0551b23": "十類眾生十善各四謂自行十善教他行十善洎",
    "X29n0597_003:0551b24": "見作隨喜成四十類。",
    "X29n0597_003:0551c01": "大小緣別兩初不同身子於大通佛所最初稟大",
    "X29n0597_003:0551c02": "故今初周先開佛慧若阿若憍陳如最初稟小今因",
    "X29n0597_003:0551c03": "緣周方受記別故記主云大通佛所初結大緣已前",
    "X29n0597_003:0551c04": "歷諸味中並聞三教故知陳如稟小為初。",
    "X29n0597_003:0551c05": "墯落二義前疏云一幼稚憶本戲處故墯落二都",
    "X29n0597_003:0551c06": "無識執物不牢故墯落初譬著五欲墯三塗二譬善",
    "X29n0597_003:0551c07": "弱謗大墯三塗文。",
    "X29n0597_003:0551c08": "亦名智寶有二義脫一寶字應云亦名智寶寶有",
    "X29n0597_003:0551c09": "二義。",
    "X29n0597_003:0551c10": "十種瑩治二十一云如摩尼珠具足十事能出生",
    "X29n0597_003:0551c11": "一切一出大海中二巧匠加治三檀清沙四除垢乃",
    "X29n0597_003:0551c12": "至第十墮意雨寶。",
    "X29n0597_003:0551c13": "亦唯在穢有作穢土消文且三周結緣之機又何",
    "X29n0597_003:0551c14": "甞在穢土耶今恐穢字誤只是佛字迹中指大通為",
    "X29n0597_003:0551c15": "首上中二周結此。",
    "X29n0597_003:0551c16": "經七佛進說云如儒禮七廟祖宗有願故但七耳",
    "X29n0597_003:0551c17": "又說云長壽天壽長八萬大劫若毗婆尸佛至釋迦",
    "X29n0597_003:0551c18": "纔九十一中劫耳以長壽天皆見故取言為易。",
    "X29n0597_003:0551c19": "學無學人記品",
    "X29n0597_003:0551c20": "如通序中疏云三藏中十八學人九種無學人通",
    "X29n0597_003:0551c21": "教至六地名學七地名無學別教中或就功用無功",
    "X29n0597_003:0551c22": "用記釋云功用無功用即約地住前後今此品三教",
    "X29n0597_003:0551c23": "學無學圓機俱發故得記時正當圓教功用無功用",
    "X29n0597_003:0551c24": "學無學之位也。",
    "X29n0597_003:0552a01": "若約觀心者若通序疏中觀心者文云正觀中道",
    "X29n0597_003:0552a02": "不緣二邊中間即是無學能如是觀者是名無學。",
    "X29n0597_003:0552a03": "法師品",
    "X29n0597_003:0552a04": "單云憶持信受念持開可為二憶持乃單。",
    "X29n0597_003:0552a05": "此別論下此應作次。",
    "X29n0597_003:0552a06": "大經分九品前第四已箋。",
    "X29n0597_003:0552a07": "如安樂行初釋四行別分自他者三業修止觀名",
    "X29n0597_003:0552a08": "自行誓願安樂名化他又俱通自他自行修四法勸",
    "X29n0597_003:0552a09": "他修四法須四行中修止觀者疏云若初心欲修圓",
    "X29n0597_003:0552a10": "行入濁弘經為濁所惱自行不立亦無化功。",
    "X29n0597_003:0552a11": "中例可知前五後三既論通別後結品名當知四",
    "X29n0597_003:0552a12": "行亦應知是。",
    "X29n0597_003:0552a13": "前判通別次從通四前別者三業自行誓願化他",
    "X29n0597_003:0552a14": "化也從通者修四行者通名法師品。",
    "X29n0597_003:0552a15": "故知自他亦有通別指前五四三中之自他而為",
    "X29n0597_003:0552a16": "今二法中之自他。",
    "X29n0597_003:0552a17": "別論各別四人自行一人化他。",
    "X29n0597_003:0552a18": "通論互通自軌化他俱稱法師。",
    "X29n0597_003:0552a19": "釋出其意魔本著有若諸行人心有所著則為魔",
    "X29n0597_003:0552a20": "攝若能了達諸法性空則魔不得便謂魔界如佛界",
    "X29n0597_003:0552a21": "如等。",
    "X29n0597_003:0552a22": "五行攝一切行且如戒聖行則攝大小乘戒定聖",
    "X29n0597_003:0552a23": "行則攝大小乘定慧聖行則攝四四諦之慧又天行",
    "X29n0597_003:0552a24": "攝一切理梵行攝一切慈悲病行攝一切滅惡嬰兒",
    "X29n0597_003:0552b01": "行攝一切生善又攝七科諦境及七諦智等。",
    "X29n0597_003:0552b02": "十乘十境橫竪徧收十乘橫竪者輔行云如不思",
    "X29n0597_003:0552b03": "議境窮實相底名竪包十法界名橫發心上求名竪",
    "X29n0597_003:0552b04": "下化名橫又上求下化名竪依境發誓名橫安心徹",
    "X29n0597_003:0552b05": "理名竪六十四番名橫破徧惑窮名竪諸門相望名",
    "X29n0597_003:0552b06": "橫通至寶所名竪檢校塞著名橫道品至後名竪品",
    "X29n0597_003:0552b07": "品相望為橫正助至後名竪法法相望為橫次位至",
    "X29n0597_003:0552b08": "極名竪位位徧攝為橫安忍進後為竪違順相望為",
    "X29n0597_003:0552b09": "橫無著入住為竪離似三法為橫又總論者在一一",
    "X29n0597_003:0552b10": "位十自相望為橫一一至極漸深為竪等十境橫竪",
    "X29n0597_003:0552b11": "者橫具橫不具竪具竪不具例如發四禪至非想是",
    "X29n0597_003:0552b12": "竪具至不用處是竪不具發通明等是橫具發七背",
    "X29n0597_003:0552b13": "是橫不具又發初禪至四禪是竪具三禪來是竪不",
    "X29n0597_003:0552b14": "具又初禪九品是竪具八品來是竪不具又一品五",
    "X29n0597_003:0552b15": "支足是橫具四支來是橫不具例此可知輔行釋云",
    "X29n0597_003:0552b16": "通明背捨名橫法者以禪望禪名橫又初禪中有根",
    "X29n0597_003:0552b17": "本味淨等法名橫言七背捨名橫不具者滅受想中",
    "X29n0597_003:0552b18": "闕此一故(云云)欲略說者初陰入境不論橫竪次煩",
    "X29n0597_003:0552b19": "惱中利鈍使足名橫具利鈍中單複訖至無言名竪",
    "X29n0597_003:0552b20": "具病中四大五藏及鬼魔等名之為橫相生相刻名",
    "X29n0597_003:0552b21": "之為竪業中蔽度相對名竪蔽度彼彼各自相望為",
    "X29n0597_003:0552b22": "橫魔中三種名橫先惡後善及墯二乘名竪見中具",
    "X29n0597_003:0552b23": "起外及佛法名竪四句四門名橫慢中謂得諸禪名",
    "X29n0597_003:0552b24": "橫謂得初果乃至四果名竪二乘中四諦相望名橫",
    "X29n0597_003:0552c01": "因緣相望名竪又四諦中二二相望及因緣中以智",
    "X29n0597_003:0552c02": "望境亦名為橫菩薩境中當位自行名之為橫三教",
    "X29n0597_003:0552c03": "相望名之為竪。",
    "X29n0597_003:0552c04": "及破徧中橫竪法門竪破徧者無生一門徧破一",
    "X29n0597_003:0552c05": "切若解阿字門則解一切義竪破見假思假及塵沙",
    "X29n0597_003:0552c06": "無明等假橫破者如中論八不謂不生不滅不常不",
    "X29n0597_003:0552c07": "斷等若深觀不常不斷即入無生無滅義若無生門",
    "X29n0597_003:0552c08": "觀陰界入次第不次第乃至三障四魔者餘不滅等",
    "X29n0597_003:0552c09": "七門亦復如是等破。",
    "X29n0597_003:0552c10": "即向第三疏中第三約諦理起惑是今文三諦上",
    "X29n0597_003:0552c11": "起惑。",
    "X29n0597_003:0552c12": "疏見聲聞畏禪聞菩薩擯辱畏禪者法師品云若",
    "X29n0597_003:0552c13": "聲聞人聞是經驚疑怖畏當知是為增上慢者擯辱",
    "X29n0597_003:0552c14": "者持品云我不愛身命但惜無上道乃至云濁世惡",
    "X29n0597_003:0552c15": "比丘數數見擯出念佛告勅故皆當忍是事。",
    "X29n0597_003:0552c16": "此中容用別時意趣攝論解別時意趣云譬如一",
    "X29n0597_003:0552c17": "錢為本收萬錢之利在他日也今此中聞一句一偈",
    "X29n0597_003:0552c18": "與菩提記成佛者亦在他日耳。",
    "X29n0597_003:0552c19": "大師誦經觀法誦經法大略云夫欲誦經先觀所",
    "X29n0597_003:0552c20": "坐之座高廣皆有天龍四眾然後出聲誦經觀此四",
    "X29n0597_003:0552c21": "眾為是寶有為先從想生四眾不有無我能誦是名",
    "X29n0597_003:0552c22": "空觀雖無所誦經而有經卷紙墨之字雖非內外不",
    "X29n0597_003:0552c23": "離內外雖非經卷不離經卷從始至終名不可思議",
    "X29n0597_003:0552c24": "能作此解名為三觀一心乃至於誦經中滿足六度",
    "X29n0597_003:0553a01": "三因等。",
    "X29n0597_003:0553a02": "經塗香般若經音義云塗香即濕香也。",
    "X29n0597_003:0553a03": "音樂如前料簡中釋若使人作樂中云有出家內",
    "X29n0597_003:0553a04": "眾音樂自隨云供養者自思己行與何心俱只恐供",
    "X29n0597_003:0553a05": "養心微增其放逸長他貪慢敬想難成。",
    "X29n0597_003:0553a06": "願兼於業玄文有願生眷屬業生眷屬。",
    "X29n0597_003:0553a07": "四法師偈大論云多聞辯慧巧言語美說諸法轉",
    "X29n0597_003:0553a08": "人心自不如法行不正譬如雲雷而無雨乃至多聞",
    "X29n0597_003:0553a09": "有智訥口拙譬如無雷而小雨無學無智如小雲無",
    "X29n0597_003:0553a10": "雷復無雨多門廣智能轉人心行法心正如大雲雷",
    "X29n0597_003:0553a11": "廣注甘雨等。",
    "X29n0597_003:0553a12": "疏不論福田濃瘠瘠應作塉謂薄塉也若作瘠乃",
    "X29n0597_003:0553a13": "羸瘦病耳。",
    "X29n0597_003:0553a14": "八福田戒疏云一佛二聖人三和尚四闍梨五僧",
    "X29n0597_003:0553a15": "六父七母八病人。",
    "X29n0597_003:0553a16": "一念十戒因緣所生法即不缺不破不穿不雜也",
    "X29n0597_003:0553a17": "我說即是空即是定共道共也亦名為假名即智所",
    "X29n0597_003:0553a18": "讚自在也亦名中義即隨定具足也。",
    "X29n0597_003:0553a19": "從勝立名從圓釋信。",
    "X29n0597_003:0553a20": "向以人為魚兔等注家以魚兔喻二乘人也昔二",
    "X29n0597_003:0553a21": "乘人與生身佛斷惑證真是同故曰齊功筌[(ㄇ@(企止))/弟]喻大",
    "X29n0597_003:0553a22": "乘教也今持詞句即是法身舍利精瑩不朽故曰等",
    "X29n0597_003:0553a23": "妙記主斥云雖詞為筌[(ㄇ@(企止))/弟]若不曰開顯還同阿含當",
    "X29n0597_003:0553a24": "知持今經者是同法佛共宿如其不然還與丈六生",
    "X29n0597_003:0553b01": "身齊耳。",
    "X29n0597_003:0553b02": "十七名中論云法華有十七異名第十二名竪固",
    "X29n0597_003:0553b03": "舍利餘名前文已箋。",
    "X29n0597_003:0553b04": "約真之緣了等約真是修性乍分即真是修性體",
    "X29n0597_003:0553b05": "一分時常一一時常分故云全性成修。",
    "X29n0597_003:0553b06": "與前小異對文別故釋方便品其智慧門疏云即",
    "X29n0597_003:0553b07": "是歎權智也蓋是自行道前方便有進趣之力故名",
    "X29n0597_003:0553b08": "為門從門入到道中稱寶道前謂權也記云此須以",
    "X29n0597_003:0553b09": "十地為道前妙覺為道中(云云)前以十地為道前今",
    "X29n0597_003:0553b10": "以博地為道前則使前文十地是今文道中故曰小",
    "X29n0597_003:0553b11": "異。",
    "X29n0597_003:0553b12": "若止觀中復約四教第三云三藏不詮中道如乾",
    "X29n0597_003:0553b13": "土通教如濕土別教如泥圓教詮中道如水。",
    "X29n0597_003:0553b14": "亦應具問遠近二意疏但問遠而不問近亦應問",
    "X29n0597_003:0553b15": "云今經何故去佛近。",
    "X29n0597_003:0553b16": "臧否下毗鄙切臧善也亦通也否塞也由一除字",
    "X29n0597_003:0553b17": "便見其智毛詩云未知臧否。",
    "X29n0597_003:0553b18": "未改時文慧皎法師後改所學歸天台師。",
    "X29n0597_003:0553b19": "及將破義意謂兩真實顯兩方便除。",
    "X29n0597_003:0553b20": "算砂入法界品南方有國名曰多聞有童子名自",
    "X29n0597_003:0553b21": "在主有十千童所共圍遶謂善財言我昔於文殊童",
    "X29n0597_003:0553b22": "子所修學書數等法即得工巧神通我因此法門故",
    "X29n0597_003:0553b23": "亦能療治風癇消瘦鬼魅所著又善別知眾生生善",
    "X29n0597_003:0553b24": "惡起三乘得道乃至十方一切世界廣狹大小及以",
    "X29n0597_003:0553c01": "名字一切劫名一切佛名一切眾生名一切業名一",
    "X29n0597_003:0553c02": "切菩薩名一切諦名悉皆了知。",
    "X29n0597_003:0553c03": "說一切海法門經云說大海法開示佛功德海乃",
    "X29n0597_003:0553c04": "至云亦能別知波濤遠近水色好惡亦知其舡鐵木",
    "X29n0597_003:0553c05": "堅脆機關澁滑水之大小風之逆順等若有眾生得",
    "X29n0597_003:0553c06": "見我身聞我法者令其永不怖生死海必得入於一",
    "X29n0597_003:0553c07": "切智海必能消竭諸愛欲海能以智光明三世海能",
    "X29n0597_003:0553c08": "盡一切眾生苦海能淨一切眾生心海等。",
    "X29n0597_003:0553c09": "赦體徧原原免也原人之情與免罪。",
    "X29n0597_003:0553c10": "第三準例如以二不二為非二非不二之門由達",
    "X29n0597_003:0553c11": "二不二通至非二非不二由非二非不二起於二不",
    "X29n0597_003:0553c12": "二故二不二為非二非不二門。",
    "X29n0597_003:0553c13": "更立二句三一皆方便為門及二不二皆權為門",
    "X29n0597_003:0553c14": "此之二門通至實否況一與二不二已是真實何得",
    "X29n0597_003:0553c15": "為門。",
    "X29n0597_003:0553c16": "舉實以引之引應作例。",
    "X29n0597_003:0553c17": "以性顯緣先修性合辨次修性各辨各辨中以緣",
    "X29n0597_003:0553c18": "顯性文旨可了若或以性顯緣者即是以自性即三",
    "X29n0597_003:0553c19": "之一能顯因緣即三之一名以一顯一又以自性即",
    "X29n0597_003:0553c20": "一之三能顯因緣即一之三名以三顯三。",
    "X29n0597_003:0553c21": "以互顯不互以三顯一以一顯三名為互也以三",
    "X29n0597_003:0553c22": "顯三以一顯一名為不互。",
    "X29n0597_003:0553c23": "車在門外豈可但云從限域出須乘因車而出。",
    "X29n0597_003:0553c24": "與前兩釋四六兩釋同云門外。",
    "X29n0597_003:0554a01": "疏皆屬此經即圓聞慧通達四種聞義結成三諦",
    "X29n0597_003:0554a02": "權實融通方是圓聞。",
    "X29n0597_003:0554a03": "見寶塔品",
    "X29n0597_003:0554a04": "疏四支徵注知荷反類隔切當取端荷切。",
    "X29n0597_003:0554a05": "四度云見寶塔同結文有四耳。",
    "X29n0597_003:0554a06": "翻名有無華梵不同有骨身無骨身之異並世界",
    "X29n0597_003:0554a07": "義。",
    "X29n0597_003:0554a08": "更莚接影經中云更於八方變土以莚分身佛。",
    "X29n0597_003:0554a09": "舍利時等時謂十二那衍劫供養舍利亦經爾許",
    "X29n0597_003:0554a10": "時故等。",
    "X29n0597_003:0554a11": "證地師非地師若非是第一義亦非耶今但非地",
    "X29n0597_003:0554a12": "師不非第一義。",
    "X29n0597_003:0554a13": "化道別故報應二身居土各別又多寶不說法華",
    "X29n0597_003:0554a14": "與今佛別。",
    "X29n0597_003:0554a15": "四皆屬圓第一記云因緣一釋若正宗中咸隨本",
    "X29n0597_003:0554a16": "文葢以開權故也凡四悉釋於別題以總一品經意",
    "X29n0597_003:0554a17": "今文世界言翻名有無者何蓋佛意被物現未兼益",
    "X29n0597_003:0554a18": "故爾。",
    "X29n0597_003:0554a19": "若十若多如一百二十番權實者多。",
    "X29n0597_003:0554a20": "八不歎佛論中歸敬序云不生亦不滅不常亦不",
    "X29n0597_003:0554a21": "斷不一亦不異不來亦不出能說是因緣善滅諸戲",
    "X29n0597_003:0554a22": "論我稽首禮佛諸法中第一。",
    "X29n0597_003:0554a23": "入法方軌男子女人入室著衣坐座。",
    "X29n0597_003:0554a24": "現未師弟因果現謂八部四眾未謂滅後聞經師",
    "X29n0597_003:0554b01": "謂處眾說法弟謂隨喜聽受說聽為因得記為果。",
    "X29n0597_003:0554b02": "未關涌出古師謂安樂行去預為涌出菩薩說故",
    "X29n0597_003:0554b03": "下記中斥云豈得下方未出預云涌出所行。",
    "X29n0597_003:0554b04": "前已具釋如云般若顯實與今開權左右義耳。",
    "X29n0597_003:0554b05": "疏此品下十一品或謂十六是指壽量今恐是十",
    "X29n0597_003:0554b06": "八耳古人指在勸發品盡是身輪本迹。",
    "X29n0597_003:0554b07": "前從彌勒問來前從者是從序品彌勒問文殊來",
    "X29n0597_003:0554b08": "至此一十品盡名口輪蓋三周開權悉是說法。",
    "X29n0597_003:0554b09": "光宅惟忖之例釋惟忖中吹螺等作本迹二門序。",
    "X29n0597_003:0554b10": "七聖財聞信乃慚愧今依淨名疏箋之聞者十地",
    "X29n0597_003:0554b11": "聽法如雲持雨十方佛法皆能受持信者深信堅固",
    "X29n0597_003:0554b12": "猶若金剛戒者十地所得真行經言唯佛一人具淨",
    "X29n0597_003:0554b13": "戒定者首楞嚴等定進者念念深入薩婆若海捨者",
    "X29n0597_003:0554b14": "常行捨行慚愧者慚第一義天愧佛無上行人。",
    "X29n0597_003:0554b15": "疏是二萬里由旬有十六里四十里之別今依四",
    "X29n0597_003:0554b16": "十里計之。",
    "X29n0597_003:0554b17": "攝法中說理惑智行位教。",
    "X29n0597_003:0554b18": "復非所治八背捨八勝處十一切處是小定耳。",
    "X29n0597_003:0554b19": "疏皆不云是釋迦分身謂是分身於理何咎一往",
    "X29n0597_003:0554b20": "應身被於小機報身談於大法今經已前若謂分身",
    "X29n0597_003:0554b21": "則報應體即身若相即小法合融小法若融應預開",
    "X29n0597_003:0554b22": "權耶是故但曰千佛而已。",
    "X29n0597_003:0554b23": "不必全同僧中法事若僧中法事者先須索欲若",
    "X29n0597_003:0554b24": "有如法僧事者憑僧傳欲至於僧中意謂送心達僧",
    "X29n0597_003:0554c01": "以表和合而免背叛之罪也故律云彼須我和今佛",
    "X29n0597_003:0554c02": "不同此。",
    "X29n0597_003:0554c03": "塔開表權開應作閇謂閇表權開表實。",
    "X29n0597_003:0554c04": "八萬之名不必全大彼引薩婆多云佛為眾生始",
    "X29n0597_003:0554c05": "終說法以為一藏如是至八萬又俱舍云牟尼說法",
    "X29n0597_003:0554c06": "蘊數有八十千此並小乘門也。",
    "X29n0597_003:0554c07": "提婆達多品",
    "X29n0597_003:0554c08": "疏身子厭之厭於琰切以神通使勞困。",
    "X29n0597_003:0554c09": "以石山[山/阜]之[山/阜]作[序予+阜]都回切謂撲物也亦作埠。",
    "X29n0597_003:0554c10": "五並業障攝約處唯除北約人除扇[打丁+虎]此之三句",
    "X29n0597_003:0554c11": "是記主取論中語意結為句論中本云三州有無間",
    "X29n0597_003:0554c12": "非餘扇[打丁+虎]等[打丁+虎]丑皆切今引俱舍疏釋云於北州及",
    "X29n0597_003:0554c13": "餘道殺父母者皆無無間之葉扇[打丁+虎]者梵語也新俱",
    "X29n0597_003:0554c14": "舍疏翻為生是黃門中一若舊譯俱舍但云黃門當",
    "X29n0597_003:0554c15": "知扇[打丁+虎]則黃門也疏又云除北州於餘三州唯女及",
    "X29n0597_003:0554c16": "男造無間業非扇[打丁+虎]等謂北州人雖殺父母無無間",
    "X29n0597_003:0554c17": "業以父母於子少愛念故子於父母亦慚愧心微無",
    "X29n0597_003:0554c18": "重恩故故無無間。",
    "X29n0597_003:0554c19": "四身一語業殺父等四是身業破僧是口業也。",
    "X29n0597_003:0554c20": "三殺一虗誑以五事舍羅破和合僧是虗誑。",
    "X29n0597_003:0554c21": "一殺生加行以如來身不可害但得殺戒加行罪",
    "X29n0597_003:0554c22": "無根本罪。",
    "X29n0597_003:0554c23": "無間一劫熟隨罪增苦增疏云初一句明時處次",
    "X29n0597_003:0554c24": "一句明苦增一劫熟者此無間中一劫受苦隨罪等",
    "X29n0597_003:0555a01": "者謂由多逆感地獄中多猛苦具受二三四五陪重",
    "X29n0597_003:0555a02": "苦。",
    "X29n0597_003:0555a03": "八比丘分二以為所破僧疏云破僧有二謂破轉",
    "X29n0597_003:0555a04": "法輪僧及破羯磨僧若轉輪僧唯在佛世也若羯磨",
    "X29n0597_003:0555a05": "僧通佛滅後若破轉法輪者以有佛故要須九人以",
    "X29n0597_003:0555a06": "八比丘分二四為正眾四為邪眾若眾極少猶須九",
    "X29n0597_003:0555a07": "人若破羯磨僧者故須八人多亦無限謂一界中僧",
    "X29n0597_003:0555a08": "分二部別作羯磨故須八人過此無限又破轉法輪",
    "X29n0597_003:0555a09": "唯瞻部洲若破羯磨通餘三洲。",
    "X29n0597_003:0555a10": "殺住定菩薩百劫修相好人。",
    "X29n0597_003:0555a11": "奪僧和合緣僧資具等已上俱舍頌並取疏文箋",
    "X29n0597_003:0555a12": "之。",
    "X29n0597_003:0555a13": "疏不妄語是檀與人實語。",
    "X29n0597_003:0555a14": "不捨於離謂離攀緣心相續不斷故。",
    "X29n0597_003:0555a15": "六之與十開合不同六加方便及顯力智成十禪",
    "X29n0597_003:0555a16": "開為二禪有願智開願度有神通開力度般若開為",
    "X29n0597_003:0555a17": "二般若有道種智開方便度有一切種智開智度。",
    "X29n0597_003:0555a18": "若校量過恒沙身金剛般若云若以恒沙身命布",
    "X29n0597_003:0555a19": "施若人於此經中受持四句偈等其福甚多。",
    "X29n0597_003:0555a20": "序中橫見經云或有行施又云又見菩薩勇猛精",
    "X29n0597_003:0555a21": "進又見智慧深固又見未甞睡眠又見具戒又見住",
    "X29n0597_003:0555a22": "忍辱力。",
    "X29n0597_003:0555a23": "文殊引古經云或有諸比丘精進持淨戒行施忍",
    "X29n0597_003:0555a24": "辱等深入諸禪定知法寂滅相。",
    "X29n0597_003:0555b01": "過去佛章六度甚略經云值諸過去佛若聞法布",
    "X29n0597_003:0555b02": "施或持戒忍辱精進禪智等。",
    "X29n0597_003:0555b03": "三菩薩行位不語行相經云求世尊處我當作佛",
    "X29n0597_003:0555b04": "行精進定是上藥草此三藏菩薩也又云常行慈悲",
    "X29n0597_003:0555b05": "自知作佛決定無疑是名小樹此通菩薩也又云度",
    "X29n0597_003:0555b06": "無量億百千眾生如是菩薩名為大樹此別菩薩也",
    "X29n0597_003:0555b07": "此中三教菩薩不說六度行相。",
    "X29n0597_003:0555b08": "舉五度為校量本經云於八十萬億那由他劫行",
    "X29n0597_003:0555b09": "五波羅蜜比前功德百千萬億分不及其一前功德",
    "X29n0597_003:0555b10": "者謂聞壽量。",
    "X29n0597_003:0555b11": "經果蓏木生曰果草生曰蓏。",
    "X29n0597_003:0555b12": "踝戶寡切足骨也。",
    "X29n0597_003:0555b13": "膞膓上布兖切應作臑若作膊乃是切肉耳。",
    "X29n0597_003:0555b14": "萬字本作卍或作[歹*ㄙ*ㄙ]今以萬音卍也以佛胷前作",
    "X29n0597_003:0555b15": "此字梵語室殊靺瑳此翻吉祥海雲或只云吉祥乃",
    "X29n0597_003:0555b16": "萬德之所集也故曰萬。",
    "X29n0597_003:0555b17": "髂枯駕切謂腰骨也。",
    "X29n0597_003:0555b18": "髖尻上苦毗切下徒昆切尻應作[尸@(一/八/儿)]正作臀說文",
    "X29n0597_003:0555b19": "云髀也。",
    "X29n0597_003:0555b20": "兩[月*叉][月*叉]應作[叉*頁]釵音頤之傍也。",
    "X29n0597_003:0555b21": "亦可釋妨非今文意諸經論多云蓮華化生若同",
    "X29n0597_003:0555b22": "今經應例開權耶。",
    "X29n0597_003:0555b23": "經廣為眾生說於妙法既有三乘之名是說藏通",
    "X29n0597_003:0555b24": "無生忍不退轉是說別圓仍以四教配入五時同居",
    "X29n0597_003:0555c01": "明矣。",
    "X29n0597_003:0555c02": "但是變見非謂改體此與釋論說似相違論云幻",
    "X29n0597_003:0555c03": "術之事是虗誑法法於草木誑惑人眼物實不變神",
    "X29n0597_003:0555c04": "通不爾實得變法使物實變如地有成水之理水有",
    "X29n0597_003:0555c05": "成地之義(云云)學者和融兩說使其理順。",
    "X29n0597_003:0555c06": "足指按地等經云佛以足指按地即時三千大千",
    "X29n0597_003:0555c07": "世界珍寶嚴飾一切大眾歎未曾有而皆自見坐寶",
    "X29n0597_003:0555c08": "蓮華乃至佛攝神足世界如故等。",
    "X29n0597_003:0555c09": "疏南方緣熟宜以八相成道此土人天即時遙見",
    "X29n0597_003:0555c10": "成道轉法輪兩相也苦餘六相彼土自當別見矣。",
    "X29n0597_003:0555c11": "持品",
    "X29n0597_003:0555c12": "二萬似為人二萬菩薩云惡世眾生善根轉少奉",
    "X29n0597_003:0555c13": "命弘經令物生善故。",
    "X29n0597_003:0555c14": "八十似對治經中云罵詈毀辱皆當忍之以破煩",
    "X29n0597_003:0555c15": "惱。",
    "X29n0597_003:0555c16": "摩耶賢劫經中翻為極妙瑞應經翻大智母。",
    "X29n0597_003:0555c17": "豈得下方出未預云踊出所行古師謂安樂行是",
    "X29n0597_003:0555c18": "預前為地涌菩薩設也苦爾安樂行品初文殊應問",
    "X29n0597_003:0555c19": "等乃至如記文殊苦問涌出大眾應問等。",
    "X29n0597_003:0555c20": "疏歷五分法身餘一切道雖說定慧而得四事以",
    "X29n0597_003:0555c21": "自養活而於定慧亦不樂行乃至三十七道雖說亦",
    "X29n0597_003:0555c22": "不行等。",
    "X29n0597_003:0555c23": "羅云之行密行。",
    "X29n0597_003:0555c24": "空生之德無諍。",
    "X29n0597_003:0556a01": "審如賓頭盧知七年失國西域優陀延王與賓頭",
    "X29n0597_003:0556a02": "盧少相友善王每至而賓頭盧不為之迎左右請王",
    "X29n0597_003:0556a03": "用治法王曰事訖已須吾復往異日王復至賓頭盧",
    "X29n0597_003:0556a04": "念欲不迎恐王害己墯於地獄念欲為迎慮損王福",
    "X29n0597_003:0556a05": "失於國位俄復裁之失國之重不甚惡道起愈不起",
    "X29n0597_003:0556a06": "宜初愈也乃送王七步王駭其無恒賓頭盧曰吾前",
    "X29n0597_003:0556a07": "慮王失位也今將為我害不獲其慮也王曰吾失國",
    "X29n0597_003:0556a08": "幾何對曰後七日當亡國七年。",
    "X29n0597_003:0556a09": "稠禪師進否為王齊文宣王請稠入鄴為帝說四",
    "X29n0597_003:0556a10": "念處帝汗流毛竪後受菩薩戒斷酒禁肉放鷹鸇斷",
    "X29n0597_003:0556a11": "屠宰後帝至寺參覲稠處一小房不為送迎有讒稠",
    "X29n0597_003:0556a12": "於帝曰僧倨傲無敬帝因怒自來加害稠冥知之至",
    "X29n0597_003:0556a13": "夜先備牛車往谷口孤立道側須臾帝至怪問其故",
    "X29n0597_003:0556a14": "稠曰恐血汙伽藍帝下馬拜伏乃躬身往寺稠乃不",
    "X29n0597_003:0556a15": "受。",
    "X29n0597_003:0556a16": "具五十法論中兩節初一節具三十四法初云一",
    "X29n0597_003:0556a17": "念不散亂二得諸陀羅尼三行慈心四行悲心五自",
    "X29n0597_003:0556a18": "在住五神通六具足六度七不捨一切智心八修習",
    "X29n0597_003:0556a19": "方便智九攝取眾生十成就眾生乃至三十四依法",
    "X29n0597_003:0556a20": "不依人如是等名為出家菩薩比丘利益事應生隨",
    "X29n0597_003:0556a21": "順阿練若法第二節具十六法論云定王經中佛為",
    "X29n0597_003:0556a22": "阿難說蘭若比丘住四法一遠離在家出家二讀誦",
    "X29n0597_003:0556a23": "深經三引導眾生使得阿蘭若功德四晝夜不離念",
    "X29n0597_003:0556a24": "佛復有四法一乃至彈指頃於眾生中不生瞋恨心",
    "X29n0597_003:0556b01": "二不應一時使睡恨覆心三於一念頃不應生眾生",
    "X29n0597_003:0556b02": "想四於一念頃不應捨菩提心復有四法一常應閑",
    "X29n0597_003:0556b03": "坐不應聚眾二常樂經行三常觀諸法無新故想四",
    "X29n0597_003:0556b04": "不應離空無想願法復有四法一不行世間禪而修",
    "X29n0597_003:0556b05": "四無量心雖修悲心而不取眾生想二雖行慈心而",
    "X29n0597_003:0556b06": "不緣眾生雖行喜心而不貪樂雖行捨心而不捨眾",
    "X29n0597_003:0556b07": "生三自見身有四聖種行而不自高卑下他人四自",
    "X29n0597_003:0556b08": "行多聞如所聞行已上共五十法既是祖師垂訓之",
    "X29n0597_003:0556b09": "言因略錄之以為修蘭若者龜鑑。",
    "X29n0597_003:0556b10": "十二頭陀各具十法論中頭陀品所出名目與前",
    "X29n0597_003:0556b11": "第二籤中引輔少異論云一蘭若二乞食三糞掃衣",
    "X29n0597_003:0556b12": "四一坐食五常坐六食後不非時食七但三衣八毳",
    "X29n0597_003:0556b13": "衣九隨敷坐十樹下十一空地十二死人間但三衣",
    "X29n0597_003:0556b14": "有十法者一三衣外無求二無守護苦三所畜少四",
    "X29n0597_003:0556b15": "所著為足五細戒行六行來無累七身輕便八順蘭",
    "X29n0597_003:0556b16": "若行九所住無顧惜十隨順道行餘各十廣如論文。",
    "X29n0597_003:0556b17": "人有五去文疏中云人有五謂身善等是與忍辱",
    "X29n0597_003:0556b18": "相應。",
    "X29n0597_003:0556b19": "三雙善者準單思之左捉右舒取於淨者喻口意",
    "X29n0597_003:0556b20": "善涼身止渴喻身意善膝跪手憑喻身口善此準喻",
    "X29n0597_003:0556b21": "也。",
    "X29n0597_003:0556b22": "經為斯所輕言汝等皆是佛罵法有二謂善惡也",
    "X29n0597_003:0556b23": "罵人為佛輕之甚矣十謂律云惡罵法有三初面罵",
    "X29n0597_003:0556b24": "者言汝是除糞人家生等二喻罵者言汝似除糞種",
    "X29n0597_003:0556c01": "等三比罵者言我非除糞種乃至我非販賣殺牛羊",
    "X29n0597_003:0556c02": "跛躄人等善法罵亦有三種初面罵者言汝是阿練",
    "X29n0597_003:0556c03": "若人乃至云汝是汝坐禪人喻罵者言汝似坐禪人",
    "X29n0597_003:0556c04": "等罵例知今經中言汝是佛為輕慢者即善罵中面",
    "X29n0597_003:0556c05": "罵也故安樂行記中云似善法罵亦此類也。",
    "X29n0597_003:0556c06": "疏一入少分法入中有二種法一心法除心王但",
    "X29n0597_003:0556c07": "取相應諸心數法二非心法即過去未來色法及心",
    "X29n0597_003:0556c08": "不相應諸行并三無為法今之罵聲是不相應行所",
    "X29n0597_003:0556c09": "攝蓋是名句故也記中行蘊是五蘊中行蘊處是十",
    "X29n0597_003:0556c10": "二處法處界是十八界中法界皆罵聲少分。",
    "X29n0597_003:0556c11": "聲界有八有執受無執受有執受者論云心心所",
    "X29n0597_003:0556c12": "共所執持名為執受如苦樂等因執痛癢當知苦樂",
    "X29n0597_003:0556c13": "是心之所執受因生三受故名執受眼等五根乃是",
    "X29n0597_003:0556c14": "大種所造因茲發聲此名有情也如爪髮等並非心",
    "X29n0597_003:0556c15": "及心所等之所執受名無執受此非有情也言聲有",
    "X29n0597_003:0556c16": "八者謂有執受中有情名非有情名各有可意不可",
    "X29n0597_003:0556c17": "意無執受中有情名非有情名亦各有可意不可意",
    "X29n0597_003:0556c18": "是故成八也有詮表者謂名句等無詮表者謂風河",
    "X29n0597_003:0556c19": "等今以記文難曉又畫為圖云。",
    "X29n0597_003:0556c20": "有執受四",
    "X29n0597_003:0556c21": "有情名記云眾生語聲有二",
    "X29n0597_003:0556c22": "可意謂讚詠等有詮表",
    "X29n0597_003:0556c23": "不可意謂訶罵等有詮表",
    "X29n0597_003:0556c24": "非有情名有二",
    "X29n0597_003:0556c25": "可意謂柔軟彈指等非詮表",
    "X29n0597_003:0556c26": "不可意謂驚眾拍手等非詮表",
    "X29n0597_003:0557a01": "無執受四",
    "X29n0597_003:0557a02": "有情名有二",
    "X29n0597_003:0557a03": "可意謂化人讚詠有詮表",
    "X29n0597_003:0557a04": "不可意謂化人訶罵有詮表",
    "X29n0597_003:0557a05": "非有情名記云風林河等",
    "X29n0597_003:0557a06": "可意謂琴瑟等非詮表",
    "X29n0597_003:0557a07": "不可意謂爆擊等非詮表",
    "X29n0597_003:0557a08": "餘例思之有詮中讚則可意罵則不可意若拍手",
    "X29n0597_003:0557a09": "等雖無讚罵亦有可意不可意例思可識。",
    "X29n0597_003:0557a10": "形顯受等罵形不罵顯罵顯不罵形。",
    "X29n0597_003:0557a12": "法華文句記箋難卷第三"
}