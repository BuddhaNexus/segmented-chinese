{
    "X57n0970_002:0391a15": "性善惡論卷之二",
    "X57n0970_002:0391a17": "天台山幽谿沙門傳燈著",
    "X57n0970_002:0391a18": "客曰。十界隨緣差別之事。已聞教矣。云何名為不變",
    "X57n0970_002:0391a19": "隨緣無差而差門。余曰。上文所明。十界隨緣差別門。",
    "X57n0970_002:0391a20": "能隨染淨緣。遂分十法界。此中宜確論性善性惡。與",
    "X57n0970_002:0391a21": "夫修善修惡之旨。性善性惡者。真如不變之體也。修",
    "X57n0970_002:0391a22": "善修惡者。隨緣差別之用也。正以真如不變體中。具",
    "X57n0970_002:0391a23": "善惡二性。故隨緣時。有善惡之用。是則能隨之性。名",
    "X57n0970_002:0391a24": "曰善惡。所隨之緣。名曰染淨。十界善惡之性。具足五",
    "X57n0970_002:0391b01": "陰實法。名為正報。具足國土實法。名為依報。天台大",
    "X57n0970_002:0391b02": "師。於此具明十界十如。一界有十如。則十界有百如。",
    "X57n0970_002:0391b03": "十界各各互具。成百法界。百法界互具。則千如是具。",
    "X57n0970_002:0391b04": "論實法一千。國土一千。假名一千。如是三千。於真如",
    "X57n0970_002:0391b05": "性中。無不具足。惟其性本具足故。隨染淨緣時。有正",
    "X57n0970_002:0391b06": "報依報三千之事。乃全真如不變之體。而為隨緣之",
    "X57n0970_002:0391b07": "用。以無差別。而為差別。如是等義。具在諸大乘圓頓",
    "X57n0970_002:0391b08": "經中。若顯示其相。則莫過楞嚴。彼於七大文中。而具",
    "X57n0970_002:0391b09": "明性色真空等義。并隨眾生心。應所知量。隨緣之義。",
    "X57n0970_002:0391b10": "地水火風空五大。乃十界之依報也。見識二大。乃十",
    "X57n0970_002:0391b11": "界之正報也。今為具引以發明之。使深信此宗者。有",
    "X57n0970_002:0391b12": "所依憑。亦以知台宗所立。深契合乎佛旨也。",
    "X57n0970_002:0391b13": "先明地大不變隨緣義中。如來先約現前可見易明",
    "X57n0970_002:0391b14": "之事。而開示之云。汝觀地性。粗為大地。細為微塵。至",
    "X57n0970_002:0391b15": "鄰虗塵。柝彼極微色邊際相七分所成。更柝鄰虗即",
    "X57n0970_002:0391b16": "實空性。次明隨緣體虗云。阿難。若此鄰虗柝成虗空。",
    "X57n0970_002:0391b17": "當知虗空出生色相。汝今問言。由和合故。出生世間",
    "X57n0970_002:0391b18": "諸變化相。汝且觀此一鄰虗塵。用幾虗空和合而有。",
    "X57n0970_002:0391b19": "不應隣虗合成鄰虗。又鄰虗塵柝入空者。用幾色相。",
    "X57n0970_002:0391b20": "合成虗空。若合色時。合色非空。若空合時。合空非色。",
    "X57n0970_002:0391b21": "色猶可柝。空云何合。三明真如性具之理云。汝元不",
    "X57n0970_002:0391b22": "知如來藏中。性色真空。性空真色。清淨本然。周遍法",
    "X57n0970_002:0391b23": "界。如來藏即真如不變之體也。性色真空。性空真色。",
    "X57n0970_002:0391b24": "此指真如不變體中。所具一分地大。所對一分空大",
    "X57n0970_002:0391c01": "者為言。文言性者。對相而言。蓋有性色。有相色。有性",
    "X57n0970_002:0391c02": "空。有相空。相色相空。乃十法界隨染淨緣造成色之",
    "X57n0970_002:0391c03": "與空。即修善修惡也。今指性善性惡之色空。而此色",
    "X57n0970_002:0391c04": "空。在一性中。體恒不二。亦無差別。與所具三德之性。",
    "X57n0970_002:0391c05": "體亦不二。無有差別。故曰清淨本然周遍法界。清淨",
    "X57n0970_002:0391c06": "即地大中般若德。亦名真諦。本然即地大中解脫德。",
    "X57n0970_002:0391c07": "亦名俗諦。周遍法界。即地大中法身德。亦名中道第",
    "X57n0970_002:0391c08": "一義諦。四明隨緣之義云。隨眾生心應所知量循業",
    "X57n0970_002:0391c09": "發現。與華嚴能隨染淨緣。具造十法界義同。所隨之",
    "X57n0970_002:0391c10": "緣。有心有業。心即十法界染淨二心。業即十法界善",
    "X57n0970_002:0391c11": "惡二業佛界三智之心名淨心。九界三惑之心名染",
    "X57n0970_002:0391c12": "心。佛界順性之行名善業。九界逆性之行名惡業。謂",
    "X57n0970_002:0391c13": "真如不變佛界性善之體。能隨佛界淨心。造佛界修",
    "X57n0970_002:0391c14": "善之色。約其人。則持地菩薩是也。約正報。即法身報",
    "X57n0970_002:0391c15": "身應身微塵相海。八萬四千相好。八十種好之色是",
    "X57n0970_002:0391c16": "也。約依報。即常寂光實報無障礙土之色是也。又真",
    "X57n0970_002:0391c17": "如不變九界性惡之體。能隨九界染心。造九界修惡",
    "X57n0970_002:0391c18": "之色。約正報。即三聖變易生死之色。六道分段生死",
    "X57n0970_002:0391c19": "之色是也。約依報。即寔報無障礙土。方便有餘土。凡",
    "X57n0970_002:0391c20": "聖同居土之色是也。至於極惡。則阿鼻地獄。依報正",
    "X57n0970_002:0391c21": "報。莫非其相。是則今人道中。所有正報六尺之軀。所",
    "X57n0970_002:0391c22": "稟地大之相。依報山河國土。凡有質礙之色。英非從",
    "X57n0970_002:0391c23": "真如不變所具性惡之色。自無始隨無明塵沙見思",
    "X57n0970_002:0391c24": "三惑染心。造人天惡業之所招報。故曰隨眾生心應",
    "X57n0970_002:0392a01": "所知量循業發現。心即華嚴所謂染心之緣。業即人",
    "X57n0970_002:0392a02": "天所造五戒十善之業。此之心業。比三途惡道。名為",
    "X57n0970_002:0392a03": "淨心善業。若望出世間四諦十二因緣。皆染心惡業。",
    "X57n0970_002:0392a04": "矧佛法界三智淨心。六度善業哉。",
    "X57n0970_002:0392a05": "次明火大不變隨緣義中。如來先約現前可見易明",
    "X57n0970_002:0392a06": "之事。而開示云。火性無我。寄於諸緣。汝觀城中。未食",
    "X57n0970_002:0392a07": "之家。欲炊爨時。手執陽燧。日前求火。次明隨緣其體",
    "X57n0970_002:0392a08": "本虗云。阿難。名和合者。如我與汝一千二百五十比",
    "X57n0970_002:0392a09": "丘。今為一眾。眾雖為一。詰其根本。各各有身。皆有所",
    "X57n0970_002:0392a10": "生氏族名字。如舍利弗婆羅門種。優樓頻羅迦葉波",
    "X57n0970_002:0392a11": "種。乃至阿難瞿曇種姓。阿難。若此火性因和合有。彼",
    "X57n0970_002:0392a12": "手執鏡。於日求火。此火為從鏡中而出。為從艾出。為",
    "X57n0970_002:0392a13": "從日來。阿難。若日來者。自能燒汝手中之艾。來處林",
    "X57n0970_002:0392a14": "木。皆應受焚。若鏡中出。自能於鏡出然於艾。鏡何不",
    "X57n0970_002:0392a15": "鎔。紆汝手執。尚無熱相。云何融泮。若生於艾。何藉日",
    "X57n0970_002:0392a16": "鏡光明相接。然後火生。汝又諦觀。鏡因手執。日從天",
    "X57n0970_002:0392a17": "來。艾本地生。火從何方遊歷於此。日鏡相遠。非和非",
    "X57n0970_002:0392a18": "合。不應火光無從自有。三明真如性具之理云。汝猶",
    "X57n0970_002:0392a19": "不知如來藏中性火真空。性空真火。清淨本然。周遍",
    "X57n0970_002:0392a20": "法界。如來藏即真如不變之體也。性火真空。性空真",
    "X57n0970_002:0392a21": "火。此指真如不變體中。所具一分火大。所對一分空",
    "X57n0970_002:0392a22": "大者為言。文言性者。亦對相而說。盖有性火。有相火。",
    "X57n0970_002:0392a23": "有性空。有相空。相大相空。乃十法界隨染淨緣。造成",
    "X57n0970_002:0392a24": "空之與火。即修善修惡也。今指性善性惡火之與空。",
    "X57n0970_002:0392b01": "此火即真空。此空即真火。是則性火即真空。性空即",
    "X57n0970_002:0392b02": "真火。故往復言之。而曰性火真空。性空真火。而此空",
    "X57n0970_002:0392b03": "火在一性中。體恒不二。亦無差別。即與所具三德。體",
    "X57n0970_002:0392b04": "亦不二。亦無差別。故曰。清淨本然。周遍法界。清淨即",
    "X57n0970_002:0392b05": "火大中般若德。亦名真諦。本然即火大中解脫德。亦",
    "X57n0970_002:0392b06": "名俗諦。周遍法界。即火大中法身德。亦名中道第一",
    "X57n0970_002:0392b07": "義諦。既曰清淨。則此火大。在一性中。本無汙染者也。",
    "X57n0970_002:0392b08": "既曰本然。則此火大。在一性中。本非造作者也。既曰",
    "X57n0970_002:0392b09": "周遍法界。則此火大。在一性中。本來絕待者也。四明",
    "X57n0970_002:0392b10": "不變隨緣之義云。隨眾生心。應所知量。循業發現。與",
    "X57n0970_002:0392b11": "華嚴能隨染淨緣。具造十法界義同。所隨有心有業。",
    "X57n0970_002:0392b12": "心即十法界染淨一心。業即十法界善惡二行。佛界",
    "X57n0970_002:0392b13": "三智之心名淨心。九界三惑之心名染心。佛界順性",
    "X57n0970_002:0392b14": "之行名善業。九界逆性之行名惡業。謂真如不變佛",
    "X57n0970_002:0392b15": "界性善。能隨淨心善業之緣。造佛界修善之火。約其",
    "X57n0970_002:0392b16": "人則。烏芻瑟摩是也。約正報則。佛之慧日。光明圓照。",
    "X57n0970_002:0392b17": "法界。日月諸天戢歛重曜。約依報。則無量香雲。為光",
    "X57n0970_002:0392b18": "明臺。七寶樓閤。常有光明。皆其事也。又真如不變九",
    "X57n0970_002:0392b19": "界性惡。能隨染心惡業之緣。造九界修惡之火。約正",
    "X57n0970_002:0392b20": "報。則身中諸冷暖氣。發而為煩惱火。氣息如烟為障",
    "X57n0970_002:0392b21": "熱為痟渴。約依報。則日月光明。林木烟燄。至於修惡",
    "X57n0970_002:0392b22": "之極。則火龍火蛇。火麟火鼠。諸餓鬼等。受氣猛火。常",
    "X57n0970_002:0392b23": "被燒然。至於八熱地獄。上火徹下。下火徹上。東西交",
    "X57n0970_002:0392b24": "徹。歷劫燒然。依報則極至於劫火所燒。上至初禪。世",
    "X57n0970_002:0392c01": "界所有悉為煨燼。莫非如來藏真如不變性善性惡。",
    "X57n0970_002:0392c02": "能隨染淨緣所造之火。故曰隨眾生心應所知量。單",
    "X57n0970_002:0392c03": "心不立。獨業難成。既有染淨心。必有善惡業。故曰循",
    "X57n0970_002:0392c04": "業發現。",
    "X57n0970_002:0392c05": "三明水大不變隨緣義中。先約現前可見易明之事。",
    "X57n0970_002:0392c06": "而開示之云。阿難。水性不定。流息無恒。如室羅城迦",
    "X57n0970_002:0392c07": "毗羅仙。斫迦羅仙。及鉢頭摩訶薩多等諸大幻師。求",
    "X57n0970_002:0392c08": "太陰精。用和幻藥。是諸師等。於白月畫。手執方諸承",
    "X57n0970_002:0392c09": "月中水。二明隨緣體虗云。阿難。此水為復從珠中出。",
    "X57n0970_002:0392c10": "空中自有。為從月來。阿難。若從月來。尚能遠方令珠",
    "X57n0970_002:0392c11": "出水。所經林木。皆應吐流。流則何待方諸所出。不流",
    "X57n0970_002:0392c12": "明水非從月降。若從珠出。則此珠中。常應流水。何待",
    "X57n0970_002:0392c13": "中宵。承白月晝。若從空生。空性無邊。水當無際。從人",
    "X57n0970_002:0392c14": "洎天。皆同滔溺。云何復有水陸空行。汝更諦觀。月從",
    "X57n0970_002:0392c15": "天陟。珠因手執。承珠水盤本人敷設。水自何方流注",
    "X57n0970_002:0392c16": "於此。月珠相遠。非和非合。不應水精無從自有。三明",
    "X57n0970_002:0392c17": "真如性具之理云。汝尚不知如來藏中。性水真空。性",
    "X57n0970_002:0392c18": "空真水。清淨本然。周遍法界。如來藏即真如不變之",
    "X57n0970_002:0392c19": "體也。性水真空。性空真水。此指真如不變體中。所具",
    "X57n0970_002:0392c20": "一分水大。所對一分空大者為言。文言性者。亦對相",
    "X57n0970_002:0392c21": "而說。蓋有性水相水。性空相空。相水相空。乃十法界",
    "X57n0970_002:0392c22": "隨染淨緣。造成空之與水。即修善修惡也。今指性善",
    "X57n0970_002:0392c23": "性惡空水。此水乃真水。此空乃真空。是則性水即真",
    "X57n0970_002:0392c24": "空。性空即真水。故往復言之。而曰性水真空。性空真",
    "X57n0970_002:0393a01": "水。而此空水。在一性中。體恒不二。亦無差別。即與所",
    "X57n0970_002:0393a02": "具三德。體亦不二。亦無差別。故曰清淨本然。周遍法",
    "X57n0970_002:0393a03": "界。清淨即水大中般若德。亦名真諦。本然即水大中",
    "X57n0970_002:0393a04": "解脫德。亦名俗諦。周遍法界即水大中法身德。亦名",
    "X57n0970_002:0393a05": "中道第一義諦。既云清淨。則此水大本無汙染者也。",
    "X57n0970_002:0393a06": "既云本然。則此水大本無造作者也。既云周遍法界。",
    "X57n0970_002:0393a07": "則此水大本來絕待者也。四明不變隨緣之義云。隨",
    "X57n0970_002:0393a08": "眾生心。應所知量。循業發現。與華嚴能隨染淨緣。具",
    "X57n0970_002:0393a09": "造十法界義同。所隨有心有業。心即十法界染淨二",
    "X57n0970_002:0393a10": "心。業即十法界善惡二行。佛界三智之心名淨心。九",
    "X57n0970_002:0393a11": "界三惑之心名染心。佛界順性之行名善業。九界逆",
    "X57n0970_002:0393a12": "性之行名惡業。謂真如不變佛界性善。能隨淨心善",
    "X57n0970_002:0393a13": "業之緣。造佛界修善之水。約其人。則水天如來月光",
    "X57n0970_002:0393a14": "童子是也。約正報。則入地如水。履水如地。咽喉津液",
    "X57n0970_002:0393a15": "得味中上味。約依報。則也流入德具七寶色。皆悉柔",
    "X57n0970_002:0393a16": "軟。澡浴清淨。隨意淺深。水流光明。常演妙法。鳧鴈鴛",
    "X57n0970_002:0393a17": "鴦。和鳴哀雅。四院繞梁。宣暢大乘。又真如不變九界",
    "X57n0970_002:0393a18": "性惡。能隨染心惡業之緣。造九界修惡之水。約正報。",
    "X57n0970_002:0393a19": "則大小便利。膿血津液。約依報。則雨露霜雪。江河淮",
    "X57n0970_002:0393a20": "海。溪澗溝壑。一切諸水。至於極惡。則地獄中。灰河血",
    "X57n0970_002:0393a21": "池。八寒凍裂。又至於極惡。則世界將壞。水灾難起。浩",
    "X57n0970_002:0393a22": "浩漾漾。齊於二禪。孟子曰。人性之善也。猶水之就□",
    "X57n0970_002:0393a23": "下也。人無有不善。水無有不下。孟子此說。但知水之",
    "X57n0970_002:0393a24": "相也。未知水之性也。但知水之修惡也。而未知水之",
    "X57n0970_002:0393b01": "修善也。曷為水之性。如經所謂。(〔性水〕)真空。性空真水。清",
    "X57n0970_002:0393b02": "淨本然。周遍法界。當其水之在性也如此。則何分上",
    "X57n0970_002:0393b03": "下之與東西。如目為太陰之精。當月之光明。行於太",
    "X57n0970_002:0393b04": "空之時。則自西自東。自南自北。自上自下。無斯而不",
    "X57n0970_002:0393b05": "在求水者。手執方諸。承月中水。一處執珠。一處水出。",
    "X57n0970_002:0393b06": "遍法界執。遍法界生。生滿世間。寧有方所。然則水之",
    "X57n0970_002:0393b07": "為性。豈必流於下乎。曷為水之修善。如安養世界。七",
    "X57n0970_002:0393b08": "寶池中之水。從如意珠王之所湧出。自下而上。流淚",
    "X57n0970_002:0393b09": "花間。尋樹上下。分一四支。此豈孟子激而行之。可使",
    "X57n0970_002:0393b10": "在山者乎。又如彌勒內院。八功德水。亦自下而上。繞",
    "X57n0970_002:0393b11": "於梁間。宣說甚深妙法。亦非激之而使乎上也。要知",
    "X57n0970_002:0393b12": "世間水之流下。修惡中所有水相也。既水之修相。可",
    "X57n0970_002:0393b13": "以為上。而可以為下。則水之為性。清淨本然。周遍法",
    "X57n0970_002:0393b14": "界。性具善惡明矣。又孟子謂吾善養吾浩然之氣。此",
    "X57n0970_002:0393b15": "氣充塞於兩間。為地耶。水耶火耶。風耶空耶。獨然耶。",
    "X57n0970_002:0393b16": "雜然耶。謂之為氣。宜其為五大之餘燄也。然今經之",
    "X57n0970_002:0393b17": "取其易見之七大。先發明者。猶是修善修惡中之事。",
    "X57n0970_002:0393b18": "非所謂性善惡也。若夫性色真空。性空真色。清淨本",
    "X57n0970_002:0393b19": "然。周遍法界者。必非直兩間六合而已矣。水大如此。",
    "X57n0970_002:0393b20": "餘大皆然。是則依報地水火風空之性。莫不清淨本",
    "X57n0970_002:0393b21": "然。周遍法界而已。具乎性善性惡矣。況人身之六根。",
    "X57n0970_002:0393b22": "與夫六識心性。而不具性善性惡乎。第性之善惡。與",
    "X57n0970_002:0393b23": "修不同。修之善惡。則確然有昇沉苦樂之異。若夫性",
    "X57n0970_002:0393b24": "之善惡。體具三德。皆不二而二。二而不二。何昇沈苦",
    "X57n0970_002:0393c01": "樂之殊哉。",
    "X57n0970_002:0393c02": "四明風大不變隨緣義中。先約現前易明之事。而開",
    "X57n0970_002:0393c03": "示之云。風性無體。動靜不常。汝常整衣。入於大眾。僧",
    "X57n0970_002:0393c04": "伽黎角動及傍人。則有微風。拂彼人面。次明隨緣體",
    "X57n0970_002:0393c05": "虗云。此風為復出袈裟角。發於虗空。生彼人面。阿難。",
    "X57n0970_002:0393c06": "此風若復出袈裟角。汝乃披風。其衣飛揚。應離汝體",
    "X57n0970_002:0393c07": "我今說法。會中垂衣。汝看我衣。風何所在。不應衣中。",
    "X57n0970_002:0393c08": "有藏風地。若生虗空。汝衣不動。何因無拂。空性常住。",
    "X57n0970_002:0393c09": "風應常生。若無風時。虗空當滅。滅風可見。滅空何狀。",
    "X57n0970_002:0393c10": "若有生滅。不名虗空。名為虗空。云何風出。若風自生",
    "X57n0970_002:0393c11": "被拂之面。從彼面生。當應拂汝。汝自整衣。云何倒拂。",
    "X57n0970_002:0393c12": "汝審諦觀。整衣在汝。面屬彼人。虗空寂然不參流動。",
    "X57n0970_002:0393c13": "風自誰方鼓動來此。風空性隔。非和非合。不應風性",
    "X57n0970_002:0393c14": "無從自有。三明真如性具之理云。汝宛不知如來藏",
    "X57n0970_002:0393c15": "中。性風真空。性空真風。清淨本然。周遍法界。如來藏",
    "X57n0970_002:0393c16": "真如不變之體也。性風真空。性空真風。此指真如不",
    "X57n0970_002:0393c17": "變體中所具一分風大。所對一分空大者為言。文言",
    "X57n0970_002:0393c18": "性者。亦對相而說。蓋有性風相風。性空相空。相風相",
    "X57n0970_002:0393c19": "空。乃十界真如隨染淨緣。造成空之與風。即修善修",
    "X57n0970_002:0393c20": "惡也。今指性善性惡之風。此風乃真空。此空乃真風。",
    "X57n0970_002:0393c21": "是則性風即真空。性空即真風。故往復言之。而曰性",
    "X57n0970_002:0393c22": "風真空。性空真風。而此風空。在一性中。體恒不二。亦",
    "X57n0970_002:0393c23": "無差別。即與所具三德。體亦不二。亦無差別。故曰清",
    "X57n0970_002:0393c24": "淨本然周遍法界。清淨即風大中般若德。亦名真諦。",
    "X57n0970_002:0394a01": "本然即風大中解脫德。亦名俗諦。周遍法界。即風大",
    "X57n0970_002:0394a02": "中法身德。亦名中道第一義諦。既云清淨。則此風大",
    "X57n0970_002:0394a03": "本無汙染者也。既云本然。則此風大本無造作者也。",
    "X57n0970_002:0394a04": "既云周遍法界。則此風大本來絕待者也。四明不變",
    "X57n0970_002:0394a05": "隨緣之義云。隨眾生心。應所知量。循業發現。與華嚴",
    "X57n0970_002:0394a06": "能隨染淨緣。具造十法界義同。所隨有心有業。心即",
    "X57n0970_002:0394a07": "十法界染淨二心。業即十法界順逆二行。佛界三智",
    "X57n0970_002:0394a08": "之心名淨心。九界三惑之心名染心。佛界順性之行",
    "X57n0970_002:0394a09": "名善業。九界逆性之行名惡業。謂真如不變佛界性",
    "X57n0970_002:0394a10": "善。能隨淨心順行之緣。造佛界修善之風。約其人。則",
    "X57n0970_002:0394a11": "然燈如來流□元法王子是也。約正報。則道風德風",
    "X57n0970_002:0394a12": "周流法界。去來坐立終無疲厭。約依報。則八種清風",
    "X57n0970_002:0394a13": "快悅和暢。吹諸寶網及以寶樹。出微妙音。譬如百千",
    "X57n0970_002:0394a14": "種樂同時俱作。聞是音者。自然皆生念佛念法念僧",
    "X57n0970_002:0394a15": "之心。九界性惡。能隨染心惡業之緣。造九界修惡之",
    "X57n0970_002:0394a16": "風。約正報。則觔轉脉搖。血行氣運。行住坐臥相待而",
    "X57n0970_002:0394a17": "居。約依報。則春和夏熱。秋肅冬寒。倒嶽旋嵐。日往月",
    "X57n0970_002:0394a18": "諸。又極惡者。地獄惡風吹壞國土。亡者神識。飛墜乘",
    "X57n0970_002:0394a19": "空。寒風凍裂。諸罪人體。成青白蓮華。又極至於大惡",
    "X57n0970_002:0394a20": "者。則劫數盡時。毗藍風起。大地吹之粉碎。須彌化作",
    "X57n0970_002:0394a21": "微塵。上至三禪天中。未免風灾所壞。須知。諸力之中。",
    "X57n0970_002:0394a22": "風力最大。世界成住壞空。非風力而莫能主維。大地",
    "X57n0970_002:0394a23": "浮幢王剎。非風輪而莫能執持。日往月來。非風力而",
    "X57n0970_002:0394a24": "莫能運行。春夏秋冬。非風力而莫能生殺。行住坐臥。",
    "X57n0970_002:0394b01": "非風力而莫能折旋。語言談笑。非風力而。莫能說默。",
    "X57n0970_002:0394b02": "思惟擬議。非風力而莫能使然。是皆性惡之能事。修",
    "X57n0970_002:0394b03": "惡之發越也。若夫性善修善之風。則常住妙明。不動",
    "X57n0970_002:0394b04": "周圓。既無有生。而又何滅。既無所住。而亦何遷。正所",
    "X57n0970_002:0394b05": "謂稱性而修。絕待而證者也。",
    "X57n0970_002:0394b06": "五明空大不變隨緣義中。先約現前可見易明之事。",
    "X57n0970_002:0394b07": "而開示之云。空性無形。因色顯發。如室羅城。去河遙",
    "X57n0970_002:0394b08": "遠。諸剎利種。及婆羅門。毗舍首陀。兼頗羅墮旃陀羅",
    "X57n0970_002:0394b09": "等。新立安居。鑿井求水。出土一尺。於中則有一尺虗",
    "X57n0970_002:0394b10": "空。如是乃至出土一丈。中間還得一丈虗空。虗空淺",
    "X57n0970_002:0394b11": "深。隨出多少。次明隨緣體虗云。此空為當因土所出。",
    "X57n0970_002:0394b12": "因鑿所有。無因自生。阿難。若復此空無因自生。未鑿",
    "X57n0970_002:0394b13": "土前。何不無礙。唯見大地。逈無通達。若因土出。則土",
    "X57n0970_002:0394b14": "出時。應見空入。若土先出無空入者。云何虗空因土",
    "X57n0970_002:0394b15": "而出。若無出入。則應空土元無異因。無異則同。則土",
    "X57n0970_002:0394b16": "出時。空何不出。若因鑿出。則鑿出空。應非出土。不因",
    "X57n0970_002:0394b17": "鑿出。鑿自出土。云何見空。汝更審諦諦審諦觀。鑿從",
    "X57n0970_002:0394b18": "人手。隨方轉運。土因地移。如是虗空。因何所出。鑿空",
    "X57n0970_002:0394b19": "虗實。不相為用。非和非合。不應虗空無從自出。三結",
    "X57n0970_002:0394b20": "成空大。以均前之四大云。若此虗空性圓周遍。本不",
    "X57n0970_002:0394b21": "動搖。當知現前地水火風。均名五大。性真圓融。皆如",
    "X57n0970_002:0394b22": "來藏。本無生滅。阿難。汝心昏迷。不悟四大元如來藏。",
    "X57n0970_002:0394b23": "當觀虗空。為出為入。為非出入。四明真如性具之理",
    "X57n0970_002:0394b24": "云。汝全不知如來藏中。性覺真空。性空真覺。清淨本",
    "X57n0970_002:0394c01": "然。周遍法界。如來藏真如不變之體也。性覺真空。性",
    "X57n0970_002:0394c02": "空真覺。此指真如不變體中。所具一分空大。與所具",
    "X57n0970_002:0394c03": "一分覺大。以和會之。覺大約而言之。即根與識也。文",
    "X57n0970_002:0394c04": "言性者。亦對相為言。蓋有性空相空。性覺相覺。相空",
    "X57n0970_002:0394c05": "相覺。乃十界真如隨染淨緣造成空之與覺。今指性",
    "X57n0970_002:0394c06": "善性惡之空覺。此空乃真空。此覺乃真覺。是則性覺。",
    "X57n0970_002:0394c07": "即真空。性空即真覺。故往復言之曰。性覺真空。性空",
    "X57n0970_002:0394c08": "真覺。而此空覺。在於一性。體恒不二。亦無差別。即與",
    "X57n0970_002:0394c09": "所具三德。體亦不二。亦無差別。故曰。清淨本然。周遍",
    "X57n0970_002:0394c10": "法界清淨即空大中般若德。亦名真諦。本然即空大",
    "X57n0970_002:0394c11": "中解脫德。亦名俗諦。周遍法界即空大中法身德。亦",
    "X57n0970_002:0394c12": "名中道第一義諦。既云清淨。則此虗空本無汙染者",
    "X57n0970_002:0394c13": "(也。本然則此空大本無造作者也。周遍則此空大本來絕待者也。〔立〕明〔下〕變隨緣之義云。隨眾生心。應所知量。",
    "X57n0970_002:0394c14": "阿難。)如一井空。空生一井。十方虗空。亦復如是。圓滿十",
    "X57n0970_002:0394c15": "方。寧有方所。循業發現。即華嚴能隨染淨緣。具造十",
    "X57n0970_002:0394c16": "法界。所隨有心有業。心即十法界染淨二心。業即十",
    "X57n0970_002:0394c17": "法界順逆二行。佛界三智之心名淨心。九界三惑之",
    "X57n0970_002:0394c18": "心名染心。佛界順性之行名善業。九界逆性之行名",
    "X57n0970_002:0394c19": "惡業。謂佛界真如不變善性。能隨淨心順行之緣。造",
    "X57n0970_002:0394c20": "佛界修善之空。約其人。則空王如來虗空藏菩薩是",
    "X57n0970_002:0394c21": "也。約正報。則清淨法身寶覺真空。約依報。則虗空為",
    "X57n0970_002:0394c22": "座。常寂光土。此身即土。此土即身。雖曰修成。其實全",
    "X57n0970_002:0394c23": "修證性。與性覺真空。性空真覺。其體冥合。又九界真",
    "X57n0970_002:0394c24": "如不變性惡。能隨染心逆行之緣。造九界修惡之空。",
    "X57n0970_002:0395a01": "約菩薩。則為但中之空。約二乘。則為偏真但空。約世",
    "X57n0970_002:0395a02": "間禪。則非非想處之空。約外道。則為四禪無想之空。",
    "X57n0970_002:0395a03": "約無為教。則為晦昧之空。約闡提。則為不信三世因",
    "X57n0970_002:0395a04": "果。謂人死如燈滅。撥無罪福之空。以至外道六十二",
    "X57n0970_002:0395a05": "見之空。斯人因心。雖邪執為空。死後果報。焉能得空。",
    "X57n0970_002:0395a06": "三途惡道如遊園觀。駝驢猪狗是其行處也。",
    "X57n0970_002:0395a07": "六明見大不變隨緣義中。先約現前可見易明之事。",
    "X57n0970_002:0395a08": "而開云之云。阿難。見覺無知。因色空有。如汝今者在",
    "X57n0970_002:0395a09": "祇陀林。朝明夕昏。設居中宵。白月則光。黑月便暗。則",
    "X57n0970_002:0395a10": "明暗等。因見分析。次明隨緣體虗云。此見為復與明",
    "X57n0970_002:0395a11": "與暗。并太虗空。為同一體。為非一體。或同非同。或異",
    "X57n0970_002:0395a12": "非異。阿難。此見若復與明與暗。及與虗空元一體者。",
    "X57n0970_002:0395a13": "則明與暗二體相亡。暗時無明。明時無暗。若與暗一。",
    "X57n0970_002:0395a14": "明則見亡。必一於明。暗時當滅。滅則云何見明見暗。",
    "X57n0970_002:0395a15": "若明暗殊。見無生滅。一云何成。若此見精。與暗與明",
    "X57n0970_002:0395a16": "非一體者。汝離明暗及與虗空。分析見元。作何形相。",
    "X57n0970_002:0395a17": "離明離暗。及離虗空。是見元同龜毛兔角。明暗虗空。",
    "X57n0970_002:0395a18": "三事俱異。從何立見。明暗相背。云何或同。離三元無。",
    "X57n0970_002:0395a19": "云何或異。分空分見。本無邊畔。云何非同。見暗見明。",
    "X57n0970_002:0395a20": "性非遷改。云何非異。汝更細審微細審詳。審諦密觀。",
    "X57n0970_002:0395a21": "明從太陽。暗從黑月。通屬虗空。壅歸大地。如是見精。",
    "X57n0970_002:0395a22": "因何所出。見覺空頑。非和非合。不應見精無從自出。",
    "X57n0970_002:0395a23": "三結成見大。以均前之四大云。若見聞知。性圓周遍。",
    "X57n0970_002:0395a24": "本不動搖。當知無邊不動虗空。并其動搖地水火風。",
    "X57n0970_002:0395b01": "均名六大。性真圓融。皆如來藏。本無生滅。阿難。汝性",
    "X57n0970_002:0395b02": "沈淪。不悟汝之見聞覺知本如來藏。汝當觀此見聞",
    "X57n0970_002:0395b03": "覺知。為生為滅。為同為異。為非生滅。為非同異。四明",
    "X57n0970_002:0395b04": "真如性具之理云。汝曾不知如來藏中。性見覺明。覺",
    "X57n0970_002:0395b05": "精明見。清淨本然。周遍法界。如來藏真如不變之體",
    "X57n0970_002:0395b06": "也。性見覺明。覺精明見。此指真如不變體中所具一",
    "X57n0970_002:0395b07": "分見大。所具一分識大。以和會之。文言性者。乃對相",
    "X57n0970_002:0395b08": "為言。蓋有性見相見。性覺相覺。相見相覺。乃十界真",
    "X57n0970_002:0395b09": "如之性。隨染淨緣造成見之與覺。今指性善性惡之",
    "X57n0970_002:0395b10": "見覺。此見乃真見。此覺乃真覺。是則性見即覺明。覺",
    "X57n0970_002:0395b11": "精即明見。故往復言之曰。性見覺明。覺精明見。而此",
    "X57n0970_002:0395b12": "見覺。體恒不二。亦無差別。即與所具三德。體亦不二。",
    "X57n0970_002:0395b13": "亦無差別。故曰清淨本然周遍法界。清淨即見大中",
    "X57n0970_002:0395b14": "般若德。亦名真諦。本然即見大中解脫德。亦名俗諦。",
    "X57n0970_002:0395b15": "周遍法界。即見大中法身德。亦名中道第一義諦。既",
    "X57n0970_002:0395b16": "云清淨。則此六根本無汙染者也。既云本然。則此六",
    "X57n0970_002:0395b17": "根本非造作者也。既云周遍法界。則此六根本來絕",
    "X57n0970_002:0395b18": "待者也。五明不變隨緣之義云。隨眾生心應所知量。",
    "X57n0970_002:0395b19": "如一見根。見周法界。聽齅。嘗觸。覺觸。覺知。妙德瑩然。",
    "X57n0970_002:0395b20": "周遍法界。圓滿十虗。寧有方所。循業發現。與華嚴能",
    "X57n0970_002:0395b21": "隨染淨緣。具造十法界義同。所隨有心有業。心即十",
    "X57n0970_002:0395b22": "法界染淨二心。業即十法界逆順二行。佛界三智之",
    "X57n0970_002:0395b23": "心名淨心。九界三惑之心名染心。佛界順性之行名",
    "X57n0970_002:0395b24": "善行。九界逆性之行名惡行謂佛界真如不變善性。",
    "X57n0970_002:0395c01": "能隨淨心順行之緣。造佛界修善之見。約果人。則十",
    "X57n0970_002:0395c02": "方如來。窮盡微塵清淨國土。無所不矚。又九界真如",
    "X57n0970_002:0395c03": "不變。隨染心逆行之緣。造九界修惡之見。諸菩薩等。",
    "X57n0970_002:0395c04": "見百千界。而阿那律。見閻浮提。如觀掌中菴摩羅果。",
    "X57n0970_002:0395c05": "阿難尊者。承佛神力。見於初禪。得無障礙。眾生洞視。",
    "X57n0970_002:0395c06": "不過分寸。若自其善惡極者為言。則慈眼視眾生。福",
    "X57n0970_002:0395c07": "聚海無量。如怖鴿入於佛眼。安然不怖。如入三禪。初",
    "X57n0970_002:0395c08": "入身子之影。猶然驚怖。戰慓不安。非以聲聞無明猶",
    "X57n0970_002:0395c09": "在。殺心未盡耶。又如龍子受經。於羅漢。不令正視於",
    "X57n0970_002:0395c10": "師者。以其有見毒在。一視於人。毒氣攻人肌膚。為之",
    "X57n0970_002:0395c11": "銷爍故也。",
    "X57n0970_002:0395c12": "七明識大不變隨緣義中。先約現前可見易明之事。",
    "X57n0970_002:0395c13": "而開示之云。阿難。識性無源。因於六種根塵妄出。汝",
    "X57n0970_002:0395c14": "今觀見此會聖眾。用目循歷。其目周視。但如鏡中。無",
    "X57n0970_002:0395c15": "別分析。汝識於中。次第標指。此是文殊。此富樓那。此",
    "X57n0970_002:0395c16": "目犍連。此須菩提。此舍利弗。次明隨緣體虗云。此識",
    "X57n0970_002:0395c17": "了知。為生於見。為生於相。為生虗空。為無所因突然",
    "X57n0970_002:0395c18": "而出。阿難。若汝識性生於見中。如無明暗及與虗空。",
    "X57n0970_002:0395c19": "四種必無。元無汝見。見性尚無。從何發識。若汝識性",
    "X57n0970_002:0395c20": "生於相中。不從見生。既不見明。亦不見暗。明暗不矚。",
    "X57n0970_002:0395c21": "即無色空。彼相尚無。識從何發。若生於空。非相非見。",
    "X57n0970_002:0395c22": "非見無辨。自不能知。明暗色空。非相滅緣。見聞覺知。",
    "X57n0970_002:0395c23": "無處安立。處此二非。空則同無。有非同物。縱發汝識。",
    "X57n0970_002:0395c24": "欲何分別。若無所因突然而出。何不日中別識明月。",
    "X57n0970_002:0396a01": "汝更審諦。微細詳審。見託汝睛。相推前境。可狀成有。",
    "X57n0970_002:0396a02": "不相成無。如是識緣。因何所出。識動見澄。非和非合。",
    "X57n0970_002:0396a03": "聞聽覺知。亦復如是。不應識緣無從自出。三結成識",
    "X57n0970_002:0396a04": "大以均前之六大云。若此識心。本無所從。當知了別",
    "X57n0970_002:0396a05": "見聞覺知。圓滿湛然。性非從所。兼彼虗空地水火風。",
    "X57n0970_002:0396a06": "均名七大。性真圓融。皆如來藏。阿難。汝心麤浮。不悟",
    "X57n0970_002:0396a07": "見聞發明了知本如來藏。汝應觀此。六處識心。為同",
    "X57n0970_002:0396a08": "為異。為空為有。為非同異。為非空有。四明真如性具",
    "X57n0970_002:0396a09": "之理云。汝元不知如來藏中。性識明知覺明真識。妙",
    "X57n0970_002:0396a10": "覺湛然。遍周法界。含吐十虗。寧有方所。如來藏真如",
    "X57n0970_002:0396a11": "不變之體也。性識明知覺明真識。此指真如不變體",
    "X57n0970_002:0396a12": "中。所具一分識大。對明知覺明。以和會之。文言性者。",
    "X57n0970_002:0396a13": "亦對相為言。蓋有性識性覺。相識相覺。相識相覺乃",
    "X57n0970_002:0396a14": "十界真如之性。隨染淨緣。造成識之與覺。今指性善",
    "X57n0970_002:0396a15": "性惡之識覺。此識乃明知。此覺乃真覺。故往復言之",
    "X57n0970_002:0396a16": "曰。性識明知覺明真識。而此識覺。體恒不二。性無差",
    "X57n0970_002:0396a17": "別。即與所具三德之性。體恒不二。亦無差別。故曰妙",
    "X57n0970_002:0396a18": "覺湛然。遍周法界。含吐十方。寧有方所。妙覺湛然。即",
    "X57n0970_002:0396a19": "識大上。兼有般若解脫。二德。亦名真俗二諦。遍周法",
    "X57n0970_002:0396a20": "界。即識大上法身德。亦名中道第一義諦。既云妙覺",
    "X57n0970_002:0396a21": "湛然。則此六識。本無汙染造作者也。既云周遍法界。",
    "X57n0970_002:0396a22": "則此六識。本來絕待者也。五明不變隨緣之義云。隨",
    "X57n0970_002:0396a23": "眾生心。應所知量。循業發現。即華嚴能隨染淨緣具",
    "X57n0970_002:0396a24": "造十法界。所隨有心有業。心即十法界染淨二心。業",
    "X57n0970_002:0396b01": "即十法界。逆順二行。佛界三智之心名淨心。九界三",
    "X57n0970_002:0396b02": "惑之心名染心。佛界順性之行名善業。九界逆性之",
    "X57n0970_002:0396b03": "行名惡業。謂佛界真如不變性善。能隨淨心善業之",
    "X57n0970_002:0396b04": "緣。造佛界修善之識。即菴摩羅識。大圓鏡智。妙觀察",
    "X57n0970_002:0396b05": "智。平等性智。成所作智是也。又九界真如不變性惡。",
    "X57n0970_002:0396b06": "能隨染心惡業之緣。造九界眾生之識。約菩薩。未斷",
    "X57n0970_002:0396b07": "無明。則尚居八識。約二乘。無明全在。正在八識。約六",
    "X57n0970_002:0396b08": "道凡夫。則八識七識六識五識全在。",
    "X57n0970_002:0396b09": "已上所引。楞嚴經七大之文。皆名真如不變隨緣。無",
    "X57n0970_002:0396b10": "差而差之旨。自是如來金口誠言。非是天台故為臆",
    "X57n0970_002:0396b11": "說。信如來則信天台。信天台方信如來也。",
    "X57n0970_002:0396b12": "客曰。不變隨緣無差而差之旨。已聞教矣。云何名為",
    "X57n0970_002:0396b13": "隨緣不變。差而無差。余曰。君果能信無差而差。豈不",
    "X57n0970_002:0396b14": "能信差而無差。第膚說易曉。髓旨難明。欲深是義。先",
    "X57n0970_002:0396b15": "須了向所引。真如一性之中。已具無差而差差而無",
    "X57n0970_002:0396b16": "差之旨。蓋以如來藏一性言之。尚何差別之有。然而",
    "X57n0970_002:0396b17": "藏性之中。既具七大之性。各各不同。能為善不善因。",
    "X57n0970_002:0396b18": "則無差而差之義見矣。雖復七大自性有異。其實同",
    "X57n0970_002:0396b19": "居一性之中。此則差而無差之旨見矣。惟其一性。已",
    "X57n0970_002:0396b20": "具斯旨。是故能隨染淨緣。具造十法界時。則染淨雖",
    "X57n0970_002:0396b21": "異。而善惡攸分。其實從真如不變體中無差。而隨緣",
    "X57n0970_002:0396b22": "差別。以此謂之無差而差。既不變而隨緣。必隨緣而",
    "X57n0970_002:0396b23": "不變。是故隨緣造十界時。謂之差而無差。今具以經",
    "X57n0970_002:0396b24": "中隨緣之義。重論於君。如火大中明。未食之家。欲炊",
    "X57n0970_002:0396c01": "爨時。手執陽燧。日前求火。一處執鏡。一處火生。遍法",
    "X57n0970_002:0396c02": "界執。滿世開起。起遍世間。寧有方所。然而六合之內。",
    "X57n0970_002:0396c03": "同一日光。獨不得言火性之無差乎。遍世界執滿世",
    "X57n0970_002:0396c04": "間起。獨不得言無差而差乎。然則千處萬處。均此一",
    "X57n0970_002:0396c05": "火。獨不得言差而無差乎。然而火以暖為性。冬至陽",
    "X57n0970_002:0396c06": "生井泉生暖者火也。春來大地萬彚生機者火也。摩",
    "X57n0970_002:0396c07": "頂至踵。暖氣周遊者火也。眼見生光。鼻騰烟燄者火",
    "X57n0970_002:0396c08": "也。第世人著相火而迷性火。自於依正。妄生差別。起",
    "X57n0970_002:0396c09": "染汙意。而分別是非。或得此而失彼。守一而忘諸。彼",
    "X57n0970_002:0396c10": "之性火即真空。性空即真火。清淨本然周遍法界者。",
    "X57n0970_002:0396c11": "當體照明。湛然清淨。本來成規。毫無造作。即遮那體",
    "X57n0970_002:0396c12": "周遍法界者。豈受汝汙染造作。而有方所哉。火大如",
    "X57n0970_002:0396c13": "是。餘大可知。無差而差。差而無差之旨。盡於是矣。客",
    "X57n0970_002:0396c14": "曰。妙法之義已領旨矣。假以譬喻可得聞乎。余曰。不",
    "X57n0970_002:0396c15": "變隨緣隨緣不變之喻。如來於七大文首。先總示之",
    "X57n0970_002:0396c16": "矣。今君欲因喻明。余當依經氷水之喻。約九喻以行",
    "X57n0970_002:0396c17": "之共為十喻。一氷水喻。二器空喻。三波水喻。四漚海",
    "X57n0970_002:0396c18": "喻。五月水喻。六日火喻。七風空喻。八色空喻。九金器",
    "X57n0970_002:0396c19": "喻。十陽春喻。",
    "X57n0970_002:0396c20": "一氷水喻者如來因阿難。疑佛常說和合因緣。一切",
    "X57n0970_002:0396c21": "世間種種變化。皆因四大和合發明。云何如來因緣",
    "X57n0970_002:0396c22": "自然二俱排擯。佛則示以非和不和之義。初示非和",
    "X57n0970_002:0396c23": "合不可云。若彼大性體非和合。則不能與諸大雜和。",
    "X57n0970_002:0396c24": "猶如虗空不和諸色。古人云。此約真如隨緣。不同頑",
    "X57n0970_002:0397a01": "空之性也。次示和合不可云。若和合者。同於變化。始",
    "X57n0970_002:0397a02": "終相成。生滅相續。生死死生。生生死死。如旋火輪。未",
    "X57n0970_002:0397a03": "有休息。古人云。此約真如不變。不同變化等相也。非",
    "X57n0970_002:0397a04": "不和合既不可。和合又不可。此理幽玄。卒難開示。故",
    "X57n0970_002:0397a05": "示之譬喻云。如水成氷。氷還成水。此喻真如不變隨",
    "X57n0970_002:0397a06": "緣。隨緣不變也。蓋水之成氷。嚴塞使之然也。氷之成",
    "X57n0970_002:0397a07": "水。陽春使之然也。若非和合者。水何因而成氷。氷何",
    "X57n0970_002:0397a08": "因而成水。若和合者。水何和而成氷。氷何和而成水。",
    "X57n0970_002:0397a09": "不變隨緣。隨緣不變。如斯而已。此喻應取濕性。喻七",
    "X57n0970_002:0397a10": "大真如之性。水喻佛法界隨緣之相。氷喻九法界隨",
    "X57n0970_002:0397a11": "緣之相。嚴寒喻染緣。陽春喻淨緣。隨嚴塞以成氷。而",
    "X57n0970_002:0397a12": "濕既無虧。隨陽春以成水。而濕亦不改。喻隨染緣以",
    "X57n0970_002:0397a13": "為九。而真如之性不減。隨淨緣以成佛。而真如之性",
    "X57n0970_002:0397a14": "不增。下文廣明七大。無非發明此理。以喻合法。以法",
    "X57n0970_002:0397a15": "合喻。不變隨緣。無差而差。差而無差之義成矣。",
    "X57n0970_002:0397a16": "二器空喻者文亦出於本經義。稍殊於今義。經義因",
    "X57n0970_002:0397a17": "阿難疑見性有舒有卷。故如來破云。一切世間。大小",
    "X57n0970_002:0397a18": "內外。諸所事業。各屬前塵。不應說言見有舒縮。譬如",
    "X57n0970_002:0397a19": "方器中見方空。吾復問汝。此方器中所見方空。為復",
    "X57n0970_002:0397a20": "定方。為不定方。若定方者。別安圓器。空不應圓。若不",
    "X57n0970_002:0397a21": "定者。在方器中應無方空。汝言不知斯義所在。義性",
    "X57n0970_002:0397a22": "如是。云何為在。阿難。若復欲令入無方圓。但除器方。",
    "X57n0970_002:0397a23": "空體無方。不應說言更除虗空。方相所在。經義以虗",
    "X57n0970_002:0397a24": "空喻見性。以器喻一切世間。大小諸塵事業。今則借",
    "X57n0970_002:0397b01": "虗空。以喻真如不變無差之體。借方圓群器。喻十界",
    "X57n0970_002:0397b02": "隨緣差別之用。如虗空雖無大小方圓。不妨隨器不",
    "X57n0970_002:0397b03": "同以成乎。大小方圓之空。在虗空固無差也。在群器",
    "X57n0970_002:0397b04": "故有差也。然而在虗空同此空也。在群器亦同此空",
    "X57n0970_002:0397b05": "也。可喻不變隨緣無差而差。隨緣不變差而無差也。",
    "X57n0970_002:0397b06": "是則終日不變無差。而不妨乎隨緣之差。終日隨緣",
    "X57n0970_002:0397b07": "之差。不妨乎不變無差。不變隨差。體用而恒即。無差",
    "X57n0970_002:0397b08": "而差。一異而常同。善觀喻者。性善性惡。修善修惡。無",
    "X57n0970_002:0397b09": "差而差。差而無差之旨得矣。",
    "X57n0970_002:0397b10": "三波水喻者譬如世間無有不波之水。亦無不濕之",
    "X57n0970_002:0397b11": "波。在水自分乎動靜之殊。在濕固無有波水之異。以",
    "X57n0970_002:0397b12": "濕喻真如不變無差之性。以水喻隨緣差別之用。知",
    "X57n0970_002:0397b13": "水處波處之濕性無殊。可以悟修善修惡之真如不",
    "X57n0970_002:0397b14": "異。斯則豈惟體用之性恒同。亦以見修門之大體不",
    "X57n0970_002:0397b15": "異。淨名之生死即涅槃。煩惱即菩提之理得矣。",
    "X57n0970_002:0397b16": "四漚海喻者經中斥迷己為物云。譬如百千澄清大",
    "X57n0970_002:0397b17": "海棄之。惟認一浮漚體。目為全潮。窮盡瀛渤。然而漚",
    "X57n0970_002:0397b18": "果非海乎。漚果異海乎。經但斥人認物為己。以小為",
    "X57n0970_002:0397b19": "大。若會萬物以為也。轉物同如來者。知全海以為漚。",
    "X57n0970_002:0397b20": "漚還匝海。悟全漚以即海。海不離漚。蓋以漚相而言",
    "X57n0970_002:0397b21": "之。持一浮泡而已。方彼大海。不啻毛剎之相懸。能觀",
    "X57n0970_002:0397b22": "漚體者。漚相雖小。漚體則寬。故諸如來。於一毛端。現",
    "X57n0970_002:0397b23": "寶王剎。坐微塵裏。轉大法輪。蓋得乎此。是則海喻真",
    "X57n0970_002:0397b24": "如之體。漚喻隨緣之用。全海以為漚。可喻全真如不",
    "X57n0970_002:0397c01": "變之體以隨緣。全漚而在海。可喻全隨緣之用而在",
    "X57n0970_002:0397c02": "體。千漚兢起。不妨無差處以為差。一海恬然。不妨隨",
    "X57n0970_002:0397c03": "緣而不變。能了漚海之喻。則不變隨緣隨緣不變。無",
    "X57n0970_002:0397c04": "差而差差而無差之旨。思過半矣。",
    "X57n0970_002:0397c05": "五月水喻者此下四喻出於楞嚴。本是於法。今借之",
    "X57n0970_002:0397c06": "為喻。以顯乎法。蓋經文所說。乃是用修惡近淺之事。",
    "X57n0970_002:0397c07": "以明性水隨緣之義。今約喻言。故無咎也。如經云。水",
    "X57n0970_002:0397c08": "性不定。流息無恒。如室羅城。迦毗羅仙。斫迦羅仙。及",
    "X57n0970_002:0397c09": "鉢頭摩訶薩等。諸大幻師。求太陰精。用和幻藥。是諸",
    "X57n0970_002:0397c10": "師等。於白月晝。手執方諸。承月中水。一處執珠。一處",
    "X57n0970_002:0397c11": "水出。遍法界執。滿法界生。生滿世間。寧有方所。今以",
    "X57n0970_002:0397c12": "空中之月。以喻真如不變之體。所取之水。以喻隨緣",
    "X57n0970_002:0397c13": "差別之用。空中月色。不妨終日不變以隨緣。手中之",
    "X57n0970_002:0397c14": "水。不妨終日隨緣而不變。是故於空水之喻。能了達",
    "X57n0970_002:0397c15": "者。則於真不變隨緣。隨緣不變之旨得矣。",
    "X57n0970_002:0397c16": "六日火喻經云。汝觀城中未食之家。欲炊爨時。手執",
    "X57n0970_002:0397c17": "陽燧。日前求火。當知世人一處執鏡。一處生火。遍法",
    "X57n0970_002:0397c18": "界執。滿世間起。起遍世間。寧有方所。今以空中之日。",
    "X57n0970_002:0397c19": "喻真如不變之體。滿世間火。喻隨緣差別之用。空中",
    "X57n0970_002:0397c20": "之火。不異手中之火。手中之火。不異空中之火。以喻",
    "X57n0970_002:0397c21": "真如不變之性。無差而差。隨縱變造之用。差而無差。",
    "X57n0970_002:0397c22": "其旨甚明。",
    "X57n0970_002:0397c23": "七風空喻者經云。風性無體。動靜不常。汝常整衣。入",
    "X57n0970_002:0397c24": "於大眾。僧伽黎角。動及傍人。則有微風。拂彼人面。如",
    "X57n0970_002:0398a01": "汝一人微動服衣。有微風出。遍法界拂。滿國土生。周",
    "X57n0970_002:0398a02": "遍世界。寧有方所。今以虗空。喻真如不變之體。風喻",
    "X57n0970_002:0398a03": "隨緣變造之用。空中之風。不異拂面之風。拂面之風。",
    "X57n0970_002:0398a04": "不異空中之風。空中之風。以喻真如不變之體。無差",
    "X57n0970_002:0398a05": "而差。拂面之風。以喻隨緣變造之用。差而無差。厥義",
    "X57n0970_002:0398a06": "甚明。",
    "X57n0970_002:0398a07": "八色空喻者經云。阿難。空性無形。因色顯發。如室羅",
    "X57n0970_002:0398a08": "城。去河遙處。諸剎利等。新立安居。鑿井求水。出土一",
    "X57n0970_002:0398a09": "尺。於中則有一尺虗空。如是乃至出土一丈。中間還",
    "X57n0970_002:0398a10": "得一丈虗空。虗空淺深。隨出多少。如一井空。空生一",
    "X57n0970_002:0398a11": "井。十方虗空亦復如是。圓滿十方。寧有方所。此文廣",
    "X57n0970_002:0398a12": "辨空土元無異因。與前性色即直空。性空即真色同",
    "X57n0970_002:0398a13": "旨。是則出土得空。空色元同一體。空中之空。即土中",
    "X57n0970_002:0398a14": "之空。土中之空。即空中之空。空中之空不變。土中之",
    "X57n0970_002:0398a15": "空亦不變。空中之空。既不變隨緣。能為土中之空。則",
    "X57n0970_002:0398a16": "無差而差。井中之空。雖隨緣變造。其實差而無差。以",
    "X57n0970_002:0398a17": "喻真如不變之體。無差而差。隨緣變造。差而無差。亦",
    "X57n0970_002:0398a18": "甚分明。",
    "X57n0970_002:0398a19": "九金器喻者此取出鑛之金。不取在鑛之金。若取在",
    "X57n0970_002:0398a20": "鑛之金。此則濫同別教但中佛性。煩惱異菩提。真如",
    "X57n0970_002:0398a21": "隨緣猶為其變。今取出鑛之金。正如君子不器。善惡",
    "X57n0970_002:0398a22": "皆能。但彰己能。何過之有。故金之為眾器也。雖有佛",
    "X57n0970_002:0398a23": "像生像。瓶盤釵釧之殊。自其金體觀之。則一而無二。",
    "X57n0970_002:0398a24": "金體不二。可喻真如不變之體。眾器差別。可喻隨緣",
    "X57n0970_002:0398b01": "變造之用。真金不礙眾器。眾器不失黃金。則真如不",
    "X57n0970_002:0398b02": "變無差而差。隨緣變造差而無差之旨成矣。",
    "X57n0970_002:0398b03": "十陽春喻者比陽春之發生萬物已。實寂然而不動。",
    "X57n0970_002:0398b04": "遇有感而遂通。是以卉木叢林。觸之即發。如桃李梅",
    "X57n0970_002:0398b05": "柳。感之即芳。陽春遍於萬彚。不妨無差以為差。物物",
    "X57n0970_002:0398b06": "皆具陽春。不妨差別以無差。以喻真如不變而隨緣。",
    "X57n0970_002:0398b07": "隨緣不變。無差而差之旨了然。差而無差之義不忒矣。",
    "X57n0970_002:0398b08": "客曰。真如不變隨緣。無差而差。隨緣不變。差而無差",
    "X57n0970_002:0398b09": "之旨。聞前法喻已曉然矣。云何名為因心本具。毫無",
    "X57n0970_002:0398b10": "虧欠門。余曰。因心者。指今在凡夫地。慕佛果以修因",
    "X57n0970_002:0398b11": "之心也。發心雖然廣大。約境猶居陰中。即以日用根",
    "X57n0970_002:0398b12": "塵相對。隨起一念。或善。或惡。或無記。或世間心。出世",
    "X57n0970_002:0398b13": "間心。即以此念。而為所觀之境。如此之心。屬第六識。",
    "X57n0970_002:0398b14": "名為陰心。亦名人心。言本具者。正以此心。於十界中",
    "X57n0970_002:0398b15": "必屬一界。若起三綱五常之心。即是人界。若此一界",
    "X57n0970_002:0398b16": "現起。名為事造。則九界冥伏。於一性之中名為理具。",
    "X57n0970_002:0398b17": "而此一界具十如是。謂據外攬而可別。名為人界如",
    "X57n0970_002:0398b18": "是相。據內自性不改。名為人界如是性。人界主質。名",
    "X57n0970_002:0398b19": "為如是體。能修戒善功能。名為人界如是力。構造綱",
    "X57n0970_002:0398b20": "常。名為人界如是作。時習成種。名為人界如是因。助",
    "X57n0970_002:0398b21": "善具度。名為人界如是緣。表表威儀丈夫可敬。名為",
    "X57n0970_002:0398b22": "人界如是果。招生中國富貴王侯。名為人界如是報。",
    "X57n0970_002:0398b23": "初相為本。終窮為末。如此十如。促居一念。了不可得。",
    "X57n0970_002:0398b24": "即是無諦。雖不可得。十法宛然。即是有諦。皆是佛性。",
    "X57n0970_002:0398c01": "一一真常。即是中諦。名為如是本末究竟等。然又具",
    "X57n0970_002:0398c02": "五陰十種如是。國土十種如是。假名十種如是。成三",
    "X57n0970_002:0398c03": "十如是。如此一界。在一性中。與九法界。性體融通。各",
    "X57n0970_002:0398c04": "各互具。是則每一界具十法界。成百法界。一界十如",
    "X57n0970_002:0398c05": "是。百界則千如是。歷假名五陰國土。成三千如是。如",
    "X57n0970_002:0398c06": "此三千。但約一番互具而論。若番番互具。則萬億兆",
    "X57n0970_002:0398c07": "媛。不可以頭數而枚舉也。既性是三諦三德。則此一",
    "X57n0970_002:0398c08": "念三千之法。體是法身。一一周遍法界。故性是般若。",
    "X57n0970_002:0398c09": "一一照明如大明在天。無幽不燭。了無煩惱。故常處",
    "X57n0970_002:0398c10": "解脫。蕭然累表。了無生死繫縛。故如是人心。而與佛",
    "X57n0970_002:0398c11": "性無二無別。如是解了名為見性。如是照見。名為成",
    "X57n0970_002:0398c12": "佛。天台之言。直指人心見性成佛者。蓋見乎此成乎",
    "X57n0970_002:0398c13": "此也。如是說者。名為即修論性。非即性成性。若即性",
    "X57n0970_002:0398c14": "論性。已如前第一真如不變十界冥伏門中說竟。雖",
    "X57n0970_002:0398c15": "即修論性。與前第一門大體。無二無別。但前即性論",
    "X57n0970_002:0398c16": "性。如即海論海。今此門中。即修論性。如指漚而即海",
    "X57n0970_002:0398c17": "也。良由真如不變隨緣。造此一念。既無差而差。故此",
    "X57n0970_002:0398c18": "隨緣一念。當體不變。差而無差。有界千如三千性相。",
    "X57n0970_002:0398c19": "即法身即般若即解脫。如剖栴檀片片皆香。如碎白",
    "X57n0970_002:0398c20": "璧分分皆真。如搗萬種香為丸。若燒一塵。具足眾氣。",
    "X57n0970_002:0398c21": "如人入大海浴。已用諸河之水。又合前十喻。則如水",
    "X57n0970_002:0398c22": "之為氷。氷還即水。如空之投器。器不異空。如水之為",
    "X57n0970_002:0398c23": "波。波仍是水。如海之起漚。漚體全海。乃至如月水。如",
    "X57n0970_002:0398c24": "日火。如風空。如空色。如金器。如陽春。悉不變隨緣。隨",
    "X57n0970_002:0399a01": "緣不變。無差而差。差而無差者也。",
    "X57n0970_002:0399a02": "客又問曰。前真如不變隨緣門。既具論十界依正二",
    "X57n0970_002:0399a03": "報。是則身色依正。無非性具。則隨緣時無不遍造。皆",
    "X57n0970_002:0399a04": "可論隨緣不變之旨。今但云因心本具。惟約心言。而",
    "X57n0970_002:0399a05": "身色依正不言何也。余對曰。今天台家性具圓宗。正",
    "X57n0970_002:0399a06": "約色心依正皆性具故。則隨緣時。無不遍造。所造色",
    "X57n0970_002:0399a07": "心依正。無不當體隨緣不變。故四明祖師云。又應了",
    "X57n0970_002:0399a08": "知。法界圓融不思議體。作我一念之心。亦復舉體。作",
    "X57n0970_002:0399a09": "生作佛。作依作正。作根作境。一心一塵。至一極微。無",
    "X57n0970_002:0399a10": "非全體而作。既一一法全法界作故。趣舉一法。即是",
    "X57n0970_002:0399a11": "圓融法界全分。既全法界。有何一法不具諸法。故知",
    "X57n0970_002:0399a12": "法界三德。不大。一念三德不小。剎海三德不多。一塵",
    "X57n0970_002:0399a13": "三德不少。故華嚴云。心如工畵師。造種種五陰。一切",
    "X57n0970_002:0399a14": "世間中。無不從心造。如心佛亦爾。如佛眾生然。心佛",
    "X57n0970_002:0399a15": "及眾生。是三無差別。今宗正約此旨。以釋法華經題",
    "X57n0970_002:0399a16": "之妙法。謂法者。心佛眾生之三法也。妙者三無差別",
    "X57n0970_002:0399a17": "也。然雖三皆無差。若約近要。又莫要於心。故天台大",
    "X57n0970_002:0399a18": "師云。佛法太高。眾生太廣。初心為難。三無差別。觀心",
    "X57n0970_002:0399a19": "則易。今約世人近要者為言。故獨指心法。非身色依",
    "X57n0970_002:0399a20": "正。而不具論。故知眾生色心依正。一念一塵。與真如",
    "X57n0970_002:0399a21": "不變之體。毫無虧欠也。",
    "X57n0970_002:0399a23": "性善惡論卷之二"
}