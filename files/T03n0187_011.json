{
    "T03n0187_011:0605b05": "方廣大莊嚴經卷第十一",
    "T03n0187_011:0605b07": "唐天竺三藏地婆訶羅譯",
    "T03n0187_011:0605b08": "轉法輪品第二十六之一",
    "T03n0187_011:0605b09": "[0605b09] 爾時佛告諸比丘：「如來所作已辦，棄捨重",
    "T03n0187_011:0605b10": "擔，拔煩惱根，淨諸塵垢，摧滅外道，降伏魔",
    "T03n0187_011:0605b11": "軍，入佛甚深微妙之理，已得知見，成就十",
    "T03n0187_011:0605b12": "力、四無所畏、十八不共，一切佛法無不具足，",
    "T03n0187_011:0605b13": "五眼清淨觀察世間。作是思惟：『誰應最初",
    "T03n0187_011:0605b14": "堪受我法？根性淳熟易可調柔，於所聞義",
    "T03n0187_011:0605b15": "速能開悟，清淨離染薄貪瞋癡，於我所說",
    "T03n0187_011:0605b16": "而無忽忘，能令示教不生劬勞，若有所聞",
    "T03n0187_011:0605b17": "永無退失？』作是念已，觀彼外道羅摩之子",
    "T03n0187_011:0605b18": "聰明有智，雖具煩惱三垢微薄。『若聞我法",
    "T03n0187_011:0605b19": "速能證知，彼得非想非非想定，常為弟子",
    "T03n0187_011:0605b20": "演說修習，今在何處？』以佛眼觀，見其命終",
    "T03n0187_011:0605b21": "已經七日。時有諸天頂禮我足而白我言：",
    "T03n0187_011:0605b22": "『世尊！彼人命終經於七日。如來為菩薩時，",
    "T03n0187_011:0605b23": "已能先知如來有大智力，其人若不命終",
    "T03n0187_011:0605b24": "堪受正法。』」[0605b24] 復告諸比丘：「彼羅摩子不聞我",
    "T03n0187_011:0605b25": "法，遂便命終，若不命終我當最初為其說",
    "T03n0187_011:0605b26": "法，彼若聞已即能證知。",
    "T03n0187_011:0605b27": "[0605b27] 「爾時世尊復作是念：『誰應最初堪受我法？",
    "T03n0187_011:0605b28": "根性淳熟易可調柔，於所聞法速能開悟，",
    "T03n0187_011:0605b29": "清淨離染薄貪瞋癡，於我所說而無忽忘，",
    "T03n0187_011:0605c01": "能令示教不生劬勞，若有所聞永無退失？』",
    "T03n0187_011:0605c02": "作是念已，觀彼外道阿羅邏仙人聰明有",
    "T03n0187_011:0605c03": "智，雖具煩惱三垢微薄。『若聞我法速能證",
    "T03n0187_011:0605c04": "知，今為所在？』以佛眼觀，見其命終已經三",
    "T03n0187_011:0605c05": "日。又於是時虛空諸天作如是言：『彼仙命",
    "T03n0187_011:0605c06": "終經於三日，如來為菩薩時，已能先知如",
    "T03n0187_011:0605c07": "來有大智力，其人若不命終堪受正法。』[0605c07] 「復",
    "T03n0187_011:0605c08": "告諸比丘：『彼阿羅邏不聞我法遂便命終，",
    "T03n0187_011:0605c09": "若不命終，我當最初為其說法，彼若聞已",
    "T03n0187_011:0605c10": "即能證知。』爾時世尊復作是念：『誰應最初",
    "T03n0187_011:0605c11": "堪受我法？根性淳熟易可調柔，於所聞法",
    "T03n0187_011:0605c12": "速能開悟，清淨離染薄貪瞋癡，於我所說",
    "T03n0187_011:0605c13": "而無忽忘，能令示教不生劬勞，若有所聞",
    "T03n0187_011:0605c14": "永無退失？』作是念已，觀見五跋陀羅，根性",
    "T03n0187_011:0605c15": "已熟易可調柔。『於所聞法必能開悟，清淨",
    "T03n0187_011:0605c16": "離染三垢微薄，於我所說而無忽忘，能令",
    "T03n0187_011:0605c17": "示教不生劬勞；若不於我得聞正法，復",
    "T03n0187_011:0605c18": "當退失。我昔苦行之時謹心事我，我當最",
    "T03n0187_011:0605c19": "初為彼五人轉正法輪，彼能了知，具足施",
    "T03n0187_011:0605c20": "戒善法圓滿，解脫現前離諸障礙。』即以佛",
    "T03n0187_011:0605c21": "眼觀見五跋陀羅，在波羅奈鹿野苑中。」",
    "T03n0187_011:0605c22": "[0605c22] 佛告諸比丘：「爾時如來作是念已，從菩提",
    "T03n0187_011:0605c23": "樹向迦尸國波羅奈城，振動三千大千世",
    "T03n0187_011:0605c24": "界。是時伽耶城傍有一外道，名阿字婆，遙",
    "T03n0187_011:0605c25": "見世尊即前問訊，在一面立而白佛言：『長",
    "T03n0187_011:0605c26": "老瞿曇！諸根恬靜端正可愛，身色晃耀如閻",
    "T03n0187_011:0605c27": "浮金及詹波花。仁者！修何梵行？師為是誰？",
    "T03n0187_011:0605c28": "從誰出家？進止威儀安隱乃爾。今從何來？",
    "T03n0187_011:0605c29": "復何所往？』",
    "T03n0187_011:0606a01": "[0606a01] 「爾時世尊，以偈答曰：",
    "T03n0187_011:0606a02": "「『我本無有師，  世無與我等，",
    "T03n0187_011:0606a03": "  於法自能覺，  證清淨無漏。』」",
    "T03n0187_011:0606a04": "[0606a04] 「阿字婆言：『瞿曇！汝自謂是阿羅漢耶？』爾時",
    "T03n0187_011:0606a05": "世尊，重以偈答：",
    "T03n0187_011:0606a06": "「『我為世間，  無上導師，",
    "T03n0187_011:0606a07": "  當度一切，  真阿羅漢。』」",
    "T03n0187_011:0606a08": "[0606a08] 「阿字婆言：『瞿曇！汝自謂為佛耶？』如來答言：",
    "T03n0187_011:0606a09": "『我於世間最為殊勝，滅除一切煩惱惡法，",
    "T03n0187_011:0606a10": "我為正覺。』阿字婆言：『長老瞿曇！汝於今者",
    "T03n0187_011:0606a11": "為何所往？』世尊答言：『我今欲往波羅奈",
    "T03n0187_011:0606a12": "鹿野苑中，為諸盲冥眾生作大光明。』而說",
    "T03n0187_011:0606a13": "偈言：",
    "T03n0187_011:0606a14": "「『我往波羅奈，  於鹿野苑中，",
    "T03n0187_011:0606a15": "  為盲冥眾生，  擊甘露法鼓，",
    "T03n0187_011:0606a16": "  轉所未曾轉，  無上勝法輪。』",
    "T03n0187_011:0606a17": "[0606a17] 「時阿字婆辭佛南行。如來北逝經伽耶城，城",
    "T03n0187_011:0606a18": "中有龍名曰善見，明日設齋奉請如來。如",
    "T03n0187_011:0606a19": "來食訖往盧醯多婆蘇都村，次復至多羅",
    "T03n0187_011:0606a20": "聚落，次復經娑羅村，如是遊歷，皆為長者",
    "T03n0187_011:0606a21": "居士奉獻飲食，次第而行至恒河邊。是時",
    "T03n0187_011:0606a22": "河水瀑集平流彌岸，世尊欲渡，問彼船",
    "T03n0187_011:0606a23": "人，答言：『與我價直當相濟耳。』",
    "T03n0187_011:0606a24": "[0606a24] 「爾時世尊報船人言：『我無價直。』船人言：『若",
    "T03n0187_011:0606a25": "無價直終不相濟。』如來爾時飛騰虛空達",
    "T03n0187_011:0606a26": "于彼岸。船人見佛現是神通乃自責言：『我",
    "T03n0187_011:0606a27": "無所識，云何不渡如是聖人？』心生憂惱",
    "T03n0187_011:0606a28": "悶絕&#x8E83;地良久乃蘇，詣頻婆娑羅王具陳",
    "T03n0187_011:0606a29": "所見。王聞是事即&#x52C5;船人：『自今已往沙門",
    "T03n0187_011:0606b01": "求濟勿受價直。』",
    "T03n0187_011:0606b02": "[0606b02] 「諸比丘！如來至波羅奈，於晨朝時著衣持",
    "T03n0187_011:0606b03": "&#x9262;，入城乞食還至本處，飯食訖詣鹿野苑",
    "T03n0187_011:0606b04": "中。時五跋陀羅遙見世尊共相謂言：『沙門",
    "T03n0187_011:0606b05": "瞿曇！放逸貪著不能持戒，欲斷煩惱尋復",
    "T03n0187_011:0606b06": "退墮便失禪定，先修苦行尚無所能，何況",
    "T03n0187_011:0606b07": "今日恣受美食安樂而住？是懈怠人明非道",
    "T03n0187_011:0606b08": "器，我等今者不須敬問，敷置坐處給水",
    "T03n0187_011:0606b09": "洗足，施設飯食一切莫為，隨其自來不",
    "T03n0187_011:0606b10": "應為起，彼若欲坐當指卑座令其就坐。』",
    "T03n0187_011:0606b11": "唯阿若憍陳如不同眾心。爾時世尊漸近",
    "T03n0187_011:0606b12": "五人所居之處，是時五人皆自不安，如鳥",
    "T03n0187_011:0606b13": "在籠為火所逼。比丘當知！世間眾生無有",
    "T03n0187_011:0606b14": "&#x89A9;佛得安坐者。是時五人皆違本要，不覺",
    "T03n0187_011:0606b15": "忽然俱起迎佛，或有敷置坐具，或有給",
    "T03n0187_011:0606b16": "水洗足，或有撰履或有持衣，皆言：『善來，",
    "T03n0187_011:0606b17": "長老瞿曇！請坐勝座。』爾時世尊坐彼座已，",
    "T03n0187_011:0606b18": "五人於前禮拜問訊，在一面立，而白佛言：",
    "T03n0187_011:0606b19": "『長老瞿曇！面目端正諸根寂靜，身相光明如",
    "T03n0187_011:0606b20": "閻浮金及詹波花，瞿曇！今者應證出世聖種",
    "T03n0187_011:0606b21": "智耶？』",
    "T03n0187_011:0606b22": "[0606b22] 「爾時世尊語五人言：『汝等不應稱喚如來",
    "T03n0187_011:0606b23": "為長老也，令汝長夜無所利益。』又語五",
    "T03n0187_011:0606b24": "人：『我已證得甘露之法，我今能知向甘露",
    "T03n0187_011:0606b25": "道，我即是佛具一切智，寂靜無漏心得自",
    "T03n0187_011:0606b26": "在。汝等須來，當示汝法教授於汝，汝應聽",
    "T03n0187_011:0606b27": "受如說修行，即於現身得盡諸漏，智慧明",
    "T03n0187_011:0606b28": "了解脫而住，梵行成就，所作皆辦不受後有。』",
    "T03n0187_011:0606b29": "又告五人：『汝昔嫌我俱作是言：「長老瞿曇",
    "T03n0187_011:0606c01": "耽著世樂，不堅持戒欲斷煩惱便即退墮。」",
    "T03n0187_011:0606c02": "我適近汝各自不安，是故當知不得稱呼",
    "T03n0187_011:0606c03": "如來為長老也。』五跋陀羅俱白佛言：『世尊！",
    "T03n0187_011:0606c04": "我今願得於佛法中而為沙門。』佛言：『善來",
    "T03n0187_011:0606c05": "比丘！』鬚髮自落法服著身便成沙門，鬚髮長",
    "T03n0187_011:0606c06": "短如剃經七日，威儀整肅如百臘比丘，即",
    "T03n0187_011:0606c07": "從座起頂禮佛足懺悔先罪，即於如來為",
    "T03n0187_011:0606c08": "大師想，尊重瞻仰生歡喜心。",
    "T03n0187_011:0606c09": "[0606c09] 「爾時世尊入池澡浴，浴訖復於一處靜坐思",
    "T03n0187_011:0606c10": "惟：『過去諸佛當於何座而轉法輪？』作是念",
    "T03n0187_011:0606c11": "時，忽於是處有千寶座從地涌出，如來爾",
    "T03n0187_011:0606c12": "時從本座起，恭敬圍遶初三高座，至第四",
    "T03n0187_011:0606c13": "座結加趺坐。時五跋陀羅頂禮佛足坐於",
    "T03n0187_011:0606c14": "佛前。諸比丘！爾時世尊放大光明，其光遍",
    "T03n0187_011:0606c15": "照三千大千世界，於光明網中，而說頌曰：",
    "T03n0187_011:0606c16": "「『從彼兜率宮，  降生龍毘園，",
    "T03n0187_011:0606c17": "  梵釋咸承捧，  威猛如師子。",
    "T03n0187_011:0606c18": "  十方行七步，  曾無迷惑心，",
    "T03n0187_011:0606c19": "  即以梵音詞，  而作如是唱。",
    "T03n0187_011:0606c20": "  我今於一切，  為最尊最勝，",
    "T03n0187_011:0606c21": "  捨轉輪王位，  當利益眾生。",
    "T03n0187_011:0606c22": "  六年苦行已，  即詣菩提座，",
    "T03n0187_011:0606c23": "  降伏諸魔軍，  疾成無上道。",
    "T03n0187_011:0606c24": "  梵釋諸天眾，  勸請轉法輪，",
    "T03n0187_011:0606c25": "  哀&#x615C;諸世間，  嘿然而受請。",
    "T03n0187_011:0606c26": "  以堅固願力，  向於鹿苑中，",
    "T03n0187_011:0606c27": "  仙人所墮處，  演說無上法。",
    "T03n0187_011:0606c28": "  此法無數劫，  修習之所證，",
    "T03n0187_011:0606c29": "  汝等樂聞者，  速應來聽受。",
    "T03n0187_011:0607a01": "  人天身難得，  佛出世甚難，",
    "T03n0187_011:0607a02": "  聞法起信心，  斯人亦復難。",
    "T03n0187_011:0607a03": "  汝不生八難，  今獲人天身，",
    "T03n0187_011:0607a04": "  值佛聞正法，  而能有淨信。",
    "T03n0187_011:0607a05": "  汝於百千劫，  未曾聞正法，",
    "T03n0187_011:0607a06": "  今者得值遇，  宜應善修習。』」",
    "T03n0187_011:0607a07": "[0607a07] 佛告諸比丘：「光明網中說如是偈，覺悟三",
    "T03n0187_011:0607a08": "千大千世界一切人天等眾，『汝可速來！今佛",
    "T03n0187_011:0607a09": "世尊轉于法輪。』諸天龍等聞是語已，從其",
    "T03n0187_011:0607a10": "本宮來詣佛所。爾時地神以神通力，令此",
    "T03n0187_011:0607a11": "道場縱廣正等七百由旬，種種莊嚴周遍清",
    "T03n0187_011:0607a12": "淨，虛空天神復將種種幢幡寶蓋以為嚴",
    "T03n0187_011:0607a13": "飾，欲界色界諸天子等，將八萬四千寶師子",
    "T03n0187_011:0607a14": "座置道場中，各自請言：『世尊！哀&#x615C;我故，為",
    "T03n0187_011:0607a15": "坐此座轉正法輪。』",
    "T03n0187_011:0607a16": "[0607a16] 「諸比丘！爾時東西南北四維上下十方剎土，",
    "T03n0187_011:0607a17": "無量拘胝諸菩薩眾，宿植德本來至佛所，",
    "T03n0187_011:0607a18": "頂禮佛足右繞三匝，合掌恭敬勸請如來",
    "T03n0187_011:0607a19": "轉于法輪。十方三千大千世界，所有釋梵護",
    "T03n0187_011:0607a20": "世及餘無量諸天子眾，皆悉頂禮佛足右繞",
    "T03n0187_011:0607a21": "三匝合掌向佛，勸請如來轉于法輪。是諸",
    "T03n0187_011:0607a22": "眾會咸作是言：『唯願世尊！利益安樂&#x615C;念",
    "T03n0187_011:0607a23": "諸眾生故，雨大法雨，建大法幢，吹大法",
    "T03n0187_011:0607a24": "螺，擊大法鼓。』」",
    "T03n0187_011:0607a25": "[0607a25] 佛告諸比丘：「爾時眾中有一菩薩，名曰",
    "T03n0187_011:0607a26": "轉法，持眾寶輪備有千輻，莊嚴綺麗不",
    "T03n0187_011:0607a27": "可稱比，放千光明。又以花鬘寶鈴微妙繒",
    "T03n0187_011:0607a28": "綵無量寶具以為嚴飾。由是菩薩先願力",
    "T03n0187_011:0607a29": "故，感此輪生，供養如來過去諸佛，皆有此",
    "T03n0187_011:0607b01": "輪然後轉法。時彼菩薩持是輪寶，奉獻如",
    "T03n0187_011:0607b02": "來而說偈言：",
    "T03n0187_011:0607b03": "「『尊憶過去時，  然燈佛授記，",
    "T03n0187_011:0607b04": "  當得成正覺，  號名曰牟尼。",
    "T03n0187_011:0607b05": "  我亦於彼時，  發此弘誓願，",
    "T03n0187_011:0607b06": "  導師得成佛，  當奉此輪寶。",
    "T03n0187_011:0607b07": "  一切人天等，  及諸菩薩眾，",
    "T03n0187_011:0607b08": "  其數無有量，  皆為轉法輪。",
    "T03n0187_011:0607b09": "  各以己神力，  齎種種供具，",
    "T03n0187_011:0607b10": "  寶臺花蓋等，  窮劫說不盡。",
    "T03n0187_011:0607b11": "  三千大千界，  天人阿修羅，",
    "T03n0187_011:0607b12": "  諸龍神眾等，  咸悉一心請。』」",
    "T03n0187_011:0607b13": "[0607b13] 佛告諸比丘：「如來於初夜時默然而過，於",
    "T03n0187_011:0607b14": "中夜分安慰大眾令生歡喜，至後夜已",
    "T03n0187_011:0607b15": "喚五跋陀羅而告之言：『汝等應知！出家之",
    "T03n0187_011:0607b16": "人有二種障。何等為二？一者心著欲境而",
    "T03n0187_011:0607b17": "不能離，是下劣人無識凡愚非聖所行，不",
    "T03n0187_011:0607b18": "應道理，非解脫因，非離欲因，非神通因，",
    "T03n0187_011:0607b19": "非成佛因，非涅槃因。二者不正思惟，自苦",
    "T03n0187_011:0607b20": "其身而求出離，過現未來皆受苦報。比丘！",
    "T03n0187_011:0607b21": "汝等當捨如是二邊，我今為汝說於中",
    "T03n0187_011:0607b22": "道，汝應諦聽常勤修習。何謂中道？正見、正",
    "T03n0187_011:0607b23": "思惟、正語、正業、正命、正精進、正念、正定，如",
    "T03n0187_011:0607b24": "是八法名為中道。』」",
    "T03n0187_011:0607b25": "[0607b25] 佛告諸比丘：「有四聖諦。何等為四？所謂",
    "T03n0187_011:0607b26": "苦諦、苦集諦、苦滅諦、證苦滅道諦。比丘！何等",
    "T03n0187_011:0607b27": "名為苦聖諦？所謂生苦、老苦、病苦、死苦、愛",
    "T03n0187_011:0607b28": "別離苦、怨憎會苦、求不得苦、五盛蘊苦，如",
    "T03n0187_011:0607b29": "是名為苦聖諦。何等名為苦集聖諦？所謂",
    "T03n0187_011:0607c01": "愛取有喜與貪俱悕求勝樂，如是名為苦",
    "T03n0187_011:0607c02": "集聖諦。何等名為苦滅聖諦？所謂愛取有喜",
    "T03n0187_011:0607c03": "與貪俱悕求勝樂，盡此一切，如是名為",
    "T03n0187_011:0607c04": "苦滅聖諦。何等名為證苦滅聖道諦？即八",
    "T03n0187_011:0607c05": "聖道，所謂正見乃至正定，此即名為證苦滅",
    "T03n0187_011:0607c06": "聖道諦。",
    "T03n0187_011:0607c07": "[0607c07] 「復告比丘：『如是苦法，我先不從他聞，由善",
    "T03n0187_011:0607c08": "隨順如理思惟，生智生眼生明生遍生慧",
    "T03n0187_011:0607c09": "生光。比丘！如是苦集法，我先不從他聞，",
    "T03n0187_011:0607c10": "由善隨順如理思惟，生智生眼生明生遍",
    "T03n0187_011:0607c11": "生慧生光。比丘！如是苦集滅法，我先不從",
    "T03n0187_011:0607c12": "他聞，由善隨順如理思惟，生智生眼生明",
    "T03n0187_011:0607c13": "生遍生慧生光。比丘！如是苦滅證道，我先",
    "T03n0187_011:0607c14": "不從他聞，由善隨順如理思惟，生智生眼",
    "T03n0187_011:0607c15": "生明生遍生慧生光。復告比丘！苦應知、",
    "T03n0187_011:0607c16": "集應斷、滅應證、道應修，如是四法我先不",
    "T03n0187_011:0607c17": "從他聞，由善隨順如理思惟，生智生眼生",
    "T03n0187_011:0607c18": "明生遍生慧生光。』",
    "T03n0187_011:0607c19": "[0607c19] 「復告比丘：『我已知苦、已斷集、已證滅、已修",
    "T03n0187_011:0607c20": "道，如是四法我先不從他聞，由善隨順如",
    "T03n0187_011:0607c21": "理思惟，生智生眼生明生遍生慧生光。』",
    "T03n0187_011:0607c22": "[0607c22] 「復告比丘：『我先未見四聖諦，未得阿耨多",
    "T03n0187_011:0607c23": "羅三藐三菩提時，正智未生；我從證見四",
    "T03n0187_011:0607c24": "聖諦法輪已，心得解脫，慧得解脫，不復退",
    "T03n0187_011:0607c25": "失，而以正智得阿耨多羅三藐三菩提。我",
    "T03n0187_011:0607c26": "生已盡，梵行已立，所作已辦，不受後有。』",
    "T03n0187_011:0607c27": "[0607c27] 「爾時世尊出梵音聲，如是梵音從無量功",
    "T03n0187_011:0607c28": "德之所成就，無量劫來修習真實，不假於",
    "T03n0187_011:0607c29": "師自然而悟，發是妙聲，語憍陳如等言：『眼",
    "T03n0187_011:0608a01": "是無常苦空無我、無人無眾生無壽命，猶如",
    "T03n0187_011:0608a02": "腐草，雜土為牆危脆不實，如眼，耳鼻舌",
    "T03n0187_011:0608a03": "身意亦復如是。憍陳如！一切法從因緣",
    "T03n0187_011:0608a04": "生無有體性，離常離斷猶如虛空，雖無",
    "T03n0187_011:0608a05": "作者及以受者，善惡之法而不敗亡。憍陳",
    "T03n0187_011:0608a06": "如！色是無常苦空無我，受想行識亦復如是，",
    "T03n0187_011:0608a07": "由愛為水潤漬因緣眾苦增長；若得聖道",
    "T03n0187_011:0608a08": "證見諸法體性皆空，即能永滅如是眾苦。",
    "T03n0187_011:0608a09": "憍陳如！由彼分別不正思惟而生無明，更",
    "T03n0187_011:0608a10": "無有餘為無明因，而此分別不至無明。復",
    "T03n0187_011:0608a11": "由無明而生諸行，而此無明不至諸行，乃",
    "T03n0187_011:0608a12": "至行緣識，識緣名色，名色緣六處，六處緣",
    "T03n0187_011:0608a13": "觸，觸緣受，受緣愛，愛緣取，取緣有，有",
    "T03n0187_011:0608a14": "緣生，生緣老死憂悲苦惱，如是等為世間",
    "T03n0187_011:0608a15": "因，更無有餘能為其因。雖生諸法而因不",
    "T03n0187_011:0608a16": "至，法竟無我人眾生受者，捨於此身而",
    "T03n0187_011:0608a17": "至彼蘊；如理思惟無所分別，即滅無明，",
    "T03n0187_011:0608a18": "由無明滅即行滅，行滅即識滅，識滅即名色",
    "T03n0187_011:0608a19": "滅，名色滅即六處滅，六處滅即觸滅，觸",
    "T03n0187_011:0608a20": "滅即受滅，受滅即愛滅，愛滅即取滅，取滅即",
    "T03n0187_011:0608a21": "有滅，有滅即生滅，生滅即老死憂悲苦惱滅。",
    "T03n0187_011:0608a22": "若能如是於蘊界處了悟因緣，爾時得成",
    "T03n0187_011:0608a23": "多陀阿伽度、阿羅訶、三藐三佛陀。如是甚深",
    "T03n0187_011:0608a24": "微妙之法，非諸異道所能了悟。』",
    "T03n0187_011:0608a25": "[0608a25] 「爾時世尊為憍陳如，三轉十二行法輪已，",
    "T03n0187_011:0608a26": "憍陳如等皆悉了達諸法因緣，漏盡意解成阿",
    "T03n0187_011:0608a27": "羅漢。即於是時三寶出現，婆伽婆為佛寶，",
    "T03n0187_011:0608a28": "三轉十二行法輪為法寶，五跋陀羅為僧",
    "T03n0187_011:0608a29": "寶。佛轉法輪時，六十拘胝欲界諸天、八十拘",
    "T03n0187_011:0608b01": "胝色界諸天，八萬四千人，皆悉遠塵離垢得",
    "T03n0187_011:0608b02": "法眼淨。」",
    "T03n0187_011:0608b03": "[0608b03] 佛告諸比丘：「如來以妙梵之音轉于法輪，",
    "T03n0187_011:0608b04": "其聲遍至十方佛土，彼諸如來各聞三轉十",
    "T03n0187_011:0608b05": "二行妙梵之聲，咸見世尊住波羅奈鹿野苑",
    "T03n0187_011:0608b06": "中而轉法輪。",
    "T03n0187_011:0608b07": "[0608b07] 「是時十方諸佛皆悉默然而不說法，彼土菩",
    "T03n0187_011:0608b08": "薩各從座起而白佛言：『世尊！如來今者何故",
    "T03n0187_011:0608b09": "默然而不說法？』爾時彼佛告諸菩薩言：『汝",
    "T03n0187_011:0608b10": "等應知！釋迦如來於無量劫，勤苦累德勇",
    "T03n0187_011:0608b11": "猛精進行菩薩道，超過無量菩薩之行，於",
    "T03n0187_011:0608b12": "娑婆世界得阿耨多羅三藐三菩提，利益一",
    "T03n0187_011:0608b13": "切起大慈悲轉于法輪。其佛梵音遍至十",
    "T03n0187_011:0608b14": "方無邊剎土，我今聞彼說法之聲，是故默然。』",
    "T03n0187_011:0608b15": "諸菩薩眾聞佛語已，皆發阿耨多羅三藐三",
    "T03n0187_011:0608b16": "菩提心作是誓言：『願我當來速成佛道，以",
    "T03n0187_011:0608b17": "無漏法眼開悟眾生，同於彼佛。』」",
    "T03n0187_011:0608b18": "[0608b18] 爾時彌勒菩薩前白佛言：「世尊！無量諸來",
    "T03n0187_011:0608b19": "大菩薩眾，願聞如來轉于法輪所有功德。",
    "T03n0187_011:0608b20": "唯願世尊！略為宣說法輪之性。」",
    "T03n0187_011:0608b21": "[0608b21] 佛告彌勒及諸菩薩言：「善男子！法輪甚深，不",
    "T03n0187_011:0608b22": "可取故；法輪難見，離二邊故；法輪難悟，",
    "T03n0187_011:0608b23": "離作意及不作意故；法輪難知，不可以識",
    "T03n0187_011:0608b24": "識、不可以智知故；法輪不雜；斷除二障方",
    "T03n0187_011:0608b25": "能證故；法輪微妙，離諸喻故；法輪堅固，以",
    "T03n0187_011:0608b26": "金剛智方能入故；法輪難沮，無本際故；法",
    "T03n0187_011:0608b27": "輪無戲論，離攀緣故；法輪不盡，無退失",
    "T03n0187_011:0608b28": "故；法輪普遍，如虛空故。",
    "T03n0187_011:0608b29": "[0608b29] 「彌勒！法輪顯示一切諸法，本性寂靜，不生",
    "T03n0187_011:0608c01": "不滅，無有處所，非分別非不分別，到於",
    "T03n0187_011:0608c02": "實相昇于彼岸，空、無相、無願、無作，體性清淨",
    "T03n0187_011:0608c03": "離諸貪欲，會於真如、同於法性、等于實際，",
    "T03n0187_011:0608c04": "不壞不斷、無著無礙，善入緣起超過二邊不",
    "T03n0187_011:0608c05": "在中間，無能傾動，契於諸佛無功用行，",
    "T03n0187_011:0608c06": "不進不退不出不入，而無所得不可言說。",
    "T03n0187_011:0608c07": "性唯是一而入諸法，是為不二非可安立，",
    "T03n0187_011:0608c08": "歸第一義入實相法，法界平等超過數量，言",
    "T03n0187_011:0608c09": "語路斷心行處滅，不可譬喻平等如空，不",
    "T03n0187_011:0608c10": "離斷常不壞緣起，究竟寂滅無有變易，",
    "T03n0187_011:0608c11": "降伏眾魔摧諸外道，超過生死入佛境界，",
    "T03n0187_011:0608c12": "聖智所行、辟支所證、菩薩所趣，諸佛咨嗟！",
    "T03n0187_011:0608c13": "一切如來同有如是無差別法。彌勒！所轉",
    "T03n0187_011:0608c14": "法輪體性如是。若有如是轉法輪者乃名",
    "T03n0187_011:0608c15": "為佛，名正遍知，名自然悟，名法王，名導",
    "T03n0187_011:0608c16": "師，名大導師，名商主，名自在，名法自在，",
    "T03n0187_011:0608c17": "名轉法，名法施主，名大施主，名善行圓",
    "T03n0187_011:0608c18": "滿，名意樂滿足，名說者，名作者，名安慰",
    "T03n0187_011:0608c19": "者，名安隱者，名勇猛者，名戰勝，名作光，",
    "T03n0187_011:0608c20": "名破暗，名持燈，名大醫王，名療世間，名",
    "T03n0187_011:0608c21": "拔毒刺，名離障智，名普觀見，名普觀察，名",
    "T03n0187_011:0608c22": "普眼，名普賢，名普光，名普門，名端嚴，名",
    "T03n0187_011:0608c23": "無所著。如大地故名為平等，如須彌山王",
    "T03n0187_011:0608c24": "故名不動，成就諸功德出過世間故名最",
    "T03n0187_011:0608c25": "尊，達一切法故名無見頂，出過世間煩惱黑",
    "T03n0187_011:0608c26": "暗故名明燈，最極甚深難窮底故名大海，",
    "T03n0187_011:0608c27": "一切菩提分法寶具足故名寶所，無繫無著",
    "T03n0187_011:0608c28": "心解脫故名無染，通達諸法故名不退轉，",
    "T03n0187_011:0608c29": "利益眾生不擇處故名如風，焚燒一切煩",
    "T03n0187_011:0609a01": "惱故名如火，滌除一切分別煩惱故名如",
    "T03n0187_011:0609a02": "水，平等法界無中無邊無礙神通慧所行故",
    "T03n0187_011:0609a03": "名如空，除一切法障故名住無障智，超過",
    "T03n0187_011:0609a04": "世間眼所行境故名遍一切法界，身不染世",
    "T03n0187_011:0609a05": "間一切境界故名最勝人。名無量智，名演",
    "T03n0187_011:0609a06": "說世間師，名制多，名出世間，名不染世法，",
    "T03n0187_011:0609a07": "名世間勝，名世間自在，名世間大，名世間",
    "T03n0187_011:0609a08": "依止，名到世間彼岸，名世間燈，名世間上，",
    "T03n0187_011:0609a09": "名世間尊，名利益世間，名隨順世間，名一",
    "T03n0187_011:0609a10": "切世間了知，名世間主，名世間應供，名大",
    "T03n0187_011:0609a11": "福田，名最上，名無等等，名無比，名常正",
    "T03n0187_011:0609a12": "實，名一切法平等住，名得道，名示道者，名",
    "T03n0187_011:0609a13": "說道者，名超過魔境，名能摧伏魔，名出生",
    "T03n0187_011:0609a14": "死獲得清涼，名離無明黑暗，名無疑惑，名",
    "T03n0187_011:0609a15": "離煩惱，名離悕求，名除諸見惑，名解脫，",
    "T03n0187_011:0609a16": "名清淨，名離貪，名離瞋，名離癡，名盡漏，",
    "T03n0187_011:0609a17": "名心淨解脫，名智淨解脫，名宿命智，名大",
    "T03n0187_011:0609a18": "龍，名所作已辦，名離重擔，名逮得己利，",
    "T03n0187_011:0609a19": "名遠離生死結縛，名正智心善解脫，名善",
    "T03n0187_011:0609a20": "到一切心自在彼岸，名到施彼岸，名到戒彼",
    "T03n0187_011:0609a21": "岸，名到忍彼岸，名到精進彼岸，名到禪",
    "T03n0187_011:0609a22": "定彼岸，名到智慧彼岸，名願成就，名住大",
    "T03n0187_011:0609a23": "慈，名住大悲，名住大喜，名住大捨，名精勤",
    "T03n0187_011:0609a24": "攝眾生，名得無礙辯，名與世間作大依止，",
    "T03n0187_011:0609a25": "名大智，名念慧行覺成就，名得正念正斷",
    "T03n0187_011:0609a26": "正神足通、五根五力菩提分法、奢摩他毘&#x9262;舍",
    "T03n0187_011:0609a27": "那，名渡生死大海，名住彼岸，名住寂靜，",
    "T03n0187_011:0609a28": "名得安隱處，名得無畏處，名摧伏煩惱魔，",
    "T03n0187_011:0609a29": "名丈夫師子，名離毛&#x7AEA;怖畏，名無垢，名知",
    "T03n0187_011:0609b01": "者，名得三明，名度四河。持制多故名剎",
    "T03n0187_011:0609b02": "利，遠離一切罪垢故名婆羅門，破壞無明",
    "T03n0187_011:0609b03": "藏故名比丘，超過染著故名沙門，盡諸",
    "T03n0187_011:0609b04": "漏故名清淨者，持十力故名大力者，修身",
    "T03n0187_011:0609b05": "語意故名婆伽婆，是法王故名王中之王。",
    "T03n0187_011:0609b06": "名轉勝法輪，名利益眾生，名不變壞說法，",
    "T03n0187_011:0609b07": "名受一切智位，名成就七菩提寶，名得一",
    "T03n0187_011:0609b08": "切法寶境界，名眾會瞻仰，名能調伏未調伏",
    "T03n0187_011:0609b09": "者，名善能與諸菩薩受記，名得七淨財，名",
    "T03n0187_011:0609b10": "成辦一切樂，名隨一切意悉捨，名與一切眾",
    "T03n0187_011:0609b11": "生安樂，名持金剛勝智，名普遍眼，名見一",
    "T03n0187_011:0609b12": "切法無障礙，名普智作大神通，名演大法，",
    "T03n0187_011:0609b13": "名一切世間無有厭足，名光大清淨，名一",
    "T03n0187_011:0609b14": "切世間親近者，名知眾生器，名大嚴，名有",
    "T03n0187_011:0609b15": "學無學圍遶，名普照，名大幢王，名遍光明，",
    "T03n0187_011:0609b16": "名大光普照，名無雜對諸問難，名無分別，",
    "T03n0187_011:0609b17": "名光明遍照，名甚深難知難見難解般若波",
    "T03n0187_011:0609b18": "羅蜜光明場，名大梵，名寂靜威儀，名成就一",
    "T03n0187_011:0609b19": "切勝行，名持妙色，名見無厭足，名諸根寂",
    "T03n0187_011:0609b20": "靜，名資糧圓滿，名得調柔，名得勝調柔寂",
    "T03n0187_011:0609b21": "靜，名諸根調伏藏，名如馴象王，名如清淨",
    "T03n0187_011:0609b22": "池。具足三十二相故名永斷一切習氣障，",
    "T03n0187_011:0609b23": "具足隨好莊嚴身故名最上妙色無上，丈",
    "T03n0187_011:0609b24": "夫調御士故名四無畏，圓滿十八不共佛法",
    "T03n0187_011:0609b25": "故名天人師，成就一切事故名身口意業",
    "T03n0187_011:0609b26": "無譏嫌，成就一切相清淨智故名空住，善",
    "T03n0187_011:0609b27": "能了悟諸緣起性平等故名無相住，於一切",
    "T03n0187_011:0609b28": "願求無染著故名無願住，捨離一切境界",
    "T03n0187_011:0609b29": "故名無功用行，真如法界虛空相無相智境",
    "T03n0187_011:0609c01": "界故名如語不虛妄語不異語，觀如幻陽炎",
    "T03n0187_011:0609c02": "所夢水月谷響鏡像故名捨阿闌若，舉足下",
    "T03n0187_011:0609c03": "足調伏眾生故名行步不空過，斷除一切無",
    "T03n0187_011:0609c04": "明煩惱愛故名法城，為涅槃因故名見聞",
    "T03n0187_011:0609c05": "皆益，超過欲界故名出淤泥，超過色界故",
    "T03n0187_011:0609c06": "名摧魔幢，超過無色界故名建智幢，是法",
    "T03n0187_011:0609c07": "身智身故名出過一切世間無邊功德寶，智",
    "T03n0187_011:0609c08": "花開發成就解脫果故名大樹，難值故名",
    "T03n0187_011:0609c09": "優曇華。隨心願求皆得圓滿故，名摩尼珠",
    "T03n0187_011:0609c10": "王。[0609c10] 「成就諸業行故，名手足網鞔。於長夜",
    "T03n0187_011:0609c11": "梵行堅固護持不動故，名足下有千輻輪眾",
    "T03n0187_011:0609c12": "相莊嚴。於長夜如法供養衛護父母尊長",
    "T03n0187_011:0609c13": "及應供者，無依怙者為作依怙不殺命故，",
    "T03n0187_011:0609c14": "名手足長。於長夜誓不殺，演說不殺功德，",
    "T03n0187_011:0609c15": "勸諸眾生不殺，救護諸眾生故，名手足柔",
    "T03n0187_011:0609c16": "軟。於長夜供養父母承事尊上應供之人，",
    "T03n0187_011:0609c17": "以蘇油潤身自手塗摩歡喜無懈，名手足",
    "T03n0187_011:0609c18": "網鞔。於長夜善能布施愛語利益同事攝",
    "T03n0187_011:0609c19": "受眾生故，名足下安平。於長夜恒常增長",
    "T03n0187_011:0609c20": "勝上法故，名身毛右旋及以上靡。於長夜",
    "T03n0187_011:0609c21": "如來塔所自手修營供養灑掃，聞如來法身",
    "T03n0187_011:0609c22": "毛為&#x7AEA;心生希有，復為眾生演說正法，諸",
    "T03n0187_011:0609c23": "聞法者心生希有故，名[蹲-酋+(十/田/ㄙ)]如伊尼鹿王。於",
    "T03n0187_011:0609c24": "長夜聽聞正法受持讀誦如說修行，為他",
    "T03n0187_011:0609c25": "解說方便善知甚深句義，於老病死苦惱眾",
    "T03n0187_011:0609c26": "生為作依止，演說妙法不生輕慢故，名",
    "T03n0187_011:0609c27": "陰藏隱密。於長夜恭敬沙門婆羅門布施",
    "T03n0187_011:0609c28": "衣服，顯梵行德及顯十善自具慚愧，及教",
    "T03n0187_011:0609c29": "他堅固修行等事故，名臂傭長。於長夜不",
    "T03n0187_011:0610a01": "惱害眾生，身語意業與慈相應故，名身如",
    "T03n0187_011:0610a02": "尼拘陀樹。於長夜飲食常自知量，不多不",
    "T03n0187_011:0610a03": "少，見病者施種種湯藥，於下劣眾生常生",
    "T03n0187_011:0610a04": "慈&#x615C;，修理壞塔及營新塔，怖畏眾生施其",
    "T03n0187_011:0610a05": "無畏故，名身體柔澤。於長夜供養父母師",
    "T03n0187_011:0610a06": "長及應供者，以蘇油塗身，適其溫凊澡",
    "T03n0187_011:0610a07": "浴熏香，布施上妙室宅衣服飲食臥具湯藥",
    "T03n0187_011:0610a08": "令得安隱，以香水灑掃如來塔廟，又以香",
    "T03n0187_011:0610a09": "花幢幡寶蓋，莊嚴佛塔故名真金色，於長",
    "T03n0187_011:0610a10": "夜不惱害眾生常修慈忍，勸諸眾生修",
    "T03n0187_011:0610a11": "行十善，以金造如來形像及造塔廟，或",
    "T03n0187_011:0610a12": "以金彩圖畫如來及以塔廟，或生金末散",
    "T03n0187_011:0610a13": "佛形像及以塔廟，或以幢幡寶蓋莊嚴佛塔",
    "T03n0187_011:0610a14": "及佛形像，或以衣服飲食惠施眾生故，名",
    "T03n0187_011:0610a15": "一一毛孔一一毛生皆悉光澤分明顯現。於",
    "T03n0187_011:0610a16": "長夜常親近智者，請問何法是罪？何法非",
    "T03n0187_011:0610a17": "罪？何法可修？何法不可修？何法為上？何",
    "T03n0187_011:0610a18": "法為中？何法為下？擇其善者而修行之，及",
    "T03n0187_011:0610a19": "掃灑佛塔故，名七處高。於長夜父母及應",
    "T03n0187_011:0610a20": "供沙門婆羅門可遵崇者皆悉供養，貧窮下",
    "T03n0187_011:0610a21": "賤有所悕求皆隨彼意，施與衣服飲食臥",
    "T03n0187_011:0610a22": "具湯藥，又修園池林井給彼須者故，名身",
    "T03n0187_011:0610a23": "上分如師子。於長夜父母及應供處常能供",
    "T03n0187_011:0610a24": "養恭敬，於貧窮下賤心不輕欺常生憐",
    "T03n0187_011:0610a25": "&#x615C;，在如是等願力堅固不捨棄故，名踝骨",
    "T03n0187_011:0610a26": "不現。於長夜常省己過不訟彼短永",
    "T03n0187_011:0610a27": "離&#x9B2A;諍，身語意業恒常清淨故，名兩肩平",
    "T03n0187_011:0610a28": "滿。於長夜在沙門婆羅門，生恭敬心迎",
    "T03n0187_011:0610a29": "來送去，善解諸教得無所畏，有&#x9B2A;訟者",
    "T03n0187_011:0610b01": "教令不諍，又教諸王臣佐及一切眾生令",
    "T03n0187_011:0610b02": "修忠孝，修行善業增長佛法故，名師子",
    "T03n0187_011:0610b03": "頷。於長夜隨諸眾生所有樂欲，一切施與",
    "T03n0187_011:0610b04": "善言安慰，皆令歡喜願力堅固，名具四十",
    "T03n0187_011:0610b05": "齒。於長夜不兩舌&#x9B2A;諍，有&#x9B2A;諍處和其兩",
    "T03n0187_011:0610b06": "邊各令歡喜故，名齒不&#x758E;缺。於長夜常",
    "T03n0187_011:0610b07": "修善事遠離惡法，常施眾生乳酪及淨衣",
    "T03n0187_011:0610b08": "服，以白土為泥掃拭佛塔，以眾白花供",
    "T03n0187_011:0610b09": "養佛塔，具如是等功德故，名齒白齊密。於",
    "T03n0187_011:0610b10": "長夜所出語言，令諸眾生心生喜樂，不求",
    "T03n0187_011:0610b11": "他過以平等心，勸諸眾生演說正法故，",
    "T03n0187_011:0610b12": "名於諸味中得最上味。於長夜不惱眾生，",
    "T03n0187_011:0610b13": "有病苦者隨其所應而療除之，所求美味",
    "T03n0187_011:0610b14": "隨意與之，心不生&#x608B;故，名梵音聲。於長夜",
    "T03n0187_011:0610b15": "不妄語，不&#x9E81;獷語，不惡語，常住慈悲喜捨",
    "T03n0187_011:0610b16": "四梵住處，以柔軟音聲，為眾生說法皆生",
    "T03n0187_011:0610b17": "歡喜心故，名眼青紺色。於長夜在父母師",
    "T03n0187_011:0610b18": "長常生恭敬，觀一切眾生猶如一子，有來",
    "T03n0187_011:0610b19": "求者恒起慈悲，勸諸眾生觀於佛像塔廟",
    "T03n0187_011:0610b20": "故，名眼睫如牛王。於長夜心不下劣意",
    "T03n0187_011:0610b21": "常廣大，勸諸眾生修無上法，遠離顰蹙",
    "T03n0187_011:0610b22": "恒常微笑，親近善友先言慰喻故，名舌廣",
    "T03n0187_011:0610b23": "大。於長夜遠離一切語過，恒常讚歎聲聞、",
    "T03n0187_011:0610b24": "辟支、菩薩、如來及諸法師，受持讀誦書寫經",
    "T03n0187_011:0610b25": "典，為人解說如法修行故，名肉髻無能",
    "T03n0187_011:0610b26": "見頂。於長夜頂禮父母諸尊沙門婆羅門，",
    "T03n0187_011:0610b27": "以香油塗其足下及為淨髮，一切來者皆",
    "T03n0187_011:0610b28": "以花鬘繫其頂上故，名眉間白毫右旋清",
    "T03n0187_011:0610b29": "淨光明。[0610b29] 「於長夜恒常開門大施普請眾生",
    "T03n0187_011:0610c01": "隨意所與，亦勸眾生行如是施，親近善",
    "T03n0187_011:0610c02": "友，恒不捨&#x5F03;，求法重師不憚艱劬心無",
    "T03n0187_011:0610c03": "懈怠，於聲聞、緣覺、菩薩、如來、父母師長所，以",
    "T03n0187_011:0610c04": "種種香油然燈，及造妙好端正如來形像，",
    "T03n0187_011:0610c05": "以妙寶莊嚴，又以白寶安置眉間作如來",
    "T03n0187_011:0610c06": "相好，勸諸眾生發菩提心，令修無量諸善",
    "T03n0187_011:0610c07": "行故，名得大勢，名成就那羅延力，名成就",
    "T03n0187_011:0610c08": "如來無畏願力，名說法不錯亂，名覺悟無言",
    "T03n0187_011:0610c09": "說，名願力能令一切眾生隨類各解，名無失",
    "T03n0187_011:0610c10": "念，名無異想，名如實了知諸眾生心，名非",
    "T03n0187_011:0610c11": "擇滅捨，名欲行三昧不斷，名精進不退，名",
    "T03n0187_011:0610c12": "念不退，名智不退，名解脫不退，名解脫知",
    "T03n0187_011:0610c13": "見不退，名從智出一切身語意業隨智慧行，",
    "T03n0187_011:0610c14": "名過現未來智障無礙，名得無礙解脫，名",
    "T03n0187_011:0610c15": "善入眾生之行，名如應說法，名善能超過一",
    "T03n0187_011:0610c16": "切音聲相彼岸，名善對答一切異類音聲，名",
    "T03n0187_011:0610c17": "迦陵頻伽聲，名天鼓聲，名天樂聲，名地大",
    "T03n0187_011:0610c18": "振動聲，名大海王聲，名大龍王聲，名大雲",
    "T03n0187_011:0610c19": "聲，名隨諸眾生類聲，名無著無礙令諸眾會",
    "T03n0187_011:0610c20": "生歡喜心，名梵釋天王之所供養，名阿修羅、",
    "T03n0187_011:0610c21": "緊那羅、摩&#x777A;羅伽歡喜心瞻仰目不暫捨，名",
    "T03n0187_011:0610c22": "聲聞眾之所承事，名菩薩眾之所恭敬讚歎，",
    "T03n0187_011:0610c23": "名無悕求說法，名說一字一句皆不唐捐，",
    "T03n0187_011:0610c24": "名說法以時。彌勒！我今略說如來功德，若",
    "T03n0187_011:0610c25": "廣說者窮劫不盡。」[0610c25] 爾時世尊欲重宣此義，",
    "T03n0187_011:0610c26": "而說偈言：",
    "T03n0187_011:0610c27": "「無處無戲論，  無生亦無滅，",
    "T03n0187_011:0610c28": " 體性空寂靜，  轉如是法輪。",
    "T03n0187_011:0610c29": " 不出亦不入，  無因亦無相，",
    "T03n0187_011:0611a01": " 一切法平等，  轉如是法輪。",
    "T03n0187_011:0611a02": " 如夢幻陽炎，  水月及谷響，",
    "T03n0187_011:0611a03": " 皆無有自性，  轉如是法輪。",
    "T03n0187_011:0611a04": " 入諸因緣法，  不斷亦不常，",
    "T03n0187_011:0611a05": " 遠離諸惡見，  轉如是法輪。",
    "T03n0187_011:0611a06": " 遠離於無有，  非法非非法，",
    "T03n0187_011:0611a07": " 本自不生滅，  轉如是法輪。",
    "T03n0187_011:0611a08": " 實際非實際，  真如非真如，",
    "T03n0187_011:0611a09": " 示諸法體性，  轉如是法輪。",
    "T03n0187_011:0611a10": " 眼耳鼻舌身，  及意皆不實，",
    "T03n0187_011:0611a11": " 體性空無思，  轉如是法輪。",
    "T03n0187_011:0611a12": " 以如是法輪，  覺諸未覺者，",
    "T03n0187_011:0611a13": " 一切法體性，  我自已覺知。",
    "T03n0187_011:0611a14": " 不從他覺悟，  名曰自然人，",
    "T03n0187_011:0611a15": " 得於法自在，  故說為法王。",
    "T03n0187_011:0611a16": " 知理知非理，  故名為導師。",
    "T03n0187_011:0611a17": " 隨應演說法，  教化諸群生。",
    "T03n0187_011:0611a18": " 能到於彼岸，  故名為教主，",
    "T03n0187_011:0611a19": " 為諸迷路者，  演說真實法。",
    "T03n0187_011:0611a20": " 度之於彼岸，  故名無上師，",
    "T03n0187_011:0611a21": " 以四攝及智，  普攝諸世間。",
    "T03n0187_011:0611a22": " 越生死稠林，  故名為商主。",
    "T03n0187_011:0611a23": " 於法無罣礙，  故名法自在。",
    "T03n0187_011:0611a24": " 轉於正法輪，  故名為法王。",
    "T03n0187_011:0611a25": " 名師名持法，  名無上法主，",
    "T03n0187_011:0611a26": " 亦名大德主，  亦名戒願滿，",
    "T03n0187_011:0611a27": " 亦名施無畏，  亦名示涅槃，",
    "T03n0187_011:0611a28": " 亦名能降伏，  亦名能自解，",
    "T03n0187_011:0611a29": " 亦名能悟心。  智慧大光明。",
    "T03n0187_011:0611b01": " 普照於一切，  破無明黑暗，",
    "T03n0187_011:0611b02": " 為世作醫王。  能除煩惱病，",
    "T03n0187_011:0611b03": " 善拔諸毒箭，  名無上導師。",
    "T03n0187_011:0611b04": " 有三十二相，  具八十種好，",
    "T03n0187_011:0611b05": " 身分皆微妙，  隨順於眾生。",
    "T03n0187_011:0611b06": " 十力四無畏，  十八不共法，",
    "T03n0187_011:0611b07": " 大乘勝牟尼，  具如是威德。",
    "T03n0187_011:0611b08": " 無上正法輪，  如來勝功德，",
    "T03n0187_011:0611b09": " 若欲廣說者，  窮劫不能盡。",
    "T03n0187_011:0611b10": " 佛智無有邊，  廣大如虛空。」"
}