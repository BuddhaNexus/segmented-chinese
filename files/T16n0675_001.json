{
    "T16n0675_001:0665a02": "No. 675 [Nos. 676-679]",
    "T16n0675_001:0665a03": "深密解脫經序",
    "T16n0675_001:0665a05": "沙門都釋曇寧造",
    "T16n0675_001:0665a06": "[0665a06] 夫至&#x8FF9;虛微、理包言像之外，幽宗沖祕、旨絕",
    "T16n0675_001:0665a07": "名相之域，是以大聖秉獨悟之靈，姿鏡寰中",
    "T16n0675_001:0665a08": "之妙趣。實相廓然，與虛無齊其量；法性憺",
    "T16n0675_001:0665a09": "爾，與幽冥同其源。神輝潛映而不滅，萬相俱",
    "T16n0675_001:0665a10": "應而不生。然此生也，生所不能生；此之滅也，",
    "T16n0675_001:0665a11": "滅所不能滅。顯既非有，隱豈為無？寂焉而動、",
    "T16n0675_001:0665a12": "動焉而寂，出沒無方，教&#x8FF9;星羅者矣。[0665a12] 蓋《深密",
    "T16n0675_001:0665a13": "解脫經》者，乃兆聖之玄源、億善之淵府。論其",
    "T16n0675_001:0665a14": "旨也則真相不二，語其教也則湛然理一，義",
    "T16n0675_001:0665a15": "盡沖籍、文窮祕典，妙絕&#x7188;怡、包括群藏。自",
    "T16n0675_001:0665a16": "非詮于理教，何以顯茲深致？但東西音殊，理",
    "T16n0675_001:0665a17": "憑翻譯，非翻非譯，文義斯壅，所以久蘊而",
    "T16n0675_001:0665a18": "不顯者，良俟嘉運而光通矣。[0665a18] 大魏皇帝總六",
    "T16n0675_001:0665a19": "合以統天、包百王以馭宇，道邁羲唐、德超古",
    "T16n0675_001:0665a20": "哲，而每遊神覺典、妙翫大乘，思在翻演、鴻宣",
    "T16n0675_001:0665a21": "遐代。時有北天竺三藏法師菩提留支——魏音",
    "T16n0675_001:0665a22": "道晞，曾為此地之沙門都統也——識性內融，神",
    "T16n0675_001:0665a23": "機外朗，沖文玄藏，罔不該洞。以永&#x7188;二年龍",
    "T16n0675_001:0665a24": "次星紀，月呂蕤賓，詔命三藏於顯陽殿高",
    "T16n0675_001:0665a25": "陞法座，披匣揮麈，口自翻譯，義語無滯。[0665a25] 皇",
    "T16n0675_001:0665a26": "上尊經祇法，執翰輪首，下筆成句，文義雙顯，",
    "T16n0675_001:0665a27": "旨包群籍之祕理、含眾典之奧，但萬機淵",
    "T16n0675_001:0665a28": "曠，無容終訖。捨筆之後，轉授沙門都法師慧",
    "T16n0675_001:0665a29": "光、曇寧，在永寧上寺共律師僧辯、居士李廓",
    "T16n0675_001:0665b01": "等遵承上軌，歲常翻演新經諸論，津悟恒沙。",
    "T16n0675_001:0665b02": "[0665b02] 帝亦時紆尊儀，飾茲玄席，同事名儒招玄、",
    "T16n0675_001:0665b03": "大統法師僧令、沙門都法師僧澤、律師慧顒",
    "T16n0675_001:0665b04": "等十有餘僧。緇俗詵詵，法事隆盛，一言三",
    "T16n0675_001:0665b05": "覆，慕盡窮微，是使深密祕藏光宣於景運，解",
    "T16n0675_001:0665b06": "脫妙義永流於遐劫。[0665b06] 理教淵廓，罔測其源，旨",
    "T16n0675_001:0665b07": "趣中絕，焉究其宗？所謂鹿苑之唱再興，祇",
    "T16n0675_001:0665b08": "園之風更顯者也。寧雖識昧，忝廁倫末，敢罄",
    "T16n0675_001:0665b09": "庸管，祇記云爾。",
    "T16n0675_001:0665b12": "深密解脫經卷第一",
    "T16n0675_001:0665b14": "元魏天竺三藏菩提流支譯",
    "T16n0675_001:0665b15": "序品第一",
    "T16n0675_001:0665b16": "[0665b16] 歸命釋迦牟尼佛",
    "T16n0675_001:0665b17": "[0665b17] 如是我聞：[0665b17] 一時婆伽婆住法界殿如來境界",
    "T16n0675_001:0665b18": "處——眾寶赫焰一切莊嚴第一之處；遍至無量",
    "T16n0675_001:0665b19": "諸世界處；放大光明普照之處；無量善巧差",
    "T16n0675_001:0665b20": "別住處；無有分齊、過分齊處；過諸一切三界",
    "T16n0675_001:0665b21": "境界、出世間、上上善根境界成就之處；善得",
    "T16n0675_001:0665b22": "清淨、自在解脫、無礙之處；諸佛如來神力住",
    "T16n0675_001:0665b23": "持之處；無量菩薩眾所行處；無量諸眾天、龍、",
    "T16n0675_001:0665b24": "夜叉、乾闥婆、阿修羅、迦樓羅、緊那羅、摩&#x777A;羅伽、",
    "T16n0675_001:0665b25": "人非人等之所行處；是大法界究竟滿足喜",
    "T16n0675_001:0665b26": "樂之處；畢竟能與一切眾生利益之處；離諸",
    "T16n0675_001:0665b27": "一切煩惱垢處；離諸一切諸魔、怨敵，諸佛住",
    "T16n0675_001:0665b28": "持莊嚴之處；大法意去之所明處；奢摩他、",
    "T16n0675_001:0665b29": "毘婆舍那大乘之處；入空、無相、無願大解脫",
    "T16n0675_001:0665c01": "樂處；無量功德眾大寶蓮華王之所莊嚴處——",
    "T16n0675_001:0665c02": "婆伽婆住如是等不可思議自在之處。",
    "T16n0675_001:0665c03": "[0665c03] 諸佛如來善覺所覺，離於二行，到無相處；行",
    "T16n0675_001:0665c04": "諸佛行，得諸如來一切平等，到無障礙之所去",
    "T16n0675_001:0665c05": "處；能到一切不退法輪、能到不可降伏境界、",
    "T16n0675_001:0665c06": "不可思議體、能到一切三世平等、遍至一切",
    "T16n0675_001:0665c07": "諸世界身、到於諸法無疑之處；能到一切究",
    "T16n0675_001:0665c08": "竟智行、悉能到於法智無疑、得諸一切無",
    "T16n0675_001:0665c09": "分別身、能答一切菩薩問智、能到無二行之",
    "T16n0675_001:0665c10": "彼岸、能到諸佛無有差別解脫智處；能到無",
    "T16n0675_001:0665c11": "邊無中三昧，境界廣大如法界、究竟如虛空；",
    "T16n0675_001:0665c12": "盡未來際與諸無量聲聞眾俱——心善調伏，皆",
    "T16n0675_001:0665c13": "是佛子，善得心解脫、善得慧解脫、善得清淨",
    "T16n0675_001:0665c14": "戒，求法者與樂，成就多聞、住持多聞、具足多",
    "T16n0675_001:0665c15": "聞，善思所思、善說所說、善作所作，善得一切",
    "T16n0675_001:0665c16": "速疾般若、善得一切疾去般若、善得一切猛",
    "T16n0675_001:0665c17": "利般若，具足三明，見第一法，得究竟行，能作",
    "T16n0675_001:0665c18": "清淨，受大施主具足成就、寂靜威儀畢竟成",
    "T16n0675_001:0665c19": "就，忍辱柔和，善受佛教，能如說行。[0665c19] 時諸無量",
    "T16n0675_001:0665c20": "大菩薩眾，皆從無量種種佛土而來集會——是",
    "T16n0675_001:0665c21": "諸菩薩皆住一切所求大處，畢竟能取無上",
    "T16n0675_001:0665c22": "大法，得一切眾生平等之心，離諸一切分別，",
    "T16n0675_001:0665c23": "分別降伏一切諸魔、怨敵，離諸一切聲聞、辟",
    "T16n0675_001:0665c24": "支佛之所念處，得大法味喜樂具足，過五怖",
    "T16n0675_001:0665c25": "畏得不退地，一乘之體現前，能滅一切眾生",
    "T16n0675_001:0665c26": "怖畏之地——如是等，不可說、不可思、不可稱、不",
    "T16n0675_001:0665c27": "可量、不可數菩薩眾俱。",
    "T16n0675_001:0665c28": "聖者善問菩薩問品第二",
    "T16n0675_001:0665c29": "[0665c29] 爾時，婆伽婆百千萬阿僧祇大眾前後圍遶，",
    "T16n0675_001:0666a01": "為諸菩薩說甚深法。[0666a01] 時大眾中有聖者菩薩",
    "T16n0675_001:0666a02": "摩訶薩，名曰善問，在眾中坐，即依無言無",
    "T16n0675_001:0666a03": "有二相第一義諦，問聖者深密解脫菩薩言：",
    "T16n0675_001:0666a04": "「佛子！言一切法不二。一切法不二者，何者為",
    "T16n0675_001:0666a05": "一切法？云何名不二？」[0666a05] 爾時，深密解脫菩薩告",
    "T16n0675_001:0666a06": "善問菩薩言：「善男子！言一切法者有二種。何",
    "T16n0675_001:0666a07": "等為二？一者、有為法，二者、無為法。善男子！有",
    "T16n0675_001:0666a08": "為法者，非有為、非無為；無為法者，非有為、非",
    "T16n0675_001:0666a09": "無為。」[0666a09] 善問菩薩言：「佛子！云何有為法，非有為、",
    "T16n0675_001:0666a10": "非無為？云何無為法，非有為、非無為？」[0666a10] 深密解",
    "T16n0675_001:0666a11": "脫菩薩言：「善男子！言有為法者，惟是如來",
    "T16n0675_001:0666a12": "名字說法。所言如來名字說法者，惟分別言",
    "T16n0675_001:0666a13": "語名為說法。善男子！若惟名字分別言語",
    "T16n0675_001:0666a14": "名說法者，常不如是，但種種名字聚集言",
    "T16n0675_001:0666a15": "語成。是故，言非有為。善男子！言無為者，",
    "T16n0675_001:0666a16": "惟言語體。善男子！假使離於有為、無為者，",
    "T16n0675_001:0666a17": "彼法亦如是。[0666a17] 「善男子！雖無言語而不空說事。",
    "T16n0675_001:0666a18": "佛子！何者為事而言不空說？所謂聖人知聖",
    "T16n0675_001:0666a19": "人見、聖智知聖見見，無言所證。為欲說彼",
    "T16n0675_001:0666a20": "無言語法，依相說彼有為、無為。善男子！言",
    "T16n0675_001:0666a21": "無為者，惟是如來名字說法；名字說法者，",
    "T16n0675_001:0666a22": "是分別相；分別相者，即言語相。善男子！言語",
    "T16n0675_001:0666a23": "相者，即是名字之所集法；名字集者，是虛妄",
    "T16n0675_001:0666a24": "法；虛妄法者，常無如是體，種種分別名字不",
    "T16n0675_001:0666a25": "成即言語相。是故，我說非無為。善男子！言有",
    "T16n0675_001:0666a26": "為者，但是名字。若離有為、無為法者，彼亦如",
    "T16n0675_001:0666a27": "是。善男子！而非無事說彼言語。善男子！何",
    "T16n0675_001:0666a28": "者為事而言聖智知、聖智見？無言證法。無",
    "T16n0675_001:0666a29": "言證法故，說名非有為。」[0666a29] 善問菩薩言：「佛子！云",
    "T16n0675_001:0666b01": "何彼事無言所證，聖智知、聖智見，而言為彼",
    "T16n0675_001:0666b02": "無言證法說彼有為、無為言語？」[0666b02] 深密解脫菩",
    "T16n0675_001:0666b03": "薩言：「善男子！譬如幻師、幻師弟子住四衢道，",
    "T16n0675_001:0666b04": "積聚草木、枝葉、瓦石在於一處，示現種種幻",
    "T16n0675_001:0666b05": "術所作，所謂象、馬、車、步諸兵，摩尼、真珠、琉璃、",
    "T16n0675_001:0666b06": "珂貝、珊瑚、虎珀、車璩、馬瑙、錢財、穀帛、庫",
    "T16n0675_001:0666b07": "藏諸物，示如是等種種異事。善男子！有諸愚",
    "T16n0675_001:0666b08": "癡無智凡夫見聞彼事，不知彼是草木、瓦石，",
    "T16n0675_001:0666b09": "生如是心：『實有此諸象、馬、車、步、摩尼、真珠、&#x7460;",
    "T16n0675_001:0666b10": "璃、珂貝、珊瑚、虎珀、車璩、馬瑙、錢財、穀帛、庫",
    "T16n0675_001:0666b11": "藏等物，以現見故。』彼愚癡人如是見聞，即取",
    "T16n0675_001:0666b12": "修行，畢竟為實、餘者虛妄。善男子！彼人復更",
    "T16n0675_001:0666b13": "須求上上法。[0666b13] 「善男子！復有智慧非愚癡者，見",
    "T16n0675_001:0666b14": "象、馬等，知是草木、瓦石等體。彼人見聞生如",
    "T16n0675_001:0666b15": "是心：『彼諸如是象、馬、車等，我見非實，此幻所",
    "T16n0675_001:0666b16": "作，有此象、馬、車、步兵等虛妄之相，種種異事",
    "T16n0675_001:0666b17": "幻惑人眼。』彼智慧人如所見聞，不取為實、",
    "T16n0675_001:0666b18": "亦不執著，亦不取此畢竟為實、餘者虛妄，而",
    "T16n0675_001:0666b19": "知為義取彼言語，此人不須更觀勝法。[0666b19] 「善男",
    "T16n0675_001:0666b20": "子！凡夫眾生未得聖人出世間智亦復如是。",
    "T16n0675_001:0666b21": "凡夫愚癡，不如實知無言語法，見聞有為、無",
    "T16n0675_001:0666b22": "為之法，生如是心：『有此有為、無為之法，如我",
    "T16n0675_001:0666b23": "見聞。』是故，彼人如所見聞，畢竟而取執著為",
    "T16n0675_001:0666b24": "實，如所見聞如是受行——此畢竟實，餘者虛妄——",
    "T16n0675_001:0666b25": "彼人更須觀察勝法。[0666b25] 「善男子！復有眾生非是",
    "T16n0675_001:0666b26": "愚癡，見於實諦得諸聖人出世間智，如實能",
    "T16n0675_001:0666b27": "知一切諸法，證無言語真實法體，而彼眾生",
    "T16n0675_001:0666b28": "見聞有為、無為之法，生如是心：『如所見聞，無",
    "T16n0675_001:0666b29": "如是等有為、無為名字等法。』復作是念：『有此",
    "T16n0675_001:0666c01": "有為、無為言說，從虛妄分別行相而生，如彼",
    "T16n0675_001:0666c02": "幻法迷惑於智，以生有為、無為異異名相。』",
    "T16n0675_001:0666c03": "彼人了知，不如見聞如是取著——此是真實，餘",
    "T16n0675_001:0666c04": "者虛妄——為顯彼義而取言語，彼人不須更觀",
    "T16n0675_001:0666c05": "勝法。[0666c05] 「善男子！如是彼事——聖人智知、聖人見",
    "T16n0675_001:0666c06": "見——無言所證，為欲證彼無言之法，說彼有為、",
    "T16n0675_001:0666c07": "無為名相。」[0666c07] 爾時，深密解脫菩薩而說偈言：",
    "T16n0675_001:0666c08": "「深義無言語，  諸佛說不二。",
    "T16n0675_001:0666c09": " 癡人依無明，  戲論著二法，",
    "T16n0675_001:0666c10": " 長行世間道，  往來無休息，",
    "T16n0675_001:0666c11": " 生於畜生中，  以離第一義。」",
    "T16n0675_001:0666c12": "聖者曇無竭菩薩問品第三",
    "T16n0675_001:0666c13": "[0666c13] 爾時，聖者曇無竭菩薩摩訶薩，依於如實第",
    "T16n0675_001:0666c14": "一義諦過諸一切世間覺觀境界之相，白佛",
    "T16n0675_001:0666c15": "言：「世尊！我憶過去世、復過彼過去世，離此世",
    "T16n0675_001:0666c16": "界七十七恒河沙世界、過彼無量恒河沙世",
    "T16n0675_001:0666c17": "界已，有佛國土，號名稱世界，彼中有佛名毘",
    "T16n0675_001:0666c18": "摩羅吉諦如來，住彼國土。我於爾時遊化眾",
    "T16n0675_001:0666c19": "生往彼世界。爾時，見有一外道師止住一處，",
    "T16n0675_001:0666c20": "有七萬七千弟子聚集其所，依第一義相思",
    "T16n0675_001:0666c21": "惟諸法。彼諸外道迭共推覓第一義相、稱",
    "T16n0675_001:0666c22": "量第一義相、思惟第一義相，觀察不見第一",
    "T16n0675_001:0666c23": "義相，生異異意、異異見、異異執著，立異朋黨",
    "T16n0675_001:0666c24": "起於諍論，口力交諍出不善言，迭共相亂起",
    "T16n0675_001:0666c25": "散而去。世尊！我於爾時即生心念：『希有，諸佛",
    "T16n0675_001:0666c26": "如來出世。以依如來出世間故，今得見聞過",
    "T16n0675_001:0666c27": "於一切世間境界第一義相、得證第一義相、",
    "T16n0675_001:0666c28": "見第一義相、證一切滅相。』」",
    "T16n0675_001:0666c29": "[0666c29] 爾時，世尊告曇無竭菩薩言：「曇無竭！如是，如",
    "T16n0675_001:0667a01": "是。我覺過諸世間境界第一義相，如是覺已",
    "T16n0675_001:0667a02": "而為人說、以示於人、顯示於人，建立是法。何",
    "T16n0675_001:0667a03": "以故？我為聖人說我內身自所證法、為諸凡",
    "T16n0675_001:0667a04": "夫說覺觀境界，迭共所知。曇無竭！汝今當依",
    "T16n0675_001:0667a05": "此義而知所謂過諸世間境界是第一義相。",
    "T16n0675_001:0667a06": "[0667a06] 「復次，曇無竭！我說第一義者，是過一切諸相",
    "T16n0675_001:0667a07": "境界，覺觀是名諸相境界；如是，我說第一義",
    "T16n0675_001:0667a08": "者是無言境界，覺觀是名言說境界。曇無",
    "T16n0675_001:0667a09": "竭！我說離諸言語是第一義相，覺觀名字是",
    "T16n0675_001:0667a10": "世諦相；如是，我說離諸諍論是第一義相，覺",
    "T16n0675_001:0667a11": "觀名字是諍論相。曇無竭！依此義相，汝今應",
    "T16n0675_001:0667a12": "知過諸世間覺觀境界是第一義相。[0667a12] 「曇無竭！",
    "T16n0675_001:0667a13": "譬如有人，盡於一形噉辛苦味、樂辛苦味，彼",
    "T16n0675_001:0667a14": "人不能知、不能覺、不能量、不能信石蜜、阿",
    "T16n0675_001:0667a15": "婆婆等甘美之味。[0667a15] 「曇無竭！有人長夜信貪欲",
    "T16n0675_001:0667a16": "樂、樂著貪欲、為貪欲火燒內心，身不能知、",
    "T16n0675_001:0667a17": "不能覺、不能量、不能信離諸一切色、聲、香、味、",
    "T16n0675_001:0667a18": "觸無貪欲樂。[0667a18] 「曇無竭！有人長夜信分別樂、樂",
    "T16n0675_001:0667a19": "於分別，不能知、不能覺、不能量、不能信內身",
    "T16n0675_001:0667a20": "寂靜無分別樂。[0667a20] 「曇無竭！有人長夜樂見聞覺",
    "T16n0675_001:0667a21": "知樂，信樂而行，彼人不能知、不能覺、不能量、",
    "T16n0675_001:0667a22": "不能信內身寂滅離見聞覺知樂。[0667a22] 「曇無竭！如",
    "T16n0675_001:0667a23": "人長夜取我我相樂，信樂而行，彼人不能知、",
    "T16n0675_001:0667a24": "不能覺、不能量、不能信北&#x6B1D;單越無我我所",
    "T16n0675_001:0667a25": "樂。[0667a25] 「曇無竭！如是覺觀之人，不能知、不能覺、",
    "T16n0675_001:0667a26": "不能量、不能信離諸覺觀第一義相。」[0667a26] 爾時，世",
    "T16n0675_001:0667a27": "尊而說偈言：",
    "T16n0675_001:0667a28": "「我說身證法，  第一離言境，",
    "T16n0675_001:0667a29": " 離覺觀諍相，  無言第一義。」",
    "T16n0675_001:0667b01": "聖者善清淨慧菩薩問品第四",
    "T16n0675_001:0667b02": "[0667b02] 爾時，聖者善清淨慧菩薩摩訶薩，依第一義",
    "T16n0675_001:0667b03": "過一異相，白佛言：「世尊！世尊善說希有妙法",
    "T16n0675_001:0667b04": "第一義諦——微細極細甚深之義過一異相——所",
    "T16n0675_001:0667b05": "謂難證。世尊！我憶往昔在於一處，見住信",
    "T16n0675_001:0667b06": "行地諸菩薩等集坐一處，思有為行、第一義諦",
    "T16n0675_001:0667b07": "為一、為異？有諸菩薩言：『有為行相異第一義。』",
    "T16n0675_001:0667b08": "復有菩薩作如是言：『非有為行異第一義。』而",
    "T16n0675_001:0667b09": "作是言：『有為之行不異第一義。』復有菩薩生",
    "T16n0675_001:0667b10": "於疑心而起異意，作如是言：『此諸菩薩中，何",
    "T16n0675_001:0667b11": "者是實說？何者虛妄說？何者是正念修行法？",
    "T16n0675_001:0667b12": "何者是邪念修行法？』世尊！我見彼諸菩薩，作",
    "T16n0675_001:0667b13": "是思惟：『此諸善男子等皆是愚癡，非善黠慧，",
    "T16n0675_001:0667b14": "不善知法，墮邪念中。』何以故？以不能知有為",
    "T16n0675_001:0667b15": "之行微細無相，過一異相，第一義相故。」[0667b15] 爾時，",
    "T16n0675_001:0667b16": "佛告善清淨慧菩薩摩訶薩言：「善清淨慧！如",
    "T16n0675_001:0667b17": "是，如是。彼諸一切善男子等皆是愚癡，不善",
    "T16n0675_001:0667b18": "黠慧，不知正法，墮邪念中。何以故？以不能知",
    "T16n0675_001:0667b19": "微細行相過一異相，第一義相故。何以故？",
    "T16n0675_001:0667b20": "善清淨慧！若有為行不異第一義相者，一切",
    "T16n0675_001:0667b21": "愚癡諸凡夫等悉亦應見第一義諦即凡夫",
    "T16n0675_001:0667b22": "身，亦應得彼無上清淨涅槃之樂，亦應得彼",
    "T16n0675_001:0667b23": "阿耨多羅三藐三菩提。[0667b23] 「善清淨慧！若有為行",
    "T16n0675_001:0667b24": "不異第一義相者，見第一義諦時應見有為",
    "T16n0675_001:0667b25": "行相。若有為行相是有相者，相即是縛，不應",
    "T16n0675_001:0667b26": "得解脫。若見實諦不離相縛者，不應得解亦",
    "T16n0675_001:0667b27": "不得脫煩惱之縛；以不離彼二種縛故，不應",
    "T16n0675_001:0667b28": "得彼無上清淨涅槃之樂，亦不應得阿耨多",
    "T16n0675_001:0667b29": "羅三藐三菩提。[0667b29] 「善清淨慧！以是義故，愚癡凡",
    "T16n0675_001:0667c01": "夫不見實諦，亦非即此凡夫之身得彼無上",
    "T16n0675_001:0667c02": "清淨涅槃，亦非即彼凡夫之身能得阿耨多",
    "T16n0675_001:0667c03": "羅三藐三菩提。是故，見實諦者不應見彼有",
    "T16n0675_001:0667c04": "為、無為行相一之與異。是故，彼人見有為",
    "T16n0675_001:0667c05": "行相、第一義相，一、異之義不成一、異。善清淨",
    "T16n0675_001:0667c06": "慧！汝當應知，彼諸菩薩言有為之行、第一義",
    "T16n0675_001:0667c07": "相是一、是異者，彼諸菩薩非正念，是邪念。[0667c07] 「復",
    "T16n0675_001:0667c08": "次，善清淨慧！若有為行相、第一義相二不異",
    "T16n0675_001:0667c09": "者，如有為行墮在染相，第一義相亦應墮",
    "T16n0675_001:0667c10": "染。善清淨慧！若有為行相離第一義相異者，",
    "T16n0675_001:0667c11": "如是，一切有為之行不應與彼第一義同故。",
    "T16n0675_001:0667c12": "善清淨慧！第一義諦不墮一切煩惱染中，以",
    "T16n0675_001:0667c13": "是得言有為之行、第一義諦得言同相。是故，",
    "T16n0675_001:0667c14": "善清淨慧！汝不應言有為行相、第一義諦有",
    "T16n0675_001:0667c15": "一、有異。[0667c15] 「復次，善清淨慧！若有為行相、第一義",
    "T16n0675_001:0667c16": "相二不異者，第一義諦不異有為一切諸行，",
    "T16n0675_001:0667c17": "如是一切有為之行亦應不異第一義相；而",
    "T16n0675_001:0667c18": "彼有為異第一義——若不異者，如實行者見聞",
    "T16n0675_001:0667c19": "覺知有為行相，不應更求無上勝法。[0667c19] 「善清淨",
    "T16n0675_001:0667c20": "慧！若有為行相、第一義相不異者，即有為行",
    "T16n0675_001:0667c21": "應名無我無自體相，是第一義相。[0667c21] 「善清淨慧！",
    "T16n0675_001:0667c22": "復有過失，謂於一時差別異相——此是染相、此",
    "T16n0675_001:0667c23": "是淨相。是故，善清淨慧！第一義相異有為行",
    "T16n0675_001:0667c24": "相，而非不異有為行相。是故，彼諸如實行者",
    "T16n0675_001:0667c25": "見聞覺知，更求勝法。以如實知有為行故，得",
    "T16n0675_001:0667c26": "於無我第一義名，而不一時有染、有淨二相",
    "T16n0675_001:0667c27": "差別。是故，離彼有為行相、第一義相，不一、不",
    "T16n0675_001:0667c28": "異，義亦不成。[0667c28] 「善清淨慧！彼諸菩薩作如是言：",
    "T16n0675_001:0667c29": "『有為行相、第一義相，不一、不異者，彼諸菩薩",
    "T16n0675_001:0668a01": "不名善說。』善清淨慧！汝當應知，彼諸菩薩不",
    "T16n0675_001:0668a02": "名正念如實修行，是名邪念。[0668a02] 「善清淨慧！譬如",
    "T16n0675_001:0668a03": "珂白不可說一、不可說異；如是，金黃箜篌妙",
    "T16n0675_001:0668a04": "聲、沈水香味、蓽茇辛味、訶梨勒苦味、&#x82F7;",
    "T16n0675_001:0668a05": "蔗甜味、兜羅柔軟蘇，乃至醍醐，不可說一、",
    "T16n0675_001:0668a06": "不可說異。善清淨慧！如是，一切有為行體、無",
    "T16n0675_001:0668a07": "常之相，不可說一、不可說異；一切有漏、所有",
    "T16n0675_001:0668a08": "苦相，不可說一、不可說異；一切法中無、我之",
    "T16n0675_001:0668a09": "相，不可說一、不可說異；貪瞋癡染、不寂靜相，",
    "T16n0675_001:0668a10": "不可說一、不可說異。善清淨慧！如是，一切有",
    "T16n0675_001:0668a11": "為之行、第一義相，不可說一、不可說異。[0668a11] 「善清",
    "T16n0675_001:0668a12": "淨慧！如是，我得細微細深甚深難證極難證",
    "T16n0675_001:0668a13": "過一異相第一義諦覺，覺已為人說示、開示、",
    "T16n0675_001:0668a14": "現示、建立。」[0668a14] 爾時，如來而說偈言：",
    "T16n0675_001:0668a15": "「有為界、實諦，  一、異相離相，",
    "T16n0675_001:0668a16": " 若分別一、異，  彼癡非正念。",
    "T16n0675_001:0668a17": " 彼人為相縛，  及為煩惱縛，",
    "T16n0675_001:0668a18": " 修毘婆奢那、  奢摩他得脫。」",
    "T16n0675_001:0668a19": "慧命須菩提問品第五",
    "T16n0675_001:0668a20": "[0668a20] 爾時，世尊依一切處一味等味第一義諦，告",
    "T16n0675_001:0668a21": "慧命須菩提言：「須菩提！汝知一切眾生界中，",
    "T16n0675_001:0668a22": "幾所眾生依我依慢說我所得？須菩提！汝知",
    "T16n0675_001:0668a23": "一切眾生界中，幾所眾生離我離慢說我所",
    "T16n0675_001:0668a24": "得？」[0668a24] 須菩提白佛言：「世尊！我於眾生界中，實少",
    "T16n0675_001:0668a25": "見眾生離我我慢說我所得。世尊！而我實見",
    "T16n0675_001:0668a26": "無量阿僧祇不可說眾生，於眾生界中依我",
    "T16n0675_001:0668a27": "我慢說我所得。[0668a27] 「世尊！如我憶念過去世時住",
    "T16n0675_001:0668a28": "於一處阿蘭若園，爾時多有諸比丘等依於",
    "T16n0675_001:0668a29": "我所四面而住。世尊！我於爾時見彼比丘於",
    "T16n0675_001:0668b01": "日西下一處聚集，取種種法相說所證諦法。",
    "T16n0675_001:0668b02": "世尊！有諸比丘取於陰相說為證法、有諸比",
    "T16n0675_001:0668b03": "丘見陰生相說為證法、有諸比丘見陰滅相",
    "T16n0675_001:0668b04": "說為證法、有諸比丘說陰滅法、有諸比丘說",
    "T16n0675_001:0668b05": "陰滅現證法、有諸比丘見於入相說為證法、",
    "T16n0675_001:0668b06": "有諸比丘取十二因緣相說為證法、有諸比",
    "T16n0675_001:0668b07": "丘取起行相說為證法、有諸比丘取於諦相",
    "T16n0675_001:0668b08": "說為證法、有諸比丘取諦因相說為證法、有",
    "T16n0675_001:0668b09": "諸比丘取知諦相說為證法、有諸比丘取離",
    "T16n0675_001:0668b10": "諦相說為證法、有諸比丘取證諦相說為證",
    "T16n0675_001:0668b11": "法、有諸比丘取修行諦相說為證法、有諸比",
    "T16n0675_001:0668b12": "丘取界法相說為證法、有諸比丘取於界相",
    "T16n0675_001:0668b13": "說為證法、有諸比丘取種種界相說為證法、",
    "T16n0675_001:0668b14": "有諸比丘取無量界相說為證法、有諸比丘",
    "T16n0675_001:0668b15": "取滅界相說為證法、有諸比丘取滅界證相",
    "T16n0675_001:0668b16": "說為證法。[0668b16] 「如是，諸比丘取四念處相說為證",
    "T16n0675_001:0668b17": "法、有諸比丘取四念相說為證法、有諸比丘",
    "T16n0675_001:0668b18": "取四念處對對治相說為證法、有諸比丘取",
    "T16n0675_001:0668b19": "四念處修行相說為證法、有諸比丘取未生",
    "T16n0675_001:0668b20": "四念處為生四念處修行相故說為證法、有",
    "T16n0675_001:0668b21": "諸比丘取已生四念處為不失修行相故說",
    "T16n0675_001:0668b22": "為證法、有諸比丘取已生四念處為增廣",
    "T16n0675_001:0668b23": "修行相故說為證法。[0668b23] 「如是，諸比丘取正勤、",
    "T16n0675_001:0668b24": "如意、根、力、覺、道，未生、為生、為住、為不忘失、",
    "T16n0675_001:0668b25": "為增廣，取相說為證法。[0668b25] 「世尊！我見彼諸比丘",
    "T16n0675_001:0668b26": "生如是念：『是諸比丘以著我相、取我慢相如",
    "T16n0675_001:0668b27": "是說證。何以故？以不能知第一義諦一味等",
    "T16n0675_001:0668b28": "味相。』是故，世尊！我作是念：『世尊出世，希有希",
    "T16n0675_001:0668b29": "有，善說勝法——一切處第一義一味等味——微妙",
    "T16n0675_001:0668c01": "甚深，難覺難知，何況外道而能得解？』」[0668c01] 佛告須",
    "T16n0675_001:0668c02": "菩提：「如是，如是。如汝所說，我所證法細微、",
    "T16n0675_001:0668c03": "極微，深、甚深、極甚深，難覺、極難覺。一切處一",
    "T16n0675_001:0668c04": "味等味相第一義諦是我所證，證已為人開",
    "T16n0675_001:0668c05": "示、演說示、極示、開示、現示。何以故？須菩提！",
    "T16n0675_001:0668c06": "所謂陰界入、因緣起行、實諦境界、念處、正勤、",
    "T16n0675_001:0668c07": "如意、根、力、覺、道等，須菩提！我說五陰中清淨",
    "T16n0675_001:0668c08": "觀三十七品是第一義相，一切陰界入、念處、",
    "T16n0675_001:0668c09": "正勤、如意、根、力、覺、道一味等味相。須菩提！依",
    "T16n0675_001:0668c10": "於此義，汝今應知一切處一味等味第一義",
    "T16n0675_001:0668c11": "相。[0668c11] 「復次，須菩提！如實修行比丘，如實知一陰",
    "T16n0675_001:0668c12": "如第一義諦法無我，於餘界入、因緣起行界、",
    "T16n0675_001:0668c13": "念處、正勤、如意、根、力、覺、道等，更不別觀真如",
    "T16n0675_001:0668c14": "第一義法無我，惟依隨順真如、依止不二法，",
    "T16n0675_001:0668c15": "證一切處一味等味第一義相。須菩提！汝依",
    "T16n0675_001:0668c16": "此義，應如是知所謂一味等味第一義相。[0668c16] 「復",
    "T16n0675_001:0668c17": "次，須菩提！如彼陰界入、因緣起行界、念處、正",
    "T16n0675_001:0668c18": "勤、如意、根、力、覺、道等彼差別，若真如第一義",
    "T16n0675_001:0668c19": "諦法無我有差別相者，真如證法第一義諦亦",
    "T16n0675_001:0668c20": "應有因；若有因者，應從因生；若從因生，應是",
    "T16n0675_001:0668c21": "有為；若是有為，不應得名第一義諦；若非第",
    "T16n0675_001:0668c22": "一義諦者，應更推求第一義諦。須菩提！是故，",
    "T16n0675_001:0668c23": "真如第一義諦法無我，非從因生，亦非有為",
    "T16n0675_001:0668c24": "法，亦非不第一義諦，亦非為彼第一義諦更",
    "T16n0675_001:0668c25": "求第一義諦；惟是常常時、恒恒時，如來出",
    "T16n0675_001:0668c26": "世、若不出世，法性常住、法體常住、法界常住。",
    "T16n0675_001:0668c27": "須菩提！汝依此義，應知此諸一切法相一味",
    "T16n0675_001:0668c28": "等味第一義諦。[0668c28] 「須菩提！譬如無量種種差別，",
    "T16n0675_001:0668c29": "色相無相、無有分別、無有差異，一切處虛空",
    "T16n0675_001:0669a01": "等味一體、一相。須菩提！一切諸法自相差別，",
    "T16n0675_001:0669a02": "一切處一味等味第一義相。」[0669a02] 爾時，世尊而",
    "T16n0675_001:0669a03": "說偈言：",
    "T16n0675_001:0669a04": "「如來應說法，  一切一味相，",
    "T16n0675_001:0669a05": " 不離第一義，  見別是憍慢。」",
    "T16n0675_001:0669a06": "聖者廣慧菩薩問品第六",
    "T16n0675_001:0669a07": "[0669a07] 爾時，聖者廣慧菩薩摩訶薩，依於心相，白佛言：",
    "T16n0675_001:0669a08": "「世尊！如來說諸菩薩善知心意意識深密法",
    "T16n0675_001:0669a09": "者，世尊！云何菩薩善知心意意識深密之法？",
    "T16n0675_001:0669a10": "世尊！以何義故如來說諸菩薩善知心意意",
    "T16n0675_001:0669a11": "識深密之法？」[0669a11] 爾時，世尊告廣慧菩薩言：「善哉，",
    "T16n0675_001:0669a12": "善哉。廣慧！汝今乃能問於如來如此深義。廣",
    "T16n0675_001:0669a13": "慧！汝能為與一切眾生安隱樂具，悉令滿足。",
    "T16n0675_001:0669a14": "廣慧！汝為哀愍一切天人，多所安樂、多所饒",
    "T16n0675_001:0669a15": "益，乃能問我如是之義。善哉，廣慧！諦聽，諦聽。",
    "T16n0675_001:0669a16": "我為汝說心意意識深密之義。[0669a16] 「廣慧！於諸六",
    "T16n0675_001:0669a17": "道生死之中，何等何等眾生——卵生、胎生、濕生、",
    "T16n0675_001:0669a18": "化生——受身、生身及增長身？初有一切種子心",
    "T16n0675_001:0669a19": "生，和合不同，差別增長，廣所成就，依二種取。",
    "T16n0675_001:0669a20": "何等二種？一者、謂依色心根取，二者、依於不",
    "T16n0675_001:0669a21": "分別相言語戲論熏集而取。廣慧！色界中",
    "T16n0675_001:0669a22": "依二種取生，無色界中非二種取生。[0669a22] 「廣慧！彼",
    "T16n0675_001:0669a23": "識名阿陀那識。何以故？以彼阿陀那識取此",
    "T16n0675_001:0669a24": "身相應身故。廣慧！亦名阿梨耶識。何以故？以",
    "T16n0675_001:0669a25": "彼身中住著故、一體相應故。廣慧！亦名為心。",
    "T16n0675_001:0669a26": "何以故？以彼心為色、聲、香、味、觸、法增長故。[0669a26] 「廣",
    "T16n0675_001:0669a27": "慧！依彼阿陀那識能生六種識，所謂眼、耳、鼻、",
    "T16n0675_001:0669a28": "舌、身、意識身。廣慧！若一境界現前，一識身起，",
    "T16n0675_001:0669a29": "無分別意識即共眼識一時俱生。廣慧！若二、",
    "T16n0675_001:0669b01": "三、四、五境界現前，五識身起，無分別意識即",
    "T16n0675_001:0669b02": "與五識一時俱生。[0669b02] 「廣慧！譬如流水，若一緣起",
    "T16n0675_001:0669b03": "即生一波，若二、若三乃至眾多因緣俱起即",
    "T16n0675_001:0669b04": "生眾波。廣慧！而彼流水亦不斷絕。[0669b04] 「復次，廣",
    "T16n0675_001:0669b05": "慧！譬如無垢清淨明鏡，若有一像因緣現前，",
    "T16n0675_001:0669b06": "即見一像，若有二、三、眾多像現，即能具見眾",
    "T16n0675_001:0669b07": "多異像。廣慧！而彼明鏡為彼種種諸像不異。",
    "T16n0675_001:0669b08": "[0669b08] 「廣慧！如彼流水、明鏡像等，依止阿陀那識、住",
    "T16n0675_001:0669b09": "持阿陀那識，若一眼識因緣現前，即一意識",
    "T16n0675_001:0669b10": "共彼眼識同時取境。廣慧！若五識身五種因",
    "T16n0675_001:0669b11": "緣一時現前，無分別意識即共五識一時取",
    "T16n0675_001:0669b12": "境。[0669b12] 「廣慧！如是，菩薩摩訶薩依法住智，如實善",
    "T16n0675_001:0669b13": "知心意意識深密之法。廣慧！而佛不說諸菩",
    "T16n0675_001:0669b14": "薩等是善解知心意意識深密之法。廣慧！若",
    "T16n0675_001:0669b15": "菩薩不見內外阿陀那、不見阿陀那識，能如",
    "T16n0675_001:0669b16": "實知；不見阿梨耶、不見阿梨耶識、不戲論心，",
    "T16n0675_001:0669b17": "不見眼、不見色、不見眼識，不見耳、不見聲、不",
    "T16n0675_001:0669b18": "見耳識，不見鼻、不見香、不見鼻識，不見舌、",
    "T16n0675_001:0669b19": "不見味、不見舌識，不見身、不見觸、不見身",
    "T16n0675_001:0669b20": "識，廣慧！菩薩不見內外意、不見內外法、不見",
    "T16n0675_001:0669b21": "內外意識，能如實知。廣慧！我說如是諸菩薩",
    "T16n0675_001:0669b22": "等善知第一義。廣慧！是故，我說菩薩應知心",
    "T16n0675_001:0669b23": "意意識深密之法。廣慧！菩薩如是解知心意",
    "T16n0675_001:0669b24": "意識深密法已，我說是人是真菩薩。」[0669b24] 爾時，世",
    "T16n0675_001:0669b25": "尊而說偈言：",
    "T16n0675_001:0669b26": "「諸種阿陀那，  能生於諸法，",
    "T16n0675_001:0669b27": " 我說水、鏡喻，  不為愚人說。」"
}