{
    "T08n0260_001:0854c04": "佛說開覺自性般若波羅蜜多",
    "T08n0260_001:0854c05": "經卷第一",
    "T08n0260_001:0854c07": "譯經三藏朝散大夫試鴻臚卿光梵",
    "T08n0260_001:0854c08": "大師賜紫沙門臣惟淨等奉　詔譯",
    "T08n0260_001:0854c09": "如是我聞：一時，世尊在王舍城鷲峯山中，與",
    "T08n0260_001:0854c10": "大苾芻眾并菩薩摩訶薩眾俱。是時，佛告尊",
    "T08n0260_001:0854c11": "者須菩提言：「須菩提！色，無性、假性、實性；受、想、",
    "T08n0260_001:0854c12": "行、識，無性、假性、實性。須菩提！如是，乃至眼、色、",
    "T08n0260_001:0854c13": "眼識，耳、聲、耳識，鼻、香、鼻識，舌、味、舌識，身、觸、",
    "T08n0260_001:0854c14": "身識，意、法、意識，無性、假性、實性。",
    "T08n0260_001:0854c15": "「復次，須菩提！色於如是三性中轉，愚是所行，",
    "T08n0260_001:0854c16": "當知是為菩薩正行。如是行者，是菩薩速疾",
    "T08n0260_001:0854c17": "證得阿耨多羅三藐三菩提果。",
    "T08n0260_001:0854c18": "「須菩提！受、想、行、識亦復如是。若菩薩摩訶薩",
    "T08n0260_001:0854c19": "於諸識中解無相法，苦自止息，諸相寂靜。如",
    "T08n0260_001:0854c20": "是所行，當知是為菩薩正行。如是行者，是菩",
    "T08n0260_001:0854c21": "薩速疾證得阿耨多羅三藐三菩提果。」",
    "T08n0260_001:0854c22": "爾時，世尊重說頌曰：",
    "T08n0260_001:0854c23": "「若解無相法，　　諸苦自止息，",
    "T08n0260_001:0854c24": "　眾相皆寂靜，　　是菩薩所行。",
    "T08n0260_001:0854c25": "「復次，須菩提！於諸色中，闇之與明平等依止。",
    "T08n0260_001:0854c26": "菩薩若能如實了知，解入此者，諸法亦然。是",
    "T08n0260_001:0854c27": "菩薩速疾證得阿耨多羅三藐三菩提果。",
    "T08n0260_001:0854c28": "「須菩提！受、想、行、識亦復如是。於諸識中，闇之",
    "T08n0260_001:0854c29": "與明平等依止。菩薩若能如實了知，解入此",
    "T08n0260_001:0855a01": "者，諸法亦然。是菩薩速疾證得阿耨多羅三",
    "T08n0260_001:0855a02": "藐三菩提果。」",
    "T08n0260_001:0855a03": "爾時，世尊重說頌曰：",
    "T08n0260_001:0855a04": "「若法闇與明，　　平等性如是，",
    "T08n0260_001:0855a05": "　依止及解入，　　知已得菩提。",
    "T08n0260_001:0855a06": "「復次，須菩提！若菩薩摩訶薩於諸色須菩提，",
    "T08n0260_001:0855a07": "受、想、行、識於三性轉，若有智者如實了知，即",
    "T08n0260_001:0855a08": "於識中不生取著亦不現轉，其心開明。由彼",
    "T08n0260_001:0855a09": "於識不生取著、心開明已，即於大乘法中而",
    "T08n0260_001:0855a10": "能出離，何況聲聞、緣覺乘中！又由如是不生",
    "T08n0260_001:0855a11": "取著、心開明故，不於長時在彼地獄、畜生、餓",
    "T08n0260_001:0855a12": "鬼、人、天諸趣受生死苦。",
    "T08n0260_001:0855a13": "「復次，須菩提！色，為生邪？為滅邪？若謂色有生，",
    "T08n0260_001:0855a14": "彼色即無生；若謂色無生，彼色即是無生自",
    "T08n0260_001:0855a15": "性。若復菩薩如實了知彼色即是無生自性，",
    "T08n0260_001:0855a16": "是故於色無生可有。",
    "T08n0260_001:0855a17": "「須菩提！受、想、行、識亦復如是。識，為生邪？為滅",
    "T08n0260_001:0855a18": "邪？若謂識有生，彼識即無生；若謂識無生，彼",
    "T08n0260_001:0855a19": "識即是無生自性。若復菩薩如實了知彼識",
    "T08n0260_001:0855a20": "即是無生自性，是故於識無生可有。",
    "T08n0260_001:0855a21": "「復次，須菩提！若有人言：『色，是我、是我所。』作此",
    "T08n0260_001:0855a22": "說者，我說彼是外中之外，愚夫異生邪見分",
    "T08n0260_001:0855a23": "位。",
    "T08n0260_001:0855a24": "「須菩提！若有人言：『受、想、行、識，是我、是我所。』作",
    "T08n0260_001:0855a25": "此說者，我說彼是外中之外，愚夫異生邪見",
    "T08n0260_001:0855a26": "分位。",
    "T08n0260_001:0855a27": "「復次，須菩提！若有人言：『色是先世因所成作；",
    "T08n0260_001:0855a28": "或大自在天所化因作；或無因緣。』作此說者，",
    "T08n0260_001:0855a29": "我說彼是外中之外，愚夫異生邪見分位。",
    "T08n0260_001:0855b01": "「須菩提！若有人言：『受、想、行、識是先世因所成",
    "T08n0260_001:0855b02": "作；或大自在天所化因作；或無因緣。』作此",
    "T08n0260_001:0855b03": "說者，我說彼是外中之外，愚夫異生邪見分",
    "T08n0260_001:0855b04": "位。",
    "T08n0260_001:0855b05": "「復次，須菩提！若有人言：『色以色像為相，受",
    "T08n0260_001:0855b06": "以領納為相，想以遍知為相，行以造作為相，",
    "T08n0260_001:0855b07": "識以了別為相。』作此說者，我說彼是外中之",
    "T08n0260_001:0855b08": "外，愚夫異生邪見分位。",
    "T08n0260_001:0855b09": "「復次，須菩提！若有人言：『苦不寂靜；若彼色滅，",
    "T08n0260_001:0855b10": "此樂寂靜。』作此說者，我說彼是外中之外，愚",
    "T08n0260_001:0855b11": "夫異生邪見分位。",
    "T08n0260_001:0855b12": "「須菩提！若有人言：『受、想、行、識，亦復如是，苦不",
    "T08n0260_001:0855b13": "寂靜；若彼識滅，此樂寂靜。』作此說者，我說彼",
    "T08n0260_001:0855b14": "是外中之外，愚夫異生邪見分位。",
    "T08n0260_001:0855b15": "「復次，須菩提！若有人言：『彼色是無，受、想、行、",
    "T08n0260_001:0855b16": "識亦悉是無。』作此說者，我說彼是外中之外，",
    "T08n0260_001:0855b17": "愚夫異生邪見分位。",
    "T08n0260_001:0855b18": "「復次，須菩提！若有人言：『如佛所說：「色無自性，",
    "T08n0260_001:0855b19": "不生不滅，本來寂靜，自性涅槃。」』作是說者——彼",
    "T08n0260_001:0855b20": "於一切法，即無和合亦無樂欲，隨其言說作",
    "T08n0260_001:0855b21": "是知解——我說彼是外中之外，愚夫異生邪見",
    "T08n0260_001:0855b22": "分位。",
    "T08n0260_001:0855b23": "「須菩提！若有人言：『受、想、行、識亦復如是，如佛",
    "T08n0260_001:0855b24": "所說，皆無自性，不生不滅，本來寂靜，自性涅",
    "T08n0260_001:0855b25": "槃。』作是說者——彼於一切法即無和合亦無樂",
    "T08n0260_001:0855b26": "欲，隨其言說作是知解——我說彼是外中之外，",
    "T08n0260_001:0855b27": "愚夫異生邪見分位。",
    "T08n0260_001:0855b28": "「復次，須菩提！若復有人計色為有，取著於色",
    "T08n0260_001:0855b29": "有所生起，隨言說轉；又復計色為有，即於彼",
    "T08n0260_001:0855c01": "色雜染依止，有相隨轉；又復計色為有，即於",
    "T08n0260_001:0855c02": "彼色修習淨法，成立隨轉。",
    "T08n0260_001:0855c03": "「須菩提！受、想、行、識亦復如是；若復有人計識",
    "T08n0260_001:0855c04": "為有，取著於識有所生起，隨言說轉；又復計",
    "T08n0260_001:0855c05": "識為有，即於彼識雜染依止，有相隨轉。又復",
    "T08n0260_001:0855c06": "計識為有，即於彼識修習淨法，成立隨轉。",
    "T08n0260_001:0855c07": "「復次，須菩提！若諸菩薩計色為有，於彼色中",
    "T08n0260_001:0855c08": "有斷有知，於大樂行言說成辦，隨有所轉；又",
    "T08n0260_001:0855c09": "諸菩薩計色為有，於彼色中有斷有知，表示",
    "T08n0260_001:0855c10": "成辦，隨有所轉；又諸菩薩計色為有，於彼色",
    "T08n0260_001:0855c11": "中以能了知白法具足，謂於諸法得自在已，",
    "T08n0260_001:0855c12": "於大樂行而能隨轉。",
    "T08n0260_001:0855c13": "「須菩提！受、想、行、識亦復如是。若諸菩薩計受、",
    "T08n0260_001:0855c14": "想、行、識為有，於彼識中有斷有知，於大樂行",
    "T08n0260_001:0855c15": "言說成辦，隨有所轉；又諸菩薩計識為有，於",
    "T08n0260_001:0855c16": "彼識中有斷有知，表示成辦，隨有所轉；又諸",
    "T08n0260_001:0855c17": "菩薩計識為有，於彼識中以能了知白法具",
    "T08n0260_001:0855c18": "足，謂於諸法得自在已，於大樂行而能隨",
    "T08n0260_001:0855c19": "轉。",
    "T08n0260_001:0855c20": "「復次，須菩提！若復有人於色中色所有分量，",
    "T08n0260_001:0855c21": "於苦中苦所有分量，不能如實平等觀者，即",
    "T08n0260_001:0855c22": "於色中我有所得；若於色中我有所得，即於",
    "T08n0260_001:0855c23": "色中我見有所得；若於色中我見有所得，即",
    "T08n0260_001:0855c24": "於色中眾生見有所得；若於色中眾生見有",
    "T08n0260_001:0855c25": "所得，即於色中彼眾生見而無所得；若於色",
    "T08n0260_001:0855c26": "中彼眾生見無所得時，即彼眾生亦無所得。",
    "T08n0260_001:0855c27": "若或於法有所得相可成立者，即有所得相",
    "T08n0260_001:0855c28": "而有依止，是故於彼聲聞、緣覺乘中不能出",
    "T08n0260_001:0855c29": "離，何況大乘。",
    "T08n0260_001:0856a01": "「須菩提！受、想、行、識亦復如是。若復有人於識",
    "T08n0260_001:0856a02": "中識所有分量，於苦中苦所有分量，不能如",
    "T08n0260_001:0856a03": "實平等觀者，即於識中我有所得；若於識中",
    "T08n0260_001:0856a04": "我有所得，即於識中我見有所得；若於識中",
    "T08n0260_001:0856a05": "我見有所得，即於識中眾生見有所得；若於",
    "T08n0260_001:0856a06": "識中眾生見有所得，即於識中彼眾生見而",
    "T08n0260_001:0856a07": "無所得；若於識中彼眾生見無所得時，即彼",
    "T08n0260_001:0856a08": "眾生亦無所得。若或於法有所得相可成立",
    "T08n0260_001:0856a09": "者，即有所得相而有依止，是故於彼聲聞、緣",
    "T08n0260_001:0856a10": "覺乘中不能出離，何況大乘。",
    "T08n0260_001:0856a11": "「復次，須菩提！若復有人於色中色所有分量，",
    "T08n0260_001:0856a12": "於苦中苦所有分量，而能如實平等觀者，即",
    "T08n0260_001:0856a13": "於色中我無所得；若於色中我無所得，即於",
    "T08n0260_001:0856a14": "色中我見無所得；若於色中我見無所得，即",
    "T08n0260_001:0856a15": "於色中眾生見無所得；若於色中眾生見無",
    "T08n0260_001:0856a16": "所得，即於色中彼眾生見而有所得；若於色",
    "T08n0260_001:0856a17": "中彼眾生見有所得時，即彼眾生亦有所得。",
    "T08n0260_001:0856a18": "若或於法有所得相可成立者，即有所得相",
    "T08n0260_001:0856a19": "而有依止，是故於彼聲聞、緣覺乘中不能出",
    "T08n0260_001:0856a20": "離，何況大乘。",
    "T08n0260_001:0856a21": "「須菩提！受、想、行、識亦復如是。若復有人於識",
    "T08n0260_001:0856a22": "中識所有分量，於苦中苦所有分量，而能如",
    "T08n0260_001:0856a23": "實平等觀者，即於識中我無所得；若於識中",
    "T08n0260_001:0856a24": "我無所得，即於識中我見無所得；若於識中",
    "T08n0260_001:0856a25": "我見無所得，即於識中眾生見無所得；若於",
    "T08n0260_001:0856a26": "識中眾生見無所得，即於識中彼眾生見而有",
    "T08n0260_001:0856a27": "所得；若於識中彼眾生見有所得時，即彼眾",
    "T08n0260_001:0856a28": "生亦有所得。若或於法有所得相可成立者，",
    "T08n0260_001:0856a29": "即有所得相而有依止，是故於彼聲聞、緣覺",
    "T08n0260_001:0856b01": "乘中不能出離，何況大乘。",
    "T08n0260_001:0856b02": "「復次，須菩提！若人於色中不能如實平等觀",
    "T08n0260_001:0856b03": "察，不實分別分量及疑動分量故，即於色中",
    "T08n0260_001:0856b04": "色而有所得；若於色中色有所得時，即於色",
    "T08n0260_001:0856b05": "中色見有所得；若於色中色見有所得，即於",
    "T08n0260_001:0856b06": "色中眾生有所得；若於色中眾生有所得，即",
    "T08n0260_001:0856b07": "於色中一切有所得；若一切有所得時，即一",
    "T08n0260_001:0856b08": "切無所得。若或於法有所得相可成立者，即",
    "T08n0260_001:0856b09": "有所得相而有依止，是故於彼聲聞、緣覺乘",
    "T08n0260_001:0856b10": "中不能出離，何況大乘。",
    "T08n0260_001:0856b11": "「須菩提！若人於受、想、行、識中，不能如實平等",
    "T08n0260_001:0856b12": "觀察，不實分別分量及疑動分量故，即於識",
    "T08n0260_001:0856b13": "中識而有所得；若識中識有所得，即識中識",
    "T08n0260_001:0856b14": "見有所得；若識中識見有所得，即識中眾生",
    "T08n0260_001:0856b15": "有所得；若識中眾生有所得，即識中一切有",
    "T08n0260_001:0856b16": "所得；若識中一切有所得時，即一切無所",
    "T08n0260_001:0856b17": "得。若或於法有所得相可成立者，即有所得",
    "T08n0260_001:0856b18": "相而有依止，是故於彼聲聞、緣覺乘中不能",
    "T08n0260_001:0856b19": "出離，何況大乘。",
    "T08n0260_001:0856b20": "佛說開覺自性般若波羅蜜多經卷第一"
}