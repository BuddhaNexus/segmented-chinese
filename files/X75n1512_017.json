{
    "X75n1512_017:0191a01": "隆興佛教編年通論卷第十七",
    "X75n1512_017:0191a02": "隆興府石室沙門 祖琇 撰",
    "X75n1512_017:0191a03": "  唐",
    "X75n1512_017:0191a04": "[0191a04] 天寶十三年。左溪玄朗禪師卒。師如意中得度。就會",
    "X75n1512_017:0191a05": "稽印宗法師&#x5547;略律部。依恭禪師研究心法。行頭陀",
    "X75n1512_017:0191a06": "教。初南嶽惠聞禪師悟法華宗旨以授慧思禪師。思",
    "X75n1512_017:0191a07": "授天台智者。智者授灌頂。頂傳縉雲威大師。縉雲威",
    "X75n1512_017:0191a08": "傳東陽威。朗奉事東陽盡傳其道。重山深林怖畏之",
    "X75n1512_017:0191a09": "地。獨處岩穴凡三十年。宴坐左溪因以為號。每曰泉",
    "X75n1512_017:0191a10": "石可以洗昏蒙。雲松可以遺身世。吾以此始亦以此",
    "X75n1512_017:0191a11": "終。建立精舍約而不陋。跪懺其間。奉觀音上聖。願生",
    "X75n1512_017:0191a12": "兜率親近彌勒。心不離定口不&#x751E;藥。或衣弊食絕布",
    "X75n1512_017:0191a13": "紙而綻。掬泉而齋。如繒纊之溫。如滑甘之飽。或問萬",
    "X75n1512_017:0191a14": "行俱空云何苦行。答曰。本無苦樂。妄習為因。眾生妄",
    "X75n1512_017:0191a15": "除。我苦障盡。又問山水自利如聚落何。對曰。名香挺",
    "X75n1512_017:0191a16": "根於海岸。如來成道於雪山。未聞籠中比夫寥廓也。",
    "X75n1512_017:0191a17": "一日告門人曰。吾五印道成。萬行無得。戒為心本。爾",
    "X75n1512_017:0191a18": "等師之。言訖而逝。春秋八十有二。弟子神邕．玄淨．法",
    "X75n1512_017:0191a19": "燈．清辨．湛然等數十人傳其教。補闕李華誌其&#x7891;陰",
    "X75n1512_017:0191a20": "略曰。禪師誨人匪&#x52CC;。講不待眾。一&#x9B31;多羅四十餘載。",
    "X75n1512_017:0191a21": "一尼師壇終身不易。食不重味。居必偏廈。非披閱聖",
    "X75n1512_017:0191a22": "教不空然一燭。非瞻禮尊儀不&#x8657;行一步。其微細修",
    "X75n1512_017:0191a23": "心皆脩律法之制。是以遠方沙門&#x96A3;境耆宿擁室填",
    "X75n1512_017:0191a24": "門。乍冬腸夏陰不召而自至也。其後翰林梁肅深得",
    "X75n1512_017:0191b01": "台教之旨趣。&#x751E;著天台法門議曰。修釋氏之訓者務",
    "X75n1512_017:0191b02": "三而已。曰戒定慧。斯道也。始於發心。成於妙覺。經緯",
    "X75n1512_017:0191b03": "於三乘。道達於萬行。而能事備矣。昔法王出世由一",
    "X75n1512_017:0191b04": "道清淨。用一音演法。機感不同所聞益異。故五時五",
    "X75n1512_017:0191b05": "味半滿權實偏圓小大之義播於諸部。粲然殊流。要",
    "X75n1512_017:0191b06": "其所歸無越一實。故經曰。雖說種種道。其實為佛乘。",
    "X75n1512_017:0191b07": "又曰。開方便門。示真實相。喻之以眾流入海。標之以",
    "X75n1512_017:0191b08": "不二法門。自他兩得同詣祕密。此教之所由作也。洎",
    "X75n1512_017:0191b09": "鶴林滅而法網散。神足隱而宗塗異。各權所得[牙-(必-心)+?]為",
    "X75n1512_017:0191b10": "矛盾。更作其中或三昧示生。四依出現。應機不等。持",
    "X75n1512_017:0191b11": "論亦別。故攝論．地持．成實．唯識之類分路並作。非有",
    "X75n1512_017:0191b12": "非空之談莫能一貫。既而去聖滋遠。其風東扇。說法",
    "X75n1512_017:0191b13": "者桎梏於文字莫之自解。習禪者&#x8657;無其性相不可",
    "X75n1512_017:0191b14": "牽復。是此者非彼。未證者謂證。慧解之道流以亡反。",
    "X75n1512_017:0191b15": "身口之事蕩而無章。於是法門之大統或幾乎息矣。",
    "X75n1512_017:0191b16": "既而教不終否至人利見。慧聞慧思或躍相繼。法雷",
    "X75n1512_017:0191b17": "之震未普。故木鐸重授於天台大師。大師像身子善",
    "X75n1512_017:0191b18": "現之超悟。備帝堯大舜之休相。贊龍樹之遺論。從南",
    "X75n1512_017:0191b19": "嶽之妙解。然後用三種止觀成一事因緣。括萬法於",
    "X75n1512_017:0191b20": "一心。開十乘於八教。戒定慧之說。空假中之觀。&#x5765;然",
    "X75n1512_017:0191b21": "明白可舉而行。是故教無遺法。法無棄人。人無廢心。",
    "X75n1512_017:0191b22": "心無擇行。行有所證。證有其宗。大師教門所以為盛。",
    "X75n1512_017:0191b23": "故其在世也光照天下為帝王師範。其去世也往來",
    "X75n1512_017:0191b24": "上界為慈氏輔佐。卷舒於普門示現。降德為如來所",
    "X75n1512_017:0191c01": "使。皆位境智。蓋無得而稱焉。於戲。應跡雖往。微言不",
    "X75n1512_017:0191c02": "墜。習之者猶足以抗折百家昭示三藏。又況聞而能",
    "X75n1512_017:0191c03": "思。思而能修。修而能信。信而不已者歟。斯人也雖曰",
    "X75n1512_017:0191c04": "未證。吾必謂之近矣。今之人正信者鮮。啟禪關者或",
    "X75n1512_017:0191c05": "以無佛無法何罪何善之化。化中人已下。馳騁愛欲",
    "X75n1512_017:0191c06": "之徒。出入衣冠之類。以為斯言至矣。且不逆耳。故從",
    "X75n1512_017:0191c07": "其門者若飛蛾之赴明燭。破塊之落空谷。殊不知坐",
    "X75n1512_017:0191c08": "致燋爛而莫能自出。雖欲益之而實損之。與夫眾魔",
    "X75n1512_017:0191c09": "外道為害一揆。由是觀之。此宗之大訓。此教之旁濟。",
    "X75n1512_017:0191c10": "其於天下為不侔矣。自智者傳法五世至今湛然大",
    "X75n1512_017:0191c11": "師中興其道。為予言之如此。故錄之以繫于篇。",
    "X75n1512_017:0191c12": "[0191c12] 是歲。魯山令元德秀卒。德秀字紫芝。河南人。少孤事",
    "X75n1512_017:0191c13": "母孝。舉進士不忍去左右。自負其母至京師。母亡廬",
    "X75n1512_017:0191c14": "墓側。刺血寫佛經數千言。絕筆感異香芬馥彌日而",
    "X75n1512_017:0191c15": "息。食不鹽酪。籍無茵席。調南和尉。德秀不及親在而",
    "X75n1512_017:0191c16": "娶。不肯婚。人以為不可絕嗣。答曰。兄有子。先人得祀。",
    "X75n1512_017:0191c17": "吾何娶為。初兄子襁褓喪親。無資得乳媼。德秀自乳",
    "X75n1512_017:0191c18": "之。數日涌流。能食乃止。家苦貧。求為魯山令。歲滿笥",
    "X75n1512_017:0191c19": "餘一縑。駕柴車還。愛陸渾佳山水乃定居。家無僕妾。",
    "X75n1512_017:0191c20": "歲飢日或不爨。嗜酒陶然鼓琴以自娛。房琯每見德",
    "X75n1512_017:0191c21": "秀歎息曰。見紫芝眉宇。使人名利之心都盡。蘇源明",
    "X75n1512_017:0191c22": "&#x751E;語人曰。吾不幸生衰俗。所不&#x803B;者識元紫芝也。及",
    "X75n1512_017:0191c23": "卒。家唯枕履簞瓢而已。族弟元結哭之慟。或曰子哭",
    "X75n1512_017:0191c24": "過哀禮歟。結曰。若知禮之過而不知情之至。大夫弱",
    "X75n1512_017:0192a01": "無固。壯無專。老無在。死無餘。人情所&#x8EAD;溺喜愛可惡",
    "X75n1512_017:0192a02": "者。大夫無之。生六十年未&#x751E;識女色視錦&#x7D89;。未&#x751E;求",
    "X75n1512_017:0192a03": "足。苟辭佚色。未&#x751E;有十畝之地。十尺之舍。十歲之僮。",
    "X75n1512_017:0192a04": "未&#x751E;完布帛而衣。具五味而&#x98E1;。吾哀之以誡荒婬貪",
    "X75n1512_017:0192a05": "&#x4FAB;綺紈梁肉之徒耳。",
    "X75n1512_017:0192a06": "[0192a06] 論曰。凡諸史雜傳俱未有卓行篇。唐史特設此題。",
    "X75n1512_017:0192a07": "載元魯山數人而已。觀魯山行己之橾。及其弟元",
    "X75n1512_017:0192a08": "結所稱。儼然一高僧耳。置唐史數千人中。遂嶄然",
    "X75n1512_017:0192a09": "傑出。[(厂@((既-旡)-日+口))*頁]不美哉。舊史稱其居母喪刺血寫佛經數",
    "X75n1512_017:0192a10": "千言。絕筆感異香芬馥彌日而息。而新史削之。夫",
    "X75n1512_017:0192a11": "魯山居喪所為出乎至誠。宋景文何嫌而削之。若",
    "X75n1512_017:0192a12": "謂惡求福於佛。佛固未&#x751E;邀魯山。魯山自為之而",
    "X75n1512_017:0192a13": "不疑。何佛之嫌。若以身體髮膚受之父母不應毀。",
    "X75n1512_017:0192a14": "則乳亦婦人之事。非男子有也。魯山尚能出乳以",
    "X75n1512_017:0192a15": "食兄之子。獨不當以血為母寫經。何也。景文深存",
    "X75n1512_017:0192a16": "名教。然君子百行殊塗同歸。奚必靳靳然以儒釋",
    "X75n1512_017:0192a17": "歉哉。",
    "X75n1512_017:0192a18": "[0192a18] 至德元年六月。逆賊安祿山陷長安。帝幸蜀。或謂車",
    "X75n1512_017:0192a19": "駕入蜀之初。有守臣與祿山偕反者。其人曾為[門@艮]守。",
    "X75n1512_017:0192a20": "有畫像在路次。玄宗忽見之不勝大怒。命侍臣以&#x5292;",
    "X75n1512_017:0192a21": "斬像首。其人時在陝西。不覺其首無故忽墮于地。",
    "X75n1512_017:0192a22": "[0192a22] 又帝&#x751E;從容問禪師一行曰。國祚幾何有留難否。行",
    "X75n1512_017:0192a23": "曰。鑾輿有萬里之行。社稷終吉。帝驚問故。行不答。退",
    "X75n1512_017:0192a24": "以小金合進之。且祝至萬里即開。及行去世。帝一日",
    "X75n1512_017:0192b01": "發視之。合中但有當歸少許。及是車駕至成都渡萬",
    "X75n1512_017:0192b02": "里橋。忽悟懺當歸。於是洗然忘憂云。",
    "X75n1512_017:0192b03": "[0192b03] 秋七月皇太子即位于靈武。是為肅宗。旬日諸鎮節",
    "X75n1512_017:0192b04": "度兵至者數十萬。乃以房琯為相兼元帥討賊。未幾",
    "X75n1512_017:0192b05": "為祿山所敗。于時&#x5BBC;難方剡。或言宜憑福祐。帝納之。",
    "X75n1512_017:0192b06": "引沙門百餘入行宮結道場。朝夕諷唄。帝一夕夢沙",
    "X75n1512_017:0192b07": "門身金色。誦寶勝如來名。以問左右。或對曰。賀闌白",
    "X75n1512_017:0192b08": "草谷有新羅僧名無漏者。常誦此佛。頗有神異。帝益",
    "X75n1512_017:0192b09": "訝之。有旨追見。無漏固辭不赴。尋&#x52C5;節度郭子儀諭",
    "X75n1512_017:0192b10": "旨。無漏乃來見于行在。帝悅曰。真夢中所見僧也。既",
    "X75n1512_017:0192b11": "三而藏不空亦見于行宮。帝併留之託以祈禱。",
    "X75n1512_017:0192b12": "[0192b12] 論曰。玄宗斬[書-曰+皿]而其人首墮。雅與古將傾&#x5DF5;酒于",
    "X75n1512_017:0192b13": "江而三軍飲江皆酒者相類。蓋誠心格物不思議",
    "X75n1512_017:0192b14": "之妙也。房琯乃則天宰相融之子。琯在天寶間名",
    "X75n1512_017:0192b15": "冠天下。四海引領望其作相。為李林甫所抑不得",
    "X75n1512_017:0192b16": "用。至是帝以朝野屬望遂相之。及王師敗績。議者",
    "X75n1512_017:0192b17": "不以尤琯。頗恨肅宗用遺其才。初道士刑和璞者",
    "X75n1512_017:0192b18": "&#x751E;與琯游。至夏口佛祠。和璞使人钁於古松之下。",
    "X75n1512_017:0192b19": "得大甕。甕中有[書-曰+皿]一軸。展視之。乃婁師德與永禪",
    "X75n1512_017:0192b20": "師像。和璞謂琯曰能憶此乎。琯罔然不知。和璞令",
    "X75n1512_017:0192b21": "靜默少頃。琯忽悟前身乃永禪師也。嗚呼。琯門世",
    "X75n1512_017:0192b22": "與佛有緣。而前身後身夙命通悟昭著如此。凡富",
    "X75n1512_017:0192b23": "貴得失其何足云哉。異僧無漏誦寶勝佛名。乃幽",
    "X75n1512_017:0192b24": "靈發揮大唐中興之瑞兆也。",
    "X75n1512_017:0192c01": "[0192c01] 二年正月。安祿山子慶緒&#x5F11;祿山而自立。九月副元",
    "X75n1512_017:0192c02": "帥郭子儀破安慶緒復京師。十月帝至自靈武。十二",
    "X75n1512_017:0192c03": "月太上皇至自西蜀。未幾於禁中立內道場。講誦讚",
    "X75n1512_017:0192c04": "唄甚嚴。宰相張鎬諫曰。天子之福要在養人。以一函",
    "X75n1512_017:0192c05": "宇善風俗。未聞區區佛事能致太平。願陛下以無為",
    "X75n1512_017:0192c06": "為心。不以小乘擾聖慮。帝不納。尋敕五嶽各建寺。妙",
    "X75n1512_017:0192c07": "選高行沙門主之。聽白衣能誦經五百&#x5E0B;者度為僧。",
    "X75n1512_017:0192c08": "或納錢百緡請牒剃度。亦賜明經出身。及兩京平。又",
    "X75n1512_017:0192c09": "於關輔諸州納錢度僧道萬餘人。進納自此而始。",
    "X75n1512_017:0192c10": "[0192c10] 乾元元年。新羅僧無漏示寂。于右閤門合掌凌空而",
    "X75n1512_017:0192c11": "立。足去地尺許。左右以聞。帝驚異。降蹕臨視。得遺表",
    "X75n1512_017:0192c12": "乞歸葬舊谷。有護送舊居建塔。至懷遠縣下院&#x8F19;舉",
    "X75n1512_017:0192c13": "不動。遂以香泥塑全身留之下院。",
    "X75n1512_017:0192c14": "[0192c14] 是歲。遺使詣韶州曹溪迎六祖能大師衣&#x9262;入內供",
    "X75n1512_017:0192c15": "養。",
    "X75n1512_017:0192c16": "[0192c16] 二年。詔南陽慧忠禪師赴闕。忠越州諸暨人。自受曹",
    "X75n1512_017:0192c17": "溪心印。居南陽黨子谷中。凡四十年足不下山門。&#x751E;",
    "X75n1512_017:0192c18": "示眾曰。禪宗學者應遵佛語一乘了義。契自心源。不",
    "X75n1512_017:0192c19": "了義者[牙-(必-心)+?]不相許。如師子身虫。夫為人師。若涉名利",
    "X75n1512_017:0192c20": "別開異端。則自他何益。如世大匠斤斧不傷其手。香",
    "X75n1512_017:0192c21": "象所負非驢所堪。及是赴詔。初安置千福寺。一日帝",
    "X75n1512_017:0192c22": "問如何是十身調御。忠起身而立曰會麼。帝曰不會。",
    "X75n1512_017:0192c23": "忠[(厂@((既-旡)-日+口))*頁]左右云。與老僧過淨瓶來。帝又問如何是無諍",
    "X75n1512_017:0192c24": "三昧。答曰檀越踏毗盧頂上行。帝曰此意如何。忠曰",
    "X75n1512_017:0193a01": "陛下莫認自己清淨法身。帝益不曉。於是齋沐別致",
    "X75n1512_017:0193a02": "十問。其一曰。見性已後用布施作福否。忠對無相而",
    "X75n1512_017:0193a03": "施合見性。二曰。日夕作何行業合得此道。忠答無功",
    "X75n1512_017:0193a04": "而修合此道。三曰。或有病難將何道理修行抵擬。忠",
    "X75n1512_017:0193a05": "對無功而修了業本空得不動轉。四曰。臨終時作麼",
    "X75n1512_017:0193a06": "生得清涼自在無疑。忠以努力自信道為對。五曰。煩",
    "X75n1512_017:0193a07": "惱起時將何止息。忠以本心湛然煩惱回歸妙用為",
    "X75n1512_017:0193a08": "對。六曰。見性已去用持戒念佛求淨土否。忠對性即",
    "X75n1512_017:0193a09": "是佛性即是淨土。七曰。捨此陰了當生何處。忠以無",
    "X75n1512_017:0193a10": "捨無生自在生為對。八曰。臨終時有華臺寶座來迎",
    "X75n1512_017:0193a11": "可赴否。忠以不取相為對。九曰。作麼生得神通似佛",
    "X75n1512_017:0193a12": "國。忠以見性如貧得寶如民得王對。十曰。只依此本",
    "X75n1512_017:0193a13": "性修定得作佛否。忠對定得作佛佛亦無相無得乃",
    "X75n1512_017:0193a14": "為真得。前十對皆廣有其辭。今約科目為對耳。帝由",
    "X75n1512_017:0193a15": "是凝心玄旨。",
    "X75n1512_017:0193a16": "[0193a16] 三月己丑。詔天下州各致放生池。冬十月昇州刺史",
    "X75n1512_017:0193a17": "顏真卿撰有唐天下放生池&#x7891;銘并序曰。皇唐七葉",
    "X75n1512_017:0193a18": "我乾元大聖光天文武孝感皇帝陛下。以至聖之姿",
    "X75n1512_017:0193a19": "屬艱虞之運。無少康一旅之眾。當祿山強暴之初。乾",
    "X75n1512_017:0193a20": "鞏勞謙勵精為理。推誠而萬邦胥悅。克己而天下歸",
    "X75n1512_017:0193a21": "仁。恩信侔於四時。英威達於八表。功庸格天地。孝感",
    "X75n1512_017:0193a22": "通神明。故得迴紇奚霫契丹大食循蠻之屬。扶服萬",
    "X75n1512_017:0193a23": "里決命而爭先。朔方河東平盧河西隴右安西黔中",
    "X75n1512_017:0193a24": "嶺南河南之師。&#x8653;闞五年推鋒而&#x52B9;死。權元惡如拉",
    "X75n1512_017:0193b01": "朽。舉兩京若拾遺。慶緒遁逃已蒙赤族之戮。思明跧",
    "X75n1512_017:0193b02": "伏行就沸鼎之誅。拯已墜之皇綱。據再安之宗社。迎",
    "X75n1512_017:0193b03": "上皇於西蜀申子道。於中京一日三朝。大明天子之",
    "X75n1512_017:0193b04": "孝。問安侍膳不改家人之禮。蒸蒸然。翼翼然。真帝皇",
    "X75n1512_017:0193b05": "之上儀。誥誓所不及。已歷選內禪。生人以來振古及",
    "X75n1512_017:0193b06": "隋未有如我皇帝者也。而猶嫗煦萬類。憂勤四生。乃",
    "X75n1512_017:0193b07": "以乾元二年歲次己亥春三月己丑。端命左驍衛右",
    "X75n1512_017:0193b08": "郎將史元琮．中使張廷玉。奉明詔布德音。始于洋州",
    "X75n1512_017:0193b09": "之興道。洎山南&#x5292;南黔中荊南嶺南淅西諸道。迄于",
    "X75n1512_017:0193b10": "昇州之江寧秦淮太平橋。臨江帶郭上下五里。各置",
    "X75n1512_017:0193b11": "放生池。凡八十一所。蓋所以宣皇明而廣慈愛也。易",
    "X75n1512_017:0193b12": "不云乎信及豚魚。書不云乎洎鳥獸魚鱉咸若。古之",
    "X75n1512_017:0193b13": "&#x8066;明睿智神武而不殺者。非陛下而誰。昔殷湯克仁",
    "X75n1512_017:0193b14": "猶存一面之網。漢武垂惠纔致銜珠之答。雖流水救",
    "X75n1512_017:0193b15": "涸寶勝稱名。蓋事止於當時。尚介祉於終古。豈我今",
    "X75n1512_017:0193b16": "日動者植者水居陸居舉天下以為池。罄域中而蒙",
    "X75n1512_017:0193b17": "福。乘陀羅尼加持之力。竭煩惱海生死之津。揆之前",
    "X75n1512_017:0193b18": "古曾何髣&#x9AF4;。微臣職忝方面。生丁盛美受恩浸深。無",
    "X75n1512_017:0193b19": "以上報。謹緣&#x81EF;陶奚斯歌虞頌魯之義。述天下放生",
    "X75n1512_017:0193b20": "池&#x7891;銘一章。雖不足雍容聖明萬分之一。亦臣之精",
    "X75n1512_017:0193b21": "懇也。&#x7891;銘不錄。",
    "X75n1512_017:0193b22": "[0193b22] 上元元年。尚書左丞王維卒。維字摩詰。臨終無病。遺",
    "X75n1512_017:0193b23": "親故書數幅。停筆而化。工草隸。善[書-曰+皿]。名盛於開元天",
    "X75n1512_017:0193b24": "寶間。豪英貴人&#x8657;左以迎之。寧薜諸王待以師友。[書-曰+皿]",
    "X75n1512_017:0193c01": "思入神。至山水平遠雲勢石色。繪工以為天機所到。",
    "X75n1512_017:0193c02": "非由學致也。客有以按樂圖示者無題識。維曰此霓",
    "X75n1512_017:0193c03": "裳第三疊最初拍也。客未然。引工按曲乃信。與弟縉",
    "X75n1512_017:0193c04": "皆篤志奉佛。食不葷。衣不文綵。別墅在輞川。地奇勝。",
    "X75n1512_017:0193c05": "有華子岡歌湖竹里&#x8218;。柳浪茱萸。沜辛夷塢與斐迪",
    "X75n1512_017:0193c06": "游其間。賦詩相&#x9167;為樂。喪妻不娶。孤居三十年。母喪",
    "X75n1512_017:0193c07": "表請以輞川第施為佛祠。",
    "X75n1512_017:0193c08": "[0193c08] 寶應元年四月庚戌。楚州龍興寺尼真如恍若有人",
    "X75n1512_017:0193c09": "接之昇天見天帝。帝授以十三寶。謂真如曰。中國有",
    "X75n1512_017:0193c10": "&#x707E;。宜以第二寶鎮之。甲子。楚州刺史崔侁奉表獻于",
    "X75n1512_017:0193c11": "朝。其一曰玄黃天符(形如笏。長八寸闊二寸。黃玉也。有文云碎兵後)。二曰玉",
    "X75n1512_017:0193c12": "&#x9DC4;(毛文悉備。白玉也)。三曰&#x7CD3;璧(徑六寸。粟粒自然。白玉也)。四曰西王母環",
    "X75n1512_017:0193c13": "(二枚。徑七寸。白玉也)。五曰碧色寶(圓而有光)。六曰如意珠(形如卵。光如月)。七",
    "X75n1512_017:0193c14": "曰紅靺鞨(大如巨粟)。八曰琅玕珠(二枚。長二寸)。九曰玉玦(如環四分",
    "X75n1512_017:0193c15": "缺其一)。十曰玉印(有文如鹿。以印物則鹿形著)。十一曰皇后採桑&#x920E;",
    "X75n1512_017:0193c16": "(長六寸。形如著屈其末。色如金又如銀)。十二曰雷公斧(長二寸闊二寸)。十三曰",
    "X75n1512_017:0193c17": "□□□(史失其名)。帝&#x89A7;之大悅。以置日中則白氣屬天。名",
    "X75n1512_017:0193c18": "之曰定國寶。帝以獻自楚州。即皇太子始封之國。又",
    "X75n1512_017:0193c19": "聞中原有&#x707E;宜以第二寶鎮之。遂詔皇太子攝政事。",
    "X75n1512_017:0193c20": "大赦天下。改元寶應。",
    "X75n1512_017:0193c21": "[0193c21] 五月太上皇崩。年七十有八。帝自春至夏多不豫。及",
    "X75n1512_017:0193c22": "太上皇崩。哀感號慟致疾。相距十四日而崩。年五十",
    "X75n1512_017:0193c23": "四皇。太子即位是為代宗。",
    "X75n1512_017:0193c24": "[0193c24] 論曰。初忠國師答肅宗十身調御等問。則高峻其",
    "X75n1512_017:0194a01": "門風。略無少假殆。帝未諭而致十問。忠方從容曲",
    "X75n1512_017:0194a02": "盡其意。九數百千言。帝於是相得之深。此蓋宗師",
    "X75n1512_017:0194a03": "傳道之大體也。及天帝授十三寶與真如。告以中",
    "X75n1512_017:0194a04": "原有&#x707E;宜以第二寶鎮之。其寶入朝。未幾果肅宗",
    "X75n1512_017:0194a05": "崩而代宗即位。凡自肅宗至昭宗。十三帝而唐亡。",
    "X75n1512_017:0194a06": "然則上帝告以其祚如此之審。新史則著十三寶",
    "X75n1512_017:0194a07": "於本紀。復列于五行志。而未始明其所以讖。嗚呼",
    "X75n1512_017:0194a08": "異哉。",
    "X75n1512_017:0194a09": "[0194a09] 永泰元年九月。鑄金銅佛像於光順門。率百僚拜祀",
    "X75n1512_017:0194a10": "之。十月吐蕃&#x51A6;逼京師。內出仁王經二輦送西明諸",
    "X75n1512_017:0194a11": "寺。置百尺高座講之。寇平。帝夢六祖慧能大師請衣",
    "X75n1512_017:0194a12": "&#x9262;歸于曹溪。翌日遣中使送還。是時寇難屢逼。帝浸",
    "X75n1512_017:0194a13": "以為憂。宰相王縉曰。國家慶祚靈長。福報所憑。時雖",
    "X75n1512_017:0194a14": "多艱。無足道者。祿山．思明毒流方煽而皆有子禍。僕",
    "X75n1512_017:0194a15": "固懷恩臨敵而踣。群戎來&#x51A6;未及戰&#x8F19;去。非人事也。",
    "X75n1512_017:0194a16": "帝由是篤意佛道。修祀祠。詔天下官司無箠辱僧尼。",
    "X75n1512_017:0194a17": "禁中講誦仁王護國經。詔命不空三藏重譯舊本。帝",
    "X75n1512_017:0194a18": "親為之敘。官不空特進鴻臚卿。",
    "X75n1512_017:0194a19": "[0194a19] 是歲詔法師良賁於大明宮之桃園造新仁王經疏。",
    "X75n1512_017:0194a20": "疏成賁以表進呈。略曰。洗心滌慮扣寂求音。發明啟",
    "X75n1512_017:0194a21": "自天宮。加被仰憑佛力。咸約經論演暢真宗。亦猶集",
    "X75n1512_017:0194a22": "群玉於荊山。約百川於溟海。火生於木並兩曜而俱",
    "X75n1512_017:0194a23": "明。識轉於如體一相而等照。成道者法也。載法者經",
    "X75n1512_017:0194a24": "也。廣度群有同於大通。足菩提心如陛下意。帝覽之",
    "X75n1512_017:0194b01": "稱善。",
    "X75n1512_017:0194b02": "[0194b02] 大曆元年七月壬午。始作盂蘭盆會于禁中。設高祖",
    "X75n1512_017:0194b03": "大宗已下七聖位。備鑾輿建巨幡。各以帝號標其上。",
    "X75n1512_017:0194b04": "自太廟迎入內道場。鐃吹鼓舞旌幢燭天。是日立仗",
    "X75n1512_017:0194b05": "百寮於光順門迎拜導從。自是歲以為常。癸未太廟",
    "X75n1512_017:0194b06": "二室生靈芝。帝賦詩美之。百寮皆屬和。",
    "X75n1512_017:0194b07": "[0194b07] 二年七月宰相杜鴻漸出撫巴蜀。至益州遣使詣白",
    "X75n1512_017:0194b08": "崖山請禪師無住入城問法曰。弟子聞金和尚說無",
    "X75n1512_017:0194b09": "憶無念莫妄三句法門。未審此三句是一是三。無住",
    "X75n1512_017:0194b10": "曰。無憶名戒。無念名定。莫妄名慧。然一心不生則具",
    "X75n1512_017:0194b11": "戒定慧。非一非三也。曰後句妄字莫非從心否。無住",
    "X75n1512_017:0194b12": "曰從女者是。曰有據否。無住曰。法句經云。若起精進",
    "X75n1512_017:0194b13": "心。是妄非精進。若能心不妄。精進無有涯。又問師還",
    "X75n1512_017:0194b14": "以三句接人否。對曰。初心學人還令息念澄停識浪。",
    "X75n1512_017:0194b15": "清水影現悟無念體。寂滅現前。無念亦不立也。時庭",
    "X75n1512_017:0194b16": "樹&#x9D76;鳴。公曰師還聞否。曰聞&#x9D76;去矣。又問師今聞否。",
    "X75n1512_017:0194b17": "曰聞。公曰&#x9D76;去無聲云何言聞。無住[(厂@((既-旡)-日+口))*頁]四眾曰。正法",
    "X75n1512_017:0194b18": "難聞。各宜諦聽。聞與不聞。非關聞性。本來不生今亦",
    "X75n1512_017:0194b19": "不滅。有聲之時是聲塵自生。無聲之時是聲塵自滅。",
    "X75n1512_017:0194b20": "而此聞性不隨聲生不隨聲滅。悟此聞性則免聲塵",
    "X75n1512_017:0194b21": "流轉。乃至色香味觸亦復如之。當知聞無生滅。聞無",
    "X75n1512_017:0194b22": "去來。公與僚屬喜躍稱善。又問。弟子頃著起信論疏",
    "X75n1512_017:0194b23": "二卷。得名解佛法否。曰。夫造疏皆用心思量分別。但",
    "X75n1512_017:0194b24": "可著成傳益初學。據論云。知一切法從本以來離言",
    "X75n1512_017:0194c01": "說相。離文字相。離心緣相。畢竟平等。無有變異。唯是",
    "X75n1512_017:0194c02": "一心。故名真如。今相公著言說相。著名字相。著心緣",
    "X75n1512_017:0194c03": "相。既著種種相。何由體解佛法。公稽首曰。師今從理",
    "X75n1512_017:0194c04": "確論合心地法門。實不思議。然何由得不生不滅契",
    "X75n1512_017:0194c05": "解脫去。答曰。見境心不起名不生。不生即不滅。既無",
    "X75n1512_017:0194c06": "生滅即不被前塵所縛。當處解脫。公曰何謂識心見",
    "X75n1512_017:0194c07": "性。答曰。一切學道人隨念流浪。蓋為不識真心。不見",
    "X75n1512_017:0194c08": "本性。真心者念生亦不順生。念滅亦不依寂。不來不",
    "X75n1512_017:0194c09": "去不定不亂。不取不捨不沉不浮。無為無相。活鱍鱍。",
    "X75n1512_017:0194c10": "平常自在。此心體畢竟不可得。無可知覺。觸目皆如。",
    "X75n1512_017:0194c11": "無非見性也。鴻漸由是棲心禪悅。&#x751E;有詩云。長願追",
    "X75n1512_017:0194c12": "禪理。安能揖化源。晚以疾辭宰相。釋位三日而薨。臨",
    "X75n1512_017:0194c13": "終沐浴。儼朝服加僧伽黎。剃鬚髮而逝。遺命依沙門",
    "X75n1512_017:0194c14": "法葬。",
    "X75n1512_017:0194c15": "[0194c15] 論曰。無住說法簡當明妙。雅合首楞嚴所謂聞無",
    "X75n1512_017:0194c16": "生滅之旨。宜乎聞者悟悅而信解也。鴻漸靈武策",
    "X75n1512_017:0194c17": "立功臣。家世奉佛。其臨終沐浴剔髮鬚服僧衣。遂",
    "X75n1512_017:0194c18": "與聖朝王文正公旦肖焉。雖文正公巨德元勳。完",
    "X75n1512_017:0194c19": "名高節卓冠名臣之表。非鴻漸所能彷彿。然莫年",
    "X75n1512_017:0194c20": "付囑諸子及其友楊文公大年丁寧曲折。文公談",
    "X75n1512_017:0194c21": "苑著之甚詳。茲可想見知佛之深而見道之明也。",
    "X75n1512_017:0194c22": "嗚呼。吾宗直指當人見聞覺知一段大事。本爾現",
    "X75n1512_017:0194c23": "成。奈何人自棄昧。往往終身役役為他閑事長無",
    "X75n1512_017:0194c24": "明者。天下碌碌皆是。若二公能自回頭存心後世。",
    "X75n1512_017:0195a01": "打徹大事夫豈易得也哉。",
    "X75n1512_017:0195a02": "[0195a02] 三年。帝召國師慧忠入內。引太白山人見之。帝曰。此",
    "X75n1512_017:0195a03": "人頗有見解。請師驗之。忠曰汝蘊何能。山人曰忝識",
    "X75n1512_017:0195a04": "山識地識字善筭。曰山人所居之山是雄山是雌山。",
    "X75n1512_017:0195a05": "山人茫然不能對。忠曰識地否。曰識。忠指殿上地問",
    "X75n1512_017:0195a06": "曰此是何地。答曰容弟子筭方知。忠曰識字否。曰識。",
    "X75n1512_017:0195a07": "忠於地上畫一晝曰此甚字。山人曰是一字。忠曰。土",
    "X75n1512_017:0195a08": "上一畫是王字。何謂一字耶。又問能筭否。曰能。忠曰",
    "X75n1512_017:0195a09": "三七是多少。山人曰。國師玩弟子。三七豈非二十一。",
    "X75n1512_017:0195a10": "忠曰。&#x5374;是山人弄貧道。三七是十。何謂二十一。復問",
    "X75n1512_017:0195a11": "更有何能。答曰弟子縱有亦不敢向國師開口。忠曰",
    "X75n1512_017:0195a12": "縱汝有能亦俱未是。師&#x5374;謂帝曰。問山不識山。問地",
    "X75n1512_017:0195a13": "不識地。問字不識字。問筭不解筭。陛下何處得此懵",
    "X75n1512_017:0195a14": "漢來。帝謂山人曰。朕有國位不足為寶。師乃國寶也。",
    "X75n1512_017:0195a15": "山人曰陛下真識寶者矣。",
    "X75n1512_017:0195a16": "[0195a16] 是歲詔徑山道欽禪師至闕下。帝親加瞻禮。一日師",
    "X75n1512_017:0195a17": "在內庭見帝起立。帝曰師何以起。欽曰檀越何得向",
    "X75n1512_017:0195a18": "四威儀中見貧道。帝悅謂忠國師曰眹欲賜欽師一",
    "X75n1512_017:0195a19": "名。忠欣然奉詔。遂賜號國一禪師。後辭歸本山。馬祖",
    "X75n1512_017:0195a20": "大師令門人智藏問十二時中以何為境。師曰待汝",
    "X75n1512_017:0195a21": "回去時有信。藏曰只今便回。師曰傳語&#x5374;須問取曹",
    "X75n1512_017:0195a22": "溪。又僧問如何是祖師西來意。師曰汝問不當。曰如",
    "X75n1512_017:0195a23": "何得當。師曰待吾滅後&#x5374;向汝說。至貞元八年示寂。",
    "X75n1512_017:0195a24": "賜諡大覺禪師。",
    "X75n1512_017:0195b01": "[0195b01] 四年。牛頭慧忠禪師示寂。師得法於威師。為牛頭宗",
    "X75n1512_017:0195b02": "第六祖。平生一衲不易。器用唯一鐺。&#x751E;有供僧&#x7CD3;二",
    "X75n1512_017:0195b03": "廩。盜者窺伺。虎為守之。縣令張遜者入山頂謁。問師",
    "X75n1512_017:0195b04": "有何徒弟。曰有三五人。遜曰可得見否。師敲&#x7240;三下。",
    "X75n1512_017:0195b05": "有三虎哮吼而出。遜驚怖而退。及移居莊嚴寺。將建",
    "X75n1512_017:0195b06": "法堂。有古樹群鵲巢其上。師謂巢曰。此地建堂。汝可",
    "X75n1512_017:0195b07": "速去。言訖群鵲遷巢他樹。及築基。有二神人定其四",
    "X75n1512_017:0195b08": "角。潛資夜役不日而成。繇是學徒雲集。師有安心偈",
    "X75n1512_017:0195b09": "曰。人法雙淨。善惡兩忘。直心真實。菩提道場。至是將",
    "X75n1512_017:0195b10": "終。石室前掛鐺樹掛衣。藤無故枯死。師集眾布薩訖。",
    "X75n1512_017:0195b11": "淨髮浴身。是夕有瑞雲覆其院。空中復有天樂之聲。",
    "X75n1512_017:0195b12": "詰旦怡然坐化。俄頃風雨暴作。震折林木。有白虹貫",
    "X75n1512_017:0195b13": "于岩壑云。",
    "X75n1512_017:0195b14": "[0195b14] 五年。西域大耳三藏至京師。自云得他心慧眼。帝令",
    "X75n1512_017:0195b15": "入光宅寺請國師慧忠試驗。忠問汝得他心通耶。對",
    "X75n1512_017:0195b16": "曰不敢。忠曰汝道老僧即今在什麼處。三藏云和尚",
    "X75n1512_017:0195b17": "是一國之師。何得往天津橋看弄猢孫。忠又問老僧",
    "X75n1512_017:0195b18": "即今在什麼處。三藏曰。和尚是一國之師。何得去西",
    "X75n1512_017:0195b19": "川看競渡。忠第三問語亦如前。三藏良久罔知去處。",
    "X75n1512_017:0195b20": "忠叱曰。這野狐精。他心通在什麼處。三藏無對。",
    "X75n1512_017:0195b21": "[0195b21] 論曰。四祖下融大師。橫說&#x7AEA;說猶未知向上關捩",
    "X75n1512_017:0195b22": "子。此黃蘗運公語也。以黃蘗大機大用逸格手段。",
    "X75n1512_017:0195b23": "作如是說。則其然矣。異時學人相似語言以為禪",
    "X75n1512_017:0195b24": "道者。凡貶剝諸方往往猶不止於此。嗚呼。世謂學",
    "X75n1512_017:0195c01": "不躐等。矧吾宗單傳心印用以了生死者。其可以",
    "X75n1512_017:0195c02": "躐等乎。觀牛頭諸祖道盛一時。於死生之際感驗",
    "X75n1512_017:0195c03": "昭著。有生而百鳥銜華虎狼給侍者。有滅而鳥獸",
    "X75n1512_017:0195c04": "哀鳴逾月乃止者。有異香經旬而歇者。有山林變",
    "X75n1512_017:0195c05": "白溪澗絕流者。有空中神幡從西而來遶山數匝",
    "X75n1512_017:0195c06": "者。有所居舊院林木變白七日而復者。及是忠禪",
    "X75n1512_017:0195c07": "師所感皆不思議事。出於造化之表。自非神德妙",
    "X75n1512_017:0195c08": "行。蔽天地而不&#x803B;。關百聖而不慚者。曷以臻此邪。",
    "X75n1512_017:0195c09": "如大耳三藏分證小果得五神通。及見國師。初二",
    "X75n1512_017:0195c10": "度國師以有所緣心。則灼見其處。及第三度。國師",
    "X75n1512_017:0195c11": "入甚深秘密大寂定門。大耳於是茫然不知。然則",
    "X75n1512_017:0195c12": "證果有階級。大道有淺深。端不誣矣。或謂巫咸相",
    "X75n1512_017:0195c13": "壺子堪擬國師者。自性圓通與夫區區術數烏可",
    "X75n1512_017:0195c14": "同年而語哉。"
}