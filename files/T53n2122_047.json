{
    "T53n2122_047:0642c22": "法苑珠林卷第四十七",
    "T53n2122_047:0642c24": "西明寺沙門釋道世撰",
    "T53n2122_047:0642c25": "懲過篇第四十六",
    "T53n2122_047:0642c26": "和順篇四十七",
    "T53n2122_047:0642c27": "懲過篇(此有二部)",
    "T53n2122_047:0642c28": "述意部第一",
    "T53n2122_047:0642c29": "[0642c29] 夫形骸多患理須嚴誡。根識昏沈宜常警策。",
    "T53n2122_047:0643a01": "故經曰。無以睡眠因緣令一生空過無所得",
    "T53n2122_047:0643a02": "也。但有身則為患本。無身則患滅。故禮無不",
    "T53n2122_047:0643a03": "敬。傲不可長。若縱傲高彌增墮慢。徒施攻",
    "T53n2122_047:0643a04": "擊無奈患憂。口是刀斧之門禍累之始。心懷",
    "T53n2122_047:0643a05": "毒念。口施毒言。身行毒業。興斯三業彌招四",
    "T53n2122_047:0643a06": "趣故書云一言可以興邦。一言可以喪國。又",
    "T53n2122_047:0643a07": "言。行是君子之樞機。樞機之發榮辱之主。意",
    "T53n2122_047:0643a08": "為業本。身口由發。所以先除凶懷袪邪務",
    "T53n2122_047:0643a09": "正。故知可惡川流事由心造。何以知然。若瞥",
    "T53n2122_047:0643a10": "緣心起故口發惡言。言由意顯。靡惡不為。故",
    "T53n2122_047:0643a11": "成實論云。離心無思則無身口業也。",
    "T53n2122_047:0643a12": "引證部第二",
    "T53n2122_047:0643a13": "[0643a13] 如維摩經云。故以若干苦切之言乃可入律。",
    "T53n2122_047:0643a14": "書云。聞諫如流。斯言可錄。佷戾不信惡馬難",
    "T53n2122_047:0643a15": "調。撫膺多愧常以自箴。庶有聞論致序心曲。",
    "T53n2122_047:0643a16": "今欲緘其言而整其身者。未若先挫其心而",
    "T53n2122_047:0643a17": "次折其意。故經云。制之一處無事不辦。譬如",
    "T53n2122_047:0643a18": "金山之窟狐兔所不敢停渟淵澄海蛙龜所",
    "T53n2122_047:0643a19": "不肯宿。故知潔其心而淨其意者。則三塗報",
    "T53n2122_047:0643a20": "息四德常滿。防意如城守口如瓶。可謂金河",
    "T53n2122_047:0643a21": "遺寄屬在伊人。玉門化廣信於斯矣。既策斯",
    "T53n2122_047:0643a22": "三業。則能除四患。何等四患。謂生老病死也。",
    "T53n2122_047:0643a23": "故受胎經云。眾生受胎之時備盡艱難。冥冥",
    "T53n2122_047:0643a24": "漠漠狀若浮塵。十月將滿母胎知苦。業風催",
    "T53n2122_047:0643a25": "促頭向產門。墮地鞭觸如在刀山。風激冷",
    "T53n2122_047:0643a26": "觸如似寒&#x6C37;。當爾之時生為實苦。又涅槃經",
    "T53n2122_047:0643a27": "云。譬如燈炷唯賴膏油。膏油既盡勢不久停。",
    "T53n2122_047:0643a28": "人亦如是。唯賴壯膏。壯膏既盡。衰老之炷何",
    "T53n2122_047:0643a29": "得久住。又出曜經。佛說老苦偈云。",
    "T53n2122_047:0643b01": " 少時意盛壯  為老所見過",
    "T53n2122_047:0643b02": " 形衰極枯槁  氣竭憑杖行",
    "T53n2122_047:0643b03": "[0643b03] 又佛說死苦偈云。",
    "T53n2122_047:0643b04": " 氣絕神逝  形骸蕭索  人物一統",
    "T53n2122_047:0643b05": " 無生不終",
    "T53n2122_047:0643b06": "[0643b06] 又涅槃經云。夫死者。於嶮難處無有資糧。去",
    "T53n2122_047:0643b07": "處縣遠而無伴侶。晝夜常行不知邊際。深邃",
    "T53n2122_047:0643b08": "幽暗無有燈明。入無門戶而有處所。雖無痛",
    "T53n2122_047:0643b09": "處不可療治。往無遮止到不得脫。又無量壽",
    "T53n2122_047:0643b10": "經云。獨生獨死獨來獨去。苦樂之地。身自當",
    "T53n2122_047:0643b11": "之無有代者。幽幽冥冥別離長久。道路不同",
    "T53n2122_047:0643b12": "會見無期。甚難甚難。復得相值。夫生則親族",
    "T53n2122_047:0643b13": "歡聚盡慈愛之和。死則朝亡暮殯。便有恐畏",
    "T53n2122_047:0643b14": "分離之狀。歌哭相送。往者不知。反室空堂。寂",
    "T53n2122_047:0643b15": "滅無&#x89A9;。存亡有無。變化俄頃。故出曜經佛重",
    "T53n2122_047:0643b16": "說死苦偈云。",
    "T53n2122_047:0643b17": " 命如果待熟  常恐會零落",
    "T53n2122_047:0643b18": " 已生皆有苦  孰能致不死",
    "T53n2122_047:0643b19": " 猶如死囚  將詣都市  動向死道",
    "T53n2122_047:0643b20": " 人命如是  如何駛流  往而不返",
    "T53n2122_047:0643b21": " 人命如是  逝者不還",
    "T53n2122_047:0643b22": "[0643b22] 又出曜經云。昔有梵志兄弟四人。皆得五通。",
    "T53n2122_047:0643b23": "自知命促七日必死。兄弟議曰。我等兄弟神",
    "T53n2122_047:0643b24": "通自在。能以神力翻覆天地。現極大手捫摸",
    "T53n2122_047:0643b25": "日月。移山住流無所不辦。寧當不能避此難",
    "T53n2122_047:0643b26": "也。第一兄曰。吾入大海。上下平等正處中間。",
    "T53n2122_047:0643b27": "無常殺鬼安知我處。第二弟言。吾入須彌山",
    "T53n2122_047:0643b28": "腹中間。還合其表使無際現。無常殺鬼焉知",
    "T53n2122_047:0643b29": "我處。第三弟言。吾處虛空隱形無跡。無常殺",
    "T53n2122_047:0643c01": "鬼安知我處。第四弟言。吾當隱在大市之中。",
    "T53n2122_047:0643c02": "眾人猥鬧各不相識。無常殺鬼趣得一人。何",
    "T53n2122_047:0643c03": "必取吾。四人議訖相將辭王。而白王曰。吾等",
    "T53n2122_047:0643c04": "計算餘命日促。各欲逃走欲求多福。王尋告",
    "T53n2122_047:0643c05": "曰。善進其德。於是別去。各適所至。七日期滿",
    "T53n2122_047:0643c06": "各從其處而皆命終。佛以天眼見四梵志避",
    "T53n2122_047:0643c07": "於無常各求度世皆已命終而說偈言。",
    "T53n2122_047:0643c08": " 非空非海中  非入山石間",
    "T53n2122_047:0643c09": " 無有地方所  脫之不受死",
    "T53n2122_047:0643c10": "[0643c10] 又增一阿含經云。爾時世尊在舍衛國東鹿",
    "T53n2122_047:0643c11": "母園中。與大比丘眾五百人俱。是時世尊七",
    "T53n2122_047:0643c12": "月十五日。於露地敷坐。比丘僧前後圍繞。佛",
    "T53n2122_047:0643c13": "告阿難曰。汝今速擊揵椎。今七月十五日是",
    "T53n2122_047:0643c14": "受歲之日。阿難叉手便說此偈。",
    "T53n2122_047:0643c15": " 淨眼無餘等  無事而不練",
    "T53n2122_047:0643c16": " 智慧無染著  何等名受歲",
    "T53n2122_047:0643c17": "[0643c17] 世尊以偈報曰。",
    "T53n2122_047:0643c18": " 受歲三業淨  身口意所作",
    "T53n2122_047:0643c19": " 兩兩比丘對  自陳所作短",
    "T53n2122_047:0643c20": " 還自稱名字  今日眾受歲",
    "T53n2122_047:0643c21": " 我亦淨意受  唯願原其過",
    "T53n2122_047:0643c22": "[0643c22] 是時阿難聞已歡喜。即升講堂手執揵椎。而",
    "T53n2122_047:0643c23": "說此偈。",
    "T53n2122_047:0643c24": " 降伏魔力怨  除結無有餘",
    "T53n2122_047:0643c25": " 露地擊揵椎  比丘聞當集",
    "T53n2122_047:0643c26": " 諸欲聞法人  度流生死海",
    "T53n2122_047:0643c27": " 聞此妙響音  盡當運集此",
    "T53n2122_047:0643c28": "[0643c28] 爾時阿難擊揵椎已。至世尊所。白世尊言。",
    "T53n2122_047:0643c29": "今正是時。唯願世尊。何所&#x52C5;使。是時世尊告",
    "T53n2122_047:0644a01": "阿難曰。汝隨次坐。當坐草座。時諸比丘各坐",
    "T53n2122_047:0644a02": "草座。是時世尊默然觀諸比丘已。便&#x52C5;諸比",
    "T53n2122_047:0644a03": "丘。我今欲受歲。我無過咎於眾人乎。又不犯",
    "T53n2122_047:0644a04": "身口意耶。如來說此語已。諸比丘默然不對。",
    "T53n2122_047:0644a05": "是時再三告諸比丘已。時尊者舍利弗即從",
    "T53n2122_047:0644a06": "座起。長跪白世尊言。諸比丘眾。觀察如來無",
    "T53n2122_047:0644a07": "身口意過。世尊。今日不度者度。不脫者脫。不",
    "T53n2122_047:0644a08": "般涅槃者令般涅槃。無救者為作救護。盲者",
    "T53n2122_047:0644a09": "為作眼目。為病者作大醫王。三界獨尊無能",
    "T53n2122_047:0644a10": "及者。以此事緣如來無咎於眾人。亦無身口",
    "T53n2122_047:0644a11": "意過。是時舍利弗白世尊言。我今自陳無咎",
    "T53n2122_047:0644a12": "於如來及比丘僧乎。世尊告曰。汝舍利弗都",
    "T53n2122_047:0644a13": "無身口意所作非行。汝今智慧無能及者。汝",
    "T53n2122_047:0644a14": "今所說常如法義未曾違理是時舍利弗白佛",
    "T53n2122_047:0644a15": "言。此五百比丘盡當受歲。盡無咎於如來乎。",
    "T53n2122_047:0644a16": "世尊告曰。亦不責此五百比丘身口意。此舍",
    "T53n2122_047:0644a17": "利弗大眾之中。極為清淨無瑕穢。今此眾中",
    "T53n2122_047:0644a18": "最小下座得須陀洹。必當上及不退轉法。以",
    "T53n2122_047:0644a19": "是之故我不恐責此眾。",
    "T53n2122_047:0644a20": "[0644a20] 又佛本行經云。爾時釋種宗族士眾。一切合",
    "T53n2122_047:0644a21": "有九萬九千。及迦毘羅婆蘇都城所居人民。",
    "T53n2122_047:0644a22": "從城共往欲見如來。世尊遙見輸頭檀王與",
    "T53n2122_047:0644a23": "諸大眾嚴備而來。即作是念。我若見彼不起",
    "T53n2122_047:0644a24": "迎奉。人當說我。此豈戒行果報人乎。云何見",
    "T53n2122_047:0644a25": "父不起迎逆。我今若見父及大眾起往迎者。",
    "T53n2122_047:0644a26": "彼等獲得無量大罪。若我今者持其威儀在",
    "T53n2122_047:0644a27": "此住者。彼等於我不生敬心。如來作此三種",
    "T53n2122_047:0644a28": "念。觀見有如此三種因緣。思量如是三種義",
    "T53n2122_047:0644a29": "已。從座而起。飛騰虛空現種種神變。令大",
    "T53n2122_047:0644b01": "眾生信並皆入道。",
    "T53n2122_047:0644b02": "[0644b02] 又梵網經云。若佛子。應如法次第坐。先受戒",
    "T53n2122_047:0644b03": "者在前坐。後受戒者在後坐。不問老少比丘",
    "T53n2122_047:0644b04": "比丘尼貴人國王王子乃至黃門奴婢。皆應",
    "T53n2122_047:0644b05": "先受戒者在前坐。後受戒者次第而坐。莫如",
    "T53n2122_047:0644b06": "外道癡人。若老若少無前無後。坐無次第兵",
    "T53n2122_047:0644b07": "奴之法。我佛法中先者先坐後者後坐。而菩",
    "T53n2122_047:0644b08": "薩不次第坐者。犯輕垢罪。若佛子。常行教化。",
    "T53n2122_047:0644b09": "大悲心入檀越貴人家一切眾中。不得立為",
    "T53n2122_047:0644b10": "白衣說法。應白衣眾前高座上坐。法師不得",
    "T53n2122_047:0644b11": "地立為四眾白衣說法。若說法時法師高座",
    "T53n2122_047:0644b12": "香華供養。四眾聽者下坐如孝順父母。敬",
    "T53n2122_047:0644b13": "順師教如事火婆羅門。其說法者若不如法。",
    "T53n2122_047:0644b14": "犯輕垢罪。",
    "T53n2122_047:0644b15": "[0644b15] 又善見論云。弟子參師當避六處。一不得當",
    "T53n2122_047:0644b16": "前。二不得當後。三不得太遠。四不得太近。五",
    "T53n2122_047:0644b17": "不得處高。六不得上風立。問曰。四種身儀若",
    "T53n2122_047:0644b18": "坐立行臥。何故但云一面立。答曰。為參故",
    "T53n2122_047:0644b19": "不應行。為恭敬不應坐。為供養故不應臥。",
    "T53n2122_047:0644b20": "[0644b20] 又三千威儀云。欲上床有五事。一當徐&#x5374;踞",
    "T53n2122_047:0644b21": "床。二不得匍匐上。三不得使床有聲。四不得",
    "T53n2122_047:0644b22": "大拂拭床席使有聲。五洗足未燥當拭之。在",
    "T53n2122_047:0644b23": "床上有五事。一不得大吹。二不得叱&#x54A4;喑噫。",
    "T53n2122_047:0644b24": "三不得歎息思念世間事。四不得狗群臥。五",
    "T53n2122_047:0644b25": "欲起坐當以時。若意走不定當自責本起。又",
    "T53n2122_047:0644b26": "臥有五事。一當頭首向佛。二不得臥視佛。三",
    "T53n2122_047:0644b27": "不得雙申兩足。四不得向壁臥亦不得伏臥。",
    "T53n2122_047:0644b28": "五不得&#x7AEA;兩膝要當拘手檢兩足累兩膝。又",
    "T53n2122_047:0644b29": "臥起欲出戶有五事。一起下床不使床有聲。",
    "T53n2122_047:0644c01": "二著履先當抖擻。三正住著法衣。四欲開戶",
    "T53n2122_047:0644c02": "先三彈指。不得使戶有聲。五戶中有佛像不",
    "T53n2122_047:0644c03": "得背出。當還向戶而出。出不得住與人言。",
    "T53n2122_047:0644c04": "[0644c04] 又正法念經云。孔雀菩薩為諸天眾說調伏",
    "T53n2122_047:0644c05": "法。若在家出家。若老若少。調伏相應。以此莊",
    "T53n2122_047:0644c06": "嚴。如出家之人初以袈裟而自調伏。當行七",
    "T53n2122_047:0644c07": "事。一者如其國法受糞掃衣。在家之人所棄",
    "T53n2122_047:0644c08": "之衣。若在塚間有死人衣。死屍所壓則不應",
    "T53n2122_047:0644c09": "取。若於塚間得破壞衣則應受用。是名袈裟",
    "T53n2122_047:0644c10": "調伏之法。",
    "T53n2122_047:0644c11": "[0644c11] 第二若入聚落觀地而行。前視一尋。念佛影",
    "T53n2122_047:0644c12": "像一心正念諸根不亂。不觀一切所須之具。",
    "T53n2122_047:0644c13": "不與女人言論。不抱小兒。不數動足。亦不動",
    "T53n2122_047:0644c14": "臂及其床座。不手摩頭不數整衣。不抖擻袈",
    "T53n2122_047:0644c15": "裟。不按摩手。亦不彈指。是名第二調伏之",
    "T53n2122_047:0644c16": "法。",
    "T53n2122_047:0644c17": "[0644c17] 第三若入施主家。於飯食時齊腕澡手。若受",
    "T53n2122_047:0644c18": "食時不大舒手。當前一肘。不滿口食亦不太",
    "T53n2122_047:0644c19": "少。若所摶飯不大不小。不大張口。不令有",
    "T53n2122_047:0644c20": "聲。所應之食但食二分。食知止足。不觀他&#x9262;",
    "T53n2122_047:0644c21": "而生貪心。所受飲食不懷他心。自觀其&#x9262;",
    "T53n2122_047:0644c22": "不左右顧視。是名第三調伏之法。",
    "T53n2122_047:0644c23": "[0644c23] 第四若於食時。若於聚落。或於城邑。先所見",
    "T53n2122_047:0644c24": "食不生心念。不數言說亦不悕望。所受敷具",
    "T53n2122_047:0644c25": "如法受畜。不求上勝。是名第四調伏之法。",
    "T53n2122_047:0644c26": "[0644c26] 第五一切所作不倚不著不惜身命。於所用",
    "T53n2122_047:0644c27": "具不多聚積。不行邊方危怖之處。不異服飾。",
    "T53n2122_047:0644c28": "不偏樂於一家往返。是名第五調伏之法。",
    "T53n2122_047:0644c29": "[0644c29] 第六不斷草木及掘生地。不著雜色革屣雜",
    "T53n2122_047:0645a01": "色衣服。不破他戒。不謗不說。心不悕望。王者",
    "T53n2122_047:0645a02": "之&#x994D;心不甘著。不親近於喜&#x9B2A;比丘。是名第",
    "T53n2122_047:0645a03": "六調伏之法。",
    "T53n2122_047:0645a04": "[0645a04] 第七若有同意同法。應當親近利益。若於山",
    "T53n2122_047:0645a05": "窟樹下露地。常修行空無相無願。是名第七",
    "T53n2122_047:0645a06": "調伏之法。若有比丘能如是行。則能拾離一",
    "T53n2122_047:0645a07": "切諸縛而得解脫。",
    "T53n2122_047:0645a08": "[0645a08] 又雜寶藏經云。佛初出家夜。佛子羅&#x777A;始入",
    "T53n2122_047:0645a09": "于胎。初成道夜生羅&#x777A;羅。舉宮婇女咸皆慚",
    "T53n2122_047:0645a10": "恥。怪哉大惡耶輸陀羅。不慮是非。輕有所作。",
    "T53n2122_047:0645a11": "不自愛慎。令我舉宮都被染污。悉達菩薩久",
    "T53n2122_047:0645a12": "已出家。今卒生子。甚為恥辱。時有釋女。名曰",
    "T53n2122_047:0645a13": "電光。是耶輸姨母之女。椎胸拍髀呵罵耶",
    "T53n2122_047:0645a14": "輸。汝於尊親何以自損。太子出家已經六年。",
    "T53n2122_047:0645a15": "生此小兒甚為非時。從誰而得。辱我種族不",
    "T53n2122_047:0645a16": "護惡名。淨飯王于時在樓。見此大地六種震",
    "T53n2122_047:0645a17": "動。見是相已謂菩薩死憂箭入心。聞于宮中",
    "T53n2122_047:0645a18": "舉聲大哭。王倍驚怖謂太子死。走使女問是",
    "T53n2122_047:0645a19": "何哭聲。女白王言。太子不死。耶輸陀羅今產",
    "T53n2122_047:0645a20": "一子。舉宮慚愧。是何哭耳。王聞是語倍增憂",
    "T53n2122_047:0645a21": "惱。發聲大哭揚聲大喚。怪哉。醜辱。我子出家",
    "T53n2122_047:0645a22": "已經六年。云何今日而方生子。時彼國法擊",
    "T53n2122_047:0645a23": "鼓一下一切運集。九萬九千諸釋悉會。即喚耶",
    "T53n2122_047:0645a24": "輸陀羅著白淨衣。抱兒在懷。都不驚怕。於",
    "T53n2122_047:0645a25": "親黨中抱兒而立。諸釋咸忿。叱爾凡鄙有何",
    "T53n2122_047:0645a26": "面目我等前立。宜好實語。竟為何處而得此",
    "T53n2122_047:0645a27": "子。耶輸陀羅都無慚恥。正直而言。從彼出家",
    "T53n2122_047:0645a28": "釋種名曰悉達。而得此子。王言。我子悉達",
    "T53n2122_047:0645a29": "本在家時。聞有五欲耳尚不聽。況當有欲而",
    "T53n2122_047:0645b01": "生於子。實是諂曲非正直法。以此謗毀王極",
    "T53n2122_047:0645b02": "大瞋。問諸釋言。云何苦毒殺害。復有釋言。如",
    "T53n2122_047:0645b03": "我意者。當作火坑擲置火中。使其母子都無",
    "T53n2122_047:0645b04": "遺餘。諸人皆言。此事最良。即掘火坑。以佉陀",
    "T53n2122_047:0645b05": "羅木積於坑中。以火焚之。即將耶輸。至火坑",
    "T53n2122_047:0645b06": "邊。時耶輸見火方大驚怖。譬如野鹿獨在圍",
    "T53n2122_047:0645b07": "中四向顧望無可恃怙。耶輸自責。既自無罪",
    "T53n2122_047:0645b08": "受斯禍患。遍觀諸釋無救己者。抱兒歎念菩",
    "T53n2122_047:0645b09": "薩言。汝有慈悲憐愍一切。天龍鬼神咸敬於",
    "T53n2122_047:0645b10": "汝。今我母子薄於祐助無過受苦。云何菩薩",
    "T53n2122_047:0645b11": "不見留意。何故不救我之母子今日危厄。即",
    "T53n2122_047:0645b12": "時向佛一心敬禮。復拜諸釋合掌向火。而說",
    "T53n2122_047:0645b13": "實語。我此兒者實不從他而有。此子若實不",
    "T53n2122_047:0645b14": "從他而有。此子若實不虛六年在我胎者。火",
    "T53n2122_047:0645b15": "當消滅終不燒害我之母子。作是語已即入",
    "T53n2122_047:0645b16": "火中。而此火坑變為水池。自見己身處蓮華",
    "T53n2122_047:0645b17": "上。都無恐怖顏色和悅。合掌向諸釋言。若我",
    "T53n2122_047:0645b18": "虛妄應即燋死。以今此兒實菩薩子。以我實",
    "T53n2122_047:0645b19": "語得免火患。有諸釋言。視其形相不驚不畏。",
    "T53n2122_047:0645b20": "而此火坑變為清池。以此驗之知其無過。時",
    "T53n2122_047:0645b21": "諸釋等將耶輸陀羅還歸宮中倍加恭敬。為",
    "T53n2122_047:0645b22": "索乳母供事其子。猶如生時等無有異。祖白",
    "T53n2122_047:0645b23": "淨王愛重深厚。不見羅&#x777A;終不能食。若憶菩",
    "T53n2122_047:0645b24": "薩抱羅&#x777A;羅用解愁念。略而言之。滿六年已。",
    "T53n2122_047:0645b25": "白淨王渴仰於佛遣往請佛。佛憐愍故還歸",
    "T53n2122_047:0645b26": "本國。來到釋宮。變千二百五十比丘皆如佛",
    "T53n2122_047:0645b27": "身。光相無異。耶輸陀羅語羅&#x777A;羅。誰是汝",
    "T53n2122_047:0645b28": "父。往到其邊。時羅&#x777A;羅禮佛已訖。正在如",
    "T53n2122_047:0645b29": "來右足邊立。如來即以手摩羅&#x777A;羅頂。即說",
    "T53n2122_047:0645c01": "偈言。",
    "T53n2122_047:0645c02": " 我於生眷屬  及以所生子",
    "T53n2122_047:0645c03": " 無有偏愛心  但以手摩頂",
    "T53n2122_047:0645c04": " 我盡諸結使  愛憎永除盡",
    "T53n2122_047:0645c05": " 汝等勿懷疑  於子生猶豫",
    "T53n2122_047:0645c06": " 此亦當出家  重為我法子",
    "T53n2122_047:0645c07": " 略言其功德  出家學真道",
    "T53n2122_047:0645c08": " 當成羅漢果",
    "T53n2122_047:0645c09": "[0645c09] 頌曰。",
    "T53n2122_047:0645c10": " 業風常泛濫  苦海濤波聲",
    "T53n2122_047:0645c11": " 漂我常游浪  遠離涅槃城",
    "T53n2122_047:0645c12": " 忽遇慈舟至  運我出愛瀛",
    "T53n2122_047:0645c13": " 是知高慕友  懲過改凡情",
    "T53n2122_047:0645c14": " 罪垢蒙除結  神珠啟闇冥",
    "T53n2122_047:0645c15": " 釋門光麗景  俗務苦重縈",
    "T53n2122_047:0645c16": " 冀除昏五蓋  方寤六塵輕",
    "T53n2122_047:0645c17": " 自非乘寶輅  何以息焰寧",
    "T53n2122_047:0645c18": "感應緣(略引三驗)",
    "T53n2122_047:0645c19": "宋沙門釋僧苞齊沙門釋僧遠",
    "T53n2122_047:0645c20": "隋沙門釋洪獻",
    "T53n2122_047:0645c21": "[0645c21] 宋京師祇桓寺有釋僧苞。本是京兆人。少在",
    "T53n2122_047:0645c22": "關受學什公。宋永初中游北徐入黃山精舍。",
    "T53n2122_047:0645c23": "復造靜定二師進業。仍於彼建三七普賢齋",
    "T53n2122_047:0645c24": "懺。至第十七日有白鶴飛來集普賢座前。至",
    "T53n2122_047:0645c25": "中行香畢乃去。至二十一日將暮。又有黃衣",
    "T53n2122_047:0645c26": "四人繞塔數匝忽然不見。苞少有志節加復",
    "T53n2122_047:0645c27": "祥感。故匪懈之情因之彌勵。日誦萬餘言",
    "T53n2122_047:0645c28": "經。常禮數百拜佛。後東下京師正值祇桓寺",
    "T53n2122_047:0645c29": "發講。法徒雲聚士庶駢席。苞既初至人未有",
    "T53n2122_047:0646a01": "識者。乃乘驢往看。衣服垢弊貌有風塵。堂內",
    "T53n2122_047:0646a02": "既窄。坐驢&#x97C0;於戶外。高座釋題適竟。苞始",
    "T53n2122_047:0646a03": "欲厝言。法師便問。客僧何名。答云名苞。又",
    "T53n2122_047:0646a04": "問。盡何所苞。答曰。高座之人亦可苞耳。乃致",
    "T53n2122_047:0646a05": "問數番。皆是先達思力所不逮。高座無以抗",
    "T53n2122_047:0646a06": "其詞。遂遜退而止。時王弘范泰聞苞論義。歎",
    "T53n2122_047:0646a07": "其才思請與交言。仍屈住祇桓寺。開講眾經",
    "T53n2122_047:0646a08": "法化相續。陳郡謝靈運聞風而造焉。及見苞",
    "T53n2122_047:0646a09": "神氣彌深歎伏。或問曰。謝公何如。苞曰。靈運",
    "T53n2122_047:0646a10": "才有餘而識不足。抑不免其身矣。苞&#x751E;於路",
    "T53n2122_047:0646a11": "行見六劫被錄。苞為說法勸念觀世音。群劫",
    "T53n2122_047:0646a12": "以臨危之際念念懇切。俄而送吏飲酒共",
    "T53n2122_047:0646a13": "醉。劫解枷得免焉宋元嘉中卒(右此一驗出梁高僧傳)。",
    "T53n2122_047:0646a14": "[0646a14] 齊梁州薛河寺釋僧遠。不知何許人。為性疏",
    "T53n2122_047:0646a15": "誕不修細行。好逐流宕歡宴為任。以齊武平",
    "T53n2122_047:0646a16": "五年。夢見大人。[齒*屑]齒責之曰。汝是出家人。",
    "T53n2122_047:0646a17": "面目如此。蓬縱造惡。何不取鏡自照。遠忽",
    "T53n2122_047:0646a18": "覺驚悸流汗。至曉以盆水自照。乃見眼邊烏",
    "T53n2122_047:0646a19": "點。謂是垢污便洗拭之。眉毛一時隨手落",
    "T53n2122_047:0646a20": "盡。因自咎責。奈此殃譴。遂改常習返形易性。",
    "T53n2122_047:0646a21": "弊衣破履一食長齋。遵奉律儀。昏曉行悔。悲",
    "T53n2122_047:0646a22": "淚交注。經一月日。又夢前人。含笑謂曰。知",
    "T53n2122_047:0646a23": "過能改。是謂智人。赦汝前愆勿復相續。忽驚",
    "T53n2122_047:0646a24": "喜覺流汗遍身。面目津潤眉毛漸出。遠於一",
    "T53n2122_047:0646a25": "身頻感兩報。信知三世苦樂不虛。自後竭情",
    "T53n2122_047:0646a26": "時不暫怠。鄉川所歸卒於本土。",
    "T53n2122_047:0646a27": "[0646a27] 隋相州大慈寺釋洪獻。少履道門早明律檢。",
    "T53n2122_047:0646a28": "聽涉勞頓遂兩目俱暗。既無前導。常處房中。",
    "T53n2122_047:0646a29": "禮誦為業。不輟晨夕。開皇十四年忽感一神。",
    "T53n2122_047:0646b01": "自稱般若檀越。來從受戒數致談話。同房曾",
    "T53n2122_047:0646b02": "綱禪師上堂食。後般若乃將綱一&#x5E5E;衣來嚫",
    "T53n2122_047:0646b03": "獻云。勞陳法事利益不少。微奉衣物。願必",
    "T53n2122_047:0646b04": "受之。獻納櫃中。綱食還房怪失衣服。搜求",
    "T53n2122_047:0646b05": "寺內乃於獻所得之。具以告語。綱終不信猜",
    "T53n2122_047:0646b06": "獻盜之。神遂發撤綱房衣物被案狼藉滿庭。",
    "T53n2122_047:0646b07": "竿扇秤尺摧折數段。神於空中語曰。僧綱不",
    "T53n2122_047:0646b08": "好設齋會供養三寶。我會禍汝。未許放汝。獻",
    "T53n2122_047:0646b09": "感冥報。與般若言及事同目&#x89A9;。神語獻曰。伴",
    "T53n2122_047:0646b10": "眾極多。悉在紫陌河上。唯三十人相隨。可令",
    "T53n2122_047:0646b11": "寺家設食。眾僧便於西院會之。神曰。大好。飲",
    "T53n2122_047:0646b12": "食勞費。師等雖然僧綱不起齋供。後會使知。",
    "T53n2122_047:0646b13": "綱無柰之何。恐迫不已。便私費財物營諸齋",
    "T53n2122_047:0646b14": "福。般若乃曰。既能行福今相放矣。仍以絹兩",
    "T53n2122_047:0646b15": "匹付獻云。當以一匹施大眾一匹贈綱師。獻",
    "T53n2122_047:0646b16": "對眾受得。具皆聞見。仍依付領。綱後懲過",
    "T53n2122_047:0646b17": "彌勤經業。卒於所住(右此二驗出唐高僧傳)。",
    "T53n2122_047:0646b18": "和順篇第四十七(此有五部)",
    "T53n2122_047:0646b19": "述意部引證部和施部和國部",
    "T53n2122_047:0646b20": "和事部",
    "T53n2122_047:0646b21": "述意部第一",
    "T53n2122_047:0646b22": "[0646b22] 夫善惡乖背言行兩違。禍釁從生怨毒彌重。",
    "T53n2122_047:0646b23": "所以言之者易。行之者難。是故剛柔得中違",
    "T53n2122_047:0646b24": "順得性。譬鑄劍太剛則折太柔則卷。欲劍無",
    "T53n2122_047:0646b25": "折必加其錫。欲劍無卷必加其金。何者金性",
    "T53n2122_047:0646b26": "剛而錫質柔。剛柔均平則為善矣。含性和平",
    "T53n2122_047:0646b27": "則為嘉矣。故羅雲密行以自調。故聖讚以美",
    "T53n2122_047:0646b28": "譽。提婆&#x9E81;行以獷惡。故眾毀以過彰。俗書",
    "T53n2122_047:0646b29": "云。西門豹性急。佩韋以自緩。董安于性緩。",
    "T53n2122_047:0646c01": "帶弦以自急。故陰陽調天地之和也。剛柔均",
    "T53n2122_047:0646c02": "人物之性也。",
    "T53n2122_047:0646c03": "引證部第二",
    "T53n2122_047:0646c04": "[0646c04] 如密跡金剛力士經云。阿闍世王問佛言。菩",
    "T53n2122_047:0646c05": "薩仁和為有幾法。往返周旋常存和雅不興",
    "T53n2122_047:0646c06": "&#x9E81;心。佛言。菩薩仁和有八事法。何謂為八。一",
    "T53n2122_047:0646c07": "志性質直而無諛諂。二性行和雅常無佞偽。",
    "T53n2122_047:0646c08": "三心存淳熟永無虛妄。四心行堅要亦無羸",
    "T53n2122_047:0646c09": "劣。五無迷惑志存於仁和。六為世眾祐受其",
    "T53n2122_047:0646c10": "德行。七心行了達而無所著。八思惟罪福心",
    "T53n2122_047:0646c11": "無所念。是為八事。於是阿闍世王白佛言。菩",
    "T53n2122_047:0646c12": "薩有幾法行逮如是力無極之勢。佛言。有十",
    "T53n2122_047:0646c13": "法。何謂為十。一寧棄身命勤受正法。二未曾",
    "T53n2122_047:0646c14": "自大謙恪下意禮敬眾生。三見於剛強難化",
    "T53n2122_047:0646c15": "眾生立之忍辱。四見飢饉人以好美&#x994D;而充",
    "T53n2122_047:0646c16": "施之。五&#x89A9;諸恐懼勸慰安之。六若有眾生得",
    "T53n2122_047:0646c17": "於重疾療以良藥。七若有羸劣人所輕慢。敬",
    "T53n2122_047:0646c18": "念戀之令無忽易者。八以淨泥水塗如來廟",
    "T53n2122_047:0646c19": "補其虧缺。九見孤苦人貧匱困厄常負重擔。",
    "T53n2122_047:0646c20": "使去其難極重之殃。十若有無護無所依歸",
    "T53n2122_047:0646c21": "常將濟之。所語如言而不變失。是為十事法。",
    "T53n2122_047:0646c22": "[0646c22] 又正法念經云。若有眾生見他親友互相破",
    "T53n2122_047:0646c23": "壞心懷怨結。能為和合。命終生欲愛天。隨心",
    "T53n2122_047:0646c24": "所念即得五欲自娛。若有眾生見人破亡為",
    "T53n2122_047:0646c25": "他抄掠救令得脫。或於險處教人正道。或疑",
    "T53n2122_047:0646c26": "怖處令他安隱。命終生正行天。天女供養受",
    "T53n2122_047:0646c27": "五欲樂。若生人中生於正見大長者家。若有",
    "T53n2122_047:0646c28": "人能柔軟深心離一切垢。涅槃解脫猶如在",
    "T53n2122_047:0646c29": "手。軟心之人心如白鑞。修行善業眾人所信。",
    "T53n2122_047:0647a01": "&#x9E81;獷之人心如金剛。恒常不忘怨結之心。行",
    "T53n2122_047:0647a02": "不調伏眾人所憎。不愛不信。爾時孔雀菩薩",
    "T53n2122_047:0647a03": "以佛經偈而說頌曰。",
    "T53n2122_047:0647a04": " 若人心柔軟  猶如成鍊金",
    "T53n2122_047:0647a05": " 斯人內外善  速得脫眾苦",
    "T53n2122_047:0647a06": " 若人心器調  一切皆柔軟",
    "T53n2122_047:0647a07": " 斯人生善種  猶如良福田",
    "T53n2122_047:0647a08": "[0647a08] 又呵鵰阿那含經云。阿那含有八事不欲令",
    "T53n2122_047:0647a09": "人知。何等為八。一不求不欲令人知。二信不",
    "T53n2122_047:0647a10": "欲令人知。三自羞不欲令人知。四自慚不欲",
    "T53n2122_047:0647a11": "令人知。五精進不欲令人知。六自觀不欲令",
    "T53n2122_047:0647a12": "人知。七得禪不欲令人知。八黠慧不欲令人",
    "T53n2122_047:0647a13": "知。所以不欲令人知者。不欲煩擾於人故。",
    "T53n2122_047:0647a14": "和施部第三",
    "T53n2122_047:0647a15": "[0647a15] 如佛說一切施主所行檀波羅蜜經云。佛",
    "T53n2122_047:0647a16": "言。過去久遠無央數劫。爾時世有大國王。號",
    "T53n2122_047:0647a17": "字薩和達(晉言一切施主)爾時布施有所求索不逆其",
    "T53n2122_047:0647a18": "意。爾時異國有婆羅門子。少失其父。獨與母",
    "T53n2122_047:0647a19": "姊弟為活。居家貧陋。其母告子。居家困窮",
    "T53n2122_047:0647a20": "無以自供。汝父在者。當往薩和達王所乞丐",
    "T53n2122_047:0647a21": "可以自濟。今何不行至彼王所從求錢寶。兒",
    "T53n2122_047:0647a22": "報母言。我今未有所知。先當學問然後乃行。",
    "T53n2122_047:0647a23": "母語兒言。今汝家中了無所有。而有學問爾",
    "T53n2122_047:0647a24": "乃當行。若汝去後其處空乏。何以自活。兒",
    "T53n2122_047:0647a25": "即語母。我先當假貸索一兩金。可備一歲之",
    "T53n2122_047:0647a26": "糧。母即聽之。便行貸得金一兩還以與母。乃",
    "T53n2122_047:0647a27": "出家行學。一歲已竟便來歸家。母見兒還便",
    "T53n2122_047:0647a28": "逆問言。汝已行詣一切施王所耶。兒復報母",
    "T53n2122_047:0647a29": "言。所學未通當復更學。母言。前金已盡當",
    "T53n2122_047:0647b01": "作何計。兒答母言。當更假貸。兒即復往至前",
    "T53n2122_047:0647b02": "所貸金家。向其主說復欲貸一兩金意。金主",
    "T53n2122_047:0647b03": "語兒。汝前取金。既未還我。甫復欲索。汝若審",
    "T53n2122_047:0647b04": "復欲得金者。持卿母及姊弟皆以上券。爾乃",
    "T53n2122_047:0647b05": "可得。若至時不畢。當沒汝母及姊弟以為奴",
    "T53n2122_047:0647b06": "婢。便相許可。適作券取持歸付母。復捨家行",
    "T53n2122_047:0647b07": "學。復終一年。所知粗備。欲歸語母行詣一切施",
    "T53n2122_047:0647b08": "王所。在道中便為債主所索。及母姊弟將歸",
    "T53n2122_047:0647b09": "鎖&#x811A;。婆羅門子語債主言。卿雖相繫正使終",
    "T53n2122_047:0647b10": "年我無益用。不如相放。我當往詣一切施王",
    "T53n2122_047:0647b11": "所乞丐得物還以相償。其主思惟。便解婆羅",
    "T53n2122_047:0647b12": "門子令去。時有異國王軍起兵欲往取一切施",
    "T53n2122_047:0647b13": "王國。時諸臣白王。今有他國興兵入界。不審",
    "T53n2122_047:0647b14": "大王當作何計。時王自念。人命至短當歸無",
    "T53n2122_047:0647b15": "常。又我少小已來好喜布施。慈仁忍辱無傷",
    "T53n2122_047:0647b16": "害意。不欲與彼共相拒逆。所以者何。但以我",
    "T53n2122_047:0647b17": "一身故動搖兵眾。設有所中實非我宜。便&#x52C5;",
    "T53n2122_047:0647b18": "諸臣不須為備。亦勿恐怖。但且嚴出迎送作",
    "T53n2122_047:0647b19": "禮。恭敬承事受其教&#x52C5;令踰於我。諸臣復白",
    "T53n2122_047:0647b20": "王言。他國入界。云何不備。王默不應。如是至",
    "T53n2122_047:0647b21": "三。王言。不須拒逆。如我前言。諸臣皆言。王",
    "T53n2122_047:0647b22": "&#x52C5;勿備。我等俱然。王言。大善。各且安家慎莫",
    "T53n2122_047:0647b23": "勞擾。其王夜半即脫印綬默亡而去。彼國王",
    "T53n2122_047:0647b24": "入國即領王位。便募索一切施王。其賞甚重。",
    "T53n2122_047:0647b25": "王遂出國行五百餘里。遙見婆羅門子。王意",
    "T53n2122_047:0647b26": "即想。此婆羅門子。今者必來索我無疑。時婆",
    "T53n2122_047:0647b27": "羅門子意亦想。此人將無正是一切施王。二",
    "T53n2122_047:0647b28": "人各前相逢便住。王問婆羅門子言。卿從何",
    "T53n2122_047:0647b29": "來。今欲所至。婆羅門子答言。我欲行至一切",
    "T53n2122_047:0647c01": "施王所。王復問。欲詣一切施王所。欲何求",
    "T53n2122_047:0647c02": "索。婆羅門子報言。少小失父居甚貧窮。以母",
    "T53n2122_047:0647c03": "及姊弟持行質債。欲從一切施王乞丐錢寶",
    "T53n2122_047:0647c04": "還贖母姊弟并得自濟。王便語言。我正是一",
    "T53n2122_047:0647c05": "切施王。婆羅門子問王。儐從所在。而獨行耶。",
    "T53n2122_047:0647c06": "王言。有他國來欲得我處。是以避之。所以者",
    "T53n2122_047:0647c07": "何。不欲傷害於人兵故。婆羅門子聞王所說",
    "T53n2122_047:0647c08": "即便躄地。而大啼泣不能自勝。王便前牽婆",
    "T53n2122_047:0647c09": "羅門子。諫曉使起。不須復啼。所求索者今當",
    "T53n2122_047:0647c10": "相與。婆羅門子言。王今失國。當持何等以相",
    "T53n2122_047:0647c11": "濟乞。王便報言。彼國來王相募甚重。卿今可",
    "T53n2122_047:0647c12": "截我頭持往與之。在所求索皆可得也。於是",
    "T53n2122_047:0647c13": "婆羅門子說偈報言。",
    "T53n2122_047:0647c14": " 世間殺父母  命盡墮泥犁",
    "T53n2122_047:0647c15": " 今加害於王  其罪等無異",
    "T53n2122_047:0647c16": " 我今實不忍  加惡於大王",
    "T53n2122_047:0647c17": " 寧令身命盡  終不造逆意",
    "T53n2122_047:0647c18": "[0647c18] 於是一切施王復語婆羅門子言。卿若不欲",
    "T53n2122_047:0647c19": "取頭者。便可截我鼻耳送之。亦可得賞。恐不",
    "T53n2122_047:0647c20": "中王故也。婆羅門子報王言。如我今日不忍",
    "T53n2122_047:0647c21": "為是。王復語婆羅門子言。若不爾者。便可縛",
    "T53n2122_047:0647c22": "我送往與之。亦可大有所得。婆羅門子能相",
    "T53n2122_047:0647c23": "知王還復為王不為彼害婆羅門子言。王審",
    "T53n2122_047:0647c24": "欲爾者可共俱還。臨至本國乃當相縛。於是",
    "T53n2122_047:0647c25": "王與婆羅門子便共相將俱還本國。二十餘",
    "T53n2122_047:0647c26": "里。王以欲至。便自反手語婆羅門子言。卿可",
    "T53n2122_047:0647c27": "縛我。婆羅門子遂乃縛王。一國人民皆聞知",
    "T53n2122_047:0647c28": "王一切施為他國婆羅門子見縛送。人民",
    "T53n2122_047:0647c29": "大小見王莫不啼哭。躄地崩絕劇喪父母。遂",
    "T53n2122_047:0648a01": "前詣宮門。諸臣即入白彼王。前所募亡去王",
    "T53n2122_047:0648a02": "一切施者。為婆羅門子所見縛送。今在宮門。",
    "T53n2122_047:0648a03": "彼王即言。便捉見之。一切施王便前入宮。",
    "T53n2122_047:0648a04": "彼王及臣與諸官屬。見一切施王無不躄地",
    "T53n2122_047:0648a05": "而啼泣者。彼劫人王亦復淚出。而問諸臣。汝",
    "T53n2122_047:0648a06": "輩何以皆啼。諸臣白言。我等見一切施王棄",
    "T53n2122_047:0648a07": "國與王。復持身施與婆羅門子。所作不悔。是",
    "T53n2122_047:0648a08": "故啼耳。彼劫人王聞諸臣各各說是。即便躄",
    "T53n2122_047:0648a09": "地而大啼泣。不能自勝。即問婆羅門子汝今",
    "T53n2122_047:0648a10": "那得是王。婆羅門子具答王本末因由。彼劫",
    "T53n2122_047:0648a11": "人王聞婆羅門子所說。即復躄地啼淚而言。",
    "T53n2122_047:0648a12": "告&#x52C5;諸臣促解王縛。洗浴衣被著其印綬。",
    "T53n2122_047:0648a13": "還立為王。即還坐領國法如故。於是彼王即",
    "T53n2122_047:0648a14": "長跪叉手讚歎而說偈言。",
    "T53n2122_047:0648a15": " 自在本國時  遙聞大王德",
    "T53n2122_047:0648a16": " 今來至於此  見尊踰所聞",
    "T53n2122_047:0648a17": " 巍巍積功德  譬若如金山",
    "T53n2122_047:0648a18": " 其力堅如是  無能動搖者",
    "T53n2122_047:0648a19": " 今見王所行  於世甚無雙",
    "T53n2122_047:0648a20": " 願以國相還  并奉所居界",
    "T53n2122_047:0648a21": " 願歸得本土  修敬為臣禮",
    "T53n2122_047:0648a22": " 不敢復憍慢  事王如天尊",
    "T53n2122_047:0648a23": "[0648a23] 佛告諸比丘。爾時一切施王者我身是也。彼",
    "T53n2122_047:0648a24": "國王者舍利弗是。婆羅門子者調達是。成我",
    "T53n2122_047:0648a25": "六波羅蜜相好功德。皆是調達恩。調達是我",
    "T53n2122_047:0648a26": "善知識。亦為善師。調達&#x5374;後阿僧祇劫當得",
    "T53n2122_047:0648a27": "作佛。號字提和羅耶(晉言天人王)。",
    "T53n2122_047:0648a28": "和國部第四",
    "T53n2122_047:0648a29": "[0648a29] 如雜寶藏經云。佛言。過去久遠有二國王。一",
    "T53n2122_047:0648b01": "是迦尸國王。二是比提醯國王。比提醯王有",
    "T53n2122_047:0648b02": "大香象以香象力摧伏迦尸王軍。迦尸王作",
    "T53n2122_047:0648b03": "是念言。我今云何當得香象摧伏比提醯王",
    "T53n2122_047:0648b04": "軍。時有人言。我見山中有一白香象。王聞此",
    "T53n2122_047:0648b05": "已即便募言。誰能得香象者。我當重賞。有人",
    "T53n2122_047:0648b06": "募言。多集軍眾往取彼象。象思惟言。若我遠",
    "T53n2122_047:0648b07": "去。父母盲老。不如調順往至王所。爾時眾人",
    "T53n2122_047:0648b08": "便自將香象向王邊。王大歡喜為作好屋。具",
    "T53n2122_047:0648b09": "被毾[毯-炎+登]敷著其下。與諸妓女彈琴鼓瑟以",
    "T53n2122_047:0648b10": "娛樂之。與象飲食不肯食之。時守象人來白",
    "T53n2122_047:0648b11": "王言。象不肯食。王自向象所。上古畜生皆",
    "T53n2122_047:0648b12": "能人語。王問象言。汝何故不食。象答王言。我",
    "T53n2122_047:0648b13": "有父母。年老眼盲無與水草。父母不食我云",
    "T53n2122_047:0648b14": "何食。象白王言。我欲去者。王諸軍眾無能遮",
    "T53n2122_047:0648b15": "我。但以父母盲老順王來耳。王今見聽我去",
    "T53n2122_047:0648b16": "供養父母終其年壽。自當還來。王聞此語極",
    "T53n2122_047:0648b17": "大歡喜。我等便為人頭之象。此象乃是象頭",
    "T53n2122_047:0648b18": "之人。先迦尸國人。惡賤父母無供養心。因",
    "T53n2122_047:0648b19": "此象故。王即宣令一切國內。若不孝養父母",
    "T53n2122_047:0648b20": "者。當與大罪。尋即放象還父母所。供養父母",
    "T53n2122_047:0648b21": "隨壽長短。父母喪亡還來王所。王得白象甚",
    "T53n2122_047:0648b22": "大歡喜。即時莊嚴欲伐彼國。象語王言。莫",
    "T53n2122_047:0648b23": "興&#x9B2A;諍。凡&#x9B2A;諍法多所傷害。王言。彼欺凌",
    "T53n2122_047:0648b24": "我。象言。聽我使往。令彼怨敵不敢欺侮。王",
    "T53n2122_047:0648b25": "言。汝若去者或能不還。答言。無能遮我使不",
    "T53n2122_047:0648b26": "還者。象即於是往彼國中。比提醯王聞象來",
    "T53n2122_047:0648b27": "至。極大歡喜。自出往迎。既見象已而語之言。",
    "T53n2122_047:0648b28": "即住我國。象白王言。不得即住。我立身已來",
    "T53n2122_047:0648b29": "不違言誓。先許彼王當還其國。汝二國王應",
    "T53n2122_047:0648c01": "除怨惡。自安其國豈不快乎。即說偈言。",
    "T53n2122_047:0648c02": " 得勝增長怨  負則益憂苦",
    "T53n2122_047:0648c03": " 不諍勝負者  其樂最第一",
    "T53n2122_047:0648c04": "[0648c04] 爾時此象說斯偈已。即還迦尸國。從是以後",
    "T53n2122_047:0648c05": "二國和好。爾時迦尸國王者。今波斯匿王是。",
    "T53n2122_047:0648c06": "比提醯王者。今阿闍世王是。爾時白象者今",
    "T53n2122_047:0648c07": "我身是也。由我爾時孝養父母故。令多眾生",
    "T53n2122_047:0648c08": "亦孝養父母。爾時能使二國和好。今日亦好。",
    "T53n2122_047:0648c09": "和事部第五",
    "T53n2122_047:0648c10": "[0648c10] 如僧祇律云。佛告諸比丘。過去世時。有城名",
    "T53n2122_047:0648c11": "波羅柰。國名伽尸。有一婆羅門。有摩沙豆陳",
    "T53n2122_047:0648c12": "久。煮不可熟。持著肆上欲賣與他。都無人買。",
    "T53n2122_047:0648c13": "時有一人。家有一態驢市賣難售。時陳豆主",
    "T53n2122_047:0648c14": "便作是念。我皆以豆買此驢用。便往語言。汝",
    "T53n2122_047:0648c15": "能持驢貿此豆耶。驢主復念。用是態驢為當",
    "T53n2122_047:0648c16": "取彼豆。即便答言。可爾。得驢已歡喜。爾時豆",
    "T53n2122_047:0648c17": "主便作是念。今得子。便即說頌曰。",
    "T53n2122_047:0648c18": " 婆羅門法巧販賣  陳久&#x6C37;豆十六年",
    "T53n2122_047:0648c19": " 唐盡汝薪煮不熟  足折汝家大小齒",
    "T53n2122_047:0648c20": "[0648c20] 爾時驢主。亦作頌曰。",
    "T53n2122_047:0648c21": " 汝婆羅門何所喜  雖有四&#x811A;毛衣好",
    "T53n2122_047:0648c22": " 負重著道令汝知  錐刺火燒終不動",
    "T53n2122_047:0648c23": "[0648c23] 爾時豆主。復說偈言。",
    "T53n2122_047:0648c24": " 獨生千秋杖  頭著四寸針",
    "T53n2122_047:0648c25": " 能治敗態驢  何憂不可伏",
    "T53n2122_047:0648c26": "[0648c26] 爾時驢聞復瞋即說頌曰。",
    "T53n2122_047:0648c27": " 安立前二足  雙飛後兩蹄",
    "T53n2122_047:0648c28": " 折汝前版齒  然後自當知",
    "T53n2122_047:0648c29": "[0648c29] 爾時豆主聞驢此頌。復說偈言。",
    "T53n2122_047:0649a01": " &#x87C1;虻毒蟲螫  唯仰尾自防",
    "T53n2122_047:0649a02": " 當截汝尾&#x5374;  令汝知辛苦",
    "T53n2122_047:0649a03": "[0649a03] 爾時驢復以偈答曰。",
    "T53n2122_047:0649a04": " 從先祖已來  行此[怡-台+龍]悷法",
    "T53n2122_047:0649a05": " 今我故承習  死死終不捨",
    "T53n2122_047:0649a06": "[0649a06] 爾時豆主知此弊惡不可苦語。便更稱譽以",
    "T53n2122_047:0649a07": "頌答曰。",
    "T53n2122_047:0649a08": " 音聲鳴徹好  面白如珂雪",
    "T53n2122_047:0649a09": " 當為汝取婦  共游林澤中",
    "T53n2122_047:0649a10": "[0649a10] 驢聞軟愛語。即復說頌曰。",
    "T53n2122_047:0649a11": " 我能負八斛  日行六百里",
    "T53n2122_047:0649a12": " 婆羅門當知  聞婦歡喜故",
    "T53n2122_047:0649a13": "[0649a13] 頌曰。",
    "T53n2122_047:0649a14": " 性愛和柔  賢愚親附  情貪&#x9E81;獷",
    "T53n2122_047:0649a15": " 人畜遠慮  外違常策  內順常御",
    "T53n2122_047:0649a16": " 萬代揚名  千齡久住"
}