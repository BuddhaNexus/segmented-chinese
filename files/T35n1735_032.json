{
    "T35n1735_032:0744a24": "大方廣佛華嚴經疏卷第三十二",
    "T35n1735_032:0744a26": "唐清涼山大華嚴寺沙門澄觀撰",
    "T35n1735_032:0744a27": "[0744a27] 第六爾時金剛藏菩薩說。此下請分中三。初",
    "T35n1735_032:0744a28": "說已默住。二是時下三家五請。三爾時金剛",
    "T35n1735_032:0744a29": "藏觀察下。許說分齊。所以默者。將欲演之",
    "T35n1735_032:0744b01": "必固默之。欲令大眾渴仰請說故。所以",
    "T35n1735_032:0744b02": "俟請者。略有二意。一增諸菩薩尊敬法故。",
    "T35n1735_032:0744b03": "二前本分中。舉地歎勝。為增樂。欲令此",
    "T35n1735_032:0744b04": "請中生正解故。云何生解。謂由請故得說",
    "T35n1735_032:0744b05": "默之由。顯地體甚深離於言念。令眾先解。後",
    "T35n1735_032:0744b06": "聞說分不隨聲取。離謬解故。即復由此",
    "T35n1735_032:0744b07": "故。有第三示說分齊。初默可知。第二請中",
    "T35n1735_032:0744b08": "三家請殊。即分三段。謂初解脫月請。二大眾",
    "T35n1735_032:0744b09": "請。三如來請。所以要三家者顯法深妙。令",
    "T35n1735_032:0744b10": "聞解故。眾首顯揚當機渴仰。化主加勸事方",
    "T35n1735_032:0744b11": "周故。道大兼亡法應請故。為順請主。此眾",
    "T35n1735_032:0744b12": "堪聞言不虛故。為成請者。如來護念而生",
    "T35n1735_032:0744b13": "信受言有徵故。此約因請生請亦是次第。",
    "T35n1735_032:0744b14": "又佛請者即名為加。謂眾雖已請要假主",
    "T35n1735_032:0744b15": "佛威光。方堪說故亦名為教。如來教說顯",
    "T35n1735_032:0744b16": "剛藏說。傳佛教故。又前二家請。顯此地法",
    "T35n1735_032:0744b17": "因人修故。後一家請。顯此地法佛所證故。",
    "T35n1735_032:0744b18": "前之二請餘經容有。後之一請餘經所無。法",
    "T35n1735_032:0744b19": "華三請但是一家。良以地法甚深寄位難說",
    "T35n1735_032:0744b20": "故。又三請次第者。初解脫月者彼眾上首故。",
    "T35n1735_032:0744b21": "餘問則亂。何緣大眾不亂問耶。眾調伏故。",
    "T35n1735_032:0744b22": "由前二止三請抑揚時眾故。次眾請以表虔",
    "T35n1735_032:0744b23": "誠。然非爭起。依前請儀同聲齊請。故亦不",
    "T35n1735_032:0744b24": "亂後。聽說理窮故如來勸說。今初眾首請",
    "T35n1735_032:0744b25": "中。總有三請。所以三者順世儀式。少不殷",
    "T35n1735_032:0744b26": "重多則繁亂。正得中故。以止有三。抑揚",
    "T35n1735_032:0744b27": "當時調伏機故。二家助成各唯一請。然依",
    "T35n1735_032:0744b28": "三請應分三段。若兼三止應分為六。以",
    "T35n1735_032:0744b29": "前默住之止。通為五請之本。不可唯屬於",
    "T35n1735_032:0744c01": "初故。止請相乘。且為五段。一怪默騰疑請。",
    "T35n1735_032:0744c02": "二法深難受止。三歎眾堪聞請。四不堪有",
    "T35n1735_032:0744c03": "損止。謂雖有堪者亦有不堪故。五雙歎",
    "T35n1735_032:0744c04": "人法請。謂不堪聞者以法深故。亦得佛",
    "T35n1735_032:0744c05": "護固應為說。於是剛藏理窮更無違請。就",
    "T35n1735_032:0744c06": "初請中分二。初明大眾&#x89A9;默生疑。二解脫",
    "T35n1735_032:0744c07": "月下騰疑為請。今初言何因何緣者。疑怪",
    "T35n1735_032:0744c08": "之辭。為因說者不能說耶。為緣聽者不",
    "T35n1735_032:0744c09": "堪聞耶。金剛藏下出所疑事。二騰疑為請",
    "T35n1735_032:0744c10": "中二。初敘請因。謂領眾疑故。二以頌正請。",
    "T35n1735_032:0744c11": "文有五偈顯說聽無過。是以應說。即分為",
    "T35n1735_032:0744c12": "二。初偈說者無過。亦遣大眾何因之疑。後",
    "T35n1735_032:0744c13": "四聽者無過。亦遣大眾何緣之疑。雖似初",
    "T35n1735_032:0744c14": "二徵默所由。為拂眾疑。後三請說為遂眾",
    "T35n1735_032:0744c15": "欲。文彰略耳。非不互通故依前判。今初歎",
    "T35n1735_032:0744c16": "說者淨覺無過。偈初二字偈末三字。合為徵",
    "T35n1735_032:0744c17": "問之詞。謂有中間淨覺無過。何故不解釋",
    "T35n1735_032:0744c18": "耶。聖德雖多偏歎淨覺者。是說因故。覺即",
    "T35n1735_032:0744c19": "覺觀。由此得為口加行故。具能所治無",
    "T35n1735_032:0744c20": "思發言故云淨覺。淨覺之人名淨覺人。三字",
    "T35n1735_032:0744c21": "為總。餘皆是別。別歎淨覺有二勝能。一攝",
    "T35n1735_032:0744c22": "對治。謂念智具。念謂四念智謂如智。二離諸",
    "T35n1735_032:0744c23": "過謂餘十字。具字兩用。初中由有能治。所",
    "T35n1735_032:0744c24": "治不生。所治有二。一者雜覺。謂凡夫尋伺",
    "T35n1735_032:0744c25": "與四倒相應。即迷事倒。以四念為治。二雜",
    "T35n1735_032:0744c26": "覺因憶想分別。謂隨名相轉即迷理倒。以",
    "T35n1735_032:0744c27": "真如智為治。前唯凡夫。後通凡小。言離過",
    "T35n1735_032:0744c28": "者離三種過。一由無瞋等功德具故。離慳",
    "T35n1735_032:0744c29": "嫉過。謂無瞋治嫉等取無貪。無貪治慳不",
    "T35n1735_032:0745a01": "等無癡。無癡即前念智攝故。二由前已說",
    "T35n1735_032:0745a02": "上妙地故。無說法懈怠過。三由有樂說辯",
    "T35n1735_032:0745a03": "力無不樂說過。然念智正為治雜覺等。故",
    "T35n1735_032:0745a04": "受治名。而無瞋等本意不為治於嫉等。有",
    "T35n1735_032:0745a05": "此任運自無彼故但名離過。第二歎聽者",
    "T35n1735_032:0745a06": "無過中四。偈分三。初二歎同生眾。論云。",
    "T35n1735_032:0745a07": "同法決定故。有樂聞故。次一偈歎異生眾。",
    "T35n1735_032:0745a08": "論云。復示餘者心淨故。後一偈雙歎。論",
    "T35n1735_032:0745a09": "云。又顯此眾皆堪聞法故。今初二偈前",
    "T35n1735_032:0745a10": "偈歎根。故云決定。後偈歎欲故云欲聞。",
    "T35n1735_032:0745a11": "若有欲無根雖聞不解。有根無欲設聞",
    "T35n1735_032:0745a12": "不受。故須雙歎。今初同法即是同生。揀後",
    "T35n1735_032:0745a13": "異生。決定即是根器。揀後樂欲。初句為總。",
    "T35n1735_032:0745a14": "論云。決定者黠慧明了故。黠慧即根黠能知",
    "T35n1735_032:0745a15": "教。慧能入證故。次二句別。論云。決定有三。",
    "T35n1735_032:0745a16": "一上決定願大菩提。故云勇猛。二名聞決",
    "T35n1735_032:0745a17": "定。他善敬重故云無怯弱。由內無怯弱外",
    "T35n1735_032:0745a18": "著大名。三攝受決定。謂彼說者善知故。即",
    "T35n1735_032:0745a19": "經說地名由堪攝受方為說耳。下句徵默",
    "T35n1735_032:0745a20": "可知。後偈歎欲中。初句所欲之法。次二句",
    "T35n1735_032:0745a21": "正明有欲。後句結請。論云。是中若但有阿",
    "T35n1735_032:0745a22": "含決定。無證決定。但有非現前決定。無現",
    "T35n1735_032:0745a23": "前決定。如是決定法器不滿足故。不能聽",
    "T35n1735_032:0745a24": "受者。現前是欲現見起故。非現前是根。但冥",
    "T35n1735_032:0745a25": "具故。此中意明。但有根而無欲不堪聞法。",
    "T35n1735_032:0745a26": "今前偈於教決解於理決證。具二決定。為",
    "T35n1735_032:0745a27": "非現前之根。復有今偈現前之欲教證決定。",
    "T35n1735_032:0745a28": "則具足決定故堪受也。其心無怯弱者。論經",
    "T35n1735_032:0745a29": "云。佛子智無畏。無畏即無怯弱。契理之心。",
    "T35n1735_032:0745b01": "即名為智然智有二種一證法。故此屬前",
    "T35n1735_032:0745b02": "根。二現受故此屬今欲。欲亦須智。故於樂",
    "T35n1735_032:0745b03": "聞心無怯弱。總前二偈根欲。雙具諸地妙",
    "T35n1735_032:0745b04": "義。願為說之。第二一偈歎異生眾。但云眾",
    "T35n1735_032:0745b05": "會故雙歎根欲。初句為總心無濁故。名為",
    "T35n1735_032:0745b06": "清淨。三句為別。別離六濁。一不欲濁。謂無",
    "T35n1735_032:0745b07": "心餐採故。離懈怠治之。二威儀濁。不恭肅",
    "T35n1735_032:0745b08": "故。嚴整治之。三五蓋濁。貪名等故。潔淨",
    "T35n1735_032:0745b09": "治之。四異想濁。謂貢高雜染輕慢雜染等。皆",
    "T35n1735_032:0745b10": "名異想。今說行堅固不動治之。五不足功",
    "T35n1735_032:0745b11": "德濁。善根微少故。於彼說中心不樂住。具",
    "T35n1735_032:0745b12": "功德治之。六愚癡濁。謂愚闇不了故。智慧治",
    "T35n1735_032:0745b13": "之。第三一偈雙歎二眾。云一切故。相視為",
    "T35n1735_032:0745b14": "總。論云。迭相共瞻者示無雜染故。餘皆",
    "T35n1735_032:0745b15": "是別。咸恭敬等無輕慢雜染。下半喻顯敬",
    "T35n1735_032:0745b16": "法轉深。何有雜染。論經云。如蜂欲熟蜜。古",
    "T35n1735_032:0745b17": "釋云。齊心趣證如蜂熟蜜專意。求教如",
    "T35n1735_032:0745b18": "渴思甘露。今即但。云念蜜則二句皆通教",
    "T35n1735_032:0745b19": "證。然蜂之念蜜渴之思漿。喻希法喜解脫",
    "T35n1735_032:0745b20": "之味更言好蜜復思甘露。顯法之妙思渴",
    "T35n1735_032:0745b21": "情深。第二爾時大智下法深難受止。文中二。",
    "T35n1735_032:0745b22": "先敘意。後偈酬前中令眾歡喜。是總酬答相。",
    "T35n1735_032:0745b23": "謂說偈本為除前疑惱得心喜故。酬答有",
    "T35n1735_032:0745b24": "二。一堪酬答。自有大智故。二不怯弱酬答。",
    "T35n1735_032:0745b25": "不畏大眾之不堪故。論云。此二示現自他",
    "T35n1735_032:0745b26": "無過故。故後偈意明法難說。非己無智而",
    "T35n1735_032:0745b27": "不能說。但言難聞。非斥大眾全不堪聞。",
    "T35n1735_032:0745b28": "偈中五偈分四。初二頌明法難說。遣上何",
    "T35n1735_032:0745b29": "因之疑。成上有智。次頌顯法難聞。遣上何",
    "T35n1735_032:0745c01": "緣之疑。成前無畏。三一偈喻難說聞。後一",
    "T35n1735_032:0745c02": "偈舉難結默。初中分二。前偈顯難說之法。",
    "T35n1735_032:0745c03": "後偈彰難說所以。今初偈末難字。即是總相。",
    "T35n1735_032:0745c04": "謂難得故。難得所以後偈明之。此難有二",
    "T35n1735_032:0745c05": "種。一最難。體出名相故。經云第一。二未曾",
    "T35n1735_032:0745c06": "有難在相所無故。經云希有。上二明難相。",
    "T35n1735_032:0745c07": "何者是難法體。即偈初二句。菩薩行者是出",
    "T35n1735_032:0745c08": "世間智。謂即是證道。證心涉境故名為行",
    "T35n1735_032:0745c09": "地。事者謂十地事行即是教道。相差別故。最",
    "T35n1735_032:0745c10": "上者。通說上二勝故。諸佛本者。釋上證智",
    "T35n1735_032:0745c11": "得菩薩行名所以行。是因義。覺於佛智所",
    "T35n1735_032:0745c12": "以名佛。今此證智亦覺佛智。故為彼本。本",
    "T35n1735_032:0745c13": "即因也。此之教證於何處成難。謂顯示分別",
    "T35n1735_032:0745c14": "說。證道亡心故難顯示。教道依證亦難分",
    "T35n1735_032:0745c15": "別。第二釋難所以者。彼前菩薩行事所以",
    "T35n1735_032:0745c16": "難者。由住微妙深義故。故論云。彼菩薩行",
    "T35n1735_032:0745c17": "事義住不可如是說。偈中初二句對劣彰",
    "T35n1735_032:0745c18": "深。次句就勝顯妙。末句舉聞迷惑顯成",
    "T35n1735_032:0745c19": "難說。於中難者是總相。云何難。難得難證",
    "T35n1735_032:0745c20": "故。難得有四。一微細難得。顯非聞慧境故。",
    "T35n1735_032:0745c21": "二難見難得。亦非思慧心眼見故。三離念難",
    "T35n1735_032:0745c22": "得。亦非世間修慧境故。以地智是於真修",
    "T35n1735_032:0745c23": "故。非地前心數分別緣修之境。四超心地難",
    "T35n1735_032:0745c24": "得。非唯非地前之境。亦非登地已上報生",
    "T35n1735_032:0745c25": "善得修道智境。謂變易所起異熟心識名為",
    "T35n1735_032:0745c26": "報生。生便能知無常等。故名善得修道智。",
    "T35n1735_032:0745c27": "以非照實之智故。亦不測地智。知無常",
    "T35n1735_032:0745c28": "等未忘心境名為心地。以七地已還皆容",
    "T35n1735_032:0745c29": "出觀故。又此善得修道智即加行。後得智",
    "T35n1735_032:0746a01": "非根本故。所以揀之。故瑜伽五十五修道",
    "T35n1735_032:0746a02": "位中。有出世斷道世出世斷道。既通於世",
    "T35n1735_032:0746a03": "故非其境。既非四心之境是誰境耶。即佛",
    "T35n1735_032:0746a04": "智境。何者是智見實義故。出生有二義。一",
    "T35n1735_032:0746a05": "生彼佛智故。二出離於生是無漏故。末句",
    "T35n1735_032:0746a06": "云。所以難說者。聞者隨聞取著悉迷惑故。",
    "T35n1735_032:0746a07": "第二一偈顯難聞者論云。已辯難說復顯",
    "T35n1735_032:0746a08": "難聞。然偈中舉具德能聞。反顯難聞。兼欲",
    "T35n1735_032:0746a09": "使人學能聞故。於中三句舉德。末句結成",
    "T35n1735_032:0746a10": "能聞。初中初句為總。謂持聽法心堅如金",
    "T35n1735_032:0746a11": "剛。則能得聞。下二句別。堅有二種。一決定",
    "T35n1735_032:0746a12": "信堅。即第二句。若無此堅於他分法不能",
    "T35n1735_032:0746a13": "入故。二證得堅。即第三句。若無證堅於自",
    "T35n1735_032:0746a14": "分法不能入故。深信之相云何。謂於佛智",
    "T35n1735_032:0746a15": "設心智不及。仰推佛智非我境界。是深信",
    "T35n1735_032:0746a16": "相。即勝鬘三種正智中仰推智也。所信是何。",
    "T35n1735_032:0746a17": "謂佛勝智慧。以此地智上同佛智故。佛智",
    "T35n1735_032:0746a18": "有二。一菩提智。是自行證法稱性無邊。二",
    "T35n1735_032:0746a19": "化生權智是利他教法。隨機隱顯種種差別。",
    "T35n1735_032:0746a20": "即是法華諸佛智慧及智慧門。於此二深皆",
    "T35n1735_032:0746a21": "能信故。云何證堅。此亦有二。一知是能證。",
    "T35n1735_032:0746a22": "二心地是所證。言無我者。通能所證。心地",
    "T35n1735_032:0746a23": "即二空真理。所依之事謂唯識相。論云。隨心",
    "T35n1735_032:0746a24": "所受三界中報。此即異熟識。又隨心所行",
    "T35n1735_032:0746a25": "一切境界。亦名心地。此即前七轉識。及通",
    "T35n1735_032:0746a26": "八識相分內外諸境。於此二類。如實了知",
    "T35n1735_032:0746a27": "我法二空。成無我智。下句結成。既知難聞",
    "T35n1735_032:0746a28": "之義。如是具上二堅。方聞上來微細勝智。",
    "T35n1735_032:0746a29": "第三一偈喻難說聞中。上半喻下半法合。此",
    "T35n1735_032:0746b01": "中喻意不單取虛空以無畫處空不為喻",
    "T35n1735_032:0746b02": "故。亦不單取畫。以壁上畫不將喻故。正",
    "T35n1735_032:0746b03": "取空中之畫。風喻亦然。於中能依風畫以",
    "T35n1735_032:0746b04": "喻阿含。所依之空以喻證智。然空中風畫不",
    "T35n1735_032:0746b05": "可言無。謂若依樹壁則可見故。亦不可言",
    "T35n1735_032:0746b06": "有依空不住故。非有非無故不可說。文",
    "T35n1735_032:0746b07": "意正爾。論有三段。初釋喻相次釋合相。後",
    "T35n1735_032:0746b08": "揀喻不同。初中有三。初離釋二喻以明非",
    "T35n1735_032:0746b09": "有。次合釋二喻以明非無。三雙結二喻成",
    "T35n1735_032:0746b10": "不可說。前中畫喻有二。一正顯喻相云。此",
    "T35n1735_032:0746b11": "偈示現如空中畫色如壁者。謂此空中畫色",
    "T35n1735_032:0746b12": "不異壁上畫色。故云如壁。若爾。何以不見",
    "T35n1735_032:0746b13": "二顯其非有。論云。是中不住故不可見。謂",
    "T35n1735_032:0746b14": "壁上之畫有壁可住。故可得見。空中之畫",
    "T35n1735_032:0746b15": "無可依住故不可見。下風喻亦有二段。一",
    "T35n1735_032:0746b16": "云如空中風如樹葉。此正顯喻相。二云。是",
    "T35n1735_032:0746b17": "中不住故不可得見。此顯非有。謂樹葉上",
    "T35n1735_032:0746b18": "風有葉可依故可得見。空中之風無可依",
    "T35n1735_032:0746b19": "住故不可見。二合釋二喻以辯非無。云",
    "T35n1735_032:0746b20": "此動作者。非不空中有是二事。此論意。明",
    "T35n1735_032:0746b21": "但無可依故不得見。非風動畫作其體全",
    "T35n1735_032:0746b22": "無。三結成不可說義云。是虛空處事不可",
    "T35n1735_032:0746b23": "得說。處者虛空處。是風畫所依之空。虛空",
    "T35n1735_032:0746b24": "事是空中風畫之相。由前義故不可說有。",
    "T35n1735_032:0746b25": "由後義故不可說無。故此空處及畫事風",
    "T35n1735_032:0746b26": "事。皆不可說其處所。第二釋合喻中。次",
    "T35n1735_032:0746b27": "第合上三段。而但雙合。初論云是畫風如說",
    "T35n1735_032:0746b28": "者。此合上喻相。次論云。以非自性不可得見",
    "T35n1735_032:0746b29": "是不住故以其客故者。合上非有。即以非",
    "T35n1735_032:0746c01": "自性合上不住。以其客故者。出名無性不",
    "T35n1735_032:0746c02": "住所以。謂名是實之賓。故無所住無自性也。",
    "T35n1735_032:0746c03": "二合前非無。云非不於中有此言說。三合",
    "T35n1735_032:0746c04": "前結成不可說。云如是佛智言說顯示地校",
    "T35n1735_032:0746c05": "量勝分別難見者。佛智即所分別。合上空處。",
    "T35n1735_032:0746c06": "言說顯示下。是能分別。合上空中事。以詮",
    "T35n1735_032:0746c07": "從旨故亦難見。合上不可說處。然論佛智即",
    "T35n1735_032:0746c08": "今經牟尼智。牟尼此云寂默。以智相即智",
    "T35n1735_032:0746c09": "性故。此即地智而名佛智者。無二體故。亦",
    "T35n1735_032:0746c10": "是譯人見牟尼之言。謂是釋迦故耳。第三",
    "T35n1735_032:0746c11": "揀喻不同者。舉二喻者喻旨別故。論云。",
    "T35n1735_032:0746c12": "畫者喻名字句依相說故。謂畫有相狀如",
    "T35n1735_032:0746c13": "名句之屈曲。能顯地相。風者以喻音聲。聲",
    "T35n1735_032:0746c14": "無屈曲如風之相。假實既殊故雙舉之。又",
    "T35n1735_032:0746c15": "假實相依闕一不可。故云。又說者以此二",
    "T35n1735_032:0746c16": "事說。聽者以此二事聞。故舉二喻雙喻說",
    "T35n1735_032:0746c17": "聞。若將二喻喻所詮者。仍有兩重。一風畫",
    "T35n1735_032:0746c18": "喻地相所以不可見者。以同地智故。如",
    "T35n1735_032:0746c19": "風畫合空。二將風畫復喻地智。地智所以",
    "T35n1735_032:0746c20": "不可說者。以即同果分。離言說相故。如",
    "T35n1735_032:0746c21": "風畫合空。若以果從因則亦可說。以智從",
    "T35n1735_032:0746c22": "相地有差殊。以旨從詮可聞可說。是則無",
    "T35n1735_032:0746c23": "聞說之聞說也。第四一偈舉難結默者。若",
    "T35n1735_032:0746c24": "準上義。以二事說以二事聞。則可說可聞。",
    "T35n1735_032:0746c25": "但是難見如何不說。故有此偈。意云。說聞",
    "T35n1735_032:0746c26": "本在證見。難見說之何益。況復加以難信",
    "T35n1735_032:0746c27": "故我默然。初句所證見法。次句難證。難中之",
    "T35n1735_032:0746c28": "難故云最勝。次句難信。非地前證信故曰",
    "T35n1735_032:0746c29": "世間。上三句舉難後一句結默。第三解脫",
    "T35n1735_032:0747a01": "月歎眾堪聞。請前已歎竟。此復歎者。由聞",
    "T35n1735_032:0747a02": "上言證信難得。示現此眾有信有證有堪",
    "T35n1735_032:0747a03": "能故。先長行後偈頌。前中分二。先敘請。後",
    "T35n1735_032:0747a04": "佛子下。發言正請。於中三。初陳眾集。二善",
    "T35n1735_032:0747a05": "淨下。歎眾具德。三善哉下。結請。二中十句",
    "T35n1735_032:0747a06": "初總餘別。總謂善淨深心離教證過。故名善",
    "T35n1735_032:0747a07": "淨。深心有二。一具修一切諸善行故。即下",
    "T35n1735_032:0747a08": "教淨。二與理相應故。即下證淨。下九別中。",
    "T35n1735_032:0747a09": "前五阿含淨。後四證淨。謂順教修行名阿含",
    "T35n1735_032:0747a10": "淨。證理起行名為證淨。教通地前證唯地",
    "T35n1735_032:0747a11": "上。今初五中。一善潔思念即欲淨。隨所念",
    "T35n1735_032:0747a12": "阿含得方便念覺淨。謂得方便。即不取念",
    "T35n1735_032:0747a13": "相名為善潔。二善修諸行者求。淨三業敬",
    "T35n1735_032:0747a14": "順起求法行故三。善集助道即生得淨。願",
    "T35n1735_032:0747a15": "得益眾生處上上勝生。生而便得悲智勝念。",
    "T35n1735_032:0747a16": "以助正道故。四善能等即受持淨。親近多",
    "T35n1735_032:0747a17": "佛意在多聞憶持故。五成就善根即行淨。",
    "T35n1735_032:0747a18": "為求地上真證法故。習少欲頭陀等離著",
    "T35n1735_032:0747a19": "善根。後證淨四中。一捨離癡惑者得淨現智。",
    "T35n1735_032:0747a20": "善決定故。謂真見道中得無分別智。非比",
    "T35n1735_032:0747a21": "知故名為現智。相見道中以後得智審觀",
    "T35n1735_032:0747a22": "理智故決定無惑。亦可俱通相見道中。亦",
    "T35n1735_032:0747a23": "名現觀。真見道中決理無惑。皆破無明故",
    "T35n1735_032:0747a24": "云捨離癡惑。二無有垢染即不行淨。修道中",
    "T35n1735_032:0747a25": "一切煩惱不行故。相見道後至金剛無間道",
    "T35n1735_032:0747a26": "中。皆是修道。復數修習無分別智故名修",
    "T35n1735_032:0747a27": "道。滅二&#x9E81;重皆使不行。對見道中初斷所",
    "T35n1735_032:0747a28": "知。故云垢染。成唯識第十云。煩惱障中修",
    "T35n1735_032:0747a29": "所斷種。金剛喻定現在前時一切頓斷。彼障",
    "T35n1735_032:0747b01": "現起地前漸伏。初地已上能頓伏盡。令永不",
    "T35n1735_032:0747b02": "行。如阿羅漢。由故意力。七地之中雖暫現",
    "T35n1735_032:0747b03": "起而不為失。八地已上畢竟不行等。煩",
    "T35n1735_032:0747b04": "惱即是垢染。不行即是無有。然見道中。非",
    "T35n1735_032:0747b05": "不斷惑見理義增。修道位中審慮重觀除障",
    "T35n1735_032:0747b06": "義勝。故此偏說。三深心信解即無厭足淨。不",
    "T35n1735_032:0747b07": "樂小乘。但於上勝佛德深心希欲。信解決",
    "T35n1735_032:0747b08": "定故。四於佛法下不隨他教淨。趣菩薩地盡",
    "T35n1735_032:0747b09": "道中自正行故。上歎德竟。第三結請可知。",
    "T35n1735_032:0747b10": "二偈頌中。初偈直舉法請不頌前文。上半",
    "T35n1735_032:0747b11": "舉法請說。下半彰說有益。後偈頌前請可",
    "T35n1735_032:0747b12": "知。第四爾時下。不堪有損止中二。先長行",
    "T35n1735_032:0747b13": "中亦二。先領前所歎對下有損。所以言雖。",
    "T35n1735_032:0747b14": "後然有下。舉損違請。於中二。先舉損劣解",
    "T35n1735_032:0747b15": "之人。通凡小等。皆是迷法之器故。多生疑",
    "T35n1735_032:0747b16": "者。正行相違猶豫義故。惑者心迷於理能破",
    "T35n1735_032:0747b17": "壞善法遠離善法故。此明現損。於長夜下。",
    "T35n1735_032:0747b18": "明其當損。後我愍下。結默違請。偈中亦二。",
    "T35n1735_032:0747b19": "初偈頌前段。淨明有信餘皆有證。如山如",
    "T35n1735_032:0747b20": "海雙喻教證。後偈頌後段以取相故。但",
    "T35n1735_032:0747b21": "依於識不能依智。第五雙歎人法請中。",
    "T35n1735_032:0747b22": "復重請者。示彼疑惑應須斷之。豈可避之。",
    "T35n1735_032:0747b23": "避之不說有多過咎。何等過咎不得成就",
    "T35n1735_032:0747b24": "一切佛法。文中先長行。後偈頌。長行中三。",
    "T35n1735_032:0747b25": "初標請。次何以故下。釋請。後是故佛子下。",
    "T35n1735_032:0747b26": "結請。釋中二。先直徵釋。後轉徵釋。前中先",
    "T35n1735_032:0747b27": "徵意云。何以當得佛護而能信耶。釋云。法",
    "T35n1735_032:0747b28": "應得護由得護故必能信受。二轉徵釋中。",
    "T35n1735_032:0747b29": "先徵後釋徵。意云。何以說十地時法應得",
    "T35n1735_032:0747c01": "佛護耶。下釋意云。如來說法不離教證。最",
    "T35n1735_032:0747c02": "所要故。文中三。謂法喻合。法中最初所行者。",
    "T35n1735_032:0747c03": "依阿含行故。成就一切諸佛法者。是證智故。",
    "T35n1735_032:0747c04": "此即九種教證中。第四修成相對。二喻中以",
    "T35n1735_032:0747c05": "字母喻於地智。為諸法本。論云。書者是字",
    "T35n1735_032:0747c06": "相。如嘶字師子形相等者。以書記字非正",
    "T35n1735_032:0747c07": "字體。言師子形者。謂[虱-(乏-之+虫)+允]字如蹲踞形。有云。",
    "T35n1735_032:0747c08": "如呼師子為[巢-果+七](詞孕)多故。[巢-果+七]字像形似師子",
    "T35n1735_032:0747c09": "頭尾者。全不似也。字者論云噁阿等者。即",
    "T35n1735_032:0747c10": "十四音正是字體。字即文也。等餘十二。然",
    "T35n1735_032:0747c11": "有十四音。二音不入字母。謂里梨二字。數",
    "T35n1735_032:0747c12": "者名句。此二是數義者。謂有二字多字名。",
    "T35n1735_032:0747c13": "必以多字成句故皆數也。說者是語言。皆以",
    "T35n1735_032:0747c14": "字母為本者。明末依本喻果依因。字母究",
    "T35n1735_032:0747c15": "竟者。明本能攝末。喻因無不攝。上二順",
    "T35n1735_032:0747c16": "明。無有少分離字母者。反成上二。言字母",
    "T35n1735_032:0747c17": "者。即迦佉等三十四字。以前十二音入此",
    "T35n1735_032:0747c18": "三十四字。則一一字中成十二字。復有二",
    "T35n1735_032:0747c19": "合三合乃至六合。展轉相從出一切字。故名",
    "T35n1735_032:0747c20": "為母。論經名為初章者。以梵章之中悉談",
    "T35n1735_032:0747c21": "字母最在初故。然五天口呼。則輕重有異。",
    "T35n1735_032:0747c22": "書之貝葉字體不殊。梵天之書千古無易。",
    "T35n1735_032:0747c23": "不同此土篆&#x96B7;隨時。故此為母。亦常楷定。",
    "T35n1735_032:0747c24": "三合中初合末依於本。後十地究竟合因",
    "T35n1735_032:0747c25": "無不攝。所以須此二者。若但言為本容",
    "T35n1735_032:0747c26": "非是末。如以百錢為本成多財貨等。今明",
    "T35n1735_032:0747c27": "如水為海本。無海非水故。云究竟無有離",
    "T35n1735_032:0747c28": "者。又為本者非但因為果本。亦乃後為前",
    "T35n1735_032:0747c29": "本地前。望證修阿含故。初心即以智觀如",
    "T35n1735_032:0748a01": "故。第三結請可知。問若依上義。諸佛有力",
    "T35n1735_032:0748a02": "能令信者。何故今後眾生於彼法中亦有",
    "T35n1735_032:0748a03": "謗意。答有二種定。則不可加。一感報定。以",
    "T35n1735_032:0748a04": "先世今世造定業故。二作業定。宿惡熏心",
    "T35n1735_032:0748a05": "猛利纏起難曉喻故。上如釋種下如琉璃。",
    "T35n1735_032:0748a06": "頌中初偈頌標請。後偈頌釋請。略不頌結。",
    "T35n1735_032:0748a07": "頌釋中長行法中無究竟之言。而喻中有。今",
    "T35n1735_032:0748a08": "此反前欲顯具有。又法中明本能生末。合",
    "T35n1735_032:0748a09": "中明末依於本。皆影略耳。第二大眾同請",
    "T35n1735_032:0748a10": "者。上來眾首請說。顯眾堪聞樂聞。今大眾",
    "T35n1735_032:0748a11": "展誠自陳有根有欲。文中先敘請。後正偈",
    "T35n1735_032:0748a12": "請。於中二。前四偈半歎人堪能請。後一偈",
    "T35n1735_032:0748a13": "歎法成益請。今初亦二。前二頌歎說者。餘",
    "T35n1735_032:0748a14": "歎聽者。前中初五句歎說者。自成教證。後",
    "T35n1735_032:0748a15": "三句歎能令他入。今初。初四句歎證。後一",
    "T35n1735_032:0748a16": "句歎教。自分所成一切行位。通名為證。上",
    "T35n1735_032:0748a17": "受佛教說為阿含。即九種教證中第八門",
    "T35n1735_032:0748a18": "也。今初上者是總。然總有二義。一雙為教",
    "T35n1735_032:0748a19": "證之總。二唯顯證力辯才。對教名上。此中",
    "T35n1735_032:0748a20": "歎證辯才有三。一真實智為辯所依。即經",
    "T35n1735_032:0748a21": "初句無漏故無垢。過小故云妙。二辯體性",
    "T35n1735_032:0748a22": "即第二句。謂堪能分別無邊法義故。三者",
    "T35n1735_032:0748a23": "辯果即下二句。依前起詞樂說故名為果。",
    "T35n1735_032:0748a24": "一詮表深旨字義成就。即下一句二滑利勝",
    "T35n1735_032:0748a25": "上字義成就。即宣暢句。二有一句歎阿含。",
    "T35n1735_032:0748a26": "謂念持於教得淨慧無疑名清淨行。三句",
    "T35n1735_032:0748a27": "歎能令他入者。初句令入證。謂已入地者",
    "T35n1735_032:0748a28": "令得佛十力。未入地者。令得入地。故云",
    "T35n1735_032:0748a29": "集功德。集功德即論經淨心。淨心即初地。由",
    "T35n1735_032:0748b01": "集德成故。後二句令入阿含辯才分別說",
    "T35n1735_032:0748b02": "者。意令受持十地法故。說主既內具二力。",
    "T35n1735_032:0748b03": "外令他入。何故不說。二有二頌半歎聽者",
    "T35n1735_032:0748b04": "中二。初偈歎眾有根。後一偈半歎眾有欲。",
    "T35n1735_032:0748b05": "今初由有根故堪受教證。初句有治。次二",
    "T35n1735_032:0748b06": "句離所治。下句結請。結請惟願是總。惟願",
    "T35n1735_032:0748b07": "有二。一求阿含。二求正證。有二妄想不",
    "T35n1735_032:0748b08": "堪聞教。一我二慢。以我慢故於法法師不",
    "T35n1735_032:0748b09": "生恭敬。以定戒為治。謂若有定則心調",
    "T35n1735_032:0748b10": "伏。故內無我慢。戒則善住威儀外相不彰。",
    "T35n1735_032:0748b11": "有二妄想不堪得證。一邪見顛倒見故。二",
    "T35n1735_032:0748b12": "疑念於不思議處不生信故。有二對治則",
    "T35n1735_032:0748b13": "能得證。一證見善思義故。即經集正。謂積",
    "T35n1735_032:0748b14": "集深思故。二者正心。信心歡喜故。二歎有",
    "T35n1735_032:0748b15": "欲者。顯示大眾求法轉深。於中一偈喻明",
    "T35n1735_032:0748b16": "半偈法合。前有四喻。喻四種義門。示現正",
    "T35n1735_032:0748b17": "受。彼所說義。一受持謂求聞慧。初聞即受隨",
    "T35n1735_032:0748b18": "聞受持。如水不嚼隨得而飲。二助力。謂求",
    "T35n1735_032:0748b19": "思慧嚼所聞法助成智力。如食咀嚼以資",
    "T35n1735_032:0748b20": "身力。三遠離。謂求修慧依聞思行能去惑",
    "T35n1735_032:0748b21": "習。如服良藥藥行除病。上三三慧。四安樂",
    "T35n1735_032:0748b22": "行。謂求證智即三慧果聖所依處現法受樂",
    "T35n1735_032:0748b23": "行故。如蜜眾蜂所依故云貪也。後法合中",
    "T35n1735_032:0748b24": "能求一向是法。所求猶通法喻。以一甘露",
    "T35n1735_032:0748b25": "總合四喻。甘露有四能故。一除渴。二去",
    "T35n1735_032:0748b26": "饑。三愈病。四安樂故。二有一偈歎法利",
    "T35n1735_032:0748b27": "益請。直觀經文似當結請。今依論判故",
    "T35n1735_032:0748b28": "云歎法善哉是總。所說法中善具足故。善哉",
    "T35n1735_032:0748b29": "有三。一所依即廣大智。說地必依此慧故。",
    "T35n1735_032:0748c01": "二體性即第二句。正說入諸地則地地轉勝",
    "T35n1735_032:0748c02": "故。三者地果即後二句。謂具十力無障礙佛",
    "T35n1735_032:0748c03": "菩提故。行亦果行如出現品說。自下第三",
    "T35n1735_032:0748c04": "如來加請前雖二家四請。為顯法勝復待",
    "T35n1735_032:0748c05": "佛加。前來為分主伴主佛。唯明意加。今欲",
    "T35n1735_032:0748c06": "具於身口故復重加。又前默與威神令有",
    "T35n1735_032:0748c07": "加請。今加為說不與前同。若爾諸佛前已",
    "T35n1735_032:0748c08": "具於三業何得復加。前但是加未是請故。",
    "T35n1735_032:0748c09": "今以加為請並異於前。上力被下說以為",
    "T35n1735_032:0748c10": "加。因加勸說目之為請。加即是請故云加",
    "T35n1735_032:0748c11": "請。長行則以加為請。偈頌則以請為加。",
    "T35n1735_032:0748c12": "不以常口求請。而以雲臺發言。不以常",
    "T35n1735_032:0748c13": "身展敬而以光業代者。為不輕尊位故。",
    "T35n1735_032:0748c14": "要復請者為重法故。前加分中不加大眾。",
    "T35n1735_032:0748c15": "今此加者。前若即加說主。無由三止。此若",
    "T35n1735_032:0748c16": "不加請主。前言得佛護念便為無驗。文",
    "T35n1735_032:0748c17": "中通有八業二身。且分為二。先長行有二",
    "T35n1735_032:0748c18": "身七業。後偈頌但明請業。前中二。先此佛光",
    "T35n1735_032:0748c19": "照十方。後十方佛放光照。此二光互照必",
    "T35n1735_032:0748c20": "互相見。二段皆有二身七業。今初分二。先",
    "T35n1735_032:0748c21": "明光體業用。後作是事已下。正明所作。今",
    "T35n1735_032:0748c22": "初。先明光本。上加於下多用眉間之光。亦",
    "T35n1735_032:0748c23": "表將說中正之道。出清淨下。正明體用。",
    "T35n1735_032:0748c24": "於中文有六業。一覺業。即光名體。謂是光",
    "T35n1735_032:0748c25": "照菩薩身。已自覺如來力加故。覺照光用",
    "T35n1735_032:0748c26": "故曰焰明。二百千下。因業。能生眷屬義",
    "T35n1735_032:0748c27": "故。三普照下。卷舒業。舒則普照十方。卷則",
    "T35n1735_032:0748c28": "還入常光。今文略無卷業。若兼取下文。如",
    "T35n1735_032:0748c29": "日身中於空中住。義則通有。四三惡下止",
    "T35n1735_032:0749a01": "業。五降伏業。論經云。一切魔宮隱蔽不現。",
    "T35n1735_032:0749a02": "今經闕此。六又照一切下。敬業。顯現佛會",
    "T35n1735_032:0749a03": "令物敬故。七又照十方下。示現業。正為令",
    "T35n1735_032:0749a04": "眾見說聽者。皆得佛加堪說聽故。長行受",
    "T35n1735_032:0749a05": "身加之名偏從此立。二正顯所作即二身",
    "T35n1735_032:0749a06": "之一。言二身者。一流星身。往他方世界故。",
    "T35n1735_032:0749a07": "論不指經。古德共指卷舒敬示三業當之。",
    "T35n1735_032:0749a08": "以是往來光體如星流故。二如日身。謂如",
    "T35n1735_032:0749a09": "日處空即此所作。於上空中為臺是也。故",
    "T35n1735_032:0749a10": "以身業相對。應成四句。一業而非身。謂",
    "T35n1735_032:0749a11": "八中除三。二身而非業。即如日身。三亦身",
    "T35n1735_032:0749a12": "亦業即流星身。四非身非業。此經所無。即",
    "T35n1735_032:0749a13": "論經彼此相見。以身約有體業約有用。三",
    "T35n1735_032:0749a14": "則雙具。四則非正所為故。二十方佛放光",
    "T35n1735_032:0749a15": "照此者。正為照此。然其作業亦周十方。七",
    "T35n1735_032:0749a16": "業二身不殊此佛而加。又亦照此娑婆。經",
    "T35n1735_032:0749a17": "文以主佛普照此。不待言伴佛普照。正意",
    "T35n1735_032:0749a18": "為此加被相故。第二偈頌明請業中二。初",
    "T35n1735_032:0749a19": "偈所依望前猶屬於身。後正偈請。五偈分",
    "T35n1735_032:0749a20": "二。前四加請所說。後一教說分齊。前中亦",
    "T35n1735_032:0749a21": "二。初二偈舉法請。後二偈舉益請。前中亦",
    "T35n1735_032:0749a22": "二。初偈正顯作加。後偈顯加所為。今初。加",
    "T35n1735_032:0749a23": "於彼三字是總。此偈正為加故。其世中上亦",
    "T35n1735_032:0749a24": "總亦別望加於彼是別。以二種加中是具",
    "T35n1735_032:0749a25": "果加故。望四勝義是總。以上即勝義具四",
    "T35n1735_032:0749a26": "種勝。為世中上故。言四勝者。亦如世王。",
    "T35n1735_032:0749a27": "一自在勝。所作無礙故。即經初句言佛無等",
    "T35n1735_032:0749a28": "者。由離二障解脫自在不染如空。十地已",
    "T35n1735_032:0749a29": "還皆無等故。重言等者唯與佛等。欲顯佛",
    "T35n1735_032:0749b01": "佛等正覺故。二力勝。即經十力能伏邪智",
    "T35n1735_032:0749b02": "之怨敵故。三眷屬勝。即無量勝功德及人間",
    "T35n1735_032:0749b03": "最勝。論經即當無量諸眾首。謂具功德堪",
    "T35n1735_032:0749b04": "為眾首。故云人間最勝。論云諸眾首者。佛",
    "T35n1735_032:0749b05": "於世間最上勝故。四種姓勝。謂家姓勝故。",
    "T35n1735_032:0749b06": "即釋師子法。於中又二。一釋師子是生家",
    "T35n1735_032:0749b07": "勝。謂應生釋姓輪王貴胄故。諸佛同加。偏",
    "T35n1735_032:0749b08": "語釋者以現見故。是主佛故。二法之一字",
    "T35n1735_032:0749b09": "是法家勝。謂非但生家勝。諸佛皆同真如法",
    "T35n1735_032:0749b10": "中住故。由上四義故。稱法王名世中上。上",
    "T35n1735_032:0749b11": "云二種加者。一具身加依法身故。謂釋師子",
    "T35n1735_032:0749b12": "是有法所依之身故。二具果加證佛果故。",
    "T35n1735_032:0749b13": "即是世中上。及別明四勝。異未成佛之色",
    "T35n1735_032:0749b14": "身故。今此具德之人加金剛藏。第二偈加所",
    "T35n1735_032:0749b15": "為者。欲令開現法藏義故。文中初句及下",
    "T35n1735_032:0749b16": "句。以佛威神是說所依。餘文正辯所為。開勝",
    "T35n1735_032:0749b17": "藏一句是總。下十字是別。別歎勝藏。有其",
    "T35n1735_032:0749b18": "二種。一義藏成就。二字藏成就。義藏即勝妙",
    "T35n1735_032:0749b19": "行。行者。諸菩薩行。所謂助道法故。妙者。真",
    "T35n1735_032:0749b20": "實智故。即是證道。勝者。神力勝故。是不住",
    "T35n1735_032:0749b21": "道。染淨無礙故云神力。如是顯示深妙勝",
    "T35n1735_032:0749b22": "上之義。二字藏者。即諸地廣智及分別說。謂",
    "T35n1735_032:0749b23": "說十地差別相故。上舉法請竟。第二舉益",
    "T35n1735_032:0749b24": "請者。顯所說法利他有三時益故。二偈分",
    "T35n1735_032:0749b25": "三。初半偈聞時益。若得上加。則法寶入心",
    "T35n1735_032:0749b26": "成聞持故。次半頌修時益。上句修時因圓。",
    "T35n1735_032:0749b27": "下句所修果滿。後一偈轉生時益。即具堅種",
    "T35n1735_032:0749b28": "人。上半順明。明有信之益。下半反顯舉無",
    "T35n1735_032:0749b29": "信之損。論經但有順明。偈云。雖在於大海",
    "T35n1735_032:0749c01": "及劫盡火中。決定信無礙必得聞此經。今",
    "T35n1735_032:0749c02": "經堪受即決定信義。此中大意云。若有信有",
    "T35n1735_032:0749c03": "機為堪受者。無問惡道善道。難處生皆",
    "T35n1735_032:0749c04": "得聞經。以難不障聞故言雖也。海水劫",
    "T35n1735_032:0749c05": "火即是轉生難處。大海即是惡道畜生趣故。",
    "T35n1735_032:0749c06": "故論云。龍世界長壽。亦得聞此經。偈言雖",
    "T35n1735_032:0749c07": "在於大海故。而言長壽者。如有經說。右",
    "T35n1735_032:0749c08": "&#x8107;著地未動之間。已經賢劫千佛出世。更",
    "T35n1735_032:0749c09": "一轉亦爾。但暫臥息尚爾。況其一生。劫火中",
    "T35n1735_032:0749c10": "者。即是善趣。論云。雖在色界光音天等。亦",
    "T35n1735_032:0749c11": "得聞此經。偈言及劫盡火中故。此即指二",
    "T35n1735_032:0749c12": "禪已上為長壽天難。然論無長壽之言。而",
    "T35n1735_032:0749c13": "前龍趣&#x5374;有長壽。且三惡為難不必長壽。",
    "T35n1735_032:0749c14": "恐是譯人誤。將此中長壽入於前文。然二",
    "T35n1735_032:0749c15": "經中文皆巧略。若具應言劫盡火起時在光",
    "T35n1735_032:0749c16": "音天中故。論為此釋。以火起時初禪無人。",
    "T35n1735_032:0749c17": "二禪不為其壞於中得聞故。等言等取三",
    "T35n1735_032:0749c18": "禪四禪。免水風災長壽天難。乃至無色亦皆",
    "T35n1735_032:0749c19": "得聞。今舉初攝後。及對水成文故云劫",
    "T35n1735_032:0749c20": "火。案智論等通上二界。除五淨居皆長壽",
    "T35n1735_032:0749c21": "難。今不取初禪者。以彼有梵王多好說",
    "T35n1735_032:0749c22": "法。有覺有觀聞法障輕。又正已燒故不說",
    "T35n1735_032:0749c23": "之。上順論釋。八難之中善惡二趣各舉其",
    "T35n1735_032:0749c24": "一。理實八難皆容得聞。又劫火之言兼佛前",
    "T35n1735_032:0749c25": "後。劫壞之時無佛出故。脩羅地獄容在海",
    "T35n1735_032:0749c26": "中則兼數難矣。今經但云劫火。則正在火",
    "T35n1735_032:0749c27": "中亦容得聞。以眾生見燒燒處有不燒",
    "T35n1735_032:0749c28": "故。問若依前義。云何堪受法人復生難處。",
    "T35n1735_032:0749c29": "答此約乘戒緩急應成四句。一乘緩戒急。",
    "T35n1735_032:0750a01": "生長壽北洲不聞法要。二者乘急戒緩。生",
    "T35n1735_032:0750a02": "三塗中不礙聞法故。佛會中多列龍鬼等",
    "T35n1735_032:0750a03": "類。三者乘戒俱急。則人天聞法。四乘戒俱",
    "T35n1735_032:0750a04": "緩。則處三塗諸根不具又不聞法。今海水",
    "T35n1735_032:0750a05": "劫火是二三兩句。餘二無乘故。經論不明。",
    "T35n1735_032:0750a06": "即後半意勉旃學徒。願留心法要故。涅槃",
    "T35n1735_032:0750a07": "云。於戒緩者不名為緩。於乘緩者乃名",
    "T35n1735_032:0750a08": "為緩。第二一偈教說分齊中。應說諸地者。總",
    "T35n1735_032:0750a09": "勸說也。說地何義。謂應說前字藏之中諸",
    "T35n1735_032:0750a10": "地廣智三漸次相故。次修習言即為總相。",
    "T35n1735_032:0750a11": "言漸次者。漸明非頓。次辯不亂。云何為三。",
    "T35n1735_032:0750a12": "一觀漸次。二證漸次。三修行漸次。此即十",
    "T35n1735_032:0750a13": "地之中。加行根本後得三智。為地地中初中",
    "T35n1735_032:0750a14": "後相也。勝智道者。即觀漸次。道者因也。以",
    "T35n1735_032:0750a15": "加行智為正證勝智之漸次。故名勝智道。",
    "T35n1735_032:0750a16": "謂說此十地若加行觀。若加行所依止理。能",
    "T35n1735_032:0750a17": "生諸地實智故。次入住展轉者。是證漸次。",
    "T35n1735_032:0750a18": "入者入地心。住即住地心。未轉向餘地故。",
    "T35n1735_032:0750a19": "展轉即出地心。地地轉所住處故。即此三心",
    "T35n1735_032:0750a20": "證智自為漸次。第三句即修行漸次。以後",
    "T35n1735_032:0750a21": "得智要由證真修行。方能了俗故。名修行",
    "T35n1735_032:0750a22": "漸次。言法智者。正辯後得智體緣法別。",
    "T35n1735_032:0750a23": "故名為法智。此智從二境生。一由證真故。",
    "T35n1735_032:0750a24": "云從行生故。論云。行者入住展轉成就故。",
    "T35n1735_032:0750a25": "二外能了俗故。云從境界生故。論云境界",
    "T35n1735_032:0750a26": "者。此行種種異境界故。謂以正證之行。行",
    "T35n1735_032:0750a27": "於俗境是後得也。利益眾生一句。結說之",
    "T35n1735_032:0750a28": "益。亦是後得智境。問地地正證者。如初地中",
    "T35n1735_032:0750a29": "正智親證真如。則後九地中不應更證以",
    "T35n1735_032:0750b01": "如無二無異故。古德釋云。如雖一味。約智",
    "T35n1735_032:0750b02": "明昧有十親證。此亦順理故。唯識論云。雖",
    "T35n1735_032:0750b03": "真如性實無差別。而隨勝德假立十種。此",
    "T35n1735_032:0750b04": "約所證德異故。有十地親證。又云。雖初地",
    "T35n1735_032:0750b05": "中已達一切。而能證行猶未圓滿。為令圓",
    "T35n1735_032:0750b06": "滿。後後建立此。則亦約能證明昧意也。若",
    "T35n1735_032:0750b07": "唯取所證德異。則初地未全證如。亦未能",
    "T35n1735_032:0750b08": "全通如無異難。如人觀空小時不遠大則",
    "T35n1735_032:0750b09": "漸增。空雖無差眼有明昧。自下第三許說",
    "T35n1735_032:0750b10": "分齊。謂所說不過義說二大。是地分齊。於",
    "T35n1735_032:0750b11": "中二。先敘說儀意。後正顯偈辭。今初。觀",
    "T35n1735_032:0750b12": "察十方是敘說儀。論云。示無我慢無偏心",
    "T35n1735_032:0750b13": "故。觀十方佛將欲承力。故無我慢。觀十",
    "T35n1735_032:0750b14": "方機擬將普被故。無偏心故。上下文皆云",
    "T35n1735_032:0750b15": "承佛神力普觀十方也。亦可普觀物機不",
    "T35n1735_032:0750b16": "慢旁人。普觀諸佛不偏一佛。欲令大眾增",
    "T35n1735_032:0750b17": "淨信者。是敘說意。謂眾先有信深渴所聞。",
    "T35n1735_032:0750b18": "今更示說正地二大增益聞者。堪受正義。",
    "T35n1735_032:0750b19": "不如言取名增淨信。若準論經更有增",
    "T35n1735_032:0750b20": "喜。彼經云。欲令大眾重增踊悅生正信",
    "T35n1735_032:0750b21": "故。以踊悅即是淨信故。今略無故。論云踊",
    "T35n1735_032:0750b22": "悅者。心清不濁故。由信以心淨為性。則",
    "T35n1735_032:0750b23": "稱理而悅。以前說主違請中已令眾喜故。",
    "T35n1735_032:0750b24": "今云增如何得此踊悅。論云踊悅有二種。",
    "T35n1735_032:0750b25": "一義大踊悅。為得義故。二說大踊悅。因此",
    "T35n1735_032:0750b26": "說大能得義故。義名所以深廣稱大。即是",
    "T35n1735_032:0750b27": "當法受名。說名詮表。因於此說得彼義",
    "T35n1735_032:0750b28": "故。依所得義故名為大。大之說故依他受",
    "T35n1735_032:0750b29": "稱。聞於二大皆踊悅者。因詮得旨湛淨",
    "T35n1735_032:0750c01": "無疑。法喜內充故增踊悅。大意如此。然二",
    "T35n1735_032:0750c02": "大體相古說不同。遠公云。此地經中宗要有",
    "T35n1735_032:0750c03": "四。一是言教。二是所說教道之行。三是所",
    "T35n1735_032:0750c04": "顯證道之行。四是證道所表地法。就此四中",
    "T35n1735_032:0750c05": "初二為說大。以行依言成。言依行發故合",
    "T35n1735_032:0750c06": "為說。後二合為義大。以證依法成法由證",
    "T35n1735_032:0750c07": "顯。故合為義。賢首釋云。此經宗要有六。一",
    "T35n1735_032:0750c08": "所依果海如太虛空。二地智所證十重法界。",
    "T35n1735_032:0750c09": "如空中所畫之處。三根本智能證法界。如能",
    "T35n1735_032:0750c10": "依畫相。四諸地後得隨事起行悲智不住。",
    "T35n1735_032:0750c11": "五諸地加行所起行解。為趣地方便。六寄",
    "T35n1735_032:0750c12": "法顯成諸地差別。如第二地中十善為正。",
    "T35n1735_032:0750c13": "三地禪支等。於此六中前三合為義大。後",
    "T35n1735_032:0750c14": "三合為說大。然其後解不取能詮者。意云。",
    "T35n1735_032:0750c15": "如偈中七偈亦明義大。豈無能詮。正應用",
    "T35n1735_032:0750c16": "所以甚深故。名之為義。可寄言說故稱為",
    "T35n1735_032:0750c17": "說。且依後解。古德因此復辯可說不可說",
    "T35n1735_032:0750c18": "義。然下論自明因果二分說不說義。非無",
    "T35n1735_032:0750c19": "眉目故今敘之於中先就義大。次約說大。",
    "T35n1735_032:0750c20": "後辯雙融義中有三。一約果海可以總標",
    "T35n1735_032:0750c21": "舉。令人知有。名為可說。不可指斥示",
    "T35n1735_032:0750c22": "人名不可說。二約證處。既此所證離相離",
    "T35n1735_032:0750c23": "名。還云此法不可說聞。以此遣言之言當",
    "T35n1735_032:0750c24": "彼法。故名為可說。有言斯遣名不可說。三",
    "T35n1735_032:0750c25": "約本智。謂以遮詮易解故名可說。直詮不",
    "T35n1735_032:0750c26": "逮故不可說。攝論云。無分別智離五相故。",
    "T35n1735_032:0750c27": "謂睡眠昏醉等。以直詮不到故。約遮詮以",
    "T35n1735_032:0750c28": "示彼法二就說大中亦三。一約後得智。隨",
    "T35n1735_032:0750c29": "事行相可以言辭分別。是則可說。是出世",
    "T35n1735_032:0751a01": "間故不可說。二約加行智。謂是意言觀故是",
    "T35n1735_032:0751a02": "則可說。觀中行相言不至。故名不可說。又",
    "T35n1735_032:0751a03": "諸法自相皆不可說。諸法共相皆是可說。此",
    "T35n1735_032:0751a04": "通一切法。三約所寄法。可以寄此表示令",
    "T35n1735_032:0751a05": "人解十地故名為可說。不可以此即為十",
    "T35n1735_032:0751a06": "地。名不可說。三約雙融中。此上六中各說",
    "T35n1735_032:0751a07": "即是無說。無說即說。無二俱融準思可知。又",
    "T35n1735_032:0751a08": "果海離緣故不可說。所證就緣是則可說。二",
    "T35n1735_032:0751a09": "所證非修故不可說。能證修起是則可說。三",
    "T35n1735_032:0751a10": "正證離相故不可說。後得帶相是則可說。四",
    "T35n1735_032:0751a11": "後得無分別故不可說。加行有意言。是則可",
    "T35n1735_032:0751a12": "說。五加行觀無分別故。不可說。寄法表地",
    "T35n1735_032:0751a13": "是則可說。此上不可說。皆各不異於可說。",
    "T35n1735_032:0751a14": "以真理普遍故。可說不異不可說以緣修",
    "T35n1735_032:0751a15": "無性故。是故下文雖說一分。義亦不少。故",
    "T35n1735_032:0751a16": "論。云如實滿足攝取故。意在於此。涅槃亦",
    "T35n1735_032:0751a17": "云生生等皆不可說。有因緣故亦可得說",
    "T35n1735_032:0751a18": "故。說不說不可局執。餘至下明。上來敘意",
    "T35n1735_032:0751a19": "竟。"
}