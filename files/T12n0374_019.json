{
    "T12n0374_019:0474a23": "大般涅槃經卷第十九",
    "T12n0374_019:0474a25": "北涼天竺三藏曇無讖譯",
    "T12n0374_019:0474a26": "梵行品第八之五",
    "T12n0374_019:0474a27": "[0474a27] ◎爾時王舍大城阿闍世王，其性弊惡，&#x6199;行",
    "T12n0374_019:0474a28": "殺戮，具口四惡，貪恚愚癡，其心熾盛，唯見現",
    "T12n0374_019:0474a29": "在、不見未來，純以惡人而為眷屬，貪著現世",
    "T12n0374_019:0474b01": "五欲樂故，父王無辜橫加逆害。因害父已，心",
    "T12n0374_019:0474b02": "生悔熱，身諸瓔珞伎樂不御，心悔熱故遍",
    "T12n0374_019:0474b03": "體生瘡，其瘡臭穢不可附近。尋自念言：「我今",
    "T12n0374_019:0474b04": "此身已受花報，地獄果報將近不遠。」爾時其",
    "T12n0374_019:0474b05": "母字韋提希，以種種藥而為傅之，其瘡遂",
    "T12n0374_019:0474b06": "增，無有降損。王即白母：「如是瘡者，從心而生，",
    "T12n0374_019:0474b07": "非四大起。若言眾生有能治者，無有是處。」[0474b07] 時",
    "T12n0374_019:0474b08": "有大臣名曰月稱，往至王所，在一面立，白言：",
    "T12n0374_019:0474b09": "「大王！何故愁悴，顏容不悅？為身痛耶？為心痛",
    "T12n0374_019:0474b10": "乎？」[0474b10] 王即答言：「我今身心，豈得不痛？我父無",
    "T12n0374_019:0474b11": "辜，橫加逆害。我從智者曾聞是義，世有五人，",
    "T12n0374_019:0474b12": "不脫地獄，謂五逆罪。我今已有無量無邊阿",
    "T12n0374_019:0474b13": "僧祇罪，云何身心而得不痛？又無良醫治我",
    "T12n0374_019:0474b14": "身心。」[0474b14] 臣言：「大王！莫大愁苦。」即說偈言：",
    "T12n0374_019:0474b15": "「若常愁苦，  愁遂增長。  如人&#x6199;眠，",
    "T12n0374_019:0474b16": " 眠則滋多。  貪婬嗜酒，  亦復如是。",
    "T12n0374_019:0474b17": "[0474b17] 「如王所言，世有五人，不脫地獄；誰往見之，來",
    "T12n0374_019:0474b18": "語王耶？言地獄者，即是世間，多智者說。如",
    "T12n0374_019:0474b19": "王所言，世無良醫治身心者，今有大醫名富",
    "T12n0374_019:0474b20": "蘭那，一切知見，得自在定，畢竟修習清淨梵",
    "T12n0374_019:0474b21": "行，常為無量無邊眾生，演說無上涅槃之道。",
    "T12n0374_019:0474b22": "為諸弟子說如是法，無有黑業、無黑業報，無",
    "T12n0374_019:0474b23": "有白業、無白業報，無黑白業、無黑白業報，無",
    "T12n0374_019:0474b24": "有上業及以下業。是師今在王舍城中，唯",
    "T12n0374_019:0474b25": "願大王。屈駕往彼，可令是師，療治身心。」[0474b25] 時王",
    "T12n0374_019:0474b26": "答言：「審能如是滅除我罪，我當歸依。」◎",
    "T12n0374_019:0474b27": "[0474b27] ◎復有一臣名曰藏德，復往王所，而作是言：",
    "T12n0374_019:0474b28": "「大王！何故面貌憔悴，脣口乾焦，音聲微細，猶",
    "T12n0374_019:0474b29": "如怯人見大怨敵，顏色皴裂？將何所苦？為",
    "T12n0374_019:0474c01": "身痛耶？為心痛乎？」[0474c01] 王即答言：「我今身心，云何",
    "T12n0374_019:0474c02": "不痛？我之癡盲，無有慧目，近諸惡友而為親",
    "T12n0374_019:0474c03": "善，隨調婆達惡人之言，正法之王橫加逆害。",
    "T12n0374_019:0474c04": "我昔曾聞智人說偈：",
    "T12n0374_019:0474c05": "「『若於父母，  佛及弟子，  生不善心，",
    "T12n0374_019:0474c06": "  起於惡業，  如是果報，  在阿鼻獄。』",
    "T12n0374_019:0474c07": "[0474c07] 「以是事故，令我心怖，生大苦惱，又無良醫",
    "T12n0374_019:0474c08": "而見救療。」[0474c08] 大臣復言：「唯願大王！且莫愁怖。",
    "T12n0374_019:0474c09": "法有二種：一者出家，二者王法。王法者，謂",
    "T12n0374_019:0474c10": "害其父則王國土，雖云是逆，實無有罪；如迦",
    "T12n0374_019:0474c11": "羅羅虫，要壞母腹，然後乃生，生法如是，雖破",
    "T12n0374_019:0474c12": "母身，實亦無罪。騾懷妊等亦復如是。治國",
    "T12n0374_019:0474c13": "之法，法應如是，雖殺父兄，實無有罪。出家",
    "T12n0374_019:0474c14": "法者，乃至蚊蟻，殺亦有罪。唯願大王！寬意莫",
    "T12n0374_019:0474c15": "愁。何以故？",
    "T12n0374_019:0474c16": "「若常愁苦，  愁遂增長。  如人&#x6199;眠，",
    "T12n0374_019:0474c17": " 眠則滋多。  貪婬嗜酒，  亦復如是。",
    "T12n0374_019:0474c18": "[0474c18] 「如王所言，世無良醫治身心者，今有大師，名",
    "T12n0374_019:0474c19": "末伽梨拘舍離子，一切知見，憐愍眾生猶如",
    "T12n0374_019:0474c20": "赤子，已離煩惱，能拔眾生三毒利箭。一切眾",
    "T12n0374_019:0474c21": "生於一切法無知見覺，唯是一人獨知見覺。",
    "T12n0374_019:0474c22": "如是大師，常為弟子說如是法：『一切眾生身",
    "T12n0374_019:0474c23": "有七分。何等為七？地、水、火、風、苦、樂、壽命。如",
    "T12n0374_019:0474c24": "是七法，非化非作，不可毀害。如伊師迦草，安",
    "T12n0374_019:0474c25": "住不動。如須彌山，不捨不作。猶如乳酪，各不",
    "T12n0374_019:0474c26": "諍訟。若苦若樂，若善不善，投之利刀，無所",
    "T12n0374_019:0474c27": "傷害。何以故？七分空中無妨礙故。命亦無",
    "T12n0374_019:0474c28": "害。何以故？無有害者及死者故。無作無受，",
    "T12n0374_019:0474c29": "無說無聽，無有念者及以教者。常說是法，能",
    "T12n0374_019:0475a01": "令眾生滅除一切無量重罪。』是師今在王舍",
    "T12n0374_019:0475a02": "大城，唯願大王！往至其所，王若見者，眾罪",
    "T12n0374_019:0475a03": "消滅。」[0475a03] 時王答言：「審能如是除滅我罪，我",
    "T12n0374_019:0475a04": "當歸依。」",
    "T12n0374_019:0475a05": "[0475a05] 復有一臣，名曰實得，復到王所，即說偈言：",
    "T12n0374_019:0475a06": "「大王何故，  身脫瓔珞，  首髮蓬亂，",
    "T12n0374_019:0475a07": " 乃至如是？  王身何故，  戰慄不安，",
    "T12n0374_019:0475a08": " 猶如猛風，  吹動花樹？",
    "T12n0374_019:0475a09": "[0475a09] 「王今何故容色愁悴？猶如農夫下種之後，天",
    "T12n0374_019:0475a10": "不降雨，愁苦如是。為是心痛，為身痛耶？」[0475a10] 王",
    "T12n0374_019:0475a11": "即答言：「我今身心豈得不痛？我父先王，慈愛",
    "T12n0374_019:0475a12": "流惻，特見矜念，實無辜咎，往問相師，相師",
    "T12n0374_019:0475a13": "答言：『是兒生已定當害父。』雖聞是語，猶見贍",
    "T12n0374_019:0475a14": "養。曾聞智者作如是言：『若人奸母及比丘",
    "T12n0374_019:0475a15": "尼、偷僧祇物、殺發無上菩提心者、害及其",
    "T12n0374_019:0475a16": "父，如是之人畢定當墮阿鼻地獄。』我今身",
    "T12n0374_019:0475a17": "心豈得不痛？」[0475a17] 大臣復言：「唯願大王！且莫愁苦。",
    "T12n0374_019:0475a18": "如其父王，修解脫者，害則有罪；若治國法，殺",
    "T12n0374_019:0475a19": "則無罪。大王！非法者名為非法，無法者名",
    "T12n0374_019:0475a20": "為無法。譬如無子名為無子，亦如惡子名",
    "T12n0374_019:0475a21": "之無子，雖言無子實非無子。如食無鹽，名為",
    "T12n0374_019:0475a22": "無鹽，食若少鹽亦名無鹽。如河無水，名之",
    "T12n0374_019:0475a23": "無水，若有少水亦名無水。如念念滅，亦言",
    "T12n0374_019:0475a24": "無常，雖住一劫亦名無常。如人受苦名為無",
    "T12n0374_019:0475a25": "樂，雖受少樂亦名無樂。如不自在，名之無我，",
    "T12n0374_019:0475a26": "雖少自在亦名無我。如闇夜時名之無日，雲",
    "T12n0374_019:0475a27": "霧之時亦言無日。大王！雖言少法，名為無",
    "T12n0374_019:0475a28": "法，實非無法。願王留神聽臣所說，一切眾",
    "T12n0374_019:0475a29": "生皆有餘業，以業緣故，數受生死。若使先",
    "T12n0374_019:0475b01": "王有餘業者，今王殺之，竟有何罪？唯願大",
    "T12n0374_019:0475b02": "王寬意莫愁。何以故？",
    "T12n0374_019:0475b03": "「若常愁苦，  愁遂增長。  如人&#x6199;眠，",
    "T12n0374_019:0475b04": " 眠則滋多。  貪婬嗜酒，  亦復如是。",
    "T12n0374_019:0475b05": "[0475b05] 「如王所言，世無良醫治身心者，今有大師名",
    "T12n0374_019:0475b06": "刪闍耶毘羅胝子，一切知見，其智淵深猶如",
    "T12n0374_019:0475b07": "大海，有大威德，具大神通，能令眾生離諸疑",
    "T12n0374_019:0475b08": "網。一切眾生不知見覺，唯是一人獨知見覺。",
    "T12n0374_019:0475b09": "今者近在王舍城住，為諸弟子說如是法：",
    "T12n0374_019:0475b10": "『一切眾中，若是王者，自在隨意，造作善惡。雖",
    "T12n0374_019:0475b11": "為眾惡，悉無有罪。如火燒物，無淨不淨，王亦",
    "T12n0374_019:0475b12": "如是，與火同性。譬如大地，淨穢普載，雖為是",
    "T12n0374_019:0475b13": "事，初無瞋喜，王亦如是，與地同性。譬如水性，",
    "T12n0374_019:0475b14": "淨穢俱洗、雖為是事，亦無憂喜，王亦如是，與",
    "T12n0374_019:0475b15": "水同性。譬如風性，淨穢等吹，雖為是事，亦無",
    "T12n0374_019:0475b16": "憂喜，王亦如是，與風同性。如秋&#x9AE0;樹，春則",
    "T12n0374_019:0475b17": "還生，雖復&#x9AE0;斫，實無有罪。一切眾生亦復",
    "T12n0374_019:0475b18": "如是，此間命終，還此間生，以還生故，當有何",
    "T12n0374_019:0475b19": "罪？一切眾生苦樂果報，悉皆不由現在世業，",
    "T12n0374_019:0475b20": "因在過去，現在受果。現在無因，未來無果。以",
    "T12n0374_019:0475b21": "現果故，眾生持戒勤修精進，遮現惡果；以持",
    "T12n0374_019:0475b22": "戒故，則得無漏，得無漏故，盡有漏業，以盡業",
    "T12n0374_019:0475b23": "故，眾苦得盡，眾苦盡故，故得解脫。』唯願大",
    "T12n0374_019:0475b24": "王，速往其所，令其療治身心苦痛，王若見",
    "T12n0374_019:0475b25": "者眾罪則除。」[0475b25] 王即答言：「審有是師能除我罪，",
    "T12n0374_019:0475b26": "我當歸依。」",
    "T12n0374_019:0475b27": "[0475b27] 復有一臣名悉知義，即至王所，作如是言：「王",
    "T12n0374_019:0475b28": "今何故形不端嚴，如失國者，如泉枯涸、池",
    "T12n0374_019:0475b29": "無蓮花、樹無花葉，破戒比丘，身無威德？為",
    "T12n0374_019:0475c01": "身痛耶？為心痛乎？」[0475c01] 王即答言：「我今身心豈",
    "T12n0374_019:0475c02": "得不痛？我父先王，慈惻流念，然我不孝，不",
    "T12n0374_019:0475c03": "知報恩。常以安樂，安樂於我，而我背恩，反斷",
    "T12n0374_019:0475c04": "其樂，先王無辜，橫興逆害。我亦曾聞智者說",
    "T12n0374_019:0475c05": "言：『若有害父，當於無量阿僧祇劫受大苦惱。』",
    "T12n0374_019:0475c06": "我今不久必墮地獄，又無良醫救療我罪。」[0475c06] 大",
    "T12n0374_019:0475c07": "臣即言：「唯願大王！放捨愁苦。王不聞耶？昔",
    "T12n0374_019:0475c08": "者有王，名曰羅摩，害其父已，得紹王位。跋",
    "T12n0374_019:0475c09": "提大王、毘樓真王、那&#x777A;沙王、迦帝迦王、毘",
    "T12n0374_019:0475c10": "舍佉王、月光明王、日光明王、愛王、持多人",
    "T12n0374_019:0475c11": "王，如是等王，皆害其父得紹王位，然無一",
    "T12n0374_019:0475c12": "王入地獄者。於今現在毘琉璃王、優陀那",
    "T12n0374_019:0475c13": "王、惡性王、鼠王、蓮花王，如是等王皆害其父，",
    "T12n0374_019:0475c14": "悉無一王生愁惱者。雖言地獄、餓鬼、天中，誰",
    "T12n0374_019:0475c15": "有見者？大王！唯有二有：一者人道，二者畜",
    "T12n0374_019:0475c16": "生。雖有是二，非因緣生，非因緣死。若非因緣，",
    "T12n0374_019:0475c17": "何有善惡？唯願大王！勿懷愁怖。何以故？",
    "T12n0374_019:0475c18": "「若常愁苦，  愁遂增長。  如人&#x6199;眠，",
    "T12n0374_019:0475c19": " 眠則滋多。  貪婬嗜酒，  亦復如是。",
    "T12n0374_019:0475c20": "[0475c20] 「如王所言，世無良醫治身心者，今有大師，名",
    "T12n0374_019:0475c21": "阿耆多翅舍欽婆羅，一切知見，觀金與土平",
    "T12n0374_019:0475c22": "等無二。刀破右&#x8107;，左塗栴檀，於此二人，心",
    "T12n0374_019:0475c23": "無差別，等視怨親，心無異相。此師真是世",
    "T12n0374_019:0475c24": "之良醫，若行、若立、若坐、若臥，常在三昧，心無",
    "T12n0374_019:0475c25": "分散，告諸弟子作如是言：『若自作、若教他作、",
    "T12n0374_019:0475c26": "若自斫、若教他斫、若自炙、若教他炙、若自害、",
    "T12n0374_019:0475c27": "若教他害、若自偷、若教他偷、若自婬、若教他",
    "T12n0374_019:0475c28": "婬、若自妄語、若教他妄語、若自飲酒、若教他",
    "T12n0374_019:0475c29": "飲酒、若殺一村一城一國、若以刀輪殺一",
    "T12n0374_019:0476a01": "切眾生、若恒河已南布施眾生、恒河已北",
    "T12n0374_019:0476a02": "殺害眾生，悉無罪福，無施、戒、定。』今者近在王",
    "T12n0374_019:0476a03": "舍城住，願王速往，王若見者，眾罪除滅。」[0476a03] 王",
    "T12n0374_019:0476a04": "言：「大臣！審能如是除滅我罪，我當歸依。」",
    "T12n0374_019:0476a05": "[0476a05] 復有大臣，名曰吉德，復往王所，作如是言：",
    "T12n0374_019:0476a06": "「王今何故面無光澤，如日中燈、如晝時月、如",
    "T12n0374_019:0476a07": "失國君、如荒敗土？大王！今者四方清夷，無",
    "T12n0374_019:0476a08": "諸怨敵，而今何故如是愁苦？為身苦耶？",
    "T12n0374_019:0476a09": "為心苦乎？有諸王子常生此念：『我今何時",
    "T12n0374_019:0476a10": "當得自在？』大王！今者已果，所願自在。王領",
    "T12n0374_019:0476a11": "摩伽陀國，先王寶藏具足而得，唯當快意，縱",
    "T12n0374_019:0476a12": "情受樂，如是愁苦，何用經懷？」[0476a12] 王即答言：「我",
    "T12n0374_019:0476a13": "今云何得不愁惱？大臣！譬如愚人，但貪其味，",
    "T12n0374_019:0476a14": "不見利刀，如食雜毒，不見其過。我亦如是，",
    "T12n0374_019:0476a15": "如鹿見草，不見深&#x7A7D;，如鼠貪食，不見&#x732B;狸。我",
    "T12n0374_019:0476a16": "亦如是，見現在樂，不見未來不善苦果。曾從",
    "T12n0374_019:0476a17": "智者聞如是言：『寧於一日受三百鑽，不於",
    "T12n0374_019:0476a18": "父母生一念惡。』我今已近地獄熾火，云何當",
    "T12n0374_019:0476a19": "得不愁惱耶？」[0476a19] 大臣復言：「誰來誑王，言有地",
    "T12n0374_019:0476a20": "獄？如刺頭利，誰之所造？飛鳥色異，復誰所",
    "T12n0374_019:0476a21": "作？水性潤漬，石性堅硬，如風動性，如火熱",
    "T12n0374_019:0476a22": "性，一切萬物自死自生，誰之所作？言地獄",
    "T12n0374_019:0476a23": "者，直是智者文辭造作，言地獄者為有何義？",
    "T12n0374_019:0476a24": "臣當說之，地者名地，獄者名破，破於地獄，",
    "T12n0374_019:0476a25": "無有罪報，是名地獄。又復地者名人，獄者",
    "T12n0374_019:0476a26": "名天，以害其父，故到人天。以是義故，婆藪仙",
    "T12n0374_019:0476a27": "人唱言，殺羊得人天樂，是名地獄。又復地",
    "T12n0374_019:0476a28": "者名命，獄者名長，以殺生故，得壽命長，故",
    "T12n0374_019:0476a29": "名地獄。大王！是故當知實無地獄。大王！如",
    "T12n0374_019:0476b01": "種麥得麥，種稻得稻；殺地獄者，還得地獄；殺",
    "T12n0374_019:0476b02": "害於人，應還得人。大王！今當聽臣所說，實無",
    "T12n0374_019:0476b03": "殺害；若有我者，實亦無害；若無我者，復無",
    "T12n0374_019:0476b04": "所害。何以故？若有我者，常不變易，以常住",
    "T12n0374_019:0476b05": "故不可殺害，不破、不壞、不繫、不縛、不瞋、不喜、",
    "T12n0374_019:0476b06": "猶如虛空，云何當有殺害之罪？若無我者，諸",
    "T12n0374_019:0476b07": "法無常，以無常故念念壞滅，念念滅故，殺者",
    "T12n0374_019:0476b08": "死者皆念念滅，若念念滅誰當有罪？大王！",
    "T12n0374_019:0476b09": "如火燒木，火則無罪；如斧斫樹，斧亦無罪；",
    "T12n0374_019:0476b10": "如鐮刈草，鐮實無罪；如刀殺人，刀實非",
    "T12n0374_019:0476b11": "人，刀既無罪，人云何罪？如毒殺人，毒實",
    "T12n0374_019:0476b12": "非人，毒藥非罪，人云何罪？一切萬物皆亦",
    "T12n0374_019:0476b13": "如是，實無殺害，云何有罪？唯願大王！莫生",
    "T12n0374_019:0476b14": "愁苦。何以故？",
    "T12n0374_019:0476b15": "「若常愁苦，  愁遂增長。  如人&#x6199;眠，",
    "T12n0374_019:0476b16": " 眠則滋多。  貪婬嗜酒，  亦復如是。",
    "T12n0374_019:0476b17": "[0476b17] 「如王所言，世無良醫治惡業者，今有大師，名",
    "T12n0374_019:0476b18": "迦羅鳩馱迦旃延，一切知見，明了三世，於一",
    "T12n0374_019:0476b19": "念頃，能見無量無邊世界，聞聲亦爾。能令眾",
    "T12n0374_019:0476b20": "生遠離過惡，猶如恒河，若內、若外，所有諸罪",
    "T12n0374_019:0476b21": "皆悉清淨。是大良師亦復如是，能除眾生內",
    "T12n0374_019:0476b22": "外眾罪，為諸弟子說如是法：『若人殺害一切",
    "T12n0374_019:0476b23": "眾生，心無慚愧終不墮惡，猶如虛空不受塵",
    "T12n0374_019:0476b24": "水；有慚愧者即入地獄，猶如大水潤濕於地。",
    "T12n0374_019:0476b25": "一切眾生悉是自在天之所作，自在天喜，眾",
    "T12n0374_019:0476b26": "生安樂；自在天瞋，眾生苦惱。一切眾生若罪",
    "T12n0374_019:0476b27": "若福，乃是自在天之所為，云何當言人有",
    "T12n0374_019:0476b28": "罪福？譬如工匠，作機關木人，行住坐臥，唯不",
    "T12n0374_019:0476b29": "能言，眾生亦爾；自在天者喻如工匠，木人",
    "T12n0374_019:0476c01": "者喻眾生身，如是造化誰當有罪？』如是大師，",
    "T12n0374_019:0476c02": "今者近在王舍城住，唯願速往，如得見者，",
    "T12n0374_019:0476c03": "眾罪消滅。」[0476c03] 王即答言：「審有是人能滅我罪，",
    "T12n0374_019:0476c04": "我當歸依。」[0476c04] 復有一臣名無所畏，往至王所，說",
    "T12n0374_019:0476c05": "如是言：「大王！世有愚人，一日之中百喜百愁、",
    "T12n0374_019:0476c06": "百眠百寤、百驚百哭，有智之人斯無是事。大",
    "T12n0374_019:0476c07": "王！何故憂愁如是，如失侶客，如墮深泥無",
    "T12n0374_019:0476c08": "救拔者，如人渴乏不得漿水，猶如迷人無有",
    "T12n0374_019:0476c09": "導者，如困病人無醫救療，如海船破無救",
    "T12n0374_019:0476c10": "接者？大王！今者為身痛耶？為心痛乎？」[0476c10] 王即",
    "T12n0374_019:0476c11": "答言：「我今身心，豈得不痛？我近惡友，不觀口",
    "T12n0374_019:0476c12": "過，先王無辜橫興逆害，我今定知當入地獄，",
    "T12n0374_019:0476c13": "復無良醫而見救濟。」[0476c13] 臣即白言：「唯願大王！",
    "T12n0374_019:0476c14": "莫生愁毒。夫剎利者，名為王種，若為國土、",
    "T12n0374_019:0476c15": "若為沙門及婆羅門、為安人民，雖復殺害無",
    "T12n0374_019:0476c16": "有罪也。先王雖復恭敬沙門，不能承事諸婆",
    "T12n0374_019:0476c17": "羅門，心無平等，心無平等故則非剎利。大",
    "T12n0374_019:0476c18": "王！今者為欲供養諸婆羅門，殺害先王，當",
    "T12n0374_019:0476c19": "有何罪？大王！實無殺害。夫殺害者，殺害壽",
    "T12n0374_019:0476c20": "命。命名風氣，風氣之性，不可殺害，云何害",
    "T12n0374_019:0476c21": "命而當有罪？唯願大王！莫復愁苦。何以故？",
    "T12n0374_019:0476c22": "「若常愁苦，  愁遂增長。  如人&#x6199;眠，",
    "T12n0374_019:0476c23": " 眠則滋多。  貪婬嗜酒，  亦復如是。",
    "T12n0374_019:0476c24": "[0476c24] 「如王所言，世無良醫而療治者，今有大師，名",
    "T12n0374_019:0476c25": "尼乾陀若提子，一切知見，憐愍眾生，善知眾",
    "T12n0374_019:0476c26": "生諸根利鈍，達解一切隨宜方便，世間八法",
    "T12n0374_019:0476c27": "所不能污，寂靜修習清淨梵行，為諸弟子說",
    "T12n0374_019:0476c28": "如是言：『無施、無善、無父無母、無今世後世、",
    "T12n0374_019:0476c29": "無阿羅漢、無修、無道，一切眾生經八萬劫，",
    "T12n0374_019:0477a01": "於生死輪自然得脫，有罪無罪悉亦如是；如",
    "T12n0374_019:0477a02": "四大河，所謂辛頭、恒河、博叉、私陀，悉入大海，",
    "T12n0374_019:0477a03": "無有差別。一切眾生亦復如是，得解脫時，悉",
    "T12n0374_019:0477a04": "無差別。』是師今在王舍城住，唯願大王速往",
    "T12n0374_019:0477a05": "其所，若得見者眾罪消除。」[0477a05] 王即答言：「審有",
    "T12n0374_019:0477a06": "是師能除我罪，我當歸依。」",
    "T12n0374_019:0477a07": "[0477a07] 爾時大醫，名曰耆婆，往至王所白言：「大王！",
    "T12n0374_019:0477a08": "得安眠不？」[0477a08] 王即以偈答言：",
    "T12n0374_019:0477a09": "「若有能永斷，  一切諸煩惱，",
    "T12n0374_019:0477a10": " 不貪染三界，  乃得安隱眠。",
    "T12n0374_019:0477a11": " 若得大涅槃，  演說甚深義，",
    "T12n0374_019:0477a12": " 名真婆羅門，  乃得安隱眠。",
    "T12n0374_019:0477a13": " 身無諸惡業，  口離於四過，",
    "T12n0374_019:0477a14": " 心無有疑網，  乃得安隱眠。",
    "T12n0374_019:0477a15": " 身心無熱惱，  安住寂靜處，",
    "T12n0374_019:0477a16": " 獲致無上樂，  乃得安隱眠。",
    "T12n0374_019:0477a17": " 心無有取著，  遠離諸怨讎，",
    "T12n0374_019:0477a18": " 常和無諍訟，  乃得安隱眠。",
    "T12n0374_019:0477a19": " 若不造惡業，  心常懷慚愧，",
    "T12n0374_019:0477a20": " 信惡有果報，  乃得安隱眠。",
    "T12n0374_019:0477a21": " 敬養於父母，  不害一生命，",
    "T12n0374_019:0477a22": " 不盜他財物，  乃得安隱眠。",
    "T12n0374_019:0477a23": " 調伏於諸根，  親近善知識，",
    "T12n0374_019:0477a24": " 破壞四魔眾，  乃得安隱眠。",
    "T12n0374_019:0477a25": " 不見吉不吉，  及以苦樂等，",
    "T12n0374_019:0477a26": " 為諸眾生故，  輪轉於生死，",
    "T12n0374_019:0477a27": " 若能如是者，  乃得安隱眠。",
    "T12n0374_019:0477a28": " 誰得安隱眠？  所謂諸佛是。",
    "T12n0374_019:0477a29": " 深觀空三昧，  身心安不動。",
    "T12n0374_019:0477b01": " 誰得安隱眠？  所謂慈悲者，",
    "T12n0374_019:0477b02": " 常修不放逸，  視眾如一子。",
    "T12n0374_019:0477b03": " 眾生無明冥，  不見煩惱果，",
    "T12n0374_019:0477b04": " 常造諸惡業，  不得安隱眠。",
    "T12n0374_019:0477b05": " 若為於自身，  及以他人身，",
    "T12n0374_019:0477b06": " 造作十惡業，  不得安隱眠。",
    "T12n0374_019:0477b07": " 若言為樂故，  害父無過咎，",
    "T12n0374_019:0477b08": " 隨是惡知識，  不得安隱眠。",
    "T12n0374_019:0477b09": " 若食過節度，  冷飲而過差，",
    "T12n0374_019:0477b10": " 如是則病苦，  不得安隱眠。",
    "T12n0374_019:0477b11": " 若於王有過，  邪念他婦女，",
    "T12n0374_019:0477b12": " 及行壙路者，  不得安隱眠。",
    "T12n0374_019:0477b13": " 持戒果未熟，  太子未紹位，",
    "T12n0374_019:0477b14": " 盜者未獲財，  不得安隱眠。",
    "T12n0374_019:0477b15": "[0477b15] 「耆婆！我今病重，於正法王，興惡逆害，一切",
    "T12n0374_019:0477b16": "良醫妙藥、&#x546A;術、善巧、瞻病所不能治。何以故？",
    "T12n0374_019:0477b17": "我父法王如法治國，實無辜咎，橫加逆害。如",
    "T12n0374_019:0477b18": "魚處陸，當有何樂？如鹿在弶，初無歡心；如人",
    "T12n0374_019:0477b19": "自知命不終日；如王失國逃迸他土；如人聞",
    "T12n0374_019:0477b20": "病不可療治；如破戒者聞說罪過。我昔曾聞",
    "T12n0374_019:0477b21": "智者說言：『身口意業若不清淨，當知是人必",
    "T12n0374_019:0477b22": "墮地獄。』我亦如是，云何當得安隱眠耶？今我",
    "T12n0374_019:0477b23": "又無無上大醫，演說法藥，除我病苦。」[0477b23] 耆婆答",
    "T12n0374_019:0477b24": "言：「善哉，善哉！王雖作罪，心生重悔，而懷慚",
    "T12n0374_019:0477b25": "愧。大王！諸佛世尊常說是言：『有二白法，能救",
    "T12n0374_019:0477b26": "眾生：一慚、二愧。慚者自不作罪，愧者不教他",
    "T12n0374_019:0477b27": "作；慚者內自羞恥，愧者發露向人；慚者羞人，",
    "T12n0374_019:0477b28": "愧者羞天；是名慚愧。無慚愧者不名為人，名",
    "T12n0374_019:0477b29": "為畜生。有慚愧故，則能恭敬父母師長；有慚",
    "T12n0374_019:0477c01": "愧故，說有父母兄弟姊妹。』善哉大王！具有慚",
    "T12n0374_019:0477c02": "愧。大王且聽，臣聞佛說：『智者有二：一者不",
    "T12n0374_019:0477c03": "造諸惡，二者作已懺悔；愚者亦二，一者作",
    "T12n0374_019:0477c04": "罪，二者覆藏。雖先作惡後能發露，悔已慚",
    "T12n0374_019:0477c05": "愧更不敢作，猶如濁水置之明珠，以珠威力",
    "T12n0374_019:0477c06": "水即為清；如&#x70DF;雲除，月則清明。作惡能悔，亦",
    "T12n0374_019:0477c07": "復如是。』王若懺悔懷慚愧者，罪即除滅，清",
    "T12n0374_019:0477c08": "淨如本。大王！富有二種：一者象馬、種種畜",
    "T12n0374_019:0477c09": "生，二者金銀、種種珍寶。象馬雖多，不敵一珠。",
    "T12n0374_019:0477c10": "大王！眾生亦爾，一者惡富，二者善富。多作",
    "T12n0374_019:0477c11": "諸惡，不如一善。臣聞佛說，修一善心，破百種",
    "T12n0374_019:0477c12": "惡。大王！如少金剛能壞須彌，亦如少火能",
    "T12n0374_019:0477c13": "燒一切，如少毒藥能害眾生，少善亦爾能破",
    "T12n0374_019:0477c14": "大惡。雖名少善，其實是大。何以故？破大惡",
    "T12n0374_019:0477c15": "故。大王！如佛所說覆藏者漏，不覆藏者則",
    "T12n0374_019:0477c16": "無有漏，發露悔過是故不漏。若作眾罪不覆",
    "T12n0374_019:0477c17": "不藏，以不覆故罪則微薄，若懷慚愧罪則消",
    "T12n0374_019:0477c18": "滅。大王！如水渧雖微，漸盈大器，善心亦爾，",
    "T12n0374_019:0477c19": "一一善心能破大惡。若覆罪者罪則增長，發",
    "T12n0374_019:0477c20": "露慚愧罪則消滅，是故諸佛說有智者不覆",
    "T12n0374_019:0477c21": "藏罪。善哉大王！能信因果、信業、信報，唯願",
    "T12n0374_019:0477c22": "大王莫懷愁怖。若有眾生造作諸罪，覆藏不",
    "T12n0374_019:0477c23": "悔心無慚愧，不見因果及以業報，不能諮啟",
    "T12n0374_019:0477c24": "有智之人不近善友，如是之人一切良醫乃",
    "T12n0374_019:0477c25": "至瞻病所不能治。如迦摩羅病世醫拱手，覆",
    "T12n0374_019:0477c26": "罪之人亦復如是。云何罪人？謂一闡提。一",
    "T12n0374_019:0477c27": "闡提者，不信因果，無有慚愧，不信業報，不見",
    "T12n0374_019:0477c28": "現在及未來世，不親善友，不隨諸佛所說教",
    "T12n0374_019:0477c29": "戒，如是之人名一闡提，諸佛世尊所不能",
    "T12n0374_019:0478a01": "治。何以故？如世死屍，醫不能治。一闡提者",
    "T12n0374_019:0478a02": "亦復如是，諸佛世尊所不能治。大王今者",
    "T12n0374_019:0478a03": "非一闡提，云何而言不可救療？",
    "T12n0374_019:0478a04": "[0478a04] 「如王所言無能治者，大王當知，迦毘羅城淨",
    "T12n0374_019:0478a05": "飯王子，姓瞿曇氏，字悉達多，無師覺悟，自",
    "T12n0374_019:0478a06": "然而得阿耨多羅三藐三菩提，三十二相、八",
    "T12n0374_019:0478a07": "十種好莊嚴其身，具足十力、四無所畏、一切",
    "T12n0374_019:0478a08": "知見、大慈大悲，憐愍一切如羅&#x777A;羅，隨善眾",
    "T12n0374_019:0478a09": "生如犢逐母，知時而說，非時不語，實語、淨語、",
    "T12n0374_019:0478a10": "妙語、義語、法語、一語，能令眾生永離煩惱。善",
    "T12n0374_019:0478a11": "知眾生諸根心性，隨宜方便無不通達。其智",
    "T12n0374_019:0478a12": "高大如須彌山，深邃廣遠猶如大海。是佛世",
    "T12n0374_019:0478a13": "尊有金剛智，能破眾生一切惡罪，若言不能，",
    "T12n0374_019:0478a14": "無有是處。今者去此十二由旬，在拘尸那城",
    "T12n0374_019:0478a15": "娑羅雙樹間，而為無量阿僧祇等諸菩薩僧，",
    "T12n0374_019:0478a16": "演種種法：若有、若無、若有為、若無為、若有漏、",
    "T12n0374_019:0478a17": "若無漏、若煩惱果、若善法果、若色法、若非色",
    "T12n0374_019:0478a18": "法、若非色、非非色法、若我、若非我、若非我、",
    "T12n0374_019:0478a19": "非非我、若常、若非常、若非常、非非常、若樂、",
    "T12n0374_019:0478a20": "若非樂、若非樂、非非樂、若相、若非相、若非",
    "T12n0374_019:0478a21": "相、非非相、若斷、若非斷、若非斷、非非斷、若",
    "T12n0374_019:0478a22": "世，若出世、若非世、非出世、若乘、若非乘、若",
    "T12n0374_019:0478a23": "非乘非非乘、若自作自受、若自作他受、若",
    "T12n0374_019:0478a24": "無作無受。大王！若當於佛所，聞無作無受，",
    "T12n0374_019:0478a25": "所有重罪即當消滅。[0478a25] 「王今且聽，釋提桓因命",
    "T12n0374_019:0478a26": "將欲終，有五相現：一者衣裳垢膩，二者頭",
    "T12n0374_019:0478a27": "上花萎，三者身體臭穢，四者腋下汗出，五",
    "T12n0374_019:0478a28": "者不樂本座。時天帝釋或於靜處，若見沙門、",
    "T12n0374_019:0478a29": "若婆羅門，即至其所，生於佛想。爾時沙門及",
    "T12n0374_019:0478b01": "婆羅門見帝釋來，深自慶幸，即說是語：『天主！",
    "T12n0374_019:0478b02": "我今歸依於汝。』釋聞是已，乃知非佛。復自念",
    "T12n0374_019:0478b03": "言：『彼若非佛，不能治我五退沒相。』是時御臣",
    "T12n0374_019:0478b04": "名般遮尸，語帝釋言：『憍尸迦！乾闥婆王名",
    "T12n0374_019:0478b05": "敦浮樓，其王有女，字須跋陀，王若能以此",
    "T12n0374_019:0478b06": "女見與，臣當示王除衰相處。』釋即答言：『善",
    "T12n0374_019:0478b07": "男子！毘摩質多阿修羅王有女舍脂，是吾所",
    "T12n0374_019:0478b08": "敬，卿若必能示吾消滅惡相處者，猶當相與，",
    "T12n0374_019:0478b09": "況須跋陀？』『憍尸迦！有佛世尊字釋迦牟尼，",
    "T12n0374_019:0478b10": "今者在於王舍大城，若能往彼諮稟未聞，衰",
    "T12n0374_019:0478b11": "沒之相必得除滅。』『善男子！若佛世尊審能滅",
    "T12n0374_019:0478b12": "者，便可迴駕至其住處。』御臣奉命即迴車乘，",
    "T12n0374_019:0478b13": "到王舍城耆闍崛山，至於佛所頭面禮足，&#x5374;",
    "T12n0374_019:0478b14": "坐一面，白佛言：『世尊！天人之中誰為繫縛？』",
    "T12n0374_019:0478b15": "『憍尸迦！慳、貪、嫉&#x59AC;。』又言：『慳貪嫉&#x59AC;，因何而",
    "T12n0374_019:0478b16": "生？』答言：『因無明生。』又言：『無明復因何生？』",
    "T12n0374_019:0478b17": "答言：『因放逸生。』又言：『放逸復因何生？』答言：",
    "T12n0374_019:0478b18": "『因顛倒生。』又言：『顛倒復因何生？』答言：『因疑",
    "T12n0374_019:0478b19": "心生。』『世尊！顛倒之法因疑生者，實如聖教。",
    "T12n0374_019:0478b20": "何以故？我有疑心，以疑心故，則生顛倒，於",
    "T12n0374_019:0478b21": "非世尊，生世尊想。我今見佛，疑網即除，疑網",
    "T12n0374_019:0478b22": "除故顛倒亦盡，顛倒盡故，無有慳心乃至&#x59AC;",
    "T12n0374_019:0478b23": "心。』佛言：『汝言無有慳&#x59AC;心者，汝今已得阿",
    "T12n0374_019:0478b24": "那含耶，阿那含者無有貪心。若無貪心，云何",
    "T12n0374_019:0478b25": "為命來至我所？而阿那含實不求命。』『世尊！",
    "T12n0374_019:0478b26": "有顛倒者則有求命，無顛倒者則不求命。然",
    "T12n0374_019:0478b27": "我今者實不求命，所欲求者，唯佛法身及佛",
    "T12n0374_019:0478b28": "智慧。』『憍尸迦！求佛法身及佛智慧，將來之",
    "T12n0374_019:0478b29": "世必當得之。』爾時帝釋聞佛說已，五衰沒相",
    "T12n0374_019:0478c01": "即時消滅，便起作禮，遶佛三匝，恭敬合掌而",
    "T12n0374_019:0478c02": "白佛言：『世尊！我今即死即生、失命得命，又",
    "T12n0374_019:0478c03": "聞佛記當得阿耨多羅三藐三菩提，是為更",
    "T12n0374_019:0478c04": "生為更得命。世尊！一切人天，云何增益？復以",
    "T12n0374_019:0478c05": "何緣，而致損減？』『憍尸迦！&#x9B2A;諍因緣，人天損減；",
    "T12n0374_019:0478c06": "善修和敬，則得增益。』『世尊！若以&#x9B2A;諍而損減",
    "T12n0374_019:0478c07": "者，我從今日更不復與阿修羅戰。』佛言：『善",
    "T12n0374_019:0478c08": "哉，善哉！憍尸迦！諸佛世尊說忍辱法，是阿",
    "T12n0374_019:0478c09": "耨多羅三藐三菩提因。』",
    "T12n0374_019:0478c10": "[0478c10] 「爾時釋提桓因，即前禮佛，於是還去。大王！",
    "T12n0374_019:0478c11": "如來以能除諸惡相，是故稱佛不可思議。王",
    "T12n0374_019:0478c12": "若往者，所有重罪必當得除。大王且聽，有",
    "T12n0374_019:0478c13": "婆羅門子，字曰不害，以殺無量諸眾生故名",
    "T12n0374_019:0478c14": "鴦崛魔。復欲害母，惡心起時，身亦隨動，身心",
    "T12n0374_019:0478c15": "動者即五逆因，五逆因故必墮地獄。後見佛",
    "T12n0374_019:0478c16": "時身心俱動，復欲生害，身心動者即五逆因，",
    "T12n0374_019:0478c17": "五逆因故當入地獄。是人得遇如來大師，即",
    "T12n0374_019:0478c18": "時得滅地獄因緣，發阿耨多羅三藐三菩提",
    "T12n0374_019:0478c19": "心，是故稱佛為無上醫，非六師也。[0478c19] 「大王！復有",
    "T12n0374_019:0478c20": "須毘羅王子，其父瞋之，截其手足，推之深井。",
    "T12n0374_019:0478c21": "其母矜愍，使人牽出，將至佛所。尋見佛時，手",
    "T12n0374_019:0478c22": "足還具，即發阿耨多羅三藐三菩提心。大王！",
    "T12n0374_019:0478c23": "以見佛故，得現果報，是故稱佛為無上醫，非",
    "T12n0374_019:0478c24": "六師也。[0478c24] 「大王！如恒河邊有諸餓鬼，其數五",
    "T12n0374_019:0478c25": "百，於無量歲，初不見水，雖至河上，純見流火，",
    "T12n0374_019:0478c26": "飢渴所逼發聲號哭。爾時如來，在其河側，",
    "T12n0374_019:0478c27": "&#x6B1D;曇&#x9262;林，坐一樹下。時諸餓鬼來至佛所，",
    "T12n0374_019:0478c28": "白佛言：『世尊！我等飢渴，命將不遠。』佛言：『恒",
    "T12n0374_019:0478c29": "河流水，汝何不飲？』鬼即答言：『如來見水，我",
    "T12n0374_019:0479a01": "則見火。』佛言：『恒河清流，實無火也，以惡",
    "T12n0374_019:0479a02": "業故心自顛倒，謂為是火。我當為汝除滅顛",
    "T12n0374_019:0479a03": "倒，令汝見水。』爾時世尊，廣為諸鬼說慳貪過。",
    "T12n0374_019:0479a04": "諸鬼即言：『我今渴乏，雖聞法言，都不入心。』佛",
    "T12n0374_019:0479a05": "言：『汝若渴乏，先可入河，恣意飲之。』是諸鬼",
    "T12n0374_019:0479a06": "等，以佛力故，即得飲水。既飲水已，如來復為",
    "T12n0374_019:0479a07": "種種說法，既聞法已，悉發阿耨多羅三藐三",
    "T12n0374_019:0479a08": "菩提心，捨餓鬼形，得於天身。大王！是故稱",
    "T12n0374_019:0479a09": "佛為無上醫，非六師也。[0479a09] 「大王！舍婆提國群賊",
    "T12n0374_019:0479a10": "五百，波斯匿王，挑出其目，無有前導，不能",
    "T12n0374_019:0479a11": "得往至於佛所。佛憐愍故，即至賊所，慰喻之",
    "T12n0374_019:0479a12": "言：『善男子！善護身口，更勿造惡。』諸賊即時聞",
    "T12n0374_019:0479a13": "如來音，微妙清徹，尋還得眼。即於佛前合掌",
    "T12n0374_019:0479a14": "禮佛，而白佛言：『世尊！我今知佛慈心普覆一",
    "T12n0374_019:0479a15": "切眾生，非獨人天。』爾時如來即為說法。既聞",
    "T12n0374_019:0479a16": "法已，悉發阿耨多羅三藐三菩提心。是故如",
    "T12n0374_019:0479a17": "來真是世間無上良醫，非六師也。[0479a17] 「大王！舍",
    "T12n0374_019:0479a18": "婆提國有旃陀羅，名曰氣噓，殺無量人，見",
    "T12n0374_019:0479a19": "佛弟子大目犍連，即時得破地獄因緣，而",
    "T12n0374_019:0479a20": "得上生三十三天。以有如是聖弟子故，稱",
    "T12n0374_019:0479a21": "佛如來為無上醫，非六師也。[0479a21] 「大王！波羅捺",
    "T12n0374_019:0479a22": "城，有長者子，名阿逸多，婬匿其母，以是因",
    "T12n0374_019:0479a23": "緣，殺戮其父。其母復與外人共通，子既知已，",
    "T12n0374_019:0479a24": "便復害之。有阿羅漢是其知識，於此知識",
    "T12n0374_019:0479a25": "復生愧恥，即便殺之。殺已即到祇桓精舍，",
    "T12n0374_019:0479a26": "求欲出家。時諸比丘具知此人有三逆罪，無",
    "T12n0374_019:0479a27": "敢聽者。以不聽故，倍生瞋恚，即於其夜大放",
    "T12n0374_019:0479a28": "猛火，焚燒僧坊，多殺無辜。然後復往王舍城",
    "T12n0374_019:0479a29": "中，至如來所求哀出家。如來即聽，為說法要，",
    "T12n0374_019:0479b01": "令其重罪漸漸輕微，發阿耨多羅三藐三菩",
    "T12n0374_019:0479b02": "提心。是故稱佛為世良醫，非六師也。[0479b02] 「大王！",
    "T12n0374_019:0479b03": "王本性暴惡，信受惡人提婆達多，放大醉象",
    "T12n0374_019:0479b04": "欲令踐佛。象既見佛，即時醒悟。佛便申手摩",
    "T12n0374_019:0479b05": "其頂上，復為說法，悉令得發阿耨多羅三藐",
    "T12n0374_019:0479b06": "三菩提心。大王！畜生見佛，猶得破壞畜生業",
    "T12n0374_019:0479b07": "果，況復人耶？大王當知，若見佛者，所有重",
    "T12n0374_019:0479b08": "罪必當得滅。[0479b08] 「大王！世尊未得阿耨多羅三藐",
    "T12n0374_019:0479b09": "三菩提時，魔與無量無邊眷屬至菩薩所。菩",
    "T12n0374_019:0479b10": "薩爾時以忍辱力壞魔惡心，令魔受法，尋發",
    "T12n0374_019:0479b11": "阿耨多羅三藐三菩提心。佛有如是大功德",
    "T12n0374_019:0479b12": "力。[0479b12] 「大王！有壙野鬼，多害眾生。如來爾時為",
    "T12n0374_019:0479b13": "善賢長者，至壙野村為其說法。時壙野鬼",
    "T12n0374_019:0479b14": "聞法歡喜，即以長者授於如來，然後便發阿",
    "T12n0374_019:0479b15": "耨多羅三藐三菩提心。[0479b15] 「大王！波羅[木*奈]國有屠",
    "T12n0374_019:0479b16": "兒，名曰廣額，於日日中，殺無量羊。見舍利弗，",
    "T12n0374_019:0479b17": "即受八戒經一日一夜，以是因緣，命終得為",
    "T12n0374_019:0479b18": "北方天王毘沙門子。如來弟子尚有如是大",
    "T12n0374_019:0479b19": "功德果，況復佛也？[0479b19] 「大王！北天竺有城，名",
    "T12n0374_019:0479b20": "曰細石，其城有王，名曰龍印，貪國重位，戮",
    "T12n0374_019:0479b21": "害其父。害其父已，心生悔恨，即捨國政，來至",
    "T12n0374_019:0479b22": "佛所，求哀出家。佛言：『善來。』即成比丘，重罪消",
    "T12n0374_019:0479b23": "滅，發阿耨多羅三藐三菩提心。大王當知，",
    "T12n0374_019:0479b24": "佛有如是無量無邊大功德果。[0479b24] 「大王！如來",
    "T12n0374_019:0479b25": "有弟提婆達多，破壞眾僧，出佛身血，害蓮花",
    "T12n0374_019:0479b26": "比丘尼，作三逆罪。如來為說種種法要，令其",
    "T12n0374_019:0479b27": "重罪尋得微薄。是故如來為大良醫，非六師",
    "T12n0374_019:0479b28": "也。[0479b28] 「大王！若能信臣語者，唯願速往至如來所，",
    "T12n0374_019:0479b29": "若不見信，願善思之。大王！諸佛世尊大悲普",
    "T12n0374_019:0479c01": "覆，不限一人，正法弘廣，無所不苞，怨親平等",
    "T12n0374_019:0479c02": "心無憎愛，終不偏為一人令得阿耨多羅三",
    "T12n0374_019:0479c03": "藐三菩提，餘人不得。如來非獨四部之師，普",
    "T12n0374_019:0479c04": "是一切天人、龍、鬼、地獄、畜生、餓鬼等師，一切",
    "T12n0374_019:0479c05": "眾生亦當視佛如父母想。大王當知，如來不",
    "T12n0374_019:0479c06": "但獨為豪貴之人跋提迦王而演說法，亦為",
    "T12n0374_019:0479c07": "下賤優波離等。不獨偏受須達多阿那邠坻",
    "T12n0374_019:0479c08": "所奉飯食，亦受貧人須達多食。不但獨為舍",
    "T12n0374_019:0479c09": "利弗等利根說法，亦為鈍根周梨槃特。不",
    "T12n0374_019:0479c10": "但獨聽大迦葉等無貪之性出家求道，亦聽",
    "T12n0374_019:0479c11": "大貪難陀出家。不但獨聽煩惱薄者優樓頻",
    "T12n0374_019:0479c12": "螺迦葉等出家求道，亦聽煩惱深厚造重罪",
    "T12n0374_019:0479c13": "者波斯匿王弟優陀耶出家求道。不以莎草",
    "T12n0374_019:0479c14": "恭敬供養拔其瞋根，鴦崛摩羅惡心欲害捨",
    "T12n0374_019:0479c15": "而不救。不但獨為有智男子而演說法，亦為",
    "T12n0374_019:0479c16": "極愚牉合智者女人說法。不但獨令出家之",
    "T12n0374_019:0479c17": "人得四道果，亦令在家得三道果。不但獨為",
    "T12n0374_019:0479c18": "富多羅等捨諸&#x6031;務閑寂思惟而說法要，亦",
    "T12n0374_019:0479c19": "為頻婆娑羅王等統領國事理王務者而說法",
    "T12n0374_019:0479c20": "要。不但獨為斷酒之人，亦為耽酒郁伽長者",
    "T12n0374_019:0479c21": "荒醉者說。不但獨為入禪定者離婆多等，",
    "T12n0374_019:0479c22": "亦為喪子亂心婆羅門女婆私吒說。不但獨",
    "T12n0374_019:0479c23": "為己之弟子，亦為外道尼乾子說。不但獨為",
    "T12n0374_019:0479c24": "盛壯之年二十五者，亦為衰老八十者說。不",
    "T12n0374_019:0479c25": "但獨為根熟之人，亦為善根未熟者說。不但",
    "T12n0374_019:0479c26": "獨為末利夫人，亦為婬女蓮花女說。不但獨",
    "T12n0374_019:0479c27": "受波斯匿王上饌甘味，亦受長者尸利&#x6BF1;多",
    "T12n0374_019:0479c28": "雜毒之食。大王當知，尸利&#x6BF1;多往昔亦作逆",
    "T12n0374_019:0479c29": "罪之因，以遇佛聞法，即發阿耨多羅三藐三",
    "T12n0374_019:0480a01": "菩提心。[0480a01] 「大王！假使一月常以衣食供養恭敬",
    "T12n0374_019:0480a02": "一切眾生，不如有人一念念佛，所得功德十",
    "T12n0374_019:0480a03": "六分一。大王！假使鍛金為人車馬載寶，其數",
    "T12n0374_019:0480a04": "各百以用布施，不如有人發心向佛舉足一",
    "T12n0374_019:0480a05": "步。大王！假使復以象車百乘載大秦國種種",
    "T12n0374_019:0480a06": "珍寶，及其女人身佩瓔珞數亦滿百，持用布",
    "T12n0374_019:0480a07": "施，猶故不如發心向佛舉足一步。復置是事，",
    "T12n0374_019:0480a08": "若以四事供養三千大千世界所有眾生，猶",
    "T12n0374_019:0480a09": "亦不如發心向佛舉足一步。復置是事，若使",
    "T12n0374_019:0480a10": "大王供養恭敬恒河沙等無量眾生，不如一",
    "T12n0374_019:0480a11": "往娑羅雙樹到如來所誠心聽法。」[0480a11] 爾時大王",
    "T12n0374_019:0480a12": "答言：「耆婆！如來世尊性已調柔，故得調柔",
    "T12n0374_019:0480a13": "以為眷屬；如栴檀林，純以栴檀而為圍遶。",
    "T12n0374_019:0480a14": "如來清淨，所有眷屬亦復清淨。猶如大龍，純",
    "T12n0374_019:0480a15": "以諸龍而為眷屬。如來寂靜，所有眷屬亦復",
    "T12n0374_019:0480a16": "寂靜。如來無貪，所有眷屬亦復無貪。佛無煩",
    "T12n0374_019:0480a17": "惱，所有眷屬亦無煩惱。吾今既是極惡之人，",
    "T12n0374_019:0480a18": "惡業纏裹、其身臭穢、繫屬地獄，云何當得至",
    "T12n0374_019:0480a19": "如來所？吾設往者，恐不顧念接敘言說。卿雖",
    "T12n0374_019:0480a20": "勸吾令往佛所，然吾今日深自鄙悼，都無去",
    "T12n0374_019:0480a21": "心。」[0480a21] 爾時虛空尋出聲言：「無上佛法，將欲衰殄，",
    "T12n0374_019:0480a22": "甚深法河於是欲涸，大法明燈將滅不久，",
    "T12n0374_019:0480a23": "法山欲頹法船欲沈，法橋欲壞法殿欲崩，法",
    "T12n0374_019:0480a24": "幢欲倒法樹欲折，善友欲去，大怖將至，法",
    "T12n0374_019:0480a25": "餓眾生將至不久，煩惱疫病將欲流行，大闇",
    "T12n0374_019:0480a26": "時至渴法時來，魔王欣慶解釋甲冑，佛日將",
    "T12n0374_019:0480a27": "沒大涅槃山。大王！佛若去世，王之重惡更無",
    "T12n0374_019:0480a28": "治者。大王！汝今已造阿鼻地獄極重之業，",
    "T12n0374_019:0480a29": "以是業緣必受不疑。大王！阿者言無，鼻者",
    "T12n0374_019:0480b01": "名間，間無暫樂，故名無間。大王！假使一",
    "T12n0374_019:0480b02": "人獨墮是獄，其身長大八萬由延，遍滿其中",
    "T12n0374_019:0480b03": "間無空處，其身周匝受種種苦，設有多人身",
    "T12n0374_019:0480b04": "亦遍滿不相妨礙。大王！寒地獄中暫遇熱風",
    "T12n0374_019:0480b05": "以之為樂；熱地獄中暫遇寒風亦名為樂；活",
    "T12n0374_019:0480b06": "地獄中，設命終已，若聞活聲，即便還活；阿鼻",
    "T12n0374_019:0480b07": "地獄都無此事。大王！阿鼻地獄四方有門，一",
    "T12n0374_019:0480b08": "一門外各有猛火，東西南北交過通徹八萬",
    "T12n0374_019:0480b09": "由延，周匝鐵牆、鐵網彌覆，其地亦鐵，上火",
    "T12n0374_019:0480b10": "徹下，下火徹上。大王！若魚在鏊，脂膏焦然，",
    "T12n0374_019:0480b11": "是中罪人，亦復如是。大王！作一逆者，則便具",
    "T12n0374_019:0480b12": "受如是一罪，若造二逆罪則二倍，五逆具者",
    "T12n0374_019:0480b13": "罪亦五倍。大王！我今定知王之惡業必不得",
    "T12n0374_019:0480b14": "免。唯願大王速往佛所，除佛世尊，餘無能",
    "T12n0374_019:0480b15": "救。我今愍汝，故相勸導。」[0480b15] 爾時大王聞是語已，",
    "T12n0374_019:0480b16": "心懷怖懼，舉身戰慄，五體掉動如芭蕉樹，",
    "T12n0374_019:0480b17": "仰而答曰：「汝為是誰？不現色像，而但有聲。」",
    "T12n0374_019:0480b18": "[0480b18] 「大王！吾是汝父頻婆娑羅。汝今當隨耆婆所",
    "T12n0374_019:0480b19": "說，莫隨邪見六臣之言。」[0480b19] 時王聞已，悶絕躄地，",
    "T12n0374_019:0480b20": "身瘡增劇，臭穢倍前，雖以冷藥塗而治之，瘡",
    "T12n0374_019:0480b21": "烝毒熱，但增無損。"
}