{
    "X30n0604_008:0616b01": "妙法蓮華經句解卷第八",
    "X30n0604_008:0616b02": "錢塘廣照沙門　釋　聞達",
    "X30n0604_008:0616b03": "妙法蓮華經觀世音菩薩普門品第二十五",
    "X30n0604_008:0616b04": "世尊大慈依如實慧演說上乘圓融妙法清淨質",
    "X30n0604_008:0616b05": "直如蓮華王以教末世一切菩薩是故名曰妙法",
    "X30n0604_008:0616b06": "蓮華文詮此義名為經也觀音本是正法明王為",
    "X30n0604_008:0616b07": "度眾生依方便門隱實揚權現菩薩相無盡意者",
    "X30n0604_008:0616b08": "非不知之欲顯觀音普門示現大慈大悲不思議",
    "X30n0604_008:0616b09": "力故為眾生合掌請問。",
    "X30n0604_008:0616b10": "爾時無盡意菩薩。菩薩善能入佛知見通達無盡",
    "X30n0604_008:0616b11": "深妙之意。",
    "X30n0604_008:0616b12": "即從座起。心欲請法故從座起。",
    "X30n0604_008:0616b13": "偏袒右肩。表事師時便於執作。",
    "X30n0604_008:0616b14": "合掌向佛而作是言。合掌致敬向佛陳情。",
    "X30n0604_008:0616b15": "世尊觀世音菩薩。今此會中觀世音者。",
    "X30n0604_008:0616b16": "以何因緣名觀世音。名不虗得必有所由。",
    "X30n0604_008:0616b17": "佛告無盡意菩薩。因菩薩問故佛答之。",
    "X30n0604_008:0616b18": "善男子若有無量百千萬億眾生受諸苦惱。有諸",
    "X30n0604_008:0616b19": "眾生受苦惱時。",
    "X30n0604_008:0616b20": "聞是觀世音菩薩一心稱名。聞觀音名一心稱念。",
    "X30n0604_008:0616b21": "觀世音菩薩即時觀其音聲皆得解脫。聲屬耳聞",
    "X30n0604_008:0616b22": "今云觀者此是心聞菩薩慈悲以心觀聞而拔其苦。",
    "X30n0604_008:0616b23": "若有持是觀世音菩薩名者。若人持此菩薩名號。",
    "X30n0604_008:0616b24": "設入大火火不能燒。嗔火起時焚燒三界一念轉",
    "X30n0604_008:0616c01": "善火作池涼。",
    "X30n0604_008:0616c02": "由是菩薩威神力故。此由菩薩威神之力。",
    "X30n0604_008:0616c03": "若為大水所漂。貪水漲時沒溺世界一念知足業",
    "X30n0604_008:0616c04": "海乾枯。",
    "X30n0604_008:0616c05": "稱其名號即得淺處。聞聲察理漸際邊涯。",
    "X30n0604_008:0616c06": "若有百千萬億眾生為求金銀琉璃硨磲碼碯珊瑚",
    "X30n0604_008:0616c07": "琥珀真珠等寶。琉璃石中之寶出波羅柰國此方",
    "X30n0604_008:0616c08": "有者以藥燒成像彼寶耳硨磲海中螺貝如車之渠",
    "X30n0604_008:0616c09": "碼碯生於石中其色紅潤如馬之腦珊瑚生於海中",
    "X30n0604_008:0616c10": "狀如小樹琥珀千年茯苓之所變作真珠即蚌珠也。",
    "X30n0604_008:0616c11": "入於大海。為財販海。",
    "X30n0604_008:0616c12": "假使黑風吹其船舫飄墮羅剎鬼國。鬼國近於須",
    "X30n0604_008:0616c13": "彌山下人若入彼即為所害在事易明若表法者為",
    "X30n0604_008:0616c14": "貪財故入於欲海被無明風吹殻漏般飄墮三毒羅",
    "X30n0604_008:0616c15": "剎鬼國流而莫返溺苦海中。",
    "X30n0604_008:0616c16": "其中若有乃至一人稱觀世音菩薩名者。船中若",
    "X30n0604_008:0616c17": "有下至一人能稱觀世音菩薩名號。",
    "X30n0604_008:0616c18": "是諸人等皆得解脫羅剎之難。一人持名眾皆脫",
    "X30n0604_008:0616c19": "苦所謂一善能消百惡。",
    "X30n0604_008:0616c20": "以是因緣名觀世音。以能聞聲觀時救難故名觀",
    "X30n0604_008:0616c21": "音。",
    "X30n0604_008:0616c22": "若復有人臨當被害。謂當受戮臨命終時。",
    "X30n0604_008:0616c23": "稱觀世音菩薩名者。為苦所逼稱菩薩名。",
    "X30n0604_008:0616c24": "彼所執刀杖尋段段壞而得解脫。如孫敬德在獄",
    "X30n0604_008:0617a01": "持名臨刑刀壞事驗尤多若表法者惡念起處臨當",
    "X30n0604_008:0617a02": "喪身一念回光能行忍辱胸中釰戟無有不壞。",
    "X30n0604_008:0617a03": "若三千大千國土滿中夜叉羅剎欲來惱人。若諸",
    "X30n0604_008:0617a04": "國土所有惡鬼夜叉羅剎萌於惡意欲來相惱若表",
    "X30n0604_008:0617a05": "法者三千即是妄念之心惡毒如彼夜叉羅剎毒由",
    "X30n0604_008:0617a06": "心起反自惱身。",
    "X30n0604_008:0617a07": "聞其稱觀世音菩薩名者是諸惡鬼尚不能以惡眼",
    "X30n0604_008:0617a08": "視之況復加害。鬼雖獰惡聞菩薩名惡眼即閉不",
    "X30n0604_008:0617a09": "敢懷嗔況加殺害若表法者毒雖熾盛思菩薩時惡",
    "X30n0604_008:0617a10": "見即息況復興害。",
    "X30n0604_008:0617a11": "設復有人若有罪若無罪杻械枷鏁檢繫其身。若",
    "X30n0604_008:0617a12": "果有罪囚於囹圄若或無罪橫羅其殃。",
    "X30n0604_008:0617a13": "稱觀世音菩薩名者。若能稱念菩薩名者。",
    "X30n0604_008:0617a14": "皆悉斷壞即得解脫。杻即木杻械即匣床枷項鑽",
    "X30n0604_008:0617a15": "足以念菩薩威神之力皆悉脫壞若表法者惡念起",
    "X30n0604_008:0617a16": "時拘繫其身不得自在思惟菩薩惡念自灰遠離煩",
    "X30n0604_008:0617a17": "惱如脫杻械。",
    "X30n0604_008:0617a18": "若三千大千國土滿中怨賊。內則六賊外則冤盜。",
    "X30n0604_008:0617a19": "有一商主將諸商人賫持重寶經過險路。商主喻",
    "X30n0604_008:0617a20": "心王諸商喻心數賫持重寶喻拘佛往經過險路喻",
    "X30n0604_008:0617a21": "涉生死約事相說謂賊宼處主伴同行賫財度險。",
    "X30n0604_008:0617a22": "其中一人作是唱言。於其眾中一人作唱。",
    "X30n0604_008:0617a23": "諸善男子勿得恐怖。慰眾勿怖有方便門。",
    "X30n0604_008:0617a24": "汝等應當一心稱觀世音菩薩名號。勸眾一心同",
    "X30n0604_008:0617b01": "稱聖號。",
    "X30n0604_008:0617b02": "是菩薩能以無畏施於眾生。是觀世音能以安樂",
    "X30n0604_008:0617b03": "自在無畏施與一切。",
    "X30n0604_008:0617b04": "汝等若稱名者。汝等若能稱菩薩號。",
    "X30n0604_008:0617b05": "於此怨賊當得解脫。藉菩薩力可以脫災。",
    "X30n0604_008:0617b06": "眾商人聞俱發聲言南無觀世音菩薩。眾聞是語",
    "X30n0604_008:0617b07": "悉皆稱念。",
    "X30n0604_008:0617b08": "稱其名故即得解脫。三千界內六賊充滿但得一",
    "X30n0604_008:0617b09": "善以為主宰牽引餘心皆成善念則可保全如來重",
    "X30n0604_008:0617b10": "擔諸善法財智慧珍寶。",
    "X30n0604_008:0617b11": "無盡意觀世音菩薩摩訶薩威神之力巍巍如是。",
    "X30n0604_008:0617b12": "却敵曰威感應曰神解苦是力巍巍即是顯赫之狀",
    "X30n0604_008:0617b13": "上文歷舉能救諸難令得解脫故云如是。",
    "X30n0604_008:0617b14": "若有眾生多於婬欲常念恭敬觀世音菩薩便得離",
    "X30n0604_008:0617b15": "欲。多欲之時常能思念恭敬觀音修不淨觀是人",
    "X30n0604_008:0617b16": "則能離於婬欲。",
    "X30n0604_008:0617b17": "若多瞋恚常念恭敬觀世音菩薩便得離瞋。多嗔",
    "X30n0604_008:0617b18": "之時常行恭敬念觀音名修慈悲觀止於毒害則能",
    "X30n0604_008:0617b19": "離嗔。",
    "X30n0604_008:0617b20": "若多愚癡常念恭敬觀世音菩薩便得離癡。不識",
    "X30n0604_008:0617b21": "好惡多愚昧時常念觀音修因緣觀善知通塞則能",
    "X30n0604_008:0617b22": "離癡。",
    "X30n0604_008:0617b23": "無盡意觀世音菩薩有如是等大威神力多所饒益。",
    "X30n0604_008:0617b24": "能滅三毒獲清淨智名大威神饒益一切。",
    "X30n0604_008:0617c01": "是故眾生常應心念。以有益故眾生常當一心繫",
    "X30n0604_008:0617c02": "念。",
    "X30n0604_008:0617c03": "若有女人設欲求男。女人或願求生男子。",
    "X30n0604_008:0617c04": "禮拜供養觀世音菩薩。禮拜滅罪供養生福是得",
    "X30n0604_008:0617c05": "子因。",
    "X30n0604_008:0617c06": "便生福德智慧之男。禮供之故感生福德志誠之",
    "X30n0604_008:0617c07": "故感生智慧功由母德應在子身。",
    "X30n0604_008:0617c08": "設欲求女便生端正有相之女。由母心正女亦端",
    "X30n0604_008:0617c09": "正由母心慈女足相好。",
    "X30n0604_008:0617c10": "宿植德本眾人愛敬。感得宿生曾種福業人愛敬",
    "X30n0604_008:0617c11": "者以為其女。",
    "X30n0604_008:0617c12": "無盡意觀世音菩薩有如是力。隨人意願有求皆",
    "X30n0604_008:0617c13": "得。",
    "X30n0604_008:0617c14": "若有眾生恭敬禮拜觀世音菩薩福不唐捐。若能",
    "X30n0604_008:0617c15": "禮敬必得其福無有虗棄。",
    "X30n0604_008:0617c16": "是故眾生皆應受持觀世音菩薩名號。以福多故",
    "X30n0604_008:0617c17": "皆當受持。",
    "X30n0604_008:0617c18": "無盡意若有人受持六十二億恒河沙菩薩名字。",
    "X30n0604_008:0617c19": "若人持念諸菩薩名。",
    "X30n0604_008:0617c20": "復盡形供養飲食衣服臥具醫藥。復能終身四事",
    "X30n0604_008:0617c21": "供養。",
    "X30n0604_008:0617c22": "於汝意云何是善男子善女人功德多不。汝意如",
    "X30n0604_008:0617c23": "何是善男女持名供養眾多菩薩功德多不。",
    "X30n0604_008:0617c24": "無盡意言甚多世尊。答佛所問功德甚多。",
    "X30n0604_008:0618a01": "佛言若復有人受持觀世音菩薩名號乃至一時禮",
    "X30n0604_008:0618a02": "拜供養。若人受持觀音名號乃至少時禮敬奉供。",
    "X30n0604_008:0618a03": "是二人福正等無異。一人受持六十二億恒沙名",
    "X30n0604_008:0618a04": "號終身供養一人受持觀音名號一時供養如是二",
    "X30n0604_008:0618a05": "人所獲福德正好相等更無有異何故如是楞嚴云",
    "X30n0604_008:0618a06": "世尊我一名號與彼眾多名號無異由我修習得真",
    "X30n0604_008:0618a07": "圓通。",
    "X30n0604_008:0618a08": "於百千萬億劫不可窮盡。一時之福受用無窮。",
    "X30n0604_008:0618a09": "無盡意受持觀世音菩薩名號得如是無量無邊福",
    "X30n0604_008:0618a10": "德之利。顯示受持功德無量勸令歸散念觀世音。",
    "X30n0604_008:0618a11": "無盡意菩薩白佛言。前文是問菩薩云何名為觀",
    "X30n0604_008:0618a12": "音今此乃問緣何遊此云何度生欲顯菩薩普門示",
    "X30n0604_008:0618a13": "現大自在力故問起也。",
    "X30n0604_008:0618a14": "世尊觀世音菩薩云何遊此娑婆世界。問以何緣",
    "X30n0604_008:0618a15": "遊娑婆界。",
    "X30n0604_008:0618a16": "云何而為眾生說法。問以何法為眾生說。",
    "X30n0604_008:0618a17": "方便之力其事云何。遊行說法是其方便革凡成",
    "X30n0604_008:0618a18": "聖名方便力是二種事其相如何。",
    "X30n0604_008:0618a19": "佛告無盡意菩薩善男子若有國土眾生應以佛身",
    "X30n0604_008:0618a20": "得度者。若國土中有其眾生當以佛形得度脫者。",
    "X30n0604_008:0618a21": "觀世音菩薩即現佛身而為說法。現如來相引之",
    "X30n0604_008:0618a22": "入道。",
    "X30n0604_008:0618a23": "應以辟支佛身得度者。若有樂修緣覺獨覺。",
    "X30n0604_008:0618a24": "即現辟支佛身而為說法。隨類應現以順前機。",
    "X30n0604_008:0618b01": "應以聲聞身得度者。若有樂修四諦之道。",
    "X30n0604_008:0618b02": "即現聲聞身而為說法。現羅漢相以逗其機。",
    "X30n0604_008:0618b03": "應以梵王身得度者。若有離欲樂清淨者。",
    "X30n0604_008:0618b04": "即現梵王身而為說法。現梵天身說離欲法。",
    "X30n0604_008:0618b05": "應以帝釋身得度者。若有欲生忉利天者。",
    "X30n0604_008:0618b06": "即現帝釋身而為說法。現欲界身說十善法。",
    "X30n0604_008:0618b07": "應以自在天身得度者。欲身自在遊十方者。",
    "X30n0604_008:0618b08": "即現自在天身而為說法。現化樂天身說自在樂",
    "X30n0604_008:0618b09": "法。",
    "X30n0604_008:0618b10": "應以大自在天身得度者。欲身自在飛行虗空。",
    "X30n0604_008:0618b11": "即現大自在天身而為說法。現色究竟天身說諸",
    "X30n0604_008:0618b12": "禪三昧法。",
    "X30n0604_008:0618b13": "應以天大將軍身得度者。欲統鬼神護國土者。",
    "X30n0604_008:0618b14": "即現天大將軍身而為說法。現天大猛將身如散",
    "X30n0604_008:0618b15": "脂大將等為說救護眾生之法。",
    "X30n0604_008:0618b16": "應以毗沙門身得度者。欲統世界護眾生者。",
    "X30n0604_008:0618b17": "即現毗沙門身而為說法。為說治世護生之法。",
    "X30n0604_008:0618b18": "應以小王身得度者。欲為人王治國邑者。",
    "X30n0604_008:0618b19": "即現小王身而為說法。為說安國治民之法。",
    "X30n0604_008:0618b20": "應以長者身得度者。欲為重厚世所尊敬。",
    "X30n0604_008:0618b21": "即現長者身而為說法。為說重厚尊敬之法。",
    "X30n0604_008:0618b22": "應以居士身得度者。愛談名理語清淨自居者。",
    "X30n0604_008:0618b23": "即現居士身而為說法。為說清淨攝修之法。",
    "X30n0604_008:0618b24": "應以宰官身得度者。有愛治民剖判曲直。",
    "X30n0604_008:0618c01": "即現宰官身而為說法。為說公正清明之法。",
    "X30n0604_008:0618c02": "應以婆羅門身得度者。有愛數術攝衛自安。",
    "X30n0604_008:0618c03": "即現婆羅門身而為說法。為說養生息命之法。",
    "X30n0604_008:0618c04": "應以比丘比丘尼優婆塞優婆夷身得度者。有出",
    "X30n0604_008:0618c05": "家者樂持具戒有在家者樂五八戒。",
    "X30n0604_008:0618c06": "即現比丘比丘尼優婆塞優婆夷身而為說法。為",
    "X30n0604_008:0618c07": "說具戒五八戒法。",
    "X30n0604_008:0618c08": "應以長者居士宰官婆羅門婦女身得度者。有如",
    "X30n0604_008:0618c09": "上等四種婦人內政立身以修家國。",
    "X30n0604_008:0618c10": "即現婦女身而為說法。為說內助修身之法。",
    "X30n0604_008:0618c11": "應以童男童女身得度者。若有男子不壞男根若",
    "X30n0604_008:0618c12": "有女子愛樂處室。",
    "X30n0604_008:0618c13": "即現童男童女身而為說法。為說清淨童真之法。",
    "X30n0604_008:0618c14": "應以天龍夜叉乾闥婆阿脩羅迦樓羅緊那羅摩睺",
    "X30n0604_008:0618c15": "羅伽人非人等身得度者。天即諸天天王及諸天",
    "X30n0604_008:0618c16": "子龍即諸大龍王及龍眷屬夜叉此云捷疾鬼乾闥",
    "X30n0604_008:0618c17": "婆此云樂神阿修羅此云無端正形狀醜故迦樓羅",
    "X30n0604_008:0618c18": "此云金翅鳥緊那羅此云歌神摩睺羅伽此云大莽",
    "X30n0604_008:0618c19": "蛇人即世人非人即是諸天修羅地獄餓鬼非同人",
    "X30n0604_008:0618c20": "類故曰非人是等八部樂脫其倫求入道者。",
    "X30n0604_008:0618c21": "即皆現之而為說法。各隨其類而說諸法。",
    "X30n0604_008:0618c22": "應以執金剛神得度者。即執寶杵以護法者。",
    "X30n0604_008:0618c23": "即現執金剛神而為說法。為說勇銳護持之法。",
    "X30n0604_008:0618c24": "無盡意是觀世音菩薩成就如是功德。如是二字",
    "X30n0604_008:0619a01": "即指上文成就諸事功能德善。",
    "X30n0604_008:0619a02": "以種種形遊諸國土。即三十二應入國土身。",
    "X30n0604_008:0619a03": "度脫眾生。徧十方界尋聲赴感前文之中無盡意",
    "X30n0604_008:0619a04": "問觀音菩薩云何遊方為眾說法方便之力其義云",
    "X30n0604_008:0619a05": "何故以此答。",
    "X30n0604_008:0619a06": "是故汝等應當一心供養觀世音菩薩。由是菩薩",
    "X30n0604_008:0619a07": "德重慈深故勸一心修法供養。",
    "X30n0604_008:0619a08": "是觀世音菩薩摩訶薩於怖畏急難之中能施無畏。",
    "X30n0604_008:0619a09": "能於眾生怖畏急難施於無畏得大安樂。",
    "X30n0604_008:0619a10": "是故此娑婆世界皆號之為施無畏者。心險惡者",
    "X30n0604_008:0619a11": "眾生畏之菩薩慈忍見者獲安。",
    "X30n0604_008:0619a12": "無盡意菩薩白佛言。蒙如來勸令修供養故白世",
    "X30n0604_008:0619a13": "尊。",
    "X30n0604_008:0619a14": "世尊我今當供養觀世音菩薩。白佛知者擬欲行",
    "X30n0604_008:0619a15": "施。",
    "X30n0604_008:0619a16": "即解頸眾寶珠瓔珞價直百千兩金而以與之。解",
    "X30n0604_008:0619a17": "頸所嚴瓔珞之具極貴價者以奉觀音。",
    "X30n0604_008:0619a18": "作是言仁者受此法施珍寶瓔珞。事相布施有與",
    "X30n0604_008:0619a19": "者有受者有所施物內外中間三處皆實執相布施",
    "X30n0604_008:0619a20": "其福有限是有漏業報在人天法布施者見法空故",
    "X30n0604_008:0619a21": "無與者無受者無所施物三輪空寂離一切相施一",
    "X30n0604_008:0619a22": "人時如施一切施一切人與一人等以法供養心無",
    "X30n0604_008:0619a23": "所擇名為平等清淨法施。",
    "X30n0604_008:0619a24": "時觀世音菩薩不肯受之。觀音力辭不受所施。",
    "X30n0604_008:0619b01": "無盡意復白觀世音菩薩言。由不納故所以重白。",
    "X30n0604_008:0619b02": "仁者愍我等故受此瓔珞。行施之法為表捨心施",
    "X30n0604_008:0619b03": "而不受則不生福勸愍我等而為受之。",
    "X30n0604_008:0619b04": "爾時佛告觀世音菩薩。佛見施者辭意甚濃觀音",
    "X30n0604_008:0619b05": "辭讓而不領納所以告之。",
    "X30n0604_008:0619b06": "當愍此無盡意菩薩及四眾。僧尼士女。",
    "X30n0604_008:0619b07": "天龍夜叉乾闥婆阿脩羅迦樓羅緊那羅摩睺羅伽",
    "X30n0604_008:0619b08": "人非人等故受是瓔珞。佛勸觀音愍眾納受。",
    "X30n0604_008:0619b09": "即時觀世音菩薩愍諸四眾及於天龍人非人等受",
    "X30n0604_008:0619b10": "其瓔珞。敬順佛意愍念眾生受無盡意所施瓔珞。",
    "X30n0604_008:0619b11": "分作二分一分奉釋迦牟尼佛一分奉多寶佛塔。",
    "X30n0604_008:0619b12": "施而不取表於知足不妄受也受已轉施奉佛表於",
    "X30n0604_008:0619b13": "世財無所吝也分二分者表平等施無所偏也施與",
    "X30n0604_008:0619b14": "佛者表無上施回因向果成佛道也。",
    "X30n0604_008:0619b15": "無盡意觀世音菩薩有如是自在神力。如前所舉",
    "X30n0604_008:0619b16": "總是菩薩自在無礙神通之力。",
    "X30n0604_008:0619b17": "遊於娑婆世界。前文之中無盡意問觀世音菩薩",
    "X30n0604_008:0619b18": "云何遊此娑婆世界故此結示以答來機。",
    "X30n0604_008:0619b19": "爾時無盡意菩薩以偈問曰。什師譯本即無重頌",
    "X30n0604_008:0619b20": "今此偈文是後來人以笈多本經中之偈入此本中",
    "X30n0604_008:0619b21": "相承傳誦。",
    "X30n0604_008:0619b22": "世尊妙相具我今重問彼。初句歎佛次句重問。",
    "X30n0604_008:0619b23": "佛子何因緣名為觀世音。問觀音名從何而得。",
    "X30n0604_008:0619b24": "具足妙相尊偈答無盡意。因菩薩問佛以偈答。",
    "X30n0604_008:0619c01": "汝聽觀音行善應諸方所。三十二應善化諸方。",
    "X30n0604_008:0619c02": "弘誓深如海歷劫不思議。廣大誓願深如巨海歷",
    "X30n0604_008:0619c03": "塵點劫莫能思議。",
    "X30n0604_008:0619c04": "侍多千億佛發大清淨願。侍奉無數千萬億佛發",
    "X30n0604_008:0619c05": "於廣大清淨誓願。",
    "X30n0604_008:0619c06": "我為汝略說。許為無盡說觀音行。",
    "X30n0604_008:0619c07": "聞名及見身。若聞彼名及見身相。",
    "X30n0604_008:0619c08": "心念不空過。一心繫念未甞空過。",
    "X30n0604_008:0619c09": "能滅諸有苦。能滅三有一切苦惱此句總標下文",
    "X30n0604_008:0619c10": "別顯。",
    "X30n0604_008:0619c11": "假使興害意推落大火坑。假使有人興毒害意卒",
    "X30n0604_008:0619c12": "然推入大猛火坑。",
    "X30n0604_008:0619c13": "念彼觀音力火坑變成池。化諸熱惱為清涼池。",
    "X30n0604_008:0619c14": "或漂流巨海龍魚諸鬼難。黑風所吹大水所漂毒",
    "X30n0604_008:0619c15": "龍惡魚夜叉羅剎巨海諸難。",
    "X30n0604_008:0619c16": "念彼觀音力波浪不能沒。菩薩力故臨危得免。",
    "X30n0604_008:0619c17": "或在須彌峯為人所推墮。高峯頂上被人推墮。",
    "X30n0604_008:0619c18": "念彼觀音力如日虗空住。如日處空不致有損。",
    "X30n0604_008:0619c19": "或被惡人逐墮落金剛山。被惡人逐失足墮山。",
    "X30n0604_008:0619c20": "念彼觀音力不能損一毛。以念力故不損一毛。",
    "X30n0604_008:0619c21": "或值怨賊擾各執刀加害。怨家惡賊持刃損害。",
    "X30n0604_008:0619c22": "念彼觀音力咸即起慈心。念菩薩力怨賊興慈免",
    "X30n0604_008:0619c23": "加殺害。",
    "X30n0604_008:0619c24": "或遭王難苦臨刑欲壽終。犯罪至死。",
    "X30n0604_008:0620a01": "念彼觀音力刀尋段段壞。刀即段段自然損壞。",
    "X30n0604_008:0620a02": "或囚禁枷鏁手足被杻械。囹圄之難。",
    "X30n0604_008:0620a03": "念彼觀音力釋然得解脫。遇赦寬宥而得釋免。",
    "X30n0604_008:0620a04": "呪詛諸毒藥所欲害身者。口舌呪詛毒藥加臨。",
    "X30n0604_008:0620a05": "念彼觀音力還著於本人。譬如有人仰面唾天天",
    "X30n0604_008:0620a06": "既不受還墮面中。",
    "X30n0604_008:0620a07": "或遇惡羅剎毒龍諸鬼等。遇諸惡類欲害身者。",
    "X30n0604_008:0620a08": "念彼觀音力時悉不敢害。一時回心不敢加害。",
    "X30n0604_008:0620a09": "若惡獸圍繞利牙爪可怖。若虎狼等可怖畏者。",
    "X30n0604_008:0620a10": "念彼觀音力疾走無邊方。念菩薩力疾自走去。",
    "X30n0604_008:0620a11": "蚖蛇及蝮蠍氣毒煙火然。毒虫之氣如煙火然。",
    "X30n0604_008:0620a12": "念彼觀音力尋聲自回去。念觀音力隨聲自去。",
    "X30n0604_008:0620a13": "雲雷皷掣電降雹澍大雨。雲興雷震電光迸掣降",
    "X30n0604_008:0620a14": "雹澍雨損物之時。",
    "X30n0604_008:0620a15": "念彼觀音力應時得消散。即時晴霽免其灾惱。",
    "X30n0604_008:0620a16": "眾生被困厄無量苦逼身。眾生被於窮困厄難無",
    "X30n0604_008:0620a17": "量眾苦逼切其身。",
    "X30n0604_008:0620a18": "觀音妙智力能救世間苦。世間厄難非智莫脫唯",
    "X30n0604_008:0620a19": "智乃能避凶趍吉故云智力能救諸苦。",
    "X30n0604_008:0620a20": "具足神通力廣修智方便。神通智慧皆悉具足廣",
    "X30n0604_008:0620a21": "修方便利益眾生。",
    "X30n0604_008:0620a22": "十方諸國土無剎不現身。十方剎海無不徧應。",
    "X30n0604_008:0620a23": "種種諸惡趣地獄鬼畜生。諸惡趣者即是三塗。",
    "X30n0604_008:0620a24": "生老病死苦以漸悉令滅。生老病死不能頓除故",
    "X30n0604_008:0620b01": "云以漸悉令除滅。",
    "X30n0604_008:0620b02": "真觀清淨觀。以真實智照真實理名為真觀了法",
    "X30n0604_008:0620b03": "空寂如太虗空名清淨觀。",
    "X30n0604_008:0620b04": "廣大智慧觀。以廣大智徧觀一切無不了了名智",
    "X30n0604_008:0620b05": "慧觀。",
    "X30n0604_008:0620b06": "悲觀及慈觀。以大悲心觀眾生苦拔其患難名曰",
    "X30n0604_008:0620b07": "悲觀以大慈心與眾生樂隨時制義名曰慈觀。",
    "X30n0604_008:0620b08": "常願常瞻仰。常常發願得獲瞻仰此勸修也。",
    "X30n0604_008:0620b09": "無垢清淨光慧日破諸闇。以無障垢清淨光耀智",
    "X30n0604_008:0620b10": "慧日輪破諸幽暗。",
    "X30n0604_008:0620b11": "能伏災風火普明照世間。善能降伏癡風嗔火以",
    "X30n0604_008:0620b12": "普明慧照諸世間。",
    "X30n0604_008:0620b13": "悲體戒雷震。菩薩之戒不殺生初悲則護生戒體",
    "X30n0604_008:0620b14": "淨故名聲遠聞如雷之震。",
    "X30n0604_008:0620b15": "慈意妙大雲。慈心與樂濟慧眾生妙如大雲徧覆",
    "X30n0604_008:0620b16": "一切。",
    "X30n0604_008:0620b17": "澍甘露法雨。口輪說法教化眾生如澍甘雨普潤",
    "X30n0604_008:0620b18": "一切。",
    "X30n0604_008:0620b19": "滅除煩惱燄。慈悲法味如雲雷雨滅煩惱燄與清",
    "X30n0604_008:0620b20": "涼樂。",
    "X30n0604_008:0620b21": "諍訟經官處怖畏軍陣中。有訟經官軍前怖畏。",
    "X30n0604_008:0620b22": "念彼觀音力眾怨悉退散。念觀音力眾怨自然悉",
    "X30n0604_008:0620b23": "皆退散。",
    "X30n0604_008:0620b24": "妙音觀世音。開悟一切微妙之音觀察世間赴感",
    "X30n0604_008:0620c01": "之音。",
    "X30n0604_008:0620c02": "梵音海潮音。清淨美妙如梵天音如大海潮普震",
    "X30n0604_008:0620c03": "之音。",
    "X30n0604_008:0620c04": "勝彼世間音。遠勝一切世間之音。",
    "X30n0604_008:0620c05": "是故須常念。以是之故常當稱念。",
    "X30n0604_008:0620c06": "念念勿生疑。一念疑心能為道障應當深信勿生",
    "X30n0604_008:0620c07": "疑惑。",
    "X30n0604_008:0620c08": "觀世音淨聖。觀音大士清淨至聖。",
    "X30n0604_008:0620c09": "於苦惱死厄能為作依怙。於諸眾生苦惱死厄能",
    "X30n0604_008:0620c10": "為救護作大依怙。",
    "X30n0604_008:0620c11": "具一切功德慈眼視眾生。具足神通智慧方便以",
    "X30n0604_008:0620c12": "慈悲眼等視眾生。",
    "X30n0604_008:0620c13": "福聚海無量是故應頂禮。菩薩之身即是智慧福",
    "X30n0604_008:0620c14": "德之聚深廣無量猶如大海是故應當恭敬頂禮。",
    "X30n0604_008:0620c15": "爾時持地菩薩。楞嚴云毗舍佛時曾為比丘平地",
    "X30n0604_008:0620c16": "待佛得蒙印證塵消智圓登無上覺名為持地。",
    "X30n0604_008:0620c17": "即從座起前白佛言。此品請主本無盡意今說經",
    "X30n0604_008:0620c18": "竟持地起身而白佛者蓋因在會聞說菩薩普門示",
    "X30n0604_008:0620c19": "現而讚善耳。",
    "X30n0604_008:0620c20": "世尊若有眾生聞是觀世音菩薩品自在之業。三",
    "X30n0604_008:0620c21": "業運用無往不通名為自在。",
    "X30n0604_008:0620c22": "普門示現神通力者。開方便門普現一切所喜見",
    "X30n0604_008:0620c23": "身神通妙用廣大力者。",
    "X30n0604_008:0620c24": "當知是人功德不少。若聞此品依而行之則發觀",
    "X30n0604_008:0621a01": "音普門智慧故云是人功德不少。",
    "X30n0604_008:0621a02": "佛說是普門品時眾中八萬四千眾生。于時在會",
    "X30n0604_008:0621a03": "聞法之者八萬四千眾生之性。",
    "X30n0604_008:0621a04": "皆發無等等阿耨多羅三藐三菩提心。無等等者",
    "X30n0604_008:0621a05": "佛之智慧最上最尊超過一切故無與等非不與諸",
    "X30n0604_008:0621a06": "究竟果佛悉皆平等此乃最妙無等之等故云無等",
    "X30n0604_008:0621a07": "等即無上道心也。",
    "X30n0604_008:0621a08": "妙法蓮華經陀羅尼品第二十六",
    "X30n0604_008:0621a09": "普門品竟藥王請問若持是經得幾所福佛為發",
    "X30n0604_008:0621a10": "明藥王歡喜說陀羅尼以護持者勇施及以諸天",
    "X30n0604_008:0621a11": "天女亦皆說呪願欲護持故曰陀羅尼品然陀羅",
    "X30n0604_008:0621a12": "尼而有顯密顯即經文如圓覺云有陀羅尼名為",
    "X30n0604_008:0621a13": "圓覺密即呪語如今當品與說法者陀羅尼呪以",
    "X30n0604_008:0621a14": "守護之又陀羅尼翻為總持總攝二邊遮惡護善",
    "X30n0604_008:0621a15": "任持中道佛之正理於一法中具含多義能總能",
    "X30n0604_008:0621a16": "持名總持也。",
    "X30n0604_008:0621a17": "爾時藥王菩薩即從座起偏袒右肩合掌向佛而白",
    "X30n0604_008:0621a18": "佛言。避席起身偏袒合掌皎向於佛然後白言。",
    "X30n0604_008:0621a19": "世尊若善男子善女人有能受持法華經者。若善",
    "X30n0604_008:0621a20": "男女聞法信受憶持之者。",
    "X30n0604_008:0621a21": "若讀誦通利。對本曰讀背念曰誦無有忘失名為",
    "X30n0604_008:0621a22": "通利。",
    "X30n0604_008:0621a23": "若書寫經卷。若自書寫若教人書。",
    "X30n0604_008:0621a24": "得幾所福。如上之人得多少福。",
    "X30n0604_008:0621b01": "佛告藥王若有善男子善女人供養八百萬億那由",
    "X30n0604_008:0621b02": "他恒河沙等諸佛。舉供佛福比校持經。",
    "X30n0604_008:0621b03": "於汝意云何其所得福寧為多不。此人供養眾多",
    "X30n0604_008:0621b04": "諸佛所獲福德是為多不。",
    "X30n0604_008:0621b05": "甚多世尊。藥王答佛功德甚多。",
    "X30n0604_008:0621b06": "佛言若善男子善女人能於是經乃至受持一四句",
    "X30n0604_008:0621b07": "偈。持經四句言極少者。",
    "X30n0604_008:0621b08": "讀誦解義。讀誦偈句解其義理。",
    "X30n0604_008:0621b09": "如說修行。如偈所說依之修行文雖不多解行功",
    "X30n0604_008:0621b10": "德勝彼前人供佛之者。",
    "X30n0604_008:0621b11": "功德甚多。供養生福持經發慧以慧比福功德甚",
    "X30n0604_008:0621b12": "多。",
    "X30n0604_008:0621b13": "爾時藥王菩薩白佛言。聞經福勝所以白佛。",
    "X30n0604_008:0621b14": "世尊我今當與說法者陀羅尼呪以守護之。欲以",
    "X30n0604_008:0621b15": "妙呪護說法者。",
    "X30n0604_008:0621b16": "即說呪曰。安爾　曼爾　摩禰　摩摩禰　旨隸",
    "X30n0604_008:0621b17": "遮棃第　賖咩　賖履多瑋　羶帝　目帝　目多",
    "X30n0604_008:0621b18": "履　娑履　阿瑋娑履　桑履　娑履　叉裔　阿",
    "X30n0604_008:0621b19": "叉裔　阿耆膩　羶帝　賖履　陀羅尼　阿盧伽",
    "X30n0604_008:0621b20": "婆娑簸蔗毗叉膩　禰毗剃　阿便哆邏禰履剃",
    "X30n0604_008:0621b21": "　阿亶哆波隷輸地　歐究隸　牟究隷　阿羅隷",
    "X30n0604_008:0621b22": "　波羅隷　首迦差　阿三磨三履　佛陀毗吉利袠",
    "X30n0604_008:0621b23": "帝　達磨波利差帝　僧伽涅瞿沙禰　婆舍婆舍",
    "X30n0604_008:0621b24": "輸地　曼多邏　曼哆邏叉夜多　郵樓哆　郵樓",
    "X30n0604_008:0621c01": "哆憍舍略　惡叉邏　惡叉冶多冶　阿婆盧　阿",
    "X30n0604_008:0621c02": "摩若那多夜呪是諸佛密語密默治惡惡自消散",
    "X30n0604_008:0621c03": "不可解釋。",
    "X30n0604_008:0621c04": "世尊是陀羅尼神呪六十二億恒河沙等諸佛所說。",
    "X30n0604_008:0621c05": "能持此呪則能轉彼六十二種我人知見成六十",
    "X30n0604_008:0621c06": "二佛之功德呪從諸佛之所傳來故云佛說。",
    "X30n0604_008:0621c07": "若有侵毀此法師者。若有侵犯毀訾受持法師之",
    "X30n0604_008:0621c08": "者。",
    "X30n0604_008:0621c09": "則為侵毀是諸佛已。則是已損此諸世尊。",
    "X30n0604_008:0621c10": "時釋迦牟尼佛讚藥王菩薩言。因說呪護所以讚",
    "X30n0604_008:0621c11": "之。",
    "X30n0604_008:0621c12": "善哉善哉。稱美之辭。",
    "X30n0604_008:0621c13": "藥王汝愍念擁護此法師故。此說蓮經法師之故。",
    "X30n0604_008:0621c14": "說是陀羅尼。即上呪語。",
    "X30n0604_008:0621c15": "於諸眾生多所饒益。以呪之故法師安樂善說諸",
    "X30n0604_008:0621c16": "法導利一切末世眾生饒益多矣。",
    "X30n0604_008:0621c17": "爾時勇施菩薩白佛言。勇說見佛讚美藥王故亦",
    "X30n0604_008:0621c18": "白佛願護持經。",
    "X30n0604_008:0621c19": "世尊我亦為擁護讀誦受持法華經者說陀羅尼。",
    "X30n0604_008:0621c20": "為護法師說於秘呪。",
    "X30n0604_008:0621c21": "若此法師得是陀羅尼。若持經者得此神呪。",
    "X30n0604_008:0621c22": "若夜叉。此云勇健。",
    "X30n0604_008:0621c23": "若羅剎。此云速疾鬼。",
    "X30n0604_008:0621c24": "若富單那。此云臭餓鬼即主熱病者。",
    "X30n0604_008:0622a01": "若吉蔗。此云所作即起尸鬼。",
    "X30n0604_008:0622a02": "若鳩槃荼。此云甕形即厭魅鬼。",
    "X30n0604_008:0622a03": "若餓鬼等。無飲食者。",
    "X30n0604_008:0622a04": "伺求其短無能得便。鬼祟害人隨短處入稍有所",
    "X30n0604_008:0622a05": "長不能為害。",
    "X30n0604_008:0622a06": "即於佛前而說呪曰。座隷　摩訶座隷　郁枳",
    "X30n0604_008:0622a07": "　目枳　阿隷　阿羅婆第　涅隸第　涅隷多婆第",
    "X30n0604_008:0622a08": "　伊緻抳　韋緻抳　旨緻抳　涅隸墀抳　涅梨",
    "X30n0604_008:0622a09": "墀婆底",
    "X30n0604_008:0622a10": "世尊是陀羅尼神呪恒河沙等諸佛所說亦皆隨喜。",
    "X30n0604_008:0622a11": "如是神呪恒沙佛說傳之有自說此呪時諸佛亦",
    "X30n0604_008:0622a12": "皆為之隨喜。",
    "X30n0604_008:0622a13": "若有侵毀此法師者。若有侵害毀損法師。",
    "X30n0604_008:0622a14": "則為侵毀是諸佛已。則是已損恒沙諸佛。",
    "X30n0604_008:0622a15": "爾時毗沙門天王護世者白佛言。即是北方多聞",
    "X30n0604_008:0622a16": "天王。",
    "X30n0604_008:0622a17": "世尊我亦為愍念眾生擁護此法師故。天王護世",
    "X30n0604_008:0622a18": "愍念眾生若護法師經得流布則眾生類得大饒益。",
    "X30n0604_008:0622a19": "說是陀羅尼。以呪護之。",
    "X30n0604_008:0622a20": "即說呪曰。阿梨　那梨　[少/兔]那梨　阿那盧　那",
    "X30n0604_008:0622a21": "履　拘那履",
    "X30n0604_008:0622a22": "世尊以是神呪擁護法師。說此呪者為護法師。",
    "X30n0604_008:0622a23": "我亦自當擁護持是經者。上以呪護今自身護。",
    "X30n0604_008:0622a24": "令百由旬內無諸衰患。令諸邪魅皆悉遠去百由",
    "X30n0604_008:0622b01": "旬外離諸衰惱。",
    "X30n0604_008:0622b02": "爾時持國天王在此會中。東方護世持國天王亦",
    "X30n0604_008:0622b03": "在此會。",
    "X30n0604_008:0622b04": "與千萬億那由他乾闥婆眾。此云樂神。",
    "X30n0604_008:0622b05": "恭敬圍繞前詣佛所合掌白佛言世尊我亦以陀羅",
    "X30n0604_008:0622b06": "尼神呪擁護持法華經者。天王白佛與所部眾亦",
    "X30n0604_008:0622b07": "願以呪護於法師。",
    "X30n0604_008:0622b08": "即說呪曰。阿伽禰　伽禰　瞿利　乾陀利　旃",
    "X30n0604_008:0622b09": "陀利　摩蹬耆　常求利　浮樓莎抳　頞底",
    "X30n0604_008:0622b10": "世尊是陀羅尼神呪四十二億諸佛所說。四十即",
    "X30n0604_008:0622b11": "表住行向地二即等覺及以妙覺。",
    "X30n0604_008:0622b12": "若有侵毀此法師者則為侵毀是諸佛已。毀持經",
    "X30n0604_008:0622b13": "者則法不行法不流世誰知有佛若毀法師則已毀",
    "X30n0604_008:0622b14": "佛。",
    "X30n0604_008:0622b15": "爾時有羅剎女等一名藍婆二名毗藍婆三名曲齒",
    "X30n0604_008:0622b16": "四名華齒五名黑齒六名多髮七名無厭足八名持",
    "X30n0604_008:0622b17": "瓔珞九名臯帝十名奪一切眾生精氣。羅剎者噉",
    "X30n0604_008:0622b18": "人惡鬼也羅剎女者即是女鬼也十種名義或從相",
    "X30n0604_008:0622b19": "皃或從所為未見所出不可解也。",
    "X30n0604_008:0622b20": "是十羅剎女與鬼子母。鬼子母神。",
    "X30n0604_008:0622b21": "并其子及眷屬。五百鬼子及鬼屬也。",
    "X30n0604_008:0622b22": "俱詣佛所同聲白佛言。願欲擁護持法華者。",
    "X30n0604_008:0622b23": "世尊我等亦欲擁護讀誦受持法華經者除其衰患。",
    "X30n0604_008:0622b24": "欲以呪護令除衰惱。",
    "X30n0604_008:0622c01": "若有伺求法師短者令不得便。若有欲求法師短",
    "X30n0604_008:0622c02": "處而加害者令不得便。",
    "X30n0604_008:0622c03": "即於佛前而說呪曰。伊提履　伊提泯　伊提履",
    "X30n0604_008:0622c04": "　阿提履　伊提履　泥履　泥履　泥履　泥履",
    "X30n0604_008:0622c05": "　泥履　樓醯　樓醯　樓醯　樓醯　多醯　多",
    "X30n0604_008:0622c06": "醯　多醯　兜醯　[少/兔]醯",
    "X30n0604_008:0622c07": "寧上我頭上莫惱於法師。寧可上於我頭之上不",
    "X30n0604_008:0622c08": "可惱害說法之師。",
    "X30n0604_008:0622c09": "若夜叉若羅剎若餓鬼若富單那若吉蔗。已上名",
    "X30n0604_008:0622c10": "義如前已解。",
    "X30n0604_008:0622c11": "若毗陀羅。此云赤色鬼。",
    "X30n0604_008:0622c12": "若犍馱。此云黃色鬼。",
    "X30n0604_008:0622c13": "若烏摩勒伽。此云黑色鬼。",
    "X30n0604_008:0622c14": "若阿跋摩羅。此云青色鬼。",
    "X30n0604_008:0622c15": "若夜叉吉蔗若人吉蔗。此云起屍鬼人及夜叉皆",
    "X30n0604_008:0622c16": "此鬼相。",
    "X30n0604_008:0622c17": "若熱病若一日若二日若三日若四日若至七日。",
    "X30n0604_008:0622c18": "謂前諸鬼興灾害人。",
    "X30n0604_008:0622c19": "若常熱病。常興熱病以損於人。",
    "X30n0604_008:0622c20": "若男形。鬼現男形。",
    "X30n0604_008:0622c21": "若女形。鬼現女形。",
    "X30n0604_008:0622c22": "若童男形若童女形。種種變現[舟*末]惑於人。",
    "X30n0604_008:0622c23": "乃至夢中亦復莫惱。有托夢中惱害人者亦復不許。",
    "X30n0604_008:0622c24": "即於佛前而說偈言若不順我呪惱亂說法者。若",
    "X30n0604_008:0623a01": "不隨順我之呪禁而輙惱害說法之者。",
    "X30n0604_008:0623a02": "頭破作七分如阿梨樹枝。令其頭破而作七分如",
    "X30n0604_008:0623a03": "彼七义阿梨樹枝。",
    "X30n0604_008:0623a04": "如殺父母罪。罪過深重與五逆等。",
    "X30n0604_008:0623a05": "亦如壓油殃。外國作油先擣麻碎令其生虫然後",
    "X30n0604_008:0623a06": "並虫一時壓之務得多油及以肥美以損命故罪業",
    "X30n0604_008:0623a07": "尤重謗法殃禍亦如彼人。",
    "X30n0604_008:0623a08": "斗秤欺誑人。亦如市肆輕秤小斗欺瞞誑惑他人",
    "X30n0604_008:0623a09": "之罪。",
    "X30n0604_008:0623a10": "調達破僧罪。調達破僧生身陷入阿鼻地獄此罪",
    "X30n0604_008:0623a11": "亦爾。",
    "X30n0604_008:0623a12": "犯此法師者當獲如是殃。若有侵犯此法師者當",
    "X30n0604_008:0623a13": "獲如上深重之殃。",
    "X30n0604_008:0623a14": "諸羅剎女說此偈已白佛言。前以咒護其次白佛",
    "X30n0604_008:0623a15": "當身護持。",
    "X30n0604_008:0623a16": "世尊我等亦當身自擁護受持讀誦修行是經者。",
    "X30n0604_008:0623a17": "受持讀誦即是學法如經履鍊名曰修行。",
    "X30n0604_008:0623a18": "令得安穩離諸衰患消眾毒藥。令持經者心得安",
    "X30n0604_008:0623a19": "隱遠離一切衰惱憂患一切毒藥入此人口皆成甘露。",
    "X30n0604_008:0623a20": "佛告諸羅剎女善哉善哉。鬼女噉人及食精氣今",
    "X30n0604_008:0623a21": "乃發心擁護大教及持法人大似火中生出蓮華故",
    "X30n0604_008:0623a22": "佛讚曰善哉善哉。",
    "X30n0604_008:0623a23": "汝等但能擁護受持法華名者福不可量。汝但能",
    "X30n0604_008:0623a24": "護持經名者所得福德已不可量。",
    "X30n0604_008:0623b01": "何況擁護具足受持。況能擁護持全部者。",
    "X30n0604_008:0623b02": "供養經卷。及護供養經卷之人。",
    "X30n0604_008:0623b03": "華香瓔珞。若華若香及以瓔珞。",
    "X30n0604_008:0623b04": "抹香塗香燒香。細末之香及塗身香。",
    "X30n0604_008:0623b05": "幡蓋伎樂。或施幡蓋及獻伎樂。",
    "X30n0604_008:0623b06": "燃種種燈。即下所列。",
    "X30n0604_008:0623b07": "蘇燈油燈諸香油燈。以諸香油然燈供養。",
    "X30n0604_008:0623b08": "蘇摩羅華油燈。此云善攝意華。",
    "X30n0604_008:0623b09": "瞻蔔華油燈。此云金色華智論翻黃華樹形高大。",
    "X30n0604_008:0623b10": "婆師迦華油燈。此云夏生華色黃白而香。",
    "X30n0604_008:0623b11": "優鉢羅華油燈。此云青蓮華蓮本無油以蓮薰之。",
    "X30n0604_008:0623b12": "如是等百千種供養者。有如是等供養經者。",
    "X30n0604_008:0623b13": "臯帝汝等及眷屬。汝等即十羅剎女眷屬即鬼子",
    "X30n0604_008:0623b14": "母等。",
    "X30n0604_008:0623b15": "應當擁護如是法師。有能持經及修供養汝等應",
    "X30n0604_008:0623b16": "當擁護是人。",
    "X30n0604_008:0623b17": "說此陀羅尼品時。佛說是時。",
    "X30n0604_008:0623b18": "六萬八千人得無生法忍。若表法者六根八識咸",
    "X30n0604_008:0623b19": "得清淨了知眾生及無情法畢竟本空入無生忍。",
    "X30n0604_008:0623b20": "妙法蓮華經妙莊嚴王本事品第二十七",
    "X30n0604_008:0623b21": "玅莊嚴王本事品者說妙莊嚴往昔世中曾為國",
    "X30n0604_008:0623b22": "王本所作事此品之來無人請問佛自為說意顯",
    "X30n0604_008:0623b23": "弘經供養持者二種功德不可思議以勸流通其",
    "X30n0604_008:0623b24": "王有妻名曰淨德復有二子淨藏淨眼此四人者",
    "X30n0604_008:0623c01": "宿因本是同修道侶為辦衣食道業難成一人發",
    "X30n0604_008:0623c02": "心為求供給三人勤修得成聖果其一營事福報",
    "X30n0604_008:0623c03": "為王此三人者追念其恩意欲誘引令得出離復",
    "X30n0604_008:0623c04": "相謂言是王著欲而又信邪自非妻子何由感動",
    "X30n0604_008:0623c05": "遂即托緣隨意化現一人為妻二人為子方便誘",
    "X30n0604_008:0623c06": "之回邪入正下文會通昔妙莊嚴王今華德是淨",
    "X30n0604_008:0623c07": "德夫人今莊嚴相是淨藏淨眼即此會中藥王藥",
    "X30n0604_008:0623c08": "上菩薩是。",
    "X30n0604_008:0623c09": "爾時佛告諸大眾乃往古世過無量無邊不可思議",
    "X30n0604_008:0623c10": "阿僧祇劫。佛告眾言過去久遠不可思議阿僧祇",
    "X30n0604_008:0623c11": "劫。",
    "X30n0604_008:0623c12": "有佛名雲雷音宿王華智。義約佛身如雲普覆一",
    "X30n0604_008:0623c13": "切佛之妙音如雷普震相好具足面貌端嚴如月天",
    "X30n0604_008:0623c14": "子星宿中王眾善莊嚴如華徧布惑盡解滿智慧無",
    "X30n0604_008:0623c15": "邊。",
    "X30n0604_008:0623c16": "多陀阿伽度。此云如來即佛法身。",
    "X30n0604_008:0623c17": "阿羅訶。此云應供應受世供。",
    "X30n0604_008:0623c18": "三藐三佛陀。此云正等正覺。",
    "X30n0604_008:0623c19": "國名光明莊嚴。以佛光明而自莊嚴。",
    "X30n0604_008:0623c20": "劫名喜見。時世昇平人所喜見。",
    "X30n0604_008:0623c21": "彼佛法中。宿王華智正法之中。",
    "X30n0604_008:0623c22": "有王名妙莊嚴。以眾妙善而共莊嚴。",
    "X30n0604_008:0623c23": "其王夫人名曰淨德。其德真淨故曰淨德。",
    "X30n0604_008:0623c24": "有二子一名淨藏。能解無邊清潔法藏。",
    "X30n0604_008:0624a01": "二名淨眼。善能徹見大智慧海。",
    "X30n0604_008:0624a02": "是二子有大神力福德智慧。本是菩薩有大神通",
    "X30n0604_008:0624a03": "福德智慧皆悉具足方便化現示為王子。",
    "X30n0604_008:0624a04": "久修菩薩所行之道。久劫精修菩薩所行清淨之",
    "X30n0604_008:0624a05": "道。",
    "X30n0604_008:0624a06": "所謂檀波羅蜜。此云布施為破慳貪。",
    "X30n0604_008:0624a07": "尸羅波羅蜜。此云持戒為止諸惡。",
    "X30n0604_008:0624a08": "羼提波羅蜜。此云忍辱為治凶暴。",
    "X30n0604_008:0624a09": "毗離耶波羅蜜。此云精進為除怠墮。",
    "X30n0604_008:0624a10": "禪波羅蜜。此云寂定無攝散亂。",
    "X30n0604_008:0624a11": "般若波羅蜜。此云智慧為斷愚癡。",
    "X30n0604_008:0624a12": "方便波羅蜜。隨機善巧修己利他名為方便以善",
    "X30n0604_008:0624a13": "修故得度生死到於彼岸名波羅蜜。",
    "X30n0604_008:0624a14": "慈悲喜捨。即四無量心以慈心故與一切樂以悲",
    "X30n0604_008:0624a15": "心故拔一切苦以喜心故見人歡喜以捨心故隨求",
    "X30n0604_008:0624a16": "與之。",
    "X30n0604_008:0624a17": "乃至三十七品助道法。三十七品在小乘中名為",
    "X30n0604_008:0624a18": "正道在大乘中名為助道良由道性本具匪由造作",
    "X30n0604_008:0624a19": "修諸道行但是助成所謂四念處四正勤四如意足",
    "X30n0604_008:0624a20": "五根五力七菩提八正道總三十七名為道品避繁",
    "X30n0604_008:0624a21": "不解。",
    "X30n0604_008:0624a22": "皆悉明了通達。悉能明了通達無礙。",
    "X30n0604_008:0624a23": "又得菩薩淨三昧。內外無垢淨如琉璃即清淨定。",
    "X30n0604_008:0624a24": "日星宿三昧。大解如日細智如星照了無遺名為",
    "X30n0604_008:0624b01": "三昧。",
    "X30n0604_008:0624b02": "淨光三昧。清淨慧光寂而常照。",
    "X30n0604_008:0624b03": "淨色三昧。了色性空不住於相。",
    "X30n0604_008:0624b04": "淨照明三昧。淨是定體照明是用。",
    "X30n0604_008:0624b05": "長莊嚴三昧。常修正定以為莊嚴無有間斷。",
    "X30n0604_008:0624b06": "大威德藏三昧。大威服眾大德利生名大寶藏從",
    "X30n0604_008:0624b07": "禪定生。",
    "X30n0604_008:0624b08": "於此三昧亦悉通達。凡諸正定悉能通達。",
    "X30n0604_008:0624b09": "爾時彼佛欲引導妙莊嚴王。佛愍嚴王信邪之故",
    "X30n0604_008:0624b10": "欲導以正。",
    "X30n0604_008:0624b11": "及愍念眾生故。又為愍念一切眾生在迷之故。",
    "X30n0604_008:0624b12": "說是法華經。於大眾中演說是經。",
    "X30n0604_008:0624b13": "時淨藏眼二子到其母所。淨德之前。",
    "X30n0604_008:0624b14": "合十指爪掌白言。十指兩掌一時俱合。",
    "X30n0604_008:0624b15": "願母往詣雲雷音宿王華智佛所。勸母見佛。",
    "X30n0604_008:0624b16": "我等亦當侍從親近供養禮拜。我當侍母親近供",
    "X30n0604_008:0624b17": "養禮拜於佛。",
    "X30n0604_008:0624b18": "所以者何。出勸往意。",
    "X30n0604_008:0624b19": "此佛於一切天人眾中說法華經宜應聽受。以是",
    "X30n0604_008:0624b20": "之故勸母往也。",
    "X30n0604_008:0624b21": "母告子言汝父信受外道。信受外道邪師之教。",
    "X30n0604_008:0624b22": "深著婆羅門法。於婆羅門所行之法深生樂著。",
    "X30n0604_008:0624b23": "汝等應往白父與去俱去。父既不信云何容去汝",
    "X30n0604_008:0624b24": "往白父化令同往。",
    "X30n0604_008:0624c01": "淨藏淨眼合十指爪掌白母。母令勸父故再白之。",
    "X30n0604_008:0624c02": "我等是法王子而生此邪見家。我等本是法王之",
    "X30n0604_008:0624c03": "子不幸而生此邪見家。",
    "X30n0604_008:0624c04": "母告子言汝等當憂念汝父為現神變。母知二子",
    "X30n0604_008:0624c05": "有大神力令現神變以感動之。",
    "X30n0604_008:0624c06": "若得見者心必清淨。善法難入若見神通乃可受",
    "X30n0604_008:0624c07": "化。",
    "X30n0604_008:0624c08": "或聽我等往至佛所。或可聽許我與汝等往詣佛",
    "X30n0604_008:0624c09": "所。",
    "X30n0604_008:0624c10": "於是二子念其父故。母令憂念所以念之。",
    "X30n0604_008:0624c11": "踊在虗空高七多羅樹。一多羅樹高於七尺踊身",
    "X30n0604_008:0624c12": "虗空高五丈計。",
    "X30n0604_008:0624c13": "現種種神變。示現種種神通變化。",
    "X30n0604_008:0624c14": "於虗空中行住坐臥。現四威儀依空之相。",
    "X30n0604_008:0624c15": "身上出水身下出火。水上火下。",
    "X30n0604_008:0624c16": "身下出水身上出火。水下火上。",
    "X30n0604_008:0624c17": "或現大身滿虗空中而復現小小復現大。菩薩所",
    "X30n0604_008:0624c18": "證自在神通大包虗空細入無間。",
    "X30n0604_008:0624c19": "於空中滅忽然在地。空中隱去地上現身。",
    "X30n0604_008:0624c20": "入地如水履水如地。入地如水不見有礙履水如",
    "X30n0604_008:0624c21": "地不見虗浮。",
    "X30n0604_008:0624c22": "現如是等種種神變。即十八變。",
    "X30n0604_008:0624c23": "令其父王心淨信解。所以現相意令父王心得清",
    "X30n0604_008:0624c24": "淨生正信解。",
    "X30n0604_008:0625a01": "時父見子神力如是心大歡喜得未曾有。有生以",
    "X30n0604_008:0625a02": "來所未見者。",
    "X30n0604_008:0625a03": "合掌向子言汝等師為是誰誰之弟子。見其神異",
    "X30n0604_008:0625a04": "知必有師問誰弟子皆欲知之。",
    "X30n0604_008:0625a05": "二子白言大王彼雲雷音宿王華智佛。指所事師。",
    "X30n0604_008:0625a06": "今在七寶菩提樹下法座上坐。指所住處。",
    "X30n0604_008:0625a07": "於一切世間天人眾中。指所有眾。",
    "X30n0604_008:0625a08": "廣說法華經。指所說法。",
    "X30n0604_008:0625a09": "是我等師我是弟子。答父所問。",
    "X30n0604_008:0625a10": "父語子言我今亦欲見汝等師可共俱往。因覩神",
    "X30n0604_008:0625a11": "異知德尊嚴故欲與子俱往見之。",
    "X30n0604_008:0625a12": "於是二子從空中下。收攝神變還復本形。",
    "X30n0604_008:0625a13": "到其母所合掌白母。化父從己往白母知。",
    "X30n0604_008:0625a14": "父王今已信解堪任發阿耨多羅三藐三菩提心。",
    "X30n0604_008:0625a15": "言父已解堪發道心。",
    "X30n0604_008:0625a16": "我等為父已作佛事。如上現通名作佛事。",
    "X30n0604_008:0625a17": "願母見聽於彼佛所出家修道。願母見許往彼修",
    "X30n0604_008:0625a18": "道。",
    "X30n0604_008:0625a19": "爾時二子欲重宣其意以偈白母。再以意白。",
    "X30n0604_008:0625a20": "願母放我等出家作沙門。求母放捨出俗為僧。",
    "X30n0604_008:0625a21": "諸佛甚難值我等隨佛學。諸佛出世值遇甚難我",
    "X30n0604_008:0625a22": "等願得隨佛學道。",
    "X30n0604_008:0625a23": "如優曇波羅值佛復難是。優曇鉢華此云瑞應般",
    "X30n0604_008:0625a24": "泥洹經云閻浮提內有大樹王名優曇鉢羅有實無",
    "X30n0604_008:0625b01": "華優曇鉢樹有金華時世乃有佛言佛難值亦如曇",
    "X30n0604_008:0625b02": "華。",
    "X30n0604_008:0625b03": "脫諸難亦難願聽我出家。脫離世間一切患難亦",
    "X30n0604_008:0625b04": "復是難願聽我等出家行道。",
    "X30n0604_008:0625b05": "母即告言聽汝出家。許從汝意。",
    "X30n0604_008:0625b06": "所以者何佛難值故。所以聽許為佛難逢。",
    "X30n0604_008:0625b07": "於是二子白父母言。父母既聽勸同見佛。",
    "X30n0604_008:0625b08": "善哉父母願時往詣雲雷音宿王華智佛所親覲供",
    "X30n0604_008:0625b09": "養。恭敬親近修法供養。",
    "X30n0604_008:0625b10": "所以者何佛難得值如優曇鉢羅華。言難得見。",
    "X30n0604_008:0625b11": "又如一眼之龜值浮木孔。龜只一目漂大海中欲",
    "X30n0604_008:0625b12": "值浮木得孔安身甚難可得人懷偏見溺生死海欲",
    "X30n0604_008:0625b13": "值應身得法解脫此亦甚難。",
    "X30n0604_008:0625b14": "而我等宿福深厚生值佛法。我等福厚幸遇世尊。",
    "X30n0604_008:0625b15": "是故父母當聽我等令得出家。志在於道。",
    "X30n0604_008:0625b16": "所以者何諸佛難值時亦難遇。一為佛難逢二為",
    "X30n0604_008:0625b17": "時難遇。",
    "X30n0604_008:0625b18": "彼時妙莊嚴王後宮八萬四千人皆悉堪任受持是",
    "X30n0604_008:0625b19": "法華經。由王著欲八萬四千迷惑之人同在後宮",
    "X30n0604_008:0625b20": "善心一生無惡不轉故諸宮女皆願持經。",
    "X30n0604_008:0625b21": "淨眼菩薩於法華三昧久已通達。經云不染世間",
    "X30n0604_008:0625b22": "法如蓮華在水多聞總持善解佛語此即法華正定。",
    "X30n0604_008:0625b23": "淨藏菩薩已於無量百千萬億劫通達離諸惡趣三",
    "X30n0604_008:0625b24": "昧。經云又見佛子心無所著以此妙慧求無上道",
    "X30n0604_008:0625c01": "此即離諸惡趣正定。",
    "X30n0604_008:0625c02": "欲令一切眾生離諸惡趣故。菩薩之心先人後己",
    "X30n0604_008:0625c03": "修此正定欲諸眾生離惡趣故此定成時法界有情",
    "X30n0604_008:0625c04": "同時解脫。",
    "X30n0604_008:0625c05": "其王夫人得諸佛集三昧。住正定時十方諸佛集",
    "X30n0604_008:0625c06": "在目前。",
    "X30n0604_008:0625c07": "能知諸佛秘密之藏。性雖本空不妨常用用而常",
    "X30n0604_008:0625c08": "空而不住相視之不見聽之不聞在動用中而收不",
    "X30n0604_008:0625c09": "得名為諸佛秘密之藏。",
    "X30n0604_008:0625c10": "二子如是。謂得三昧。",
    "X30n0604_008:0625c11": "以方便力善化其父。現通等事無非方便善能如",
    "X30n0604_008:0625c12": "是化誘父王。",
    "X30n0604_008:0625c13": "令心信解好樂佛法。令父心信解了佛法而生愛",
    "X30n0604_008:0625c14": "樂。",
    "X30n0604_008:0625c15": "於是妙莊嚴王與群臣眷屬俱。王及群臣與夫宗",
    "X30n0604_008:0625c16": "族一切眷屬。",
    "X30n0604_008:0625c17": "淨德夫人與後宮采女眷屬俱。夫人同諸采女眷",
    "X30n0604_008:0625c18": "屬。",
    "X30n0604_008:0625c19": "其王二子與四萬二千人俱。王子從母求欲出家",
    "X30n0604_008:0625c20": "受持戒行四萬二千福河同注表戒學也。",
    "X30n0604_008:0625c21": "一時共詣佛所。同往見佛。",
    "X30n0604_008:0625c22": "到已頭面禮足繞佛三匝却住一面。到佛所已加",
    "X30n0604_008:0625c23": "敬作禮繞三匝者表心戀慕住一面者欲聞法故。",
    "X30n0604_008:0625c24": "爾時彼佛為王說法。佛為嚴王應機說法。",
    "X30n0604_008:0626a01": "示教利喜。開示教道利益令喜。",
    "X30n0604_008:0626a02": "王大歡悅。王聞法音深心信解生大喜悅。",
    "X30n0604_008:0626a03": "爾時妙莊嚴王及其夫人解頸真珠瓔珞價直百千",
    "X30n0604_008:0626a04": "以散佛上。敬佛之故捨嚴身具貴價之物而行布",
    "X30n0604_008:0626a05": "施。",
    "X30n0604_008:0626a06": "於虗空中化成四柱寶臺。達法空故住於空中由",
    "X30n0604_008:0626a07": "四弘誓化成四柱處法空座名為寶臺。",
    "X30n0604_008:0626a08": "臺中有大寶牀敷百千萬天衣。於空寂理安處法",
    "X30n0604_008:0626a09": "座名為寶床無邊忍辱慚愧之服以為莊嚴名曰天",
    "X30n0604_008:0626a10": "衣。",
    "X30n0604_008:0626a11": "其上有佛結加趺坐。座上之佛即正因性加趺坐",
    "X30n0604_008:0626a12": "者示無動搖。",
    "X30n0604_008:0626a13": "放大光明。慧光發明即了因性現斯瑞相即緣因",
    "X30n0604_008:0626a14": "性。",
    "X30n0604_008:0626a15": "爾時妙莊嚴王作是念佛身希有端嚴殊特。王見",
    "X30n0604_008:0626a16": "瑞相作是念言佛身罕有端正殊妙。",
    "X30n0604_008:0626a17": "成就第一微妙之色。如來成就微妙色身最為第",
    "X30n0604_008:0626a18": "一自餘眾生無與等者。",
    "X30n0604_008:0626a19": "時雲雷音宿王華智佛告四眾言。四眾受法皆佛",
    "X30n0604_008:0626a20": "弟子所以告之。",
    "X30n0604_008:0626a21": "汝等見是妙莊嚴王於我前合掌立不。佛問四眾",
    "X30n0604_008:0626a22": "王立我前還知意不。",
    "X30n0604_008:0626a23": "此王於我法中作比丘。言當出家。",
    "X30n0604_008:0626a24": "精勤修習助佛道法。無上大覺名為正道習諸道",
    "X30n0604_008:0626b01": "品名為助道。",
    "X30n0604_008:0626b02": "當得作佛號娑羅樹王。娑羅樹者其性堅實冬夏",
    "X30n0604_008:0626b03": "不彫為木中王王心堅固精勤行道是故作佛號娑",
    "X30n0604_008:0626b04": "羅王。",
    "X30n0604_008:0626b05": "國名大光。從解入道所依之國故名大光。",
    "X30n0604_008:0626b06": "劫名大高王。時節最好比之餘劫皆所不及名大",
    "X30n0604_008:0626b07": "高王。",
    "X30n0604_008:0626b08": "其娑羅樹王佛有無量菩薩眾及無量聲聞。言所",
    "X30n0604_008:0626b09": "化眾其數甚多。",
    "X30n0604_008:0626b10": "其國平正功德如是。因心平易正直無私所應化",
    "X30n0604_008:0626b11": "方坦然平正。",
    "X30n0604_008:0626b12": "其王即時以國付弟。捨人王住。",
    "X30n0604_008:0626b13": "與夫人二子并諸眷屬。所從之眾。",
    "X30n0604_008:0626b14": "於佛法中出家修道。於彼佛會正法之中清淨出",
    "X30n0604_008:0626b15": "家修菩薩道。",
    "X30n0604_008:0626b16": "王出家已於八萬四千歲。出家之後終身在道。",
    "X30n0604_008:0626b17": "常勤精進修行妙法華經。謂常修習法華三昧。",
    "X30n0604_008:0626b18": "過是已後得一切淨功德莊嚴三昧。前與授記是",
    "X30n0604_008:0626b19": "未來事此證三昧是現世修以淨信心修諸功德故",
    "X30n0604_008:0626b20": "於定中獲此三昧。",
    "X30n0604_008:0626b21": "即昇虗空高七多羅樹而白佛言。舉身騰空離地",
    "X30n0604_008:0626b22": "五丈。",
    "X30n0604_008:0626b23": "世尊此我二子已作佛事。謂二聖子所現佛事。",
    "X30n0604_008:0626b24": "以神通變化轉我邪心。王本信邪見子現通知佛",
    "X30n0604_008:0626c01": "殊勝即轉邪心。",
    "X30n0604_008:0626c02": "令得安住於佛法中得見世尊。令我得於佛法之",
    "X30n0604_008:0626c03": "中安住其心得見我佛。",
    "X30n0604_008:0626c04": "此二子者是我善知識。二子實是我善知識。",
    "X30n0604_008:0626c05": "為欲發起宿世善根。如前所舉同修之終。",
    "X30n0604_008:0626c06": "饒益我故來生我家。王勤修進得宿命通知其妻",
    "X30n0604_008:0626c07": "子是昔善友為欲饒益方便受生。",
    "X30n0604_008:0626c08": "爾時雲雷音宿王華智佛告妙莊嚴王言如是如是",
    "X30n0604_008:0626c09": "如汝所言。佛告嚴王如汝所言其事實爾。",
    "X30n0604_008:0626c10": "若善男子善女人種善根故。若善男子能種善根",
    "X30n0604_008:0626c11": "以是之故。",
    "X30n0604_008:0626c12": "世世得善知識。世世得遇諸善知識。",
    "X30n0604_008:0626c13": "其善知識能作佛事。知識善能作諸佛事。",
    "X30n0604_008:0626c14": "示教利喜令入阿耨多羅三藐三菩提。開示教導",
    "X30n0604_008:0626c15": "令入正覺。",
    "X30n0604_008:0626c16": "大王當知善知識者是大因緣。內有宿因外感善",
    "X30n0604_008:0626c17": "緣因緣之義通包大小善知識者非小因緣。",
    "X30n0604_008:0626c18": "所謂化導令得見佛發阿耨多羅三藐三菩提心。",
    "X30n0604_008:0626c19": "化令見佛發大道心所以名為大事因緣。",
    "X30n0604_008:0626c20": "大王汝見此二子不。汝還見子宿因緣不。",
    "X30n0604_008:0626c21": "此二子已曾供養六十五百千萬億那由他恒河沙",
    "X30n0604_008:0626c22": "諸佛親近恭敬。六十者表六波羅蜜五者表五位",
    "X30n0604_008:0626c23": "善因一外凡二內凡三見道四修道五無學道百千",
    "X30n0604_008:0626c24": "萬億者一一行中具無邊行善修其心住於正法名",
    "X30n0604_008:0627a01": "為親近恭敬供養無量無數百千諸佛。",
    "X30n0604_008:0627a02": "於諸佛所受持法華經。以如實心修如實慧名於",
    "X30n0604_008:0627a03": "佛所持法華經。",
    "X30n0604_008:0627a04": "愍念邪見眾生令住正見。愍念眾生著於邪見所",
    "X30n0604_008:0627a05": "以化之令歸正道。",
    "X30n0604_008:0627a06": "妙莊嚴王即從虗空中下而白佛言。收攝神通復",
    "X30n0604_008:0627a07": "還地上啟白世尊。",
    "X30n0604_008:0627a08": "世尊如來甚希有。言希有者一則難遇時乃一出",
    "X30n0604_008:0627a09": "二則端嚴相好無比。",
    "X30n0604_008:0627a10": "以功德智慧故。以二種故所以如此一則具修五",
    "X30n0604_008:0627a11": "度成就福德二則行深般若成就智德。",
    "X30n0604_008:0627a12": "頂上肉髻光明顯照。一歎肉髻無與等倫二歎光",
    "X30n0604_008:0627a13": "明從肉髻出顯照一切。",
    "X30n0604_008:0627a14": "其眼長廣而紺青色。眼生長廣是智慧相紺琉璃",
    "X30n0604_008:0627a15": "色是慈悲相。",
    "X30n0604_008:0627a16": "眉間毫相白如珂月。兩眉中間白毫之相色如珂",
    "X30n0604_008:0627a17": "貝淨如滿月。",
    "X30n0604_008:0627a18": "齒白齊密常有光明。齒不黃黑亦不參差鮮白淨",
    "X30n0604_008:0627a19": "潔密而齊整常有光明。",
    "X30n0604_008:0627a20": "唇色赤好如頻婆果。此云相思果色丹紅潤可喻",
    "X30n0604_008:0627a21": "口唇。",
    "X30n0604_008:0627a22": "爾時妙莊嚴王讚歎佛如是等。如上所說希有之",
    "X30n0604_008:0627a23": "事。",
    "X30n0604_008:0627a24": "無量百千萬億功德已。所修之功所成之德。",
    "X30n0604_008:0627b01": "於如來前一心合掌復白佛言。先歎佛已復述其",
    "X30n0604_008:0627b02": "意。",
    "X30n0604_008:0627b03": "世尊未曾有也。歎所未有。",
    "X30n0604_008:0627b04": "如來之法。如來所證真淨大法。",
    "X30n0604_008:0627b05": "具足成就不可思議微妙功德。無法不具不可思",
    "X30n0604_008:0627b06": "議微妙功德悉皆成就。",
    "X30n0604_008:0627b07": "教戒所行安穩快善。教導戒約菩薩所行安隱受",
    "X30n0604_008:0627b08": "樂快得善利。",
    "X30n0604_008:0627b09": "我從今日不復自隨心行。不復隨順自心所行。",
    "X30n0604_008:0627b10": "不生邪見憍慢嗔恚諸惡之心。邪見不生則入正",
    "X30n0604_008:0627b11": "道憍慢不生則能恭敬嗔恚不生則慈悲起對佛立",
    "X30n0604_008:0627b12": "誓除諸惡心。",
    "X30n0604_008:0627b13": "說是語已禮佛而出。聞法得記讚佛發願能事已",
    "X30n0604_008:0627b14": "畢禮辭而退。",
    "X30n0604_008:0627b15": "佛告大眾於意云何妙莊嚴王豈異人乎今華德菩",
    "X30n0604_008:0627b16": "薩是其淨德夫人今佛前光照莊嚴相菩薩是。今",
    "X30n0604_008:0627b17": "法華會光照莊嚴即是昔世淨德夫人。",
    "X30n0604_008:0627b18": "哀愍妙莊嚴王及諸眷屬故於彼中生。為愍嚴王",
    "X30n0604_008:0627b19": "及王眷屬示現受生。",
    "X30n0604_008:0627b20": "其二子者。淨藏淨眼。",
    "X30n0604_008:0627b21": "今藥王菩薩藥上菩薩是。即此二子。",
    "X30n0604_008:0627b22": "是藥王藥上菩薩成就如此諸大功德已。歷劫之",
    "X30n0604_008:0627b23": "前已能成就眾多無量諸大功德。",
    "X30n0604_008:0627b24": "於無量百千萬億諸佛所。又於無量百千佛所。",
    "X30n0604_008:0627c01": "植眾德本。大菩提心四弘六度是諸菩薩植德之",
    "X30n0604_008:0627c02": "本。",
    "X30n0604_008:0627c03": "成就不可思議諸善功德。由植善故成就眾德。",
    "X30n0604_008:0627c04": "若有人識是二菩薩名字者。若人識此二菩薩名",
    "X30n0604_008:0627c05": "亦於佛門可以趣入。",
    "X30n0604_008:0627c06": "一切世間諸天人民亦應禮拜。能敬持名而行禮",
    "X30n0604_008:0627c07": "拜則是入道最初方便。",
    "X30n0604_008:0627c08": "佛說是妙莊嚴王本事品時八萬四千人遠塵離垢。",
    "X30n0604_008:0627c09": "八萬四千塵勞煩惱悉得斷除離諸障垢。",
    "X30n0604_008:0627c10": "於諸法中得法眼淨。楞嚴云想相為塵識情為垢",
    "X30n0604_008:0627c11": "二俱遠離則汝法眼應時精明。",
    "X30n0604_008:0627c12": "妙法蓮華經普賢菩薩勸發品第二十八",
    "X30n0604_008:0627c13": "普賢菩薩本生東方寶威德佛淨妙國土遙聞靈",
    "X30n0604_008:0627c14": "鷲說法華經與諸大眾俱時至此為欲聽法勸發",
    "X30n0604_008:0627c15": "道心。",
    "X30n0604_008:0627c16": "爾時普賢菩薩。化被眾生慈臨一切德隣極聖故",
    "X30n0604_008:0627c17": "曰普賢。",
    "X30n0604_008:0627c18": "以自在神通力。善功發用自在無礙神通之力。",
    "X30n0604_008:0627c19": "威德名聞。以威力故能伏魔怨以德善故普化一",
    "X30n0604_008:0627c20": "切名聲遠布聞於十方。",
    "X30n0604_008:0627c21": "與大菩薩無量無邊不可稱數。同眾多故無有邊",
    "X30n0604_008:0627c22": "量稱量莫盡非數可知。",
    "X30n0604_008:0627c23": "從東方來。從彼東土來至此方。",
    "X30n0604_008:0627c24": "所經諸國。所經由處。",
    "X30n0604_008:0628a01": "普皆震動。大地震動表破無明。",
    "X30n0604_008:0628a02": "雨寶蓮華。從真空性起一念善如空雨華。",
    "X30n0604_008:0628a03": "作無量百千萬億種種伎樂。意如伎兒和氣名樂。",
    "X30n0604_008:0628a04": "又與無數諸天龍夜义。此云捷疾鬼。",
    "X30n0604_008:0628a05": "乾闥婆。天帝樂神。",
    "X30n0604_008:0628a06": "阿脩羅。此云無端正即好鬬諍者。",
    "X30n0604_008:0628a07": "迦樓羅。此云金翅鳥。",
    "X30n0604_008:0628a08": "緊那羅。此云歌神天帝作樂即用此部。",
    "X30n0604_008:0628a09": "摩睺羅伽。此云大蟒蛇。",
    "X30n0604_008:0628a10": "人。世間之人。",
    "X30n0604_008:0628a11": "非人等。天脩鬼獄總名非人。",
    "X30n0604_008:0628a12": "大眾圍繞。眾擁普賢。",
    "X30n0604_008:0628a13": "各現威德神通之力。各各自現威神德用。",
    "X30n0604_008:0628a14": "到娑婆世界。娑婆此云堪忍眾生堪能忍眾苦故。",
    "X30n0604_008:0628a15": "耆闍崛山中。此云靈鷲。",
    "X30n0604_008:0628a16": "頭面禮釋迦牟尼佛。頭面接足頂禮世尊。",
    "X30n0604_008:0628a17": "右繞七匝。旋繞表敬。",
    "X30n0604_008:0628a18": "白佛言。先禮次言。",
    "X30n0604_008:0628a19": "世尊我於寶威德上王佛國。言其來處佛性尊貴",
    "X30n0604_008:0628a20": "名之為寶威德中勝名曰上王。",
    "X30n0604_008:0628a21": "遙聞此娑婆世界說法華經。天耳遠聞。",
    "X30n0604_008:0628a22": "與無量無邊百千萬億諸菩薩眾共來聽受。言所",
    "X30n0604_008:0628a23": "以來為欲聽法。",
    "X30n0604_008:0628a24": "唯願世尊當為說之。願佛為說。",
    "X30n0604_008:0628b01": "若善男子善女人於如來滅後。佛滅後者普賢之",
    "X30n0604_008:0628b02": "意正為末法善男信女求聞法要。",
    "X30n0604_008:0628b03": "云何能得是法華經。有何方便能得是經。",
    "X30n0604_008:0628b04": "佛告普賢菩薩若善男子善女人成就四法。四方",
    "X30n0604_008:0628b05": "便法如下自明。",
    "X30n0604_008:0628b06": "於如來滅後當得是法華經。有方便慧可得是經。",
    "X30n0604_008:0628b07": "一者為諸佛護念。心歸於佛則為諸佛之所護念。",
    "X30n0604_008:0628b08": "二者植眾德本。諸修行人以德為本種諸善根名",
    "X30n0604_008:0628b09": "植德本。",
    "X30n0604_008:0628b10": "三者入正定聚。正以簡邪聚包諸定心散佛隱入",
    "X30n0604_008:0628b11": "定佛現。",
    "X30n0604_008:0628b12": "四者發救一切眾生之心。前三種法悉是自利今",
    "X30n0604_008:0628b13": "此第四正是利他。",
    "X30n0604_008:0628b14": "善男子善女人如是成就四法。如經而修。",
    "X30n0604_008:0628b15": "於如來滅後必得是經。此結答也。",
    "X30n0604_008:0628b16": "爾時普賢菩薩白佛言。普賢白佛願欲守護。",
    "X30n0604_008:0628b17": "世尊於後五百歲。經明五五百歲第一五百解脫",
    "X30n0604_008:0628b18": "堅固第二五百禪定堅固第三五百持戒堅固第四",
    "X30n0604_008:0628b19": "五百多聞堅固第五五百鬪諍堅固今景定辛酉於",
    "X30n0604_008:0628b20": "後五百已過二百一十一載即斯時也。",
    "X30n0604_008:0628b21": "濁惡世中。即劫濁見濁煩惱濁眾生濁命濁五濁",
    "X30n0604_008:0628b22": "惡世也。",
    "X30n0604_008:0628b23": "其有受持是經典者。有人如上能持是經。",
    "X30n0604_008:0628b24": "我當守護除其衰患令得安穩。普賢願欲為之守",
    "X30n0604_008:0628c01": "護除其衰惱令其得獲身心安隱。",
    "X30n0604_008:0628c02": "使無伺求得其便者。鬼常伺候求欲害人菩薩護",
    "X30n0604_008:0628c03": "故令不得便。",
    "X30n0604_008:0628c04": "若魔。即魔王居欲界頂者。",
    "X30n0604_008:0628c05": "若魔子。魔王之子。",
    "X30n0604_008:0628c06": "若魔女。魔王之女。",
    "X30n0604_008:0628c07": "若魔民。魔所有眾。",
    "X30n0604_008:0628c08": "若為魔所著者。人被魔著復來魅人。",
    "X30n0604_008:0628c09": "若夜叉。此云捷疾鬼也。",
    "X30n0604_008:0628c10": "若羅剎。此云暴尸鬼。",
    "X30n0604_008:0628c11": "若鳩槃茶。此云厭魅鬼。",
    "X30n0604_008:0628c12": "若毗舍闍。此云噉精氣鬼。",
    "X30n0604_008:0628c13": "若吉蔗。此云起尸鬼。",
    "X30n0604_008:0628c14": "若富單那。此云臭餓鬼即行熱病者。",
    "X30n0604_008:0628c15": "若韋陀羅等。此云妙善即厭禱鬼。",
    "X30n0604_008:0628c16": "諸惱人者皆不得便。使一切鬼皆不能害。",
    "X30n0604_008:0628c17": "是人若行若立讀誦此經。隨意讀誦不拘行立。",
    "X30n0604_008:0628c18": "我爾時乘六牙白象王。普賢乘象以表大行牙喻",
    "X30n0604_008:0628c19": "六根白表純淨。",
    "X30n0604_008:0628c20": "與大菩薩眾俱詣其所。舉眾皆至誦經人所。",
    "X30n0604_008:0628c21": "而自現身供養守護。不求而應名為自現三業加",
    "X30n0604_008:0628c22": "敬名為供養閑邪存善名為守護。",
    "X30n0604_008:0628c23": "安慰其心。軟語慰喻以安其心。",
    "X30n0604_008:0628c24": "亦為供養法華經故。亦是為供法華之故。",
    "X30n0604_008:0629a01": "是人若坐思惟此經。端坐諦審名曰思惟。",
    "X30n0604_008:0629a02": "爾時我復乘白象王現其人前。前護行立即散心",
    "X30n0604_008:0629a03": "人今護端坐即定心人。",
    "X30n0604_008:0629a04": "其人若於法華經有所忘失一句一偈。其持經人",
    "X30n0604_008:0629a05": "若有脫忘。",
    "X30n0604_008:0629a06": "我當教之與共讀誦還令通利。慈力所加令無忘",
    "X30n0604_008:0629a07": "失。",
    "X30n0604_008:0629a08": "爾時受持讀誦法華經者得見我身。得見菩薩為",
    "X30n0604_008:0629a09": "現色身。",
    "X30n0604_008:0629a10": "甚大歡喜轉復精進。其心喜故倍加精進。",
    "X30n0604_008:0629a11": "以見我故即得三昧。此云正定。",
    "X30n0604_008:0629a12": "及陀羅尼。此云總持總攝空有遮惡護善。",
    "X30n0604_008:0629a13": "名為旋陀羅尼。周旋解了無所不通。",
    "X30n0604_008:0629a14": "百千萬億旋陀羅尼。從於一法演出無數百千萬",
    "X30n0604_008:0629a15": "億陀羅尼門。",
    "X30n0604_008:0629a16": "法音方便陀羅尼。於法音中善解方便。",
    "X30n0604_008:0629a17": "得如是等陀羅尼。諸總持門其數無量略舉二種",
    "X30n0604_008:0629a18": "故云等也。",
    "X30n0604_008:0629a19": "世尊若後世後五百歲濁惡世中。言後世者即佛",
    "X30n0604_008:0629a20": "滅後後五百者即今之世言濁惡者如前已解。",
    "X30n0604_008:0629a21": "比丘比丘尼優婆塞優婆夷。僧尼士女四眾弟子。",
    "X30n0604_008:0629a22": "求索者。求覓經者。",
    "X30n0604_008:0629a23": "受持者。以心領受憶持之者。",
    "X30n0604_008:0629a24": "讀誦者。對本明讀及背誦者。",
    "X30n0604_008:0629b01": "書寫者。若自書寫若倩人書。",
    "X30n0604_008:0629b02": "欲修習是法華經。欲依此經修習行法。",
    "X30n0604_008:0629b03": "於三七日中應一心精進。要期三七攝淨一心。",
    "X30n0604_008:0629b04": "滿三七日已。修期滿日。",
    "X30n0604_008:0629b05": "我當乘六牙白象與無量菩薩而自圍繞。與眾圍",
    "X30n0604_008:0629b06": "繞至行人所。",
    "X30n0604_008:0629b07": "以一切眾生所憙見身。眾生喜見上妙色身。",
    "X30n0604_008:0629b08": "現其人前而為說法示教利喜。現身開示教訓利",
    "X30n0604_008:0629b09": "益令生歡喜。",
    "X30n0604_008:0629b10": "亦復與其陀羅尼呪。亦復與說陀羅尼呪以守護",
    "X30n0604_008:0629b11": "之。",
    "X30n0604_008:0629b12": "得是陀羅尼故無有非人能破壞者。神呪力故魔",
    "X30n0604_008:0629b13": "不能壞。",
    "X30n0604_008:0629b14": "亦不為女人之所惑亂。身得法持色所不劫。",
    "X30n0604_008:0629b15": "我身亦自常護是人。我亦以身常護其人。",
    "X30n0604_008:0629b16": "唯願世尊聽我說此陀羅尼呪。示不專擅求佛聽",
    "X30n0604_008:0629b17": "許。",
    "X30n0604_008:0629b18": "即於佛前而說呪曰。阿檀地(一)檀陀婆地(二)檀陀",
    "X30n0604_008:0629b19": "婆帝(三)檀陀鳩賖隸(四)檀陀脩陀隸(五)修陀隸(六)脩",
    "X30n0604_008:0629b20": "陀羅婆底(七)佛駄婆羶禰(八)薩婆陀羅尼阿婆多尼",
    "X30n0604_008:0629b21": "(九)薩婆婆沙阿婆多尼(十)脩阿婆多尼(十一)僧伽婆履",
    "X30n0604_008:0629b22": "叉尼(十二)僧伽涅伽陀尼(十三)阿僧祇(十四)僧伽波伽地(十五)",
    "X30n0604_008:0629b23": "帝隸阿惰僧伽兜略阿羅帝波羅帝(十六)薩婆僧伽地",
    "X30n0604_008:0629b24": "三摩地伽藍地(十七)薩婆達磨脩波利剎帝(十八)薩婆薩",
    "X30n0604_008:0629c01": "埵樓馱憍舍略阿[少/兔]伽地(十九)辛阿毗吉利地帝(二十)",
    "X30n0604_008:0629c02": "一切神呪是佛密語密默治惡自消散不可解說所",
    "X30n0604_008:0629c03": "以不翻。",
    "X30n0604_008:0629c04": "世尊若有菩薩得聞是陀羅尼者。以呪難聞若有",
    "X30n0604_008:0629c05": "聞者。",
    "X30n0604_008:0629c06": "當知普賢神通之力。皆菩薩力之所加被。",
    "X30n0604_008:0629c07": "若法華經行閻浮提。閻浮樹名此云勝金樹近河",
    "X30n0604_008:0629c08": "邊果熟落水染沙成金為紫磨色提字翻洲即是南",
    "X30n0604_008:0629c09": "方贍部洲也。",
    "X30n0604_008:0629c10": "有受持者應作此念皆是普賢威神之力。令思所",
    "X30n0604_008:0629c11": "自。",
    "X30n0604_008:0629c12": "若有受持讀誦正憶念。即正思惟。",
    "X30n0604_008:0629c13": "解其義趣。善解經義趣佛之道。",
    "X30n0604_008:0629c14": "如說修行。如經所說修心行之。",
    "X30n0604_008:0629c15": "當知是人行普賢行。是人所行即普賢行。",
    "X30n0604_008:0629c16": "於無量無邊諸佛所深種善根。已於無邊諸佛之",
    "X30n0604_008:0629c17": "所深種菩提善根種子。",
    "X30n0604_008:0629c18": "為諸如來手摩其頭。得諸如來權智之手摩於菩",
    "X30n0604_008:0629c19": "薩實智之頂。",
    "X30n0604_008:0629c20": "若但書寫。但是書寫未能憶持讀誦解義。",
    "X30n0604_008:0629c21": "是人命終當生忉利天上。忉利此云三十三天散",
    "X30n0604_008:0629c22": "心修善得生欲界。",
    "X30n0604_008:0629c23": "是時八萬四千天女作眾伎樂而來迎之。以書經",
    "X30n0604_008:0629c24": "福得生天上感諸天子伎樂來迎。",
    "X30n0604_008:0630a01": "其人即著七寶冠於采女中娛樂快樂。采女娛樂",
    "X30n0604_008:0630a02": "暢快其心。",
    "X30n0604_008:0630a03": "何況受持讀誦正憶念解其義趣如說修行若有人",
    "X30n0604_008:0630a04": "受持讀誦解其義趣。其功尤勝。",
    "X30n0604_008:0630a05": "是人命終為千佛授手。命終得佛授手提携。",
    "X30n0604_008:0630a06": "令不恐怖。使得心安。",
    "X30n0604_008:0630a07": "不墮惡趣。離四惡趣。",
    "X30n0604_008:0630a08": "即往兜率天上。兜率此云知足天。",
    "X30n0604_008:0630a09": "彌勒菩薩所。此云慈氏菩薩。",
    "X30n0604_008:0630a10": "彌勒菩薩有三十二相大菩薩眾所共圍繞。勝友",
    "X30n0604_008:0630a11": "會同。",
    "X30n0604_008:0630a12": "有百千萬億天女眷屬而於中生。此乃兜率外院",
    "X30n0604_008:0630a13": "凡夫天也若是內院則無女人。",
    "X30n0604_008:0630a14": "有如是等功德利益。明功益多。",
    "X30n0604_008:0630a15": "是故智者應當一心自書若使人書。倩人為書。",
    "X30n0604_008:0630a16": "受持讀誦正憶念如說修行。書寫受持讀誦解說",
    "X30n0604_008:0630a17": "是開解也如說修行即起行。",
    "X30n0604_008:0630a18": "世尊我今以神通力故守護是經。願以通力而守",
    "X30n0604_008:0630a19": "護之。",
    "X30n0604_008:0630a20": "於如來滅後。末法之世。",
    "X30n0604_008:0630a21": "閻浮提內。所流行處。",
    "X30n0604_008:0630a22": "廣令流布使不斷絕。令經廣布解行不絕則得佛",
    "X30n0604_008:0630a23": "種相續不斷。",
    "X30n0604_008:0630a24": "爾時釋迦牟尼佛讚言。美其願力所以稱讚。",
    "X30n0604_008:0630b01": "善哉善哉普賢汝能護助是經。却除魔惱名之為",
    "X30n0604_008:0630b02": "護勸進修善名之為助。",
    "X30n0604_008:0630b03": "令多所眾生安樂利益。一人持經不惱一切令多",
    "X30n0604_008:0630b04": "所眾皆得安樂。",
    "X30n0604_008:0630b05": "汝已成就不可思議功德。汝久已成不思議力。",
    "X30n0604_008:0630b06": "深大慈悲。慈能與樂悲能拔苦拔二死苦與三德",
    "X30n0604_008:0630b07": "樂名為深大。",
    "X30n0604_008:0630b08": "從久遠來發阿耨多羅三耨三菩提意。久已發起",
    "X30n0604_008:0630b09": "無上道意。",
    "X30n0604_008:0630b10": "而能作是神通之願守護是經。作神通願護法受",
    "X30n0604_008:0630b11": "生。",
    "X30n0604_008:0630b12": "我當以神通力守護能受持普賢菩薩名者。我亦",
    "X30n0604_008:0630b13": "當護有能受持汝之名者。",
    "X30n0604_008:0630b14": "普賢若有受持讀誦正憶念修習書寫是法華經者。",
    "X30n0604_008:0630b15": "能行是者。",
    "X30n0604_008:0630b16": "當知是人則見釋迦牟尼佛。經文即是如來法身",
    "X30n0604_008:0630b17": "其見法者則是見佛。",
    "X30n0604_008:0630b18": "如從佛口聞此經典。雖生末世信得經文則與親",
    "X30n0604_008:0630b19": "聞等無有異。",
    "X30n0604_008:0630b20": "當知是人供養釋迦牟尼佛。隨順佛語名供養佛。",
    "X30n0604_008:0630b21": "當知是人佛讚善哉。所行如法為佛稱讚。",
    "X30n0604_008:0630b22": "當知是人為釋迦牟尼佛手摩其頭。得佛權智摩",
    "X30n0604_008:0630b23": "實智頂如手摩頭。",
    "X30n0604_008:0630b24": "當知是人為釋迦牟尼佛衣之所覆。忍辱名衣力",
    "X30n0604_008:0630c01": "能忍受遮惡不生名佛衣覆。",
    "X30n0604_008:0630c02": "如是之人。如上行人。",
    "X30n0604_008:0630c03": "不復貪著世樂。以法自娛不貪世味。",
    "X30n0604_008:0630c04": "不好外道經書手筆。心不好樂外道經書亦不好",
    "X30n0604_008:0630c05": "其製作手筆。",
    "X30n0604_008:0630c06": "亦復不喜親近其人。狎邪長惡故不喜近。",
    "X30n0604_008:0630c07": "及諸惡者。一切為惡不善之者。",
    "X30n0604_008:0630c08": "若屠兒。殺生之者。",
    "X30n0604_008:0630c09": "若畜猪羊雞狗。為利養生初非善類。",
    "X30n0604_008:0630c10": "若獵師。捕生之人。",
    "X30n0604_008:0630c11": "若衒賣女色。以色衒賣非良人也。",
    "X30n0604_008:0630c12": "是人心意質直。是持經人心誠意正質朴端直。",
    "X30n0604_008:0630c13": "有正憶念。恭默思道心無妄念。",
    "X30n0604_008:0630c14": "有福德力。以福力故遠離障惡。",
    "X30n0604_008:0630c15": "是人不為三毒所惱。心常有道三毒不生。",
    "X30n0604_008:0630c16": "亦不為嫉妬。害賢曰嫉忌色曰妬。",
    "X30n0604_008:0630c17": "我慢邪慢。持己陵他名為我慢著邪侮正名為邪",
    "X30n0604_008:0630c18": "慢。",
    "X30n0604_008:0630c19": "增上慢所惱。持己增勝下視他人名增上慢以福",
    "X30n0604_008:0630c20": "德故如上諸過所不能惱。",
    "X30n0604_008:0630c21": "是人少欲知足。於未得者不生希望名為少欲於",
    "X30n0604_008:0630c22": "現在者隨分省儉名為知足。",
    "X30n0604_008:0630c23": "能修普賢之行。能忍逆順能離過惡以此修心名",
    "X30n0604_008:0630c24": "普賢行。",
    "X30n0604_008:0631a01": "普賢若如來滅後後五百歲。如前已解。",
    "X30n0604_008:0631a02": "若有人見受持讀誦法華經者。見持經人。",
    "X30n0604_008:0631a03": "應作是念此人不久當詣道場。得入佛道名詣道",
    "X30n0604_008:0631a04": "場。",
    "X30n0604_008:0631a05": "破諸魔眾。破不善境諸魔怨眾。",
    "X30n0604_008:0631a06": "得阿耨多羅三藐三菩提。得成無上正等正覺。",
    "X30n0604_008:0631a07": "轉法輪。以佛之法展轉度化名轉法輪。",
    "X30n0604_008:0631a08": "擊法皷。以大音聲演說諸法名擊法皷。",
    "X30n0604_008:0631a09": "吹法螺。樂中吹螺即是改號隨機改轉名吹法螺。",
    "X30n0604_008:0631a10": "雨法雨。說法利生令成善種如澍甘雨增長芽莖。",
    "X30n0604_008:0631a11": "當坐天人大眾中師子法座上。師子座者以表威",
    "X30n0604_008:0631a12": "德獸王一吼百獸皆怖法音一震萬類共聞。",
    "X30n0604_008:0631a13": "普賢若於後世受持讀誦是經典者。末世持經行",
    "X30n0604_008:0631a14": "道之人。",
    "X30n0604_008:0631a15": "是人不復貪著衣服臥具飲食資生之物。前文所",
    "X30n0604_008:0631a16": "明於外境上不生貪著今此所明於受用上不起貪",
    "X30n0604_008:0631a17": "心。",
    "X30n0604_008:0631a18": "所願不虗。隨有所願實稱其心。",
    "X30n0604_008:0631a19": "亦於現世得其福報。上明來生此說現報。",
    "X30n0604_008:0631a20": "若有人輕毀之言汝狂人耳。毀持經人名為狂者。",
    "X30n0604_008:0631a21": "空作是行終無所獲。空作無獲謗無因果。",
    "X30n0604_008:0631a22": "如是罪報當世世無眼。輕人毀法壞他正見故感",
    "X30n0604_008:0631a23": "無目彰罪深也非止一生故云世世。",
    "X30n0604_008:0631a24": "若有供養讚歎之者。若見持經供養讚歎。",
    "X30n0604_008:0631b01": "當於今世得現果報。現世即報感應速也。",
    "X30n0604_008:0631b02": "若復見受持是經者。見有持者。",
    "X30n0604_008:0631b03": "出其過惡。揚其短處。",
    "X30n0604_008:0631b04": "若實若不實。實猶得罪況復謗他。",
    "X30n0604_008:0631b05": "此人現世得白癩病。以惡加人令他遭玷身病白",
    "X30n0604_008:0631b06": "癩罪是自貽。",
    "X30n0604_008:0631b07": "若有輕笑之者。輕陵取笑持經之者。",
    "X30n0604_008:0631b08": "當世世牙齒疎缺。輕毀牙疎戲笑齒缺。",
    "X30n0604_008:0631b09": "醜脣平鼻。唇如吹火下垂上縮鼻梁不起即匾[匚@虒]",
    "X30n0604_008:0631b10": "也。",
    "X30n0604_008:0631b11": "手脚繚戾。行用非正病見手足。",
    "X30n0604_008:0631b12": "眼目角[月*來]。眼生三角或復轉晴。",
    "X30n0604_008:0631b13": "身體臭穢。毒氣傷人感身臭穢。",
    "X30n0604_008:0631b14": "惡瘡膿血。心毒惡瘡語毒膿血。",
    "X30n0604_008:0631b15": "水腹短氣。因時氣怒果時水腹因時短倩果時氣",
    "X30n0604_008:0631b16": "促。",
    "X30n0604_008:0631b17": "諸惡重病。謗法謗人造諸重過故感如是諸惡病",
    "X30n0604_008:0631b18": "緣非從天降非從地涌亦非人與業使然也。",
    "X30n0604_008:0631b19": "是故普賢若見受持是經典者。毀既罪深敬則福",
    "X30n0604_008:0631b20": "厚。",
    "X30n0604_008:0631b21": "當起遠迎。見當起身遠去迎接。",
    "X30n0604_008:0631b22": "當如敬佛。以無佛時此人弘經替佛補處當如敬",
    "X30n0604_008:0631b23": "佛。",
    "X30n0604_008:0631b24": "說是普賢勸發品時。佛說是時。",
    "X30n0604_008:0631c01": "恒河沙等無量無邊菩薩。恒河之沙其細如麵舉",
    "X30n0604_008:0631c02": "河沙數喻菩薩者言其多也。",
    "X30n0604_008:0631c03": "得百千萬億旋陀羅尼。此云旋總持由敬信心發",
    "X30n0604_008:0631c04": "生智慧於一法中解無量義曰旋總持。",
    "X30n0604_008:0631c05": "三千大千世界微塵等諸菩薩。如以三千大千世",
    "X30n0604_008:0631c06": "界抹為微塵以喻得道菩薩之數。",
    "X30n0604_008:0631c07": "具普賢道。因聞妙法是諸菩薩皆得具足普賢之",
    "X30n0604_008:0631c08": "道。",
    "X30n0604_008:0631c09": "佛說是經時普賢等諸菩薩。大菩薩眾。",
    "X30n0604_008:0631c10": "舍利弗等諸聲聞。大聲聞眾。",
    "X30n0604_008:0631c11": "及諸天龍人非人等。八部之眾。",
    "X30n0604_008:0631c12": "一切大會皆大歡喜。聞法得益心大喜悅。",
    "X30n0604_008:0631c13": "受持佛語。語即此經信力故受念力故持。",
    "X30n0604_008:0631c14": "作禮而去。聞法既周合掌敬禮却行而退。",
    "X30n0604_008:0631c16": "妙法蓮華經句解卷第八(終)"
}