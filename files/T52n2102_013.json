{
    "T52n2102_013:0086a18": "弘明集卷第十三",
    "T52n2102_013:0086a20": "梁楊都建初寺釋僧祐律師撰",
    "T52n2102_013:0086a21": "郗嘉賓奉法要顏延之庭誥二章",
    "T52n2102_013:0086a22": "王該日月燭",
    "T52n2102_013:0086a23": "奉法要郤中書",
    "T52n2102_013:0086a24": "[0086a24] 三自歸者。歸佛歸十二部經歸比丘僧。過去",
    "T52n2102_013:0086a25": "見在當來三世十方佛。三世十方經法。三",
    "T52n2102_013:0086a26": "世十方僧。每禮拜懺悔。皆當至心歸命。并慈",
    "T52n2102_013:0086a27": "念一切眾生。願令悉得度脫。外國音稱南無。",
    "T52n2102_013:0086a28": "漢曰歸命。佛者漢音曰覺。僧者漢音曰眾。五",
    "T52n2102_013:0086a29": "戒一者不殺。不得教人殺。常當堅持盡形壽。",
    "T52n2102_013:0086b01": "二者不盜。不得教人盜。常當堅持盡形壽。",
    "T52n2102_013:0086b02": "三者不婬。不得教人婬。常當堅持盡形壽。四",
    "T52n2102_013:0086b03": "者不欺。不得教人欺。常當堅持盡形壽。五者",
    "T52n2102_013:0086b04": "不飲酒。不得以酒為惠施。常當堅持盡形壽。",
    "T52n2102_013:0086b05": "若以酒為藥。當權其輕重。要於不可致醉。",
    "T52n2102_013:0086b06": "醉有三十六失。經教以為深誡。不殺則長",
    "T52n2102_013:0086b07": "壽。不盜則常泰。不婬則清淨。不欺則人常。敬",
    "T52n2102_013:0086b08": "信不醉則神理明治。已行五戒便修歲三月",
    "T52n2102_013:0086b09": "六齋。歲三齋者。正月一日至十五日。五月一",
    "T52n2102_013:0086b10": "日至十五日。九月一日至十五日。月六齋者。",
    "T52n2102_013:0086b11": "月八日十四日十五日二十三日二十九日三",
    "T52n2102_013:0086b12": "十日。凡齋日皆當魚肉不御。迎中而食。既中",
    "T52n2102_013:0086b13": "之後。甘香美味一不得嘗。洗心念道歸命三",
    "T52n2102_013:0086b14": "尊。悔過自責行四等心。遠離房室不著六欲。",
    "T52n2102_013:0086b15": "不得鞭撻罵詈乘駕牛馬帶持兵仗。婦人則",
    "T52n2102_013:0086b16": "兼去香花脂粉之飾。端心正意務存柔順。齋",
    "T52n2102_013:0086b17": "者普為先亡見在知識親屬并及一切眾生。",
    "T52n2102_013:0086b18": "皆當因此至誠各相發心。心既感發則終",
    "T52n2102_013:0086b19": "免罪苦。是以忠孝之士務加勉勵。良以兼拯",
    "T52n2102_013:0086b20": "之功。非徒在己故也。齋日唯得專惟玄觀講",
    "T52n2102_013:0086b21": "頌法言。若不能行空當習六思念。六思念",
    "T52n2102_013:0086b22": "者。念佛念經念僧念施念戒念天。何謂念天。",
    "T52n2102_013:0086b23": "十善四等為應天行。又要當稱力所及勉濟",
    "T52n2102_013:0086b24": "眾生。",
    "T52n2102_013:0086b25": "[0086b25] 十善者。身不犯殺盜婬。意不嫉恚癡。口不妄",
    "T52n2102_013:0086b26": "言綺語兩舌惡口。何謂不殺。常當矜愍一切",
    "T52n2102_013:0086b27": "蠕動之類。雖在困急終不害彼。凡眾生厄",
    "T52n2102_013:0086b28": "難皆當盡心營救。隨其水陸各令得所。疑有",
    "T52n2102_013:0086b29": "為已殺者皆不當受。何謂為盜。凡取非己有",
    "T52n2102_013:0086c01": "不問小大。及&#x8385;官不清。皆謂之盜。何謂為婬。",
    "T52n2102_013:0086c02": "一切諸著普謂之婬。施之色欲非正匹偶。皆",
    "T52n2102_013:0086c03": "不得犯。",
    "T52n2102_013:0086c04": "[0086c04] 又私竊不公亦兼盜罪。所謂嫉者。謂&#x59AC;忌也。",
    "T52n2102_013:0086c05": "見人之善見人有得。皆當代之歡喜。不得有",
    "T52n2102_013:0086c06": "爭競憎嫉之心。所謂恚者。心懷忿恨藏結於",
    "T52n2102_013:0086c07": "內。所謂癡者。不信大法疑昧經道。何謂妄言。",
    "T52n2102_013:0086c08": "以無為有虛造無端。何謂綺語。文飾巧言華",
    "T52n2102_013:0086c09": "而不實。何謂兩舌。背向異辭對此說彼。何謂",
    "T52n2102_013:0086c10": "惡口。謂罵詈也。",
    "T52n2102_013:0086c11": "[0086c11] 或云口說。不善之事令人承以為罪。亦為惡",
    "T52n2102_013:0086c12": "口。凡此十事皆不得暫起心念。是為十善。亦",
    "T52n2102_013:0086c13": "謂十戒。五戒檢形十善防心。事有&#x758E;密。故報",
    "T52n2102_013:0086c14": "有輕重。凡在有方之境。總謂三界。三界之內。",
    "T52n2102_013:0086c15": "凡有五道。一曰天。二曰人。三曰畜生。四曰餓",
    "T52n2102_013:0086c16": "鬼。五曰地獄。全五戒則人相備。具十善則生",
    "T52n2102_013:0086c17": "天堂。全一戒者則亦得為人。人有高卑。或",
    "T52n2102_013:0086c18": "壽夭不同。皆由戒有多少。反十善者謂之十",
    "T52n2102_013:0086c19": "惡。十惡畢犯則入地獄。抵&#x63EC;強梁不受忠諫。",
    "T52n2102_013:0086c20": "及毒心內盛殉私欺殆。則或墮畜生。或生",
    "T52n2102_013:0086c21": "蛇虺。慳貪專利常苦不足。則墮餓鬼。其罪",
    "T52n2102_013:0086c22": "若轉少而多陰。私情不公亮。皆墮鬼神。雖",
    "T52n2102_013:0086c23": "受微福不免苦痛。此謂三塗。亦謂三惡道。",
    "T52n2102_013:0086c24": "[0086c24] 色痛痒思想生死識。謂之五陰。凡一物外",
    "T52n2102_013:0086c25": "有形可見者為色。失之則憂惱為痛得則歡",
    "T52n2102_013:0086c26": "喜為痒。未至逆念為思。過去追憶為想。心念",
    "T52n2102_013:0086c27": "始起為生。想過意識滅為死。曾關於心戢而",
    "T52n2102_013:0086c28": "不忘為識。識者經歷累劫。猶萌之於懷。雖昧",
    "T52n2102_013:0086c29": "其所由而滯於根。潛結始自毫釐終成淵岳。",
    "T52n2102_013:0087a01": "是以學者務慎所習。",
    "T52n2102_013:0087a02": "[0087a02] 五蓋。一曰貪婬。二曰瞋恚。三曰愚癡。四曰邪",
    "T52n2102_013:0087a03": "見。五曰調戲。別而言之。求欲為貪。耽著為",
    "T52n2102_013:0087a04": "婬。外發為瞋。內結為恚。繫於縛著觸理倒惑",
    "T52n2102_013:0087a05": "為愚癡。生死因緣癡為本。一切諸著皆始於",
    "T52n2102_013:0087a06": "癡。地獄苦酷多由於恚。",
    "T52n2102_013:0087a07": "[0087a07] 經云。卒&#x9B2A;殺人其罪尚輕。懷毒陰謀則累劫",
    "T52n2102_013:0087a08": "彌結。無解脫之期。",
    "T52n2102_013:0087a09": "[0087a09] 六情。一名六衰。亦曰六欲。謂目受色耳受聲",
    "T52n2102_013:0087a10": "鼻受香舌受味身受細滑心受識。識者即上",
    "T52n2102_013:0087a11": "所謂識陰者也。五陰六欲。蓋生死之原本。罪",
    "T52n2102_013:0087a12": "苦之所由。消御之方皆具載眾經。",
    "T52n2102_013:0087a13": "[0087a13] 經云。心作天心作人心作地獄心作畜生。乃",
    "T52n2102_013:0087a14": "至得道者也亦心也。凡慮發乎心皆念念受",
    "T52n2102_013:0087a15": "報。雖事未及形而幽對冥構。夫情念員速倏",
    "T52n2102_013:0087a16": "忽無間。機動毫端遂充宇宙。罪福形道靡不",
    "T52n2102_013:0087a17": "由之。吉凶悔吝定於俄頃。是以行道之人必",
    "T52n2102_013:0087a18": "慎獨。於心防微慮。始以至理為城池。常領本",
    "T52n2102_013:0087a19": "以禦末。不以事形未著而輕起心念。豈唯言",
    "T52n2102_013:0087a20": "出乎室千里應之。莫見乎隱所慎在形哉。",
    "T52n2102_013:0087a21": "[0087a21] 異出十二門經云。人有善恒當掩之。有惡宜",
    "T52n2102_013:0087a22": "令彰露。夫君子之心無適無莫。過而無悔當",
    "T52n2102_013:0087a23": "不自得。宜其任行藏於所遇。豈有心於隱顯。",
    "T52n2102_013:0087a24": "然則教之所施。其在常近乎。原夫天理之於",
    "T52n2102_013:0087a25": "罪福。外泄則愈輕。內結則彌重。既跡著於人",
    "T52n2102_013:0087a26": "事。必有損於冥應。且伐善施勞。有生之大情。",
    "T52n2102_013:0087a27": "匿非文過。品物之所同。善著則跡彰。跡彰則",
    "T52n2102_013:0087a28": "譽集。苟情係沮勸而譽集於外。藏&#x608B;之心必",
    "T52n2102_013:0087a29": "盈乎內。且人之君子猶天之小人。況乎仁德",
    "T52n2102_013:0087b01": "未至而名浮於實。獲戾幽冥固必然矣。夫苟",
    "T52n2102_013:0087b02": "非備德必有不周。坦而公之則與事而散。若",
    "T52n2102_013:0087b03": "乃負理之心銘之懷抱。而外修情貌以免人",
    "T52n2102_013:0087b04": "尤。收集俗譽。大誣天理。自然之釁得不愈重",
    "T52n2102_013:0087b05": "乎。是以莊生云。為不善於幽昧之中。鬼神",
    "T52n2102_013:0087b06": "得而誅之。且人之情也。不愧於理而愧乎物。",
    "T52n2102_013:0087b07": "愆著則毀至。毀至而恥生。情存近復則弊不",
    "T52n2102_013:0087b08": "至積。恃其不彰則終莫悛革。加以天釁內充",
    "T52n2102_013:0087b09": "而懼其外。顯則幽慮萬端。巧防彌密窮年所",
    "T52n2102_013:0087b10": "存。唯此之務天殃物累終必頓集。蓋由不防",
    "T52n2102_013:0087b11": "萌謀始而匿非揚善故也。",
    "T52n2102_013:0087b12": "[0087b12] 正齋經云。但得說人百善。不得說人一惡。說",
    "T52n2102_013:0087b13": "人之善善心便生。說人之惡便起忿意。意始",
    "T52n2102_013:0087b14": "雖微漸相資積。是以一善生巨億萬善。一惡",
    "T52n2102_013:0087b15": "生巨億萬惡。古人云。兵家之興不過三世。陳",
    "T52n2102_013:0087b16": "平亦云。我多陰謀子孫不昌。引以為教。誠足",
    "T52n2102_013:0087b17": "以有弘。然齊楚享遺嗣於累葉。顏冉靡顯報",
    "T52n2102_013:0087b18": "於後昆。既已著之於事驗。不俟推理而後明",
    "T52n2102_013:0087b19": "也。且[骨*玄]殛禹興盻鮒異形。四罪不及百代",
    "T52n2102_013:0087b20": "通典。哲王御世猶無淫濫。況乎自然玄應不",
    "T52n2102_013:0087b21": "以情者。而令罪福錯受善惡無章其誣理也。",
    "T52n2102_013:0087b22": "固亦深矣。且秦制牧孥之刑。猶以犯者為",
    "T52n2102_013:0087b23": "主。主嬰其罰然後責及其餘。若釁不當身而",
    "T52n2102_013:0087b24": "殃延親屬。以茲制法豈唯聖典之所不容。固",
    "T52n2102_013:0087b25": "亦申韓之所必去矣。是以泥洹經云。父作不",
    "T52n2102_013:0087b26": "善子不代受。子作不善父亦不受。善自獲福",
    "T52n2102_013:0087b27": "惡自受殃。至矣哉斯言允心應理然。原夫世",
    "T52n2102_013:0087b28": "教之興。豈不以情受所存不止乎己。所及彌",
    "T52n2102_013:0087b29": "廣則誡懼愈深。是以韜理實於韞韥每申近",
    "T52n2102_013:0087c01": "以斂&#x9E81;進無虧於懲勸而有適於物宜有懷",
    "T52n2102_013:0087c02": "之流宜略其事而喻深領幽旨。若乃守文而",
    "T52n2102_013:0087c03": "不通其變。殉教而不達教情。以之處心循",
    "T52n2102_013:0087c04": "理。不亦外乎。",
    "T52n2102_013:0087c05": "[0087c05] 夫罪福之於逆順。固必應而無差者也。苟昧",
    "T52n2102_013:0087c06": "斯道。則邪正無位寄心無准矣。至於考之當",
    "T52n2102_013:0087c07": "年信漫而少徵。理無愆違而事不恒著。豈得",
    "T52n2102_013:0087c08": "不歸諸宿緣。推之來世耶。是以有心於理",
    "T52n2102_013:0087c09": "者。審影響之難誣。廢事證而冥寄。達天網之",
    "T52n2102_013:0087c10": "宏&#x758E;。故期之於靡漏。悟運往之無間。混萬劫",
    "T52n2102_013:0087c11": "於一朝。括三世而玄同。要終歸於必至。豈以",
    "T52n2102_013:0087c12": "顯昧改心淹速革慮哉。此最始信之根至",
    "T52n2102_013:0087c13": "而業心所深期也。",
    "T52n2102_013:0087c14": "[0087c14] 十二門經云。有時自計。我端正好。便當自念。",
    "T52n2102_013:0087c15": "身中無所有。但有肝腸胃肺骨血屎溺。有何",
    "T52n2102_013:0087c16": "等好。復觀他人身中。惡露皆如是。若慳貪意",
    "T52n2102_013:0087c17": "起。當念財物珍寶生不持來死不俱去。而流",
    "T52n2102_013:0087c18": "遷變化朝夕難保。身不久存物無常主。宜及",
    "T52n2102_013:0087c19": "當年施恩行惠贍乏以財救疾以藥。終日欣",
    "T52n2102_013:0087c20": "欣務存營濟。若瞋恚意起。當深生平等兼護",
    "T52n2102_013:0087c21": "十戒。差摩竭云。菩薩所行忍辱為大。若罵詈",
    "T52n2102_013:0087c22": "者默而不報。若撾捶者受而不校。若瞋怒者",
    "T52n2102_013:0087c23": "慈心向之。若謗毀者不念其惡。法句又云。受",
    "T52n2102_013:0087c24": "辱心如地。行忍如門閫。地及門閫。蓋取其",
    "T52n2102_013:0087c25": "藏垢納洿終日受踐也。成具經曰。彼以四過",
    "T52n2102_013:0087c26": "加己則覺知口之失也。報以善言和語。至誠",
    "T52n2102_013:0087c27": "不飾。四過者。上之所謂兩舌惡口妄言綺語",
    "T52n2102_013:0087c28": "也。夫彼以惡來我以善應。苟心非木石理無",
    "T52n2102_013:0087c29": "不感。但患處之不恒。弘之不積耳。苟能每事",
    "T52n2102_013:0088a01": "思忍。則悔&#x608B;消於見世。福報顯於將來。",
    "T52n2102_013:0088a02": "[0088a02] 賢者德經云。心所不安未常加物。即近而言",
    "T52n2102_013:0088a03": "則忠恕之道。推而極之四等之義。四等者何。",
    "T52n2102_013:0088a04": "慈悲喜護也。何謂為慈。愍傷眾生等一物我。",
    "T52n2102_013:0088a05": "推己恕彼願令普安。愛及昆蟲情無同異。何",
    "T52n2102_013:0088a06": "謂為悲。博愛兼拯雨淚惻心。要令實功潛",
    "T52n2102_013:0088a07": "著不直有心而已。何謂為喜。歡悅柔軟施而",
    "T52n2102_013:0088a08": "無悔。何謂為愛護。隨其方便觸類善救。津梁",
    "T52n2102_013:0088a09": "會通務存弘濟。能行四等三界極尊。但未能",
    "T52n2102_013:0088a10": "冥心無兆則有數必終。是以本起經云。諸天",
    "T52n2102_013:0088a11": "雖樂福盡亦喪。貴極而天道與地獄對門。成",
    "T52n2102_013:0088a12": "具又云。福者有苦。有盡有煩勞有往還泥洹",
    "T52n2102_013:0088a13": "經曰。五道無安唯無為快。經稱行道者。先當",
    "T52n2102_013:0088a14": "捨世八事。利衰毀譽稱譏苦樂。聞善不喜聞",
    "T52n2102_013:0088a15": "惡不懼。信心天固。沮勸無以動其志。埋根",
    "T52n2102_013:0088a16": "於中外物不能干其慮。且當年所遇必由宿",
    "T52n2102_013:0088a17": "緣。宿緣玄運信同四時。其來不可禦。其去不",
    "T52n2102_013:0088a18": "能止。固當順而安之悅而畢之。懃增道習期",
    "T52n2102_013:0088a19": "諸忘心。形報既廢乃獲大安耳。夫理本於心",
    "T52n2102_013:0088a20": "而報彰於事。猶形正則影直。聲和而響順此",
    "T52n2102_013:0088a21": "自然玄應。孰有為之者哉。然則契心神道固",
    "T52n2102_013:0088a22": "宜期之通理務存遠太虛中正己而無希外",
    "T52n2102_013:0088a23": "助不可接以卑瀆要以情求。此乃厝懷之關",
    "T52n2102_013:0088a24": "鍵。學者所宜思也。或謂心念必報理同影響。",
    "T52n2102_013:0088a25": "但當求己而已。固無事於幽冥。原經教之設。",
    "T52n2102_013:0088a26": "蓋所以悟夫求己。然求己之方。非教莫悟。悟",
    "T52n2102_013:0088a27": "因乎教。則功由神道。欣感發中必形於事。",
    "T52n2102_013:0088a28": "亦由詠歌不足係以手舞。然則奉而尊之。蓋",
    "T52n2102_013:0088a29": "理所不必須而情所不能廢。宜縱己深體教",
    "T52n2102_013:0088b01": "旨。忘懷欣想。將以己引物自同乎眾。所以",
    "T52n2102_013:0088b02": "固新涉之志而令寄懷有擬。",
    "T52n2102_013:0088b03": "[0088b03] 經云。生苦老苦病苦死苦。怨憎會苦恩愛別",
    "T52n2102_013:0088b04": "離苦所求不得苦。遇此諸苦則宜深惟緣對",
    "T52n2102_013:0088b05": "兼覺魔偽。開以達觀弘以等心。且區區一生",
    "T52n2102_013:0088b06": "有同過隙。所遇雖殊終歸枯朽。得失少多固",
    "T52n2102_013:0088b07": "不足計。該以數塗則此心自息。又苟未入道",
    "T52n2102_013:0088b08": "則休慼迭用。聚散去來賢愚同致。是以經",
    "T52n2102_013:0088b09": "云。安則有危得則有喪。合會有離生則有死。",
    "T52n2102_013:0088b10": "蓋自然之常勢。必至之定期。推而安之則無",
    "T52n2102_013:0088b11": "往不夷。",
    "T52n2102_013:0088b12": "[0088b12] 維摩詰云。一切諸法定意生形。然則兆動於",
    "T52n2102_013:0088b13": "始事應乎末。念起而有慮息則無。意之所安",
    "T52n2102_013:0088b14": "則觸遇而夷。情之所礙則無往不滯。因此而",
    "T52n2102_013:0088b15": "言。通滯之所由。在我而不在物也。若乃懼生",
    "T52n2102_013:0088b16": "於心則釁乘於外。外釁既乘內懼愈結。苟患",
    "T52n2102_013:0088b17": "失之無所不至矣。是以經稱丈夫畏時非人",
    "T52n2102_013:0088b18": "得其便。誠能住心以理天關內固。則人鬼罔",
    "T52n2102_013:0088b19": "間緣對自息。萬有無以嬰。眾邪不能襲。",
    "T52n2102_013:0088b20": "[0088b20] 四非常。一曰無常。二曰苦。三曰空。四曰非",
    "T52n2102_013:0088b21": "身。少長殊形陵谷易處。謂之無常。盛衰相",
    "T52n2102_013:0088b22": "襲欣極必悲。謂之為苦。一切萬有終歸於無。",
    "T52n2102_013:0088b23": "謂之為空。神無常宅遷化靡停。謂之非身。經",
    "T52n2102_013:0088b24": "稱處或樂之地。覺必苦之對。蓋推代謝於往",
    "T52n2102_013:0088b25": "復。審樂往則哀來。故居安慮危夕惕榮觀。若",
    "T52n2102_013:0088b26": "夫深於苦者。謂之見諦。達有心則有滯。有滯",
    "T52n2102_013:0088b27": "則苦存。雖貴極人天位兼崇高。所乘愈重矜",
    "T52n2102_013:0088b28": "著彌深。情之所樂於理愈苦。故經云。三界皆",
    "T52n2102_013:0088b29": "苦無可樂者。又云。五道眾生共在一大獄中。",
    "T52n2102_013:0088c01": "苟心係乎有則罪福同貫。故總謂三界為一",
    "T52n2102_013:0088c02": "大獄。佛問諸弟子。何謂無常。一人曰。一日不",
    "T52n2102_013:0088c03": "可保不可保。是為無常。佛言。非佛弟子。一",
    "T52n2102_013:0088c04": "人曰。食頃不可保。是為無常。佛言。非佛弟",
    "T52n2102_013:0088c05": "子。一人曰。出息不報便就後世。是為無常。佛",
    "T52n2102_013:0088c06": "言。真佛弟子。夫無常顯證日陳於前。而萬代",
    "T52n2102_013:0088c07": "同歸終莫之悟。無瞬息之安保永世之計。懼",
    "T52n2102_013:0088c08": "不在交則每事殆懈。以之進德則功無覆簣。",
    "T52n2102_013:0088c09": "以之治心則惰其所習。是以有道之士。指寸",
    "T52n2102_013:0088c10": "陰而惜逝。恒自強於鞭後業興時競。惟日不",
    "T52n2102_013:0088c11": "足則亂念無因而生。緣對靡由而起。",
    "T52n2102_013:0088c12": "[0088c12] 六度。一曰施。二曰戒。三曰忍辱。四曰情進。",
    "T52n2102_013:0088c13": "五曰一心。六曰智慧。積而能散潤濟眾生。施",
    "T52n2102_013:0088c14": "也。謹守十善閉邪以誠。誡也。犯而不校常",
    "T52n2102_013:0088c15": "善下已。忍辱也。懃行所習夙夜匪懈。精進",
    "T52n2102_013:0088c16": "也。專心守意以約斂眾。一心也。凡此五事行",
    "T52n2102_013:0088c17": "以有心謂之俗度。領以兼忘謂之道慧。本起",
    "T52n2102_013:0088c18": "經云。九十六種道術各信所事皆樂安生。孰",
    "T52n2102_013:0088c19": "知其惑。夫欣得惡失樂存哀亡。蓋弱喪之常",
    "T52n2102_013:0088c20": "滯有生所感同。然冥力潛謝。非務戀所留。",
    "T52n2102_013:0088c21": "對至而應。豈智用所制。是以學者必歸心化",
    "T52n2102_013:0088c22": "本領觀玄宗。玩之珍之則眾念自廢。廢則有",
    "T52n2102_013:0088c23": "忘。有忘則緣絕。緣報既絕然後入於無生。既",
    "T52n2102_013:0088c24": "不受生故能不死。是以普耀經云。無所從生",
    "T52n2102_013:0088c25": "靡所不生。於諸所生而無所生。泥洹經云。心",
    "T52n2102_013:0088c26": "識靜休則不死不生。心為種本。行為其地。報",
    "T52n2102_013:0088c27": "為結實。猶如種殖各以其類時至而生不可",
    "T52n2102_013:0088c28": "遏也。種十惡戒善則受生之報具於上章加",
    "T52n2102_013:0088c29": "種禪等四空。則貴極天道四空及禪。數經具",
    "T52n2102_013:0089a01": "載其義。從第一天至二十八天。隨其事行福",
    "T52n2102_013:0089a02": "轉倍增種非常禪。皆諦背有著無則得羅漢",
    "T52n2102_013:0089a03": "泥洹。不忌有為不係空觀。遇理而冥無執無",
    "T52n2102_013:0089a04": "寄為無所種。既無所種故不受報。廓然玄廢",
    "T52n2102_013:0089a05": "則佛之泥洹。泥洹者。漢曰無為。亦曰滅度。維",
    "T52n2102_013:0089a06": "摩詰曰。彼六師者說倚為道。從是師者為住",
    "T52n2102_013:0089a07": "諸見。為墮邊際為歸八難。不得離生死道也。",
    "T52n2102_013:0089a08": "雖玄心屢習而介然微動。猶均彼六師同滯",
    "T52n2102_013:0089a09": "一有。況貪生倚想報我捍化。雖復福踰山河",
    "T52n2102_013:0089a10": "貴極三界。倚伏旋還終墜罪苦。豈獲寧神大",
    "T52n2102_013:0089a11": "造泊然玄夷哉。",
    "T52n2102_013:0089a12": "[0089a12] 夫生必有情天勢率至。不定於善必在於惡。",
    "T52n2102_013:0089a13": "是以始行道者要必有寄。寄之所因必因乎",
    "T52n2102_013:0089a14": "有。有之所資必資乎煩。是以經云。欲於空",
    "T52n2102_013:0089a15": "中造立宮室。終不能成。取佛國者非於空也。",
    "T52n2102_013:0089a16": "然則五度四等未始可廢。但當即其事用而",
    "T52n2102_013:0089a17": "去其忮心。歸於佛則無解於佛。歸於戒則無",
    "T52n2102_013:0089a18": "功於戒。則禪諦與五陰俱冥。末用與本觀同",
    "T52n2102_013:0089a19": "盡。雖復眾行兼陳。固是空中行空耳。或以為",
    "T52n2102_013:0089a20": "空則無行。行則非空。既已有所無乃失空",
    "T52n2102_013:0089a21": "乎。夫空者忘懷之稱。非府宅之謂也。無誠無",
    "T52n2102_013:0089a22": "矣。存無則滯封。有誠有矣。兩忘則玄解。然則",
    "T52n2102_013:0089a23": "有無由乎方寸。而無係於外物。器象雖陳於",
    "T52n2102_013:0089a24": "事用。感絕則理冥。豈滅有而後無。階損以至",
    "T52n2102_013:0089a25": "盡哉。由此言之。有固非滯。滯有則背宗。反流",
    "T52n2102_013:0089a26": "歸根。任本則自暢。是以開士深行統以一貫。",
    "T52n2102_013:0089a27": "達萬像之常冥。乘所寓而玄。領知來理之先",
    "T52n2102_013:0089a28": "空。恒得之於同致。悟四色之無映。順本際",
    "T52n2102_013:0089a29": "而偕廢。審眾觀之自然。故雖行而靡跡。方等",
    "T52n2102_013:0089b01": "深經每泯一三世而未常。謂見在為有。則空",
    "T52n2102_013:0089b02": "中行空旨斯見矣。",
    "T52n2102_013:0089b03": "庭誥二章顏光祿延之",
    "T52n2102_013:0089b04": "[0089b04] 達見同善通辯異科。一曰言道。二曰論心。三",
    "T52n2102_013:0089b05": "曰校理。言道者。本之於天。論心者。議之於",
    "T52n2102_013:0089b06": "人。校理者。取之於物。從而別之由塗參陳。要",
    "T52n2102_013:0089b07": "而會之終致可一。若夫玄神之經窮明之說。",
    "T52n2102_013:0089b08": "義兼三端至無二極。但語出戎方。故見猜世",
    "T52n2102_013:0089b09": "學。事起殊倫。故獲非恒情。天之賦道非差",
    "T52n2102_013:0089b10": "胡華。人之稟靈豈限外內。一以此思可無臆",
    "T52n2102_013:0089b11": "裁。",
    "T52n2102_013:0089b12": "[0089b12] 為道者蓋流出於仙法。故以練形為上。崇佛",
    "T52n2102_013:0089b13": "者本在於神教。故以治心為先。練形之家。必",
    "T52n2102_013:0089b14": "就深曠支飛靈&#x7CC7;丹石粒芝精。所以還年&#x5374;",
    "T52n2102_013:0089b15": "老延華駐彩。欲使體合纁霞軌遍天海。此其",
    "T52n2102_013:0089b16": "所長。及偽者為之則忌災祟課租願混士",
    "T52n2102_013:0089b17": "女亂妖正。此其巨&#x8827;也。治心之術。必辭親偶",
    "T52n2102_013:0089b18": "閉身性師淨覺信緣命。所以反一無生剋成",
    "T52n2102_013:0089b19": "聖業。智邈大明志狹恒劫。此其所貴。及詭者",
    "T52n2102_013:0089b20": "為之則藉&#x9AE0;落狎菁華傍榮聲謀利論。此其",
    "T52n2102_013:0089b21": "甚誣也。物有不然事無終弊。衡石日陳猶",
    "T52n2102_013:0089b22": "患差忒。況神道不形固眾端之所假。未能體",
    "T52n2102_013:0089b23": "神而不疑神無者。以為靈性密微可以積理",
    "T52n2102_013:0089b24": "知。洪變欻恍可以大順待。照若鏡天蕭若窺",
    "T52n2102_013:0089b25": "淵。能以理順為人者。可與言有神矣。若乃罔",
    "T52n2102_013:0089b26": "其真而責其弊。是未加心照耳。",
    "T52n2102_013:0089b27": "日燭王該",
    "T52n2102_013:0089b28": "[0089b28] 尋夫至道之典。暢生死之源。標善惡之報。",
    "T52n2102_013:0089b29": "啟凌化之津。訓戒明白縷羅備矣。然信言不",
    "T52n2102_013:0089c01": "美文繫辭宕。累冥絕昧重淵隔浪。是以學者",
    "T52n2102_013:0089c02": "未得其門。或未之留意。聊採咸池之遠音。",
    "T52n2102_013:0089c03": "適為里巷之近曲。假小通大儻可接俗。助天",
    "T52n2102_013:0089c04": "揚光號曰日燭。",
    "T52n2102_013:0089c05": "[0089c05] 陶先覺之宏誥。啟玄管於靈門。周大虛以遊",
    "T52n2102_013:0089c06": "眺。究漭蕩而無垠。履地勢於方局。冠圓天於",
    "T52n2102_013:0089c07": "覆盆。緬三界之寥廓。遘二氣之&#x70DF;熅。尋太",
    "T52n2102_013:0089c08": "造之冥本。測化育之幽根。形假四大而泡散。",
    "T52n2102_013:0089c09": "神妙萬物而常存。彼良民之達分。故哀生而",
    "T52n2102_013:0089c10": "怡魂。",
    "T52n2102_013:0089c11": "[0089c11] 夫含氣之倫其神無方。蠢爾之類其質無常。",
    "T52n2102_013:0089c12": "寄若水勢託若火光。隨行繾綣迭枯迭芳。往",
    "T52n2102_013:0089c13": "來出沒冥冥茫茫。洪海環流大變輪迴。乘波",
    "T52n2102_013:0089c14": "遠漂濟來曷階。宛轉三塗之中。沈滯八難之",
    "T52n2102_013:0089c15": "圍。愍企竅之無期。悼容作之有歸。瞻崇德",
    "T52n2102_013:0089c16": "之可速。鑒聚凶之宜遲。斯成務之易&#x89A9;。匪先",
    "T52n2102_013:0089c17": "見之動微。五福起於履是。六極構於蹈非。理",
    "T52n2102_013:0089c18": "感自然冥對玄凝。福兮誰造禍兮孰興。水運",
    "T52n2102_013:0089c19": "鍾卑人道惡矜。釁因豐積祉緣謙升。僮孺正",
    "T52n2102_013:0089c20": "而鬼退。丈夫邪而魅凌。覽形聲之兩偶。考休",
    "T52n2102_013:0089c21": "咎之雙徵。理投思而合契。&#x8FF9;望目而相應。若",
    "T52n2102_013:0089c22": "圓轉之抱規。猶直桷之附繩。蒼犬出於帝",
    "T52n2102_013:0089c23": "父。黃熊咨於聖子。聿徵化而不救。奚天",
    "T52n2102_013:0089c24": "屬之云恃。諒求福之在躬。信為人之在己。",
    "T52n2102_013:0089c25": "咨次吸其靡常。知忽往其何止。彼非人之什",
    "T52n2102_013:0089c26": "岌。豈無氣之所始。悲婉孌之夭徂。還託生於",
    "T52n2102_013:0089c27": "家豕。昔鞠育而懷抱。今屠刳以為禮。神居",
    "T52n2102_013:0089c28": "妙而恒我。形受變而易體。未一旬而相忘。可",
    "T52n2102_013:0089c29": "長歎而流涕。夫閘愚其皆然。匪伊人之獨",
    "T52n2102_013:0090a01": "爾。察寡孕於嘉類。悟繁產於蟲豸。喻零霖其",
    "T52n2102_013:0090a02": "猶希。若翻囊之倒米。為囂囂以日日。誰識",
    "T52n2102_013:0090a03": "伏而達倚。匪余情之能測。謬聞之以如是。",
    "T52n2102_013:0090a04": "若夫倒置之族曚曚徒生。兵風既至忽然潛",
    "T52n2102_013:0090a05": "征。神道雖昧鬼法尤明。徘徊中陰徂彼鐵城。",
    "T52n2102_013:0090a06": "霄絕望舒晝無曜靈。身造笮&#x855A;之檻。足蹈炎",
    "T52n2102_013:0090a07": "炭之庭。刀岳霜鋩以積刃。劍林翹鋒而嘯",
    "T52n2102_013:0090a08": "精。陶銅汪洋以海涌。巨鑊波沸而雷鳴。閻王",
    "T52n2102_013:0090a09": "領閱卒傍執釵。三扐一奮百千累羅。鴆鴆利",
    "T52n2102_013:0090a10": "嘴煌煌火車。銳釘欃槍狡狗凝牙。淫徒燋",
    "T52n2102_013:0090a11": "於幻柱。饑囚枯於塵沙。資輕妙之靈質。益",
    "T52n2102_013:0090a12": "痛戮之易加。永煩冤以彌劫。安斯酷之可",
    "T52n2102_013:0090a13": "過。三六峻罔不可列縷。千條殊劇萬端異",
    "T52n2102_013:0090a14": "苦。靡喘息而不經。俄聿來而忘宇。予略一",
    "T52n2102_013:0090a15": "朝以言之。將終年而震楚。爰有五德無玷。十",
    "T52n2102_013:0090a16": "淑道全。夕陽造逝慶升九天。寶殿晃昱高",
    "T52n2102_013:0090a17": "構虛懸。瓊房兼百瑤戶摩千。金門煥水精之",
    "T52n2102_013:0090a18": "朗。玉巷耀琉璃之鮮。珠樹列於路側。鸞鳳",
    "T52n2102_013:0090a19": "鳴於條間。芳華神秀而粲藻。香風靈飄而飛",
    "T52n2102_013:0090a20": "煙。想衣斐釁以被軀。念食苾芳以盈前。彼",
    "T52n2102_013:0090a21": "羲和之長邁。永一日而萬年。無事為以干",
    "T52n2102_013:0090a22": "性。常從容於自然。映光&#x8602;之爍爍。眇輕騰之",
    "T52n2102_013:0090a23": "翩翩。究妙音之至樂。窮有生之遐延。捨陋世",
    "T52n2102_013:0090a24": "而上濟。伴超倫之高遷。然夫饗茲舊德日用",
    "T52n2102_013:0090a25": "玉食。厥土不毛罔施稼穡。積畜雖多焉有不",
    "T52n2102_013:0090a26": "竭。齡祚雖修終焉歸滅。三災起而宮宇散。七",
    "T52n2102_013:0090a27": "證至而天祿絕。會大秋以考落混椿菌之無",
    "T52n2102_013:0090a28": "別。是以如來大聖三達洞照。哀我困蒙。曉了",
    "T52n2102_013:0090a29": "道要。善權灑落。或&#x9E81;或妙。如溟海之運流。若",
    "T52n2102_013:0090b01": "天日之垂曜。上士虛懷忘其言。中才貞志執",
    "T52n2102_013:0090b02": "其教。教無定方適物所由。宜陸以車。應水以",
    "T52n2102_013:0090b03": "舟。敷設云云。廣術悠悠。駉未塞乎三百。要",
    "T52n2102_013:0090b04": "指在乎一幽。掘累玄之綱領。遣毛目於鬯",
    "T52n2102_013:0090b05": "裘。宏籠大訓展我智分。治無不均。質有利鈍。",
    "T52n2102_013:0090b06": "虛往實歸。各足方寸。愚黠並誘龍鬼俱化。萬",
    "T52n2102_013:0090b07": "塗叢歸一由般若。譬彼濟海非船莫過。驅萬",
    "T52n2102_013:0090b08": "動於道場。畢無為而息駕。本夫三乘之始同",
    "T52n2102_013:0090b09": "歸一無。才照各異致用參殊。應真忘有而求",
    "T52n2102_013:0090b10": "空。遂耽空而恬愉。緣覺亮累於知微。爰遷玄",
    "T52n2102_013:0090b11": "而不居。雖妙&#x8FF9;其再喪。猶有遣而未虛。開",
    "T52n2102_013:0090b12": "士解物於都盡。作無存其焉除。悟之豁於鑒",
    "T52n2102_013:0090b13": "先。體之冥乎意初。理重深而絕韻。疇剋諒而",
    "T52n2102_013:0090b14": "業諸。自古在昔先民有遇。堂堂蔭映躬受聖",
    "T52n2102_013:0090b15": "喻。喁喁群黎耳目仰注。或發矇於一咳。或",
    "T52n2102_013:0090b16": "革面於一哺。並因言而後化。未有人而不",
    "T52n2102_013:0090b17": "度。善逝迄今道運轉衰。大教雖存味之者希。",
    "T52n2102_013:0090b18": "栴檀與蓼蘇同芬。夜光與熠燿齊暉。于氏超",
    "T52n2102_013:0090b19": "世綜體玄指。嘉遁山澤仁感虎兕。護公證",
    "T52n2102_013:0090b20": "寂道德淵美。微吟穹谷枯泉漸水。闕叟登霄",
    "T52n2102_013:0090b21": "衛度係軌。咸淡泊於無生。俱脫骸而不死。今",
    "T52n2102_013:0090b22": "則支子特秀領握玄標。大業&#x51B2;梓神風清",
    "T52n2102_013:0090b23": "肅。一言發則蘊滯披。三番著則重冥昭。",
    "T52n2102_013:0090b24": "見之足以洗鄙吝。聞之可以落衿驕。遜濯流",
    "T52n2102_013:0090b25": "以逸契。詠遂初於東睪。何深味以栖素。輕",
    "T52n2102_013:0090b26": "大寶於秋毫。道風之所扇蕩。深達之所逍遙。",
    "T52n2102_013:0090b27": "才不難則賢不貴。愚不笑則聖不高。遠聲見",
    "T52n2102_013:0090b28": "陋於近耳。孰能忘味於聞韶哉。奚適非道何",
    "T52n2102_013:0090b29": "之無神。理有精&#x9E81;物有彥真。大居細君小為",
    "T52n2102_013:0090c01": "碩臣。羽族&#x96B7;乎金翅。甲屬屬乎須倫。兩儀",
    "T52n2102_013:0090c02": "宗於太極。眾星繫於北辰。是以九十六種枝",
    "T52n2102_013:0090c03": "條繁張。輕遺重根躁廢靜王。俱曰與聖各",
    "T52n2102_013:0090c04": "擅一方。或移山而住流。或倏忽於存亡。命",
    "T52n2102_013:0090c05": "天衣之采粲。嘯靈&#x53A8;之芬芳。曜振旅之兇",
    "T52n2102_013:0090c06": "暴。化礫石之琳琅。竭變幻之掘奇。惜有",
    "T52n2102_013:0090c07": "待之無長。斯乃數內之甘醇。不如至道之糟",
    "T52n2102_013:0090c08": "糠者也。逮乎列仙之流練形之匹。熊經鳥伸",
    "T52n2102_013:0090c09": "呼吸太一。夕餐渝陰與素月。朝挹陽霞與朱",
    "T52n2102_013:0090c10": "日。赤斧長生於服丹。涓子翻飛於餌朮。安",
    "T52n2102_013:0090c11": "期久視於松毫。豐人輕舉於柏實。彼和液",
    "T52n2102_013:0090c12": "之所深。足支年而住質。中不夷而外猗。徒",
    "T52n2102_013:0090c13": "登雲而殞卒。俱括囊以堅[烈-列+(夕*ㄗ)]固同門而共",
    "T52n2102_013:0090c14": "出。理未升於顏堂。永封望乎孔室。貴乎能飛",
    "T52n2102_013:0090c15": "則蛾蝶高翬。奇乎難老則龜蛇修考。伊逆旅",
    "T52n2102_013:0090c16": "之遊氣。唯心玄之可寶。存形者不足與論",
    "T52n2102_013:0090c17": "神。狎俗者未可與言道。道乎奚言無問無對。",
    "T52n2102_013:0090c18": "諮者叩窮應者負內。默之斯通語焉則匱。當",
    "T52n2102_013:0090c19": "於玄珠與講道。吾成罔象與無謂兀然寂",
    "T52n2102_013:0090c20": "泊玄酬有箴。宗鑽浮饗莫悟冥音。希之彌錯",
    "T52n2102_013:0090c21": "搜之愈沈。郢人其逝為誰匠椹。設筌蹄乎淵",
    "T52n2102_013:0090c22": "薈。俟魚兔乎川林。儻得意於談表。共目擊而",
    "T52n2102_013:0090c23": "廢心。無運睒倏。往矣斯復。忍立賢達忽如涉",
    "T52n2102_013:0090c24": "宿。千師誕化。肇過一六。慈氏方隆。仰期仁",
    "T52n2102_013:0090c25": "育。孰云數遼瞥若眴目。靈轡雖迅緣樞靡",
    "T52n2102_013:0091a01": "窮。彼無本標我有始終。假步灼電之末。託",
    "T52n2102_013:0091a02": "息石&#x98C8;之中。知畏塗而驚寇。迷塵欲之致戎。",
    "T52n2102_013:0091a03": "替遠勝而婪近。謂賒儉而交豐。不防枯於未",
    "T52n2102_013:0091a04": "&#x98C8;。既零落於勁風。思反蔕而更秀。結萬悔",
    "T52n2102_013:0091a05": "其胡充。是以大誓之徒燒指穿石。冥期無",
    "T52n2102_013:0091a06": "待。志與心積。浚智塹。崇慧壁。拔神劍。揮",
    "T52n2102_013:0091a07": "戒戟。想將萌而夷斬。情向兆而翦刺。掃六賊",
    "T52n2102_013:0091a08": "於胸中。休五道之長役。拱己內治總持法",
    "T52n2102_013:0091a09": "忍。三世都寂一心豁盡。寄耳無明寓目莫",
    "T52n2102_013:0091a10": "准。塵隨空落穢與虛隕。廓焉靈悟因權作尹。",
    "T52n2102_013:0091a11": "普濟安度大悲誰愍。託蘧廬以和光。常遊居",
    "T52n2102_013:0091a12": "乎冥泯。任天行與物化。如蹈水之無軫。若乃",
    "T52n2102_013:0091a13": "妙變神奇理不思議。大千舉於指掌。芥子含",
    "T52n2102_013:0091a14": "於須彌。四海宅於毛孔。七寶永於劫移。可信",
    "T52n2102_013:0091a15": "而不可尋。可由而不可知。非談詠之所宣。惡",
    "T52n2102_013:0091a16": "毫素之能披。善乎優陀之言也。使夫智者滿",
    "T52n2102_013:0091a17": "於天下。人有百頭。頭有百舌。舌解百義。辯才",
    "T52n2102_013:0091a18": "鋒逸。合茲人以讚道。猶萬分而未一。唯覺覺",
    "T52n2102_013:0091a19": "之相歎。乃敷暢而彰悉。矧愚昧之固陋。託狂",
    "T52n2102_013:0091a20": "簡而仰述。抗螢燭之&#x70F1;&#x70F1;。欲增暉以毘日者",
    "T52n2102_013:0091a21": "歟。",
    "T52n2102_013:0091a22": "[0091a22] 嗟乎方外靈藏奢遐誕宕。眾妙淵玄群奧無",
    "T52n2102_013:0091a23": "量。小成不籍大言橫喪。坤德可厚于何不",
    "T52n2102_013:0091a24": "有。驚聽洪壑駭目崇阜。夏典載其掌握。荒",
    "T52n2102_013:0091a25": "經列其戶牖。周既達而未盡。信齊諧之小醜。",
    "T52n2102_013:0091a26": "見鵬&#x9D7E;而標大。而&#x89A9;鳥王與魚母。吁乎噫",
    "T52n2102_013:0091a27": "嘻奇傑之事。積籍眇漫焉可稱記。伊皇覽之",
    "T52n2102_013:0091a28": "普綜。足探幽而體異。何近嫌於割王。又",
    "T52n2102_013:0091a29": "碩誣乎火織。況下斯而束教趣堯孔之權餌。",
    "T52n2102_013:0091b01": "常專專而守檢。懼越蹈於所伺。並廢理以證",
    "T52n2102_013:0091b02": "言。莫觸類以取意。徒宏博而繁構。更益猜而",
    "T52n2102_013:0091b03": "致忌。悟飾智之愕物。故收翰而輟思。寄一",
    "T52n2102_013:0091b04": "隅於梗指。俟體信於明識者乎。"
}