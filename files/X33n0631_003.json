{
    "X33n0631_003:0575c19": "法華指掌疏卷第三",
    "X33n0631_003:0575c21": "賢宗後學　通理　述",
    "X33n0631_003:0575c22": "嗣法門人　明遠　較字",
    "X33n0631_003:0575c23": "△二如來印啟(品題云)。",
    "X33n0631_003:0575c24": "妙法蓮華經藥草喻品第五",
    "X33n0631_003:0576a01": "喻以藥草受稱。品以譬喻彰名。故名藥草喻品。文",
    "X33n0631_003:0576a02": "中具有法喻。品題獨以喻名者。法義難明。取喻易",
    "X33n0631_003:0576a03": "曉也。若釋其義者。草為百卉之總。藥取療病之功。",
    "X33n0631_003:0576a04": "又凡草俱可療病。今約功能殊勝者而言。以功能",
    "X33n0631_003:0576a05": "微劣者。不得名藥故也。準後偈藥草有三。一小草。",
    "X33n0631_003:0576a06": "喻人天之機。人天能療十惡。并三塗苦。故喻以小",
    "X33n0631_003:0576a07": "草。二中草。喻小教二乘。二乘能療見思。并分段苦。",
    "X33n0631_003:0576a08": "故喻以中草。三上草。喻始教菩薩。始教菩薩。能療",
    "X33n0631_003:0576a09": "隨分無明。及隨分變易。故喻以上草。喻中更有小",
    "X33n0631_003:0576a10": "樹大樹。喻終頓圓三教菩薩。臨文再辯。今品題獨",
    "X33n0631_003:0576a11": "標藥草者。以人天小始。教屬權乘。此經會權歸實。",
    "X33n0631_003:0576a12": "示偏重也。然如來於四子信解之後。即說藥草喻",
    "X33n0631_003:0576a13": "品者。亦具五義。一為印其所說不謬。如文云。善哉",
    "X33n0631_003:0576a14": "善哉。迦葉。善說如來真實功德是也。二為啟其所",
    "X33n0631_003:0576a15": "說不及。如文云。如來復有無量無邊阿僧祇功德。",
    "X33n0631_003:0576a16": "汝等若於無量億劫。說不能盡是也。三為示以一",
    "X33n0631_003:0576a17": "音無異。如文云。密雲彌布。徧覆三千大千世界。一",
    "X33n0631_003:0576a18": "時等澍。其澤普洽是也。四為示以羣機自殊。如文",
    "X33n0631_003:0576a19": "云。小根小莖。小枝小葉。乃至諸樹大小。隨上中下。",
    "X33n0631_003:0576a20": "各有所受是也。五為示以欲與授記。如偈云。汝等",
    "X33n0631_003:0576a21": "所行。是菩薩道。漸漸修學。悉當成佛是也。總言教",
    "X33n0631_003:0576a22": "唱機隨。機拍教應。四子信解。既知三時次第。如來",
    "X33n0631_003:0576a23": "印啟。更顯一音圓融。師資酬酢。攝法盡矣。所謂打",
    "X33n0631_003:0576a24": "鼓弄琵琶。相逢兩會家也。△(經方分二)一長行。二偈頌。",
    "X33n0631_003:0576b01": "初三。一印說標蘊。二正與開啟。三結歎慰諭。初。",
    "X33n0631_003:0576b02": "爾時世尊。告摩訶迦葉(至)無量億劫說不能盡。",
    "X33n0631_003:0576b03": "初歎善印說。告迦葉。及諸子者。以領解既同。印則",
    "X33n0631_003:0576b04": "同印故也。敘權敘實。二俱盡善。故重言善哉以讚",
    "X33n0631_003:0576b05": "美之。獨呼迦葉者。年長臘高。為眾首故。從實施權。",
    "X33n0631_003:0576b06": "會權歸實。皆如來真實事功。真實德業。故稱功德。",
    "X33n0631_003:0576b07": "敘教則從權向實。曲盡佛心。敘機則從迷向悟。委",
    "X33n0631_003:0576b08": "悉元情。皆四子宏詞麗辯。精思巧喻。故稱善說。五",
    "X33n0631_003:0576b09": "會關節。歷爾可明。一代教儀。宛然不謬。故云誠如",
    "X33n0631_003:0576b10": "所言。如來下。指德標蘊。如來復有無量無邊阿僧",
    "X33n0631_003:0576b11": "祇功德者。言眾生無量。如來之功能德業亦無量。",
    "X33n0631_003:0576b12": "眾生無邊。如來之功能德業亦無邊。眾生無央數。",
    "X33n0631_003:0576b13": "如來之功能德業亦無央數。如是則如來功德不",
    "X33n0631_003:0576b14": "惟窮子一喻。說不能盡。縱經無量億劫。極力演說。",
    "X33n0631_003:0576b15": "亦不能盡。所謂虗空可量風可繫。無能盡說佛功",
    "X33n0631_003:0576b16": "德也。△二正與開啟(開謂開其未及。啟謂啟其餘蘊。言四子於信解品中所說",
    "X33n0631_003:0576b17": "者。惟是齊已分領。上不及菩薩。下不及人天。且但知先權後實。一代之次第。猶未達一音異解。諸法之圓",
    "X33n0631_003:0576b18": "融。今則一一開發啟露。必使深明佛德。見無餘蘊乃可進授成佛之記矣)分三。一別立",
    "X33n0631_003:0576b19": "宗旨。二說喻發明。三以法貼合。初(宗異前品故云別立)。",
    "X33n0631_003:0576b20": "迦葉當知如來是諸法之王(至)示諸眾生一切智慧。",
    "X33n0631_003:0576b21": "初斷疑生信。如來意謂。我為法王。於法自在。放去",
    "X33n0631_003:0576b22": "收來。圓融次第。隨意演說。無可不可。且若有所說。",
    "X33n0631_003:0576b23": "皆為真實度生。並無虗妄。今欲進示圓音。別立宗",
    "X33n0631_003:0576b24": "旨。幸勿疑為相違。起諸不信。是所厚望也。於一下。",
    "X33n0631_003:0576c01": "正立宗旨。於一切法者。總指人天五教等法。如來",
    "X33n0631_003:0576c02": "意謂。汝等但知如來。為汝諸聲聞等。說四諦法。其",
    "X33n0631_003:0576c03": "實如來。於一切人天五教等法。以實智及方便。一",
    "X33n0631_003:0576c04": "切時中。一音頓演。是汝等於無量億劫。說不能盡",
    "X33n0631_003:0576c05": "者一也。又汝等但知如來。為汝諸聲聞等。會權歸",
    "X33n0631_003:0576c06": "實。其實如來所說諸法。不待會歸。皆悉到於一切",
    "X33n0631_003:0576c07": "智地。以一切諸法。皆從智地演出。即諸法。即智地",
    "X33n0631_003:0576c08": "故。是汝等於無量億劫。說不能盡者二也。如來下",
    "X33n0631_003:0576c09": "預防問難(問一切諸法。何能一時頓演。故以此防云)。如來觀知一切諸",
    "X33n0631_003:0576c10": "法之所歸趣等。諸法歸趣者。如戒善歸趣人天。諦",
    "X33n0631_003:0576c11": "緣歸趣二乘。六度歸趣菩薩之類。深心所行者。如",
    "X33n0631_003:0576c12": "深心修習戒善。深心修習諦緣。深心修習六度之",
    "X33n0631_003:0576c13": "類。於此一一了知。明見不謬。故云通達無礙。由此",
    "X33n0631_003:0576c14": "故能於一切法。以智方便而演說也(又問。雖能頓演。何能皆到",
    "X33n0631_003:0576c15": "智地。故此防云)。又於諸法究盡明了等。諸法者。仍指人天",
    "X33n0631_003:0576c16": "五教等法。從本至末。徹底窮源。故云究盡明了。既",
    "X33n0631_003:0576c17": "能究盡明了。則一切法無非真實。由此故能凡有",
    "X33n0631_003:0576c18": "所說。皆悉到於一切智也。△二說喻發明分三。一",
    "X33n0631_003:0576c19": "喻同時頓演。二喻隨機受益。三喻教同機別。初。",
    "X33n0631_003:0576c20": "迦葉譬如三千大千世界(至)卉木叢林及諸藥草。",
    "X33n0631_003:0576c21": "重呼其名者。令因喻而知法也。大千世界。準後合",
    "X33n0631_003:0576c22": "文。應喻眾生世間。所謂天人阿修羅是也。若別喻",
    "X33n0631_003:0576c23": "者。小千喻修羅。中千喻人。大千喻天。天人修羅。合",
    "X33n0631_003:0576c24": "為眾生世間。如三次言千。合為大千世界。不喻惡",
    "X33n0631_003:0577a01": "道者。惡道業重。無可度之機故。山川谿谷土。喻眾",
    "X33n0631_003:0577a02": "生世間。所有五陰身也。若別喻者。山勢高聳。喻色",
    "X33n0631_003:0577a03": "陰可見。川納眾流。喻受陰領納。谿澗盤旋。喻想陰",
    "X33n0631_003:0577a04": "曲屈。谷隙深邃。喻行陰幽微。土生萬物。喻識變諸",
    "X33n0631_003:0577a05": "法。五陰皆依於心。如山川谿谷土。皆依於地。故最",
    "X33n0631_003:0577a06": "後以地為喻。卉者草之都名。木者樹之總稱。二俱",
    "X33n0631_003:0577a07": "眾多。乃名叢林。此即總喻差別之機。差別之機。起",
    "X33n0631_003:0577a08": "於眾生陰心。如彼卉木叢林。生於山川谿谷土地。",
    "X33n0631_003:0577a09": "故以所生喻之。及諸藥草者。別喻人天。及小始三",
    "X33n0631_003:0577a10": "乘。義見品題。種類者。種子倫類。喻眾生過去因種。",
    "X33n0631_003:0577a11": "因種不一。故喻以若干。名色者。名目色相。喻眾生",
    "X33n0631_003:0577a12": "現在機宜。機宜不同。故喻以各異。密雲彌布者。謂",
    "X33n0631_003:0577a13": "密雲徧布於天。喻佛以徧法界身。應現於世。應現",
    "X33n0631_003:0577a14": "於世。普徧天人阿修羅眾。故喻以徧覆三千大千",
    "X33n0631_003:0577a15": "世界。一時等澍者。謂於一時中。等徧界以澍雨。喻",
    "X33n0631_003:0577a16": "如來一時頓演無量法門。既一時頓演無量法門。",
    "X33n0631_003:0577a17": "則有益皆含。無機不被。故以其澤普洽卉木叢林。",
    "X33n0631_003:0577a18": "及諸藥草喻之。△二喻隨機受益二。一喻未受令",
    "X33n0631_003:0577a19": "受。二喻受已令增。初。",
    "X33n0631_003:0577a20": "小根小莖小枝小葉(至)隨上中下各有所受。",
    "X33n0631_003:0577a21": "初六句。承上藥草而言。言諸藥草中。有小根小莖。",
    "X33n0631_003:0577a22": "小枝小葉者。喻諸人天之機。以彼信根戒莖。定枝",
    "X33n0631_003:0577a23": "慧葉。四法俱小。後文所謂是小藥草是也。中根中",
    "X33n0631_003:0577a24": "莖等準知。諸樹句。例上藥草而言。言不惟諸藥草",
    "X33n0631_003:0577b01": "中。有差別不同。即諸樹亦有大小。小者蔭覆微劣。",
    "X33n0631_003:0577b02": "喻終頓二教菩薩。以彼有遮有照。蔭覆眾生。猶有",
    "X33n0631_003:0577b03": "分限。後文所謂是名小樹是也。大者蔭覆乃廣。喻",
    "X33n0631_003:0577b04": "諸圓教菩薩。以彼遮照同時。蔭覆眾生。乃無分限。",
    "X33n0631_003:0577b05": "後文所謂是名大樹是也。上中下者。約草樹次第",
    "X33n0631_003:0577b06": "對論。如大樹名上。小樹名中。上草名下。或小樹名",
    "X33n0631_003:0577b07": "上。上草名中。中草名下等。總言各依分量。承受潤",
    "X33n0631_003:0577b08": "澤。故云隨上中下。各有所受。喻諸人天五教等機。",
    "X33n0631_003:0577b09": "各依所具智分。領受法益。無過歉也。然此乃惟約",
    "X33n0631_003:0577b10": "本具機性。向未受益。今始受益者言之。△二喻受",
    "X33n0631_003:0577b11": "已令增。",
    "X33n0631_003:0577b12": "一雲所雨稱其種性而得生長華果敷實。",
    "X33n0631_003:0577b13": "一雲所雨者。謂即此一雲所雨之水。喻一佛所說",
    "X33n0631_003:0577b14": "之法。一佛所說之法。便能普應羣機。故喻云稱其",
    "X33n0631_003:0577b15": "種性。種謂種子。喻眾生過去因種。性謂體性。喻眾",
    "X33n0631_003:0577b16": "生現在機宜。過去因種。聞法而發生善根。現在機",
    "X33n0631_003:0577b17": "宜。蒙益而增長道芽。故喻云而得生長。華果敷實。",
    "X33n0631_003:0577b18": "應云華敷果實。喻眾生現世安隱。後生善處。乃至",
    "X33n0631_003:0577b19": "任力所能。漸得入道。然此又兼約現在機宜。向已",
    "X33n0631_003:0577b20": "受益。今復增長者言之。喻隨機受益竟。△三喻教",
    "X33n0631_003:0577b21": "同機別。",
    "X33n0631_003:0577b22": "雖一地所生一雨所潤而諸草木各有差別。",
    "X33n0631_003:0577b23": "人天五教等機。起於自心。自心無二。故喻以一地",
    "X33n0631_003:0577b24": "所生。人天五教等法。本諸佛乘。佛乘非異。故喻以",
    "X33n0631_003:0577c01": "一雨所潤。此約眾生本具正因既同。而如來出世",
    "X33n0631_003:0577c02": "本懷亦同。顯法同也。而諸草木者。總喻人天五教",
    "X33n0631_003:0577c03": "等機。人天五教等機。智分不齊。獲益不等。故喻云",
    "X33n0631_003:0577c04": "各有差別。古德云。春色無高下。華枝自短長。即此",
    "X33n0631_003:0577c05": "義也。說喻發明竟。△三以法貼合三。一同時頓演。",
    "X33n0631_003:0577c06": "二隨機受益。三教同機別。初(雖義同喻文。而為文較廣。曲分為三)一",
    "X33n0631_003:0577c07": "現身垂慈。二揚德詔眾。三稱機說法。初。",
    "X33n0631_003:0577c08": "迦葉當知如來亦復如是(至)徧覆三千大千國土。",
    "X33n0631_003:0577c09": "呼名教以當知者。令依喻而詳法也。佛身應現於",
    "X33n0631_003:0577c10": "世。如大雲起布於天。此即喻中。密雲彌布之義。佛",
    "X33n0631_003:0577c11": "以大慈音聲。普徧天人修羅。如雲體垂大雲蔭。徧",
    "X33n0631_003:0577c12": "覆三千國土。此即喻中。徧覆三千大千世界之義。",
    "X33n0631_003:0577c13": "△二揚德詔眾(佛未出世。邪教縱橫。雖出於世。人未知歸。故須稱揚己德。庶邪正判",
    "X33n0631_003:0577c14": "然。而從違决矣)。",
    "X33n0631_003:0577c15": "於大眾中而唱是言(至)皆應到此為聽法故。",
    "X33n0631_003:0577c16": "初稱揚德號。號以表德。稱揚者。令因號而知德也。",
    "X33n0631_003:0577c17": "未度下。稱揚慈悲。未度苦惱者。令度苦惱。未解集",
    "X33n0631_003:0577c18": "縛者。令解集縛。此約大悲拔苦言也。未安道品者。",
    "X33n0631_003:0577c19": "令安道品。未證涅槃者。令證涅槃。此約大慈與樂",
    "X33n0631_003:0577c20": "言也。今世下。稱揚知見。今世後世。如實知之者。謂",
    "X33n0631_003:0577c21": "今世所修何因。來世應得何果。如我所修所證。實",
    "X33n0631_003:0577c22": "因實果而觀。皆能知也。一切知見者。謂於一切法。",
    "X33n0631_003:0577c23": "既能了知其理。又能明見其事。如楞嚴云。恒沙界",
    "X33n0631_003:0577c24": "外一滴之雨。亦知頭數。現前種種。松直棘曲。鵠白",
    "X33n0631_003:0578a01": "烏玄。皆了元由是也。知道下。稱揚體用。道即佛道。",
    "X33n0631_003:0578a02": "始而於無明心中。了知不昧。是名為知。既而於無",
    "X33n0631_003:0578a03": "明盡時。開顯圓明。是名為開。此明體備於己也。今",
    "X33n0631_003:0578a04": "而於成佛之後。演斯道以覺悟羣生。是名為說。此",
    "X33n0631_003:0578a05": "明用徧於他也。汝等下。詔眾聽法。言如來既有如",
    "X33n0631_003:0578a06": "是德號。如是慈悲。如是知見。如是體用。明知其為",
    "X33n0631_003:0578a07": "可歸依處。故教以皆應到此。到不徒到。故示以為",
    "X33n0631_003:0578a08": "聽法故。△三稱機說法。",
    "X33n0631_003:0578a09": "爾時無數千萬億種眾生(至)隨其所堪而為說法。",
    "X33n0631_003:0578a10": "眾生。仍指天人修羅。天人修羅。根器不齊。微細分",
    "X33n0631_003:0578a11": "之。故有千萬億種。來至者。聞詔而至。聽法者。聽佛",
    "X33n0631_003:0578a12": "說法。應前皆應到此。為聽法故之詔。如來於時者。",
    "X33n0631_003:0578a13": "顯應不失時。觀是眾生等。顯法不違機。言雖根有",
    "X33n0631_003:0578a14": "利鈍。力有勤惰。而一音密闡。莫不高低普應。故云",
    "X33n0631_003:0578a15": "隨其所堪。而為說法。此即喻中。一時等澍。其澤普",
    "X33n0631_003:0578a16": "洽等義也。同時頓演竟。△二隨機受益二。一正以",
    "X33n0631_003:0578a17": "法合。二重提前喻。初二。一未受令受。二受已令增。",
    "X33n0631_003:0578a18": "初。",
    "X33n0631_003:0578a19": "種種無量皆令歡喜快得善利。",
    "X33n0631_003:0578a20": "種種無量者。約機宜差別而論。喻中所謂小根小",
    "X33n0631_003:0578a21": "莖。小枝小葉。乃至諸樹大小是也。皆令歡喜者。隨",
    "X33n0631_003:0578a22": "分成益故喜。化功歸佛云令也。快得善利者。出成",
    "X33n0631_003:0578a23": "歡喜所以。葢以隨分成益。自快其得大善利。故生",
    "X33n0631_003:0578a24": "歡喜耳。喻中所謂隨上中下。各有所受是也。△二",
    "X33n0631_003:0578b01": "受已令增。",
    "X33n0631_003:0578b02": "是諸眾生聞是法已(至)任力所能漸得入道。",
    "X33n0631_003:0578b03": "眾生聞法。依教修習。現在離苦得樂。故云現世安",
    "X33n0631_003:0578b04": "隱。此華報也。善根內熏。隔陰不迷。轉身仍託善道。",
    "X33n0631_003:0578b05": "故云後生善處。纔出頭時。便識正道。不為世情所",
    "X33n0631_003:0578b06": "拘。故云以道受樂。自在無繫。常得近佛。蒙佛開導",
    "X33n0631_003:0578b07": "提撕。故云亦得聞法。既聞法已。觸發宿靈。直下出",
    "X33n0631_003:0578b08": "離生死。故云離諸障礙。此果報也。既離障礙。生生",
    "X33n0631_003:0578b09": "世世。不離佛法。故云於諸法中。任其智力。所能修",
    "X33n0631_003:0578b10": "習。究竟成佛。故云漸得入道。此究竟報也。然此中",
    "X33n0631_003:0578b11": "雖三報不同。皆屬聞法增進。約義合前。稱其種性",
    "X33n0631_003:0578b12": "而得生長。華果敷實之喻。正以法合竟。△二重提",
    "X33n0631_003:0578b13": "前喻。",
    "X33n0631_003:0578b14": "如彼大雲雨於一切(至)具足蒙潤各得生長。",
    "X33n0631_003:0578b15": "初三句。提稱機說法喻。應在同時頓演科後。隨便",
    "X33n0631_003:0578b16": "提之於此。如其三句。提前未受令受之喻。各得生",
    "X33n0631_003:0578b17": "長。提前受已令增之喻。其義可知。隨機受益竟。△",
    "X33n0631_003:0578b18": "三教同機別(喻中不分。法合文廣。分二)。一教同。二機別。初。",
    "X33n0631_003:0578b19": "如來說法一相一味(至)究竟至於一切種智。",
    "X33n0631_003:0578b20": "一相者。眾生心相。一切眾生。依此建立。如來說法。",
    "X33n0631_003:0578b21": "無非指示乎此。此合一地所生喻也。一味者。佛乘",
    "X33n0631_003:0578b22": "乳味。一切諸法。從此開演。如來說法。無非顯發乎",
    "X33n0631_003:0578b23": "此。此合一雨所潤喻也。所謂下。證釋一相一味之",
    "X33n0631_003:0578b24": "義。解脫相者。不住凡夫。以凡夫著有。未解脫也。離",
    "X33n0631_003:0578c01": "相者。不住二乘。以二乘趣空。未離無也。滅相者。不",
    "X33n0631_003:0578c02": "住菩薩。以菩薩執中。未滅即與離也。既皆不住。則",
    "X33n0631_003:0578c03": "靈心絕待。妙體孤朗。其為一相也明矣。依此修行。",
    "X33n0631_003:0578c04": "或遠或近。皆當成佛。故云究竟至於一切種智。一",
    "X33n0631_003:0578c05": "切種智。即佛乘也。究竟至此。即是醍醐。醍醐本於",
    "X33n0631_003:0578c06": "原乳。其為一味也明矣。△二機別。",
    "X33n0631_003:0578c07": "其有眾生聞如來法(至)而不自知上中下性。",
    "X33n0631_003:0578c08": "初正合前喻。其有眾生。仍指人天五教等機。合前",
    "X33n0631_003:0578c09": "而諸草木之喻。聞如來法。聞慧也。若持讀誦者。不",
    "X33n0631_003:0578c10": "專熟文。亦兼解義。思慧也。如說修行。修慧也。既能",
    "X33n0631_003:0578c11": "從聞而思。從思而修。則功無唐捐。故有所得功德。",
    "X33n0631_003:0578c12": "但其中淺深高下。不自覺知耳。由不自覺知。所以",
    "X33n0631_003:0578c13": "深者自深。淺者自淺。高者自高。下者自下。正合前",
    "X33n0631_003:0578c14": "文。各有差別之喻。所以下。徵起反顯。惟有如來。知",
    "X33n0631_003:0578c15": "此眾生等者。反顯眾生不自知故。種謂過去因種。",
    "X33n0631_003:0578c16": "相謂現在心相。體謂所以法體。性謂所證理性。然",
    "X33n0631_003:0578c17": "此種相體性。各各不同。下文依次詳明可見。念何",
    "X33n0631_003:0578c18": "事。思何事。修何事者。顯因種不同。正以因種不同。",
    "X33n0631_003:0578c19": "故於所念所思所修之事。亦各不同。如念在人天。",
    "X33n0631_003:0578c20": "念在三乘。思在人天。思在三乘等。云何念。云何思。",
    "X33n0631_003:0578c21": "云何修者。顯心相不同。正以心相不同。故於能念",
    "X33n0631_003:0578c22": "能思能修之力。亦各不同。如念有緩急。思有淺深。",
    "X33n0631_003:0578c23": "修有勤惰等。以何法念。以何法思。以何法修者。顯",
    "X33n0631_003:0578c24": "法體不同。正以法體不同。故於正念正思正修之",
    "X33n0631_003:0579a01": "際。所以亦各不同。如或以戒善。或以禪定。或以諦",
    "X33n0631_003:0579a02": "緣。或以六度等。以何法。得何法者。顯理性不同。葢",
    "X33n0631_003:0579a03": "由上來。所以法體不同。故於證入之際。所得理性。",
    "X33n0631_003:0579a04": "亦各不同。如有為性。無為性。雙亦性。雙非性等。眾",
    "X33n0631_003:0579a05": "生住於種種之地者。得有為性。住人天地。得無為",
    "X33n0631_003:0579a06": "性。住二乘地。得雙亦雙非性。住菩薩地。佛地觀此。",
    "X33n0631_003:0579a07": "如登須彌而望羣峯。故曰如實見之。明了無礙。下",
    "X33n0631_003:0579a08": "此則各有所局。既不知彼。亦不知己。故曰如彼卉",
    "X33n0631_003:0579a09": "木叢林。諸藥草等。而不自知上中下性。正與開啟",
    "X33n0631_003:0579a10": "竟。△三結歎慰諭(既開啟已。恐聞猶有餘蘊。自疑勝解未圓。復起抱迷絕分之憂。",
    "X33n0631_003:0579a11": "故復結歎而慰論之)二。一承前釋疑。二正以結歎。初(疑云。如佛所說",
    "X33n0631_003:0579a12": "雖是一相一味。但屬密闡。故隨機受益不同。何不如今。即為顯說一切種智。令彼人天三乘等機。各各成",
    "X33n0631_003:0579a13": "佛耶。故此釋云)。",
    "X33n0631_003:0579a14": "如來知是一相一味之法(至)不即為說一切種智。",
    "X33n0631_003:0579a15": "解脫離滅同前。涅槃。此云圓寂。圓寂者。諸法本寂。",
    "X33n0631_003:0579a16": "故云常寂滅相。準前云。究竟至於一切種智。約智",
    "X33n0631_003:0579a17": "德言。此云究竟涅槃常寂滅相。約斷德言。然斷乃",
    "X33n0631_003:0579a18": "即智之斷。智乃即斷之智。智斷無二。總為一味。終",
    "X33n0631_003:0579a19": "歸於空者。上知解脫離滅。惟是一相。究竟常寂。惟",
    "X33n0631_003:0579a20": "是一味。此明異既不存。一亦不立。所謂有一還成",
    "X33n0631_003:0579a21": "二也。佛知是已者。知是一亦不立之義也。一尚不",
    "X33n0631_003:0579a22": "立。異又何有。異既不有。何妨隨緣護生。故觀眾生",
    "X33n0631_003:0579a23": "心欲。頓演諸法而將護之。是故不如今日。即為顯",
    "X33n0631_003:0579a24": "說一切種智。若果是其人。則言言見諦。句句明宗。",
    "X33n0631_003:0579b01": "又何顯而何密乎。△二正以結歎。",
    "X33n0631_003:0579b02": "汝等迦葉甚為希有(至)隨宜說法難解難知。",
    "X33n0631_003:0579b03": "稱汝等。呼迦葉者。以信解相等。因迦葉及三子也。",
    "X33n0631_003:0579b04": "欲慰其心。歎以信解非常。故曰甚為希有。能知如",
    "X33n0631_003:0579b05": "來。隨宜說法者。有二義。一者知其是權。如信解品",
    "X33n0631_003:0579b06": "云。世尊先知我等。樂於小法。便見縱捨等是也。二",
    "X33n0631_003:0579b07": "者知其即實。如信解品云。世尊以方便力。說如來",
    "X33n0631_003:0579b08": "智慧等是也。能信能受者。不惟能知。且能深信忍",
    "X33n0631_003:0579b09": "可。領受不失也。所以句。徵起。言隨宜說法。素所習",
    "X33n0631_003:0579b10": "聞。縱使知之。未為希有。所以歎其甚為希有者。何",
    "X33n0631_003:0579b11": "所謂也。諸佛下。釋成。隨宜說法。難解難知者。亦二",
    "X33n0631_003:0579b12": "義。一者是權非實。難解難知。如身子領解文云。然",
    "X33n0631_003:0579b13": "我等不解方便。隨宜所說。初聞佛法。遇便信受等",
    "X33n0631_003:0579b14": "是也。二者即權是實。難解難知。如千二騰疑文云。",
    "X33n0631_003:0579b15": "世尊何故殷勤稱歎方便。而作是言。佛所得法。甚",
    "X33n0631_003:0579b16": "深難解。有所言說。義趣難知等是也。正以難解難",
    "X33n0631_003:0579b17": "知者。而四子能信能受。所以歎其甚為希有。長行",
    "X33n0631_003:0579b18": "竟。△二偈頌(標頌云)。",
    "X33n0631_003:0579b19": "爾時世尊欲重宣此義而說偈言。",
    "X33n0631_003:0579b20": "△(正頌中。準長行有三。今缺初一。分二)一頌正與開啟。二頌結歎慰",
    "X33n0631_003:0579b21": "諭。初三。一頌別立宗旨。二頌說喻發明。三頌以法",
    "X33n0631_003:0579b22": "貼合。初(義頌)。",
    "X33n0631_003:0579b23": "破有法王出現世間(至)以種種緣令得正見。",
    "X33n0631_003:0579b24": "初斷疑生信。如來真窮惑盡。超出諸有。故稱破有",
    "X33n0631_003:0579c01": "法王。既稱破有。又現世間。顯是真實度生。況又為",
    "X33n0631_003:0579c02": "諸法王。自無虗言誑眾之事。此頌長行。如來是諸",
    "X33n0631_003:0579c03": "法之王。若有所說。皆不虗也。隨眾下。正立宗旨眾",
    "X33n0631_003:0579c04": "生指人天五教等機。說法指戒善諦緣等教。雖曰",
    "X33n0631_003:0579c05": "隨欲種種。實乃同時頓演。此頌長行。於一切法。以",
    "X33n0631_003:0579c06": "智方便而演說之。尊重。猶云珍重。言上來同時頓",
    "X33n0631_003:0579c07": "演。雖具佛慧。但是一音密闡。非若今之顯說。如來",
    "X33n0631_003:0579c08": "亦為珍重此法。甚深幽遠。久默斯要於諸法之中。",
    "X33n0631_003:0579c09": "不務速為顯說。葢以有智若聞。則能信解。固為善",
    "X33n0631_003:0579c10": "矣。設若無智疑悔。則為永失。寧不誤哉。以是之故。",
    "X33n0631_003:0579c11": "迦葉當知。如來所以隨力為說。果是其人。不礙當",
    "X33n0631_003:0579c12": "下頓了。縱非其器。亦可乘緣漸入。故云以種種緣。",
    "X33n0631_003:0579c13": "令得正見。此頌長行。其所說法。皆悉到於一切智",
    "X33n0631_003:0579c14": "地。預防問難之義。略而不頌。以長行已釋。不應更",
    "X33n0631_003:0579c15": "疑故也。△二頌說喻發明三。一頌同時頓演喻。二",
    "X33n0631_003:0579c16": "頌隨機受益喻。三頌教同機別喻。初。",
    "X33n0631_003:0579c17": "迦葉當知譬如大雲(至)卉木藥草大小諸樹。",
    "X33n0631_003:0579c18": "初喻現身垂慈(略頌)。準長行。先舉三千世界。山川谿",
    "X33n0631_003:0579c19": "谷等喻。今不頌者。以後文有追頌義故。雲起於世。",
    "X33n0631_003:0579c20": "頌前密雲彌布。徧覆一切。頌前徧覆三千。義準長",
    "X33n0631_003:0579c21": "行可知。慧雲下。喻揚德詔眾(補頌)。慧妍也。妍麗之雲。",
    "X33n0631_003:0579c22": "喻佛微妙之身。微妙之身。內蘊教智。故以含潤喻",
    "X33n0631_003:0579c23": "之。此依長行法中。未度者令度。未解者令解。乃至",
    "X33n0631_003:0579c24": "我是一切知者。一切見者等。補斯喻也。陰陽之氣。",
    "X33n0631_003:0580a01": "相擊而有光曰電。喻感應道交時。佛放同體之光",
    "X33n0631_003:0580a02": "同體之光。徧照法界。故以晃耀喻之。此如來將欲",
    "X33n0631_003:0580a03": "詔眾。先以光照令見之意。陰陽之氣。相擊而有聲",
    "X33n0631_003:0580a04": "曰雷。喻感應道交時。佛出無礙之音。無礙之音。普",
    "X33n0631_003:0580a05": "覺羣生。故以遠震喻之。此如來欲眾來歸。次以音",
    "X33n0631_003:0580a06": "詔令知之意。雷震乃為表澍雨。喻如來音詔乃為",
    "X33n0631_003:0580a07": "示說法。為示說法。令眾歡喜來集。故喻以令眾悅",
    "X33n0631_003:0580a08": "豫。此依長行法中。汝等天人阿修羅眾。皆應到此。",
    "X33n0631_003:0580a09": "為聽法故之義。補斯喻也。日光下。喻稱機說法(初四",
    "X33n0631_003:0580a10": "句屬補頌)。日光赫奕。大地炎蒸。喻邪見熾盛。心地熱惱。",
    "X33n0631_003:0580a11": "如來出世。邪見伏而心地清涼。故以日光揜蔽。地",
    "X33n0631_003:0580a12": "上清涼喻之。此依長行法中。爾時無數千萬億種",
    "X33n0631_003:0580a13": "眾生。來至佛所而聽法之義。補斯喻也。靉靆者。雲",
    "X33n0631_003:0580a14": "之餘氣。喻佛隨類化身。隨類化身。俯就機宜。故以",
    "X33n0631_003:0580a15": "垂布喻之。如可承攬者。靉靆本空。不可承攬。但以",
    "X33n0631_003:0580a16": "俯垂下布。如似可承可攬。喻佛化身非有。不可親",
    "X33n0631_003:0580a17": "近。但以俯就機宜。如似可親可近。此依長行法中。",
    "X33n0631_003:0580a18": "如來於時。觀是眾生。諸根利鈍。精進懈怠之義。補",
    "X33n0631_003:0580a19": "斯喻也(其雨二句義頌)。其雨普等。喻無量法門。一時頓演。",
    "X33n0631_003:0580a20": "四方俱下。喻四種辯才。一時頓沛。長行所謂一時",
    "X33n0631_003:0580a21": "等澍是也(流澍下三句半追頌)。流澍無量者。水性流澍。盡大",
    "X33n0631_003:0580a22": "地之分量。喻如來法義淪浹。窮心地之邊表。率土",
    "X33n0631_003:0580a23": "充洽者。總率徧界之土。充足沾洽喻。眾生蒙此法",
    "X33n0631_003:0580a24": "雨。識田資潤。山川仍喻色受。義見長行。險谷即谿。",
    "X33n0631_003:0580b01": "以谿乃谷之險者。準長行當喻想陰。幽邃即谷。以",
    "X33n0631_003:0580b02": "谷乃山間幽邃。準長行當喻行陰。五陰之中。不依",
    "X33n0631_003:0580b03": "次者。以如來說法。本為明心。故初以流澍無量為",
    "X33n0631_003:0580b04": "喻。縱心地不明。亦可資潤識田。故次以率土充洽",
    "X33n0631_003:0580b05": "為喻。資潤識田。則四陰俱當受益。故後以山川險",
    "X33n0631_003:0580b06": "谷幽邃為喻(所生下二句半義頌)。卉木藥草。大小諸樹。依於",
    "X33n0631_003:0580b07": "地土山川。險谷幽邃而生。然能生既已澍洽。所生",
    "X33n0631_003:0580b08": "自應沾潤。喻眾生陰心受法。機性自然蒙益。長行",
    "X33n0631_003:0580b09": "所謂其澤普洽。卉木叢林。及諸藥草是也。頌同時",
    "X33n0631_003:0580b10": "頓演喻竟。△二頌隨機受益喻二。一頌未受令受",
    "X33n0631_003:0580b11": "喻。二頌受已令增喻。初。",
    "X33n0631_003:0580b12": "百穀苗稼甘庶葡萄(至)草木叢林隨分受潤。",
    "X33n0631_003:0580b13": "初喻散善受益(補頌)。散善微因。如方便品過去佛章",
    "X33n0631_003:0580b14": "所明。類而推之。不啻百數。故以百穀等喻之。百穀",
    "X33n0631_003:0580b15": "者。理物論云。糧者黍稷之總名。稻者粳糯之總名。",
    "X33n0631_003:0580b16": "菽者眾豆之總名。三各二十。共六十。蔬果之實。各",
    "X33n0631_003:0580b17": "二十。合為百穀。甘蔗葡萄可知。言此皆有益之物。",
    "X33n0631_003:0580b18": "故喻善也。佛以對機之法。隨心滿願。故喻以雨之",
    "X33n0631_003:0580b19": "所潤。無不豐足。乾地二句。喻闡提受益(補頌)。闡提久",
    "X33n0631_003:0580b20": "違法雨。不生善根。故喻以乾地。佛有轉邪之法。折",
    "X33n0631_003:0580b21": "伏於彼。故喻以普洽。聞法回心。發生五乘善根。故",
    "X33n0631_003:0580b22": "喻以藥木。精進修習。勇猛不退。故喻以並茂。其雲",
    "X33n0631_003:0580b23": "下。喻五乘受益。雲出徧界之雨。水本一味。喻佛說",
    "X33n0631_003:0580b24": "度生之法。理本一乘。故長行別立宗旨章云。其所",
    "X33n0631_003:0580c01": "說法。皆悉到於一切智地。草木喻五乘之機。五乘",
    "X33n0631_003:0580c02": "之機。各有類聚。故以叢林喻之。隨分受潤者。謂若",
    "X33n0631_003:0580c03": "草若木。隨其分量大小。受潤不同。喻五乘之機。隨",
    "X33n0631_003:0580c04": "其根性利鈍。蒙益各別。長行所謂小根小莖。小枝",
    "X33n0631_003:0580c05": "小葉。中根中莖。中枝中葉。乃至隨上中下。各有所",
    "X33n0631_003:0580c06": "受是也。△二頌受已令增喻(義頌)。",
    "X33n0631_003:0580c07": "一切諸樹上中下等(至)根莖枝葉華果光色。",
    "X33n0631_003:0580c08": "一切總該藥草。諸樹別指樹木。具足應云一切藥",
    "X33n0631_003:0580c09": "草。及諸樹木。喻人天小始三乘。及終頓圓教菩薩。",
    "X33n0631_003:0580c10": "葢經家義到文不到也。上中下等者。三草二木。依",
    "X33n0631_003:0580c11": "次對論。法合準知。稱其大小。各得生長。根莖枝葉",
    "X33n0631_003:0580c12": "者。謂三草二木。各自隨其體性。若大若小。皆得生",
    "X33n0631_003:0580c13": "長。如根莖則生短為長。長細成麤。枝葉則生少為",
    "X33n0631_003:0580c14": "多。長小成大。喻人天五教等機。隨其根器。信戒復",
    "X33n0631_003:0580c15": "增信戒。定慧轉生定慧故也。華喻現世安隱。果喻",
    "X33n0631_003:0580c16": "後生得果。光色喻果後智相。承上不惟信戒生長。",
    "X33n0631_003:0580c17": "定慧增進。而且現世安隱。後生得果。乃至以智慧",
    "X33n0631_003:0580c18": "光。現相說法。亦如我今無異。此頌長行一雲所雨",
    "X33n0631_003:0580c19": "稱其種性。而得生長。華果敷實義也。頌隨機受益",
    "X33n0631_003:0580c20": "喻竟。△三頌教同機別喻(義頌)。",
    "X33n0631_003:0580c21": "一雨所及皆得鮮澤(至)所潤是一而各滋茂。",
    "X33n0631_003:0580c22": "佛以一乘之法。演出無量法門。普被羣機。故喻以",
    "X33n0631_003:0580c23": "一雨所及。羣機蒙此法雨。各各勇猛精進。如增新",
    "X33n0631_003:0580c24": "潤。故喻以皆得鮮澤。體相據外。喻現在機宜。性分",
    "X33n0631_003:0581a01": "據內。喻過去因種。因種機宜。有大有小。大則應之",
    "X33n0631_003:0581a02": "以大。小則應之以小。故喻云如其體相。性分大小。",
    "X33n0631_003:0581a03": "所潤是一者。承上雖能如其體相。性分大小。然究",
    "X33n0631_003:0581a04": "其所以能潤者。惟是一味之雨。喻法雖稱機稱根。",
    "X33n0631_003:0581a05": "而原佛本意。惟是一乘。長行所謂一雨所潤是也。",
    "X33n0631_003:0581a06": "不頌一地所生者。以心性是一。易明了故。而各滋",
    "X33n0631_003:0581a07": "茂者。謂三草二木。滋生茂長。各各不同。喻羣機受",
    "X33n0631_003:0581a08": "益各別。長行所謂而諸草木。各有差別是也。頌說",
    "X33n0631_003:0581a09": "喻發明竟。△三頌以法貼合三。一頌同時頓演。二",
    "X33n0631_003:0581a10": "頌隨機受益。三頌教同機別。初三。一頌現身垂慈。",
    "X33n0631_003:0581a11": "二頌揚德詔眾。三頌稱機說法。初(略頌)。",
    "X33n0631_003:0581a12": "佛亦如是出現於世譬如大雲普覆一切。",
    "X33n0631_003:0581a13": "上二句。正以法合。下二句。重提喻文。長行云如來",
    "X33n0631_003:0581a14": "亦復如是。出現於世。即此上二句義。又云。如大雲",
    "X33n0631_003:0581a15": "起。乃至徧覆三千世界即此下二句義。△二頌揚",
    "X33n0631_003:0581a16": "德詔眾。",
    "X33n0631_003:0581a17": "既出於世為諸眾生(至)常為大乘而作因緣。",
    "X33n0631_003:0581a18": "初揚德之由(補頌)。出世以度生為事。度生以演實為",
    "X33n0631_003:0581a19": "本。欲演真實。恐惑異說。故向下稱揚己德。此揚德",
    "X33n0631_003:0581a20": "之由也。大聖下。正頌長文。復有二義。初稱揚德號。",
    "X33n0631_003:0581a21": "(略頌)證真實理。故自稱大聖。非世邪師。故自稱世尊。",
    "X33n0631_003:0581a22": "欲眾來歸。依德標號。故於眾中宣言。我為如來。兩",
    "X33n0631_003:0581a23": "足之尊者。十號之中。前三為綱。次六為目。後一提",
    "X33n0631_003:0581a24": "綱攝目。今於綱於目。各舉其首。以例其餘。故云如",
    "X33n0631_003:0581b01": "來兩足。兩足者。即明行足也。出於下。稱揚慈悲(義頌)。",
    "X33n0631_003:0581b02": "佛出世間。慈悲普覆。故云猶如大雲。法雨均沾。離",
    "X33n0631_003:0581b03": "苦得樂。故云充潤枯槁。以眾生久處眾苦。無法自",
    "X33n0631_003:0581b04": "濟。善根不生。如草之已枯。道芽不長。如木之已槁",
    "X33n0631_003:0581b05": "也。皆令離苦者。離苦由於斷集。義頌長行未度令",
    "X33n0631_003:0581b06": "度。未解令解。得安隱樂者。得樂由於修道。義頌長",
    "X33n0631_003:0581b07": "行未安令安。未滅令滅。末二句。轉釋安樂之義。言",
    "X33n0631_003:0581b08": "安樂無別。即世間人天之樂。及出世二涅槃樂也。",
    "X33n0631_003:0581b09": "準長行。更有稱揚知見。及稱揚體用二義。並略之",
    "X33n0631_003:0581b10": "耳。諸天下。詔眾聽法(廣頌)。天人亦該修羅。文不俱顯",
    "X33n0631_003:0581b11": "者。從偈便故。教以一心善聽者。恐心生猶豫。不順",
    "X33n0631_003:0581b12": "其言也。佛出世難。如優曇華。見聞隨喜。無唐捐者。",
    "X33n0631_003:0581b13": "故教以皆應到此。覲無上尊。自稱無上尊者。亦顯",
    "X33n0631_003:0581b14": "勝令歸之意。示以我為世尊。無能及者。顯捨此無",
    "X33n0631_003:0581b15": "可覲之人。又示以安隱眾生。故現於世。顯捨此無",
    "X33n0631_003:0581b16": "得安之處。此如來自明教以應到應覲之所以也。",
    "X33n0631_003:0581b17": "甘露乃不死之藥。喻法能生善。淨義乃離染之稱。",
    "X33n0631_003:0581b18": "顯法能滅惡。滅惡生善。即是安隱之事。欲令同得。",
    "X33n0631_003:0581b19": "故云為大眾說。對機權示多門。明宗實無二致。故",
    "X33n0631_003:0581b20": "云其法一昧。解脫者。自在無繫。乃涅槃即體之用。",
    "X33n0631_003:0581b21": "涅槃者。寂滅無為。乃解脫即用之體。體用相即。融",
    "X33n0631_003:0581b22": "為一味。所謂大自在。大安隱法是也。佛以一音。頓",
    "X33n0631_003:0581b23": "演無量法門。故稱妙音。無量法門。不離解脫涅槃。",
    "X33n0631_003:0581b24": "故云斯義。苟得其本。自應當下成佛。如獲其末。亦",
    "X33n0631_003:0581c01": "可乘緣入道。故曰常為大乘。而作因緣。此如來自",
    "X33n0631_003:0581c02": "明安隱眾生之事。欲眾來歸。長行云。汝等天人阿",
    "X33n0631_003:0581c03": "修羅眾。皆應到此。為聽法故。即此義也。△三頌稱",
    "X33n0631_003:0581c04": "機說法(約義廣頌)。",
    "X33n0631_003:0581c05": "我觀一切普皆平等(至)等雨法雨而無懈倦。",
    "X33n0631_003:0581c06": "準長行此科之初。有無數千萬億種眾生。來至佛",
    "X33n0631_003:0581c07": "所聽法之文。今亦當有。蓋譯者略也。如來慈眼無",
    "X33n0631_003:0581c08": "遮。眾生佛性無二。故云我觀一切。普皆平等。平等",
    "X33n0631_003:0581c09": "故。誰遠誰近。何怨何親。故云無有彼此。愛憎之心。",
    "X33n0631_003:0581c10": "無愛故。不因私溺而故為多說。故云我無貪著。無",
    "X33n0631_003:0581c11": "憎故。不因私棄而故為少說。故云亦無限礙。二過",
    "X33n0631_003:0581c12": "既無。一切時中。一音頓演。故云恒為一切。平等說",
    "X33n0631_003:0581c13": "法。平等說法故。如為一人如是而說。乃至眾多亦",
    "X33n0631_003:0581c14": "然。初不因多少而有詳略。恒為一切故。如於一時",
    "X33n0631_003:0581c15": "如是而說。乃至常演說法。曾不因他事而有退諉。",
    "X33n0631_003:0581c16": "縱當行去走來。若坐若立。凡所有機。皆如是說。終",
    "X33n0631_003:0581c17": "不因動靜而有疲厭。據此則一切眾生。均蒙法雨。",
    "X33n0631_003:0581c18": "故云充足世間。如雨普潤。貴賤者。有位無位。上下",
    "X33n0631_003:0581c19": "者。居尊居卑。此人天眾也。持戒得樂。毀戒墮苦。此",
    "X33n0631_003:0581c20": "善惡眾也。出家二眾。能具威儀。在家二眾。威儀不",
    "X33n0631_003:0581c21": "具。此四部眾也。正見者。已歸正法。邪見者。尚崇異",
    "X33n0631_003:0581c22": "學。此內外眾也。利根者。能修大乘。鈍根者。惟滯小",
    "X33n0631_003:0581c23": "道。此大小眾也。然此中眾具六對。機分十二。長行",
    "X33n0631_003:0581c24": "總以利鈍收之。故曰如來於時。觀是眾生諸根利",
    "X33n0631_003:0582a01": "鈍。以前六對中。皆上利而下鈍也。等雨法雨者。一",
    "X33n0631_003:0582a02": "音頓演。高低普應。而無懈倦者。為度眾生。始終忘",
    "X33n0631_003:0582a03": "疲。長行云。隨其所堪。而為說法是也。頌同時頓演",
    "X33n0631_003:0582a04": "竟。△二頌隨機受益二。一頌未受令受。二頌受已",
    "X33n0631_003:0582a05": "令增。初(約義廣頌)。",
    "X33n0631_003:0582a06": "一切眾生聞我法者(至)如彼草木所稟各異。",
    "X33n0631_003:0582a07": "初總標受益。一切眾生。總該貴賤上下等機。長行",
    "X33n0631_003:0582a08": "所謂種種無量是也。聞我法者。法乃對機之法。聞",
    "X33n0631_003:0582a09": "必生欣。長行所謂皆令歡喜是也。隨力所受者。隨",
    "X33n0631_003:0582a10": "其智力。所受不同。住於諸地者。住於種種差別之",
    "X33n0631_003:0582a11": "地。長行所謂快得善利是也。或處下。次第別合。人",
    "X33n0631_003:0582a12": "人民。天天眾。轉輪句為人王。釋梵句為天王。此眾",
    "X33n0631_003:0582a13": "雖能暫離惡道。尚有分段之苦。如小草但治時疾。",
    "X33n0631_003:0582a14": "不。治重病。故曰是小藥草。此以人天合小草也。知",
    "X33n0631_003:0582a15": "無下。小教二乘。聲聞以生空智。悟生空理。故云知",
    "X33n0631_003:0582a16": "無漏法。依無漏法。證無漏果。故云能得涅槃。起通",
    "X33n0631_003:0582a17": "及明者。皆聲聞果上之用。注見譬喻品法合文中。",
    "X33n0631_003:0582a18": "辟支樂獨善寂。曰故獨處山林。求自然慧。故曰常",
    "X33n0631_003:0582a19": "行禪定。深知諸法因緣。故曰得緣覺證。若順義廻",
    "X33n0631_003:0582a20": "文。當云得證緣覺。葢倒語耳。此二雖能盡斷見思。",
    "X33n0631_003:0582a21": "尚餘變易。如中草能治重病。不濟久[病丙+冘]。故曰是中",
    "X33n0631_003:0582a22": "藥草。此以小教二乘合中草也。求世三句。始教菩",
    "X33n0631_003:0582a23": "薩。揀非二乘得少為足。故曰求世尊處。我當作佛",
    "X33n0631_003:0582a24": "者。始發大乘之願。行精進定者。始立大乘之行。大",
    "X33n0631_003:0582b01": "乘之行。貴在不退。故以精進禪定言之。此眾雖能",
    "X33n0631_003:0582b02": "對治偏枯。尚餘隨分法愛。如上草能治久[病丙+冘]。未盡",
    "X33n0631_003:0582b03": "病源。故曰是上藥草。此以始教菩薩合上草也。又",
    "X33n0631_003:0582b04": "諸下。終頓菩薩。終教深明實理。不為餘乘所惑。故",
    "X33n0631_003:0582b05": "云專心佛道。此自利也。了知定性聲聞。無性闡提。",
    "X33n0631_003:0582b06": "悉當成佛。故能常行慈悲。此利他也。頓教一念不",
    "X33n0631_003:0582b07": "生。真性獨露。故云自知作佛。不依地位漸次而說。",
    "X33n0631_003:0582b08": "故云決定無疑。此二雖有利他之義。但有遮有照。",
    "X33n0631_003:0582b09": "猶有分限。如小樹蔭覆微狹。故云是名小樹。此以",
    "X33n0631_003:0582b10": "終頓菩薩合小樹也。安住下。圓教菩薩。圓融無礙。",
    "X33n0631_003:0582b11": "妙用難思。身剎塵毛。互相攝入。既不假乎造作。亦",
    "X33n0631_003:0582b12": "無煩於運用。任運而現。故云安住神通。凡有所說。",
    "X33n0631_003:0582b13": "悉到智地。見聞為種。八難超十地之階。解行在躬。",
    "X33n0631_003:0582b14": "一生圓曠劫之果。有惑便摧。無生不度。故云轉不",
    "X33n0631_003:0582b15": "退輪。度無量億。百千眾生。此眾乃遮照互融。應現",
    "X33n0631_003:0582b16": "無跡。如大樹蔭覆廣博。故云是名大樹。此以圓教",
    "X33n0631_003:0582b17": "菩薩合大樹也。佛平下。結顯不同。如來以等心而",
    "X33n0631_003:0582b18": "說諸法。諸法皆等。故云如一味雨。眾生隨異性而",
    "X33n0631_003:0582b19": "受一法。一法亦異。故云如彼草木。所稟各異。稟猶",
    "X33n0631_003:0582b20": "受也。頌未受令受竟。△二頌受已令增。",
    "X33n0631_003:0582b21": "佛以此喻方便開示(至)是名大樹而得增長。",
    "X33n0631_003:0582b22": "初遮過勸進(補頌)。因上言隨眾生性。所受不同。恐有",
    "X33n0631_003:0582b23": "執異迷同者。遂起抱迷絕分之憂。又因上言佛平",
    "X33n0631_003:0582b24": "等說。如一味雨。恐有執同迷異者。遂起得少為足",
    "X33n0631_003:0582c01": "之見。故以初六句遮之。意謂。佛以此喻。方便開示",
    "X33n0631_003:0582c02": "汝等。令知如來種種言詞。本惟演說一法。實無差",
    "X33n0631_003:0582c03": "別。此遮執異迷同之過。并令知汝等自所住地。於",
    "X33n0631_003:0582c04": "佛智佛慧之中。如海一滴。實未究竟。此遮執同迷",
    "X33n0631_003:0582c05": "異之過。二過既遮。則抱迷絕分者。固應黽勉。而得",
    "X33n0631_003:0582c06": "少為足者。亦宜進求。故以次四句勸之。意謂。汝等",
    "X33n0631_003:0582c07": "於佛智慧。雖如海之一滴。而我雨法雨。原為充滿",
    "X33n0631_003:0582c08": "世間。且不可因一滴之貶。自擬焦芽敗種。又如來",
    "X33n0631_003:0582c09": "種種言詞。雖演說一法。而一味之法。也須隨力修",
    "X33n0631_003:0582c10": "行。更不可因一法之褒。自若河伯井鼃可也。如彼",
    "X33n0631_003:0582c11": "下。正合前喻(約義廣頌)。復有三義。初重提前喻。可知。諸",
    "X33n0631_003:0582c12": "佛下。以法總合。令諸世間者。世間指眾生世間。合",
    "X33n0631_003:0582c13": "藥草諸樹。普得具足者。具足謂究竟圓滿。合漸增",
    "X33n0631_003:0582c14": "茂好。末二句。乃釋成普得具足之義。長行所謂現",
    "X33n0631_003:0582c15": "世安隱。後生善處。乃至任力所能。漸得入道是也。",
    "X33n0631_003:0582c16": "聲聞下。舉三例二(準前未受令受頌中。三草二木。次第別合。此中獨合中草。及小",
    "X33n0631_003:0582c17": "樹大樹者。意謂長則俱長。可比例而知也)。復有三義。一合藥草增長。已",
    "X33n0631_003:0582c18": "秉諦緣之法。故稱聲聞緣覺。常懷趣寂之志。故曰",
    "X33n0631_003:0582c19": "處於山林。現在所作已辦。故曰住最後身。此自分",
    "X33n0631_003:0582c20": "也。聞法者。進聞始教六度。得果者。回心轉作大乘。",
    "X33n0631_003:0582c21": "此勝進也。據此則人天亦可轉為小聖。而始教亦",
    "X33n0631_003:0582c22": "可轉為終頓。如中草既可轉上。而小草即可轉中。",
    "X33n0631_003:0582c23": "上草亦可成樹。故曰是名藥草。各得增長。言各得",
    "X33n0631_003:0582c24": "者。意通小草上草。葢舉一例二。而總與結合也。若",
    "X33n0631_003:0583a01": "諸下。合小樹增長。終教專心佛道。常行慈悲。頓教",
    "X33n0631_003:0583a02": "自知作佛。決定無疑。故云智慧堅固。此自分也。轉",
    "X33n0631_003:0583a03": "而為圓。深知三界如幻。運大神通。轉不退輪。故云",
    "X33n0631_003:0583a04": "了達三界。借此利物。實為莊嚴佛果。故云求最上",
    "X33n0631_003:0583a05": "乘。此勝進也。以喻言之。如小樹轉成大樹。故曰是",
    "X33n0631_003:0583a06": "名小樹。而得增長。復有下。合大樹增長。圓教菩薩。",
    "X33n0631_003:0583a07": "以如幻三昧。起遊戲神通。故云復有住禪。得神通",
    "X33n0631_003:0583a08": "力。此自分也。轉為等覺。聞說金剛道後。能空異熟。",
    "X33n0631_003:0583a09": "故曰聞諸法空。聞法空故。自知成佛不久。故曰心",
    "X33n0631_003:0583a10": "大歡喜。心歡喜故。光照十方令知。故云放無數光。",
    "X33n0631_003:0583a11": "蒙斯光者。皆發菩提之心。故曰度諸眾生。此勝進",
    "X33n0631_003:0583a12": "也。以喻言之。如大樹轉至凌雲。故曰是名大樹。而",
    "X33n0631_003:0583a13": "得增長。準前云佛出於世。如大雲起。今以等覺齊",
    "X33n0631_003:0583a14": "佛。喻為凌雲之樹者。首尾相應。理極成焉。頌隨機",
    "X33n0631_003:0583a15": "受益竟。△三頌教同機別(約義略頌)。",
    "X33n0631_003:0583a16": "如是迦葉佛所說法(至)潤於人華各得成實。",
    "X33n0631_003:0583a17": "如是迦葉者。謂如我所說如是。迦葉應知。乃承上",
    "X33n0631_003:0583a18": "結告語也。佛所說法。本惟一乘。故曰譬如大雲。以",
    "X33n0631_003:0583a19": "一味雨。法被五乘人等。隨分受益。如雨潤草木。立",
    "X33n0631_003:0583a20": "見華開。故曰潤於人華。漸漸增長。轉轉成熟。如草",
    "X33n0631_003:0583a21": "木已開華者。更結果子。故曰各得成實。準長行云。",
    "X33n0631_003:0583a22": "如來說法。一相一味。此云佛所說法。譬如大雲。以",
    "X33n0631_003:0583a23": "一味雨。長行云。其有眾生。聞如來法。所得功德不",
    "X33n0631_003:0583a24": "自覺知。此云潤於人華。各得成實。文別而義同也",
    "X33n0631_003:0583b01": "餘略不頌。頌正與開啟竟。△二頌結歎慰諭(義頌分二)。",
    "X33n0631_003:0583b02": "一頌承前釋疑。二頌正以結歎。初(疑云。佛所說法。既如一味之雨。",
    "X33n0631_003:0583b03": "何故有因緣譬喻。種種異說。不如今日顯說一乘耶。故此釋云)。",
    "X33n0631_003:0583b04": "迦葉當知以諸因緣(至)是我方便諸佛亦然。",
    "X33n0631_003:0583b05": "如來意謂。因緣譬喻。總為開示佛道。雖異說而何",
    "X33n0631_003:0583b06": "妨一味。所以不如今日。即為顯說者。是我以方便",
    "X33n0631_003:0583b07": "力。將護機宜。不惟我今如是。一切諸佛亦然也。然",
    "X33n0631_003:0583b08": "此中敘疑釋疑。與長行不甚相類者。各隨上文義",
    "X33n0631_003:0583b09": "便故耳。△二頌正以結歎。",
    "X33n0631_003:0583b10": "今為汝等說最實事(至)漸漸修學悉當成佛。",
    "X33n0631_003:0583b11": "如來意謂。汝等已於諸佛隨宜說法。能解能知。今",
    "X33n0631_003:0583b12": "當為汝諸聲聞等。說最實事。何謂最實事也。一者",
    "X33n0631_003:0583b13": "當知諸聲聞眾。皆非滅度。以隨宜所說。是權非實",
    "X33n0631_003:0583b14": "故。二者當知汝等所行。是菩薩道。以隨宜所說。即",
    "X33n0631_003:0583b15": "權是實故。既是菩薩。所以不得成佛者。惟不肯修",
    "X33n0631_003:0583b16": "學以自棄耳。若從此漸漸修學。悉當成佛。可不勉",
    "X33n0631_003:0583b17": "哉。如來印啟竟。",
    "X33n0631_003:0583b18": "△三通授果記(品題云)。",
    "X33n0631_003:0583b19": "妙法蓮華經授記品第六",
    "X33n0631_003:0583b20": "此品從始至終。皆言授記之事。故以授記名品。科",
    "X33n0631_003:0583b21": "註云。梵語和伽羅。此云授記。正量論云。授記者。即",
    "X33n0631_003:0583b22": "讖語。大成釋云。讖者驗也。謂今生授記。取驗於當",
    "X33n0631_003:0583b23": "來也。愚謂授字從教。記字從機。謂佛以劫國莊嚴",
    "X33n0631_003:0583b24": "之事。一一授與。令諸子銘記於心。當來取證。常途",
    "X33n0631_003:0583c01": "所謂聖言說與曰授。果與因契名記是也。此品別",
    "X33n0631_003:0583c02": "義有五。一為顯理雖頓悟。事必漸修。如授四子記。",
    "X33n0631_003:0583c03": "俱有經劫行因之語。二為示漸漸修學。悉當成佛。",
    "X33n0631_003:0583c04": "如授四子記。俱有當成果德之號。三為明果德殊",
    "X33n0631_003:0583c05": "勝。令生欣取。如授四子記。備顯劫國莊嚴之勝。四",
    "X33n0631_003:0583c06": "為明信解由心。修證須記。如三子請記。自謂如遇",
    "X33n0631_003:0583c07": "王膳。必得王教乃食。五為彰因深緣勝。引接下根。",
    "X33n0631_003:0583c08": "如品末偈云。我諸弟子。威德具足。其數五百。皆當",
    "X33n0631_003:0583c09": "授記。乃至我及汝等。宿世因緣。吾今當說。汝等善",
    "X33n0631_003:0583c10": "聽。具此五義。故說授記品也。若論授記。亦是隨緣",
    "X33n0631_003:0583c11": "假立。實際理中。都無是事。故淨名云。如無生滅。則",
    "X33n0631_003:0583c12": "知無記。思益云。願不聞記名。大品云。授記是戲論",
    "X33n0631_003:0583c13": "法。今特言授記者。乃以心印心。無授無記。強以授",
    "X33n0631_003:0583c14": "記名也。△(經文分二)一授迦葉記。二授三子記。初二。一",
    "X33n0631_003:0583c15": "長行。二偈頌。初三。一行因得果。二佛法壽量。三依",
    "X33n0631_003:0583c16": "正莊嚴。初。",
    "X33n0631_003:0583c17": "爾時世尊說是偈已(至)國名光德劫名大莊嚴。",
    "X33n0631_003:0583c18": "初經劫行因。夫承當箇事。固在當人自肯。交付家",
    "X33n0631_003:0583c19": "業。要須大家證知。故必告諸大眾。唱如是言。奉覲",
    "X33n0631_003:0583c20": "諸佛等。自利行也。廣宣諸佛句。利他行也。然迦葉",
    "X33n0631_003:0583c21": "以如是之人。具如彼之解。尚須經劫行因如此。事",
    "X33n0631_003:0583c22": "修寧可遽廢乎哉。於最下。當得證果。二利具足。一",
    "X33n0631_003:0583c23": "生事辦。故曰於最後身。得成為佛。別號光明者。因",
    "X33n0631_003:0583c24": "中然燈續明。以紫光金。塗佛形像自爾以來。身常",
    "X33n0631_003:0584a01": "圓滿紫金光聚。現為羅漢。名曰飲光。當來果號。亦",
    "X33n0631_003:0584a02": "與因地不相違也。又如來智破愚迷。如日光破暗。",
    "X33n0631_003:0584a03": "故以光明稱之。國屬地理。以斯地多出智人。故名",
    "X33n0631_003:0584a04": "光德。劫屬天時。以斯時依正殊勝。故名大嚴。此等",
    "X33n0631_003:0584a05": "亦由未成佛時。因心願行所感。△二佛法壽量。",
    "X33n0631_003:0584a06": "佛壽十二小劫(至)像法亦住二十小劫。",
    "X33n0631_003:0584a07": "大成云。淨法界身。本無出沒。佛壽十二劫者。隨大",
    "X33n0631_003:0584a08": "悲願力而示現耳。正像之法。二十劫而滅者。隨眾",
    "X33n0631_003:0584a09": "生機感而隆替耳。法性佛身。固無加損於其間也。",
    "X33n0631_003:0584a10": "△三依正莊嚴。",
    "X33n0631_003:0584a11": "國界嚴飾無諸穢惡(至)雖有魔及魔民皆護佛法。",
    "X33n0631_003:0584a12": "初依報莊嚴。因修淨行。以嚴果德。故感國界嚴飾。",
    "X33n0631_003:0584a13": "無諸穢惡。瓦礫二句。正穢惡之相也。因起等心。以",
    "X33n0631_003:0584a14": "度眾生。故感其土平正。無有高下。坑坎堆阜。正高",
    "X33n0631_003:0584a15": "下之相也。琉璃四句。義見身子受記文中。散諸寶",
    "X33n0631_003:0584a16": "華。周徧清淨者。亦因地廣宣大法。以佛知佛見。散",
    "X33n0631_003:0584a17": "諸眾生心地。令得清淨之所感也。其國下。正報莊",
    "X33n0631_003:0584a18": "嚴。三乘具。則上善同會。生之者就正有方。無魔事。",
    "X33n0631_003:0584a19": "則離諸惱亂。生之者正道易行。魔護法。則摧邪有",
    "X33n0631_003:0584a20": "力。生之者惡見從化。此亦因地說法度生。輔佛揚",
    "X33n0631_003:0584a21": "化等之所感也。長行竟。△二偈頌(標頌云)。",
    "X33n0631_003:0584a22": "爾時世尊欲重宣此義而說偈言。",
    "X33n0631_003:0584a23": "△(正頌分三)一頌行因得果。二頌依正莊嚴。三頌佛法",
    "X33n0631_003:0584a24": "壽量。初(義頌)。",
    "X33n0631_003:0584b01": "告諸比丘我以佛眼(至)於最後身得成為佛。",
    "X33n0631_003:0584b02": "初頌經劫行因。以佛眼見者。顯所見不謬也。過無",
    "X33n0631_003:0584b03": "數劫者。顯行因之久也。而於來世等。正明無數劫",
    "X33n0631_003:0584b04": "中。所作之事也。覲諸佛而興供養。福足也。為佛慧",
    "X33n0631_003:0584b05": "而修梵行。慧足也。又梵行而言淨修者。即是以清",
    "X33n0631_003:0584b06": "淨心。說法度生。長行所謂廣宣諸佛。無量大法是",
    "X33n0631_003:0584b07": "也。供養下。當得證果。供養四句。結上福足慧足之",
    "X33n0631_003:0584b08": "文。謂供佛已。其間兼修無上慧也。於最後身。得成",
    "X33n0631_003:0584b09": "為佛者。因圓而果自滿故。△二頌依正莊嚴(超頌兼補",
    "X33n0631_003:0584b10": "頌)。",
    "X33n0631_003:0584b11": "其土清淨琉璃為地(至)乃以天眼不能數知。",
    "X33n0631_003:0584b12": "初頌依報莊嚴。其土清淨句。即長行國界嚴飾。無",
    "X33n0631_003:0584b13": "諸穢惡義也。琉璃為地。真稱遠塵離垢。多諸寶樹。",
    "X33n0631_003:0584b14": "可以徘徊瀟灑。且行列道側而縱橫有法。金繩界",
    "X33n0631_003:0584b15": "道而往來不迷。故凡生斯土。見斯境者。無不歡喜",
    "X33n0631_003:0584b16": "感歎。因而遂發菩提心也。常出好香者。天香時時",
    "X33n0631_003:0584b17": "無間。散眾名華者。天華處處常瓢。更兼種種奇妙。",
    "X33n0631_003:0584b18": "以為莊嚴。況夫其土平正。無有丘坑。是固由於過",
    "X33n0631_003:0584b19": "去因成。亦實隨乎現前心致。所謂心淨則佛土淨。",
    "X33n0631_003:0584b20": "心平則世界平也。諸菩下。頌正報莊嚴。首二句。頌",
    "X33n0631_003:0584b21": "前其國菩薩。無量千億。其心四句。長行所無。乃約",
    "X33n0631_003:0584b22": "義補頌。心調柔。則隨機恒順。神通大。則圓應無方。",
    "X33n0631_003:0584b23": "奉大乘。則永無退轉。據此乃八地以上。揀非地前",
    "X33n0631_003:0584b24": "諸位可比。無漏者。子縛已斷。揀非有學。後身者。果",
    "X33n0631_003:0584c01": "縛猶存。揀非趣寂。從此回小向大。堪紹法王之業。",
    "X33n0631_003:0584c02": "故稱法王之子。據此乃大權示現。揀非實行聲聞",
    "X33n0631_003:0584c03": "可比。亦不可計者。謂亦如菩薩。不可稱計其名。天",
    "X33n0631_003:0584c04": "眼莫數者。謂小聖天眼。莫能數知其數。長行所謂",
    "X33n0631_003:0584c05": "諸聲聞眾。亦復無數是也。準長行更有無有魔事",
    "X33n0631_003:0584c06": "等文。今不具者。以彼菩薩德勝。聲聞志優。魔事消",
    "X33n0631_003:0584c07": "歇。不言可知故。△三頌佛法壽量(追頌兼補頌)。",
    "X33n0631_003:0584c08": "其佛當壽十二小劫(至)光明世尊其事如是。",
    "X33n0631_003:0584c09": "初追頌壽量。末二句。補頌總結。謂總結上文依正",
    "X33n0631_003:0584c10": "等事。令生欣樂也。授迦葉記竟。△二授三子記二。",
    "X33n0631_003:0584c11": "一三子請記。二如來授與。初二。一經家敘儀。二說",
    "X33n0631_003:0584c12": "偈陳請。初。",
    "X33n0631_003:0584c13": "爾時大目犍連須菩提(至)瞻仰尊顏目不暫捨。",
    "X33n0631_003:0584c14": "四子同呈信解。如來獨記迦葉。故目連等皆悉悚",
    "X33n0631_003:0584c15": "慄。悚慄者。驚懼不安之貌。合掌瞻仰者。請記之狀。",
    "X33n0631_003:0584c16": "目不暫捨者。望記之慇。葢恐如來仍見廢捨故也。",
    "X33n0631_003:0584c17": "△二說偈陳請五。一標偈。二正請。三說喻。四法合。",
    "X33n0631_003:0584c18": "五結請。初。",
    "X33n0631_003:0584c19": "即共同聲而說偈言。",
    "X33n0631_003:0584c20": "聲未必同。約意同而共說。故云同也。△二正請。",
    "X33n0631_003:0584c21": "大雄猛世尊諸釋之法王(至)除熱得清凉。",
    "X33n0631_003:0584c22": "徑入火宅。力挽眾生。故稱雄猛世尊。原出釋氏。現",
    "X33n0631_003:0584c23": "握法印。故稱諸釋法王。法說喻說。總由慈悲殷勤。",
    "X33n0631_003:0584c24": "故云哀愍我等。說權說實。無非教以成佛。故云賜",
    "X33n0631_003:0585a01": "佛音聲。恐如來終不相信。終不與記。故云若知我",
    "X33n0631_003:0585a02": "心。見授記者。敗種成佛。不啻酷旱遇雨。故如甘露",
    "X33n0631_003:0585a03": "灑心。除熱清凉。△三說喻。",
    "X33n0631_003:0585a04": "如從饑國來忽遇大王膳(至)然後乃敢食。",
    "X33n0631_003:0585a05": "向習小道。不得大乘法味。故喻以從饑國來。饑國。",
    "X33n0631_003:0585a06": "謂無食國也。今聞大法。許以聲聞成佛。故喻以忽",
    "X33n0631_003:0585a07": "遇王膳。王膳。謂王賜膳也。不蒙稱名授記。不敢承",
    "X33n0631_003:0585a08": "當。銘心自辦。故喻云心猶疑懼。未敢便食。若蒙如",
    "X33n0631_003:0585a09": "來授記。方得自信。依因致果。故喻云若得王教。後",
    "X33n0631_003:0585a10": "乃敢食。△四法合。",
    "X33n0631_003:0585a11": "我等亦如是每惟小乘過(至)爾乃快安樂。",
    "X33n0631_003:0585a12": "初四句。合前從饑國來。雖聞二句。合前忽遇王膳。",
    "X33n0631_003:0585a13": "心尚二句。合前心猶疑懼。未敢便食。若蒙二句。合",
    "X33n0631_003:0585a14": "前若得王教。後乃敢食。言快安樂者。樂非徒樂。乃",
    "X33n0631_003:0585a15": "歡喜自信。銘心自辦義也。△五結請。",
    "X33n0631_003:0585a16": "大雄猛世尊常欲安世間願賜我等記如饑須教食。",
    "X33n0631_003:0585a17": "常欲安世。豈忍坐視悚慄。必求賜記。乃合安世之",
    "X33n0631_003:0585a18": "義。如饑時務須教食。方合賜膳義也。三子請記竟。",
    "X33n0631_003:0585a19": "△二如來授與三。一授空生記。二授文飾記。三授",
    "X33n0631_003:0585a20": "目連記。初二。一長行。二偈頌。初四。一行因得果。二",
    "X33n0631_003:0585a21": "依正莊嚴。三佛法壽量。四神通說法。初。",
    "X33n0631_003:0585a22": "爾時世尊知諸大弟子(至)劫名有寶國名寶生。",
    "X33n0631_003:0585a23": "初經劫行因。諸大弟子。心念求記。故其容悚慄。其",
    "X33n0631_003:0585a24": "語懇切。世尊觀其容。聞其語。故能知其念也。那由",
    "X33n0631_003:0585b01": "他。亦翻萬億。即十大數中姟數也。餘同前。於最下。",
    "X33n0631_003:0585b02": "當得證果。因名空生。果號名相者。顯真空不礙妙",
    "X33n0631_003:0585b03": "有之義。劫名有寶者。謂依諸名相。建立法寶。國名",
    "X33n0631_003:0585b04": "寶生者。謂依諸法寶。生諸智人。天時地理。皆因事",
    "X33n0631_003:0585b05": "而得名。△二依正莊嚴。",
    "X33n0631_003:0585b06": "其土平正玻瓈為地(至)無數千萬億那由他。",
    "X33n0631_003:0585b07": "初依報莊嚴。玻瓈。此云水玉。與琉璃雖非一種。皆",
    "X33n0631_003:0585b08": "顯清淨無垢義也。便利。謂大小便利。餘可知。其土",
    "X33n0631_003:0585b09": "下。正報莊嚴。首三句。顯人民豐樂。聲聞等。顯三乘",
    "X33n0631_003:0585b10": "具足。△三佛法壽量。",
    "X33n0631_003:0585b11": "佛壽十二小劫(至)像法亦住二十小劫。",
    "X33n0631_003:0585b12": "△四神通說法。",
    "X33n0631_003:0585b13": "其佛常處虗空為眾說法度脫無量菩薩及聲聞眾。",
    "X33n0631_003:0585b14": "果號名相。處空說法者。顯妙有不礙真空之義。度",
    "X33n0631_003:0585b15": "脫菩薩者。教以從空入假。及聲聞眾者。教以從假",
    "X33n0631_003:0585b16": "入空。其佛以神通處空。良有以也。長行竟。△二偈",
    "X33n0631_003:0585b17": "頌(標頌云)。",
    "X33n0631_003:0585b18": "爾時世尊欲重宣此義而說偈言。",
    "X33n0631_003:0585b19": "△(正頌分四)一頌行因得果。二頌依正莊嚴。三頌神通",
    "X33n0631_003:0585b20": "說法。四頌佛法壽量。初。",
    "X33n0631_003:0585b21": "諸比丘眾今告汝等(至)端正殊妙猶如寶山。",
    "X33n0631_003:0585b22": "初當得證果(超頌)。略通號。及劫國名也。當供下。經劫",
    "X33n0631_003:0585b23": "行因(追頌)。隨佛所行。頌長行常修梵行句也。最後下。",
    "X33n0631_003:0585b24": "足得果義(補頌)。佛身金色。且有光明。故以寶山喻之。",
    "X33n0631_003:0585c01": "△二頌依正莊嚴。",
    "X33n0631_003:0585c02": "其佛國土嚴淨第一(至)住八解脫有大威德。",
    "X33n0631_003:0585c03": "初依報莊嚴(略頌)。佛於下。正報莊嚴(廣頌)。首二句。頌人",
    "X33n0631_003:0585c04": "民。略臺閣也。菩薩利根。必是圓頓之機。揀非權漸。",
    "X33n0631_003:0585c05": "轉不退輪。必是八地以上。揀非初心。如斯菩薩。足",
    "X33n0631_003:0585c06": "以移風易俗。佑民福國。故常以為莊嚴。此頌長行",
    "X33n0631_003:0585c07": "諸菩薩眾。無數千萬億等。聲聞不可稱數者。長行",
    "X33n0631_003:0585c08": "云。無量無邊。算數譬喻。所不能知是也。得三明。具",
    "X33n0631_003:0585c09": "六通者。顯是無學深位。住解脫。有威德者。顯是權",
    "X33n0631_003:0585c10": "現聲聞。以彼不起滅定。現諸威儀。有折伏邪見之",
    "X33n0631_003:0585c11": "威。攝授眾生之德故。△三頌神通說法(約義超頌)。",
    "X33n0631_003:0585c12": "其佛說法現於無量(至)皆共合掌聽受佛語。",
    "X33n0631_003:0585c13": "長行但云處空。今云無量神通等。不止處空。而處",
    "X33n0631_003:0585c14": "空亦寓中也。不可思議者。如小中現大。大中現小。",
    "X33n0631_003:0585c15": "一為無量。無量為一等。心思言議。所不及故。諸天",
    "X33n0631_003:0585c16": "人民。合掌聽受者。受不徒受。葢依教修行。或住大",
    "X33n0631_003:0585c17": "乘。或住小乘。長行所謂度脫菩薩。及聲聞眾是也。",
    "X33n0631_003:0585c18": "△四佛法壽量(追頌)。",
    "X33n0631_003:0585c19": "其佛當壽十二小劫(至)像法亦住二十小劫。",
    "X33n0631_003:0585c20": "授空生記竟。△二授文飾記二。一長行。二偈頌。初",
    "X33n0631_003:0585c21": "三。一行因得果。二依正莊嚴。三佛法壽量。初二。一",
    "X33n0631_003:0585c22": "經劫行因。二當得證果。初。",
    "X33n0631_003:0585c23": "爾時世尊復告諸比丘眾(至)二萬億佛亦復如是。",
    "X33n0631_003:0585c24": "供養兼奉事者。不惟四事畢備。兼復手足供給也。",
    "X33n0631_003:0586a01": "供佛之數。不及空生之多者。以能成始成終。致敬",
    "X33n0631_003:0586a02": "盡禮。雖少可以敵多故。恭敬尊重。滅後起塔者。正",
    "X33n0631_003:0586a03": "成始成終。致敬盡禮之義。高千由旬。表十方瞻仰。",
    "X33n0631_003:0586a04": "縱廣五百。表五乘歸依。瞻仰者。獲七聖法財之益。",
    "X33n0631_003:0586a05": "故以七寶合成表之。歸依者。獲無量功德之嚴。故",
    "X33n0631_003:0586a06": "以眾華瓔珞表之。供養禮拜。能發戒定慧心。故以",
    "X33n0631_003:0586a07": "塗香末香燒香表之。如來折攝二門。雖至滅後。猶",
    "X33n0631_003:0586a08": "能蔭覆眾生翻轉惡見。故以繒葢幢幡表之。復供",
    "X33n0631_003:0586a09": "二萬億佛。照前成始成終。致敬盡禮。故云亦復如",
    "X33n0631_003:0586a10": "是。△二當得證果。",
    "X33n0631_003:0586a11": "供養是諸佛已具菩薩道(至)天人師佛世尊。",
    "X33n0631_003:0586a12": "首二句。結前起後。當得下。正明證果。因以善論。莊",
    "X33n0631_003:0586a13": "嚴聖教。名曰文飾。果以勝金。莊嚴法體。號曰金光。",
    "X33n0631_003:0586a14": "因果義理。亦相似也。閻浮提。樹名也。果汁墮水點",
    "X33n0631_003:0586a15": "石成金。置常金中。常金失色。故古德約義翻為勝",
    "X33n0631_003:0586a16": "金。佛以此名者。表果德殊勝。超一切故。又精金百",
    "X33n0631_003:0586a17": "煉。表斷德。光色不變。表智德。智斷究竟。故號閻浮",
    "X33n0631_003:0586a18": "金光。無劫國之名者。疑有脫悞。行因得果竟。△二",
    "X33n0631_003:0586a19": "依莊嚴。",
    "X33n0631_003:0586a20": "其土平正玻瓈為地(至)無量萬億莊嚴其國。",
    "X33n0631_003:0586a21": "初依報莊嚴。可知。無四下。正報莊嚴。得生彼國。俱",
    "X33n0631_003:0586a22": "屬純善之人。故云無四惡道。乃至多有天人。三乘",
    "X33n0631_003:0586a23": "住世。足為國家觀光。故云諸聲聞眾。乃至莊嚴其",
    "X33n0631_003:0586a24": "國。△三佛法壽量。",
    "X33n0631_003:0586b01": "佛壽十二小劫(至)像法亦住二十小劫。",
    "X33n0631_003:0586b02": "長行竟。△二偈頌(標頌云)。",
    "X33n0631_003:0586b03": "爾時世尊欲重宣此義而說偈言。",
    "X33n0631_003:0586b04": "△(正頌中。準長行有三。今缺佛法壽量。分二)一頌行因得果。二頌依正",
    "X33n0631_003:0586b05": "莊嚴。初(長行有二。今約義略頌。不曲分也)。",
    "X33n0631_003:0586b06": "諸比丘眾皆一心聽(至)得佛智慧成等正覺。",
    "X33n0631_003:0586b07": "初頌經劫行因。略去復供二萬億佛之文。其最下。",
    "X33n0631_003:0586b08": "頌當得證果。略去通號。別號留下追頌。△二頌依",
    "X33n0631_003:0586b09": "正莊嚴(義頌兼追頌)。",
    "X33n0631_003:0586b10": "國土清淨度脫無量(至)無量無數莊嚴其國。",
    "X33n0631_003:0586b11": "國土清淨句。頌依報莊嚴。度脫下。頌正報莊嚴。所",
    "X33n0631_003:0586b12": "度眾生。皆為十方供養。則無四惡道。多有天人可",
    "X33n0631_003:0586b13": "知。佛之下。追頌別號。上科不頌者。正覺必具故。留",
    "X33n0631_003:0586b14": "此追頌者。以光明無勝。亦是正報莊嚴故。一切有",
    "X33n0631_003:0586b15": "者。即三有九有。二十五有也。斷有二義。菩薩即有",
    "X33n0631_003:0586b16": "而斷。聲聞離有而斷。即有離有。總名為斷。故云斷",
    "X33n0631_003:0586b17": "一切有。授文飾記竟。△三授目連記二。一長行。二",
    "X33n0631_003:0586b18": "偈頌。初二。一行因得果。二莊嚴壽量。初。",
    "X33n0631_003:0586b19": "爾時世尊復告大眾(至)劫名喜滿國名意樂。",
    "X33n0631_003:0586b20": "初經劫行因。行因之事。與文飾大同。然文飾議論",
    "X33n0631_003:0586b21": "無雙。目連神通第一。尚須供如是之多佛。起如是",
    "X33n0631_003:0586b22": "之塔廟。經無量劫。乃得成佛。今之具縛凡夫。纔得",
    "X33n0631_003:0586b23": "一知半解。一行未修。一佛未供。端居無事。便欲續",
    "X33n0631_003:0586b24": "佛慧命。不亦難乎。當得下。當得證果。多摩羅跋。此",
    "X33n0631_003:0586c01": "云性無垢。謂體性絕染。旃檀之最勝者也。佛以此",
    "X33n0631_003:0586c02": "名者。謂道德香風。熏一切故。又因地神通度生。應",
    "X33n0631_003:0586c03": "現無方。如旃檀然於一銖。氤氳徧布故。劫國名號。",
    "X33n0631_003:0586c04": "依大成釋云。此佛以神通攝世。教化眾生。心悅誠",
    "X33n0631_003:0586c05": "服。故劫名喜滿。國名意樂。△二莊嚴壽量。",
    "X33n0631_003:0586c06": "其土平王玻瓈為地(至)像法亦住四十小劫。",
    "X33n0631_003:0586c07": "初依報莊嚴。準前三授記文中。或云寶華。或云妙",
    "X33n0631_003:0586c08": "華。今云真珠華者。或以真珠貫穿作華。亦寶亦妙",
    "X33n0631_003:0586c09": "故也。多諸下。正報莊嚴。佛壽句。如來壽量。正法下。",
    "X33n0631_003:0586c10": "正像壽量。長行竟。△二偈頌(標頌云)。",
    "X33n0631_003:0586c11": "爾時世尊欲重宣此義而說偈言。",
    "X33n0631_003:0586c12": "△(正頌分二)一正頌長行。二許示因緣。初二。一頌行因",
    "X33n0631_003:0586c13": "得果。二頌莊嚴壽量。初(約義略頌)。",
    "X33n0631_003:0586c14": "我此弟子大目犍連(至)號多摩羅旃檀之香。",
    "X33n0631_003:0586c15": "初頌經劫行因。金剎者。以真金為剎杆。長表者。高",
    "X33n0631_003:0586c16": "竪於外。以示佛德巍峩故也。漸漸下。頌當得證果。",
    "X33n0631_003:0586c17": "△二頌莊嚴壽量。",
    "X33n0631_003:0586c18": "其佛壽命二十四劫(至)四十小劫像法亦爾。",
    "X33n0631_003:0586c19": "初如來壽量(超頌)。依報莊嚴。略而不頌。常為下。正報",
    "X33n0631_003:0586c20": "莊嚴(追頌)。聲聞有大威德者。顯是權現。菩薩皆不退",
    "X33n0631_003:0586c21": "轉者。顯是深位。佛滅下。正像壽量。正頌長行竟。△",
    "X33n0631_003:0586c22": "二許示因緣。",
    "X33n0631_003:0586c23": "我諸弟子威德具足(至)吾今當說汝等善聽。",
    "X33n0631_003:0586c24": "如來意謂。我諸弟子中。如菩薩威德具足。堪於授",
    "X33n0631_003:0587a01": "記者。不止汝等四人。更有其數五百。皆當授記。示",
    "X33n0631_003:0587a02": "以於未來世。咸得成佛。葢以我及汝等。宿世以來。",
    "X33n0631_003:0587a03": "久結師資之緣。但以時未至故。四十年中。未曾顯",
    "X33n0631_003:0587a04": "說。吾今觀汝時節已至。當為汝等指示演說。汝等",
    "X33n0631_003:0587a05": "亦宜誠心善聽。則自信成佛無疑矣。喻說一周被",
    "X33n0631_003:0587a06": "中根已竟。",
    "X33n0631_003:0587a07": "△三因緣一周被下根二。一佛說因緣。二下根獲",
    "X33n0631_003:0587a08": "益。初(品題云)。",
    "X33n0631_003:0587a09": "妙法蓮華經化城喻品第七",
    "X33n0631_003:0587a10": "無而忽有曰化。防非禦敵曰城。喻小乘涅槃。非真",
    "X33n0631_003:0587a11": "假設。聊為防見禦思故也。若論此品。本為下根宣",
    "X33n0631_003:0587a12": "示因緣。題中特標化城者。以化城一設。前接因緣",
    "X33n0631_003:0587a13": "不墜。後八寶所有漸。接物利生。化城誠不可少故。",
    "X33n0631_003:0587a14": "然如來於授記品後。復說此品者。別亦五義。一為",
    "X33n0631_003:0587a15": "顯此法久遠。非今始有故。文云。乃往過去。無量無",
    "X33n0631_003:0587a16": "邊不可思議。阿僧祇劫等是也。二為顯成佛非易。",
    "X33n0631_003:0587a17": "警策狂慧故。文云。其佛本坐道場。破魔軍已。垂得",
    "X33n0631_003:0587a18": "菩提。乃至十劫佛法。猶不現前等是也。三為顯多",
    "X33n0631_003:0587a19": "生受化。時眾緣熟故。文云。是十六菩薩。一一所化",
    "X33n0631_003:0587a20": "六百萬億那由他恒河沙等眾生。世世所生。與菩",
    "X33n0631_003:0587a21": "薩俱等是也。四為顯遠近得度。令眾自信故。文云。",
    "X33n0631_003:0587a22": "爾時所化無量恒河沙等眾生者。汝等比丘。及我",
    "X33n0631_003:0587a23": "滅後。未來聲聞弟子是也。五為顯不住化城。即到",
    "X33n0631_003:0587a24": "寶所故。文云。汝等所作未辦。汝所住地。近於佛慧",
    "X33n0631_003:0587b01": "是也。要知此中因緣。雖為下根而說。而向後五百",
    "X33n0631_003:0587b02": "弟子。實非泛常之流。若我等於此。果能諦信無疑。",
    "X33n0631_003:0587b03": "銘心自辦。雖在佛滅度後。何非智勝遺塵也哉。△",
    "X33n0631_003:0587b04": "(經文分二)一總出其時。二歷敘始終。初二。一長行。二偈",
    "X33n0631_003:0587b05": "頌。初三。一出時顯遠。二虗設數量。三結指防問。初。",
    "X33n0631_003:0587b06": "佛告諸比丘乃往過去(至)滅度已來甚大久遠。",
    "X33n0631_003:0587b07": "佛告比丘者。欲明因緣。釋上許示義也。乃往過去",
    "X33n0631_003:0587b08": "指最初結緣之時。無量無邊等。極言其時之久也。",
    "X33n0631_003:0587b09": "佛名大通智勝者。通謂能達真實。約自覺言。智謂",
    "X33n0631_003:0587b10": "能破愚暗。約覺他言。通云大而智云勝者。謂一達",
    "X33n0631_003:0587b11": "一切達。一破一切破。約覺滿言。又大通者。無法不",
    "X33n0631_003:0587b12": "通。智勝者。無智不具。正由無智不具。乃無法不通",
    "X33n0631_003:0587b13": "由無法不通。乃無智不具。境智相依為名也。國劫",
    "X33n0631_003:0587b14": "名號。依正量義云。以彼時六合雍熙。故國名好城。",
    "X33n0631_003:0587b15": "彼國人才茂異。故劫名大相。彼佛滅度。甚大久遠",
    "X33n0631_003:0587b16": "者。如向下所明。特標此者。一則以顯諸子因深。非",
    "X33n0631_003:0587b17": "遽然得記。一則以顯此法久遠。非今者始有。總為",
    "X33n0631_003:0587b18": "引接下根。發生真信耳。△二虗設數量。",
    "X33n0631_003:0587b19": "譬如三千大千世界(至)知其數不不也世尊。",
    "X33n0631_003:0587b20": "三千世界。乃一佛化境。以斯地種為墨。則墨之多",
    "X33n0631_003:0587b21": "可知。千國土。乃千佛化境。過此乃下一點。則點之",
    "X33n0631_003:0587b22": "疎可知。以最疎之點。盡地種之墨。則所經之國。邊",
    "X33n0631_003:0587b23": "際數量。固非筭師等所知。故如來故意垂問。而會",
    "X33n0631_003:0587b24": "眾直以不也答之。於中言地種者。大成云。地大種",
    "X33n0631_003:0587c01": "也。婆沙論問。云何名大種。答。大而是種。能減能增。",
    "X33n0631_003:0587c02": "能損能益。是為種義。又言假使者。設若義。言地種",
    "X33n0631_003:0587c03": "為墨。本無是人。乃假設是事。特以顯墨之多耳。△",
    "X33n0631_003:0587c04": "三結指防問。",
    "X33n0631_003:0587c05": "諸比丘是人所經國土(至)觀彼久遠猶若今日。",
    "X33n0631_003:0587c06": "初結指數量。是人即點國之人。所經國土。即點塵",
    "X33n0631_003:0587c07": "所歷之處。點塵所歷之處。已非算數所及。況點與",
    "X33n0631_003:0587c08": "不點。盡抹為塵。以一塵計一劫數。則劫數久遠可",
    "X33n0631_003:0587c09": "知。而彼佛滅度。乃復過是數。是則久之又久。遠之",
    "X33n0631_003:0587c10": "又遠。所謂甚大久遠者。以此。我以下。預防疑問(問云。",
    "X33n0631_003:0587c11": "如上所說。彼佛滅度。甚大久遠如是。事屬杳冥。恐非心量所及。未審如來。何所據而言也。故此防云)。",
    "X33n0631_003:0587c12": "我以如來。知見力故。非諸遠近所能限量。觀彼久",
    "X33n0631_003:0587c13": "遠。猶若今日。何足異。又何足怪也。長行竟。△二偈",
    "X33n0631_003:0587c14": "頌(標頌云)。",
    "X33n0631_003:0587c15": "爾時世尊欲重宣此義而說偈言。",
    "X33n0631_003:0587c16": "△(正頌分三)一頌出時顯遠。二頌虗設數量。三頌結指",
    "X33n0631_003:0587c17": "防問。初(略頌)。",
    "X33n0631_003:0587c18": "我念過去世無量無邊劫有佛兩足尊名大通智勝。",
    "X33n0631_003:0587c19": "時略不可思議等。佛略通號劫國等。準長行會義",
    "X33n0631_003:0587c20": "可知。△二頌虗設數量(略頌)。",
    "X33n0631_003:0587c21": "如人以力磨三千大千土(至)盡此諸塵墨。",
    "X33n0631_003:0587c22": "略問答之語。餘並準知。△三頌結指防問。",
    "X33n0631_003:0587c23": "如是諸國土點與不點等(至)通達無量劫。",
    "X33n0631_003:0587c24": "初頌結指數量(應頌)。準長行可知。如來下。頌預防疑",
    "X33n0631_003:0588a01": "問(問意仍準長行)。如來之智。不為境界所局。不為時分所",
    "X33n0631_003:0588a02": "限。故稱無礙。此能知也。所知中。長出聲聞者。為後",
    "X33n0631_003:0588a03": "六百萬億那由他恒河沙等眾生伏案。長出菩薩",
    "X33n0631_003:0588a04": "者。為後十六王子伏案。如見句。見字讀作縣。長行",
    "X33n0631_003:0588a05": "所謂猶若今日是也。呼諸比丘。教以當知者。為示",
    "X33n0631_003:0588a06": "佛智能知義故。佛智言淨者。體離煩惱故。又言微",
    "X33n0631_003:0588a07": "妙者。用超思議故。正以體離煩惱。故稱無漏。用絕",
    "X33n0631_003:0588a08": "思議。故稱無礙。由無漏無礙。故能通達無量劫也。",
    "X33n0631_003:0588a09": "總出其時竟。△二歷敘始終二。一長行。二偈頌。初",
    "X33n0631_003:0588a10": "二。一正敘因緣。二再明化儀。初三。一結緣之由。二",
    "X33n0631_003:0588a11": "結緣之事。三遠近得度。初二。一智佛開權。二智佛",
    "X33n0631_003:0588a12": "顯實。初四。一智佛成道。二請轉法輪。三受請施權。",
    "X33n0631_003:0588a13": "四聞法保證。初三。一垂成十劫。二諸天興供。三時",
    "X33n0631_003:0588a14": "至道成。初。",
    "X33n0631_003:0588a15": "佛告諸比丘大通智勝佛(至)而諸佛法猶不在前。",
    "X33n0631_003:0588a16": "初標佛壽者。事所依故。本指未成佛時。未成佛時。",
    "X33n0631_003:0588a17": "而云坐道場者。應指等覺最後時也。最後時中。內",
    "X33n0631_003:0588a18": "淨八識。外摧四魔。故云破魔軍已。魔軍既破。佛道",
    "X33n0631_003:0588a19": "將成。故云垂得菩提。垂猶將也。謂將得而未得也。",
    "X33n0631_003:0588a20": "既將得未得。於佛法尚如羅縠。故云不現在前。一",
    "X33n0631_003:0588a21": "劫至十劫者。即最後所歷之時。準長途。最後所歷",
    "X33n0631_003:0588a22": "之時。方一剎那。今經十劫者。以佛壽既長。一切皆",
    "X33n0631_003:0588a23": "長故。又為顯佛道非易。警策狂慧故。結跏趺坐。身",
    "X33n0631_003:0588a24": "心不動者。即安住金剛定也。習氣不盡。妙證未圓。",
    "X33n0631_003:0588b01": "故云而諸佛法。猶不在前。△二諸天興供。",
    "X33n0631_003:0588b02": "爾時忉利諸天先為彼佛(至)至於滅度亦復如是。",
    "X33n0631_003:0588b03": "初忉利敷座。知佛將於菩提樹下成道。故先為敷",
    "X33n0631_003:0588b04": "座。座以師子名者。表無畏故。高一由旬者。顯座之",
    "X33n0631_003:0588b05": "量。佛於此坐者。明敷座意。當得菩提等。出坐之時。",
    "X33n0631_003:0588b06": "適猶始也。言上來忉利諸天。敷由旬之高座者。豈",
    "X33n0631_003:0588b07": "徒然哉。葢為佛於此坐故。佛於此坐。非在十劫之",
    "X33n0631_003:0588b08": "中。乃過十小劫。當得菩提時。始坐此座耳。時諸下。",
    "X33n0631_003:0588b09": "梵天雨華。知佛將於菩提座上成佛。故雨眾天華。",
    "X33n0631_003:0588b10": "華而言眾者。品類不一故。面百由旬者。謂菩提座",
    "X33n0631_003:0588b11": "側。四面各有一百由旬也。吹去萎華。更雨新者。表",
    "X33n0631_003:0588b12": "增進不住之義。滿十小劫者。雨華之時。供養於佛",
    "X33n0631_003:0588b13": "者。雨華之意。言上來諸梵天王。滿十劫而雨華不",
    "X33n0631_003:0588b14": "絕者。豈無為哉。葢為供養於佛故。供養於佛。兼重",
    "X33n0631_003:0588b15": "其處。故雖成道之後。乃至滅度。常雨此華。以嚴其",
    "X33n0631_003:0588b16": "地也。四王下。四王擊鼓。為供養佛。常擊天鼓者。表",
    "X33n0631_003:0588b17": "佛道將成。一音將震之義。其餘下。餘天作樂。餘天",
    "X33n0631_003:0588b18": "者。除釋梵四王之外。更有夜摩兜率等也。作天技",
    "X33n0631_003:0588b19": "樂者。表羣聵待震。諸教當闡之義。△三時至道成。",
    "X33n0631_003:0588b20": "諸比丘大通智勝佛(至)成阿耨多羅三藐三菩提。",
    "X33n0631_003:0588b21": "過十小劫。金剛定滿時也。習氣已盡。妙證始圓。故",
    "X33n0631_003:0588b22": "云諸佛之法。乃現在前。於一切法。成等正覺。故名",
    "X33n0631_003:0588b23": "阿耨等也。智佛成道竟。△二請轉法輪二。一王子",
    "X33n0631_003:0588b24": "請法。二梵王請法。初三。一眷屬備至。二說偈讚佛。",
    "X33n0631_003:0588c01": "三王子陳請。初。",
    "X33n0631_003:0588c02": "其佛未出家時有十六子(至)供養恭敬尊重讚歎。",
    "X33n0631_003:0588c03": "釋迦一子。燈明八子。智佛十六子者。有子事同。隨",
    "X33n0631_003:0588c04": "緣各異也。父名智勝。子名智積者。積而可至於勝。",
    "X33n0631_003:0588c05": "子肖父也。不標餘名者。以既標一名。便足取信故。",
    "X33n0631_003:0588c06": "各有種種珍異玩好之具者。極耳目之所欲。盡世",
    "X33n0631_003:0588c07": "間之所出。無物不備。有美皆收也。聞父成道。信出",
    "X33n0631_003:0588c08": "世之有益。捨珍而往。覺世樂之非真。輕榮重道。趣",
    "X33n0631_003:0588c09": "父近佛。序分所謂又見諸王。往詣佛所。問無上道。",
    "X33n0631_003:0588c10": "便捨樂土。宮殿臣妾等。即此類也。諸母者。十六王",
    "X33n0631_003:0588c11": "子。非一母生故。又一一王子。各有生母乳母等之",
    "X33n0631_003:0588c12": "不同故。涕泣者。恩愛骨肉。難割難捨。眷戀之情。痛",
    "X33n0631_003:0588c13": "崩於肺腑。慘然之迹。著散於諸竅也。隨送者。愛其",
    "X33n0631_003:0588c14": "子。兼近其夫君而成道故。祖王臣民。圍繞隨至者。",
    "X33n0631_003:0588c15": "父不得而子。上行而下效也。咸欲二字。通約眾意",
    "X33n0631_003:0588c16": "而言。言子母祖王。及諸臣民等。或捨珍而往。或涕",
    "X33n0631_003:0588c17": "泣而送。或圍繞而至。雖亦各有所為。而歸重在佛。",
    "X33n0631_003:0588c18": "故云咸欲親近。供養恭敬等也。△二說偈讚佛。",
    "X33n0631_003:0588c19": "到已頭面禮足繞佛畢已(至)歸命無上尊。",
    "X33n0631_003:0588c20": "初敘儀標偈。頭面禮足者。表至敬也。準今佛成道",
    "X33n0631_003:0588c21": "八年。回國為父王說法。父王領合國臣民。遠迎見",
    "X33n0631_003:0588c22": "佛。以佛威德。不覺禮拜。佛意不受父禮。隱身不現。",
    "X33n0631_003:0588c23": "禮已。然後現身。據此。則智佛亦應不受父禮。非此",
    "X33n0631_003:0588c24": "所急。故不敘也。繞佛者。右轉旋遶。表生生世世。從",
    "X33n0631_003:0589a01": "佛遊行之意。畢已者。或三匝七匝。至無數匝。旋繞",
    "X33n0631_003:0589a02": "已竟也。一心者。端秉其意。合掌者。嚴肅其躬。瞻仰",
    "X33n0631_003:0589a03": "者。觀想其德。偈頌者。發言稱嘆。應上供養恭敬尊",
    "X33n0631_003:0589a04": "重讚嘆義也。大威下。正以稱讚。威顯折伏之嚴。德",
    "X33n0631_003:0589a05": "彰攝授之慈。二俱莫及。故稱為大。具此二大。為物",
    "X33n0631_003:0589a06": "所依。故稱世尊。為度眾生。故於無量億歲。修菩薩",
    "X33n0631_003:0589a07": "行也。菩薩行滿。則菩提果圓。故云爾乃得成佛。爾",
    "X33n0631_003:0589a08": "猶今也。諸願已具足者。佛道既成。一切大願皆圓",
    "X33n0631_003:0589a09": "滿故。善哉者。讚美詞。既讚善哉。又稱吉無上者。以",
    "X33n0631_003:0589a10": "如來行滿果圓。諸願具足。為最吉祥人也。世尊句。",
    "X33n0631_003:0589a11": "復以最後金剛道中。妄盡真極。而讚其為希有之",
    "X33n0631_003:0589a12": "甚。一坐十小劫者。經時希有。身體及手足等。住定",
    "X33n0631_003:0589a13": "希有。身體者。總指全身。手足者。別指四體。定力攝",
    "X33n0631_003:0589a14": "持。故靜然不動。此外寂也。其心。指金剛定心。憺怕",
    "X33n0631_003:0589a15": "者。恬靜義。大成云。其猶月爽秋天。寒光無際。是也。",
    "X33n0631_003:0589a16": "未曾有散亂者。正恁麼時。欲罷不能。何散亂之有。",
    "X33n0631_003:0589a17": "此內靜也。究竟永寂滅者。斷妄希有。無妄不盡。故",
    "X33n0631_003:0589a18": "曰究竟。如木成灰。無重木理。云永寂滅。安住無漏",
    "X33n0631_003:0589a19": "法者。證真希有。無真不證。故曰安住。如金出鑛。無",
    "X33n0631_003:0589a20": "再鑛事。云無漏法。今者下。慶幸歡喜。今者見世尊。",
    "X33n0631_003:0589a21": "安隱成佛道者。謂親覩如來。於生死不安法中。得",
    "X33n0631_003:0589a22": "涅槃安隱之法。於無明不覺道中。成菩薩正覺之",
    "X33n0631_003:0589a23": "道故。我等得善利者。佛出世難。如優曇華。今既得",
    "X33n0631_003:0589a24": "見。即是得大善利。苟非宿有深因。必當現植大種。",
    "X33n0631_003:0589b01": "有此奇緣。寧不口稱慶幸。而心生大喜哉。眾生常",
    "X33n0631_003:0589b02": "苦惱等。乃詳明慶喜所以。葢以佛未出時。一切眾",
    "X33n0631_003:0589b03": "生。常為眾苦之所逼惱。今佛出世。當令離苦。故慶",
    "X33n0631_003:0589b04": "喜也。又以煩惱所障。如盲如瞑。加夫佛未出世。無",
    "X33n0631_003:0589b05": "真導師。今遇導師。當斷集諦。故慶喜也。又以眾生。",
    "X33n0631_003:0589b06": "不識正助道品。能盡諸苦。常事盲修。今識苦盡之",
    "X33n0631_003:0589b07": "道。故慶喜也。又以眾生。不知二種涅槃。能得解脫",
    "X33n0631_003:0589b08": "可以趣求。今知解脫之法。故慶喜也。又以佛未出",
    "X33n0631_003:0589b09": "時。眾生如沉長夜。廣造黑業。增長惡趣。以致天眾",
    "X33n0631_003:0589b10": "減損。今佛出世。如長夜得燈。故慶喜也。又以眾生。",
    "X33n0631_003:0589b11": "以苦捨苦。從冥入冥。常為邪見所障。於諸佛名。永",
    "X33n0631_003:0589b12": "不得聞。況復能見。今得見佛聞法。頓出冥途。故慶",
    "X33n0631_003:0589b13": "喜也。且也。今佛所得。乃最上涅槃安隱之法。最上",
    "X33n0631_003:0589b14": "菩提無漏之道。而我及天人。已得親見。故為得最",
    "X33n0631_003:0589b15": "大利。此慶喜之所由生也。是故咸稽首。歸命無上",
    "X33n0631_003:0589b16": "尊者。稽首。謂以首至地。稽留不起。歸命。謂以命歸",
    "X33n0631_003:0589b17": "佛。驅遣不去。此亦因見佛德殊勝。慶躍難鳴。惟有",
    "X33n0631_003:0589b18": "稽首歸命而已。△三王子陳請二。一略陳請詞。二",
    "X33n0631_003:0589b19": "廣說偈頌。初。",
    "X33n0631_003:0589b20": "爾時十六王子偈讚佛已(至)憐愍饒益諸天人民。",
    "X33n0631_003:0589b21": "初結前起後。咸作下。正陳請詞。諸天人民。不知離",
    "X33n0631_003:0589b22": "苦。而如來說法。教以離苦。則是多所安隱。諸天人",
    "X33n0631_003:0589b23": "民。不知斷集。而如來說法。導以斷集。則是多所憐",
    "X33n0631_003:0589b24": "愍。諸天人民。不知修道證滅。如來說法。教以修道",
    "X33n0631_003:0589c01": "證滅。則是多所饒益。夫如是。何靳固而不說哉。△",
    "X33n0631_003:0589c02": "二廣說偈頌。",
    "X33n0631_003:0589c03": "重說偈言世雄無等倫(至)當轉無上輪。",
    "X33n0631_003:0589c04": "初如證求示。大成云。秀拔六合之表。故稱世雄。無",
    "X33n0631_003:0589c05": "等倫者。四天無以齊其福。十聖無以及其智故。百",
    "X33n0631_003:0589c06": "福自莊嚴者。因修百福。果感相嚴。福固自修。嚴亦",
    "X33n0631_003:0589c07": "自具也。得無上智慧者。自覺聖智究竟。願為世間",
    "X33n0631_003:0589c08": "說者。請演斯智以覺他故。度我及眾者。兼為自他",
    "X33n0631_003:0589c09": "請也。自他根器。差別不同。願佛隨順。故云分別顯",
    "X33n0631_003:0589c10": "示。時至機熟。還期為說一乘。故云令得是智。如是",
    "X33n0631_003:0589c11": "則無機不被。有緣皆入。故云我等得佛。眾生亦然。",
    "X33n0631_003:0589c12": "世尊下。如知請轉。知所念者。或念在小乘。或念在",
    "X33n0631_003:0589c13": "大乘。如來皆能知之。亦知行道者。或行諦緣道。或",
    "X33n0631_003:0589c14": "行六度道。如來亦能知之。又知智力者。或具人空",
    "X33n0631_003:0589c15": "智力。或具法空智力。如來又能知之。此知三乘機",
    "X33n0631_003:0589c16": "也。欲樂者。或樂生天上。或樂在人間。修福者。或曾",
    "X33n0631_003:0589c17": "修天福。或曾修人福。宿業者。或宿行戒善業。或宿",
    "X33n0631_003:0589c18": "行禪定業。此知人天機也。既知三乘。又知人天。一",
    "X33n0631_003:0589c19": "一無謬。名悉知已。如所知機。漸次誘引。自無躐等",
    "X33n0631_003:0589c20": "之弊。及中止之愆。故云當轉無上輪也。王子請法",
    "X33n0631_003:0589c21": "竟。△二梵王請法二。一智佛現瑞。二諸天來請。初。",
    "X33n0631_003:0589c22": "佛告諸比丘大通智勝佛(至)徧滿世界勝諸天光。",
    "X33n0631_003:0589c23": "初下及幽冥。諸佛世界。皆眾生共相無明所感。如",
    "X33n0631_003:0589c24": "來成道。能破自他無明。故以六種震動表之。其國",
    "X33n0631_003:0590a01": "中間。幽冥之處。即鐵圍山內。無間獄中也。然雖此",
    "X33n0631_003:0590a02": "處。亦在自己光明藏中。但以眾生業力障故。日月",
    "X33n0631_003:0590a03": "威光所不能照。同處其中。亦各不能相見。今蒙如",
    "X33n0631_003:0590a04": "來智光。破諸業力。顯出大光明藏。故云而皆大明。",
    "X33n0631_003:0590a05": "各得相見。是言者。驚怪之語。言一向各不相見。乍",
    "X33n0631_003:0590a06": "然一見。故怪其云何忽生。又其下。上至梵宮。六種",
    "X33n0631_003:0590a07": "震動者。雖勝人間。亦世界攝。故與世而俱動也。大",
    "X33n0631_003:0590a08": "光普照。徧滿世界者。佛光無礙。即覆盆之下。亦無",
    "X33n0631_003:0590a09": "不至故。天光礙而非通。不及佛光。故云勝也。△二",
    "X33n0631_003:0590a10": "諸天來請五。一東方來請。二東南來請。三南方來",
    "X33n0631_003:0590a11": "請。四例明六方。五上方來請。初五。一蒙光共議。二",
    "X33n0631_003:0590a12": "備供推尋。三見佛興供。四正請轉法。五默然受請。",
    "X33n0631_003:0590a13": "初二。一蒙光作念。二共議何緣。初。",
    "X33n0631_003:0590a14": "爾時東方五百萬億(至)以何因緣而現此相。",
    "X33n0631_003:0590a15": "佛光勝於天光。故云倍於常明。昔所未有。有必有",
    "X33n0631_003:0590a16": "因。故自念以何因緣。而現此相。△二共議何緣。",
    "X33n0631_003:0590a17": "是時諸梵天王即各相詣(至)徧照於十方。",
    "X33n0631_003:0590a18": "即各相詣者。謂彼此相往一處。共議此事者。謂議",
    "X33n0631_003:0590a19": "論放光因緣。名救一切者。從利他為名。顯是深位",
    "X33n0631_003:0590a20": "上士。示居天位也。昔所未有。勿得視為泛常。故誡",
    "X33n0631_003:0590a21": "以宜各共求。大德天。指補處之尊。二為字。乃持疑",
    "X33n0631_003:0590a22": "之語。言或是大德天生。或是佛出世間。總言必有",
    "X33n0631_003:0590a23": "異人。乃有此大光明。徧照於十方也。蒙光共議竟。",
    "X33n0631_003:0590a24": "△二備供推尋。",
    "X33n0631_003:0590b01": "爾時五百萬億國土(至)共詣西方推尋是相。",
    "X33n0631_003:0590b02": "天福殊勝。宮殿隨身。故云與俱。衣裓盛華者。知有",
    "X33n0631_003:0590b03": "異人。預備供養也。東方天王。見光自西而來。故詣",
    "X33n0631_003:0590b04": "西推尋。△三見佛興供。",
    "X33n0631_003:0590b05": "見大通智勝如來(至)今以奉世尊惟願哀納受。",
    "X33n0631_003:0590b06": "初見佛及眾。即時下。各興供養。而散佛上者。散華",
    "X33n0631_003:0590b07": "成葢。以覆佛上也。極狀其多而且高。故以須彌喻",
    "X33n0631_003:0590b08": "之。并供養樹者。樹乃佛之所依。因人重樹。如詩云。",
    "X33n0631_003:0590b09": "蔽芾甘棠。勿剪勿伐之意。標樹量者。對上華如須",
    "X33n0631_003:0590b10": "彌。為顯廣狹無礙義故。有漏不及無漏。捨輕求重。",
    "X33n0631_003:0590b11": "故以宮殿奉佛。而作下。願佛納受。自惟久沉有漏。",
    "X33n0631_003:0590b12": "故求佛哀愍。欲希無漏。故求佛饒益。願垂納處者。",
    "X33n0631_003:0590b13": "以如來納而處之。即是哀愍饒益故也。佛出世難。",
    "X33n0631_003:0590b14": "如優曇華。故讚以希有難遇。力無畏等。無一不備。",
    "X33n0631_003:0590b15": "故讚以具無量德。能救護者。救令離苦。護令得樂。",
    "X33n0631_003:0590b16": "總讚如來大悲大慈德也。具大慈悲。能救能護。故",
    "X33n0631_003:0590b17": "稱天人大師。哀愍世間。正大悲能救之義。普蒙饒",
    "X33n0631_003:0590b18": "益。正大慈能護之義。自述其從來者遠。故云五百",
    "X33n0631_003:0590b19": "萬億。自述其為供之誠。故云捨深禪樂。先世福業",
    "X33n0631_003:0590b20": "殊勝。故感宮殿嚴飾。用以奉佛。願佛納受者。欲捨",
    "X33n0631_003:0590b21": "有漏之果。轉作無為之因也。△四正請轉法。",
    "X33n0631_003:0590b22": "爾時諸梵天王偈讚佛已(至)度苦惱眾生。",
    "X33n0631_003:0590b23": "眾生涅槃道。久矣塞絕。願佛度脫。故求開此道也。",
    "X33n0631_003:0590b24": "兩足自利。說法化他。大慈與樂。大悲拔苦。偏度苦",
    "X33n0631_003:0590c01": "惱眾生者。餘非不度。急先務耳。△五默然受請。",
    "X33n0631_003:0590c02": "爾時大通智勝如來默然許之。",
    "X33n0631_003:0590c03": "默然許之。如今佛三七日後。尋念方便之儀。東方",
    "X33n0631_003:0590c04": "來請竟。△二東南來請五。一蒙光共議。二備供推",
    "X33n0631_003:0590c05": "尋。三見佛興供。四正請轉法。五默然受請。初。",
    "X33n0631_003:0590c06": "又諸比丘東南方五百萬億(至)度脫苦眾生。",
    "X33n0631_003:0590c07": "初蒙光作念。有非常之瑞。必有非常之事。故皆歡",
    "X33n0631_003:0590c08": "喜踊躍。而生希有之心。即各下。共議何緣。天王名",
    "X33n0631_003:0590c09": "大悲者。義取能拔眾苦。亦寄位菩薩也。至誠之道。",
    "X33n0631_003:0590c10": "可以前知。故誡以當共一心。過千二句。擬知不在",
    "X33n0631_003:0590c11": "此方。多是二句。大約不是天生。是天王未至好城。",
    "X33n0631_003:0590c12": "早知有佛出世矣。△二備供推尋。",
    "X33n0631_003:0590c13": "爾時五百萬億諸梵天王(至)共詣西方推尋是相。",
    "X33n0631_003:0590c14": "△三見佛興供。",
    "X33n0631_003:0590c15": "見大通智勝如來(至)我等宿福慶今得值世尊。",
    "X33n0631_003:0590c16": "初見佛及眾。時諸下。各興供養。而作下。願垂納受。",
    "X33n0631_003:0590c17": "如來道超十地。德邁四天。故稱聖主天王。迦陵頻",
    "X33n0631_003:0590c18": "伽。此云妙聲鳥。大論云。在殻發聲。已勝餘鳥。正法",
    "X33n0631_003:0590c19": "念云。如是美音。若天若人。無能及者。今喻佛音。故",
    "X33n0631_003:0590c20": "云爾也。普度一切。故云哀愍眾生。又聖主天王。必",
    "X33n0631_003:0590c21": "具相好莊嚴。讚佛身業。迦陵句。讚佛口業。哀愍句。",
    "X33n0631_003:0590c22": "讚佛意業。以如來三業殊勝。見聞成益。故敬禮也。",
    "X33n0631_003:0590c23": "世尊甚希有。久遠乃一現者。於諸如來。生難遭想",
    "X33n0631_003:0590c24": "意。一百八十劫。空過無有佛者。自據所見而言。其",
    "X33n0631_003:0591a01": "實如來常住於世。豈有空哉。無佛出世。眾生惟知",
    "X33n0631_003:0591a02": "作惡。不知修善。故感惡道充滿。天眾減少。有佛說",
    "X33n0631_003:0591a03": "法。能令遠離邪途。識取正路。故云今佛出世。為眾",
    "X33n0631_003:0591a04": "作眼。歸趣者。可歸可趣。救護者。能救能護。滅惡生",
    "X33n0631_003:0591a05": "善。故為眾生之父。拔苦與樂。故稱哀愍饒益。非有",
    "X33n0631_003:0591a06": "前緣。難可值遇。故云我等宿福慶。今得值世尊也。",
    "X33n0631_003:0591a07": "△四正請轉法。",
    "X33n0631_003:0591a08": "爾時諸梵天王偈讚佛已(至)忍善者增益。",
    "X33n0631_003:0591a09": "眾生未得離苦。願佛救拔。故曰哀愍一切。轉法輪",
    "X33n0631_003:0591a10": "者。摧十惡。及二障。度眾生者。化人天。及三乘也。或",
    "X33n0631_003:0591a11": "說人天。或說三乘。皆為顯示法相。或出分段。或脫",
    "X33n0631_003:0591a12": "變易。皆為度諸苦惱。或果感人天。或道得三乘。皆",
    "X33n0631_003:0591a13": "為得大歡喜。得道者。別明三乘獲益。生天者。別明",
    "X33n0631_003:0591a14": "天乘獲益。忍善者。別明人乘獲益。忍信也。謂信及",
    "X33n0631_003:0591a15": "作善。則不失人乘也。△五默然受請。",
    "X33n0631_003:0591a16": "爾時大通智勝如來默然許之。",
    "X33n0631_003:0591a17": "東南來請竟。△三南方來請五。一蒙光共議。二備",
    "X33n0631_003:0591a18": "供推尋。三見佛興供。四正請轉法。五默然受請。初。",
    "X33n0631_003:0591a19": "又諸比丘南方五百萬億國土(至)為佛出世間。",
    "X33n0631_003:0591a20": "初蒙光作念。即各下。共議何緣。王名妙法。乃深證",
    "X33n0631_003:0591a21": "實相。現天王身。說法度生者也。甚威曜。即倍於常",
    "X33n0631_003:0591a22": "明之義。過百千劫。未見是相者。足證此方。無佛出",
    "X33n0631_003:0591a23": "世久矣。△二備供推尋。",
    "X33n0631_003:0591a24": "爾時五百萬億諸梵天王(至)共詣北方推尋是相。",
    "X33n0631_003:0591b01": "△三見佛興供。",
    "X33n0631_003:0591b02": "見大通智勝如來處於道場(至)惟願垂納受。",
    "X33n0631_003:0591b03": "初見佛及眾。時諸下。各興供養。而作下。願垂納受。",
    "X33n0631_003:0591b04": "偈中首句。總嘆智斷究竟。為世所尊。故難見也。曠",
    "X33n0631_003:0591b05": "劫修因。既能自破煩惱。成道說法。又能破他煩惱。",
    "X33n0631_003:0591b06": "故稱破煩惱者。前云百八十劫。又云過百千劫。今",
    "X33n0631_003:0591b07": "云百三十劫者。以佛身隨機隱顯。諸方所見不同",
    "X33n0631_003:0591b08": "也。乃得一見者。應上難見之語。此約斷德以嘆希",
    "X33n0631_003:0591b09": "有之義。佛未出時。無法乳以資慧命。故云饑渴眾",
    "X33n0631_003:0591b10": "生。佛既出世。布慈雲而潤含識。故云法雨充滿。百",
    "X33n0631_003:0591b11": "三十劫無佛。故云昔所未覩。佛是一切智人。故稱",
    "X33n0631_003:0591b12": "無量智慧。優曇華。喻佛出之難。今乃值。慶自遇之",
    "X33n0631_003:0591b13": "異。此約智德以嘆希有之義。宮殿蒙光嚴飾。勝於",
    "X33n0631_003:0591b14": "尋常。不敢自居。故求慈愍納受。△四正請轉法。",
    "X33n0631_003:0591b15": "爾時諸梵天王偈讚佛已(至)當演深遠音。",
    "X33n0631_003:0591b16": "一切世間。義攝三途。諸天魔梵。義攝三天。沙門。義",
    "X33n0631_003:0591b17": "攝三乘。婆羅門。義攝人道。皆獲安隱者。隨分受益。",
    "X33n0631_003:0591b18": "漸證常樂。而得度脫者。暫離違緣。永脫眾苦。輪取",
    "X33n0631_003:0591b19": "運載義。謂運載眾生。從凡至聖。從權入實故。鼓取",
    "X33n0631_003:0591b20": "策勵義。謂策勵行人。戰退諸魔。獲髻中珠故。螺取",
    "X33n0631_003:0591b21": "號令義。謂號令羣機。反邪歸正。回小向大故。雨取",
    "X33n0631_003:0591b22": "潤澤義。謂潤澤善根。隨分增長。漸得入道故。法輪",
    "X33n0631_003:0591b23": "云無上。法鼓等云大者。俱約究竟言也。末二句。乃",
    "X33n0631_003:0591b24": "結請之詞。大成云。聖人談吐。貴在投機。言近指遠。",
    "X33n0631_003:0591c01": "淡中有味。故云深遠。△五默然受請。",
    "X33n0631_003:0591c02": "爾時大通智勝如來默然許之。",
    "X33n0631_003:0591c03": "南方來請竟。△四例明六方。",
    "X33n0631_003:0591c04": "西南方乃至下方亦復如是。",
    "X33n0631_003:0591c05": "西南至下。中攝正西。西北。正北。東北。共六方也。亦",
    "X33n0631_003:0591c06": "復如是者。為避繁文。令例上而知故。△五上方來",
    "X33n0631_003:0591c07": "請四。一蒙光共議。二備供推尋。三見佛興供。四正",
    "X33n0631_003:0591c08": "請轉法。初。",
    "X33n0631_003:0591c09": "爾時上方五百萬億國土(至)為佛出世間。",
    "X33n0631_003:0591c10": "初蒙光作念。即各下。共議何緣。尸棄。此云頂髻。證",
    "X33n0631_003:0591c11": "最上乘。示居天位者也。光稱威德者。倍尋常故。昔",
    "X33n0631_003:0591c12": "所句。言不惟未見。兼亦未曾聞也。△二備供推尋。",
    "X33n0631_003:0591c13": "爾時五百萬億諸梵天王(至)共詣下方推尋是相。",
    "X33n0631_003:0591c14": "△三見佛興供。",
    "X33n0631_003:0591c15": "見大通智勝如來(至)我等與眾生皆共成佛道。",
    "X33n0631_003:0591c16": "初見佛及眾。時諸下。各興供養。而作下。願垂納受。",
    "X33n0631_003:0591c17": "復有五義。初正求納處。準今佛成道時。四王各奉",
    "X33n0631_003:0591c18": "一鉢。願佛納受。如來以神力故。合為一鉢。納而受",
    "X33n0631_003:0591c19": "之。據此則諸梵宮殿。亦可合而為一。一時俱受。故",
    "X33n0631_003:0591c20": "皆以納處為願也。時諸下。讚佛慈悲。善哉見諸佛",
    "X33n0631_003:0591c21": "者。自歎其得見於佛。以難見能見。故為善也。諸助",
    "X33n0631_003:0591c22": "語詞。佛以大悲之心。拯濟有情。故云救世聖尊。三",
    "X33n0631_003:0591c23": "界稱獄者。以果酧因。覊縻難出故。勉出眾生者。勸",
    "X33n0631_003:0591c24": "以出世之道。令脫輪迴之苦。此讚如來大悲救拔",
    "X33n0631_003:0592a01": "德也。佛具一切智慧。大慈利益人天。故以普智天",
    "X33n0631_003:0592a02": "人尊稱之。羣萌者。眾生機性不同。如三草二木。萌",
    "X33n0631_003:0592a03": "芽各異也。甘露門者。門中施設甘露。開之則起死",
    "X33n0631_003:0592a04": "回生。喻教中詮顯理性。演之則滅惡生善。滅惡生",
    "X33n0631_003:0592a05": "善。故能廣度一切。此讚如來大慈利益德也。於昔",
    "X33n0631_003:0592a06": "下。慶己所遇。空過無佛之時。較前百八十劫。百三",
    "X33n0631_003:0592a07": "十劫等。更為懸遠。故云無量劫也。有佛住世。如日",
    "X33n0631_003:0592a08": "光徧照。故佛未出。則十方闇瞑。由闇瞑故。眾生惟",
    "X33n0631_003:0592a09": "知作惡。故惡道增長。準文飾受記文中。修羅亦屬",
    "X33n0631_003:0592a10": "惡道。故亦盛也。不知作善。故天眾漸轉漸減。蓋以",
    "X33n0631_003:0592a11": "天福受盡。死多墮於惡道故也。縱或生於人道。而",
    "X33n0631_003:0592a12": "時當無佛。故不得從佛聞法。不聞法故。無由改過",
    "X33n0631_003:0592a13": "自新。故曰常行不善。由此夭折天年。惑亂識性。故",
    "X33n0631_003:0592a14": "并色力智慧。二皆減少。罪業約過去而言。言現前",
    "X33n0631_003:0592a15": "色力智慧。既皆減少。則舉動便覺不樂。施為常是",
    "X33n0631_003:0592a16": "致苦。加以過去罪業因緣。果報不爽。不惟不復得",
    "X33n0631_003:0592a17": "樂。并彼得樂之想亦無。故云失樂及樂想也。由失",
    "X33n0631_003:0592a18": "樂及想故。常為眾苦逼迫。希望出離。以致悞入邪",
    "X33n0631_003:0592a19": "見。堅執不捨。故云住也。不求斷苦之法。故不識善",
    "X33n0631_003:0592a20": "儀。不求大勢之佛。故不蒙佛化。由此輪轉三途。永",
    "X33n0631_003:0592a21": "無出期。故云常墮惡道。此如來未出世時。而眾生",
    "X33n0631_003:0592a22": "展轉流浪。可悲可愍如此。佛能分析善惡。揀辨邪",
    "X33n0631_003:0592a23": "正。故曰為世間眼。從無量劫。以至於今。故云久遠",
    "X33n0631_003:0592a24": "時出。出非無因。故云哀愍眾生。現於世間。雖現世",
    "X33n0631_003:0592b01": "間。不為世縛。故云超出成覺。甚欣慶。歎未有者。翻",
    "X33n0631_003:0592b02": "上說有六義。一為佛出世而闇瞑息故。二為惡道",
    "X33n0631_003:0592b03": "減而善道增故。三為依法行而色智勝故。四為罪",
    "X33n0631_003:0592b04": "業滅而福樂生故。五為邪見隳而善儀著故。六為",
    "X33n0631_003:0592b05": "蒙佛化而惡道斷故。此如來既出於世。而眾生漸",
    "X33n0631_003:0592b06": "息苦輪。可欣可喜如此。我等下。申誠結願。準前可",
    "X33n0631_003:0592b07": "知。末四句。回施有情。觀此中普及一切。及皆共成",
    "X33n0631_003:0592b08": "道之語。恐未可以實行天人視之。△四正請轉法。",
    "X33n0631_003:0592b09": "爾時五百萬億諸梵天王(至)無量劫習法。",
    "X33n0631_003:0592b10": "安隱與樂。度脫拔苦。二皆隨機施設。故云多所。多",
    "X33n0631_003:0592b11": "所者。言非一也。法稱甘露者。以有滅惡生善義故",
    "X33n0631_003:0592b12": "又宗鏡云。有甘露樹。中秋露滴葉上。人取之為長",
    "X33n0631_003:0592b13": "生藥。若入地中化成珠。如人聞法入心。化為菩提",
    "X33n0631_003:0592b14": "種子也。擊喻說。鼓喻音。言如來說法音聲。普徧一",
    "X33n0631_003:0592b15": "切。如擊鼓以警眾也。苦惱眾生。涅槃非可遽施。故",
    "X33n0631_003:0592b16": "求開示道路欲因道而至滅故。隨機敷演。咸通真",
    "X33n0631_003:0592b17": "實。故稱大微妙音。無量劫習。指諸佛因所修法。所",
    "X33n0631_003:0592b18": "謂涅槃道路是也。準諸方此科之下。更有默然受",
    "X33n0631_003:0592b19": "請一科。今不具者。以向下有總受眾請之文。避重",
    "X33n0631_003:0592b20": "疊故。然又當知十方梵王。雖按次第敘列。而彼時",
    "X33n0631_003:0592b21": "實無先後。蓋智佛同時放光。十方同時推尋。即見",
    "X33n0631_003:0592b22": "佛興供。請轉法輪等。亦皆同時。但以言不頓彰。故",
    "X33n0631_003:0592b23": "次第而敘列之。若作表法者。十方梵王。表眾生六",
    "X33n0631_003:0592b24": "根四體。六根四體。各具靈明覺知。即是佛光普照。",
    "X33n0631_003:0592c01": "但眾生不知光之所自。則不得見佛。觀文中以何",
    "X33n0631_003:0592c02": "因緣。而現此相等語。正學人用心喫緊處。而偈中",
    "X33n0631_003:0592c03": "此是何緣。宜各共求等語。正學人進步喫緊處。至",
    "X33n0631_003:0592c04": "於東向西尋。南向北尋等。正顯此一段光明。活潑",
    "X33n0631_003:0592c05": "潑的。無有定處。東看則西。南觀成北。於此識得落",
    "X33n0631_003:0592c06": "處。則智佛不離自心。而六根四體。俱解請轉法輪。",
    "X33n0631_003:0592c07": "一念不動。即是默然受請。留心斯道者。其勿忽諸。",
    "X33n0631_003:0592c08": "請轉法輪竟。△三受請施權二。一總受眾請。二為",
    "X33n0631_003:0592c09": "機施權。初。",
    "X33n0631_003:0592c10": "爾時大通智勝如來(至)及十六王子請。",
    "X33n0631_003:0592c11": "如來出世。本為度生。請轉法輪。正契佛心。故佛受",
    "X33n0631_003:0592c12": "其請也。△二為機施權二。一轉四諦法輪。二轉因",
    "X33n0631_003:0592c13": "緣法輪。初。",
    "X33n0631_003:0592c14": "即時三轉十二行法輪(至)是苦滅是苦滅道。",
    "X33n0631_003:0592c15": "初標讚。即時者。即於受請之時。不待多日。如今佛",
    "X33n0631_003:0592c16": "思惟是事已。即趣波羅奈等相類。三轉者。以四諦",
    "X33n0631_003:0592c17": "法。作三次轉。如云。此是苦。逼迫性等。名示相轉。此",
    "X33n0631_003:0592c18": "是苦。汝應知等。名勸修轉。此是苦。我已知等。名作",
    "X33n0631_003:0592c19": "證轉。十二行者。約一諦有三轉。一轉能成一行。四",
    "X33n0631_003:0592c20": "諦合論。故名十二行法。依斯行法。摧惑至真。故名",
    "X33n0631_003:0592c21": "為輪。若沙門等者。言此乃先佛儀軌。惟佛能知能",
    "X33n0631_003:0592c22": "轉。若沙門者。不過依教傳宣。而婆羅門。亦不過依",
    "X33n0631_003:0592c23": "教修習。至於諸天魔梵。及餘世間外道等。尚不知",
    "X33n0631_003:0592c24": "依教修習。何況能轉。故總以不能斷之。謂是下。釋",
    "X33n0631_003:0593a01": "轉。謂指出四諦名目。以釋所轉法也。苦者。以生老",
    "X33n0631_003:0593a02": "病死為體。逼迫身心。故名為苦。集者。以見思煩惱",
    "X33n0631_003:0593a03": "為體。招感苦果。故名苦集。滅者。以偏空涅槃為體。",
    "X33n0631_003:0593a04": "能滅諸苦。故名苦滅。道者。以正助道品為體。能證",
    "X33n0631_003:0593a05": "離苦之滅。故名苦滅道。然此四諦。後三亦緣苦諦",
    "X33n0631_003:0593a06": "建立。故皆連苦為名。△二轉因緣法輪。",
    "X33n0631_003:0593a07": "及廣說十二因緣法(至)生滅則老死憂悲苦惱滅。",
    "X33n0631_003:0593a08": "初順觀流轉。廣說者。因緣無別。即廣前四諦法故。",
    "X33n0631_003:0593a09": "自無明至老死。共十二支。展轉生起。互相由藉。故",
    "X33n0631_003:0593a10": "名十二因緣。無明即過去煩惱。由煩惱故。於事於",
    "X33n0631_003:0593a11": "理。無所明了。故名無明。由斯無明為緣。造作種種",
    "X33n0631_003:0593a12": "業行。故云無明緣行。此二支屬過去因。集諦所攝。",
    "X33n0631_003:0593a13": "業牽識走。轉入胎藏。故云行緣識。識執持故。七日",
    "X33n0631_003:0593a14": "一轉。而成胎中五陰。故云識緣名色。名即受想行",
    "X33n0631_003:0593a15": "識四陰。以胎中尚無實用。但有其名也。色即色陰。",
    "X33n0631_003:0593a16": "從託胎後。至五七位。生諸根形。四支差別。故名為",
    "X33n0631_003:0593a17": "色。名色增長。至七七位。六根圓具。故云名色緣六",
    "X33n0631_003:0593a18": "入。以根有入塵義故。六入成就。月滿出胎。觸對前",
    "X33n0631_003:0593a19": "境。故云六入緣觸。習觸生覺。覺於違順中庸等相。",
    "X33n0631_003:0593a20": "故云觸緣受。受謂覺受。即領納義也。此五支屬現",
    "X33n0631_003:0593a21": "在果。苦諦所攝。由覺受故。於可欲境。心生貪染。故",
    "X33n0631_003:0593a22": "云受緣愛。愛心熾故。追逐不捨。故云愛緣取。因取",
    "X33n0631_003:0593a23": "起行。造種種業。為諸有因。故云取緣有。此三支。前",
    "X33n0631_003:0593a24": "二屬惑。與過去無明同。後一屬業。與過去行同。俱",
    "X33n0631_003:0593b01": "現在因。亦集諦攝。以因感果。當生三有。還受五陰",
    "X33n0631_003:0593b02": "之身。故云有緣生。五陰假和。不久變壞。故云生緣",
    "X33n0631_003:0593b03": "老死等。憂悲苦惱。亦老死中事。葢以老必憂苦。死",
    "X33n0631_003:0593b04": "必悲惱故也。此二支屬未來果。亦苦諦攝。又此十",
    "X33n0631_003:0593b05": "二因緣。凖華嚴及古德。更有多義。避煩不錄。此如",
    "X33n0631_003:0593b06": "來廣前苦集二諦。為流轉門也。無明下。逆觀還滅。",
    "X33n0631_003:0593b07": "逆觀者。自老死至無明。逆次而觀。如緣起經云。由",
    "X33n0631_003:0593b08": "誰有故。而有老死。如是老死。復由何緣。上二句為",
    "X33n0631_003:0593b09": "推因智。下二句為審因智。約三世推審。共成六智。",
    "X33n0631_003:0593b10": "既推審已。知老死因生而有。名住法智。然後又以",
    "X33n0631_003:0593b11": "七智觀生支因。如是展轉逆觀。觀至行支。因無明",
    "X33n0631_003:0593b12": "而有。共成七十七智惟無明無因。不須更觀。只須",
    "X33n0631_003:0593b13": "發勇猛心。奮堅固力。斷滅無明。則展轉相因而滅。",
    "X33n0631_003:0593b14": "故云無明滅則行滅。乃至生滅則老死憂悲苦惱",
    "X33n0631_003:0593b15": "滅。然此中約逆觀。能生推審住智。即是道諦。約還",
    "X33n0631_003:0593b16": "滅。能顯無生之理。即是滅諦。蓋如來廣前道滅二",
    "X33n0631_003:0593b17": "諦。為還滅門也。受請施權竟。△四聞法保證。",
    "X33n0631_003:0593b18": "佛於天人大眾之中(至)無量無邊不可稱數。",
    "X33n0631_003:0593b19": "初最初保證(如今佛初度五人之類)。天人大眾者。通敘在會",
    "X33n0631_003:0593b20": "之機。六百萬億等。別指保證之眾。智佛緣勝。故最",
    "X33n0631_003:0593b21": "初得度。即有六百萬億那由他數也。一切法。指世",
    "X33n0631_003:0593b22": "間六塵。人惟貪染六塵。起於諸漏。以致心受繫縛。",
    "X33n0631_003:0593b23": "不得解脫。今聞諦緣之法。知受是苦。故於一切不",
    "X33n0631_003:0593b24": "受。由不受故。是心不為諸漏所繫。名得解脫。九次",
    "X33n0631_003:0593c01": "第定。漸轉漸深。漸深漸妙。故云深妙禪定。三明六",
    "X33n0631_003:0593c02": "通八解。略見前文。廣如正量論釋。第二下。次後保",
    "X33n0631_003:0593c03": "證(如今佛續度千二之類)。二三四。皆指阿含。或阿含作四會",
    "X33n0631_003:0593c04": "說故。從是已後。指方等般若。以方等般若時中。或",
    "X33n0631_003:0593c05": "大小並談。有受小乘益者。故致諸聲聞眾。有無量",
    "X33n0631_003:0593c06": "無邊。不可稱。不可數也。不言緣覺者。以緣覺與聲",
    "X33n0631_003:0593c07": "聞證齊。即攝聲聞中故。智佛開權竟。△二智佛顯",
    "X33n0631_003:0593c08": "實四。一王子啟請。二從隨出家。三時至顯實。四聞",
    "X33n0631_003:0593c09": "法獲益。初(前雖請轉法輪。佛知時未至故。且說小乘。今小乘既已成就。故須重請。以開大",
    "X33n0631_003:0593c10": "乘之端也)。",
    "X33n0631_003:0593c11": "爾時十六王子皆以童子(至)深心所念佛自證知。",
    "X33n0631_003:0593c12": "初標機顯本。天真未喪之年。離塵入道。故云童子",
    "X33n0631_003:0593c13": "出家。然出家事在最初。因前未敘。而今敘之。下從",
    "X33n0631_003:0593c14": "隨出家倣此。沙彌。此云息慈。謂止息諸惡。常行慈",
    "X33n0631_003:0593c15": "善故。通論有三。一形同沙彌。謂雖蒙剃度。未沾戒",
    "X33n0631_003:0593c16": "品者。二法同沙彌。謂同學律儀。稟受戒法者。此復",
    "X33n0631_003:0593c17": "有三。一驅烏沙彌。謂七歲至十三歲。能為僧驅遣",
    "X33n0631_003:0593c18": "烏鳥。守護食廚等處故。二應法沙彌。謂十四至十",
    "X33n0631_003:0593c19": "九歲。能事師執役。修習禪誦。與出家法相應故。三",
    "X33n0631_003:0593c20": "名字沙彌。謂二十已上。未受具戒。猶存沙彌名字",
    "X33n0631_003:0593c21": "故。此三俱稟十戒。總號法同。三菩薩沙彌。謂未受",
    "X33n0631_003:0593c22": "近圓。先發大心者。今是菩薩沙彌。以向下有志願",
    "X33n0631_003:0593c23": "知見義故。諸根二句。明現在機勝。已曾供養等。明",
    "X33n0631_003:0593c24": "過去本深。或亦法身大士。與智佛作應生眷屬。借",
    "X33n0631_003:0594a01": "此成就眾生。淨佛國土者也。俱白下。請法陳情。是",
    "X33n0631_003:0594a02": "諸無量等。指前保證之眾。然此眾雖屬聲聞。皆具",
    "X33n0631_003:0594a03": "大乘機性。故稱大德。皆已成就者。顯小果已圓。小",
    "X33n0631_003:0594a04": "果已圓。無容更說小法。故云當為我等。說阿耨菩",
    "X33n0631_003:0594a05": "提。此請法也。既聞佛說。自不孤負佛意。故云皆共",
    "X33n0631_003:0594a06": "修學。皆共修學。非徒託之空言。故云我等志願。念",
    "X33n0631_003:0594a07": "茲在茲。深心固結有素。故云佛自證知。證知者。證",
    "X33n0631_003:0594a08": "驗於素。了知於今。此陳情也。王子啟請竟。△二從",
    "X33n0631_003:0594a09": "隨出家。",
    "X33n0631_003:0594a10": "爾時轉輪聖王所將眾中(至)亦求出家王即聽許。",
    "X33n0631_003:0594a11": "所將眾。即前一百大臣。及餘百千萬億人民等也。",
    "X33n0631_003:0594a12": "於中有八萬億人。見王子出家。頓發思齊之心。故",
    "X33n0631_003:0594a13": "亦求出家。統論出家。料揀有四。一謂身參法侶。心",
    "X33n0631_003:0594a14": "猶顧戀。名身出心不出。二謂妻子受用。不生躭染。",
    "X33n0631_003:0594a15": "名身不出心出。三謂身參法侶。心無顧戀。名身心",
    "X33n0631_003:0594a16": "俱出。四謂妻子受用。深生躭染。名身心俱不出。今",
    "X33n0631_003:0594a17": "屬第三種也。王即聽許者。雖為事子伴道。亦聖人",
    "X33n0631_003:0594a18": "樂人為善之意。然此眾既隨王子出家。法緣應在",
    "X33n0631_003:0594a19": "王子。或亦向下結緣之眾。故特敘之。△三時至顯",
    "X33n0631_003:0594a20": "實。",
    "X33n0631_003:0594a21": "爾時彼佛受沙彌請(至)皆共受持諷誦通利。",
    "X33n0631_003:0594a22": "初時至機熟。既受請。復過二萬劫者。中說方等般",
    "X33n0631_003:0594a23": "若。調機待時也。乃於下。為眾說經。所說之經。與今",
    "X33n0631_003:0594a24": "無異。故云是大乘等。說是下。當機受持。受謂領受",
    "X33n0631_003:0594b01": "無違。持謂執持不失。諷誦通利者。通謂通達其義。",
    "X33n0631_003:0594b02": "利謂熟利其文。前云我等聞已。皆共修學是也。△",
    "X33n0631_003:0594b03": "四聞法獲益。",
    "X33n0631_003:0594b04": "說是經時十六菩薩沙彌(至)千萬億種皆生疑惑。",
    "X33n0631_003:0594b05": "十六菩薩。機本正等。故云皆悉信受。聲聞眾中。根",
    "X33n0631_003:0594b06": "器各異。故云亦有信解。然信解與信受不同。信受",
    "X33n0631_003:0594b07": "謂忍可其理。深受於心。信解謂忍可其言。微解其",
    "X33n0631_003:0594b08": "義。所謂信佛語故。隨順此經者。信解是也。其餘眾",
    "X33n0631_003:0594b09": "生者。或定性聲聞。或住相凡夫。或上慢四眾。種種",
    "X33n0631_003:0594b10": "差別。故云千萬億種。皆生疑惑者。以有定性等過",
    "X33n0631_003:0594b11": "所障故也(問。科云聞法獲益。經云。皆生疑惑。豈非經科不相應耶。答。益有二種。一近益。信",
    "X33n0631_003:0594b12": "解信受者是。二遠益。疑惑者是。言此眾若不疑惑。王子何由覆講結緣。今日何由聞法得度。據此則疑惑",
    "X33n0631_003:0594b13": "之眾。亦皆遠為佛因。得不謂之益乎)。結緣之由竟。△二結緣之事三。",
    "X33n0631_003:0594b14": "一智佛入定。二王子覆講。三出定讚勸。初。",
    "X33n0631_003:0594b15": "佛說是經於八千劫(至)住於禪定八萬四千劫。",
    "X33n0631_003:0594b16": "初說經時節。八千劫者。亦是就機而言。其實塵說",
    "X33n0631_003:0594b17": "剎說。至今無休廢也。說此下。說已入定。佛知疑惑",
    "X33n0631_003:0594b18": "之眾。機在王子。故即入靜室。佛無不定。權示忘言。",
    "X33n0631_003:0594b19": "故云住也。八萬四千劫者。住定之久。留與王子作",
    "X33n0631_003:0594b20": "結緣時耳。△二王子覆講。",
    "X33n0631_003:0594b21": "是時十六菩薩沙彌(至)阿耨多羅三藐三菩提心。",
    "X33n0631_003:0594b22": "初覆講結緣。寂然者。身心不動之義。然智佛入室。",
    "X33n0631_003:0594b23": "留與王子結緣。王子默會其意。故云知也。各升法",
    "X33n0631_003:0594b24": "座者。佛意不可有違。八萬四千劫。為四部眾者。時",
    "X33n0631_003:0594c01": "機不可有失。廣說者。展演其文。分別者。講解其義。",
    "X33n0631_003:0594c02": "據王子之意。無非欲破眾疑。以結當來之緣也。一",
    "X33n0631_003:0594c03": "一下。結緣之眾。六百萬億等。即前疑惑之眾。示教",
    "X33n0631_003:0594c04": "利喜者。示以成佛利益。教以歡喜信受。為中間受",
    "X33n0631_003:0594c05": "度之緣。作當來成佛之因也。△三出定讚勸。",
    "X33n0631_003:0594c06": "大通智勝佛過八萬四千劫已(至)三菩提如來之慧。",
    "X33n0631_003:0594c07": "初稱嘆希有。知彼結緣事畢。故從定起。欲堅聽眾",
    "X33n0631_003:0594c08": "之信。故須普告。機勝本深。自他兩利。故云甚為希",
    "X33n0631_003:0594c09": "有。此總讚也。諸根通利句。別讚機勝。已曾供養等。",
    "X33n0631_003:0594c10": "別讚本深。受持佛智句。別讚自利。開示眾生等。別",
    "X33n0631_003:0594c11": "讚利他。前云皆共受持。諷誦通利。又云示教利喜。",
    "X33n0631_003:0594c12": "令發菩提之心。即此中自利利他義也。汝等下。勸",
    "X33n0631_003:0594c13": "眾親近。復有二義。初正勸。數數猶常常也。常常親",
    "X33n0631_003:0594c14": "近者。表為法之勤。而復供養者。表為法之至故。所",
    "X33n0631_003:0594c15": "以下。徵釋。佛恐權教三乘人等。以王子覆講。非是",
    "X33n0631_003:0594c16": "佛說。未必有益。故以能信不毀。當得菩提等釋之。",
    "X33n0631_003:0594c17": "結緣之事竟。△三遠近得度四。一中間不盡。二至",
    "X33n0631_003:0594c18": "今得度。三今猶未盡。四未來得度。初。",
    "X33n0631_003:0594c19": "佛告諸比丘是十六菩薩(至)諸佛世尊於今不盡。",
    "X33n0631_003:0594c20": "十六菩薩。不忘智勝之道。故常說是經。所化眾生。",
    "X33n0631_003:0594c21": "常憶大通之囑。故世世與俱。又世世與俱者。大成",
    "X33n0631_003:0594c22": "云。無緣必不相聚。有緣必不相離也。從其聞法。悉",
    "X33n0631_003:0594c23": "皆信解者。因愈深故。以此因緣。得值諸佛者。緣愈",
    "X33n0631_003:0594c24": "勝故。四萬億佛。經既未出何佛。存疑可也。於今不",
    "X33n0631_003:0595a01": "盡者。言昔日結緣之機。中間與俱值佛應熟者熟。",
    "X33n0631_003:0595a02": "應脫者脫。至今熟脫猶未盡故。△二至今得度二。",
    "X33n0631_003:0595a03": "一王子成佛。二還度彼眾。初。",
    "X33n0631_003:0595a04": "諸比丘我今語汝(至)成阿耨多羅三藐三菩提。",
    "X33n0631_003:0595a05": "初總標成佛說法。王子行滿。故皆成菩提果。說法",
    "X33n0631_003:0595a06": "度生。化眾緣深。故有菩薩聲聞。以為眷屬。其二下。",
    "X33n0631_003:0595a07": "別列方位名號。於中方位有八。名號十六。古德取",
    "X33n0631_003:0595a08": "卦義釋之。有順此方機宜。今雖稍變其文。仍用彼",
    "X33n0631_003:0595a09": "義。亦為接引偏好。令納佛種也。東方者。屬震位。為",
    "X33n0631_003:0595a10": "動義。阿閦。此云無動。表即動而證不動之理故。證",
    "X33n0631_003:0595a11": "不動理。圓應羣機。眾生心悅誠服。故國以歡喜稱",
    "X33n0631_003:0595a12": "之。須彌頂者。言此佛證不動理。高出物表。如須彌",
    "X33n0631_003:0595a13": "巍巍不動。頂落羣峯也。東南者。屬巽位。為柔順。人",
    "X33n0631_003:0595a14": "惟自處柔順。乃能折伏一切。故二佛皆以師子為",
    "X33n0631_003:0595a15": "名。一表說法無畏。一表現相無畏。故以音相別之。",
    "X33n0631_003:0595a16": "南方者。屬離位。為虗明。佛證虗明之理。徧應羣機。",
    "X33n0631_003:0595a17": "而體無住著。故名虗空住。言虗空住者。乃無住之",
    "X33n0631_003:0595a18": "住也。常滅者。謂自證之理。至虗至明。能容一切而",
    "X33n0631_003:0595a19": "不住。能照一切而不見故。西南者。屬坤位。為資生。",
    "X33n0631_003:0595a20": "人惟處於至下。物資以生。乃能處於至上。物資以",
    "X33n0631_003:0595a21": "覆。故佛以帝梵為名。帝謂帝釋。梵謂梵王。借其相",
    "X33n0631_003:0595a22": "以喻佛。取在上覆護義也。西方者。屬兌位。為毀折。",
    "X33n0631_003:0595a23": "佛證真常之理。當毀折而不變。故名阿彌陀。阿彌",
    "X33n0631_003:0595a24": "陀。此云無量壽也。度苦惱者。體經毀折不變。用能",
    "X33n0631_003:0595b01": "應物隨緣。佛證此理。自他苦惱俱度故。西北者。屬",
    "X33n0631_003:0595b02": "乾位。為剛徤。佛以剛徤不息。曲成萬物。德杳普熏。",
    "X33n0631_003:0595b03": "神通徧至。故以多摩羅跋等為名。須彌相。喻佛曲",
    "X33n0631_003:0595b04": "成萬物。其體不動也。北方者。屬坎位。為險陷。佛以",
    "X33n0631_003:0595b05": "無緣之慈。蔭覆險陷眾生。隱顯隨意。故以雲自在",
    "X33n0631_003:0595b06": "為名。次益以王者。表自在之至也。東北者。屬艮位。",
    "X33n0631_003:0595b07": "為萬物成始成終之所。然始終之理。在物為成壞。",
    "X33n0631_003:0595b08": "在人為生死。是世間之所怖畏。佛能成道於此。自",
    "X33n0631_003:0595b09": "壞怖畏。又能說法於此。壞他怖畏。故以懷怖畏為",
    "X33n0631_003:0595b10": "名。釋迦牟尼。此云能仁寂默。能仁者。仁濟羣品。為",
    "X33n0631_003:0595b11": "壞他怖畏故。寂默者。默證無為。已壞自怖畏故。娑",
    "X33n0631_003:0595b12": "婆。此云堪忍。以能忍受諸怖畏故。菩提。此云覺道。",
    "X33n0631_003:0595b13": "以能覺壞諸怖畏故。然始終二佛。俱兼國土言者。",
    "X33n0631_003:0595b14": "以依正分明。示可信也。中間諸佛。不兼國土言者。",
    "X33n0631_003:0595b15": "以依正重沓。避文繁也。王子成佛竟。△二還度彼",
    "X33n0631_003:0595b16": "眾。",
    "X33n0631_003:0595b17": "諸比丘我等為沙彌時(至)未來世中聲聞弟子是也。",
    "X33n0631_003:0595b18": "初退大向小。為沙彌時。仍指結緣之時。各各教化",
    "X33n0631_003:0595b19": "等。仍指結緣之機。前云六百萬億等。今少變其文",
    "X33n0631_003:0595b20": "也。從我聞法等。明本是菩薩。此諸眾生等。明退住",
    "X33n0631_003:0595b21": "聲聞。言有住者。顯非盡住。乃中間熟脫未盡。所謂",
    "X33n0631_003:0595b22": "智勝遺塵是也。我常下。引小入大。如來出世。惟為",
    "X33n0631_003:0595b23": "一大事因緣。故云常教菩提。既云常教菩提。何故",
    "X33n0631_003:0595b24": "退住聲聞。言是諸人等。應以聲聞之法。漸漸誘引。",
    "X33n0631_003:0595c01": "以入佛道故也。所以者何等。徵釋應以漸入之義。",
    "X33n0631_003:0595c02": "爾時下。結會古今。必結會者。顯因深緣勝。令彼直",
    "X33n0631_003:0595c03": "下承當。即有不能承當者。亦為未來。重結一層得",
    "X33n0631_003:0595c04": "度之緣。故曰爾時所化眾生。即今日汝等比丘。及",
    "X33n0631_003:0595c05": "我滅後聲聞是也。至今得度竟。△三今猶未盡。",
    "X33n0631_003:0595c06": "我滅度後復有弟子(至)生滅度想當入涅槃。",
    "X33n0631_003:0595c07": "承上既屬昔日所化。何故未來世中。猶為聲聞弟",
    "X33n0631_003:0595c08": "子。葢以我滅度後。復有弟子。不聞是經故也。由不",
    "X33n0631_003:0595c09": "聞是經。不知菩薩所行。不止乎此。不覺菩薩所行。",
    "X33n0631_003:0595c10": "不離乎此。故云不知不覺等。由不知故。自於所得",
    "X33n0631_003:0595c11": "功德。得少為足。故云生滅度想。由不覺故。自謂所",
    "X33n0631_003:0595c12": "得功德。成佛絕分。故云當入涅槃。葢指灰身泯智。",
    "X33n0631_003:0595c13": "為入涅槃耳。然此亦是昔結大緣。今生熟脫未盡。",
    "X33n0631_003:0595c14": "上文所謂及我滅度後。聲聞弟子是也。△四未來",
    "X33n0631_003:0595c15": "得度。",
    "X33n0631_003:0595c16": "我於餘國作佛更有異名(至)除諸如來方便說法。",
    "X33n0631_003:0595c17": "初正明得度。為度未來聲聞弟子。故於餘國作佛。",
    "X33n0631_003:0595c18": "又餘國作佛者。度已熟。待未熟也。更有異名者。隨",
    "X33n0631_003:0595c19": "機建立故。如華嚴云。如來名號。應眾生心。各各不",
    "X33n0631_003:0595c20": "同。本經亦云。隨所應度。處處自說名字不同。生滅",
    "X33n0631_003:0595c21": "想。入涅槃者。小果圓故。於彼土。求佛慧者。大機動",
    "X33n0631_003:0595c22": "故。大機既動。佛為會權歸實。故得聞是經。既聞是",
    "X33n0631_003:0595c23": "經。受記成佛。故以佛乘滅度。滅度者。謂既得佛乘。",
    "X33n0631_003:0595c24": "滅五住。度二死也。更無下。究竟無餘。惟以佛乘得",
    "X33n0631_003:0596a01": "滅。尚無二乘。何況有三。故曰更無餘乘。若有餘乘",
    "X33n0631_003:0596a02": "者。除是時未至。機未熟。如來方便說法。然既屬方",
    "X33n0631_003:0596a03": "便。則究竟無餘乘耳。正敘因緣竟。△二再明化儀。",
    "X33n0631_003:0596a04": "(如來化儀。前周已明。只因下根不悟。故示因緣。今因緣既示。故再明之。俾知從實施權。會權歸實之義。莊",
    "X33n0631_003:0596a05": "生所謂言有宗。事有君者是也)分三。一復宗引喻。二正以喻明。三",
    "X33n0631_003:0596a06": "以法貼合。初。",
    "X33n0631_003:0596a07": "諸比丘若如來自知(至)是人若聞則便信受。",
    "X33n0631_003:0596a08": "初歸實之宗。不惟當來無有餘乘。即今亦然。故呼",
    "X33n0631_003:0596a09": "諸比丘以告之。法華之後。即轉雙林。故曰涅槃時",
    "X33n0631_003:0596a10": "到。自知者。佛佛道同。法爾如是也。此明時節既至。",
    "X33n0631_003:0596a11": "從前多方淘汰。至今無復枝葉。純有貞實。故云眾",
    "X33n0631_003:0596a12": "又清淨。方等心相體信。故曰信解堅固。般若從佛",
    "X33n0631_003:0596a13": "轉教。故能了達空法。深入禪定者。大成云。即楞嚴",
    "X33n0631_003:0596a14": "定也。此明根器已熟。便集菩薩等。即聚會親族。交",
    "X33n0631_003:0596a15": "付家業之義。為說是經。廢權立實。故云無有二乘。",
    "X33n0631_003:0596a16": "惟一佛乘。此明等賜一乘。然此科。初云若如來自",
    "X33n0631_003:0596a17": "知等者。反顯從前久默斯要。不務速說。乃如來自",
    "X33n0631_003:0596a18": "知時未到。機未熟耳。比丘下。施權之宗。承上既惟",
    "X33n0631_003:0596a19": "一乘。則知從前方便。乃為機施設。故重呼比丘。教",
    "X33n0631_003:0596a20": "以當知也。方便指權智。權智照機。故能深入眾性。",
    "X33n0631_003:0596a21": "志樂小法者。有二乘機。深著五欲者。為煩惱障。為",
    "X33n0631_003:0596a22": "說涅槃者。投其志樂。截其貪欲。則便信受者。喜其",
    "X33n0631_003:0596a23": "證速。樂其斷疾故也。△二正以喻明二。一喻眾生",
    "X33n0631_003:0596a24": "機感。二喻如來化應。初。",
    "X33n0631_003:0596b01": "譬如五百由旬險難惡道(至)欲過此道至珍寶處。",
    "X33n0631_003:0596b02": "五百由旬。喻二種生死。以分段麤顯如三百。變易",
    "X33n0631_003:0596b03": "細微如二百。合以五百由旬喻之。若喻煩惱者。見",
    "X33n0631_003:0596b04": "思麤重如三百。無明細輕如二百也。險難惡道者。",
    "X33n0631_003:0596b05": "喻生死煩惱之路。能傷法身。能失慧命故。曠絕者。",
    "X33n0631_003:0596b06": "遠之至極。喻生死煩惱之路。至極果乃能出故。無",
    "X33n0631_003:0596b07": "人者。無人接濟。喻緣生無佛應化。欲出離無所依",
    "X33n0631_003:0596b08": "故。既不能出。又無所依。故喻以怖畏之處。多眾喻",
    "X33n0631_003:0596b09": "昔結大緣。中間向小之機。雖向小道。由大緣內熏",
    "X33n0631_003:0596b10": "力故。欲度煩惱生死。以證菩提涅槃。故喻以欲過",
    "X33n0631_003:0596b11": "此道。至珍寶處。葢以此道喻煩惱生死。寶處喻菩",
    "X33n0631_003:0596b12": "提涅槃也。喻眾生機感竟。△二喻如來化應二。一",
    "X33n0631_003:0596b13": "喻從實施權。二喻會權歸實。初二。一喻從實不得",
    "X33n0631_003:0596b14": "二喻隱實施權。初。",
    "X33n0631_003:0596b15": "有一導師聰慧明達(至)前路猶遠今欲退還。",
    "X33n0631_003:0596b16": "初喻成道說法。導師喻佛。以佛能引導眾生。離煩",
    "X33n0631_003:0596b17": "惱度生死故也。聰慧者。智慧聰敏。喻佛權實二智。",
    "X33n0631_003:0596b18": "權實二智。能通權實正理。故以明達喻之。險道者。",
    "X33n0631_003:0596b19": "仍喻生死煩惱。通喻道諦。塞喻集諦。佛已修道斷",
    "X33n0631_003:0596b20": "集。離二死。證二滅。故以善知喻之。此喻如來初成",
    "X33n0631_003:0596b21": "道覺義也。初成道覺。演大華嚴。以己所證。提率化",
    "X33n0631_003:0596b22": "機。故以將導眾人喻之。欲過此難者。喻如來欲令",
    "X33n0631_003:0596b23": "眾生。圓修圓斷。離煩惱而至菩提。度生死而證涅",
    "X33n0631_003:0596b24": "槃也。所將下。喻大教難投。既已發足。便名中路。喻",
    "X33n0631_003:0596c01": "小機已入大會。聞法乖心。不欲進求大法。故以懈",
    "X33n0631_003:0596c02": "退喻之。白導師言者。喻既不求大。仍以小機感佛",
    "X33n0631_003:0596c03": "也。疲極喻根鈍智劣。根鈍智劣。懼修大行。無望成",
    "X33n0631_003:0596c04": "佛。故以而復怖畏。不能復進喻之。自謂生死宛然。",
    "X33n0631_003:0596c05": "煩惱正熾。去佛尚遙。故喻以前路猶遠。自謂空修",
    "X33n0631_003:0596c06": "無益。欲廢前功。仍歸凡外。故喻以今欲退還。窮子",
    "X33n0631_003:0596c07": "喻中。所謂往至貧里。以求衣食是也。△二喻隱實",
    "X33n0631_003:0596c08": "權施。",
    "X33n0631_003:0596c09": "導師多諸方便而作是念(至)生已度想生安隱想。",
    "X33n0631_003:0596c10": "初喻尋念方便。多諸方便。喻如來權智無量。作念",
    "X33n0631_003:0596c11": "可愍。喻如來憐念小機。怪其自違佛果。枉入迷流。",
    "X33n0631_003:0596c12": "故喻以云何捨大珍寶。而欲退還。作是下。喻正施",
    "X33n0631_003:0596c13": "權乘。以方便力等。喻如來以權智力。說小乘法也。",
    "X33n0631_003:0596c14": "小乘之法。斷見思。度分段。如過三百由旬。化作者。",
    "X33n0631_003:0596c15": "顯非真實。一城者。聊可止息。喻二乘涅槃非真。暫",
    "X33n0631_003:0596c16": "令棲止五分法身故也。告眾人言。喻如來誡勉之",
    "X33n0631_003:0596c17": "詞。誡以勿怖大法。莫流凡外。故喻云汝等勿怖。莫",
    "X33n0631_003:0596c18": "得退還。勉以速證小果。暫棲法身。故喻云今此大",
    "X33n0631_003:0596c19": "城。可於中止。六通縱任。故喻云隨意所作。證二乘",
    "X33n0631_003:0596c20": "滅。脫三界苦。故喻云若入是城。快得安隱。二乘若",
    "X33n0631_003:0596c21": "能回心。佛果亦可漸證。故喻云前至寶所。亦可得",
    "X33n0631_003:0596c22": "去。據此則權非定權。彼高推聖境者。特畫地以自",
    "X33n0631_003:0596c23": "限耳。是時下。喻聞法保證。二乘根鈍智劣。故喻云",
    "X33n0631_003:0596c24": "疲極之眾。聞法投機。歡喜讚歎。故喻云心大歡喜。",
    "X33n0631_003:0597a01": "歎未曾有。譬喻品中。所謂適其願故。心各勇銳是",
    "X33n0631_003:0597a02": "也。二乘之人。喜小法能脫見思。能離分段。不知尚",
    "X33n0631_003:0597a03": "有無明。尚餘變易。故以我等今者。免斯惡道喻之。",
    "X33n0631_003:0597a04": "快得安隱者。喻小乘之法。速脫界內苦也。前入化",
    "X33n0631_003:0597a05": "城。喻取證小果。取證小果。能脫分段因果。故喻云",
    "X33n0631_003:0597a06": "生已度想。既脫分段因果。無復纏縛逼迫。故喻云",
    "X33n0631_003:0597a07": "生安隱想。此二乘得少為足義也。△二喻會權歸",
    "X33n0631_003:0597a08": "實。",
    "X33n0631_003:0597a09": "爾時導師知此人眾(至)我所化作為止息耳。",
    "X33n0631_003:0597a10": "既得止息。無復疲倦。喻時至機熟。所謂復經少時。",
    "X33n0631_003:0597a11": "漸以通泰是也。滅化城。語眾言等。喻廢權立實之",
    "X33n0631_003:0597a12": "義。汝等去來者。謂汝等若去。急隨我來。喻如來勅",
    "X33n0631_003:0597a13": "令取果。教以效修也。時至機熟。一撥便轉。故喻云",
    "X33n0631_003:0597a14": "寶處在近。昔為兒啼。權拈黃葉。故喻云我所化作。",
    "X33n0631_003:0597a15": "正以喻明竟。△三以法貼合二。一正以法合。二重",
    "X33n0631_003:0597a16": "提前喻。初(準喻中有二。今缺眾生機感。惟如來化應)二。一從實施權。二",
    "X33n0631_003:0597a17": "會權歸實。初二。一從實不得。二隱實施權。初。",
    "X33n0631_003:0597a18": "諸比丘如來亦復如是(至)久受勤苦乃可得成。",
    "X33n0631_003:0597a19": "初成道說法。如來句。寄言總合。示成正覺。接引眾",
    "X33n0631_003:0597a20": "生。故云作大導師。合前有一導師。又導師稱大者。",
    "X33n0631_003:0597a21": "必是二智具足。兼合聰慧明達。生死即分段變易。",
    "X33n0631_003:0597a22": "煩惱即見思無明。能傷法身。能失慧命。故以惡道",
    "X33n0631_003:0597a23": "稱之。於此惡道。如來能知。合前善知險道。戀集則",
    "X33n0631_003:0597a24": "險難長遠。合前塞相。修道則可去可度。合前通相。",
    "X33n0631_003:0597b01": "應猶可也。由可去可度。乃說華嚴。兼合將導眾人。",
    "X33n0631_003:0597b02": "欲過此難之喻。若眾下。大教難投。聞一佛乘。不能",
    "X33n0631_003:0597b03": "領荷。以為見佛無益。近佛徒然。故皆不欲見佛。不",
    "X33n0631_003:0597b04": "欲親近。合前所將人眾。中路懈退。便作是念。佛道",
    "X33n0631_003:0597b05": "長遠者。自揣根鈍智劣。懼修大行。無望成佛。合前",
    "X33n0631_003:0597b06": "白導師言。我等疲極怖畏。不能復進。久受二句。有",
    "X33n0631_003:0597b07": "不耐苦行。欲廢進修之意。喻中所謂前路猶遠。今",
    "X33n0631_003:0597b08": "欲退還是也。△二隱實施權。",
    "X33n0631_003:0597b09": "佛知是心怯弱下劣(至)為止息故說二涅槃。",
    "X33n0631_003:0597b10": "首二句。合尋念方便喻。以既知怯弱下劣。必思救",
    "X33n0631_003:0597b11": "濟之方也。中道者。見思無明。分段變易之中。喻中",
    "X33n0631_003:0597b12": "所謂過三百由旬是也。二涅槃者。大乘究竟為一。",
    "X33n0631_003:0597b13": "二乘少分為二。又聲聞緣覺。二人所證。號二涅槃。",
    "X33n0631_003:0597b14": "然此乃為接小乘。止息五分法身。權巧假立。合前",
    "X33n0631_003:0597b15": "化作一城之喻。準喻中更有誡勉之語。并聞法保",
    "X33n0631_003:0597b16": "證之義。今並略之。從實施權竟。△二會權歸實。",
    "X33n0631_003:0597b17": "若眾生住於二地(至)於一佛乘分別說三。",
    "X33n0631_003:0597b18": "二地者。第二涅槃之地也。又聲聞緣覺。二人所住",
    "X33n0631_003:0597b19": "為二地。眾生住此。暫脫重苦。合前既得止息。無復",
    "X33n0631_003:0597b20": "疲倦。即便為說。所作未辦者。示以斷證未極。合前",
    "X33n0631_003:0597b21": "即滅化城。汝所住地。近於佛慧者。示以菩提可階。",
    "X33n0631_003:0597b22": "合前寶處在近。教以觀察籌量等。令自驗非真。但",
    "X33n0631_003:0597b23": "是如來方便等。明非真所以。合前向者大城。我所",
    "X33n0631_003:0597b24": "化作。正以法合竟。△二重提前喻。",
    "X33n0631_003:0597c01": "如彼導師為止息故(至)此城非實我化作耳。",
    "X33n0631_003:0597c02": "首三句。提隱實施權喻。既知下。提會權歸實喻。長",
    "X33n0631_003:0597c03": "行竟。△二偈頌(標頌云)。",
    "X33n0631_003:0597c04": "爾時世尊欲重宣此義而說偈言。",
    "X33n0631_003:0597c05": "△(正頌分二)一頌正敘因緣。二頌再明化儀。初三。一頌",
    "X33n0631_003:0597c06": "結緣之由。二頌結緣之事。三頌遠近得度。初二。一",
    "X33n0631_003:0597c07": "頌智佛開權。二頌智佛顯實。初四。一頌智佛成道",
    "X33n0631_003:0597c08": "二頌請轉法輪。三頌受請施權。四頌聞法保證。初",
    "X33n0631_003:0597c09": "(長行有三今屬略頌)。",
    "X33n0631_003:0597c10": "大通智勝佛十劫坐道場(至)心皆懷踊躍。",
    "X33n0631_003:0597c11": "首四句。頌埀成十劫。次八句。頌諸天興供。此中無",
    "X33n0631_003:0597c12": "忉利敷座者。偈之略也。末四句。頌時至道成。可知。",
    "X33n0631_003:0597c13": "△二頌請轉法輪二。一頌王子請法。二頌梵王請",
    "X33n0631_003:0597c14": "法。初(準長行有三。今缺說偈讚佛。惟略頌前後二義。不曲分也)。",
    "X33n0631_003:0597c15": "彼佛十六子皆與其眷屬(至)充我及一切。",
    "X33n0631_003:0597c16": "初四句。頌眷屬備至。頭面下。頌王子陳請。此中上",
    "X33n0631_003:0597c17": "二句。為陳請之儀。下二句。乃陳請之語。△二梵王",
    "X33n0631_003:0597c18": "請法二。一頌智佛現瑞。二頌諸天來請。初(略頌)。",
    "X33n0631_003:0597c19": "世尊甚難值久遠時一現為覺悟羣生震動於一切。",
    "X33n0631_003:0597c20": "難值則易於錯過。時現則人多不識。故須覺悟。覺",
    "X33n0631_003:0597c21": "悟之法。非大變不能警心。故須震動。準長行更有",
    "X33n0631_003:0597c22": "光照一切之義。今頌略也。△二頌諸天來請(略頌)二。",
    "X33n0631_003:0597c23": "一別頌東方。二合頌九方。初。",
    "X33n0631_003:0597c24": "東方諸世界五百萬億國(至)受請默然坐。",
    "X33n0631_003:0598a01": "初頌蒙光共議。略共議之語。諸梵二句。頌備供推",
    "X33n0631_003:0598a02": "尋。缺備供之儀。散華二句。頌見佛興供。見佛之語",
    "X33n0631_003:0598a03": "雖隱。義必有故。請佛二句。頌正請轉法。以偈讚嘆。",
    "X33n0631_003:0598a04": "準長行。應在見佛興供文中。如東方文云。世尊甚",
    "X33n0631_003:0598a05": "希有。難可得值遇。具無量功德。能救護一切等是",
    "X33n0631_003:0598a06": "也。佛知二句。頌默然受請。△二合頌九方。",
    "X33n0631_003:0598a07": "三方及四維上下亦復爾(至)轉無上法輪。",
    "X33n0631_003:0598a08": "請法之語。乃撮略長文。九方天王之偈。約義而頌",
    "X33n0631_003:0598a09": "之。頌請轉法輪竟。△三頌受請施權(長行分二。今屬略頌不分)。",
    "X33n0631_003:0598a10": "無量慧世尊受彼眾人請(至)汝等應當知。",
    "X33n0631_003:0598a11": "皆從生緣有者。如無明為能生之緣而有行。行為",
    "X33n0631_003:0598a12": "能生之緣而有識等。此頌流轉門也。流轉不停。輪",
    "X33n0631_003:0598a13": "迴不息。故以過患稱之。教以當知者。知所以生。則",
    "X33n0631_003:0598a14": "知所以滅。此頌還滅門也。△四頌聞法保證(略頌)。",
    "X33n0631_003:0598a15": "宣暢是法時六百萬億姟(至)不能得其邊。",
    "X33n0631_003:0598a16": "初頌最初保證。姟大數。即萬億也。第二下。頌次後",
    "X33n0631_003:0598a17": "保證。從是後者。兼第三第四。乃至方等般若等時",
    "X33n0631_003:0598a18": "言也。頌智佛開權竟。△二頌智佛顯實(長行有四今缺第二",
    "X33n0631_003:0598a19": "第四分二)。一頌王子啟請。二頌時至顯實。初(略頌)。",
    "X33n0631_003:0598a20": "時十六王子出家作沙彌(至)慧眼第一淨。",
    "X33n0631_003:0598a21": "營從者。經營從隨。即前所將眾中。八萬億人也。皆",
    "X33n0631_003:0598a22": "當成佛者。顯聞法信受。不孤佛意。頌前我等聞已。",
    "X33n0631_003:0598a23": "皆共修學之義。願得慧眼等。頌前我等志願如來",
    "X33n0631_003:0598a24": "知見等義。第一淨者。以三乘皆具慧眼。惟佛為最",
    "X33n0631_003:0598b01": "淨故。△二頌時至顯實(略頌)。",
    "X33n0631_003:0598b02": "佛知童子心宿世之所行(至)如恒河沙偈。",
    "X33n0631_003:0598b03": "宿世所行。應屬菩薩之行。以前文有已曾供養諸",
    "X33n0631_003:0598b04": "佛。及淨修梵行義故。無量因緣。種種譬喻者。多方",
    "X33n0631_003:0598b05": "訓導。乃如來誨人不倦之意。六波羅密。能到彼岸",
    "X33n0631_003:0598b06": "自修也。諸神通事。能度眾生。化他也。是皆真實之",
    "X33n0631_003:0598b07": "法。菩薩之道。說此應在方等般若之時。以方等般",
    "X33n0631_003:0598b08": "若。雖說真實之法。菩薩之道尚屬調機護根。非同",
    "X33n0631_003:0598b09": "直顯。故置分別之言凖長行云。過二萬劫。此即二",
    "X33n0631_003:0598b10": "萬劫中事也。說是法華者。時至機熟會權歸實之",
    "X33n0631_003:0598b11": "教。無容默故。恒河沙偈較今經最多者。隨機隨時",
    "X33n0631_003:0598b12": "法無定相也。頌結緣之由竟。△二頌結緣之事(長行",
    "X33n0631_003:0598b13": "有三。今缺第二。出定讚歎)分二。一頌智佛入定。二頌王子覆講。",
    "X33n0631_003:0598b14": "初(略頌)。",
    "X33n0631_003:0598b15": "彼佛說經已靜室入禪定一心一處坐八萬四千劫。",
    "X33n0631_003:0598b16": "△二頌王子覆講(義頌)。",
    "X33n0631_003:0598b17": "是諸沙彌等知佛禪未出(至)恒河沙等眾。",
    "X33n0631_003:0598b18": "前八句。頌覆講結緣。後四句。頌結緣之眾。頌結緣",
    "X33n0631_003:0598b19": "之事竟。△三頌遠近得度(長行有四。今缺後二)二。一頌中間",
    "X33n0631_003:0598b20": "不盡。二頌至今得度。初(略頌)。",
    "X33n0631_003:0598b21": "彼佛滅度後是諸聞法者在在諸佛土常與師俱生。",
    "X33n0631_003:0598b22": "雖曰常與師俱。有已脫未脫。長行所謂得值四萬",
    "X33n0631_003:0598b23": "億諸佛。於今不盡是也。△二頌至今得度(略頌)。",
    "X33n0631_003:0598b24": "是十六沙彌具足行佛道(至)漸教以佛道。",
    "X33n0631_003:0598c01": "前四句。頌王子成佛具足行佛道者。生生世世。說",
    "X33n0631_003:0598c02": "法度生。借利物以成己也。後四句。頌還度彼眾。頌",
    "X33n0631_003:0598c03": "正敘因緣竟。△二頌再明化儀三。一頌復宗引喻。",
    "X33n0631_003:0598c04": "二頌正以喻明。三頌以法貼合。初。",
    "X33n0631_003:0598c05": "我在十六數曾亦為汝說(至)甚勿懷驚懼。",
    "X33n0631_003:0598c06": "前四句。頌施權之宗(約義追頌)。施權原為顯實。故云引",
    "X33n0631_003:0598c07": "趣佛慧。後四句。頌顯實之宗(約義追頌)。顯實原依本因。",
    "X33n0631_003:0598c08": "故教甚勿驚懼。△二頌正以喻明二。一頌眾生機",
    "X33n0631_003:0598c09": "感喻。二頌如來化應喻。初(義頌)。",
    "X33n0631_003:0598c10": "譬如險惡道逈絕多毒獸(至)經五百由旬。",
    "X33n0631_003:0598c11": "逈絕者。無人之境。喻緣左無佛應化。長出毒獸水",
    "X33n0631_003:0598c12": "草者。毒獸喻邪知邪見。以彼能害正信故。水草喻",
    "X33n0631_003:0598c13": "正定正慧。以彼能資解行故。餘同長行。△二頌如",
    "X33n0631_003:0598c14": "來化應喻二。一頌從實施權喻。二頌會權歸實喻。",
    "X33n0631_003:0598c15": "初二。一頌從實不得喻。二頌隱實施權喻。初(義頌)。",
    "X33n0631_003:0598c16": "時有一導師強識有智慧(至)於此欲退還。",
    "X33n0631_003:0598c17": "初喻成道說法。強識有智等。頌前聰慧明達義也。",
    "X33n0631_003:0598c18": "又心決定者。必是知通知塞。兼頌善知險道之句。",
    "X33n0631_003:0598c19": "法合準知。在險濟難者。喻如來示居生死煩惱。成",
    "X33n0631_003:0598c20": "道說法。長行所謂將導眾人。欲過此難是也。眾人",
    "X33n0631_003:0598c21": "下。喻大教難投。義凖長行可知。△二頌隱實施權",
    "X33n0631_003:0598c22": "喻(應頌兼補頌)。",
    "X33n0631_003:0598c23": "導師作是念此輩甚可愍(至)自謂已得度。",
    "X33n0631_003:0598c24": "初頌尋念方便喻。導師作是念等。應頌長文可知。",
    "X33n0631_003:0599a01": "尋時思方便等。補頌餘義。當玩。當設神通力。化作",
    "X33n0631_003:0599a02": "大城郭者。喻如來擬用權智。巧立權果。葢以權智",
    "X33n0631_003:0599a03": "運用。隨機應變。故喻以神力。權果非真。暫接小機。",
    "X33n0631_003:0599a04": "故喻以化城。舍宅喻偏空之理。葢以偏空在涅槃",
    "X33n0631_003:0599a05": "之中。為法身所依。如舍宅在城郭之中。為色有所",
    "X33n0631_003:0599a06": "託故。又非真無為。故以莊嚴喻之。周匝園林者。遊",
    "X33n0631_003:0599a07": "樂之處。喻諸道品通明。為二乘遊戲自在之處。渠",
    "X33n0631_003:0599a08": "流浴池者。澡沐之所。喻諸禪定解脫。為二乘澡沐",
    "X33n0631_003:0599a09": "身心之所。重門喻三三昧門。樓閣喻阿羅漢道。阿",
    "X33n0631_003:0599a10": "羅漢道。超出三界。故喻置高言。男女者。使役之屬。",
    "X33n0631_003:0599a11": "喻盡智斷惑。無生智證理。為二乘所用故。又智稱",
    "X33n0631_003:0599a12": "於果。故以充滿喻之。然此以上。俱屬尋念方便喻",
    "X33n0631_003:0599a13": "也。即作下。頌正施權乘喻。作是化已者。如上城郭",
    "X33n0631_003:0599a14": "舍宅等。一一化現已竟。頌前作是念已。過三百由",
    "X33n0631_003:0599a15": "旬。化作一城。慰眾勿懼等。喻如來誡勉之語。頌前",
    "X33n0631_003:0599a16": "告眾人言。汝等勿怖。乃至隨意所作。諸人下。頌聞",
    "X33n0631_003:0599a17": "法保證喻。義準長行可知。頌從實施權喻竟。△二",
    "X33n0631_003:0599a18": "頌會權歸實喻(義頌)。",
    "X33n0631_003:0599a19": "導師知息已集眾而告言(至)當共至寶所。",
    "X33n0631_003:0599a20": "首句。頌前爾時導師。知此人眾。乃至無復疲倦。集",
    "X33n0631_003:0599a21": "眾三句。頌前即滅化城。我見四句。頌前向者大城。",
    "X33n0631_003:0599a22": "我所化作。汝今二句。頌前汝等去來。寶處在近。頌",
    "X33n0631_003:0599a23": "正以喻明竟。△三頌以法貼合(準長行有二。今缺後一重提前喻。惟",
    "X33n0631_003:0599a24": "正以法合)復二。一頌從實施權。二頌會權歸實。初二。一",
    "X33n0631_003:0599b01": "頌從實不得。二頌隱實施權。初(約義略頌)。",
    "X33n0631_003:0599b02": "我亦復如是為一切導師(至)煩惱諸險道。",
    "X33n0631_003:0599b03": "首二句。頌成道說法。言必成道說法。乃為導師故",
    "X33n0631_003:0599b04": "也。見諸下。頌大教難投。中路懈廢者。即長行不欲",
    "X33n0631_003:0599b05": "見佛。不欲親近之義。不能度生等。即長行便作是",
    "X33n0631_003:0599b06": "念。佛道長遠。久苦乃成之義。△二頌隱實施權(義頌)。",
    "X33n0631_003:0599b07": "故以方便力為息說涅槃言汝等苦滅所作皆已辦。",
    "X33n0631_003:0599b08": "上二句。為機施權。下二句。許以保證。頌從實施權",
    "X33n0631_003:0599b09": "竟。△二頌會權歸實(約義廣頌)。",
    "X33n0631_003:0599b10": "既知到涅槃皆得阿羅漢(至)引入於佛慧。",
    "X33n0631_003:0599b11": "首二句。頌前若眾生住於二地。爾乃下八句。頌前",
    "X33n0631_003:0599b12": "如來爾時。即便為說。汝等所作未辦。為佛下六句。",
    "X33n0631_003:0599b13": "頌前汝所住地。近於佛慧。當觀察籌量。所得涅槃。",
    "X33n0631_003:0599b14": "非真實也。末四句。頌前但是如來方便之力。於一",
    "X33n0631_003:0599b15": "佛乘。分別說三。必約諸佛言者。顯佛佛道同故。之",
    "X33n0631_003:0599b16": "字訓作如字。亦結合前喻之意。佛說因緣竟。",
    "X33n0631_003:0599b18": "法華指掌疏卷第三"
}