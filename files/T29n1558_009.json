{
    "T29n1558_009:0045c05": "阿毘達磨俱舍論卷第九",
    "T29n1558_009:0045c07": "尊者世親造",
    "T29n1558_009:0045c08": "三藏法師玄奘奉 詔譯",
    "T29n1558_009:0045c09": "分別世品第三之二",
    "T29n1558_009:0045c10": "[0045c10] 當往何趣。所起中有形狀如何。頌曰。",
    "T29n1558_009:0045c11": " 此一業引故  如當本有形",
    "T29n1558_009:0045c12": " 本有謂死前  居生剎那後",
    "T29n1558_009:0045c13": "[0045c13] 論曰。若業能引當所往趣。彼業即招能往中",
    "T29n1558_009:0045c14": "有。故此中有若往彼趣。即如所趣當本有",
    "T29n1558_009:0045c15": "形。若爾於一狗等腹中容有五趣中有頓",
    "T29n1558_009:0045c16": "起。既有地獄中有現前。如何不能焚燒母",
    "T29n1558_009:0045c17": "腹。彼居本有亦不恒燒。如暫遊園。況在",
    "T29n1558_009:0045c18": "中有。設許能燒如不可見亦不可觸。以",
    "T29n1558_009:0045c19": "中有身極微細故。所難非理。諸趣中有雖",
    "T29n1558_009:0045c20": "居一腹非互觸燒。業所遮故。欲中有量雖",
    "T29n1558_009:0045c21": "如小兒年五六歲而根明利。菩薩中有如",
    "T29n1558_009:0045c22": "盛年時形量周圓具諸相好。故住中有將",
    "T29n1558_009:0045c23": "入胎時照百俱胝四大洲等。若爾何故菩",
    "T29n1558_009:0045c24": "薩母夢中見白象子來入己右&#x8107;。此吉瑞相",
    "T29n1558_009:0045c25": "非關中有。菩薩久捨傍生趣故。如訖栗",
    "T29n1558_009:0045c26": "枳王夢所見十事。",
    "T29n1558_009:0045c27": " 謂大象井&#x9EA8;  栴檀妙園林",
    "T29n1558_009:0045c28": " 小象二獼猴  廣堅衣&#x9B2A;諍",
    "T29n1558_009:0045c29": "[0045c29] 如是所夢。但表當來餘事先兆。非如所見。",
    "T29n1558_009:0046a01": "又諸中有從生門入。非破母腹而得入",
    "T29n1558_009:0046a02": "胎。故雙生者前小後大。法善現說復云何",
    "T29n1558_009:0046a03": "通。",
    "T29n1558_009:0046a04": " 白象相端嚴  具六牙四足",
    "T29n1558_009:0046a05": " 正知入母腹  寢如仙隱林",
    "T29n1558_009:0046a06": "[0046a06] 不必須通。非三藏故。諸諷頌言。或過實",
    "T29n1558_009:0046a07": "故。若必須通如菩薩母所見夢相。造頌無",
    "T29n1558_009:0046a08": "失。色界中有量圓滿如本有。與衣俱生。慚",
    "T29n1558_009:0046a09": "愧增故。菩薩中有亦與衣俱。鮮白苾芻尼由",
    "T29n1558_009:0046a10": "本願力故。彼於世世有自然衣。恒不離身",
    "T29n1558_009:0046a11": "隨時改變。乃至最後般涅槃時。即以此衣",
    "T29n1558_009:0046a12": "纏屍焚葬。所餘欲界中有無衣。由皆增長",
    "T29n1558_009:0046a13": "無慚愧故。所似本有其體是何。謂死有前",
    "T29n1558_009:0046a14": "生有後蘊。總說有體是五取蘊。於中位別分",
    "T29n1558_009:0046a15": "析為四。一者中有。義如前說。二者生有。謂",
    "T29n1558_009:0046a16": "於諸趣結生剎那。三者本有。除生剎那死",
    "T29n1558_009:0046a17": "前餘位。四者死有。謂最後念。次中有前。有",
    "T29n1558_009:0046a18": "色有情具足四有。若在無色中闕具三。已",
    "T29n1558_009:0046a19": "說形量。餘義當辯。頌曰。",
    "T29n1558_009:0046a20": " 同淨天眼見  業通疾具根",
    "T29n1558_009:0046a21": " 無對不可轉  食香非久住",
    "T29n1558_009:0046a22": " 倒心趣欲境  濕化染香處",
    "T29n1558_009:0046a23": " 天首上三橫  地獄頭歸下",
    "T29n1558_009:0046a24": "[0046a24] 論曰。此中有身同類相見。若有修得極淨天",
    "T29n1558_009:0046a25": "眼。亦能得見。諸生得眼皆不能觀。以極細",
    "T29n1558_009:0046a26": "故。有餘師說。天中有眼具足能見。五趣中有。",
    "T29n1558_009:0046a27": "人鬼傍生地獄中有見四三二一。謂自下除",
    "T29n1558_009:0046a28": "上。一切通中業通最疾。[夌*欠]虛自在是謂通",
    "T29n1558_009:0046a29": "義。通由業得名為業通。此通勢用速故名",
    "T29n1558_009:0046b01": "疾。中有具得最疾業通。上至世尊無能遮",
    "T29n1558_009:0046b02": "抑。以業勢力最強盛故。一切中有皆具五",
    "T29n1558_009:0046b03": "根。對謂對礙。此金剛等所不能遮故名無",
    "T29n1558_009:0046b04": "對。曾聞析破炎赤鐵團見於其中有蟲",
    "T29n1558_009:0046b05": "生故。應往彼趣中有已生。一切種力皆不",
    "T29n1558_009:0046b06": "能轉。謂不可令人中有沒餘中有起。餘",
    "T29n1558_009:0046b07": "類亦然。為往彼趣中有已起。但應往彼。定",
    "T29n1558_009:0046b08": "不往餘。欲中有身資段食不。雖資段食",
    "T29n1558_009:0046b09": "然細非&#x9E81;。其細者何。謂唯香氣。由斯故得",
    "T29n1558_009:0046b10": "健達縛名。諸字界中義非一故。而音短者如",
    "T29n1558_009:0046b11": "設建途及羯建途。略故無過。諸少福者唯",
    "T29n1558_009:0046b12": "食惡香。其多福者好香為食。如是中有為",
    "T29n1558_009:0046b13": "住幾時。大德說言。此無定限。生緣未合中",
    "T29n1558_009:0046b14": "有恒存。由彼命根非別業引。與所趣人等",
    "T29n1558_009:0046b15": "眾同分一故。若異此者中有命根最後滅時",
    "T29n1558_009:0046b16": "應立死有。設有肉聚等妙高山。至夏雨時",
    "T29n1558_009:0046b17": "變成虫聚。應言諸中有漸待此時。為說從",
    "T29n1558_009:0046b18": "何方頓來至此。雖無經論誠文判釋。然依",
    "T29n1558_009:0046b19": "正理應作是言。有雜類生數無邊際貪著",
    "T29n1558_009:0046b20": "香味壽量短促。彼諸有情因嗅此氣貪香",
    "T29n1558_009:0046b21": "味故俱時命終。由愛覺先感虫身業同時",
    "T29n1558_009:0046b22": "於此受細虫身。或多有情應俱生此。多緣",
    "T29n1558_009:0046b23": "未合住中有中。今遇多緣方頓生此。應俱",
    "T29n1558_009:0046b24": "生者定不異時。如有能招轉輪王業。要",
    "T29n1558_009:0046b25": "至人壽八萬歲時或過此時方頓與果。非",
    "T29n1558_009:0046b26": "於餘位。此亦應然。故世尊言。諸有情類業果",
    "T29n1558_009:0046b27": "差別不可思議。尊者世友言。此極多七日。若",
    "T29n1558_009:0046b28": "生緣未合。便數死數生。有餘師言。極七七",
    "T29n1558_009:0046b29": "日。毘婆沙說。此住少時。以中有中樂求生",
    "T29n1558_009:0046c01": "有故非久住。速往結生。其有生緣未即和",
    "T29n1558_009:0046c02": "合。若定此處此類應生。業力即令此緣和",
    "T29n1558_009:0046c03": "合。若非定託此和合緣。便即寄生餘處餘",
    "T29n1558_009:0046c04": "類。有說轉受相似類生。且如家牛及狗熊",
    "T29n1558_009:0046c05": "馬欲增次屬夏秋冬春。野牛野干羆驢無",
    "T29n1558_009:0046c06": "定。前四中有若不遇時。如次轉生後四同",
    "T29n1558_009:0046c07": "類。豈不中有必無與生眾同分別。一業引",
    "T29n1558_009:0046c08": "故。如何可言轉受相似。",
    "T29n1558_009:0046c09": "[0046c09] 如是中有為至所生。先起倒心馳趣欲境。",
    "T29n1558_009:0046c10": "彼由業力所起眼根雖住遠方能見生處",
    "T29n1558_009:0046c11": "父母交會而起倒心。若男緣母起於男欲。",
    "T29n1558_009:0046c12": "若女緣父起於女欲。翻此緣二俱起瞋心。",
    "T29n1558_009:0046c13": "故施設論有如是說。時健達縛於二心中",
    "T29n1558_009:0046c14": "隨一現行。謂愛或恚。彼由起此二種倒心。",
    "T29n1558_009:0046c15": "便謂己身與所愛合。所憎不淨泄至胎時。",
    "T29n1558_009:0046c16": "謂是已有便生喜慰。從茲蘊厚中有便沒",
    "T29n1558_009:0046c17": "生有起已名已結生。若男處胎依母右&#x8107;",
    "T29n1558_009:0046c18": "向背蹲坐。若女處胎依母左&#x8107;向腹而住。",
    "T29n1558_009:0046c19": "若非男女住母胎時。隨所起貪如應而住。",
    "T29n1558_009:0046c20": "必無中有非女非男。以中有身必具根故。",
    "T29n1558_009:0046c21": "由處中有或女或男故入母胎隨應而住。",
    "T29n1558_009:0046c22": "後胎增長或作不男。於此義中復應思擇。",
    "T29n1558_009:0046c23": "為由業力精血大種即成根依。為業別生",
    "T29n1558_009:0046c24": "根依大種依精血住。有言。精血即成根依",
    "T29n1558_009:0046c25": "謂前無根中有俱滅。後有根者無間續生。如",
    "T29n1558_009:0046c26": "種與芽滅生道理。由斯初位名羯剌藍。",
    "T29n1558_009:0046c27": "亦妙順成此經文句。父母不淨生羯剌藍。",
    "T29n1558_009:0046c28": "又告苾芻。汝等長夜執受血滴增羯吒",
    "T29n1558_009:0046c29": "私。有餘師言。別生大種。如依葉糞別有",
    "T29n1558_009:0047a01": "虫生。不淨聚中生羯剌藍。故說父母不淨",
    "T29n1558_009:0047a02": "生羯剌藍。故與彼經無相違失。如是且",
    "T29n1558_009:0047a03": "說胎卵二生。餘隨所應今次當說。若濕生",
    "T29n1558_009:0047a04": "者染香故生。謂遠嗅知生處香氣便生愛",
    "T29n1558_009:0047a05": "染往彼受生。隨業所應香有淨穢。若化生",
    "T29n1558_009:0047a06": "者染處故生。謂遠觀知當所生處。便生愛",
    "T29n1558_009:0047a07": "染往彼受生。隨業所應處有淨穢。豈於地",
    "T29n1558_009:0047a08": "獄亦生愛染。由心倒故起染無失。謂彼",
    "T29n1558_009:0047a09": "中有。或見自身冷雨寒風之所逼切。見熱",
    "T29n1558_009:0047a10": "地獄火焰熾然。情欣煖觸投身於彼。或見",
    "T29n1558_009:0047a11": "自身熱風盛火之所逼害。見寒地獄心欲",
    "T29n1558_009:0047a12": "清涼投身於彼。先舊諸師作如是說。由見",
    "T29n1558_009:0047a13": "先造感彼業時己身伴類馳往赴彼。又天",
    "T29n1558_009:0047a14": "中有首正上升如從坐起。人鬼傍生中有",
    "T29n1558_009:0047a15": "行相還如人等。地獄中有頭下足上顛墜其",
    "T29n1558_009:0047a16": "中。故伽他說。",
    "T29n1558_009:0047a17": " 顛墜於地獄  足上頭歸下",
    "T29n1558_009:0047a18": " 由毀謗諸仙  樂寂修苦行",
    "T29n1558_009:0047a19": "[0047a19] 前說倒心入母胎藏。一切中有皆定爾耶。不",
    "T29n1558_009:0047a20": "爾。經言。入胎有四。其四者何。頌曰。",
    "T29n1558_009:0047a21": " 一於入正知  二三兼住出",
    "T29n1558_009:0047a22": " 四於一切位  及卵恒無知",
    "T29n1558_009:0047a23": " 前三種入胎  謂輪王二佛",
    "T29n1558_009:0047a24": " 業智俱勝故  如次四餘生",
    "T29n1558_009:0047a25": "[0047a25] 論曰。有諸有情。多集福業勤修念慧。故死",
    "T29n1558_009:0047a26": "生時念力所持正知無亂。於中或有正知",
    "T29n1558_009:0047a27": "入胎。或有正知住胎兼入。或正知出兼知",
    "T29n1558_009:0047a28": "入住。兼言為顯後必帶前。有諸有情福智",
    "T29n1558_009:0047a29": "俱少。入住出位皆不正知。入不正知住出",
    "T29n1558_009:0047b01": "必爾。順結頌法故逆說四。諸卵生者入胎",
    "T29n1558_009:0047b02": "等位皆恒無知。如何卵生從卵而出言入胎",
    "T29n1558_009:0047b03": "藏。以卵生者先必入胎。或據當來名卵生",
    "T29n1558_009:0047b04": "者。如契經說造作有為。世間亦言煮飯",
    "T29n1558_009:0047b05": "磨&#x9EA8;故說卵生入胎無失。云何三位正不",
    "T29n1558_009:0047b06": "正知。且諸有情若福微薄入母胎位起倒",
    "T29n1558_009:0047b07": "想解。見大風雨毒熱嚴寒或大軍眾聲威亂",
    "T29n1558_009:0047b08": "逼。遂見自入密草稠林葉窟茅廬投樹",
    "T29n1558_009:0047b09": "牆下。住時見已住在此中。出位見身從此",
    "T29n1558_009:0047b10": "處出。若福增多入母胎位起倒想解。自見",
    "T29n1558_009:0047b11": "己身入妙園林升花臺殿居勝床等。住出",
    "T29n1558_009:0047b12": "如前。是謂三時不正知者。若於三位皆能",
    "T29n1558_009:0047b13": "正知。於入等時無倒想解。謂入胎位知自",
    "T29n1558_009:0047b14": "入胎。住出胎時自知住出。又別顯示四入",
    "T29n1558_009:0047b15": "胎者。且前三種謂轉輪王獨覺大覺。如其",
    "T29n1558_009:0047b16": "次第。初入胎者。謂轉輪王。入位正知非住非",
    "T29n1558_009:0047b17": "出。二入胎者。謂獨勝覺。入住正知非於出",
    "T29n1558_009:0047b18": "位。三入胎者。謂無上覺。入住出位皆能正知。",
    "T29n1558_009:0047b19": "此初三人以當名顯。何緣如是三品不同。",
    "T29n1558_009:0047b20": "由業智俱如次勝故。第一業勝。謂轉輪王",
    "T29n1558_009:0047b21": "宿世曾修廣大福故。第二智勝。謂獨勝覺久",
    "T29n1558_009:0047b22": "習多聞。勝思擇故。第三俱勝。謂無上覺。曠",
    "T29n1558_009:0047b23": "劫修行勝福智故。除前三種餘胎卵生福",
    "T29n1558_009:0047b24": "智俱劣合成第四。此中外道執我者言。若",
    "T29n1558_009:0047b25": "許有情轉趣餘世。即我所執有我義成。今為",
    "T29n1558_009:0047b26": "遮彼。頌曰。",
    "T29n1558_009:0047b27": " 無我唯諸蘊  煩惱業所為",
    "T29n1558_009:0047b28": " 由中有相續  入胎如燈焰",
    "T29n1558_009:0047b29": " 如引次第增  相續由惑業",
    "T29n1558_009:0047c01": " 更趣於餘世  故有輪無初",
    "T29n1558_009:0047c02": "[0047c02] 論曰。汝等所執我為何相。能捨此蘊能續",
    "T29n1558_009:0047c03": "餘蘊。內用士夫此定非有如色眼等不可",
    "T29n1558_009:0047c04": "得故。世尊亦言。有業有異熟作者不可",
    "T29n1558_009:0047c05": "得。謂能捨此蘊及能續餘蘊。唯除法假。法",
    "T29n1558_009:0047c06": "假謂何。依此有彼有。此生故彼生。廣說緣",
    "T29n1558_009:0047c07": "起。若爾何等我非所遮。唯有諸蘊。謂唯於",
    "T29n1558_009:0047c08": "蘊假立我名非所遮遣。若爾應許諸蘊即",
    "T29n1558_009:0047c09": "能從此世間轉至餘世。蘊剎那滅於輪轉",
    "T29n1558_009:0047c10": "無能。數習煩惱業所為故。令中有蘊相續",
    "T29n1558_009:0047c11": "入胎。譬如燈焰雖剎那滅。而能相續轉至",
    "T29n1558_009:0047c12": "餘方。諸蘊亦然。名轉無失。故雖無我而由",
    "T29n1558_009:0047c13": "惑業諸蘊相續入胎義成。如業所引次第",
    "T29n1558_009:0047c14": "轉增諸蘊相續。復由煩惱業力所為轉趣",
    "T29n1558_009:0047c15": "餘世。謂非一切所引諸蘊增長相續脩促量",
    "T29n1558_009:0047c16": "齊。引壽業因有差別故。隨能引業勢力增",
    "T29n1558_009:0047c17": "徵。齊爾所時次第增長。云何次第。如聖說",
    "T29n1558_009:0047c18": "言。",
    "T29n1558_009:0047c19": " 最初羯剌藍  次生頞部曇",
    "T29n1558_009:0047c20": " 從此生閉尸  閉尸生鍵南",
    "T29n1558_009:0047c21": " 次&#x9262;羅奢佉  後髮毛爪等",
    "T29n1558_009:0047c22": " 及色根形相  漸次而轉增",
    "T29n1558_009:0047c23": "[0047c23] 謂母腹中分位有五。一羯剌藍位。二頞部",
    "T29n1558_009:0047c24": "曇位。三閉尸位。四鍵南位。五&#x9262;羅奢佉位。此",
    "T29n1558_009:0047c25": "胎中箭漸次轉增。乃至色根形相滿位。由業",
    "T29n1558_009:0047c26": "所起異熟風力轉胎中箭令趣產門。如強",
    "T29n1558_009:0047c27": "糞團過量閟&#x6F81;。從此轉墮劇苦難任。其",
    "T29n1558_009:0047c28": "母或時威儀飲食執作過分。或由其子宿罪",
    "T29n1558_009:0047c29": "業力死於胎內。時有女人或諸醫者。妙通",
    "T29n1558_009:0048a01": "產法善養嬰兒。溫以穌油睒未梨汁用塗",
    "T29n1558_009:0048a02": "其手執小利刀。內如糞坑最極猥賤雜",
    "T29n1558_009:0048a03": "穢充塞。黑闇所居無量千虫之所依止。常",
    "T29n1558_009:0048a04": "流惡汁恒須對治。精血垢膩潰爛臭滑。不",
    "T29n1558_009:0048a05": "淨流溢鄙穢叵觀。穿漏薄皮以覆其上。宿",
    "T29n1558_009:0048a06": "業所引。身瘡孔中分解肢節牽出於外。然",
    "T29n1558_009:0048a07": "此胎子乘宿所為順後受業所趣難了。或",
    "T29n1558_009:0048a08": "復無難安隱得生。體如新瘡細軟難觸。或",
    "T29n1558_009:0048a09": "母愛子或餘女人以如刀灰&#x9E81;&#x6F81;兩手執",
    "T29n1558_009:0048a10": "取洗拭而安處之。次含清酥飲以母乳漸",
    "T29n1558_009:0048a11": "令習受細&#x9E81;飲食。次第轉增至根熟位。復",
    "T29n1558_009:0048a12": "起煩惱積集諸業。由此身壞。復有如前中",
    "T29n1558_009:0048a13": "有相續更趣餘世。如是惑業為因故生。生",
    "T29n1558_009:0048a14": "復為因起於惑業。從此惑業更復有生。故",
    "T29n1558_009:0048a15": "知有輪旋環無始。若執有始始應無因。始",
    "T29n1558_009:0048a16": "既無因餘應自起。現見芽等因種等生。由",
    "T29n1558_009:0048a17": "處及時俱決定故。又由火等熟變等生。由",
    "T29n1558_009:0048a18": "此定無無因起法。說常因論如前已遣。是",
    "T29n1558_009:0048a19": "故生死決定無初。然有後邊由因盡故。生",
    "T29n1558_009:0048a20": "依因故。因滅壞時生果必亡。理定應爾。如",
    "T29n1558_009:0048a21": "種滅壞芽必不生。如是蘊相續說三生為",
    "T29n1558_009:0048a22": "位。頌曰。",
    "T29n1558_009:0048a23": " 如是諸緣起  十二支三際",
    "T29n1558_009:0048a24": " 前後際各二  中八據圓滿",
    "T29n1558_009:0048a25": "[0048a25] 論曰。十二支者。一無明二行三識四名色五",
    "T29n1558_009:0048a26": "六處六觸七受八愛九取十有十一生十二老",
    "T29n1558_009:0048a27": "死。言三際者。一前際二後際三中際。即是",
    "T29n1558_009:0048a28": "過未及現三生。云何十二支於三際建立。謂",
    "T29n1558_009:0048a29": "前後際各立二支。中際八支。故成十二。無",
    "T29n1558_009:0048b01": "明行在前際。生老死在後際。所餘八在中",
    "T29n1558_009:0048b02": "際。此中際八一切有情此一生中皆具有不。",
    "T29n1558_009:0048b03": "非皆具有。若爾何故說有八支。據圓滿者。",
    "T29n1558_009:0048b04": "此中意說。補特伽羅歷一切位名圓滿者。",
    "T29n1558_009:0048b05": "非諸中夭及色無色。但據欲界補特伽羅。",
    "T29n1558_009:0048b06": "大緣起經說具有故。彼說。佛告阿難陀言。",
    "T29n1558_009:0048b07": "識若不入胎得增廣大不。不也世尊。乃至",
    "T29n1558_009:0048b08": "廣說。有時但說二分緣起。一前際攝。二後際",
    "T29n1558_009:0048b09": "攝。前七支前際攝。謂無明乃至受。後五支後",
    "T29n1558_009:0048b10": "際攝。謂從愛至老死。前後因果二分攝故。",
    "T29n1558_009:0048b11": "無明等支何法為體。頌曰。",
    "T29n1558_009:0048b12": " 宿惑位無明  宿諸業名行",
    "T29n1558_009:0048b13": " 識正結生蘊  六處前名色",
    "T29n1558_009:0048b14": " 從生眼等根  三和前六處",
    "T29n1558_009:0048b15": " 於三受因異  未了知名觸",
    "T29n1558_009:0048b16": " 在婬愛前受  貪資具婬愛",
    "T29n1558_009:0048b17": " 為得諸境界  遍馳求名取",
    "T29n1558_009:0048b18": " 有謂正能造  牽當有果業",
    "T29n1558_009:0048b19": " 結當有名生  至當受老死",
    "T29n1558_009:0048b20": "[0048b20] 論曰。於宿生中諸煩惱位至今果熟總謂",
    "T29n1558_009:0048b21": "無明。彼與無明俱時行故。由無明力彼現",
    "T29n1558_009:0048b22": "行故。如說王行非無導從王俱勝故總謂",
    "T29n1558_009:0048b23": "王行。於宿生中福等業位至今果熟總得",
    "T29n1558_009:0048b24": "行名。初句位言流至老死。於母胎等正結",
    "T29n1558_009:0048b25": "生時一剎那位五蘊名識。結生識後六處生",
    "T29n1558_009:0048b26": "前中間諸位總稱名色。此中應說四處生",
    "T29n1558_009:0048b27": "前而言六者據滿立故。眼等已生至根境",
    "T29n1558_009:0048b28": "識未和合位得六處名。已至三和未了",
    "T29n1558_009:0048b29": "三受因差別位總名為觸。已了三受因差",
    "T29n1558_009:0048c01": "別相未起婬貪此位名受。貪妙資具婬愛",
    "T29n1558_009:0048c02": "現行未廣追求此位名愛。為得種種上",
    "T29n1558_009:0048c03": "妙境界周遍馳求。此位名取。因馳求故",
    "T29n1558_009:0048c04": "積集能牽當有果業此位名有。由是業",
    "T29n1558_009:0048c05": "力從此捨命正結當有此位名生。當有",
    "T29n1558_009:0048c06": "生支即如今識生剎那後漸增乃至當來受",
    "T29n1558_009:0048c07": "位總名老死。如是老死即如今世名色六",
    "T29n1558_009:0048c08": "處觸受四支。辯十二支體別如是。又諸緣",
    "T29n1558_009:0048c09": "起差別說四。一者剎那。二者連縛。三者",
    "T29n1558_009:0048c10": "分位。四者遠續。云何剎那。謂剎那頃由貪",
    "T29n1558_009:0048c11": "行殺具十二支。癡謂無明。思即是行。於諸",
    "T29n1558_009:0048c12": "境事了別名識。識俱三蘊總稱名色。住名",
    "T29n1558_009:0048c13": "色根說為六處。六處對餘和合有觸。領觸",
    "T29n1558_009:0048c14": "名受。貪即是愛。與此相應諸纏名取。所起",
    "T29n1558_009:0048c15": "身語二業名有。如是諸法起即名生。熟變",
    "T29n1558_009:0048c16": "名老滅壞名死。復有說者。剎那連縛如品",
    "T29n1558_009:0048c17": "類足。俱遍有為。十二支位所有五蘊皆分",
    "T29n1558_009:0048c18": "位攝。即此懸遠相續無始說名遠續。世尊於",
    "T29n1558_009:0048c19": "此意說者何。頌曰。",
    "T29n1558_009:0048c20": " 傳許約位說  從勝立支名",
    "T29n1558_009:0048c21": "[0048c21] 論曰。傳許。世尊唯約分位說諸緣起有十",
    "T29n1558_009:0048c22": "二支。若支支中皆具五蘊。何緣但立無明等",
    "T29n1558_009:0048c23": "名。以諸位中無明等勝故。就勝立無明等",
    "T29n1558_009:0048c24": "名。謂若位中無明最勝。此位五蘊總名無明。",
    "T29n1558_009:0048c25": "乃至位中老死最勝。此位五蘊總名老死。故",
    "T29n1558_009:0048c26": "體雖總名別無失。何緣經說此十二支與",
    "T29n1558_009:0048c27": "品類足所說有異。如彼論說。云何為緣起。",
    "T29n1558_009:0048c28": "謂一切有為乃至廣說。素怛纜言因別意趣。",
    "T29n1558_009:0048c29": "阿毘達磨依法相說如是宣說。分位剎那",
    "T29n1558_009:0049a01": "遠續連縛唯有情數。情非情等是謂差別。契",
    "T29n1558_009:0049a02": "經何故唯說有情。頌曰。",
    "T29n1558_009:0049a03": " 於前後中際  為遣他愚惑",
    "T29n1558_009:0049a04": "[0049a04] 論曰。為三際中遣他愚惑。三際差別唯在",
    "T29n1558_009:0049a05": "有情。如何有情前際愚惑。謂於前際生如",
    "T29n1558_009:0049a06": "是疑。我於過去世為曾有非有。何等我曾",
    "T29n1558_009:0049a07": "有。云何我曾有。如何有情後際愚惑。謂於後",
    "T29n1558_009:0049a08": "際生如是疑。我於未來世為當有非有。",
    "T29n1558_009:0049a09": "何等我當有。云何我當有。如何有情中際愚",
    "T29n1558_009:0049a10": "惑。謂於中際生如是疑。何等是我。此我",
    "T29n1558_009:0049a11": "云何。我誰所有。我當有誰。為除如是三際",
    "T29n1558_009:0049a12": "愚惑故。經唯說有情緣起。如其次第說無",
    "T29n1558_009:0049a13": "明行及生老死并識至有。所以者何。以契經",
    "T29n1558_009:0049a14": "說。苾芻諦聽。若有苾芻。於諸緣起緣已",
    "T29n1558_009:0049a15": "生法。能以如實正慧觀見。彼必不於三際",
    "T29n1558_009:0049a16": "愚惑謂我於過去世為曾有非有等。有餘",
    "T29n1558_009:0049a17": "師說愛取有三亦為除他後際愚惑。此三",
    "T29n1558_009:0049a18": "皆是後際因故。又應知。此說緣起門雖有",
    "T29n1558_009:0049a19": "十二支而三二為性。三謂惑業事。二謂果與",
    "T29n1558_009:0049a20": "因。其義云何。頌曰。",
    "T29n1558_009:0049a21": " 三煩惱二業  七事亦名果",
    "T29n1558_009:0049a22": " 略果及略因  由中可比二",
    "T29n1558_009:0049a23": "[0049a23] 論曰。無明愛取煩惱為性。行及有支以業為",
    "T29n1558_009:0049a24": "性。餘識等七以事為性。是煩惱業所依事",
    "T29n1558_009:0049a25": "故。如是七事即亦名果。義准餘五即亦名",
    "T29n1558_009:0049a26": "因以煩惱業為自性故。何緣中際廣說果",
    "T29n1558_009:0049a27": "因。開事為五惑為二故。後際略果。事唯二",
    "T29n1558_009:0049a28": "故。前際略因。惑唯一故。由中際廣可以",
    "T29n1558_009:0049a29": "比度前後二際。廣義已成故不別說。說便無",
    "T29n1558_009:0049b01": "用。若緣起支唯十二者。不說老死果。生死",
    "T29n1558_009:0049b02": "應有終。不說無明因。生死應有始。或應",
    "T29n1558_009:0049b03": "更立餘緣起支。餘復有餘成無窮失。不應",
    "T29n1558_009:0049b04": "更立。然無前過。此中世尊由義已顯。云何",
    "T29n1558_009:0049b05": "已顯。頌曰。",
    "T29n1558_009:0049b06": " 從惑生惑業  從業生於事",
    "T29n1558_009:0049b07": " 從事事惑生  有支理唯此",
    "T29n1558_009:0049b08": "[0049b08] 論曰。從惑生惑謂愛生取。從惑生業謂取",
    "T29n1558_009:0049b09": "生有。無明生行。從業生事謂行生識及有",
    "T29n1558_009:0049b10": "生生。從事生事謂從識支生於名色。乃",
    "T29n1558_009:0049b11": "至從觸生於受支及從生支生於老死。從",
    "T29n1558_009:0049b12": "事生惑謂受生愛。由立有支其理唯此。已",
    "T29n1558_009:0049b13": "顯老死為事惑因。及顯無明為事惑果。無",
    "T29n1558_009:0049b14": "明老死事惑性故。豈假更立餘緣起支。故經",
    "T29n1558_009:0049b15": "言如是純大苦蘊集。若不爾者此言何用。",
    "T29n1558_009:0049b16": "[0049b16] 有餘釋言。餘契經說。非理作意為無明因。無",
    "T29n1558_009:0049b17": "明復生非理作意。非理作意亦取支攝。故亦",
    "T29n1558_009:0049b18": "說在此契經中。此非理作意如何取支攝。若",
    "T29n1558_009:0049b19": "言由此與彼相應。則愛無明亦應彼攝。設",
    "T29n1558_009:0049b20": "許彼攝。云何能證非理作意為無明因。若",
    "T29n1558_009:0049b21": "但彼攝即證因果。愛與無明亦彼攝故。應",
    "T29n1558_009:0049b22": "不別立為緣起支。",
    "T29n1558_009:0049b23": "[0049b23] 餘復釋言。餘契經說。非理作意為無明因。",
    "T29n1558_009:0049b24": "無明復生非理作意。非理作意說在觸時",
    "T29n1558_009:0049b25": "故。餘經說。眼色為緣生癡所生染濁作意。",
    "T29n1558_009:0049b26": "此於受位必引無明故。餘經言。由無明觸",
    "T29n1558_009:0049b27": "所生諸受為緣生愛。是故觸時非理作意與",
    "T29n1558_009:0049b28": "受俱轉無明為緣。由此無明無無因過。亦",
    "T29n1558_009:0049b29": "不須立餘緣起支。又緣起支無無窮失。非",
    "T29n1558_009:0049c01": "理作意從癡生故。如契經說。眼色為緣生",
    "T29n1558_009:0049c02": "癡所生染濁作意。餘經雖有如是誠言。然",
    "T29n1558_009:0049c03": "此經中應更須說。不須更說。如何證知。由",
    "T29n1558_009:0049c04": "理證知。何等為理。非離無明受能為愛",
    "T29n1558_009:0049c05": "緣。以阿羅漢受不生愛故。又非無倒觸能",
    "T29n1558_009:0049c06": "為染受緣。亦非離無明觸可成顛倒。阿羅",
    "T29n1558_009:0049c07": "漢觸非顛倒故。由如是理為證。故知若爾",
    "T29n1558_009:0049c08": "便應有太過失。諸由正理可得證知。一",
    "T29n1558_009:0049c09": "切皆應不須更說。故彼所說不成釋難。然",
    "T29n1558_009:0049c10": "上所言。經不別說老死有果無明有因生",
    "T29n1558_009:0049c11": "死便成有終始者。此難非理。經意別故。亦",
    "T29n1558_009:0049c12": "非所說理不圓滿。所以者何。此經但欲除",
    "T29n1558_009:0049c13": "所化者三際愚故。由所化者唯生是疑。云",
    "T29n1558_009:0049c14": "何有情三世連續。謂從前世今世得生。今",
    "T29n1558_009:0049c15": "世復能生於後世。如來但為除彼疑情。說",
    "T29n1558_009:0049c16": "十二支如前已辯。謂前後中際為遣他愚",
    "T29n1558_009:0049c17": "惑。如世尊告諸苾芻言。吾當為汝說緣",
    "T29n1558_009:0049c18": "起法緣已生法。此二何異。且本論文此二無",
    "T29n1558_009:0049c19": "別。以俱言攝一切法故。如何未來未已起",
    "T29n1558_009:0049c20": "法可同過現說緣已生。云何未來未已作",
    "T29n1558_009:0049c21": "法。得同過現說名有為。由能作思力已造",
    "T29n1558_009:0049c22": "故。若爾無漏如何有為。彼亦善思力已造故。",
    "T29n1558_009:0049c23": "若爾就得涅槃應然。理實應言依種類",
    "T29n1558_009:0049c24": "說。如未變壞亦得色名。由種類同所說無",
    "T29n1558_009:0049c25": "失。然今正釋契經意者。頌曰。",
    "T29n1558_009:0049c26": " 此中意正說  因起果已生",
    "T29n1558_009:0049c27": "[0049c27] 論曰。諸支因分說名緣起由此為緣能起",
    "T29n1558_009:0049c28": "果故。諸支果分說緣已生。由此皆從緣所",
    "T29n1558_009:0049c29": "生故。如是一切二義俱成。諸支皆有因果",
    "T29n1558_009:0050a01": "性故。若爾安立應不俱成。不爾所觀有",
    "T29n1558_009:0050a02": "差別故。謂若觀此名緣已生。非即觀斯復",
    "T29n1558_009:0050a03": "名緣起。猶如因果父子等名。尊者望滿意",
    "T29n1558_009:0050a04": "謂。諸法有是緣起非緣已生。應作四句。第",
    "T29n1558_009:0050a05": "一句者。謂未來法。第二句者。謂阿羅漢最後",
    "T29n1558_009:0050a06": "心位過現諸法。第三句者。餘過現法。第四句",
    "T29n1558_009:0050a07": "者。諸無為法。經部諸師作如是白。此中所說",
    "T29n1558_009:0050a08": "為述己情為是經義。若是經義。經義不然。",
    "T29n1558_009:0050a09": "所以者何。且前所說分位緣起十二五蘊為",
    "T29n1558_009:0050a10": "十二支違背契經。經異說故。如契經說。云",
    "T29n1558_009:0050a11": "何為無明。謂前際無智乃至廣說。此了義說",
    "T29n1558_009:0050a12": "不可抑令成不了義。故前所說分位緣起。",
    "T29n1558_009:0050a13": "經義相違。非一切經皆了義說。亦有隨勝",
    "T29n1558_009:0050a14": "說。如象&#x8FF9;喻經。云何內地界。謂髮毛爪等。",
    "T29n1558_009:0050a15": "雖彼非無餘色等法而就勝說。此亦應爾。",
    "T29n1558_009:0050a16": "所引非證。非彼經中欲以地界辯髮毛等",
    "T29n1558_009:0050a17": "成非具說。然彼經中以髮毛等分別地界。",
    "T29n1558_009:0050a18": "非有地界越髮毛等。故彼契經是具足說。",
    "T29n1558_009:0050a19": "此經所說無明等支。亦應如彼成具足說。",
    "T29n1558_009:0050a20": "除所說外無復有餘。豈不地界越髮毛等",
    "T29n1558_009:0050a21": "洟淚等中其體亦有。洟等皆亦說在彼經。",
    "T29n1558_009:0050a22": "如說復有身中餘物。設復同彼有餘無明。",
    "T29n1558_009:0050a23": "今應顯示。若引異類置無明中此有何益。",
    "T29n1558_009:0050a24": "雖於諸位皆有五蘊然隨此有無彼定有",
    "T29n1558_009:0050a25": "無者。可立此法為彼法支。或有五蘊而",
    "T29n1558_009:0050a26": "無有行隨福非福不動行識乃至愛等。是故",
    "T29n1558_009:0050a27": "經義即如所說。所說四句理亦不然。若未來",
    "T29n1558_009:0050a28": "諸法非緣已生者。便違契經。經說。云何緣",
    "T29n1558_009:0050a29": "已生法。謂無明行至生老死。或應不許二",
    "T29n1558_009:0050b01": "在未來。是則壞前所立三際。有說。緣起是",
    "T29n1558_009:0050b02": "無為法。以契經言如來出世若不出世。如",
    "T29n1558_009:0050b03": "是緣起法性常住。由如是意理則可然。若",
    "T29n1558_009:0050b04": "由別意理則不然。云何如是意。云何為別",
    "T29n1558_009:0050b05": "意而說可然及不可然。謂若意說。如來出",
    "T29n1558_009:0050b06": "世若不出世。行等常緣無明等起非緣餘",
    "T29n1558_009:0050b07": "法。或復無緣故言常住。如是意說。理則可",
    "T29n1558_009:0050b08": "然。若謂意說有別法體名為緣起湛然常",
    "T29n1558_009:0050b09": "住。此別意說理則不然。所以者何。生起俱是",
    "T29n1558_009:0050b10": "有為相故。非別常法為無常相可應正理。",
    "T29n1558_009:0050b11": "又起必應依起者立。此常住法彼無明等",
    "T29n1558_009:0050b12": "何相關預而說此法依彼而立為彼緣起。",
    "T29n1558_009:0050b13": "又名緣起而謂目常。如是句義無相應",
    "T29n1558_009:0050b14": "理。此中緣起是何句義。&#x9262;剌底是至義。醫",
    "T29n1558_009:0050b15": "底界是行義。由先助力界義轉變。故行由至",
    "T29n1558_009:0050b16": "轉變成緣。參是和合義。嗢是上升義。&#x9262;地",
    "T29n1558_009:0050b17": "界是有義。有藉合升轉變成起。由此有法",
    "T29n1558_009:0050b18": "至於緣已和合升起。是緣起義。如是句義",
    "T29n1558_009:0050b19": "理不應然所以者何。依一作者有二作用。",
    "T29n1558_009:0050b20": "於前作用應有已言。如有一人浴已方",
    "T29n1558_009:0050b21": "食。無少行法有在起前。先至於緣後時方",
    "T29n1558_009:0050b22": "起。非無作者可有作用。故說頌曰。",
    "T29n1558_009:0050b23": " 至緣若起先  非有不應理",
    "T29n1558_009:0050b24": " 若俱便壞已  彼應先說故",
    "T29n1558_009:0050b25": "[0050b25] 無如是過。且應反詰聲論諸師。法何時起。",
    "T29n1558_009:0050b26": "為在現在為在未來。設爾何失。起若現在",
    "T29n1558_009:0050b27": "起非已生。如何成現。現是已生復如何起。",
    "T29n1558_009:0050b28": "已生復起便致無窮。起若未來爾時未有何",
    "T29n1558_009:0050b29": "成作者。作者既無何有作用。故於起位即",
    "T29n1558_009:0050c01": "亦至緣。起位者何。謂未來世諸行正起。即",
    "T29n1558_009:0050c02": "於此位亦說至緣。又聲論師妄所安立",
    "T29n1558_009:0050c03": "作者作用理實不成。有是作者起是作用。",
    "T29n1558_009:0050c04": "非於此中見有作者。異起作用真實可",
    "T29n1558_009:0050c05": "得。故此義言於俗無謬。此緣起義即是所",
    "T29n1558_009:0050c06": "說。依此有彼有。此生故彼生。故應引彼",
    "T29n1558_009:0050c07": "釋緣起義。故說頌言。",
    "T29n1558_009:0050c08": " 如非有而起  至緣應亦然",
    "T29n1558_009:0050c09": " 生已起無窮  或先有非有",
    "T29n1558_009:0050c10": " 俱亦有言已  闇至已燈滅",
    "T29n1558_009:0050c11": " 及開口已眠  若後眠應閉",
    "T29n1558_009:0050c12": "[0050c12] 有執。更以餘義釋難。&#x9262;剌底是種種義。醫",
    "T29n1558_009:0050c13": "底界是不住義。不住由種種助故變成緣。",
    "T29n1558_009:0050c14": "參是聚集義。嗢是上升義。&#x9262;地界是行義。",
    "T29n1558_009:0050c15": "由嗢為先行變成起。此說種種緣和合已",
    "T29n1558_009:0050c16": "令諸行法聚集昇起。是緣起義。",
    "T29n1558_009:0050c17": "[0050c17] 如是所釋於此可然。眼色各為緣起於眼",
    "T29n1558_009:0050c18": "識等。此中種種聚集豈成。何故世尊說前二",
    "T29n1558_009:0050c19": "句。謂依此有彼有。及此生故彼生。為於緣",
    "T29n1558_009:0050c20": "起知決定故。如餘處說。依無明有諸行得",
    "T29n1558_009:0050c21": "有。非離無明可有諸行。又為顯示諸支",
    "T29n1558_009:0050c22": "傳生。謂依此支有彼支得有。由彼支生故",
    "T29n1558_009:0050c23": "餘支得生。又為顯示三際傳生。謂依前際",
    "T29n1558_009:0050c24": "有中際得有。由中際生故後際得生。又為",
    "T29n1558_009:0050c25": "顯示親傳二緣。謂有無明無間生行。或展",
    "T29n1558_009:0050c26": "轉力諸行方生。有餘師釋。如是二句為破",
    "T29n1558_009:0050c27": "無因常因二論。謂非無因諸行可有。亦非",
    "T29n1558_009:0050c28": "由常自性我等無生因故諸行得生。若爾",
    "T29n1558_009:0050c29": "便成前句無用。但由後句此生故彼生。能具",
    "T29n1558_009:0051a01": "破前無因常因故。然或有執有我為依行",
    "T29n1558_009:0051a02": "等得有。由無明等因分生故行等得生。是",
    "T29n1558_009:0051a03": "故世尊為除彼執決判果有即由生因。若",
    "T29n1558_009:0051a04": "此生故彼生。即依此有彼有。非謂果有別",
    "T29n1558_009:0051a05": "依餘因。謂無明緣行。乃至如是純大苦蘊",
    "T29n1558_009:0051a06": "集軌範諸師釋。此二句為顯因果不斷及",
    "T29n1558_009:0051a07": "生。謂依無明不斷諸行不斷。即由無明生",
    "T29n1558_009:0051a08": "故諸行得生。如是展轉皆應廣說。有釋。為",
    "T29n1558_009:0051a09": "顯因果住生。謂乃至因相續有果相續亦有。",
    "T29n1558_009:0051a10": "及即由因分生故諸果分亦生。此欲辯生。",
    "T29n1558_009:0051a11": "何緣說住。又佛何故破次第說。先說住已",
    "T29n1558_009:0051a12": "而後說生。復有釋言。依此有彼有者。依果",
    "T29n1558_009:0051a13": "有因有滅。此生故彼生者。恐疑果無因",
    "T29n1558_009:0051a14": "生。是故復言由因生故果方得起。非謂無",
    "T29n1558_009:0051a15": "因。經義若然應作是說。依此有彼滅無。",
    "T29n1558_009:0051a16": "又應先言因生故果生。已後乃可說依果",
    "T29n1558_009:0051a17": "有因滅無。如是次第方名善說。若異此",
    "T29n1558_009:0051a18": "者。欲辯緣起。依何次第。先說因滅。故彼",
    "T29n1558_009:0051a19": "所釋非此經義。",
    "T29n1558_009:0051a20": "[0051a20] 復次云何無明緣行。廣說乃至生緣老死。",
    "T29n1558_009:0051a21": "我今略顯符順經義。謂諸愚夫於緣生法不",
    "T29n1558_009:0051a22": "知唯行。妄起我見及我慢執。為自受樂非",
    "T29n1558_009:0051a23": "苦樂故。造作身等各三種業。謂為自身受",
    "T29n1558_009:0051a24": "當樂故造諸福業。受當來樂非苦樂故造",
    "T29n1558_009:0051a25": "不動業。受現樂故造非福業。如是名為無",
    "T29n1558_009:0051a26": "明緣行。由引業力識相續流如火焰行。往",
    "T29n1558_009:0051a27": "彼彼趣憑附中有馳赴所生結生有身。名",
    "T29n1558_009:0051a28": "行緣識。若作此釋善順契經分別識支通",
    "T29n1558_009:0051a29": "於六識。識為先故。於此趣中有名色生。具",
    "T29n1558_009:0051b01": "足五蘊展轉相續。遍一期生。於大因緣辯",
    "T29n1558_009:0051b02": "緣起等諸經皆有如是說故。如是名色漸",
    "T29n1558_009:0051b03": "成熟時具眼等根說為六處。次與境合便",
    "T29n1558_009:0051b04": "有識生。三和故有順樂等觸。依此便生樂",
    "T29n1558_009:0051b05": "等三受。從此三受引生三愛。謂由苦逼有",
    "T29n1558_009:0051b06": "於樂受發生欲愛。或有於樂非苦樂受發",
    "T29n1558_009:0051b07": "生色愛。或有唯於非苦樂受生無色愛。從",
    "T29n1558_009:0051b08": "欣受愛起欲等取。此中欲者謂五妙欲。見",
    "T29n1558_009:0051b09": "謂六十二見。如梵網經廣說。戒謂遠離惡",
    "T29n1558_009:0051b10": "戒。禁謂狗牛等禁。如諸離繫及婆羅門",
    "T29n1558_009:0051b11": "播輸&#x9262;多般利伐羅勺迦等異類外道受",
    "T29n1558_009:0051b12": "持種種露形拔髮披烏鹿皮持髻塗灰",
    "T29n1558_009:0051b13": "執三杖剪鬚髮等無義苦行。我語謂內身",
    "T29n1558_009:0051b14": "依之說我故。有餘師說。我見我慢名為我",
    "T29n1558_009:0051b15": "語。云何此二獨名我語。由此二種說有我",
    "T29n1558_009:0051b16": "故。我非有故說名我語。如契經說。苾芻當",
    "T29n1558_009:0051b17": "知。愚昧無聞諸異生類隨假言說起於我",
    "T29n1558_009:0051b18": "執。於中實無我及我所。於前四種。取謂欲",
    "T29n1558_009:0051b19": "貪。故薄伽梵諸經中釋。云何為取。所謂欲",
    "T29n1558_009:0051b20": "貪。由取為緣積集種種招後有業說名",
    "T29n1558_009:0051b21": "為有。如世尊告阿難陀言。招後有業說名",
    "T29n1558_009:0051b22": "為有。有為緣故。識相續流趣未來生。如前",
    "T29n1558_009:0051b23": "道理具足五蘊說名為生。以生為緣便有",
    "T29n1558_009:0051b24": "老死。其相差別廣說如經。如是純言顯唯",
    "T29n1558_009:0051b25": "有行無我我所。大苦蘊言顯苦積集無初",
    "T29n1558_009:0051b26": "無後。集言為顯諸苦蘊生。毘婆沙宗如前",
    "T29n1558_009:0051b27": "已說。"
}