{
    "T31n1595_007:0198c18": "攝大乘論釋卷第七",
    "T31n1595_007:0198c20": "世親菩薩釋",
    "T31n1595_007:0198c21": "陳天竺三藏真諦譯",
    "T31n1595_007:0198c22": "釋應知入勝相第三之一",
    "T31n1595_007:0198c23": "正入相章第一",
    "T31n1595_007:0198c24": "論曰。如此已說應知勝相。云何應知應知入",
    "T31n1595_007:0198c25": "勝相。釋曰。此品有十章。一正入相。二能入",
    "T31n1595_007:0198c26": "人。三入境界。四入位。五入方便道。六入資",
    "T31n1595_007:0198c27": "糧。七入資糧果。八二智用。九二智依止。十二",
    "T31n1595_007:0198c28": "智差別。",
    "T31n1595_007:0198c29": "一切法名應知。三性名諸法勝相。復次三",
    "T31n1595_007:0199a01": "性名應知。同一無性故名勝相。復次應知有",
    "T31n1595_007:0199a02": "二種。一淨品。二不淨品。淨品者。謂依他性無",
    "T31n1595_007:0199a03": "分別。不淨品者。謂依他性有分別。於依他有",
    "T31n1595_007:0199a04": "三種性應知。一依他性。二依他性中分別。三",
    "T31n1595_007:0199a05": "依他性中無分別真如。餘義如分別章中說。",
    "T31n1595_007:0199a06": "前已顯此義。若人有如此行。得入應知相。今",
    "T31n1595_007:0199a07": "當說此義。此問但問入體相。不問應知及勝",
    "T31n1595_007:0199a08": "相。復次此問問唯識觀中緣何法為境。故答",
    "T31n1595_007:0199a09": "此問。",
    "T31n1595_007:0199a10": "論曰。多聞所熏習依止。釋曰。於大乘法中",
    "T31n1595_007:0199a11": "多聞所熏習。此熏習有說即是依止。又別說",
    "T31n1595_007:0199a12": "依止者。謂身體相續。",
    "T31n1595_007:0199a13": "論曰。非阿黎耶識所攝。釋曰。顯此多聞熏",
    "T31n1595_007:0199a14": "習是阿黎耶識對治故。非阿黎耶所攝。",
    "T31n1595_007:0199a15": "論曰。如阿黎耶識成種子。釋曰。如阿黎耶",
    "T31n1595_007:0199a16": "識。為一切不淨品法因故成種子。多聞熏",
    "T31n1595_007:0199a17": "習亦爾。為一切淨品法生因。如阿黎耶識",
    "T31n1595_007:0199a18": "成種子。何法以多聞熏習為種子。為答此問",
    "T31n1595_007:0199a19": "故。",
    "T31n1595_007:0199a20": "論曰。正思惟所攝。釋曰。此下四法並以多",
    "T31n1595_007:0199a21": "聞熏習為種子。若覺觀思惟。依大乘多聞熏",
    "T31n1595_007:0199a22": "習生此覺觀。離邪思惟及偏思惟。以正思惟",
    "T31n1595_007:0199a23": "為性類故。言正思惟所攝。",
    "T31n1595_007:0199a24": "論曰。似法及義顯相所生。釋曰。似法謂十",
    "T31n1595_007:0199a25": "二部方等教。似義謂方等教所詮之理。心相",
    "T31n1595_007:0199a26": "似此理教。顯現此理教為緣。緣生覺觀分",
    "T31n1595_007:0199a27": "別。",
    "T31n1595_007:0199a28": "論曰。似所取種類。釋曰。此覺觀若起。似此",
    "T31n1595_007:0199a29": "所取以為體相。此二句同顯識相分。",
    "T31n1595_007:0199b01": "論曰。有見。釋曰。此覺觀能了別。即是識",
    "T31n1595_007:0199b02": "見分。此義成立識二法。謂相識及見識。",
    "T31n1595_007:0199b03": "論曰。意言分別。釋曰。意識覺觀思惟。但緣",
    "T31n1595_007:0199b04": "言分別。無別有義可緣。又必依名分別諸法",
    "T31n1595_007:0199b05": "故。言意言分別。多聞熏習依止為此法因。",
    "T31n1595_007:0199b06": "能入人章第二",
    "T31n1595_007:0199b07": "論曰。何人能入應知相。釋曰。此問修何觀",
    "T31n1595_007:0199b08": "行人。能入唯識觀人。是菩薩觀行有四種力。",
    "T31n1595_007:0199b09": "菩薩者何相。善得福德智慧二種資糧。此資",
    "T31n1595_007:0199b10": "糧以何次第修令得圓滿。有四種力。一因力。",
    "T31n1595_007:0199b11": "二善知識力。三正思惟力。四依止力。",
    "T31n1595_007:0199b12": "論曰。大乘多聞熏習相續。釋曰。為離小乘",
    "T31n1595_007:0199b13": "多聞故云大乘。顯非一生於無窮生處。數習",
    "T31n1595_007:0199b14": "多聞熏習心相續。是名因力。",
    "T31n1595_007:0199b15": "論曰。已得承事無量出世諸佛。釋曰。過數",
    "T31n1595_007:0199b16": "量諸如來出現於世。是人依佛聽受正教。如",
    "T31n1595_007:0199b17": "教正修行故名承事。先已得如此承事故。名",
    "T31n1595_007:0199b18": "善知識力。",
    "T31n1595_007:0199b19": "論曰。已入決定信樂正位。釋曰。若人於大",
    "T31n1595_007:0199b20": "乘中信樂。非惡知識等所能轉壞。故名決定。",
    "T31n1595_007:0199b21": "信有三種。一信有。二信可得。三信有無窮功",
    "T31n1595_007:0199b22": "德。若已有信。求修行得因故名為樂。從十信",
    "T31n1595_007:0199b23": "至十迴向。是信樂正位。今所明位。但取十迴",
    "T31n1595_007:0199b24": "向決定信樂。名思惟力。大乘多聞熏習為此",
    "T31n1595_007:0199b25": "力因。",
    "T31n1595_007:0199b26": "論曰。由善成熟修習增長善根。是故善得福",
    "T31n1595_007:0199b27": "德智慧二種資糧。釋曰。若人已一向決定",
    "T31n1595_007:0199b28": "信樂。為得所樂法慇懃恭敬。修觀行法。若",
    "T31n1595_007:0199b29": "修觀行法增長功德善根。如此由思惟力。是",
    "T31n1595_007:0199c01": "善成熟福德智慧資糧。次第成熟。用此福德",
    "T31n1595_007:0199c02": "智慧作依止。得入初地故名依止力。此四種",
    "T31n1595_007:0199c03": "力顯能入人。",
    "T31n1595_007:0199c04": "入境界章第三",
    "T31n1595_007:0199c05": "論曰。諸菩薩於何處。入唯識觀。釋曰。此問",
    "T31n1595_007:0199c06": "有二意。一問何處是唯識境界。二問何處是",
    "T31n1595_007:0199c07": "唯識位。",
    "T31n1595_007:0199c08": "論曰。有見似法義顯相。意言分別大乘法相",
    "T31n1595_007:0199c09": "所生。釋曰。此法名唯識觀持。亦名境界。",
    "T31n1595_007:0199c10": "意言分別者。是心覺觀思惟。此思惟有二",
    "T31n1595_007:0199c11": "相。一有見識為相故說有見。二有相識為相。",
    "T31n1595_007:0199c12": "謂顯現似十二部大乘教。及似大乘教所詮",
    "T31n1595_007:0199c13": "理。說名有相。大乘法相所生者。大乘法為因",
    "T31n1595_007:0199c14": "故得生。此中顯境界體謂意言分別。顯境界",
    "T31n1595_007:0199c15": "相謂有見有相。顯境界因謂大乘法相。",
    "T31n1595_007:0199c16": "入位章第四",
    "T31n1595_007:0199c17": "此意。言分別有四位。為顯此四位故。",
    "T31n1595_007:0199c18": "論曰。於願樂行地入。謂隨聞信樂故。釋曰。",
    "T31n1595_007:0199c19": "有意言分別。在願樂行地中。何以故。有諸菩",
    "T31n1595_007:0199c20": "薩。由但聽聞一切法唯有識。依此教隨聞起",
    "T31n1595_007:0199c21": "信樂心。於一切法唯有識理中。意言分別生。",
    "T31n1595_007:0199c22": "由此願樂意言分別故。說菩薩已入唯識觀。",
    "T31n1595_007:0199c23": "作如此知名入唯識願樂位。",
    "T31n1595_007:0199c24": "論曰。見道謂如理通達故。釋曰。如此方便",
    "T31n1595_007:0199c25": "菩薩入唯識見位。今當說此方便即如理通",
    "T31n1595_007:0199c26": "達。此意言分別如顯現相。通達實不如是有。",
    "T31n1595_007:0199c27": "但唯有識。此識非法非義非能取所取。如此",
    "T31n1595_007:0199c28": "通達名入唯識見位。",
    "T31n1595_007:0199c29": "論曰。修道謂能對治一切障故。釋曰。意",
    "T31n1595_007:0200a01": "言分別顯入修道中。今當說此方便。此意",
    "T31n1595_007:0200a02": "言分別。非法非義非能取非所取。如此觀察",
    "T31n1595_007:0200a03": "能對治一切三障。是名入唯識修位。此修道",
    "T31n1595_007:0200a04": "與見道不異。由智由境故。若爾見修二道差",
    "T31n1595_007:0200a05": "別云何。昔未見真如今始得見名見道。先已",
    "T31n1595_007:0200a06": "見真如後更數觀名修道。又能除三乘通障",
    "T31n1595_007:0200a07": "名見道。但除菩薩障名修道。又觀未圓滿無",
    "T31n1595_007:0200a08": "退出義名見道。觀未圓滿有退出義名修道。",
    "T31n1595_007:0200a09": "又但觀通境名見道。備觀通別境名修道。又",
    "T31n1595_007:0200a10": "事不成名見道。事成名修道。",
    "T31n1595_007:0200a11": "論曰。究竟道中。謂出離障垢最清淨故。釋",
    "T31n1595_007:0200a12": "曰。究竟道有二種。一有學究竟。二無學究",
    "T31n1595_007:0200a13": "竟。此位最清淨智慧生處故。最微細障滅盡",
    "T31n1595_007:0200a14": "無餘故。故名究竟位。諸地乃至如來地。皆有",
    "T31n1595_007:0200a15": "此究竟義。若人入此四位緣何境界。",
    "T31n1595_007:0200a16": "論曰。一切法實唯有識。如說隨聞信樂故。如",
    "T31n1595_007:0200a17": "理通達故。能對治一切障故。出離障垢最清",
    "T31n1595_007:0200a18": "淨故。釋曰。此言顯入四種位境界。云何得",
    "T31n1595_007:0200a19": "為四位境界。一切法謂有為無為有流無流。",
    "T31n1595_007:0200a20": "及四界三乘道果等。如此等法實唯有識。何",
    "T31n1595_007:0200a21": "以故。一切法以識為相。真如為體故。若方便",
    "T31n1595_007:0200a22": "道以識為相。若入見道以真如為體。依此境",
    "T31n1595_007:0200a23": "界隨聞信樂。入信樂位。如理通達得入見位。",
    "T31n1595_007:0200a24": "能對治一切障得入修位。出離障垢得入究",
    "T31n1595_007:0200a25": "竟位。",
    "T31n1595_007:0200a26": "入方便道章第五",
    "T31n1595_007:0200a27": "因此方便菩薩得入四位。今當顯說此義。",
    "T31n1595_007:0200a28": "論曰。云何得入。釋曰。此問欲顯八處持善",
    "T31n1595_007:0200a29": "根力為入方便。何者為善根力。何者為八處。",
    "T31n1595_007:0200b01": "善根力有四種。一因力。二善知識力。三正思",
    "T31n1595_007:0200b02": "惟力。四依止力。如前所明。",
    "T31n1595_007:0200b03": "論曰。由善根力持故。釋曰。未有令生。已",
    "T31n1595_007:0200b04": "有令增長。故名持菩薩善根。或說為六波羅",
    "T31n1595_007:0200b05": "蜜。或說為福慧二行。能破對治非對治所遮",
    "T31n1595_007:0200b06": "故。名為力持善根力。應知有八處。何者為",
    "T31n1595_007:0200b07": "八。",
    "T31n1595_007:0200b08": "論曰。由有三相鍊磨心故。由滅除四處障",
    "T31n1595_007:0200b09": "故。緣法義為境。無間修恭敬。修奢摩他毘鉢",
    "T31n1595_007:0200b10": "舍那。無放逸故。釋曰。此即三處。此三相",
    "T31n1595_007:0200b11": "鍊磨心。能對治三種退屈心。何者為三。一",
    "T31n1595_007:0200b12": "輕賤自身等退屈心。為除此心故顯第一鍊",
    "T31n1595_007:0200b13": "磨心。何以故。有諸菩薩聞無上菩提廣大甚",
    "T31n1595_007:0200b14": "深難修難得。我今云何能得如此難得無上",
    "T31n1595_007:0200b15": "菩提。由有此執故。於自身心則退屈。為除此",
    "T31n1595_007:0200b16": "心故。須修第一鍊磨心。",
    "T31n1595_007:0200b17": "論曰。十方世界無數量故。釋曰。此顯無上",
    "T31n1595_007:0200b18": "菩提非定一處修得。隨處修學悉皆可得。",
    "T31n1595_007:0200b19": "論曰。不可數量在人道眾生。釋曰。此顯無",
    "T31n1595_007:0200b20": "上菩提等類皆得。是故此身不可輕賤。",
    "T31n1595_007:0200b21": "論曰。剎那剎那。釋曰。此顯得無上菩提無",
    "T31n1595_007:0200b22": "有定時。非待時修得。",
    "T31n1595_007:0200b23": "論曰。證得無上菩提。是名第一鍊磨心。釋",
    "T31n1595_007:0200b24": "曰。此顯菩提無可與等。必假懃修方可證得。",
    "T31n1595_007:0200b25": "由此鍊磨心。於方便中第一退屈心則滅不",
    "T31n1595_007:0200b26": "生。二輕賤能得方便退屈心。為除此心故顯",
    "T31n1595_007:0200b27": "第二鍊磨心。何以故。由有菩薩作如此心。",
    "T31n1595_007:0200b28": "此施等是菩提資糧。若離菩薩意欲則不可",
    "T31n1595_007:0200b29": "得。此意欲我等云何應得。故施等法非我等",
    "T31n1595_007:0200c01": "所能行。由有此執故。於能得方便心則退屈。",
    "T31n1595_007:0200c02": "為除此心故。須修第二鍊磨心。",
    "T31n1595_007:0200c03": "論曰。由此正意。釋曰。此顯方便譬體相。三",
    "T31n1595_007:0200c04": "世諸菩薩若得如此正意。是真方便體。",
    "T31n1595_007:0200c05": "論曰。施等諸波羅蜜必得生長。是我信樂。",
    "T31n1595_007:0200c06": "釋曰。此顯方便譬功能。功能有三種。一平等",
    "T31n1595_007:0200c07": "功能。二生功能。三長功能。由此正意若生長",
    "T31n1595_007:0200c08": "諸波羅蜜。無不具足故名平等功能。未有令",
    "T31n1595_007:0200c09": "有名生功能。已有令圓滿名長功能。如三世",
    "T31n1595_007:0200c10": "諸菩薩方便體及功能。決定無二。我等亦應",
    "T31n1595_007:0200c11": "同彼。何以故。我之信樂即彼正意。為所譬方",
    "T31n1595_007:0200c12": "便體。此體已定。何以故。無動失故。",
    "T31n1595_007:0200c13": "論曰。已得堅住。釋曰。此即釋不動失義。貪",
    "T31n1595_007:0200c14": "悋等所不能壞故名堅。小乘惡知識等邪化。",
    "T31n1595_007:0200c15": "不能令退故名住。",
    "T31n1595_007:0200c16": "論曰。由此正意。我修習施等波羅蜜。進得",
    "T31n1595_007:0200c17": "圓滿則為不難。是名第二鍊磨心。釋曰。此",
    "T31n1595_007:0200c18": "顯所譬三種功能。由此正意我修習施等波",
    "T31n1595_007:0200c19": "羅蜜。明平等功能。進得明生功能。圓滿明",
    "T31n1595_007:0200c20": "長功能。此三功能必定可得。故說則不為難。",
    "T31n1595_007:0200c21": "復次由此正意者。此有何義。謂信及樂。信",
    "T31n1595_007:0200c22": "有三處。一信實有。二信可得。三信有無窮功",
    "T31n1595_007:0200c23": "德。信實有者。信實有自性住佛性。信可得者。",
    "T31n1595_007:0200c24": "信引出佛性。信有無窮功德者。信至果佛性。",
    "T31n1595_007:0200c25": "起三信已。於能得方便施等波羅蜜中。求欲",
    "T31n1595_007:0200c26": "修行故名為樂。此信及樂為正意體。由得此",
    "T31n1595_007:0200c27": "信樂。修行施等波羅蜜則不為難。能令究",
    "T31n1595_007:0200c28": "竟圓滿。復次菩薩有正意。謂我有能生六度",
    "T31n1595_007:0200c29": "心。出離貪悋等諸障。能遮諸波羅蜜障。滅",
    "T31n1595_007:0201a01": "盡無餘。是故不因大功用。六度易可圓滿。由",
    "T31n1595_007:0201a02": "六度圓滿。無上菩提自然成就。我已得此堅",
    "T31n1595_007:0201a03": "住正意。是故修行六度不以為難。由第二",
    "T31n1595_007:0201a04": "鍊磨心。於方便中。第二退屈心則滅不生。",
    "T31n1595_007:0201a05": "三疑應得退屈心。為除此心故顯第三鍊磨",
    "T31n1595_007:0201a06": "心。何以故。有諸菩薩思量諸佛甚深廣大",
    "T31n1595_007:0201a07": "功德。菩薩作是念。無上菩提最難可得。一",
    "T31n1595_007:0201a08": "剎那心所障。謂金剛心無有生死心。除此心",
    "T31n1595_007:0201a09": "亦應可得。此義難思。由有此執。於得無上",
    "T31n1595_007:0201a10": "菩提心則退屈。為除此心故。須修第三鍊磨",
    "T31n1595_007:0201a11": "心。",
    "T31n1595_007:0201a12": "論曰。若人與眾善法相應。釋曰。人即凡夫",
    "T31n1595_007:0201a13": "及二乘。凡夫有施戒修三種善法。此善法或",
    "T31n1595_007:0201a14": "數偏修。或圓滿修。若偏數數修及圓滿修。施",
    "T31n1595_007:0201a15": "戒修則成眾善。以品類多故。二乘有三十七",
    "T31n1595_007:0201a16": "品善法。由無間修及恭敬修。則成眾善。亦以",
    "T31n1595_007:0201a17": "品類多故。",
    "T31n1595_007:0201a18": "論曰。後捨命時。於一切受生中。可愛富樂自",
    "T31n1595_007:0201a19": "然而成。釋曰。若凡夫先修施滿足。後捨命",
    "T31n1595_007:0201a20": "時即生人中。受可愛富樂果。此事無差。若先",
    "T31n1595_007:0201a21": "持戒滿足。後捨命時即生天中。受可愛富樂",
    "T31n1595_007:0201a22": "果。此事無差。若修定滿足。後捨命時。即生色",
    "T31n1595_007:0201a23": "無色界。受可愛富樂果。此事無差。此就死墮",
    "T31n1595_007:0201a24": "明得果。若二乘修三十七品滿足。後捨凡夫",
    "T31n1595_007:0201a25": "壽得聖人壽。受六通等可愛富樂果。此事無",
    "T31n1595_007:0201a26": "差。此就移位明得果。",
    "T31n1595_007:0201a27": "論曰。是人得有礙善。此義尚應成。云何我得",
    "T31n1595_007:0201a28": "圓滿善及無礙善。一切如意可愛富樂而當",
    "T31n1595_007:0201a29": "不成。是名第三鍊磨心。",
    "T31n1595_007:0201b01": "釋曰。於十地中。好生長福德智慧二品善法。",
    "T31n1595_007:0201b02": "故名圓滿心。麁重難破障。由金剛定所破壞",
    "T31n1595_007:0201b03": "故。金剛定後能離一切障。轉依成時名無礙",
    "T31n1595_007:0201b04": "善。佛果名富樂自在故稱樂。具德故稱富。此",
    "T31n1595_007:0201b05": "富樂是一切如意可愛法。若約小乘。以智斷",
    "T31n1595_007:0201b06": "為如意。恩德為可愛。若約大乘。法身為富樂。",
    "T31n1595_007:0201b07": "應身為如意。化身為可愛。此三攝無上菩提",
    "T31n1595_007:0201b08": "盡故言一切。前言捨命者。譬離智障。智障",
    "T31n1595_007:0201b09": "既滅。云何我如意可愛富樂而當不成。由第",
    "T31n1595_007:0201b10": "三鍊磨心。於方便中。第三退屈心則滅不",
    "T31n1595_007:0201b11": "生。",
    "T31n1595_007:0201b12": "論曰。此中說偈。釋曰。偈中更顯前三義。",
    "T31n1595_007:0201b13": "論曰。",
    "T31n1595_007:0201b14": "　人道中眾生　　念念證菩提",
    "T31n1595_007:0201b15": "　處所過數量　　故無下劣心",
    "T31n1595_007:0201b16": "　善心人信樂　　能生施等度",
    "T31n1595_007:0201b17": "　勝人得此意　　故能修施等",
    "T31n1595_007:0201b18": "　若善人死時　　即得勝富樂",
    "T31n1595_007:0201b19": "　滅位圓淨善　　此義云何無",
    "T31n1595_007:0201b20": "論曰。人道中眾生。釋曰。此顯同類能得無",
    "T31n1595_007:0201b21": "等果故。不應輕賤自身。",
    "T31n1595_007:0201b22": "論曰。念念證菩提。釋曰。此顯時無定。修因",
    "T31n1595_007:0201b23": "及得果並無定時。是故恒須勤修。無時而",
    "T31n1595_007:0201b24": "不可修。修因既爾。得果亦然。是故不應謂時",
    "T31n1595_007:0201b25": "有障而輕賤自身。",
    "T31n1595_007:0201b26": "論曰。處所過數量。釋曰。顯處所無定。隨處",
    "T31n1595_007:0201b27": "立因皆可得成。得果亦爾。",
    "T31n1595_007:0201b28": "論曰。故無下劣心。釋曰。此明解前三義故",
    "T31n1595_007:0201b29": "退屈心不生。謂我無有功能應得無上菩提。",
    "T31n1595_007:0201c01": "故心不下劣。",
    "T31n1595_007:0201c02": "論曰。善心人信樂。能生施等度。釋曰。非惡",
    "T31n1595_007:0201c03": "心及無記心能信樂何以故。有諸人。以散漫",
    "T31n1595_007:0201c04": "無記心行施等行。復有諸外道。以惡心行施",
    "T31n1595_007:0201c05": "等行。為離此惡無記故說善心。求得無上菩",
    "T31n1595_007:0201c06": "提者名善心人。復次施等是善。若無善心為",
    "T31n1595_007:0201c07": "因。則不成施等行。是故須勝因以生勝果。勝",
    "T31n1595_007:0201c08": "因即信樂。由信樂故生施等諸度。此兩句",
    "T31n1595_007:0201c09": "顯三義。一顯增上緣。二顯同類因。三顯等流",
    "T31n1595_007:0201c10": "果。",
    "T31n1595_007:0201c11": "論曰。勝人得此意故。能修施等。釋曰。諸菩",
    "T31n1595_007:0201c12": "薩名勝人。此意即是菩薩正意。謂信及樂。由",
    "T31n1595_007:0201c13": "有此意於修施等有能。是故我修施等不以",
    "T31n1595_007:0201c14": "為難。",
    "T31n1595_007:0201c15": "論曰。若善人死時。釋曰。善人有二種。即",
    "T31n1595_007:0201c16": "凡夫及二乘。凡夫修施修戒。二乘修道品。",
    "T31n1595_007:0201c17": "死時亦有二種。即死墮及移位。",
    "T31n1595_007:0201c18": "論曰。即得勝富樂。釋曰。亦有二種。凡夫得",
    "T31n1595_007:0201c19": "人天梵世富樂。二乘得六通等富樂。若立此",
    "T31n1595_007:0201c20": "因必定得果。",
    "T31n1595_007:0201c21": "論曰。滅位圓淨善。此義云何無。釋曰。我",
    "T31n1595_007:0201c22": "今修十地福慧及無流道品。圓約諸地。淨約",
    "T31n1595_007:0201c23": "道品。金剛心滅後名為滅位。此即無上菩提",
    "T31n1595_007:0201c24": "果名勝富樂。我決定應得此。云何言無。",
    "T31n1595_007:0201c25": "論曰。由滅除四處障故。釋曰。此即八處中",
    "T31n1595_007:0201c26": "第四處。此四種障菩薩皆應滅除。今當說",
    "T31n1595_007:0201c27": "之。",
    "T31n1595_007:0201c28": "論曰。由捨離聲聞獨覺思惟故。邪思惟滅。",
    "T31n1595_007:0201c29": "釋曰。二乘思惟。謂數觀苦無常等生死過失。",
    "T31n1595_007:0202a01": "及數觀涅槃寂靜功德。此觀但愛自身。捨利",
    "T31n1595_007:0202a02": "益眾生事。若離此觀名滅邪思惟。",
    "T31n1595_007:0202a03": "論曰。於大乘中。生信心及決了心故。滅一切",
    "T31n1595_007:0202a04": "邪意及疑。釋曰。於大乘甚深廣大法中。於",
    "T31n1595_007:0202a05": "真諦生信心。於俗諦生決了心故。於真如",
    "T31n1595_007:0202a06": "捨非撥意。於如來所說大乘十二部經。捨如",
    "T31n1595_007:0202a07": "文判義意。故滅一切邪意及疑。復次於大乘",
    "T31n1595_007:0202a08": "中。依所安立法相。如來說三性。謂一切法無",
    "T31n1595_007:0202a09": "性。一切法不生不滅。本來寂靜自性涅槃。如",
    "T31n1595_007:0202a10": "是等無有品類。是依分別性說。若說幻事鹿",
    "T31n1595_007:0202a11": "渴夢相光影鏡像谷響水月變化。是依依他",
    "T31n1595_007:0202a12": "性說。若說真如實際無相真實法界空等。是",
    "T31n1595_007:0202a13": "依真實性說。此三性說中。不信及疑不得生",
    "T31n1595_007:0202a14": "故。說滅邪意及疑。",
    "T31n1595_007:0202a15": "論曰。是所聞思諸法中。捨離我及我所邪執",
    "T31n1595_007:0202a16": "故。是故滅除法執。釋曰。聞思境界名所聞",
    "T31n1595_007:0202a17": "思諸法。文句所顯義是聞慧境界。依此義如",
    "T31n1595_007:0202a18": "理如量推尋道理。此道理是思慧境界。於中",
    "T31n1595_007:0202a19": "若執法體是有。名法我執。譬如執有涅槃。",
    "T31n1595_007:0202a20": "謂集諦無生寂靜為體。若執法體有用。名法",
    "T31n1595_007:0202a21": "我所執。譬如執涅槃用。謂能離三苦。如此",
    "T31n1595_007:0202a22": "等執名為邪執。若未滅此執。不能得入唯識",
    "T31n1595_007:0202a23": "四位。由滅除法執故。能得入唯識四位。復次",
    "T31n1595_007:0202a24": "遠離所聞及所思法我及我所執。此中但執",
    "T31n1595_007:0202a25": "法體及用為有。說名我我所。不執人我我",
    "T31n1595_007:0202a26": "所。何以故。此人我執前十解中已滅除故。唯",
    "T31n1595_007:0202a27": "法我未除故。顯入唯識方便。",
    "T31n1595_007:0202a28": "論曰。安立現前住。一切相思惟悉不分別。是",
    "T31n1595_007:0202a29": "故能滅除分別。釋曰。於散亂位中。色等六",
    "T31n1595_007:0202b01": "塵自所證知。為現前住。於寂靜位中。骨鎖",
    "T31n1595_007:0202b02": "聚等從定心起為安立。如此等一切相。是散",
    "T31n1595_007:0202b03": "亂寂靜二心境界。思惟謂覺觀思惟。觀苦無",
    "T31n1595_007:0202b04": "常無我等。此心緣內境。由見境無相見識無",
    "T31n1595_007:0202b05": "生。是故能滅分別。由無分別為方便故。得入",
    "T31n1595_007:0202b06": "四位。若起分別則不得入。復次現前住及所",
    "T31n1595_007:0202b07": "立一切相思惟。悉不分別者是人在分別。觀",
    "T31n1595_007:0202b08": "方便道中故。作無分別意若方便已熟不須",
    "T31n1595_007:0202b09": "功用自然能無分別。",
    "T31n1595_007:0202b10": "論曰。此中說偈。釋曰。此偈顯最後所滅。",
    "T31n1595_007:0202b11": "論曰。",
    "T31n1595_007:0202b12": "　現住及安立　　一切相思惟",
    "T31n1595_007:0202b13": "　智人不分別　　故得無上覺",
    "T31n1595_007:0202b14": "論曰。現住及安立。一切相思惟。釋曰。一切",
    "T31n1595_007:0202b15": "相有二種。謂現住及所立。散心所緣六塵名",
    "T31n1595_007:0202b16": "現住。定心所緣骨等為所立。復次一切相有",
    "T31n1595_007:0202b17": "二種。一如外顯現。二如內顯現。如外是相。如",
    "T31n1595_007:0202b18": "內是思惟。",
    "T31n1595_007:0202b19": "論曰。智人不分別。釋曰。菩薩名智人。已聞",
    "T31n1595_007:0202b20": "思唯識道理。由此聞思故名智人。作意不",
    "T31n1595_007:0202b21": "分別乃至無功用不分別。",
    "T31n1595_007:0202b22": "論曰。故得無上覺。釋曰。由不分別故。成",
    "T31n1595_007:0202b23": "就無分別智。得入初地。即初地以上為無上",
    "T31n1595_007:0202b24": "覺。",
    "T31n1595_007:0202b25": "論曰。緣法及義為境。釋曰。此即八處中第",
    "T31n1595_007:0202b26": "五處因。及方便能令入唯識觀。今當說之。",
    "T31n1595_007:0202b27": "論曰。何因何方便得入。釋曰。此問有兩意。",
    "T31n1595_007:0202b28": "先問因後問方便。",
    "T31n1595_007:0202b29": "論曰。由聞熏習種類正思惟所攝。顯現似法",
    "T31n1595_007:0202c01": "及義。有見意言分別故。釋曰。此即答第一",
    "T31n1595_007:0202c02": "問。因大乘十二部經所生聞慧熏習。此熏習",
    "T31n1595_007:0202c03": "有種類。種類即是聞慧。以此為生因。依此聞",
    "T31n1595_007:0202c04": "慧數起正思惟。增長令堅住故名攝攝。持",
    "T31n1595_007:0202c05": "令堅住正思惟為長因。有憶念攝持。或似正",
    "T31n1595_007:0202c06": "教顯現。或似正教所詮義現。意識覺觀思",
    "T31n1595_007:0202c07": "惟名意言分別。此意言分別有二種。謂相及",
    "T31n1595_007:0202c08": "見。今但取見不取相。何以故。此觀緣識遣塵",
    "T31n1595_007:0202c09": "故。",
    "T31n1595_007:0202c10": "論曰。由四種尋思。謂名義自性差別。假立尋",
    "T31n1595_007:0202c11": "思。釋曰。此即八處中第六處。若菩薩於名",
    "T31n1595_007:0202c12": "唯見名。於義唯見義。於名義自性言說。唯",
    "T31n1595_007:0202c13": "見名義自性言說。於名義差別言說。唯見名",
    "T31n1595_007:0202c14": "義差別言說。於此四處見度疑決了說名尋",
    "T31n1595_007:0202c15": "思。菩薩見名義相各異。及見相應依義相應。",
    "T31n1595_007:0202c16": "菩薩見自性言說及差別。言說皆屬義故名",
    "T31n1595_007:0202c17": "與義相應。云何得知名義互為客。先於名智",
    "T31n1595_007:0202c18": "不生故。若名與義同體。未聞名時於義中名",
    "T31n1595_007:0202c19": "智應成。又名多故。若名與義同體。名多義亦",
    "T31n1595_007:0202c20": "應多。又名不定故。若名與義同體。名既不定",
    "T31n1595_007:0202c21": "義亦應爾。若不成一物相違法則應同體。又",
    "T31n1595_007:0202c22": "此名為當於有義中起。於無義中起。若已有",
    "T31n1595_007:0202c23": "及未有義中名起。則一體義不成。又若汝說",
    "T31n1595_007:0202c24": "先已有義。後以名顯義。譬如燈照色。若爾此",
    "T31n1595_007:0202c25": "人先已執義。後方立名。非未執義時立名。",
    "T31n1595_007:0202c26": "此執即應能了義。何須後更立名顯義。此執",
    "T31n1595_007:0202c27": "若不能了義。名豈能了。復次由此名有餘人",
    "T31n1595_007:0202c28": "不達此義。以未了此名故。若名定能了義。",
    "T31n1595_007:0202c29": "則不應如此。若名定能了義。由此名不應有",
    "T31n1595_007:0203a01": "人有識物有不識物。復次若有執義異名異。",
    "T31n1595_007:0203a02": "由此名於義無有邪執。譬如凡夫人識五陰",
    "T31n1595_007:0203a03": "但是行聚。由數習故。於自他相續起我執。於",
    "T31n1595_007:0203a04": "義中不無邪執。若義與名一。此二事不應成。",
    "T31n1595_007:0203a05": "由如此等義。是故知。名於義為客。義於名為",
    "T31n1595_007:0203a06": "客亦爾。",
    "T31n1595_007:0203a07": "入資糧章第六",
    "T31n1595_007:0203a08": "論曰。由四種如實智。謂名義自性差別。如實",
    "T31n1595_007:0203a09": "智四種不可得故。釋曰。此即八處中第七",
    "T31n1595_007:0203a10": "處。何者名尋思所引如實智。若菩薩於名",
    "T31n1595_007:0203a11": "已尋思唯有名。後如實知唯有名。世間為",
    "T31n1595_007:0203a12": "顯此義故。於此義中立此名。為想見言說故。",
    "T31n1595_007:0203a13": "若世間不安立色等名。於色類中。無有一人",
    "T31n1595_007:0203a14": "能想此類。是色若不能想則不增益。若不增",
    "T31n1595_007:0203a15": "益不起執著。若不執著不能互相教示。若菩",
    "T31n1595_007:0203a16": "薩如此知名。是名名尋思所引第一如實智。",
    "T31n1595_007:0203a17": "何者義尋思所引如實智。若菩薩於義已尋",
    "T31n1595_007:0203a18": "思唯有義。如實知義離一切言說不可言說。",
    "T31n1595_007:0203a19": "謂色受等類。色非色不可說。法非法不可",
    "T31n1595_007:0203a20": "說。有非有不可說。是名義尋思所引第二如",
    "T31n1595_007:0203a21": "實智。何者自性尋思所引如實智。若菩薩於",
    "T31n1595_007:0203a22": "色名等類自性言說中。已尋思唯有言說。由",
    "T31n1595_007:0203a23": "自性言說此類非其自性。如其自性顯現。菩",
    "T31n1595_007:0203a24": "薩如實通達此類。譬如變化鏡像谷響光影",
    "T31n1595_007:0203a25": "夢想幻事等。非類似類顯現。是名自性尋思",
    "T31n1595_007:0203a26": "所引第三如實智。以甚深義為境界。何者差",
    "T31n1595_007:0203a27": "別尋思所引如實智。若菩薩於差別言說中。",
    "T31n1595_007:0203a28": "已尋思唯有言說。於色等類中菩薩見差別",
    "T31n1595_007:0203a29": "言說。無有二義。此類非有非非有。由可言體",
    "T31n1595_007:0203b01": "不成就故。非有非非有由不可言體成就故。",
    "T31n1595_007:0203b02": "如此非色由真諦故非非色。由俗諦故於中",
    "T31n1595_007:0203b03": "有色言說故。如有非有及色非色。如此有見",
    "T31n1595_007:0203b04": "無見等差別言說別類。由此道理應知皆爾。",
    "T31n1595_007:0203b05": "若菩薩如實知差別言說無有二義。是名差",
    "T31n1595_007:0203b06": "別尋思所引。第四如實智。先已說名及義。",
    "T31n1595_007:0203b07": "後說自性及差別。此四中皆假立言說欲何",
    "T31n1595_007:0203b08": "所顯。為顯義不可得。由義不可得名亦無自",
    "T31n1595_007:0203b09": "性及差別。是故菩薩尋思此名。唯假立。自性",
    "T31n1595_007:0203b10": "差別。如此度疑決了等說名尋思。因此尋思",
    "T31n1595_007:0203b11": "菩薩觀名義等二無所有。是名如實智。",
    "T31n1595_007:0203b12": "論曰。若菩薩已入已解如此等義。釋曰。已",
    "T31n1595_007:0203b13": "入謂已得四種尋思。已解謂已得四種如實",
    "T31n1595_007:0203b14": "智。",
    "T31n1595_007:0203b15": "論曰。則修加行為入唯識觀。釋曰。地前六",
    "T31n1595_007:0203b16": "度及四種通達分善根名加行。從願樂位乃",
    "T31n1595_007:0203b17": "至究竟位。通名唯識觀。若欲入唯識觀。修加",
    "T31n1595_007:0203b18": "行緣何境界。",
    "T31n1595_007:0203b19": "論曰。於此觀中意言分別。似字言及義顯現。",
    "T31n1595_007:0203b20": "釋曰。從願樂位乃至究竟位名觀中。緣意",
    "T31n1595_007:0203b21": "言分別為境。離此無別外境。何以故。此意言",
    "T31n1595_007:0203b22": "分別。似文字言說及義顯現故。",
    "T31n1595_007:0203b23": "論曰。此中是字言相。但意言分別得如此通",
    "T31n1595_007:0203b24": "達。釋曰。唯有意言分別無別有名。菩薩能",
    "T31n1595_007:0203b25": "通達名無所有。則離外塵邪執。",
    "T31n1595_007:0203b26": "論曰。此義依於名言。唯意言分別亦如此",
    "T31n1595_007:0203b27": "通達。釋曰。前已遣名。此下依名以遣義。義",
    "T31n1595_007:0203b28": "者即六識所緣境。離名無別此境。是故依名",
    "T31n1595_007:0203b29": "以遣義。名言既唯意分別故。義亦無別體。",
    "T31n1595_007:0203c01": "菩薩能通達義無所有。亦離外塵邪執。",
    "T31n1595_007:0203c02": "論曰。此名義自性差別。唯假說為量。亦如",
    "T31n1595_007:0203c03": "此通達。釋曰。前已遣名義。名義既無名義",
    "T31n1595_007:0203c04": "自性及差別。云何可立。若離假說無別名義",
    "T31n1595_007:0203c05": "自性及名義差別。由證見此二法不可得故。",
    "T31n1595_007:0203c06": "名為通達。",
    "T31n1595_007:0203c07": "論曰。次於此位中。但證得唯意言分別。釋",
    "T31n1595_007:0203c08": "曰。是觀行人已遣外塵。於此觀中復緣何境。",
    "T31n1595_007:0203c09": "觀一切境唯是意言分別故。此觀行人緣意",
    "T31n1595_007:0203c10": "言分別為境。未能遣於此境。若未能遣唯識",
    "T31n1595_007:0203c11": "境。在此位中已遣何境。皆盡無餘。此位但",
    "T31n1595_007:0203c12": "不見四境。何者為四。",
    "T31n1595_007:0203c13": "論曰。是觀行人不見名及義。不見自性差別",
    "T31n1595_007:0203c14": "假說。由實相不得有自性差別義已。釋曰。",
    "T31n1595_007:0203c15": "名義是本。名義各有自性及差別假說。即是",
    "T31n1595_007:0203c16": "名不見自性差別假說。即是不見自性差別",
    "T31n1595_007:0203c17": "名。遣此四法永盡無餘。由心緣意言分別為",
    "T31n1595_007:0203c18": "境。決定堅住是故不復分別餘境。由四種尋",
    "T31n1595_007:0203c19": "思及四種如實智。已了別此四法決定無所",
    "T31n1595_007:0203c20": "有故。心不緣此相。不緣此相故不得此四種",
    "T31n1595_007:0203c21": "分別。若由二種方便遣外塵分別。復有何別",
    "T31n1595_007:0203c22": "方便及別境界。得入真觀。",
    "T31n1595_007:0203c23": "論曰。由四種尋思及四種如實智。釋曰。先",
    "T31n1595_007:0203c24": "答前問無別方便。由以四種尋思及四種如",
    "T31n1595_007:0203c25": "實智。四種三摩提所攝為入方便。",
    "T31n1595_007:0203c26": "論曰。於意言分別。顯現似名及義。釋曰。次",
    "T31n1595_007:0203c27": "答後問無別境界。凡夫從本來。意言分別有",
    "T31n1595_007:0203c28": "二種。一似名二似義。名義攝一切法皆盡。",
    "T31n1595_007:0203c29": "此名義但是意言分別所作。離此無別餘",
    "T31n1595_007:0204a01": "法。",
    "T31n1595_007:0204a02": "論曰。得入唯識觀。釋曰。依此方便緣此境",
    "T31n1595_007:0204a03": "界。得入唯識真觀。",
    "T31n1595_007:0204a04": "論曰。於唯識觀中入何法。如何法得入。釋",
    "T31n1595_007:0204a05": "曰。此下明八處中第八處。此中有兩問。一問",
    "T31n1595_007:0204a06": "所入法。二問所入譬。",
    "T31n1595_007:0204a07": "論曰。但入唯量。釋曰。此下先答第一問。但",
    "T31n1595_007:0204a08": "入唯識量。此唯識量攝幾種法。",
    "T31n1595_007:0204a09": "論曰。相見二法。釋曰。此唯識不出二法。一",
    "T31n1595_007:0204a10": "相識二見識。復次似塵顯現名相。謂所緣境",
    "T31n1595_007:0204a11": "似識顯現名見。謂能緣識此二法。一是因一",
    "T31n1595_007:0204a12": "是果。又一是所依一是能依。",
    "T31n1595_007:0204a13": "論曰。種種相貌。釋曰。此二法由無始生死",
    "T31n1595_007:0204a14": "來。數習故速疾。是故於一時中有種種相貌",
    "T31n1595_007:0204a15": "起。如此三法。於唯識觀觀行人得入。",
    "T31n1595_007:0204a16": "論曰。名義自性差別。假說自性差別義。六種",
    "T31n1595_007:0204a17": "相無義故。釋曰。名義各有三為六。名三者。",
    "T31n1595_007:0204a18": "一名二自性三差別。義三亦爾。此六種相並",
    "T31n1595_007:0204a19": "無義。何以故。名本自義。義無所有故名無",
    "T31n1595_007:0204a20": "義。此名為自有義。為當無義。若有義。義無所",
    "T31n1595_007:0204a21": "有故名無義。若名無義亦無。無所有故。名無",
    "T31n1595_007:0204a22": "義義亦無義。離識量外無別有義。故義亦無",
    "T31n1595_007:0204a23": "義。名既無義。名自性及名差別。亦無有義義",
    "T31n1595_007:0204a24": "既無義。義自性及義差別。亦無有義。明此",
    "T31n1595_007:0204a25": "六相無義。顯入唯量觀。明入唯量觀已。云何",
    "T31n1595_007:0204a26": "入相見觀。",
    "T31n1595_007:0204a27": "論曰。由此能取所取。非有為義故。釋曰。此",
    "T31n1595_007:0204a28": "即此於相見相。非能取所取。何以故。似塵顯",
    "T31n1595_007:0204a29": "現故非能取。離識無別塵故非所取。見亦",
    "T31n1595_007:0204b01": "非能取所取。顯現似識故非所取。所取塵既",
    "T31n1595_007:0204b02": "無。識亦是無故非能取。既無能取所取故非",
    "T31n1595_007:0204b03": "有義。由不見能取所取有體。名入相見觀。已",
    "T31n1595_007:0204b04": "明入相見觀。云何入種種相貌觀。",
    "T31n1595_007:0204b05": "論曰。一時顯現。似種種相貌及生故。釋曰。",
    "T31n1595_007:0204b06": "若菩薩見依他性顯現。似種種相貌實無有",
    "T31n1595_007:0204b07": "相。見依他性顯現似生。實無有生。於一時",
    "T31n1595_007:0204b08": "中。能觀種種相貌。無相無生。名種種相貌觀。",
    "T31n1595_007:0204b09": "為顯入三性觀故說藤譬。",
    "T31n1595_007:0204b10": "論曰。譬如暗中藤顯現似蛇。釋曰。人見",
    "T31n1595_007:0204b11": "藤相執言是蛇。此下答第二問。眾生從本以",
    "T31n1595_007:0204b12": "來。不聞大乘十二部經說三無性義。未得聞",
    "T31n1595_007:0204b13": "慧為三煩惱所覆。譬之如闇。有人譬二乘凡",
    "T31n1595_007:0204b14": "夫。藤相譬依他性。蛇譬分別性。二乘凡夫不",
    "T31n1595_007:0204b15": "了依他性。執分別性有人法。",
    "T31n1595_007:0204b16": "論曰。猶如於藤中。蛇即是虛。實不有故。釋",
    "T31n1595_007:0204b17": "曰。於依他性中。分別性是虛。實無人法故。",
    "T31n1595_007:0204b18": "論曰。若人已了別此藤義。釋曰。譬菩薩已",
    "T31n1595_007:0204b19": "得聞思二慧。入唯識方便觀。",
    "T31n1595_007:0204b20": "論曰。先時蛇亂智不緣境起。即便謝滅唯藤",
    "T31n1595_007:0204b21": "智在。釋曰。未得聞思慧時。於凡夫位中執",
    "T31n1595_007:0204b22": "有人法。此執本無有境。得聞思慧後。了別依",
    "T31n1595_007:0204b23": "他性。此執即滅唯依他性智在。",
    "T31n1595_007:0204b24": "論曰。此藤智由微細分析。虛無實境。釋曰。",
    "T31n1595_007:0204b25": "若人緣四塵相分析此藤。但見四相。不見別",
    "T31n1595_007:0204b26": "藤故藤智是虛。虛故是亂無有實境。妄起境",
    "T31n1595_007:0204b27": "執。",
    "T31n1595_007:0204b28": "論曰。何以故。但是色香味觸相故。釋曰。何",
    "T31n1595_007:0204b29": "以故。藤非實有。以離四塵外無別有藤故。",
    "T31n1595_007:0204c01": "論曰。若心緣此境。藤智亦應可滅。釋曰。此",
    "T31n1595_007:0204c02": "明藤智雖能遣麁亂執。而自是細亂執故。應",
    "T31n1595_007:0204c03": "可除。在方便中雖以依他性。遣分別性麁",
    "T31n1595_007:0204c04": "亂執。而見有依他性。自不免是細亂執。後入",
    "T31n1595_007:0204c05": "真觀即遣此執。故應可除。",
    "T31n1595_007:0204c06": "論曰。若如此見已。伏滅六相顯現。似名及",
    "T31n1595_007:0204c07": "義意言分別。釋曰。一切法但有六相。此六",
    "T31n1595_007:0204c08": "但是意言分別。離意言分別。有六相實無所",
    "T31n1595_007:0204c09": "有。由如此智。觀行人得入分別性。",
    "T31n1595_007:0204c10": "論曰。塵智不生譬如蛇智。釋曰。入分別性",
    "T31n1595_007:0204c11": "時塵智不得生。如了別藤時蛇智不生。此言",
    "T31n1595_007:0204c12": "及譬顯入分別性。",
    "T31n1595_007:0204c13": "論曰。於伏滅六相義中。是唯識智亦應可伏",
    "T31n1595_007:0204c14": "滅。譬如藤智。釋曰。於入分別性位中。菩薩",
    "T31n1595_007:0204c15": "已證無相性。此無相性能引無生性智故。唯",
    "T31n1595_007:0204c16": "識智應可伏滅。如了別四微時藤智不生。",
    "T31n1595_007:0204c17": "論曰。由依真如智故。釋曰。依無相性智得",
    "T31n1595_007:0204c18": "入無生性。此言及譬。顯入依他性及真實",
    "T31n1595_007:0204c19": "性。",
    "T31n1595_007:0204c20": "論曰。如此菩薩。由入似義顯現意言分別相",
    "T31n1595_007:0204c21": "故。得入分別性。由入唯識義故得入依他性。",
    "T31n1595_007:0204c22": "云何得入真實性。釋曰。若菩薩已了別一",
    "T31n1595_007:0204c23": "切法。但是意言分別。離此以外實無所有。由",
    "T31n1595_007:0204c24": "依意言分別。得了別分別無相性。若菩薩不",
    "T31n1595_007:0204c25": "見外塵。但見意言分別。即了別依他性。云",
    "T31n1595_007:0204c26": "何了別此法。若離因緣自不得生根塵。為因",
    "T31n1595_007:0204c27": "緣根塵既不成。此法無因緣云何得生。故菩",
    "T31n1595_007:0204c28": "薩能了別依他性及無生性。即是了別真實",
    "T31n1595_007:0204c29": "性。",
    "T31n1595_007:0205a01": "論曰。若捨唯識想已。釋曰。若菩薩依初真",
    "T31n1595_007:0205a02": "觀。入依他性。由第二真觀除依他性。則捨",
    "T31n1595_007:0205a03": "唯識想。",
    "T31n1595_007:0205a04": "論曰。是時意言分別。先所聞法熏習種類。",
    "T31n1595_007:0205a05": "釋曰。是入真觀時。故言是時。從初修學乃",
    "T31n1595_007:0205a06": "至入真觀前。意識覺觀思惟憶持。昔所聞正",
    "T31n1595_007:0205a07": "教及正教所顯義故。言意言分別。先所聞法",
    "T31n1595_007:0205a08": "數習所生。故言熏習。後時所憶持境界。猶是",
    "T31n1595_007:0205a09": "先時境界所流故名種類。",
    "T31n1595_007:0205a10": "論曰。菩薩已了別伏滅塵想。釋曰。菩薩依",
    "T31n1595_007:0205a11": "四尋思。已了別六塵。依四如實智。已伏滅塵",
    "T31n1595_007:0205a12": "想。",
    "T31n1595_007:0205a13": "論曰。似一切義顯現。無復生緣故不得生。",
    "T31n1595_007:0205a14": "釋曰。昔意言分別顯現。似所聞思一切義。",
    "T31n1595_007:0205a15": "乃至似唯有識想皆不得生。何以故。以無得",
    "T31n1595_007:0205a16": "生緣故。生緣有二種。謂分別性及依他性。",
    "T31n1595_007:0205a17": "分別性已滅。依他性又不得生。既無二境故。",
    "T31n1595_007:0205a18": "一切義乃至似唯識想。皆不得生。復次是時",
    "T31n1595_007:0205a19": "無一塵品類。而非菩薩所了別。猶得似此塵",
    "T31n1595_007:0205a20": "起意言分別。意言分別生緣皆盡。既無生緣",
    "T31n1595_007:0205a21": "故。此時中一切意言分別。悉不得生。",
    "T31n1595_007:0205a22": "論曰。是故似唯識意言分別。亦不得生。釋",
    "T31n1595_007:0205a23": "曰。此言欲顯何義。此唯識想若為心分別。此",
    "T31n1595_007:0205a24": "想則成境界。此境界執由一向伏滅故。乃至",
    "T31n1595_007:0205a25": "唯識想尚不得起。何況餘意言分別而當得",
    "T31n1595_007:0205a26": "生。",
    "T31n1595_007:0205a27": "論曰。由此義故。釋曰。由菩薩依依他性除",
    "T31n1595_007:0205a28": "分別性。依真實性除依他性。若悉被除。菩",
    "T31n1595_007:0205a29": "薩住在何處。菩薩心緣何境界。",
    "T31n1595_007:0205b01": "論曰。菩薩唯住無分別一切義名中。釋曰。",
    "T31n1595_007:0205b02": "無分別智是名。此名其相云何。謂不分別一",
    "T31n1595_007:0205b03": "切義。義即是境。此智於一切境。無復能取所",
    "T31n1595_007:0205b04": "取二種分別。即立此智為菩薩。復次名者。謂",
    "T31n1595_007:0205b05": "至究竟名通一切法。於一切法無有差別。此",
    "T31n1595_007:0205b06": "名即是法界。此法界以通一切法。不分別一",
    "T31n1595_007:0205b07": "切義為相。或說名無分別境。菩薩唯於此法",
    "T31n1595_007:0205b08": "中住。此兩復次答第一問。",
    "T31n1595_007:0205b09": "論曰。由無分別智。得證得住真如法界。釋",
    "T31n1595_007:0205b10": "曰。不分別能取所取及人法。乃至相生性",
    "T31n1595_007:0205b11": "差別。得如此無分別智故。得證住真如法界。",
    "T31n1595_007:0205b12": "地地皆有三分。謂入住出。得證得住。即前二",
    "T31n1595_007:0205b13": "分。未得令得為證。已得令不失為住。又初得",
    "T31n1595_007:0205b14": "名入。得已相續名住。此即答第二問。",
    "T31n1595_007:0205b15": "論曰。是時菩薩平等平等。釋曰。是入真觀",
    "T31n1595_007:0205b16": "時。菩薩智依十種平等。如十地經說。又依二",
    "T31n1595_007:0205b17": "種平等。謂能緣所緣。能緣即無分別智。以智",
    "T31n1595_007:0205b18": "無分別故稱平等。所緣即真如境。境亦無分",
    "T31n1595_007:0205b19": "別故稱平等。又此境智不住能取所取義中。",
    "T31n1595_007:0205b20": "譬如虛空。故說平等平等。以於平等中最上",
    "T31n1595_007:0205b21": "無等。故作重名。",
    "T31n1595_007:0205b22": "論曰。能緣所緣無分別智生。釋曰。無分別",
    "T31n1595_007:0205b23": "智生有何相貌。依十種平等。能緣所緣悉平",
    "T31n1595_007:0205b24": "等故。無分別智生。又無分別智依二種平等。",
    "T31n1595_007:0205b25": "謂智及境。能緣所緣悉平等故。無分別智生。",
    "T31n1595_007:0205b26": "又無分別智依最極平等。不住能緣所緣故。",
    "T31n1595_007:0205b27": "無分別智生。",
    "T31n1595_007:0205b28": "論曰。由此義故。菩薩得入真實性。釋曰。如",
    "T31n1595_007:0205b29": "前來次第釋諸方便義。及後所應說義故。言",
    "T31n1595_007:0205c01": "由此義故。向初地人名菩薩。由此諸義得證",
    "T31n1595_007:0205c02": "見真實性。此位不可言說。何以故。以自所證",
    "T31n1595_007:0205c03": "故。證時離覺觀思惟分別故。前說菩薩唯住",
    "T31n1595_007:0205c04": "無分別一切義名中。此名有幾種。復次以何",
    "T31n1595_007:0205c05": "法為名。",
    "T31n1595_007:0205c06": "論曰。此中說偈。釋曰。為答此問故說此偈。",
    "T31n1595_007:0205c07": "論曰。",
    "T31n1595_007:0205c08": "　法人及法義　　性略及廣名",
    "T31n1595_007:0205c09": "　不淨淨究竟　　十名差別境",
    "T31n1595_007:0205c10": "釋曰。名有十種是菩薩境界。何等為十。一法",
    "T31n1595_007:0205c11": "名。謂色受等眼耳等。二人名。謂信行法行等。",
    "T31n1595_007:0205c12": "三法名。謂修多羅祇夜等。四義名。謂十二部",
    "T31n1595_007:0205c13": "經所顯諸義名。五性名。謂無義文字。六略名。",
    "T31n1595_007:0205c14": "謂眾生等通名。七廣名。謂眾生各有別名。八",
    "T31n1595_007:0205c15": "不淨名。謂凡夫等。九淨名。謂聖人等。十究",
    "T31n1595_007:0205c16": "竟名。謂通一切法真如實際等。",
    "T31n1595_007:0205c17": "論曰。十名差別境。釋曰。此十種差別名。",
    "T31n1595_007:0205c18": "悉是菩薩境界。菩薩所住唯在第十。通一",
    "T31n1595_007:0205c19": "切法名中。復次略說名有十種是菩薩境界。",
    "T31n1595_007:0205c20": "法名謂眼等。人名謂我眾生等。法名謂十二",
    "T31n1595_007:0205c21": "部正教。義名謂十二部正教義。性名謂阿阿",
    "T31n1595_007:0205c22": "為初。訶為最後音。字合三十七。略名謂有為",
    "T31n1595_007:0205c23": "無為。廣名謂色受等及空等。不淨名謂凡夫",
    "T31n1595_007:0205c24": "等。淨名謂須陀洹等。究竟名謂緣極通境。出",
    "T31n1595_007:0205c25": "世智及出世後智所緣。一切法真如境。",
    "T31n1595_007:0205c26": "論曰。如此菩薩由入唯識觀故。得入應知勝",
    "T31n1595_007:0205c27": "相。釋曰。如此謂方便次第時節捨得等。菩",
    "T31n1595_007:0205c28": "薩由如此義得入唯識觀。或入唯識方便觀。",
    "T31n1595_007:0205c29": "或入唯識真觀。由唯識觀能通達三無性故。",
    "T31n1595_007:0206a01": "得入應知勝相。",
    "T31n1595_007:0206a02": "攝大乘論釋卷第七"
}