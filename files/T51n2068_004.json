{
    "T51n2068_004:0062a07": "法華經傳記卷第四",
    "T51n2068_004:0062a09": "諷誦勝利第八之二",
    "T51n2068_004:0062a10": "釋曇邃一竺法純二",
    "T51n2068_004:0062a11": "釋僧生三釋法宗四",
    "T51n2068_004:0062a12": "釋道[囗@(儿/口)]五釋慧慶六",
    "T51n2068_004:0062a13": "釋普明七釋法莊八",
    "T51n2068_004:0062a14": "釋慧果九釋慧進十",
    "T51n2068_004:0062a15": "釋弘明十一釋慧豫十二",
    "T51n2068_004:0062a16": "釋超辯十三釋法慧十四",
    "T51n2068_004:0062a17": "釋僧侯十五釋志湛十六",
    "T51n2068_004:0062a18": "五侯僧十七僧法常十八",
    "T51n2068_004:0062a19": "并州舌十九釋慧超二十",
    "T51n2068_004:0062a20": "釋慧顯二十一釋善慧二十二",
    "T51n2068_004:0062a21": "釋慧達二十三釋法誠二十四",
    "T51n2068_004:0062a22": "釋慧銓二十五曇無竭二十六",
    "T51n2068_004:0062a23": "釋法緒二十七釋僧翼二十八",
    "T51n2068_004:0062a24": "釋智聰二十九釋智嶷三十",
    "T51n2068_004:0062a25": "晉阿陰白馬寺釋曇邃一",
    "T51n2068_004:0062a26": "釋曇邃。未詳何許人。少出家止阿陰白馬",
    "T51n2068_004:0062a27": "寺。蔬食布衣。誦法華經。常一日一遍。又精達",
    "T51n2068_004:0062a28": "經旨。亦為人解說。甞於夜中。忽聞扣戶云。欲",
    "T51n2068_004:0062a29": "請法師九旬說法。邃不許。固請。廼赴之。而猶",
    "T51n2068_004:0062b01": "是眠中比覺已。身在白馬塢神祠中。并一弟",
    "T51n2068_004:0062b02": "子。自爾日日密往。餘無知者。後寺僧經祠前",
    "T51n2068_004:0062b03": "過。見有兩高座。邃在北弟子在南。如有諷誦",
    "T51n2068_004:0062b04": "講說聲。又聞有奇香之氣。於是道俗共傳。咸",
    "T51n2068_004:0062b05": "云神異。至夏竟。神施以白馬一匹白羊五頭",
    "T51n2068_004:0062b06": "絹九十匹。呪願畢於是各絕。邃後不知所終",
    "T51n2068_004:0062b07": "(高僧傳第十二云。誦正法華以同本故。靈異並同既勘其文焉)。",
    "T51n2068_004:0062b08": "晉山陰顯義寺竺法純二(異名惠昂)",
    "T51n2068_004:0062b09": "竺法純。不詳何許人。少出家。止山陰顯義",
    "T51n2068_004:0062b10": "寺苦行。有德善誦法華觀音品古維摩經。晉",
    "T51n2068_004:0062b11": "元興中。為寺上蘭渚買故屋。暮還於湖中。遇",
    "T51n2068_004:0062b12": "暴風而船小。純唯一心憑觀世音。口誦普門",
    "T51n2068_004:0062b13": "品不輟。俄見一大流船。乘之獲免。至岸訪船",
    "T51n2068_004:0062b14": "無主。須臾不見。道俗咸歎神感。後不知所終",
    "T51n2068_004:0062b15": "矣。",
    "T51n2068_004:0062b16": "晉蜀三賢寺釋僧生三",
    "T51n2068_004:0062b17": "釋僧生。姓袁蜀郡陴人也。少出家。以苦行致",
    "T51n2068_004:0062b18": "稱。成都宋豐等。請為三賢寺主。晝夜誦法",
    "T51n2068_004:0062b19": "華經。兼習禪定。於山中誦法華經。有虎來蹲",
    "T51n2068_004:0062b20": "其前。誦經竟廼去。後每至諷詠。輒見左右。有",
    "T51n2068_004:0062b21": "四人為侍衛。年雖衰老。而翹懃彌厲。後微",
    "T51n2068_004:0062b22": "疾。便語侍者云。天童子來迎云。汝依誦經",
    "T51n2068_004:0062b23": "力。當生兜率。期既至吾將去矣。死後可為燒",
    "T51n2068_004:0062b24": "身。若燒身處。生青色華以為驗。弟子依遺命",
    "T51n2068_004:0062b25": "為燒其人。實如所言。眾人流淚。異之而已。",
    "T51n2068_004:0062b26": "宋剡法華臺釋法宗四",
    "T51n2068_004:0062b27": "釋法宗臨海人。少好遊獵。甞於剡遇射孕鹿",
    "T51n2068_004:0062b28": "母墮胎。鹿母銜箭。猶就地舐子。宗廼悔悟。知",
    "T51n2068_004:0062b29": "貪生愛子。是有識所同。於是摧弓折矢。出家",
    "T51n2068_004:0062c01": "業道。常分衛自資。受一食法。蔬苦六時以悔",
    "T51n2068_004:0062c02": "先罪。誦法華維摩。常升臺諷詠。響聞四遠。",
    "T51n2068_004:0062c03": "士庶稟其歸戒者三千餘人。遂開拓所住。以",
    "T51n2068_004:0062c04": "為精舍。因誦為目。號曰法華臺也。中時有",
    "T51n2068_004:0062c05": "異光明。暗夜如晝。人皆異之。宗後不測所",
    "T51n2068_004:0062c06": "終。臺寺現在。若有疾病者。止宿於中祈念即",
    "T51n2068_004:0062c07": "愈矣。",
    "T51n2068_004:0062c08": "宋京師南澗寺釋道冏五",
    "T51n2068_004:0062c09": "釋道[囗@(儿/口)]姓馬扶風人。初出家為道懿弟子。懿",
    "T51n2068_004:0062c10": "病。甞遣[囗@(儿/口)]等四人。至河南霍山採鐘乳。入",
    "T51n2068_004:0062c11": "穴數里。跨木渡水。三人溺死。炬火又亡。[囗@(儿/口)]",
    "T51n2068_004:0062c12": "判無濟理。[囗@(儿/口)]素誦法華。唯憑誠此業。又存",
    "T51n2068_004:0062c13": "念觀音。有頃見一光如螢火。追之不及。遂得",
    "T51n2068_004:0062c14": "出穴。於是進修禪業。節行彌新。頻作數過普",
    "T51n2068_004:0062c15": "賢齋。並有瑞應。或見梵僧入坐。或見騎馬",
    "T51n2068_004:0062c16": "人至。並未及暄涼。倏忽不見。後與同學四",
    "T51n2068_004:0062c17": "人。南遊上京。觀矚風化。夜乘氷度河。中",
    "T51n2068_004:0062c18": "道氷破。三人沒死。[囗@(儿/口)]又歸誠觀音誦法華。",
    "T51n2068_004:0062c19": "廼覺脚下如有一物自[敲高+危]。復見赤光在前。乘",
    "T51n2068_004:0062c20": "光至岸達都。止南澗寺。常以船舟為業。甞",
    "T51n2068_004:0062c21": "中夜誦經已入禪。忽見四人御車至房。呼令",
    "T51n2068_004:0062c22": "上乘。[囗@(儿/口)]欻不自覺。已見身在郡。後沈橋",
    "T51n2068_004:0062c23": "間。見一人在路坐胡床。侍者數百人。見[囗@(儿/口)]驚",
    "T51n2068_004:0062c24": "起曰。坐禪人耳。彼人因謂左右曰。向上令",
    "T51n2068_004:0062c25": "知處而已。何忽勞屈法師。於是禮拜執別。令",
    "T51n2068_004:0062c26": "人送[囗@(儿/口)]。還寺扣門。良久方開。入寺見房併",
    "T51n2068_004:0062c27": "閉。眾咸莫測其然。宋元嘉二十年。臨川康王",
    "T51n2068_004:0062c28": "義慶。携往廣。陵終於彼矣。",
    "T51n2068_004:0062c29": "宋廬山釋慧慶六",
    "T51n2068_004:0063a01": "釋慧慶。廣陵人也。少出家。止廬山寺。學通經",
    "T51n2068_004:0063a02": "律。清潔有戒行。誦法華十地等。每夜吟諷。",
    "T51n2068_004:0063a03": "常聞闇中有彈指讚歎之聲曰。汝諷誦法華。",
    "T51n2068_004:0063a04": "我等深生喜。決定成佛道。唯願誦不止。甞於",
    "T51n2068_004:0063a05": "小雷遇風波。船將覆沒。慶唯誦法華經不",
    "T51n2068_004:0063a06": "輟。覺船在浪中如有人牽之。倏忽至岸。於是",
    "T51n2068_004:0063a07": "篤厲彌勤。宋元嘉末卒。春秋六十有二。異香",
    "T51n2068_004:0063a08": "滿室。微細音樂。聞於空中。人皆謂誦經福",
    "T51n2068_004:0063a09": "力得淨土迎而已。",
    "T51n2068_004:0063a10": "宋臨淄釋普明七",
    "T51n2068_004:0063a11": "釋普明。姓張。臨淄人。少出家。稟性清純。蔬",
    "T51n2068_004:0063a12": "食布衣。以懺誦為業。誦法華維摩二經。及諷",
    "T51n2068_004:0063a13": "誦之時。有別衣別座。未甞穢雜。每至勸發",
    "T51n2068_004:0063a14": "品。輒見普賢乘象立在其前。誦維摩經。亦聞",
    "T51n2068_004:0063a15": "空中唱樂。又善神呪所救皆愈。有卿人王",
    "T51n2068_004:0063a16": "道真。妻病請明來呪。明入門婦便悶絕。俄",
    "T51n2068_004:0063a17": "見一物如狸。身長數尺許。從狗竇出。因此而",
    "T51n2068_004:0063a18": "愈。明甞行水傍祠。巫覡自云。神見之皆奔走。",
    "T51n2068_004:0063a19": "八十有五卒。",
    "T51n2068_004:0063a20": "宋京師道場寺釋法莊八",
    "T51n2068_004:0063a21": "釋法莊。姓申淮南人也。十歲出家。為廬山慧",
    "T51n2068_004:0063a22": "遠弟子。少以苦節標名。晚遊關中。從叡公稟",
    "T51n2068_004:0063a23": "學。元嘉初。出都止道場寺性率素止一中而",
    "T51n2068_004:0063a24": "已。誦大涅槃法華淨名。每後夜諷誦法華。比",
    "T51n2068_004:0063a25": "房常聞。莊戶前有如兵杖羽衛之響。實天神",
    "T51n2068_004:0063a26": "來聽誦經。如斯感化非一。宋大明初卒。七十",
    "T51n2068_004:0063a27": "有六。",
    "T51n2068_004:0063a28": "宋京師東瓦官寺釋慧果九",
    "T51n2068_004:0063a29": "釋慧果豫州人。少以蔬苦自業。宋初遊京師。",
    "T51n2068_004:0063b01": "止瓦官寺。誦法華十地。甞於圊廁見一鬼。致",
    "T51n2068_004:0063b02": "敬於果云。昔為眾僧作維那。小不如法。墮在",
    "T51n2068_004:0063b03": "噉糞鬼中。法師德素高明。又慈悲為意。願助",
    "T51n2068_004:0063b04": "以拔濟之方也。又云。昔有錢三千。埋在柿樹",
    "T51n2068_004:0063b05": "根下。願取以為福。果即告眾掘取。果得三",
    "T51n2068_004:0063b06": "千。為造法華一部并設會。後夢見此鬼。云已",
    "T51n2068_004:0063b07": "得改生。大勝昔日。果以諷誦力。得小通力。以",
    "T51n2068_004:0063b08": "宋太始六年卒。七十有六。",
    "T51n2068_004:0063b09": "齊京師高座寺釋慧進十",
    "T51n2068_004:0063b10": "釋慧進。姓姚吳興人也。少而雄勇。任性遊俠。",
    "T51n2068_004:0063b11": "年四十。忽悟心自啟。遂爾離俗。止京師高座",
    "T51n2068_004:0063b12": "寺。蔬食素衣。誓誦法華。用心勞苦。執卷輒",
    "T51n2068_004:0063b13": "病。廼發願。願造法華百部以悔前障。始聚得",
    "T51n2068_004:0063b14": "錢一千六百。時有賊劫來問進。有物不。",
    "T51n2068_004:0063b15": "答云。唯有造經錢在佛處。群賊劫聞之。赧",
    "T51n2068_004:0063b16": "然而去。於是聚集信施。得以成經。滿足百部。",
    "T51n2068_004:0063b17": "經成之後。病亦小差。誦法華一部。得過情",
    "T51n2068_004:0063b18": "願。情願既滿厲操愈堅。常迴諸福業。願生安",
    "T51n2068_004:0063b19": "養。未亡少時忽聞空中聲。曰汝所願已足。必",
    "T51n2068_004:0063b20": "得生西方也。至齊永明三年。無疾而卒。八十",
    "T51n2068_004:0063b21": "有五。",
    "T51n2068_004:0063b22": "齊永興柏林寺釋弘明十一",
    "T51n2068_004:0063b23": "釋弘明。本姓羸會稽山陰人。少出家貞苦",
    "T51n2068_004:0063b24": "有戒節。止山陰雲門寺。誦法華習禪定。精懃",
    "T51n2068_004:0063b25": "禮懺。六時不輟。每旦則水瓶自滿。實諸天童",
    "T51n2068_004:0063b26": "子。以為給使也。明甞於雲門。坐禪及誦經。",
    "T51n2068_004:0063b27": "見一小兒來聽明誦經。明曰。汝是何人。答",
    "T51n2068_004:0063b28": "云。昔此寺沙彌。為盜飲食。今墮圊中。聞",
    "T51n2068_004:0063b29": "上人道業故。來聽誦經。願助方便。使免斯",
    "T51n2068_004:0063c01": "累也。明即說法勸化。領解方隱。又虎來入",
    "T51n2068_004:0063c02": "明室內。伏于床前。見明聞經。端然不動。久之",
    "T51n2068_004:0063c03": "廼去。後於永興石姥巖入定。又有山精來惱",
    "T51n2068_004:0063c04": "明。明投得以腰繩繫之。鬼遜謝求脫云。後",
    "T51n2068_004:0063c05": "不敢復來及解放於是絕迹。以齊永明中卒。",
    "T51n2068_004:0063c06": "齊京師靈根寺釋慧豫十二",
    "T51n2068_004:0063c07": "釋慧豫。黃龍人。來遊京師。止靈根寺。少而務",
    "T51n2068_004:0063c08": "學。遍訪眾師。善談論美風則。每聞臧否人",
    "T51n2068_004:0063c09": "物。輒塞耳不聽。或時以異言聞止。瓶衣卛素",
    "T51n2068_004:0063c10": "曰以一中自畢。精懃標節。以救苦為先。誦法",
    "T51n2068_004:0063c11": "華涅槃等。又習禪業。精於五門。甞寢見有三",
    "T51n2068_004:0063c12": "人來扣戶。並衣冠鮮潔。執持華蓋。豫問覓",
    "T51n2068_004:0063c13": "誰。答云。法師應死。故來奉迎。豫曰。小事未",
    "T51n2068_004:0063c14": "了。可申一年不。答云可爾。至明年滿一周而",
    "T51n2068_004:0063c15": "卒。齊永明七年。五十有七。",
    "T51n2068_004:0063c16": "齊上定林釋超辯十三",
    "T51n2068_004:0063c17": "釋超辯。姓張燉煌人。幼而神悟孤發。履操深",
    "T51n2068_004:0063c18": "沈。誦法華金剛般若。聞京師盛於佛法。廼越",
    "T51n2068_004:0063c19": "自西河路。由巴楚達于建業。頃之東適吳越。",
    "T51n2068_004:0063c20": "觀矚山水。停山陰城傍寺。少時後還都。止",
    "T51n2068_004:0063c21": "定林上寺。閑居養素畢命。山門誦法華。日限",
    "T51n2068_004:0063c22": "一遍。心敏口從。恒有餘力。禮千佛凡一百",
    "T51n2068_004:0063c23": "五十餘萬拜。足不出門三十餘載。以齊永明",
    "T51n2068_004:0063c24": "十年。終於山寺。七十有三。葬于寺南。沙門僧",
    "T51n2068_004:0063c25": "祐。為造碑墓所東。莧劉勰製文。",
    "T51n2068_004:0063c26": "齊山陰天柱寺釋法慧十四",
    "T51n2068_004:0063c27": "釋法慧。本姓夏侯氏。少而秉志。精苦律行",
    "T51n2068_004:0063c28": "氷嚴。以宋大明之末。東遊禹穴。隱于天柱山",
    "T51n2068_004:0063c29": "寺。誦法華一部。蔬食布衣。志耽人外。居閣不",
    "T51n2068_004:0064a01": "下三十餘年。王侯稅駕止拜房而反。唯汝",
    "T51n2068_004:0064a02": "南周顒。以信解兼深特與相接。時有慕德希",
    "T51n2068_004:0064a03": "禮。或因顒介意時一見者。以齊建武二年",
    "T51n2068_004:0064a04": "卒。八十有五。",
    "T51n2068_004:0064a05": "齊京師後崗釋僧侯十五",
    "T51n2068_004:0064a06": "釋僧侯。姓龔西涼州人。年十八。便蔬食禮",
    "T51n2068_004:0064a07": "懺。及具戒之後。遊方勸化。宋孝建初。來至京",
    "T51n2068_004:0064a08": "師。誦法華維摩等。常二日一遍。如此六十餘",
    "T51n2068_004:0064a09": "年。蕭慧開入蜀。請共同遊。後慧開協同義嘉",
    "T51n2068_004:0064a10": "負罪歸闕。侯廼還都。於後崗創立石室。以為",
    "T51n2068_004:0064a11": "安禪之所。自息慈以來。至于捨命。魚肉葷辛。",
    "T51n2068_004:0064a12": "未甞近齒。脚影小蹉。輒虛齊而過。齊永明元",
    "T51n2068_004:0064a13": "二年。微覺不悆。至中不能食。廼索水漱口。合",
    "T51n2068_004:0064a14": "掌而卒。八十有九(已上十四緣梁高僧傳第十二。并內典錄第十等)。",
    "T51n2068_004:0064a15": "魏泰岳人頭山[衛韋+含]草寺釋志湛十六",
    "T51n2068_004:0064a16": "釋志湛。齊州山荏人也。是朗公曾孫之弟子",
    "T51n2068_004:0064a17": "也。立行純厚省事少言。仁濟為務。每遊諸",
    "T51n2068_004:0064a18": "禽獸。而群不為亂。住人頭山邃谷中[衛韋+含]草寺。",
    "T51n2068_004:0064a19": "寺即宋求那跋摩之所立也。讀誦法華用為",
    "T51n2068_004:0064a20": "常業。將終之日。沙門寶誌奏梁武曰。北方山",
    "T51n2068_004:0064a21": "荏縣人。住今[衛韋+含]草寺。須陀洹果聖僧者。今",
    "T51n2068_004:0064a22": "日入涅槃。揚都道俗。聞誌此告。皆遙禮拜。故",
    "T51n2068_004:0064a23": "湛之亡也。寂無餘惱。端然氣絕。兩手各舒一",
    "T51n2068_004:0064a24": "指。有西天竺僧。解云。若二果者舒兩指。驗湛",
    "T51n2068_004:0064a25": "初果也。還收葬于人頭山。築塔安之。石灰泥",
    "T51n2068_004:0064a26": "塗。鳥獸不敢陵污。今猶在焉(續高僧傳第二十八)。",
    "T51n2068_004:0064a27": "范陽五侯寺僧十七",
    "T51n2068_004:0064a28": "五侯寺僧失其名。不知何處人。精苦節常誦",
    "T51n2068_004:0064a29": "法華為業。更無餘志。漸及衰邁。卒於其寺。初",
    "T51n2068_004:0064b01": "死之時。弟子摧殯堤下。後遷改葬。骸骨並",
    "T51n2068_004:0064b02": "枯。惟舌不壞。人皆謂之誦法華舌不壞也。",
    "T51n2068_004:0064b03": "雍州僧法常十八",
    "T51n2068_004:0064b04": "僧法常。一心誦法華。不樂人間。常遊山林。遂",
    "T51n2068_004:0064b05": "隱于白鹿山。晝夜常誦。感一童子常來供給",
    "T51n2068_004:0064b06": "餅飯等。自然而有。臨終之時。紫雲聳山。異香",
    "T51n2068_004:0064b07": "滿山。以死骸置巖下。經歷多年。餘骸枯朽。惟",
    "T51n2068_004:0064b08": "舌如故。見者隨喜。",
    "T51n2068_004:0064b09": "齊并州誦經舌十九",
    "T51n2068_004:0064b10": "齊武成世。并州東看山側。有人掘地。見一處",
    "T51n2068_004:0064b11": "土。其色黃白。與傍有異。尋見一物狀。如人兩",
    "T51n2068_004:0064b12": "脣。其中有舌。鮮紅赤色。以事聞奉帝問諸",
    "T51n2068_004:0064b13": "道人。無能知者。沙門大統法上奏曰。此持",
    "T51n2068_004:0064b14": "法華者。六根不壞報耳。誦滿千遍徵驗乎。",
    "T51n2068_004:0064b15": "及勅中書舍人高珍曰。卿是信向之人。自往",
    "T51n2068_004:0064b16": "看之。必有靈異。宜遷置淨所設齋供養。珍",
    "T51n2068_004:0064b17": "奉勅至彼。集諸持法華沙門。執爐潔齋。遶",
    "T51n2068_004:0064b18": "旋而呪曰。菩薩涅槃年代已遠。像法流行奉",
    "T51n2068_004:0064b19": "無謬者。請現感應。纔始發聲。此之脣舌一",
    "T51n2068_004:0064b20": "時鼓動。雖無響及而相似讀誦。諸同見者。",
    "T51n2068_004:0064b21": "莫不毛竪。珍以狀聞。詔遣石函藏之遷于山",
    "T51n2068_004:0064b22": "室云。",
    "T51n2068_004:0064b23": "唐終南山藍谷悟真寺釋慧超二十",
    "T51n2068_004:0064b24": "釋慧超。姓汎氏。丹陽建元人。稟懷溫裕立性",
    "T51n2068_004:0064b25": "懷仁。[苟*苟]齡厭俗自出家。後誦法華經。聞光州",
    "T51n2068_004:0064b26": "大蘇山慧思禪師。獨悟一乘善明三觀。與天",
    "T51n2068_004:0064b27": "台智者仙城命公。篤志幽尋。積年請業。行優",
    "T51n2068_004:0064b28": "智遠。德冠時賢。思對眾命曰。超之神府得",
    "T51n2068_004:0064b29": "忍人也。及遊衡嶺。復與同途。留誦經停函",
    "T51n2068_004:0064c01": "移歲序。自隋初廓定。北入嵩高。餌藥坐禪。冀",
    "T51n2068_004:0064c02": "言終老。隋太子勇召集名德。總會帝城。以超",
    "T51n2068_004:0064c03": "業行不群。特留供養。而恭慎凝攝。不顧世",
    "T51n2068_004:0064c04": "華。及勇廢免。一無所涉。晚移定水。高振德",
    "T51n2068_004:0064c05": "音。道俗歸宗。仰其戒範。會淨業法師。卜居藍",
    "T51n2068_004:0064c06": "田谷之悟真寺。欽超有道。躬事邀迎。共隱",
    "T51n2068_004:0064c07": "八年。倍勤之三慧及大乘。承運禪定初基。",
    "T51n2068_004:0064c08": "爰發詔書。延入行道屢辭砭。疾後許還山。",
    "T51n2068_004:0064c09": "德感物情。頗存汲引四川。貴望一縣官民。莫",
    "T51n2068_004:0064c10": "不委質。投誠請傳香德。并為經始伽藍。繼綜",
    "T51n2068_004:0064c11": "羞粒。大唐伊始。榮重於前。京邑名僧慧因",
    "T51n2068_004:0064c12": "保恭等。情慕隱淪。咸就栖止。蔭松偃石。論詳",
    "T51n2068_004:0064c13": "道義。皆曰。斯誠出要樂也。後外疾。少時弟",
    "T51n2068_004:0064c14": "子跪問。答曰。吾之常也。長生不欣。夕死不",
    "T51n2068_004:0064c15": "慼。乃面西正坐云。第一義空清淨智觀言如",
    "T51n2068_004:0064c16": "入定奄。遂長往。春秋七十有七。即武德五年",
    "T51n2068_004:0064c17": "十二月六日也。露骸松石一月餘日。顏色不",
    "T51n2068_004:0064c18": "變。天策上將聞稱希有。遣人就視。端拱如生。",
    "T51n2068_004:0064c19": "自超九歲入道。即誦法華五十餘年。萬有餘",
    "T51n2068_004:0064c20": "遍。感靈獲瑞不可勝言。弟子法成等。為建白",
    "T51n2068_004:0064c21": "塔于寺之北峯焉。",
    "T51n2068_004:0064c22": "百濟國達拏山寺釋慧顯二十一",
    "T51n2068_004:0064c23": "釋慧顯。百濟國人也。少出家。苦心精專。以誦",
    "T51n2068_004:0064c24": "法華為業。祈福請願。所遂者多。聞講三論。便",
    "T51n2068_004:0064c25": "從聽受。法一染神彌增其緒。初住本國北部",
    "T51n2068_004:0064c26": "修德寺。有眾則講。無便清誦。四遠聞風。造山",
    "T51n2068_004:0064c27": "諠接。便往南方達拏山。山極深險重隒巖",
    "T51n2068_004:0064c28": "固。縱有往展。登陟艱危。顯靜坐其中。專業如",
    "T51n2068_004:0064c29": "故。遂終于彼。同學輿屍。置石窟中。虎噉身骨",
    "T51n2068_004:0065a01": "並盡。惟餘髏舌存焉。經于三周。其舌彌紅",
    "T51n2068_004:0065a02": "赤。柔軟勝常。過後方變紫鞭如石。道俗怪",
    "T51n2068_004:0065a03": "而敬焉。俱緘閉于石塔。時年五十有八。即貞",
    "T51n2068_004:0065a04": "觀之初年也。",
    "T51n2068_004:0065a05": "唐驪山津梁寺釋善慧二十二",
    "T51n2068_004:0065a06": "釋善慧。姓苟氏河內溫人。博通群籍。統括文",
    "T51n2068_004:0065a07": "義。逮于九章。律歷七曜盈虛皆吞。若胸中",
    "T51n2068_004:0065a08": "抵掌符會乃深。惟世務終墜泥塗。遂解褐抽",
    "T51n2068_004:0065a09": "簪。創歸僧伍。初在徐州之彭城寺。誦法華",
    "T51n2068_004:0065a10": "經。聽收攝論。時遭寇蕩。兵食交侵。而慧抱飢",
    "T51n2068_004:0065a11": "自勵。奉法無殆。洗穢護淨彌隆。恒日但以邊",
    "T51n2068_004:0065a12": "邑寮學文字紕謬。至於音詁。眾議紛然。雖復",
    "T51n2068_004:0065a13": "俗語時通。而慧意存雅正。周訪明悟。還同昔",
    "T51n2068_004:0065a14": "疑。乃以大業末齡負錫西入。屢逢群盜。衣",
    "T51n2068_004:0065a15": "裳略盡。但有蔽布自遮。猶執破瓶。常充淨用。",
    "T51n2068_004:0065a16": "既達關口。素闕繻文。遂即正念直前。從門",
    "T51n2068_004:0065a17": "而度。于時中表列刃。曾無遮止。孟冬十月初",
    "T51n2068_004:0065a18": "達京師。值沙門吉藏正講法華。深副本圖。",
    "T51n2068_004:0065a19": "即依聽受。形服鄙惡。眾不納之。乃掃雪藉地。",
    "T51n2068_004:0065a20": "單裾襯坐都講財唱。傾耳詞句。擬定經文。藏",
    "T51n2068_004:0065a21": "既闡揚。勇心承旨。望理通義。由情存兩得。",
    "T51n2068_004:0065a22": "不暇忍寒。歡咲凞如賈獲寶。竟冬常爾。眾方",
    "T51n2068_004:0065a23": "美之。問以詞旨。斥無遺忘。乃以聞法。同屬禪",
    "T51n2068_004:0065a24": "定寺沙門法喜。便脫衣迎之。引至房中。智觀",
    "T51n2068_004:0065a25": "無濫。慧又師喜。兩振芳規。武德初年。隨住藍",
    "T51n2068_004:0065a26": "田之津梁寺。俗本驪戎互相梗戾率獎陶化",
    "T51n2068_004:0065a27": "十室而九然。而性愛英賢。樂相延致。自西自",
    "T51n2068_004:0065a28": "東百有餘里。名林勝地。皆建禪坊。所以逃",
    "T51n2068_004:0065a29": "逸之儔。賴其安堵。以貞觀九年正月。終於驪",
    "T51n2068_004:0065b01": "山之陽涼泉精舍。春秋四十有九。初慧棄擲",
    "T51n2068_004:0065b02": "俗典莅此。玄摸言不重涉。專心道業。省言節",
    "T51n2068_004:0065b03": "食。佩律懷仁。迎頓容旅。雅重經教。於中誦法",
    "T51n2068_004:0065b04": "華不改志。其有未曾覿者。要必親觀。若值行",
    "T51n2068_004:0065b05": "要。累日誦持。以為熏習之基也。",
    "T51n2068_004:0065b06": "晉大原沙門釋慧達二十三",
    "T51n2068_004:0065b07": "釋慧達者大原人。誦法華經五千餘遍。行坐",
    "T51n2068_004:0065b08": "威儀。其聲不輟。偏存物命。直視低目。地有蟲",
    "T51n2068_004:0065b09": "豸。必迴身而避。不敢跨越。有問答曰。斯之",
    "T51n2068_004:0065b10": "與吾。生死不定。將不先成正覺。安可妄輕之",
    "T51n2068_004:0065b11": "耶。以貞觀八年四月。結跏趺坐。誦法華而終。",
    "T51n2068_004:0065b12": "人謂入定。停于五宿。既似長逝。又不臭腐。",
    "T51n2068_004:0065b13": "乃合床內于窟中。",
    "T51n2068_004:0065b14": "唐終南山悟真寺釋法誠二十四",
    "T51n2068_004:0065b15": "釋法誠。姓樊氏雍州萬年人。童小出家。止藍",
    "T51n2068_004:0065b16": "田王效寺。事沙門僧和。和亦卿族所推。奉",
    "T51n2068_004:0065b17": "之比聖。甞有人欲害。夜往其房見門內。猛火",
    "T51n2068_004:0065b18": "騰焰昇悵。遂即退悔。性飲清泉。潔清故也。",
    "T51n2068_004:0065b19": "人或弄之。密以羊骨沈水。和素不知。飲便嘔",
    "T51n2068_004:0065b20": "吐。其冥感潛識。為若此矣。誠奉佩訓勗。誦",
    "T51n2068_004:0065b21": "法華經。以為恒任。又謁禪林寺相禪師。詢于",
    "T51n2068_004:0065b22": "定行。而德茂時宗學優。眾仰晚住雲華。綱",
    "T51n2068_004:0065b23": "理僧鎮隋文欽德。請遵戒範。乃陳表固辭。薄",
    "T51n2068_004:0065b24": "言抗禮。遂負笈長驅。歷遊名岳。追蹤勝友。咸",
    "T51n2068_004:0065b25": "承志道。因見超公。隱居幽靜。乃結心期。栖遲",
    "T51n2068_004:0065b26": "藍谷。處既局狡。纔止一床。旋轉經行。恐顛",
    "T51n2068_004:0065b27": "深壑。便剗迹開林披雲。附景茅茨。葺宇甕",
    "T51n2068_004:0065b28": "牖疎簷情事相依。欣然符合。今所謂悟真寺",
    "T51n2068_004:0065b29": "也。法華三昧。翹心奉行。澡沐中表。溫恭朝",
    "T51n2068_004:0065c01": "夕。夢感普賢。勸書大教誠曰。大教大乘也。",
    "T51n2068_004:0065c02": "諸佛智慧。所謂般若。又手寫法華。正當露",
    "T51n2068_004:0065c03": "地。因事他行。未營收舉屬。洪雨滂注溝澗波",
    "T51n2068_004:0065c04": "飛走。往看之。而合案並乾。餘便流潦。甞却",
    "T51n2068_004:0065c05": "偃橫松。遂落懸溜。未至下澗。不覺已登高",
    "T51n2068_004:0065c06": "岸。無損一毛。至貞觀十四年夏末。日忽感",
    "T51n2068_004:0065c07": "餘疾自知。即世願生兜率。索水浴訖。又索終",
    "T51n2068_004:0065c08": "輿。旁自撿挍。不許榮厚。恰至月末。明相將",
    "T51n2068_004:0065c09": "現。無故語曰。欲來但入。未假弦歌。顧侍人",
    "T51n2068_004:0065c10": "曰。吾聞諸行無常生滅不住九品往生。此言",
    "T51n2068_004:0065c11": "驗矣。今有童子相迎。久在門外。吾今去世。爾",
    "T51n2068_004:0065c12": "等佛有正戒。無得有虧。後致悔也。言已口出",
    "T51n2068_004:0065c13": "光明。照于楹內。又聞異香。苾芬而至。但見",
    "T51n2068_004:0065c14": "端坐儼思不覺。其神已逝。時年七十有八。",
    "T51n2068_004:0065c15": "然誠之誦習也。一夏法華科五百遍。餘日讀",
    "T51n2068_004:0065c16": "誦。兼而行之。猶獲兩遍。縱有人容。要須與",
    "T51n2068_004:0065c17": "語者。非經部度中不他言。略計十年之勤萬",
    "T51n2068_004:0065c18": "有餘遍。",
    "T51n2068_004:0065c19": "唐京師大莊嚴寺釋慧銓二十五(附智證宋公事)",
    "T51n2068_004:0065c20": "釋慧銓。姓蕭氏。今特進宋公瑀之兄子也。",
    "T51n2068_004:0065c21": "父仕隋為梁公祖。即梁明帝矣。性度恢簡。",
    "T51n2068_004:0065c22": "志用冲粹。姑即隋煬之后也。自幼及長。恒",
    "T51n2068_004:0065c23": "在宮闕。慕樂超世。無因自達。年既冠成。帝乃",
    "T51n2068_004:0065c24": "尚以秦孝王女為妻。非其願也。事不獲已。",
    "T51n2068_004:0065c25": "時行侁儷及妻終後方遂夙心。以鄭氏東",
    "T51n2068_004:0065c26": "都。預茲剃落。及武德初歲。方還京輦。住莊",
    "T51n2068_004:0065c27": "嚴寺。廣聽眾部。而以法華攝論為心。頗懷篇",
    "T51n2068_004:0065c28": "什。尤能草隷。隨筆所被。用為摸揩。故經題寺",
    "T51n2068_004:0065c29": "額。咸推仰之。又弟智證出家同住。誦通法華。",
    "T51n2068_004:0066a01": "即宋公之兄太府卿之子也。證與兄銓相次",
    "T51n2068_004:0066a02": "而卒。以家世信奉。偏弘法華。同族尊卑。咸",
    "T51n2068_004:0066a03": "所成誦。故蕭氏法華皂素稱富特進撰疏。總",
    "T51n2068_004:0066a04": "集十有餘家。採掇菁華。揉以胸臆。勒成卷",
    "T51n2068_004:0066a05": "數。常自敷弘。時召京輦名僧。指摘瑕累。或集",
    "T51n2068_004:0066a06": "親屬僧尼數將二十。給慧以時。四事無怠",
    "T51n2068_004:0066a07": "故。封祿所及惟存通濟太府。情好讀誦為",
    "T51n2068_004:0066a08": "先故。生至終誦盈萬遍。雇人抄寫總有千部。",
    "T51n2068_004:0066a09": "每日朝參。必使儐者執經在前。至於公事微",
    "T51n2068_004:0066a10": "隙。便就轉讀。朝伍仰屬。以為絕倫。自釋化東",
    "T51n2068_004:0066a11": "傳流味彌遠。承受讀誦世罕。伊人蕭氏一",
    "T51n2068_004:0066a12": "門。可為天下摸楷矣(已上十緣續高僧傳第二十八)。",
    "T51n2068_004:0066a13": "宋黃龍沙彌曇無竭二十六",
    "T51n2068_004:0066a14": "宋永初中。有黃龍沙彌曇無竭者。誦觀世音",
    "T51n2068_004:0066a15": "經。淨修苦行。與諸徒屬二十五人。往尋佛",
    "T51n2068_004:0066a16": "國。備經荒險。貞志彌堅。既達天竺舍衛。路逢",
    "T51n2068_004:0066a17": "山象一群。竭齎經誦念稱名歸命。有師子從",
    "T51n2068_004:0066a18": "林中出。象驚奔走後有野牛一群。鳴吼而",
    "T51n2068_004:0066a19": "來。將欲加害。竭又如初歸命。有大鷲飛來。",
    "T51n2068_004:0066a20": "牛便驚散。遂得剋免。其誠心所感在險。剋濟",
    "T51n2068_004:0066a21": "皆此類也(於此一緣。嘉祥等師。引為觀音品應驗。今案僧傳。觀世音經者。非觀音品。是觀世音",
    "T51n2068_004:0066a22": "授記經也。為欲令知同異。且此中編錄之)。",
    "T51n2068_004:0066a23": "晉蜀石室山釋法緒二十七",
    "T51n2068_004:0066a24": "釋法緒。姓混高昌人。德行清謹。蔬食修禪。後",
    "T51n2068_004:0066a25": "入蜀。於劉師塚間頭陀山谷。虎哭不傷。誦法",
    "T51n2068_004:0066a26": "華維摩金光明等。常處石室中。且禪且誦。",
    "T51n2068_004:0066a27": "盛夏於室中捨命。七日不臭。屍左側有香。經",
    "T51n2068_004:0066a28": "旬乃歇。每夕放光。照徹數里。村人即於屍",
    "T51n2068_004:0066a29": "上。為起塚塔焉。",
    "T51n2068_004:0066b01": "宋山陰法華山釋僧翼二十八",
    "T51n2068_004:0066b02": "釋僧翼。本吳興餘抗人。少而信悟。早有絕塵",
    "T51n2068_004:0066b03": "之操。初出家止廬山寺。依慧遠修學蔬素苦",
    "T51n2068_004:0066b04": "節。見重門人。晚適關中。復師羅什。經律數",
    "T51n2068_004:0066b05": "論。並皆參涉又誦法華一部。以晉義熙十",
    "T51n2068_004:0066b06": "三年。與同志曇學沙門。俱遊會稽訪山水",
    "T51n2068_004:0066b07": "至秦。望西北見五岫駢峯。有耆闍之狀。乃結",
    "T51n2068_004:0066b08": "草成菴。稱曰法華精舍。太守孟顗富人陳載。",
    "T51n2068_004:0066b09": "並傾心挹德。贊助成功。翼蔬食澗飲三十餘",
    "T51n2068_004:0066b10": "年。誦法華功莫大。深夜有光明。廼是普賢。現",
    "T51n2068_004:0066b11": "其人前。以宋元嘉二十七年卒。春秋七十。立",
    "T51n2068_004:0066b12": "碑山寺。旌其遺德。",
    "T51n2068_004:0066b13": "唐潤州攝山栖霞寺釋智聰二十九",
    "T51n2068_004:0066b14": "釋智聰。未詳何許人。昔住楊都白馬寺。後",
    "T51n2068_004:0066b15": "住止觀寺。陳平後度江。住揚州安樂寺。大業",
    "T51n2068_004:0066b16": "既崩。思歸無計。隱江萩中。誦法華經。七日不",
    "T51n2068_004:0066b17": "飢。恒有四虎。遶之而已不食。已來經今十",
    "T51n2068_004:0066b18": "日。聰曰。吾命須臾。卿須可食。虎曰。造立天",
    "T51n2068_004:0066b19": "地。無有此理。忽有一翁。年可八十。腋下挾船",
    "T51n2068_004:0066b20": "曰。師欲度江至栖霞住者。可即上船。四虎",
    "T51n2068_004:0066b21": "一時目中淚出。聰曰。救危扶難正在今日。可",
    "T51n2068_004:0066b22": "迎四虎。於是利涉往達南岸。船及老人。不知",
    "T51n2068_004:0066b23": "所在。聰領四虎。同往栖霞。舍利塔西經行坐",
    "T51n2068_004:0066b24": "禪。誓不寢臥。眾徒八十。咸不出院。若有凶",
    "T51n2068_004:0066b25": "事。一虎入寺。大聲告眾。由此驚悟。每以常",
    "T51n2068_004:0066b26": "式。聰以山林出遠。糧粒艱岨。乃合卒揚州三",
    "T51n2068_004:0066b27": "百清信。以為米祐。人別一石。年別送之。由此",
    "T51n2068_004:0066b28": "山糧供繼。道俗乃至。禽獸通皆濟給。至貞觀",
    "T51n2068_004:0066b29": "二十三年四月八日。小食訖往止觀寺。禮大",
    "T51n2068_004:0066c01": "師靈像。執鑪遍禮。又往興皇墓所。禮拜還",
    "T51n2068_004:0066c02": "歸本房。安坐而卒。異香充溢。丹陽一郭受戒",
    "T51n2068_004:0066c03": "道俗三千餘人。奔走山服。哀慟林野。時年九",
    "T51n2068_004:0066c04": "十九矣。",
    "T51n2068_004:0066c05": "隋京師靜法寺釋智嶷三十",
    "T51n2068_004:0066c06": "釋智嶷。姓康本康居王胤也。國難東歸魏。封",
    "T51n2068_004:0066c07": "于襄陽。因累居之十餘世矣。七歲初學。尋一",
    "T51n2068_004:0066c08": "乘文。究竟無師。自悟敬重佛宗。雖書權俗",
    "T51n2068_004:0066c09": "緣。令依學侶。而夜私誦法華。竟文純熟。二親",
    "T51n2068_004:0066c10": "初不知也。十三拜辭。即蒙剃落。更諮大部情",
    "T51n2068_004:0066c11": "因彌著二十有四。方受具足。嶷住寺多年。",
    "T51n2068_004:0066c12": "專心諷誦法華。常思定慧。非大要事。不出戶",
    "T51n2068_004:0066c13": "庭。故往參候。罕覩其面。諷誦入曉更。化人現",
    "T51n2068_004:0066c14": "前。安慰其人。誦及千部。千佛共守護。若及萬",
    "T51n2068_004:0066c15": "部。必生淨國。聞是語已。歡喜彌勵其志。即世",
    "T51n2068_004:0066c16": "七十有餘矣。",
    "T51n2068_004:0066c17": "法華經傳記卷第四"
}