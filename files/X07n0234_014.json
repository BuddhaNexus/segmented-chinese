{
    "X07n0234_014:0709c08": "大方廣佛華嚴經疏卷第十四(入第七經)",
    "X07n0234_014:0709c09": "清涼山沙門　澄觀　述",
    "X07n0234_014:0709c10": "晉水沙門　(淨源)　錄疏注經",
    "X07n0234_014:0709c11": "○普賢三昧品第三",
    "X07n0234_014:0709c12": "△將釋此品。四門同前。初來意者。前眾既集光示",
    "X07n0234_014:0709c13": "法主今將說法。是故法主入定受加。為近方便。故",
    "X07n0234_014:0709c14": "次來也。",
    "X07n0234_014:0709c15": "二釋名者。普賢明說法主。以說普法故。三昧是業",
    "X07n0234_014:0709c16": "用。以非證不宣故。此則人法合舉。普賢之三昧。亦",
    "X07n0234_014:0709c17": "此三昧。是普賢所有。又三昧境界。名為普賢。一切",
    "X07n0234_014:0709c18": "如來藏身為普賢故。此則普賢即三昧。揀餘定也。",
    "X07n0234_014:0709c19": "若準梵本。名普賢三昧威德神變品。威德神變。皆",
    "X07n0234_014:0709c20": "定之用。攝用從體。但云三昧也。縱佛加光讚。皆因",
    "X07n0234_014:0709c21": "定故。餘會入定受加。起定即說。同為一品。今此開",
    "X07n0234_014:0709c22": "者。文多義廣。勸修學故。言義廣者。建立普賢之行",
    "X07n0234_014:0709c23": "願故。故此比餘麤相而設四同六異。言四同者。入",
    "X07n0234_014:0709c24": "住加出。六異者。一數異。餘會入起唯一。此會入起",
    "X07n0234_014:0710a01": "俱多故。二類異。類餘法故。三利益異。定起多人益",
    "X07n0234_014:0710a02": "故。四光讚異。如來毛孔光明讚故。五眾請異。從定",
    "X07n0234_014:0710a03": "起已待眾請故。六證相異。餘會經終。方有證相。此",
    "X07n0234_014:0710a04": "品益已。即便地動雨雲等故。四五二種十地雖有",
    "X07n0234_014:0710a05": "而不具六。今此具六。故別立品。以此說果。餘皆因",
    "X07n0234_014:0710a06": "故。又為諸會本故。總故。七八九會。雖是果定。說通",
    "X07n0234_014:0710a07": "因果。又非總故。",
    "X07n0234_014:0710a08": "三宗趣者。入法界定法界佛加。為宗。令法界眾成",
    "X07n0234_014:0710a09": "法界德。為趣。望於後品。亦說世界海。為趣。",
    "X07n0234_014:0710a10": "四釋文。文有六分。初三昧分二。初此界入定三初",
    "X07n0234_014:0710a11": "承力入定。",
    "X07n0234_014:0710a12": "爾時普賢菩薩摩訶薩(至)承佛神力入于三昧。",
    "X07n0234_014:0710a13": "一時。說偈竟時二主。顯佛普德。唯普賢故。三處依",
    "X07n0234_014:0710a14": "如來者。常對佛故。四所依座。大集云。菩薩得蓮華",
    "X07n0234_014:0710a15": "陀羅尼故。說法處皆有蓮華。表所入三昧自性無",
    "X07n0234_014:0710a16": "染含果法故。五所依因。謂所入深廣。要承力故。六",
    "X07n0234_014:0710a17": "正入三昧心境冥故。△二彰定名字。",
    "X07n0234_014:0710a18": "此三昧名一切諸佛毗盧遮那如來藏身。",
    "X07n0234_014:0710a19": "毗盧遮那。前已廣釋。復有釋言。廣大生息。具此三",
    "X07n0234_014:0710a20": "義。名如來藏身。身即體也。依也。此有二種。一者修",
    "X07n0234_014:0710a21": "成。二者本性。本性者。凡聖俱成。修成者。唯諸佛有",
    "X07n0234_014:0710a22": "諸佛有者。慈悲無邊。故名為廣。智慧無上。故稱為",
    "X07n0234_014:0710a23": "大。生相已盡。故云生息。涅槃云。離有常住。故名如",
    "X07n0234_014:0710a24": "來。萬德含攝。是謂藏身。即是出纏之法身也。言本",
    "X07n0234_014:0710b01": "性者。謂即藏識。包含種子。建立趣生。故名為廣。本",
    "X07n0234_014:0710b02": "覺現量。與佛等故。名之為大。新新生故。名之為生",
    "X07n0234_014:0710b03": "染淨苦樂所不能動。故名為息。即上法身在纏。名",
    "X07n0234_014:0710b04": "藏。謂空不空。空為能藏。藏不空故。若以光明徧照。",
    "X07n0234_014:0710b05": "解毗盧遮那。毗盧遮那。即是能觀大智。如來藏身。",
    "X07n0234_014:0710b06": "即所觀深理。凡雖理有佛智方照。又毗盧遮那。亦",
    "X07n0234_014:0710b07": "通本有。本有。真實識知徧照法界義。故斯□本覺。",
    "X07n0234_014:0710b08": "迷而不知。不得其用。唯佛覺此。能無不為。故云一",
    "X07n0234_014:0710b09": "切諸佛。揀非凡也。亦非因也。顯於依正。離如來藏。",
    "X07n0234_014:0710b10": "無別自體。故入此也。賢首釋云。諸佛徧於一切。即",
    "X07n0234_014:0710b11": "顯諸佛無不周徧法界剎海。及彼塵中所有諸剎。",
    "X07n0234_014:0710b12": "諸剎塵中。復有諸剎。如是重重。不可窮盡。言如來",
    "X07n0234_014:0710b13": "藏身者。明即此徧剎之身。包容所徧法界剎海。無",
    "X07n0234_014:0710b14": "不皆在如來身中。故名藏身。是故融通總有四句。",
    "X07n0234_014:0710b15": "一身徧剎海。二剎在身中。三身徧身內剎。四剎入",
    "X07n0234_014:0710b16": "徧剎身。即內即外。依正混融。無礙無障。是此三昧",
    "X07n0234_014:0710b17": "所作故。以為名。將說此法故。入茲定。三明體相用。",
    "X07n0234_014:0710b18": "此定相用。無量無邊。皆悉依於如來藏說。略舉其",
    "X07n0234_014:0710b19": "要。句有十三。門乃有十。以後二門。收五句故。攝為",
    "X07n0234_014:0710b20": "六對。後之二門。各一對故。文有四節。義唯有三。至",
    "X07n0234_014:0710b21": "下當明。△二別釋。",
    "X07n0234_014:0710b22": "普入一切佛平等性能於法界示眾影像。",
    "X07n0234_014:0710b23": "體用對。謂無分別智。證平等性。以為定體。影現法",
    "X07n0234_014:0710b24": "界。為勝用也。謂以因因性。證彼因性。成彼果性。顯",
    "X07n0234_014:0710c01": "果果性如是佛性。則具七義。一真。二實。三善。四常。",
    "X07n0234_014:0710c02": "五樂。六我。七者清淨。生佛之性。本末不殊。況佛果。",
    "X07n0234_014:0710c03": "果豈不平等。佛平等性。即如來藏。是故但入如來",
    "X07n0234_014:0710c04": "藏身。即是已入佛平等性。此為第一契合佛性門。",
    "X07n0234_014:0710c05": "言勝用者。即示眾影像門。謂能現能生身土智影",
    "X07n0234_014:0710c06": "也。",
    "X07n0234_014:0710c07": "廣大無礙同於虗空法界海漩靡不隨入。",
    "X07n0234_014:0710c08": "深廣對。廣者無邊。不在內外故。大者無上。究竟實",
    "X07n0234_014:0710c09": "際故。無礙者。無所障故。同於虗空。成上三義。通為",
    "X07n0234_014:0710c10": "廣大無礙門。後句即入法漩澓門。漩深也。",
    "X07n0234_014:0710c11": "出生一切諸三昧法普能包納十方法界。",
    "X07n0234_014:0710c12": "出納對。初出生三昧門。謂若自相若共相等。一切",
    "X07n0234_014:0710c13": "三昧。皆從此生。此為諸定本故。後攝受法界門。終",
    "X07n0234_014:0710c14": "歸此故。法界體性故。",
    "X07n0234_014:0710c15": "三世諸佛智光明海(至)諸安立海悉能示現。",
    "X07n0234_014:0710c16": "境智對。初句能成佛智門。謂不體此理。非佛智故。",
    "X07n0234_014:0710c17": "後句示現諸境門。然安立言。總有三種。一者世界",
    "X07n0234_014:0710c18": "安立依報。二者聖教安立妙義。三者觀智安立諦",
    "X07n0234_014:0710c19": "相。皆法界藏。顯示現前。",
    "X07n0234_014:0710c20": "含藏一切佛力解脫(至)普能容受無邊法界。",
    "X07n0234_014:0710c21": "內外含容對。即依正含容門。謂內含因果智力。外",
    "X07n0234_014:0710c22": "令塵容法界。由塵全依。法界藏現。同真性故。",
    "X07n0234_014:0710c23": "成就一切佛功德海(至)流通護持使無斷絕。",
    "X07n0234_014:0710c24": "成人持法對。即成就攝持門。謂初成果人功德大",
    "X07n0234_014:0711a01": "願。後持法輪令不斷絕。由斯玄理。法眼常全故。上",
    "X07n0234_014:0711a02": "言四節者。初四句。明無幽不入。釋上毗盧遮那徧",
    "X07n0234_014:0711a03": "照之義。次四句。無德不生。釋上一切諸佛之義。次",
    "X07n0234_014:0711a04": "二句。內外含容。釋上藏義。後三句。成德持法。釋上",
    "X07n0234_014:0711a05": "身義。言義唯有三者。入平等性。是定體也。廣大同",
    "X07n0234_014:0711a06": "空。是定相也。餘皆定用。此三圓融。總為無礙。普賢",
    "X07n0234_014:0711a07": "三昧。△二類通十方及諸塵道分二。初舉此界。",
    "X07n0234_014:0711a08": "如此世界中普賢菩薩於世尊前入此三昧。",
    "X07n0234_014:0711a09": "△二類彼方二。初平徧法界十一句。",
    "X07n0234_014:0711a10": "如是盡法界虗空界(至)能到佛身所現一切國土。",
    "X07n0234_014:0711a11": "初一總明。謂盡窮法界。後十別指。以彰曲盡一盡",
    "X07n0234_014:0711a12": "虗空界。二於空中。盡十方處。三於十方中。徧三世",
    "X07n0234_014:0711a13": "時。四於三世中。微細物處。謂毛端等。五凡諸小隟",
    "X07n0234_014:0711a14": "無礙之處。六或廣大百千由旬等處。七人天日月",
    "X07n0234_014:0711a15": "光明等處。八盡佛眼見處。九盡神力到處。十佛身",
    "X07n0234_014:0711a16": "能現之處。此第十句。有二義。一結上國土之言。通",
    "X07n0234_014:0711a17": "十一段。二成下以是身內之剎為微細故。△二重",
    "X07n0234_014:0711a18": "疊無盡。",
    "X07n0234_014:0711a19": "及此國土所有微塵(至)毗盧遮那如來藏身三昧。",
    "X07n0234_014:0711a20": "略有四重。一盡法界塵。言及此國土者。指前十處",
    "X07n0234_014:0711a21": "之國也。二塵中多剎。三剎中多佛。四一一佛前。有",
    "X07n0234_014:0711a22": "多普賢。於上諸處。皆入此定故。普賢身不分。普徧",
    "X07n0234_014:0711a23": "麤細深廣。平滿重疊。此處入定類通既然。法界入",
    "X07n0234_014:0711a24": "定類通亦爾。故約主定。佛前唯一普賢。一切一故。",
    "X07n0234_014:0711b01": "若就類通。佛前各有塵數。一一切故。△二加分三。",
    "X07n0234_014:0711b02": "初口加四。初諸佛現身。",
    "X07n0234_014:0711b03": "爾時一一普賢菩薩(至)一切諸佛而現其前。",
    "X07n0234_014:0711b04": "此以口加後無結通故。此總舉重重時處。一一普",
    "X07n0234_014:0711b05": "賢前也。△二讚其得定。",
    "X07n0234_014:0711b06": "彼諸如來同聲讚言(至)如來藏身菩薩三昧。",
    "X07n0234_014:0711b07": "此雖果定菩薩門。入故云菩薩三昧。△三得定所",
    "X07n0234_014:0711b08": "由。",
    "X07n0234_014:0711b09": "佛子此是十方一切諸佛(至)一切諸佛行願力故。",
    "X07n0234_014:0711b10": "所由有三。一伴佛同加。佛佛道同故。二主佛本願。",
    "X07n0234_014:0711b11": "此二為緣。三自修行願。是入定因。又上三義。前前",
    "X07n0234_014:0711b12": "由於後後。餘豈無斯行耶。法門主故。表說普法故。",
    "X07n0234_014:0711b13": "△四辨加所為。有十一句。分二。初總。",
    "X07n0234_014:0711b14": "所謂能轉一切佛法輪故。",
    "X07n0234_014:0711b15": "此文二勢。一辨加所為。二顯上行願之相。云所為",
    "X07n0234_014:0711b16": "也。所為。謂何為轉法輪故。△二別。",
    "X07n0234_014:0711b17": "開顯一切如來智慧海故。",
    "X07n0234_014:0711b18": "上一。總攝十智。下九。即是十海。",
    "X07n0234_014:0711b19": "普照十方諸安立海悉無餘故。",
    "X07n0234_014:0711b20": "即安立海。",
    "X07n0234_014:0711b21": "令一切眾生淨治雜染得清淨故。",
    "X07n0234_014:0711b22": "即眾生及業海。",
    "X07n0234_014:0711b23": "普攝一切諸大國土無所著故。",
    "X07n0234_014:0711b24": "即世界海。",
    "X07n0234_014:0711c01": "深入一切諸佛諸境界無障礙故。",
    "X07n0234_014:0711c02": "即佛海。",
    "X07n0234_014:0711c03": "普示一切佛功德故。",
    "X07n0234_014:0711c04": "即名號壽量。及解脫海。變化大用。皆功德故。",
    "X07n0234_014:0711c05": "能入一切諸法實相增智慧故。",
    "X07n0234_014:0711c06": "即波羅蜜海。到實相岸故。",
    "X07n0234_014:0711c07": "觀察一切諸法門故。",
    "X07n0234_014:0711c08": "即轉法輪海。",
    "X07n0234_014:0711c09": "了知一切眾生根故。",
    "X07n0234_014:0711c10": "即根海。",
    "X07n0234_014:0711c11": "能持一切諸佛如來教文海故。",
    "X07n0234_014:0711c12": "即演說海。與下十智。令知此十。△二意加二。初加",
    "X07n0234_014:0711c13": "二。初此土二。初一總。",
    "X07n0234_014:0711c14": "爾時十方一切諸佛(至)能入一切智性力智。",
    "X07n0234_014:0711c15": "謂與果海之智。而言與者。佛力灌注。令增長故。一",
    "X07n0234_014:0711c16": "切智性。即果海也。智性即力。無傾動故。具十力故。",
    "X07n0234_014:0711c17": "末後智字。即能入也。△二九別。",
    "X07n0234_014:0711c18": "與入法界無邊量智。",
    "X07n0234_014:0711c19": "即是世界成就品中十智。由與此智故。後能說彼",
    "X07n0234_014:0711c20": "智觀彼十海。而文少不次。此句。即第三法界安立",
    "X07n0234_014:0711c21": "海智。安立無邊量故。",
    "X07n0234_014:0711c22": "與成就一切佛境界智。",
    "X07n0234_014:0711c23": "即第四佛海。佛海。唯佛分齊之境。",
    "X07n0234_014:0711c24": "與知一切世界海成壞智。",
    "X07n0234_014:0712a01": "即第一。",
    "X07n0234_014:0712a02": "與知一切眾生界廣大智。",
    "X07n0234_014:0712a03": "即第二眾生業海。業因微細。故云廣大。",
    "X07n0234_014:0712a04": "與住諸佛甚深解脫無差別諸三昧智。",
    "X07n0234_014:0712a05": "含二句。一即第八佛神變海。解脫作用。即是神變。",
    "X07n0234_014:0712a06": "神變依定加三昧言。二含三世智。下文云。一念知",
    "X07n0234_014:0712a07": "三世。由佛不思議解脫力故。由加總句。故合此二。",
    "X07n0234_014:0712a08": "與入一切菩薩諸根海智。",
    "X07n0234_014:0712a09": "即第五。",
    "X07n0234_014:0712a10": "與知一切眾生語言海轉法輪辭辨智。",
    "X07n0234_014:0712a11": "即第九。",
    "X07n0234_014:0712a12": "與普入法界一切世界海身智。",
    "X07n0234_014:0712a13": "即第七願海。以願力故。入法界中一切世界。",
    "X07n0234_014:0712a14": "與得一切佛音聲智。",
    "X07n0234_014:0712a15": "即第十建立演說。又菩薩根更有多義。修十善道。",
    "X07n0234_014:0712a16": "有三善根。修諸地度。精進為根。攝受正法。信慧為",
    "X07n0234_014:0712a17": "根。攝養眾生。慈悲為根。為成佛道。悲智為根。種種",
    "X07n0234_014:0712a18": "差別。皆善知故。△二類通。",
    "X07n0234_014:0712a19": "如此世界中如來前(至)所有普賢悉亦如是。",
    "X07n0234_014:0712a20": "△二釋所因二。初徵。",
    "X07n0234_014:0712a21": "何以故。",
    "X07n0234_014:0712a22": "徵意云。諸佛有力能與。有慈能普。何以十智偏加",
    "X07n0234_014:0712a23": "普賢。△二釋。",
    "X07n0234_014:0712a24": "證彼三昧法如是故。",
    "X07n0234_014:0712b01": "釋云。普賢得此三昧。法爾應與。△三身加二。初此",
    "X07n0234_014:0712b02": "土二。初佛手摩頂。",
    "X07n0234_014:0712b03": "是時十方諸佛各舒右手摩普賢菩薩頂。",
    "X07n0234_014:0712b04": "明加被攝受。又準梵本。明十方佛身。皆不來此。舒",
    "X07n0234_014:0712b05": "臂不必長。而同時摩頂。各全觸頂。互不相礙。皆是",
    "X07n0234_014:0712b06": "如來自在業用。△二辨手相用中。十句。以顯無盡",
    "X07n0234_014:0712b07": "二。初五德相圓備。",
    "X07n0234_014:0712b08": "其手皆以相好莊嚴妙網光舒香流燄發。",
    "X07n0234_014:0712b09": "謂傭圓纖直等。故云相好莊嚴。△二五妙用自在。",
    "X07n0234_014:0712b10": "復出諸佛種種妙音(至)所有影像皆於中現。",
    "X07n0234_014:0712b11": "意明此手亘十方而包三世。收因果而該人法。深",
    "X07n0234_014:0712b12": "廣體用。無邊自在。非言能說也。△二結通。",
    "X07n0234_014:0712b13": "如此世界中普賢菩薩(至)為十方佛之所摩頂。",
    "X07n0234_014:0712b14": "△三起定分。所作事竟故。於中二。初此界二。初起",
    "X07n0234_014:0712b15": "定二。初起主定。",
    "X07n0234_014:0712b16": "爾時普賢菩薩即從是三昧而起。",
    "X07n0234_014:0712b17": "△二眷屬定二。初一總明。",
    "X07n0234_014:0712b18": "從此三昧起時(至)世界海微塵數三昧海門起。",
    "X07n0234_014:0712b19": "謂一起一切起。由此妙定。即是一切三昧海故。餘",
    "X07n0234_014:0712b20": "定為門。皆入此故。彼全同此。亦受海名。△二九別",
    "X07n0234_014:0712b21": "辨。",
    "X07n0234_014:0712b22": "所謂從知三世念念無差別(至)所有微塵三昧門起。",
    "X07n0234_014:0712b23": "塵數既多。略列其十一。即能知智三昧。謂無一念",
    "X07n0234_014:0712b24": "暫差。故云念念無差。而不廢徧知。為善巧智。二即",
    "X07n0234_014:0712c01": "所知塵境。上能所一對。",
    "X07n0234_014:0712c02": "從現三世一切佛剎三昧門起(至)舍宅三昧門起。",
    "X07n0234_014:0712c03": "三現廣剎。四現居處。即於世界。總別一對。楞伽經",
    "X07n0234_014:0712c04": "云。如來藏識。頓現一切身器。及諸受用。器。即廣剎。",
    "X07n0234_014:0712c05": "受用。即是舍宅。",
    "X07n0234_014:0712c06": "從知一切眾生心海三昧門(至)各別名字三昧門起。",
    "X07n0234_014:0712c07": "五知心念差別。六知身相名字。即眾生色心一對。",
    "X07n0234_014:0712c08": "從知十方法界處所(至)廣大佛身雲三昧門起。",
    "X07n0234_014:0712c09": "七知廣處。八知廣身。即依正一對。雖說微塵。意彰",
    "X07n0234_014:0712c10": "佛廣。虗空無方。有物處則現。唯如來藏。是實有。物",
    "X07n0234_014:0712c11": "依此建立。處所各別。隨菩薩行。剎有淨穢。隨眾生",
    "X07n0234_014:0712c12": "業。趣類別故。微塵中佛。復有一義。謂如來藏。是真",
    "X07n0234_014:0712c13": "佛身。其體廣大。無能知者。恒在六七微塵之中。一",
    "X07n0234_014:0712c14": "一有情。各有藏識。故云各有無邊大身。",
    "X07n0234_014:0712c15": "從演說一切法理趣海三昧門起。",
    "X07n0234_014:0712c16": "上八。約事別別門顯。此約理趣總該諸法。故云一",
    "X07n0234_014:0712c17": "切。大般若經理趣分。說諸法皆空。無生。無滅。無自",
    "X07n0234_014:0712c18": "性。性離一切相。不可願求。然第一義。湛然常住。當",
    "X07n0234_014:0712c19": "知即是此如來藏。思益經說。處處避空。皆不離空。",
    "X07n0234_014:0712c20": "深密經說。理趣有六。一真義理趣。謂二障淨智。所",
    "X07n0234_014:0712c21": "行真實。二證得理趣。謂於真義。得如實知。三教導",
    "X07n0234_014:0712c22": "理趣。謂自證已。開示眾生。此三為本。後三解釋。四",
    "X07n0234_014:0712c23": "離二邊理趣。謂有問言。云何。名為真義理趣。應答",
    "X07n0234_014:0712c24": "彼言非有非無。非常非斷。五不思議理趣。謂有問",
    "X07n0234_014:0713a01": "言。云何證得。應答彼言謂不思議。若於諸法。遠離",
    "X07n0234_014:0713a02": "戲論。爾時證得真勝義性。故知言說皆非真義。六",
    "X07n0234_014:0713a03": "隨眾生所樂理趣。謂有問言。云何教導。應答彼言",
    "X07n0234_014:0713a04": "隨諸眾生意樂各異。順彼所欲。方便開示。彼真義",
    "X07n0234_014:0713a05": "者。即此藏身。彼不思議。即此三昧。無著菩薩。說四",
    "X07n0234_014:0713a06": "意趣。釋一切經亦理趣也。如攝論辨。上來九句。唯",
    "X07n0234_014:0713a07": "第三四。從現得名。餘七。皆從所知立稱。如此等類。",
    "X07n0234_014:0713a08": "有一切世界海微塵數。合為一定。即知此定是一",
    "X07n0234_014:0713a09": "切定耳。△二大眾得益二。初標益時。",
    "X07n0234_014:0713a10": "普賢菩薩從如是等三昧門起時。",
    "X07n0234_014:0713a11": "亦是得益所由。△二正明得益減數說九。初五得",
    "X07n0234_014:0713a12": "菩薩法門。",
    "X07n0234_014:0713a13": "其諸菩薩一一各得世界海(至)微塵數修行海雲。",
    "X07n0234_014:0713a14": "句各一義。皆以前定含此諸義故。又此五句。後後",
    "X07n0234_014:0713a15": "成前前。△二四得佛果法。即如來三業。",
    "X07n0234_014:0713a16": "世界海微塵數普照法界(至)功德藏智光明海雲。",
    "X07n0234_014:0713a17": "得照藏身之實智。",
    "X07n0234_014:0713a18": "世界海微塵數一切如來(至)無差別方便海雲。",
    "X07n0234_014:0713a19": "得藏身力用之權智。",
    "X07n0234_014:0713a20": "世界海微塵數一切如來(至)各現眾剎海雲。",
    "X07n0234_014:0713a21": "身毛現剎。",
    "X07n0234_014:0713a22": "世界海微塵數一一菩薩(至)般涅槃等海雲。",
    "X07n0234_014:0713a23": "應垂八相義兼口轉。亦以藏身。合此義故。普賢出",
    "X07n0234_014:0713a24": "定他人益者。感應道交故。如春萌芽。陽氣久滿。東",
    "X07n0234_014:0713b01": "風一拂。眾蘂齊敷。諸菩薩象。積善已深久。同行願。",
    "X07n0234_014:0713b02": "纔觀勝境。萬德頓圓。冥顯雙資。于何不可。△二類",
    "X07n0234_014:0713b03": "通。",
    "X07n0234_014:0713b04": "如此世界中普賢菩薩(至)一一塵中悉亦如是。",
    "X07n0234_014:0713b05": "△四現相作證分。然得益心喜。喜則地動。及有諸",
    "X07n0234_014:0713b06": "瑞。諸會聞竟得益故。現相居後。此會雖即未聞。已",
    "X07n0234_014:0713b07": "先得益。故先現瑞。以此會辨果。顯殊勝故。文四。初",
    "X07n0234_014:0713b08": "世界微動。",
    "X07n0234_014:0713b09": "爾時十方一切世界海(至)三昧力故悉皆微動。",
    "X07n0234_014:0713b10": "兼出瑞因。由因果二力。言微動者。是前相故。△二",
    "X07n0234_014:0713b11": "眾寶莊嚴。",
    "X07n0234_014:0713b12": "一一世界眾寶莊嚴。",
    "X07n0234_014:0713b13": "△三出音說法。",
    "X07n0234_014:0713b14": "及出妙音演說諸法。",
    "X07n0234_014:0713b15": "△四佛會雨寶。",
    "X07n0234_014:0713b16": "復於一切如來眾會道場海(至)周聞十方摩尼王雲。",
    "X07n0234_014:0713b17": "略舉十種。以顯無盡。前三。事相寶。後七。法化傳通",
    "X07n0234_014:0713b18": "寶。並是出世善根所生。△五毛光讚德分二。初結",
    "X07n0234_014:0713b19": "前生後。",
    "X07n0234_014:0713b20": "普雨如是十種大摩尼王雲(至)於光明中而說頌言。",
    "X07n0234_014:0713b21": "△二正說偈辭十頌。分三。初總述前定。",
    "X07n0234_014:0713b22": "普賢徧住於諸剎(至)無量三昧皆能入。",
    "X07n0234_014:0713b23": "△二別顯徧相分二初直述前徧。",
    "X07n0234_014:0713b24": "普賢恒以種種身(至)彼剎塵中悉亦然。",
    "X07n0234_014:0713c01": "△二舉因顯徧二。初緣力徧。",
    "X07n0234_014:0713c02": "所現三昧神通事毗盧遮那之願力。",
    "X07n0234_014:0713c03": "△二因力徧四。初即體而用。故徧。",
    "X07n0234_014:0713c04": "普賢身相如虗空(至)示現普身等一切。",
    "X07n0234_014:0713c05": "前半體。後半用。身相如空。法性身也。依真而住。法",
    "X07n0234_014:0713c06": "性土也。隨機普應。受用化也。問。法性身土。為別不",
    "X07n0234_014:0713c07": "別。別則不名法性。性無二故。不別則無能依所依。",
    "X07n0234_014:0713c08": "答。經論異說。統收法身。略有十種。土隨身顯。乃有",
    "X07n0234_014:0713c09": "五重。一依佛地論。唯以清淨法界。而為法身。亦以",
    "X07n0234_014:0713c10": "法性。而為其土。性雖一味。隨身土相。而分二別。智",
    "X07n0234_014:0713c11": "論云。在有情數中。名為佛性。在非情數中。名為法",
    "X07n0234_014:0713c12": "性。假說能所。而實無差。唯識云。雖此身土體無差",
    "X07n0234_014:0713c13": "別。而屬佛法。性相異故。謂法性屬佛。為法性身。法",
    "X07n0234_014:0713c14": "性屬法。為法性土。性隨相異。故云爾也。今言如虗",
    "X07n0234_014:0713c15": "空者。唯識論云。此之身土。俱非色攝。雖不可說形",
    "X07n0234_014:0713c16": "量大小。然隨事相。其量無邊。譬如虗空。徧一切處",
    "X07n0234_014:0713c17": "故。如虗空言。通喻身土。二或唯大智而為法身。所",
    "X07n0234_014:0713c18": "證真如。為法性土。故無性。攝論云。無垢無罣礙智。",
    "X07n0234_014:0713c19": "為法身故。若爾。云何言相如虗空。智體無礙。同虗",
    "X07n0234_014:0713c20": "空故。三亦智亦如。而為法身。梁攝論。及金光明。皆",
    "X07n0234_014:0713c21": "云唯如如。及如如智。獨存名法身故。此則身含如",
    "X07n0234_014:0713c22": "智。土則唯如。四境智雙泯。而為法身。經云。如來法",
    "X07n0234_014:0713c23": "身。非心非境。土亦隨爾。依於此義。諸契經中。皆說",
    "X07n0234_014:0713c24": "如來身土無二。此則依真之言。顯無能所。方曰依",
    "X07n0234_014:0714a01": "真成如空義。五此上四句。合為一無礙法身。隨說",
    "X07n0234_014:0714a02": "皆得。土。亦如之。六此上總別五句。相融形奪。泯茲",
    "X07n0234_014:0714a03": "五。說迥然無寄。以為法身。土亦如也。此上單就境",
    "X07n0234_014:0714a04": "智以辨。七通攝五分及悲願等。所行恒沙功德。無",
    "X07n0234_014:0714a05": "不皆是。此法身。收。以修生功德。必證理故。融攝無",
    "X07n0234_014:0714a06": "礙。即此所證真如體大。為法性土。依於此義。身土",
    "X07n0234_014:0714a07": "迥異。今言身相。即諸功德。言如虗空。即身之性。下",
    "X07n0234_014:0714a08": "經亦云。解如來身。非如虗空。一切功德。無量妙法。",
    "X07n0234_014:0714a09": "所圓滿故。八通收報化色相功德。無不皆是此法",
    "X07n0234_014:0714a10": "身收故。攝論中三十二相等。皆法身攝。然有三義。",
    "X07n0234_014:0714a11": "一相即如故。歸理法身。二智所現故。屬智法身。三",
    "X07n0234_014:0714a12": "當相。並是功德法故。名為法身。其所依土。則通性",
    "X07n0234_014:0714a13": "相。淨穢無礙。我此土淨。而汝不見。眾生見燒淨土",
    "X07n0234_014:0714a14": "不毀色。即是如相即非相。身土事理。交互依持。通",
    "X07n0234_014:0714a15": "有四句。謂色身依色相土。色身依法性土。法身依",
    "X07n0234_014:0714a16": "法性土。及依色相故。又以單雙互望。亦成五句。謂",
    "X07n0234_014:0714a17": "色相身依法性。色相土等。準以思之。此上猶通諸",
    "X07n0234_014:0714a18": "大乘教。九通攝三種世間。皆為一大法身。具十佛",
    "X07n0234_014:0714a19": "故。其三身等。並此中智。正覺攝故。土亦如之。即如",
    "X07n0234_014:0714a20": "空身。而示普身。于何不具。此唯華嚴。十上分權實。",
    "X07n0234_014:0714a21": "唯有第九。屬於此經。若據融攝。及攝同教。總前九",
    "X07n0234_014:0714a22": "義。為一總句。是謂如來無礙身土。普賢亦爾。隨義",
    "X07n0234_014:0714a23": "隱顯。不可累安。達者尋文。無生局見。上言土有五",
    "X07n0234_014:0714a24": "重者。一唯法性。屬前三身。二雙泯。屬於第四。三具",
    "X07n0234_014:0714b01": "性相。五六七八所依。四融三世間。屬於第九。五總",
    "X07n0234_014:0714b02": "前諸義。即第十依。△二大願故徧。",
    "X07n0234_014:0714b03": "普賢安住諸大願(至)分身住彼亦無量。",
    "X07n0234_014:0714b04": "兼顯徧於正中之依也。重重皆徧。今不見者。機不",
    "X07n0234_014:0714b05": "應故不見。即是虗空身故。亦徧不見處故。△三所",
    "X07n0234_014:0714b06": "現超勝。",
    "X07n0234_014:0714b07": "所現國土皆嚴淨(至)令其觀者悉得見。",
    "X07n0234_014:0714b08": "△四果德已滿不捨因門。",
    "X07n0234_014:0714b09": "一切佛智功德力(至)示己往昔菩提行。",
    "X07n0234_014:0714b10": "△三結所由。",
    "X07n0234_014:0714b11": "如是自在不思。議(至)佛光雲中讚功德。",
    "X07n0234_014:0714b12": "自在難思。現無不普。標入一定。實則普游。非佛光",
    "X07n0234_014:0714b13": "雲。安能讚述。△六大眾讚請分二。初說偈儀。",
    "X07n0234_014:0714b14": "爾時一切菩薩眾(至)承佛神力同聲讚言。",
    "X07n0234_014:0714b15": "前眾問佛。佛示法主。眾覩定起。故讚請普賢。前但",
    "X07n0234_014:0714b16": "舊眾。此通新舊。故云一切。所問同前。故但略舉。△",
    "X07n0234_014:0714b17": "十頌分三。初八歎主請彰其能說二。初歎普賢因",
    "X07n0234_014:0714b18": "果深廣德。明有說因。",
    "X07n0234_014:0714b19": "從諸佛法而出生(至)汝已嚴淨此法身。",
    "X07n0234_014:0714b20": "讚已淨法身。三句明因。一句明果。因有三義。一因",
    "X07n0234_014:0714b21": "修法生。義通緣了。二由大願起。即是緣因。三依如",
    "X07n0234_014:0714b22": "來藏。證真平等。此為正因。真如即是不空。虗空即",
    "X07n0234_014:0714b23": "是空藏。平等與藏。通上二義。",
    "X07n0234_014:0714b24": "一切佛剎眾會中(至)等照十方無不見。",
    "X07n0234_014:0714c01": "讚徧住佛剎。第三句徧因。餘皆徧相。因中具智莊",
    "X07n0234_014:0714c02": "嚴。故能等照。具功德嚴。令無不覩。",
    "X07n0234_014:0714c03": "普賢廣大功德海(至)悉能詣彼而明現。",
    "X07n0234_014:0714c04": "讚近諸佛。",
    "X07n0234_014:0714c05": "佛子我曹常見汝(至)一切國土微塵劫。",
    "X07n0234_014:0714c06": "讚常定。實境中者。不隨想轉故。曹者輩也。",
    "X07n0234_014:0714c07": "佛子能以普徧身(至)法界微塵無不入。",
    "X07n0234_014:0714c08": "讚度生曲盡。微塵者。細處有多眾生故。上五各讚",
    "X07n0234_014:0714c09": "一義。△二歎能徧塵剎雨法德。明有說果。",
    "X07n0234_014:0714c10": "入於法界一切塵(至)演說如來廣大法。",
    "X07n0234_014:0714c11": "讚常演大法。如空之言下喻廣大。前喻無盡無差。",
    "X07n0234_014:0714c12": "一切功德光明者(至)說佛所行無等法。",
    "X07n0234_014:0714c13": "讚說無等法。無等有二。一能說力勝。具二嚴故。二",
    "X07n0234_014:0714c14": "所說無等。說佛所行故。",
    "X07n0234_014:0714c15": "為度眾生於劫海(至)其音廣大靡不聞。",
    "X07n0234_014:0714c16": "舉因結果。顯德有由。曠劫因圓。故能雲雨說法。△",
    "X07n0234_014:0714c17": "二舉法請正陳所疑。",
    "X07n0234_014:0714c18": "國土云何得成立(至)願隨其義如實說。",
    "X07n0234_014:0714c19": "前品所問。雖有多門。統其要歸。莫過三種世。間故",
    "X07n0234_014:0714c20": "今三句。各顯其一。又前問。總該諸會。此令當會答",
    "X07n0234_014:0714c21": "故。△三歎眾請。明有堪聞之器。",
    "X07n0234_014:0714c22": "此中無量大眾海(至)一切諸佛皆隨喜。",
    "X07n0234_014:0714c23": "亦名自述。此有二義。一恭敬一心。內堪受法。二諸",
    "X07n0234_014:0714c24": "佛隨喜。外有勝緣。故應說也。說則上順佛心。下順",
    "X07n0234_014:0715a01": "物欲。",
    "X07n0234_014:0715a02": "○世界成就品第四",
    "X07n0234_014:0715a03": "△初來意者。前說緣既具。此下正陳所說。總明果",
    "X07n0234_014:0715a04": "相。答法界安立海問。故此品來。",
    "X07n0234_014:0715a05": "二釋名者。世謂三世。墮去來今故。界謂方分。有彼",
    "X07n0234_014:0715a06": "此故。又世謂隱覆。界亦分齊。謂諸有為可破壞世。",
    "X07n0234_014:0715a07": "即隱覆無為不可壞法。從真性起。同無為法。即隱",
    "X07n0234_014:0715a08": "覆有為可破壞世。各不相雜。是其分齊。故感娑婆",
    "X07n0234_014:0715a09": "者。對華藏而見娑婆。感華藏者。對娑婆而見華藏。",
    "X07n0234_014:0715a10": "言成就者。即能成之緣。謂十緣等。能所合目。若以",
    "X07n0234_014:0715a11": "世界之成就。即依主釋。準梵本。云世界海成就。下",
    "X07n0234_014:0715a12": "文辨海。譯人略也。意云。佛果依正。聞修方起。眾生",
    "X07n0234_014:0715a13": "業報。本自有之。故但標世界耳。",
    "X07n0234_014:0715a14": "三宗趣者。標列無邊勝德。廣釋所知世界海。為宗。",
    "X07n0234_014:0715a15": "然其意趣。乃有多種。一令諸菩薩。發大信解悟入。",
    "X07n0234_014:0715a16": "為趣。謂令知佛及菩薩大悲行海。廣覆無邊。盡眾",
    "X07n0234_014:0715a17": "生界。倣而行故。世界無邊。悉嚴淨故。眾生無邊。悉",
    "X07n0234_014:0715a18": "化度故。剎由心異。當淨自心及他心故。世界重重。",
    "X07n0234_014:0715a19": "無盡無盡。以大行願。悉充滿故。佛界生界。非一非",
    "X07n0234_014:0715a20": "異。能正了知。成大智故。未能了者。熏成種故。皆意",
    "X07n0234_014:0715a21": "趣也。亦為顯此深意。故此品來。故下頌云。離諸諂",
    "X07n0234_014:0715a22": "誑心清淨。常樂慈悲性歡喜。志欲廣大深信人。彼",
    "X07n0234_014:0715a23": "聞此法生欣悅。若不聞此無邊無盡無二之境。滯",
    "X07n0234_014:0715a24": "於權小。普賢行願何由可成。故普賢自說。為令眾",
    "X07n0234_014:0715b01": "生等文。皆是此品之意趣也。",
    "X07n0234_014:0715b02": "四釋文。三品正陳法海。於中分二。初二品明果。後",
    "X07n0234_014:0715b03": "一品辨因。然有二意。一約兼明。則前二品通答。前",
    "X07n0234_014:0715b04": "三十句果問。後一品答。前十句因問。說因為欲成",
    "X07n0234_014:0715b05": "果。從多而說。分名舉果。二將前二品。望前品末三",
    "X07n0234_014:0715b06": "問。通答依正。若望下。廣文。正明於依。傍顯於正。留",
    "X07n0234_014:0715b07": "其正報。後分廣明。於中。初品。通辨諸佛及諸眾生",
    "X07n0234_014:0715b08": "所有剎海。後品。別明本師之所嚴淨。又此品。明成",
    "X07n0234_014:0715b09": "剎之緣。後品別辨果相。故此品答安立之問。其中",
    "X07n0234_014:0715b10": "雖明形等。亦是緣故。今初分二。先總標綱要即為",
    "X07n0234_014:0715b11": "本。分二。初承力徧觀。",
    "X07n0234_014:0715b12": "爾時普賢菩薩摩訶薩(至)一切如來神變海。",
    "X07n0234_014:0715b13": "上入三昧。內契其源。今云徧觀。外審其相。十海之",
    "X07n0234_014:0715b14": "義。已如問釋。但小不次耳。但觀於十已。含餘三十。",
    "X07n0234_014:0715b15": "佛海之中。具身等故。大願之中。含因等故。△二牒",
    "X07n0234_014:0715b16": "問許說四。初牒問略歎二。初結前生後。",
    "X07n0234_014:0715b17": "如是觀察已普告一切道場眾海諸菩薩言。",
    "X07n0234_014:0715b18": "二正牒稱歎。即從後向前。牒上果問三十句也。初",
    "X07n0234_014:0715b19": "十句。牒上世界海等十問。觀乃觀海。歎乃歎智者。",
    "X07n0234_014:0715b20": "智之與海。反覆相成。謂前自智觀海。微細難知。唯",
    "X07n0234_014:0715b21": "佛智方能究盡。海難思故。佛智難思。佛智難思故。",
    "X07n0234_014:0715b22": "海為深廣。若爾。何不說智。而但說海。智離海境。安",
    "X07n0234_014:0715b23": "知其相。又表唯所證知。故但說海。十智望海。與問",
    "X07n0234_014:0715b24": "開合小異。名或小差。△二別釋。",
    "X07n0234_014:0715c01": "佛子諸佛世尊知一切(至)清淨智不可思議。",
    "X07n0234_014:0715c02": "前問及觀。但云世界海。今加成壞。望前與智中。亦",
    "X07n0234_014:0715c03": "有成壞之言。此乃廣略之異耳。言清淨智者。離所",
    "X07n0234_014:0715c04": "知障。決斷分明故。初句貫下。置清淨言。餘皆略也。",
    "X07n0234_014:0715c05": "然皆以多故。廣故。深故。細故。重疊難知。迥超言念。",
    "X07n0234_014:0715c06": "皆云不思議也。",
    "X07n0234_014:0715c07": "知一切眾生業海智不可思議。",
    "X07n0234_014:0715c08": "眾生。即報類差別。業。即善惡等殊。從此別義觀中。",
    "X07n0234_014:0715c09": "開為二句。而因果雖殊。同是所化眾生。故此及問。",
    "X07n0234_014:0715c10": "并與智中。並合為一。",
    "X07n0234_014:0715c11": "知一切法界安立海智不可思議。",
    "X07n0234_014:0715c12": "即世界都稱。或化眾生法。謂安立施設方便軌則",
    "X07n0234_014:0715c13": "等也。",
    "X07n0234_014:0715c14": "說一切無邊佛海智不可思議。",
    "X07n0234_014:0715c15": "能化諸佛。數量無邊。",
    "X07n0234_014:0715c16": "入一切欲解根海智不可思議。",
    "X07n0234_014:0715c17": "即所化根欲。差別難知。而問中。合在後之五海。五",
    "X07n0234_014:0715c18": "海皆須知根欲故。",
    "X07n0234_014:0715c19": "一念普知一切三世智不可思議。",
    "X07n0234_014:0715c20": "即所應之時。前就所觀。但云三世。今就佛智故。云",
    "X07n0234_014:0715c21": "一念能知。其問及與智。皆云佛解脫海者。以一念",
    "X07n0234_014:0715c22": "普知三世。是佛不思議解脫故。",
    "X07n0234_014:0715c23": "顯示一切如來無量願海智不可思議。",
    "X07n0234_014:0715c24": "稱性大願。為現身說法徧化之因故。前問。是名號",
    "X07n0234_014:0716a01": "海。及壽量海。與智之中。名普入法界一切世界海",
    "X07n0234_014:0716a02": "智。皆由願力故也。",
    "X07n0234_014:0716a03": "示現一切佛神變海智不可思議。",
    "X07n0234_014:0716a04": "應機作用。神變無方。",
    "X07n0234_014:0716a05": "轉法輪智不可思議。",
    "X07n0234_014:0716a06": "轉稱性大法輪海。若據問中。攝法輪海。在演說中。",
    "X07n0234_014:0716a07": "若約向觀。攝演說海。在法輪中。今此開二演說。",
    "X07n0234_014:0716a08": "建立演說海不可思議。",
    "X07n0234_014:0716a09": "謂隨方施設。言音差別。及法輪隨機故。與智中亦",
    "X07n0234_014:0716a10": "開。名佛音聲智。△二九句。牒上六根三業十問。",
    "X07n0234_014:0716a11": "清淨佛身不可思議。",
    "X07n0234_014:0716a12": "向十。約智明不思議。此下。直就法體。為不思議。又",
    "X07n0234_014:0716a13": "望前問。開合影略。顯無盡故。以總收別。但廣身光",
    "X07n0234_014:0716a14": "等上一句。應機之身。修短難測。",
    "X07n0234_014:0716a15": "無邊色相海普照明不可思議。",
    "X07n0234_014:0716a16": "現金銀等。色類無邊。",
    "X07n0234_014:0716a17": "相及隨好皆清淨不可思議。",
    "X07n0234_014:0716a18": "十蓮華藏剎塵數相好。過於此。",
    "X07n0234_014:0716a19": "無邊色相光明輪海具足清淨不可思議。",
    "X07n0234_014:0716a20": "圓光大小。隨機無盡。",
    "X07n0234_014:0716a21": "種種色相光明雲海不可思議。",
    "X07n0234_014:0716a22": "隨緣放光。色類非一。",
    "X07n0234_014:0716a23": "殊勝寶燄海不可思議。",
    "X07n0234_014:0716a24": "常光如燄。具眾寶色。",
    "X07n0234_014:0716b01": "成就言音海不可思議。",
    "X07n0234_014:0716b02": "圓音無盡。深廣難測。",
    "X07n0234_014:0716b03": "示現三種自在海調伏成熟一切眾生不可思議。",
    "X07n0234_014:0716b04": "三輪攝化。謂神足等。",
    "X07n0234_014:0716b05": "勇猛調伏諸眾生海無空過者不可思議。",
    "X07n0234_014:0716b06": "調令成益得果不空。然其調伏。曲有三種。一者。始",
    "X07n0234_014:0716b07": "終輭語。應將攝者而將攝故。二者。始終麤語。應折",
    "X07n0234_014:0716b08": "伏者而折伏故。三者。有時輭語有時麤語。應成熟",
    "X07n0234_014:0716b09": "者而成熟故。由具此三。故無空過。△三十句。牒上",
    "X07n0234_014:0716b10": "最初德用圓備十問。",
    "X07n0234_014:0716b11": "安住佛地不可思議(至)無能毀壞不可思議。",
    "X07n0234_014:0716b12": "前問中。略無變化及自在二句。以攝在無能攝取",
    "X07n0234_014:0716b13": "句中。義如前會。亦以前文十海有故。神變屬身。自",
    "X07n0234_014:0716b14": "在屬智。餘並可知。△二許說分齊。",
    "X07n0234_014:0716b15": "如是等一切法(至)威神力故具足宣說。",
    "X07n0234_014:0716b16": "謂具足說故。承佛力者。當會佛也。若言具者。何以",
    "X07n0234_014:0716b17": "下文。唯說安立及世界海耶。經來不盡故。又雖說",
    "X07n0234_014:0716b18": "二世界海。亦已通具三十句問。謂界必有生而依",
    "X07n0234_014:0716b19": "住故。有佛現故。安立異故。行業感故。餘可意求。△",
    "X07n0234_014:0716b20": "三說所成益。十句攝為五對。",
    "X07n0234_014:0716b21": "為令眾生入佛智慧海(至)功德海中得安住故。",
    "X07n0234_014:0716b22": "證智成福對。",
    "X07n0234_014:0716b23": "為令一切世界海(至)如來種性恒不斷故。",
    "X07n0234_014:0716b24": "嚴剎紹種對。亦即時處對。",
    "X07n0234_014:0716c01": "為令於一切世界海中(至)無量解海而演說故。",
    "X07n0234_014:0716c02": "顯義演教對。",
    "X07n0234_014:0716c03": "為令隨一切眾生諸根海(至)摧破一切障礙山故。",
    "X07n0234_014:0716c04": "生善滅惡對。",
    "X07n0234_014:0716c05": "為令隨一切眾生心行海(至)安住普賢願海中故。",
    "X07n0234_014:0716c06": "淨業普願對。此亦通為一經教起之所因也。此十",
    "X07n0234_014:0716c07": "亦對前十海十智。恐繁不會。△四讚勝誡聽二。長",
    "X07n0234_014:0716c08": "行辨意。十一句分二。初總標。",
    "X07n0234_014:0716c09": "是時普賢菩薩復欲令無量道場眾海生歡喜故。",
    "X07n0234_014:0716c10": "謂令聞法必生喜故。△二別顯喜義。亦為五對。",
    "X07n0234_014:0716c11": "令於一切法增長愛樂故令生廣大真實信解海故。",
    "X07n0234_014:0716c12": "樂法生信對。",
    "X07n0234_014:0716c13": "令淨治普門法界藏身故令安立普賢願海故。",
    "X07n0234_014:0716c14": "證性立願對。",
    "X07n0234_014:0716c15": "令淨治入三世平等智眼(至)一切世間藏大慧海故。",
    "X07n0234_014:0716c16": "了真入俗對。",
    "X07n0234_014:0716c17": "令生陀羅尼力持一切法輪(至)盡佛境界悉開示故。",
    "X07n0234_014:0716c18": "持法示佛對。",
    "X07n0234_014:0716c19": "令開闡一切如來法門故(至)廣大甚深一切智性故。",
    "X07n0234_014:0716c20": "開法增智對。",
    "X07n0234_014:0716c21": "即說頌言。",
    "X07n0234_014:0716c22": "△二正顯十頌分二。初八讚二。初佛出現意。",
    "X07n0234_014:0716c23": "智慧甚深功德海(至)出興一切諸國土。",
    "X07n0234_014:0716c24": "△二辨定法器三。初揀非器。",
    "X07n0234_014:0717a01": "佛境甚深難可思(至)不能通達佛所悟。",
    "X07n0234_014:0717a02": "△二辨法器。",
    "X07n0234_014:0717a03": "若有淨信賢固心(至)普賢行人方得悟。",
    "X07n0234_014:0717a04": "△三有一偈。結歸佛力。",
    "X07n0234_014:0717a05": "眾生廣大無有邊(至)毗盧遮那境界力。",
    "X07n0234_014:0717a06": "△二後二勸。",
    "X07n0234_014:0717a07": "一切剎土入我身(至)是無所行應諦聽。",
    "X07n0234_014:0717a08": "然通此十偈。亦是牒問以讚。前長行。總顯難思。此",
    "X07n0234_014:0717a09": "下略示難思之相。而三十句間列不次。含義並足。",
    "X07n0234_014:0717a10": "欲配委釋。恐厭繁文。△二廣陳本義。即是說分二。",
    "X07n0234_014:0717a11": "初結集生起。",
    "X07n0234_014:0717a12": "爾時普賢菩薩摩訶薩告諸大眾言。",
    "X07n0234_014:0717a13": "△二普賢顯說。於三十句果問中。廣釋世界安立",
    "X07n0234_014:0717a14": "海問。餘並攝之。文二。初標舉章門三。初立數顯同。",
    "X07n0234_014:0717a15": "諸佛子世界海有十種事(至)已說現說當說。",
    "X07n0234_014:0717a16": "先告佛子者。使時情注其耳目也。世界廣深。目之",
    "X07n0234_014:0717a17": "為海。謂積剎成種。積種成海。海無別體。世界都名。",
    "X07n0234_014:0717a18": "然事類廣多。略舉其十。以表無盡。三世同說。彰其",
    "X07n0234_014:0717a19": "要勝。又顯說決定無改易也。△二徵數列異。",
    "X07n0234_014:0717a20": "何者為十所謂世界海起具因緣。",
    "X07n0234_014:0717a21": "攬緣成立。",
    "X07n0234_014:0717a22": "世界海所依住。",
    "X07n0234_014:0717a23": "成已依住。",
    "X07n0234_014:0717a24": "世界海形狀。",
    "X07n0234_014:0717b01": "外狀區分。",
    "X07n0234_014:0717b02": "世界海體性。",
    "X07n0234_014:0717b03": "內體差別。",
    "X07n0234_014:0717b04": "世界海莊嚴。",
    "X07n0234_014:0717b05": "寶等莊嚴。",
    "X07n0234_014:0717b06": "世界海清淨。",
    "X07n0234_014:0717b07": "垢穢不生。",
    "X07n0234_014:0717b08": "世界海佛出興。",
    "X07n0234_014:0717b09": "佛出差殊。",
    "X07n0234_014:0717b10": "世界海劫住。",
    "X07n0234_014:0717b11": "劫住脩短。",
    "X07n0234_014:0717b12": "世界海劫轉變差別。",
    "X07n0234_014:0717b13": "隨業改變。",
    "X07n0234_014:0717b14": "世界海無差別門。",
    "X07n0234_014:0717b15": "包容必均。此十亦攝十八圓滿。後品當會。△三結",
    "X07n0234_014:0717b16": "略顯廣。",
    "X07n0234_014:0717b17": "諸佛子略說世界海(至)已說現說當說。",
    "X07n0234_014:0717b18": "言世界海塵者。智猶難測。言豈具陳。非證法雲。安",
    "X07n0234_014:0717b19": "受茲說。然上十事。於一一剎。多少不定。具緣一種。",
    "X07n0234_014:0717b20": "或一。或二。或三。或多。或成四句。謂一成一。一成一",
    "X07n0234_014:0717b21": "切等。清淨一種。或一。或多。或亦無定。以有純穢剎",
    "X07n0234_014:0717b22": "故。其次七事。各各唯一。謂依空住者。非依光等故。",
    "X07n0234_014:0717b23": "餘準思之。其無差別。一切皆具。以約體性平等。佛",
    "X07n0234_014:0717b24": "力融攝。故說無差。所以染淨皆具也。有云。一切世",
    "X07n0234_014:0717c01": "界。相望互同。名無差者。則違下結文。結云。一一世",
    "X07n0234_014:0717c02": "界海。有世界海塵數。無差別故。若依相望互同。則",
    "X07n0234_014:0717c03": "無有差別之事。若將此十。望剎種者。具緣一種。多",
    "X07n0234_014:0717c04": "少不定。不得云一。以其種中。含有多類剎故。清淨",
    "X07n0234_014:0717c05": "一事。不得定言有無。以其種中。必含淨穢故。其無",
    "X07n0234_014:0717c06": "差別多少亦均。佛出刧住。隨業轉變。不得云一。依",
    "X07n0234_014:0717c07": "形體嚴。不得云多。以其剎種別有體等故。若以此",
    "X07n0234_014:0717c08": "十。獨望剎海形體依住莊嚴等四。許其唯一。餘必",
    "X07n0234_014:0717c09": "兼多故。經云一一世界海有種種形故。今言有世",
    "X07n0234_014:0717c10": "界海塵數者。約融攝無盡之說也。有云。約一一剎",
    "X07n0234_014:0717c11": "海中所有諸剎。各各一因等故。有剎海塵數者。孟",
    "X07n0234_014:0717c12": "浪之甚。何者。且如剎海中剎雖多。豈如剎海盡末",
    "X07n0234_014:0717c13": "為塵之多。若欲相同。即一塵一緣。方得相似。何得",
    "X07n0234_014:0717c14": "以一剎一緣。充一剎多塵之數。況積具緣等十。有",
    "X07n0234_014:0717c15": "剎海之塵。其一具緣。自有剎海塵數。是則通有剎",
    "X07n0234_014:0717c16": "海微塵。數箇剎海微塵數矣。一剎一緣。一依一體。",
    "X07n0234_014:0717c17": "安得充耶。亦不得言通一切世界海說。以下依住",
    "X07n0234_014:0717c18": "云一一世界海。有世界海塵數所依住故。△二依",
    "X07n0234_014:0717c19": "章別釋者。十事不同。則為十段。皆有初起具因緣",
    "X07n0234_014:0717c20": "二。初長行三。初標。",
    "X07n0234_014:0717c21": "諸佛子略說以十種因緣(至)已成現成當成。",
    "X07n0234_014:0717c22": "略舉十種。通成三世一切佛剎。△二釋。然佛土之",
    "X07n0234_014:0717c23": "義。雖有多種。不出其三。一法性土。二受用土。三變",
    "X07n0234_014:0717c24": "化土。若開受用。有自。有他。則成四土。統唯二種。謂",
    "X07n0234_014:0718a01": "淨及穢。或性及相。融而為一。有異餘宗。又此淨土。",
    "X07n0234_014:0718a02": "一質不成。淨穢虧盈。異質不成。一理齊平。有質不",
    "X07n0234_014:0718a03": "成。搜源則冥。無質不成。緣起萬形。故形奪圓融。無",
    "X07n0234_014:0718a04": "有障礙。土既不等。因緣亦殊。今文十中分三。初三",
    "X07n0234_014:0718a05": "通顯。",
    "X07n0234_014:0718a06": "何者為十所謂如來神力故。",
    "X07n0234_014:0718a07": "謂一切淨穢等土。皆是如來通慧力成。為物而取。",
    "X07n0234_014:0718a08": "擬將普應。佛應統之。皆稱佛土故。蓮華藏海。佛所",
    "X07n0234_014:0718a09": "嚴淨。而內含淨穢。然就佛言之。無國不淨。既即穢",
    "X07n0234_014:0718a10": "而淨。故不思議。",
    "X07n0234_014:0718a11": "法應如是故。",
    "X07n0234_014:0718a12": "梵云達磨多。此云法爾。或曰法性。若是法性。即以",
    "X07n0234_014:0718a13": "本識如來藏身。為所依持。恒□變起外諸器界。若",
    "X07n0234_014:0718a14": "云法爾者。謂有問言。何以諸佛眾生。起於剎土。答",
    "X07n0234_014:0718a15": "云。法應如是。不可致詰。若會此二。謂法應如是。藏",
    "X07n0234_014:0718a16": "識變起。",
    "X07n0234_014:0718a17": "一切眾生行業故。",
    "X07n0234_014:0718a18": "業有善惡。國有淨穢。故淨名以萬行為因。又云。眾",
    "X07n0234_014:0718a19": "生之類。是菩薩佛土。謂法性雖一。隨業成異。佛隨",
    "X07n0234_014:0718a20": "異類。取土攝生。涅槃微善。觀經三心等。其類非一。",
    "X07n0234_014:0718a21": "上三。初因。二緣。三因。△二四別明。有因有緣。",
    "X07n0234_014:0718a22": "一切菩薩成一切智所得故。",
    "X07n0234_014:0718a23": "自受用土因。大圓鏡智之所成故。",
    "X07n0234_014:0718a24": "一切眾生及諸菩薩同集善根故。",
    "X07n0234_014:0718b01": "變化土因。謂眾生菩薩。共搆一緣。各隨行業。來生",
    "X07n0234_014:0718b02": "其國。凡聖同居。下二他受用土因。",
    "X07n0234_014:0718b03": "一切菩薩嚴淨國土願力故。",
    "X07n0234_014:0718b04": "即初地已上。如十大願中。修淨土願。是也。",
    "X07n0234_014:0718b05": "一切菩薩成就不退行願故。",
    "X07n0234_014:0718b06": "即八地已上。功用不退行之所成故。八地中有淨",
    "X07n0234_014:0718b07": "土分。△三後三融攝轉變。通於因緣。",
    "X07n0234_014:0718b08": "一切菩薩清淨勝解自在故。",
    "X07n0234_014:0718b09": "即八地已上。攪大海為酥酪。變大地為黃金。以染",
    "X07n0234_014:0718b10": "為淨。以淨為染。自在攝生故。十自在中。有剎自在。",
    "X07n0234_014:0718b11": "窮其因者。清淨勝解。勝解印持。隨心變故。",
    "X07n0234_014:0718b12": "一切如來善根所流(至)成道時自在勢力故。",
    "X07n0234_014:0718b13": "謂成正覺時。其身充滿十方世界微塵剎土。念劫",
    "X07n0234_014:0718b14": "圓融。一時成立。由二種因。一善根所流。語因中也。",
    "X07n0234_014:0718b15": "二成道勢力。明果用也。此一受用變化相融也。即",
    "X07n0234_014:0718b16": "如經初即摩竭陀地堅固等。",
    "X07n0234_014:0718b17": "普賢菩薩自在願力故。",
    "X07n0234_014:0718b18": "無問成與不成。常能融攝。又前妙覺。此是等覺。其",
    "X07n0234_014:0718b19": "法性土。通為諸土之體。窮其因而為有助。謂法爾",
    "X07n0234_014:0718b20": "為其正因。以一切智。及總以諸因而為緣因故。其",
    "X07n0234_014:0718b21": "後三。亦融前土。非有別體。又此十事。展轉生起。謂",
    "X07n0234_014:0718b22": "諸佛土。總由佛力。何以由之。法如是故。法爾云何",
    "X07n0234_014:0718b23": "而有異耶。業不同故。眾生由業。佛復由何成。一切",
    "X07n0234_014:0718b24": "智之所變故。生佛有異。何以凡聖同居。同搆一緣",
    "X07n0234_014:0718c01": "故。何以復有純菩薩國。菩薩願行力故。既由行業。",
    "X07n0234_014:0718c02": "何可轉變。勝解自在故。云何復得融攝重重。佛及",
    "X07n0234_014:0718c03": "普賢自在力故。△三結。",
    "X07n0234_014:0718c04": "諸佛子是為略說十種因緣(至)有世界海微塵數。",
    "X07n0234_014:0718c05": "結略顯廣。如前已釋。△二偈頌。多以果顯因。文有",
    "X07n0234_014:0718c06": "九偈。束為八段。初一頌佛神力。",
    "X07n0234_014:0718c07": "爾時普賢菩薩欲重宣其義(至)觀察十方而說頌言。",
    "X07n0234_014:0718c08": "所說無邊眾剎海(至)智慧神通力如是。",
    "X07n0234_014:0718c09": "據此無邊剎海。皆遮那嚴淨。則下嚴華藏。猶是分",
    "X07n0234_014:0718c10": "明。理實而言。願周法界。△二一超頌眾生菩薩同",
    "X07n0234_014:0718c11": "集善根。",
    "X07n0234_014:0718c12": "菩薩修行諸願海(至)菩薩國土徧十方。",
    "X07n0234_014:0718c13": "△三頌第四成一切智。自受用土因。",
    "X07n0234_014:0718c14": "菩薩趣於一切智(至)廣大剎土皆成就。",
    "X07n0234_014:0718c15": "前半因。後半果。成惟識云。大圓鏡智相應淨識。由",
    "X07n0234_014:0718c16": "昔所修自利無漏。純淨佛土。因緣成熟。從初成佛。",
    "X07n0234_014:0718c17": "盡未來際。相續變為純淨佛土。周圓無際。眾寶莊",
    "X07n0234_014:0718c18": "嚴。配經可見。△四頌第六嚴淨願力。及第七不退",
    "X07n0234_014:0718c19": "行願。",
    "X07n0234_014:0718c20": "修諸行海無有邊(至)一一土經無量劫。",
    "X07n0234_014:0718c21": "修諸行海無有邊者。論云。謂平等性智大慈悲力。",
    "X07n0234_014:0718c22": "由昔所修利他無漏。純淨佛土因緣成熟。隨住十",
    "X07n0234_014:0718c23": "地菩薩所宜。變為淨土。或大。或劣。或勝。前後改變。",
    "X07n0234_014:0718c24": "上經雖云願力。非無有行。為分功用有無。長行成",
    "X07n0234_014:0719a01": "其二句。皆他受用。故偈為一。初句頌第六。次句頌",
    "X07n0234_014:0719a02": "第七。以八地已上。念念入法流。心心趣佛境故。後",
    "X07n0234_014:0719a03": "之半偈。通其二文。△五一偈。却頌第三眾生行業。",
    "X07n0234_014:0719a04": "眾生煩惱所擾濁(至)一切剎海斯成立。",
    "X07n0234_014:0719a05": "加造業因。煩惱所擾。造於穢剎。欲樂非一。感土有",
    "X07n0234_014:0719a06": "殊。前與菩薩同修。必多善業故。此明於煩惱。△六",
    "X07n0234_014:0719a07": "頌菩薩勝解。",
    "X07n0234_014:0719a08": "佛子剎海莊嚴藏(至)十方所住咸如是。",
    "X07n0234_014:0719a09": "△七有一頌。超頌普賢願力。",
    "X07n0234_014:0719a10": "菩薩能修普賢行(至)清淨廣大如虗空。",
    "X07n0234_014:0719a11": "以普賢有三。一位前普賢。但發普賢心。即是非今",
    "X07n0234_014:0719a12": "所用。二位中普賢。即等覺位故。此居佛前。三位後",
    "X07n0234_014:0719a13": "普賢。謂得果不捨因行。故長行居後。△八有二頌。",
    "X07n0234_014:0719a14": "却頌如來自在。",
    "X07n0234_014:0719a15": "等虗空界現神通(至)此是毗盧所嚴淨。",
    "X07n0234_014:0719a16": "前偈頌果用。後偈頌善流。略不頌法爾。法爾。即是",
    "X07n0234_014:0719a17": "法法性故略之。又第七偈。□□有依。第八偈。正中",
    "X07n0234_014:0719a18": "有依。第九偈。融於三世。故三共□融攝無礙。然其",
    "X07n0234_014:0719a19": "無礙。通有十種。諸教說土。或謂但是無常。或云心",
    "X07n0234_014:0719a20": "變。理事懸隔。多一不融。故今經宗要辨無礙。一理",
    "X07n0234_014:0719a21": "事無礙。謂全同真性。而剎相宛然。經云華藏世界",
    "X07n0234_014:0719a22": "海。法界無差別。莊嚴悉清淨故。二成壞無礙。謂成",
    "X07n0234_014:0719a23": "即壞。壞即成等。三廣陿無礙。不壞相而普周故。經",
    "X07n0234_014:0719a24": "云體相如本無差別。無量國土悉周徧等。四相入",
    "X07n0234_014:0719b01": "無礙。下文云。以一剎種入一切。一切入一亦無餘。",
    "X07n0234_014:0719b02": "及此文云。身包一切等。其文非一。亦是一多無礙。",
    "X07n0234_014:0719b03": "五相即無礙。文云。無量世界即一界故。六微細無",
    "X07n0234_014:0719b04": "礙。經云清淨珠王布若雲。炳然顯現諸佛影等。七",
    "X07n0234_014:0719b05": "隱顯無礙。謂染淨異類隱顯等殊。見不同故。八重",
    "X07n0234_014:0719b06": "現無礙。謂於塵中見一切剎。剎內塵中。見剎亦然。",
    "X07n0234_014:0719b07": "重重無盡。如帝網故。九主伴無礙。凡一世界。必有",
    "X07n0234_014:0719b08": "一切。以為眷屬。下經云。毗盧遮那昔所行。種種剎",
    "X07n0234_014:0719b09": "海皆清淨。種種剎即眷屬也。十時處無礙。謂或於",
    "X07n0234_014:0719b10": "一剎。現三世劫。或於一念。現無量剎。如今第九偈",
    "X07n0234_014:0719b11": "文。又下文云。三世所有諸莊嚴。摩尼果中皆顯現。",
    "X07n0234_014:0719b12": "此十無礙。同時具足。自在難知。散在諸文。可以六",
    "X07n0234_014:0719b13": "相融之。",
    "X07n0234_014:0719b15": "大方廣佛華嚴經疏卷第十四"
}