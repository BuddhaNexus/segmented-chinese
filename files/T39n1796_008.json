{
    "T39n1796_008:0659b10": "大毘盧遮那成佛經疏卷第八",
    "T39n1796_008:0659b12": "沙門一行阿闍梨記",
    "T39n1796_008:0659b13": "入漫荼羅具緣品第二之餘",
    "T39n1796_008:0659b14": "[0659b14] 經云。或以心供養。一切皆作之者。如世尊說。",
    "T39n1796_008:0659b15": "諸供養中心最為上如。前一一供物。皆當運",
    "T39n1796_008:0659b16": "心遍及法界。以真言祕印持之。如供養次第",
    "T39n1796_008:0659b17": "中廣說。或觀大寶樹王遍覆一切世界。如花",
    "T39n1796_008:0659b18": "嚴菩提樹王之相具足莊嚴。隨一一所須受",
    "T39n1796_008:0659b19": "用之具。悉於中出無有窮盡。遍至一切賢聖",
    "T39n1796_008:0659b20": "前。廣大供養并普濟一切眾生。如是運心已。",
    "T39n1796_008:0659b21": "當用虛空藏轉明妃加持。自然隨意成就也。",
    "T39n1796_008:0659b22": "次說吉祥瓶法。當用金銀等寶。乃至無者。應",
    "T39n1796_008:0659b23": "以瓷或淨瓦為之。極令圓滿端正又不洩漏。",
    "T39n1796_008:0659b24": "如毘尼中方便觀漉淨水盛滿其中。內五寶",
    "T39n1796_008:0659b25": "五穀五藥於瞿。醯中說之然此。五藥夫皆出",
    "T39n1796_008:0659b26": "五天此方不。能遍有也取如。前所說諸塗",
    "T39n1796_008:0659b27": "香末和水。兼置龍腦牛黃。於瓶口捽以寶",
    "T39n1796_008:0659b28": "花。或隨方土所有名花。取其花果條葉茷好",
    "T39n1796_008:0659b29": "圓具者。使間錯垂布令極端嚴。以彩繒纏",
    "T39n1796_008:0659c01": "頸并繫花鬘塗以眾香。結護作淨方便。亦如",
    "T39n1796_008:0659c02": "供養次第中說。中胎藏當安五瓶。最中大日",
    "T39n1796_008:0659c03": "瓶安在花臺。餘置外花&#x8603;中。凡獻中胎食",
    "T39n1796_008:0659c04": "時。四佛四菩薩各隨本座。在花臺內。奉毘盧",
    "T39n1796_008:0659c05": "遮那者。置花臺前也。若有力者。於一一尊所",
    "T39n1796_008:0659c06": "皆置一瓶。如不能爾。隨內外方於上首諸尊",
    "T39n1796_008:0659c07": "處置之。其四門處各置一一瓶。四角各置一",
    "T39n1796_008:0659c08": "瓶。通門外別有一瓶。用降三世真言印加持",
    "T39n1796_008:0659c09": "之。擬出入時灑身自護。及召弟子入時亦用",
    "T39n1796_008:0659c10": "灑之。護摩處又別置一瓶。大略可百餘瓶者",
    "T39n1796_008:0659c11": "也。[0659c11] 經云。六瓶者。是最少之限。當於中胎四方",
    "T39n1796_008:0659c12": "各置其一。其門外一瓶必定不得。闕之若用",
    "T39n1796_008:0659c13": "十八瓶者。中胎置一瓶。第二院大勤勇處。蓮",
    "T39n1796_008:0659c14": "花金剛類主。及門凡四瓶第二院四大菩薩。",
    "T39n1796_008:0659c15": "謂文殊等各置一。瓶外院四門四角及門外。",
    "T39n1796_008:0659c16": "者用之適。足所欲受灌頂者若。多各隨人數",
    "T39n1796_008:0659c17": "令造一瓶。不得闕少也。如香水瓶者。諸閼",
    "T39n1796_008:0659c18": "伽器亦然。當用金銀白&#x7460;璃等為垸。乃至商",
    "T39n1796_008:0659c19": "佉熟銅石木。或以樹葉新瓦。盛眾香水置諸",
    "T39n1796_008:0659c20": "名花。如前所置瓶處亦一一置之。又當於諸",
    "T39n1796_008:0659c21": "尊處各奉淨衣。如前所說。上首諸尊亦准獻",
    "T39n1796_008:0659c22": "食法倍增已。故云各奉兼服。若不能辦者。但",
    "T39n1796_008:0659c23": "於上首諸尊處置之。或以箱篋隨其所有。置",
    "T39n1796_008:0659c24": "在中胎院內。運心供養一切諸尊。凡獻中胎",
    "T39n1796_008:0659c25": "供具。當置胎外一重空界中。若獻無名諸尊。",
    "T39n1796_008:0659c26": "當置三重界緣之內。又供養時。先當奉閼伽",
    "T39n1796_008:0659c27": "水。次獻塗香。次獻花燒香飲食。後獻燈明。經",
    "T39n1796_008:0659c28": "文先後不次也。復次若深祕釋者。塗香是淨",
    "T39n1796_008:0659c29": "義。如世間塗香。能淨垢穢息除熱惱。今行者",
    "T39n1796_008:0660a01": "以等虛空閼伽洗滌菩提心中百六十種戲論",
    "T39n1796_008:0660a02": "之垢。以住無為戒塗之。生死熱惱除滅得清",
    "T39n1796_008:0660a03": "涼性。故曰塗香。所謂花者。是從慈悲生義。即",
    "T39n1796_008:0660a04": "此淨心種子於大悲胎藏中。萬行開敷莊嚴",
    "T39n1796_008:0660a05": "佛菩提樹。故說為花。燒香是遍至法界義。如",
    "T39n1796_008:0660a06": "天樹王開敷時。香氣逆風順風自然遍布。菩",
    "T39n1796_008:0660a07": "提香亦爾。隨一一功德。即為慧火所焚。解脫",
    "T39n1796_008:0660a08": "風所吹。隨悲願力。自在而轉普熏一切。故曰",
    "T39n1796_008:0660a09": "燒香。飲食是無上甘露不生不死之味。若服",
    "T39n1796_008:0660a10": "此果德成熟更無過上味時。即名入證。故說",
    "T39n1796_008:0660a11": "為食。所謂燈者。是如來光明破暗之義。言至",
    "T39n1796_008:0660a12": "果地時心障都盡。轉無盡慧遍照眾生。故說",
    "T39n1796_008:0660a13": "為燈若&#x7AEA;說者。一一地中皆具如是五義。若",
    "T39n1796_008:0660a14": "橫說者。一一門中皆具如是五義。例如上文",
    "T39n1796_008:0660a15": "所明諸食。雖適口則一然。隨調膳人身手。有",
    "T39n1796_008:0660a16": "種種滋味不同。餘香花等當知例爾。若行者",
    "T39n1796_008:0660a17": "善能以五字門。作金剛舞戲普應眾生。譬如",
    "T39n1796_008:0660a18": "和五味布五綵。韻五音調五藥。雖性分不過",
    "T39n1796_008:0660a19": "五種。而千變萬化巧轉不窮。當知是人則解",
    "T39n1796_008:0660a20": "塗香三昧義。亦解花三昧燒香三昧。飲食燈",
    "T39n1796_008:0660a21": "明三昧義。亦解此五種陀羅尼義。以如是種",
    "T39n1796_008:0660a22": "種法門供具。供養心王如來。能令諸尊歡喜",
    "T39n1796_008:0660a23": "所求必獲。若以此中意趣。反觀世諦香花等。",
    "T39n1796_008:0660a24": "自然知彼色香性分所應用處。無量方便觸",
    "T39n1796_008:0660a25": "物而生也。[0660a25] 經云。如是修供養。次引應度者。以",
    "T39n1796_008:0660a26": "下明正作法時。加持教受支分及護摩支分。",
    "T39n1796_008:0660a27": "就加持教授中。凡答金剛手三問所謂云何",
    "T39n1796_008:0660a28": "引弟子。云何令灌頂。云何供養師。問此三句",
    "T39n1796_008:0660a29": "訖已。方問護摩處。今此答中先說引弟子了。",
    "T39n1796_008:0660b01": "即明護摩。方答所餘二句。然護摩通一切法",
    "T39n1796_008:0660b02": "事中。非但加持弟子而已。故宜別作一種支",
    "T39n1796_008:0660b03": "分也。於前卷中。已明第七夜正作法時畫漫",
    "T39n1796_008:0660b04": "荼羅位。中間別明所要支分。是以文勢間斷。",
    "T39n1796_008:0660b05": "今更承躡前文。作次第說之。阿闍梨既畫",
    "T39n1796_008:0660b06": "漫荼羅竟。周遍觀察知已圓備。方出外如法",
    "T39n1796_008:0660b07": "灑淨。如前運心普禮一切如來。懺悔歸依自淨",
    "T39n1796_008:0660b08": "三業。然後依供養法。結結三昧耶明等以",
    "T39n1796_008:0660b09": "護其身。其諸供養物。亦以無動真言去垢辟",
    "T39n1796_008:0660b10": "除清淨。如法素具而預備之。又當被服金剛",
    "T39n1796_008:0660b11": "甲等使一一如法。阿闍梨言。作如來身時用",
    "T39n1796_008:0660b12": "如來甲。作金剛身時用金剛甲。當轉換用之。",
    "T39n1796_008:0660b13": "又准蘇悉地等。以如來肉髻圓光諸相。而自",
    "T39n1796_008:0660b14": "嚴身尤善。或可通用。或成辦諸事真言作之。",
    "T39n1796_008:0660b15": "如是作已。然後向漫荼羅位。隨其所應而坐。",
    "T39n1796_008:0660b16": "住於瑜伽。先用囉字門遍淨其心。次復淨道",
    "T39n1796_008:0660b17": "場地。悉除眾患相同虛空。然後以訶字起大",
    "T39n1796_008:0660b18": "風輪。於風輪上。以&#x56A9;字起香水海。即用阿字",
    "T39n1796_008:0660b19": "門。起金剛地妙高山王。當知此漫荼羅。即在",
    "T39n1796_008:0660b20": "其上。如供養次第中方便。觀作種種莊嚴。以",
    "T39n1796_008:0660b21": "虛空藏持之。次於一一漫荼羅諸尊位上。各",
    "T39n1796_008:0660b22": "觀本種子字。從此諸字皆轉作本尊身。若彼",
    "T39n1796_008:0660b23": "阿闍梨。觀道未融恐延時節者。但於中胎蓮",
    "T39n1796_008:0660b24": "花臺上。而觀阿字。字門出無量光遍照諸尊",
    "T39n1796_008:0660b25": "座位。爾時諸尊即現。爾時以方便。轉觀如是",
    "T39n1796_008:0660b26": "諸尊與我身無二無別。即是諸尊即在身中。",
    "T39n1796_008:0660b27": "阿闍梨言。若行者未住瑜伽。云何能造如是",
    "T39n1796_008:0660b28": "壇法。乃至初建立時。已觀在身中然後圖畫。",
    "T39n1796_008:0660b29": "若深行阿闍梨。則常與如是大悲胎藏聖眾",
    "T39n1796_008:0660c01": "共俱。亦證知即是我心。同彼十緣生句畢竟",
    "T39n1796_008:0660c02": "不可得也。即觀本尊已。次更運心作種種寶",
    "T39n1796_008:0660c03": "乘。以不動真言印加持。以此奉迎眾聖及淨",
    "T39n1796_008:0660c04": "治道路。次作請召。瞿醯云。當各以本真言奉",
    "T39n1796_008:0660c05": "請。或以漫荼羅主真言都請諸尊。或依本教",
    "T39n1796_008:0660c06": "所說。當隨意廣略。兼用召請真言印也。又此",
    "T39n1796_008:0660c07": "經宗。即於本座受請。還以不來相而來至此",
    "T39n1796_008:0660c08": "道場。不同&#x9E81;方便中有此彼之相。大眾集已。",
    "T39n1796_008:0660c09": "當用無動明遣除障者。即示三種三昧耶而",
    "T39n1796_008:0660c10": "作加持。次當奉閼伽水及與敷座。而作是言。",
    "T39n1796_008:0660c11": "善來世尊善來世尊。以本願力而來降赴。願",
    "T39n1796_008:0660c12": "垂加持。受斯所請及與微供。大慈悲故唯垂",
    "T39n1796_008:0660c13": "納受。時阿闍梨欲作金剛事故。更以無動慧",
    "T39n1796_008:0660c14": "刀自除身障。轉作金剛薩埵降伏魔業。仍以",
    "T39n1796_008:0660c15": "慧刀結諸方界。復更以如來大界真言印。重",
    "T39n1796_008:0660c16": "結周界。以四大護各護一方。又持無堪忍大",
    "T39n1796_008:0660c17": "護皆普護之。阿闍梨言。凡造漫茶羅。從初已",
    "T39n1796_008:0660c18": "來即用不動尊。或以降三世尊護持是地。中",
    "T39n1796_008:0660c19": "間每持誦時。即如法結界了還解之。至作法",
    "T39n1796_008:0660c20": "夜。更劑金剛線內具足結界。其灌頂護摩壇",
    "T39n1796_008:0660c21": "處。當於漫荼羅外。更以線為周域。令與內",
    "T39n1796_008:0660c22": "界相通。并置所出入門。漫荼羅外界。普以金",
    "T39n1796_008:0660c23": "剛線圍斷者。至護摩供養時。亦當運心。於通",
    "T39n1796_008:0660c24": "門之所舉上金剛線。令通諸尊來往。又結界",
    "T39n1796_008:0660c25": "時。但當於本座處如常作法。若欲行遶一匝",
    "T39n1796_008:0660c26": "而結周界者。亦皆成就。若結界了忽爾妄念",
    "T39n1796_008:0660c27": "故。界破或種種魔事起。即當念持無堪忍大",
    "T39n1796_008:0660c28": "護。若欲令一切時無障者。其周界及供物等。",
    "T39n1796_008:0660c29": "皆先用大護護之。後時障起又當更用也。次",
    "T39n1796_008:0661a01": "當作禮奉閼伽水。以大慧刀遍灑諸供養具。",
    "T39n1796_008:0661a02": "淨以不思議法界心。若獻塗香時。即當住塗",
    "T39n1796_008:0661a03": "香真言持之。次第供養時。又一一加以彼尊",
    "T39n1796_008:0661a04": "真言。或通或別。或以自所持者。其餘供物例",
    "T39n1796_008:0661a05": "爾。復當作心供養法。持以虛空藏明。及以金",
    "T39n1796_008:0661a06": "剛阿利沙吟諷讚歎。次又出外施曠野鬼神",
    "T39n1796_008:0661a07": "食。據圖。於東門外施毘那野迦。南門外施&#x8616;",
    "T39n1796_008:0661a08": "[口*栗]何。是魅鬼著人者。西門外施蘗囉。是行疾",
    "T39n1796_008:0661a09": "疫者。北門外施荼吉爾。於門之左右各置四",
    "T39n1796_008:0661a10": "位。然瞿醯云。皆是羅剎毘舍遮部多。諸食噉",
    "T39n1796_008:0661a11": "血肉者。種種非人之類。或居地者或居樹林",
    "T39n1796_008:0661a12": "者。及以心所念著。各隨本方召集而遍施之。",
    "T39n1796_008:0661a13": "一切緣漫茶羅供養之食。悉皆取之和合一",
    "T39n1796_008:0661a14": "處。并及諸香花等。亦皆別出其分共置一處。",
    "T39n1796_008:0661a15": "阿闍梨當起大悲無限法施之心。於瑜伽中。",
    "T39n1796_008:0661a16": "觀作種種受用之具。亦以虛空藏轉明加持。",
    "T39n1796_008:0661a17": "而周散施。此諸鬼神受食。不作漫茶羅障",
    "T39n1796_008:0661a18": "也。當從東方為首。次往南西北方。如是一周",
    "T39n1796_008:0661a19": "竟。又施東北方。次往東南方西南方西北方。",
    "T39n1796_008:0661a20": "又一周竟。復至壇東施上方鬼神食。次往壇",
    "T39n1796_008:0661a21": "西施下方鬼神食。大凡三遍下食。於諸法事",
    "T39n1796_008:0661a22": "中此法尤難。當爾或自現種種極可畏形。或",
    "T39n1796_008:0661a23": "聞大聲雷震野干吼等。如是種種異相。阿闍",
    "T39n1796_008:0661a24": "梨當自好安心。又欲施時。先更防護其身使",
    "T39n1796_008:0661a25": "一一如法。若彼食盡更求者。應復施之務使",
    "T39n1796_008:0661a26": "豐厚。令其歡喜。若物少者但隨所有而已。凡",
    "T39n1796_008:0661a27": "壇中獻物。亦當以平等之心。不得有所匱闕。",
    "T39n1796_008:0661a28": "瞿醯云。若行食時錯誤闕少。即應補之仍乞",
    "T39n1796_008:0661a29": "歡喜。所行食類若不遍者。應以餘物充數也。",
    "T39n1796_008:0661b01": "施諸方食都竟。洗手灑淨。於門前燒香供養。",
    "T39n1796_008:0661b02": "次入於內奉獻閼伽燒香。運心奉獻衣服以",
    "T39n1796_008:0661b03": "為儭施。然後住瑜伽座。以五輪字持身。首置",
    "T39n1796_008:0661b04": "百光遍照王。以無垢眼觀自心花臺本不生",
    "T39n1796_008:0661b05": "字。方作普門持誦。先於毘盧遮那心月中炳",
    "T39n1796_008:0661b06": "現真言。而後誦持并示密印。周遍中胎藏已。",
    "T39n1796_008:0661b07": "次及第二院諸尊。乃至終竟。或一一現前觀",
    "T39n1796_008:0661b08": "之而作持誦。或自身作彼本尊。於其心月。現",
    "T39n1796_008:0661b09": "真言字而作持誦。乃至頓作漫荼羅身。而作",
    "T39n1796_008:0661b10": "持誦。隨行者觀。心勢力。若不能爾者。當以一",
    "T39n1796_008:0661b11": "心誦部主真言百遍。所餘上首諸尊各誦七",
    "T39n1796_008:0661b12": "遍。并作彼印也。具如供養次第中說。阿闍梨",
    "T39n1796_008:0661b13": "如是作法畢已。復以誠心頂禮諸尊。然後召",
    "T39n1796_008:0661b14": "諸弟子一一令入。以前香水灑淨。授彼塗香",
    "T39n1796_008:0661b15": "令用塗手。次授淨花。略為宣說住心品中菩",
    "T39n1796_008:0661b16": "提心實義。令知自歸依處作真正發心。至誠",
    "T39n1796_008:0661b17": "殷重憶念一切諸佛。所以然者。以行者能發",
    "T39n1796_008:0661b18": "佛心。即是佛子。當受法王子灌頂之位。生如",
    "T39n1796_008:0661b19": "來種性中故。當動止云為不忘諸佛。今此經",
    "T39n1796_008:0661b20": "中。每將說一切真言。輒云普歸命一切諸佛。",
    "T39n1796_008:0661b21": "即是此意也。言淨佛者。聲聞法中阿羅漢亦",
    "T39n1796_008:0661b22": "名為佛。諸餘大乘未了義經。亦有成佛義。然",
    "T39n1796_008:0661b23": "不得名為遮淨。今正明本心常佛故。以淨字",
    "T39n1796_008:0661b24": "甄之。梵本正翻。佛家當云佛部。是種族部類",
    "T39n1796_008:0661b25": "之義也。時阿闍梨觀弟子身作五輪。以五字",
    "T39n1796_008:0661b26": "持之。兼於心花臺中置阿字等。使即同大日",
    "T39n1796_008:0661b27": "之體。以入佛三昧耶印印其頂上。次以法界",
    "T39n1796_008:0661b28": "生印印心。又作轉法輪印印齊輪上。各三誦",
    "T39n1796_008:0661b29": "彼真言。次即轉彼心中阿字門為&#x56A9;字門。結",
    "T39n1796_008:0661c01": "金剛薩埵印印諸支分。所謂五處。所以如此。",
    "T39n1796_008:0661c02": "為欲成彼金剛事業也。時阿闍梨。亦當更以",
    "T39n1796_008:0661c03": "三昧耶等而自護持。次取新淨白疊或餘繒",
    "T39n1796_008:0661c04": "帛。先以不動真言如法作淨。復用本部真言",
    "T39n1796_008:0661c05": "王。三轉加之。如作大日漫荼羅。即用毘盧遮",
    "T39n1796_008:0661c06": "那真言。蓮花手金剛手亦當准說。用此綵淨",
    "T39n1796_008:0661c07": "帛。周覆弟子面門。當深起慈悲護念之心。耳",
    "T39n1796_008:0661c08": "語告彼三昧耶戒。勿令諸餘未入壇者聞聲。",
    "T39n1796_008:0661c09": "此一偈當於轉字輪漫荼羅行品中說之。又",
    "T39n1796_008:0661c10": "觀彼頂上有一囉字。字上安點。故云嚴以大",
    "T39n1796_008:0661c11": "空點(此是&#x56D5;字也)此字四邊遍有光焰。猶如花鬘",
    "T39n1796_008:0661c12": "連環不斷。字中又遍流出白光如淨滿月之",
    "T39n1796_008:0661c13": "暉。以此淨法界心所加持故。能除內外諸障。",
    "T39n1796_008:0661c14": "次引至第一重門。遜那優波遜那二龍王守",
    "T39n1796_008:0661c15": "衛之處。令正當門廂不得前&#x5374;。師當為彼結",
    "T39n1796_008:0661c16": "作三昧耶印。三遍誦彼真言。置花印上。令弟",
    "T39n1796_008:0661c17": "子以至誠心向道場散之。隨花所至之處。當",
    "T39n1796_008:0661c18": "知即是行人。往昔因緣法門善知識。即依此",
    "T39n1796_008:0661c19": "方便門進趣修行也。瞿醯云。將入壇時。阿闍",
    "T39n1796_008:0661c20": "梨應作是言。我某甲如法。作此漫荼羅。將弟",
    "T39n1796_008:0661c21": "子入。隨其福德種性及與成就所堪法器。唯",
    "T39n1796_008:0661c22": "願於此漫荼羅中。示現其相。既散花已。次應",
    "T39n1796_008:0661c23": "開面令瞻&#x89A9;道場。以歡喜心而告之曰。汝今",
    "T39n1796_008:0661c24": "觀此妙漫荼羅。深生敬信。汝已生諸佛家。諸",
    "T39n1796_008:0661c25": "明尊等同共加護。一切吉祥及與悉地皆現",
    "T39n1796_008:0661c26": "前。是故堅持三昧耶戒。於真言法教應勤修",
    "T39n1796_008:0661c27": "習。次令弟子以香花等。普供養漫荼羅聖眾。",
    "T39n1796_008:0661c28": "即於道場授與本真言印。令坐一處誦之。次",
    "T39n1796_008:0661c29": "引餘人入。凡阿闍梨。當觀花所至處辨其性",
    "T39n1796_008:0662a01": "類。若墮佛首上成就佛頂及豪相等。墮面上",
    "T39n1796_008:0662a02": "應成就佛眼。在身中分當知成就諸心。若墮",
    "T39n1796_008:0662a03": "下分成就諸使者等。又隨佛身上中下分。知",
    "T39n1796_008:0662a04": "上中下成就。蓮花金剛亦然。自餘諸尊。但知",
    "T39n1796_008:0662a05": "上中下之相。若花墮去彼尊遠者。久遠方乃",
    "T39n1796_008:0662a06": "成就。若墮供養院。隨所屬之尊授彼真言。若",
    "T39n1796_008:0662a07": "墮兩尊之間。當觀其遠近。若先墮內院即移",
    "T39n1796_008:0662a08": "出外院者。彼人信心不具。若強持誦得下成",
    "T39n1796_008:0662a09": "就。墮諸界道及行道院者。彼人無決定心不",
    "T39n1796_008:0662a10": "獲成就。若彼欲更擲者。應為作護摩然後擲",
    "T39n1796_008:0662a11": "之。餘如彼說也。次當為諸弟子作寂然護摩。",
    "T39n1796_008:0662a12": "是扇底迦法。亦可翻為息災也。次此是一種",
    "T39n1796_008:0662a13": "支分。今如來答中。約行事次第故。說加持教",
    "T39n1796_008:0662a14": "授支分。未竟。即於此中間說護摩。或可與灌",
    "T39n1796_008:0662a15": "頂等法。合為一種支分耳。[0662a15] 經云。作寂然護摩。",
    "T39n1796_008:0662a16": "護摩依法住者。上言護摩。謂應作此護摩之",
    "T39n1796_008:0662a17": "法。次云護摩者。是誡作法之人。若護摩時當",
    "T39n1796_008:0662a18": "依法住。故重言之。此中以瑜伽法加持自身。",
    "T39n1796_008:0662a19": "乃至奉請結界等。皆依念誦方便。故云當",
    "T39n1796_008:0662a20": "依法住。初自中胎藏。至第二之外。於漫荼羅",
    "T39n1796_008:0662a21": "中。作無疑慮心者。上文密語。以釋迦眷屬院",
    "T39n1796_008:0662a22": "為第二。大壇之外令與中胎藏相當。阿闍梨",
    "T39n1796_008:0662a23": "又在其外。面向漫荼羅。於此二位之中而置",
    "T39n1796_008:0662a24": "火壇。梵文故為密語云。阿闍梨漫荼羅中作",
    "T39n1796_008:0662a25": "護摩壇。若不從師受者。多失其旨。或於漫荼",
    "T39n1796_008:0662a26": "羅院中而造作之也。今以灌頂壇。又須正對",
    "T39n1796_008:0662a27": "中胎。可移此壇令稍近南。乃至西南角以來。",
    "T39n1796_008:0662a28": "皆是三位相望。於理無失。不疑慮心。即是息",
    "T39n1796_008:0662a29": "災之意。應一緣不亂作之。若行者住奢字門。",
    "T39n1796_008:0662b01": "而觀諸法常寂然。疑悔求盡蓋障淨除。即是",
    "T39n1796_008:0662b02": "寂然護摩之本意也。作漫荼羅法。取自身肘",
    "T39n1796_008:0662b03": "量縱廣一肘。其深半之。周匝安緣。廣四指節",
    "T39n1796_008:0662b04": "高亦如是。凡護摩壇。方圓三角隨事業而轉。",
    "T39n1796_008:0662b05": "但此中作法當用方壇耳。瞿摩夷瞿摸怛囉",
    "T39n1796_008:0662b06": "塗。灑以香水。中表金剛印者。謂於鑪內當畫",
    "T39n1796_008:0662b07": "作拔折羅。所以然者。護摩是如來慧火。能燒",
    "T39n1796_008:0662b08": "業因緣所生一切災橫。廊然蕩盡無復遺餘。",
    "T39n1796_008:0662b09": "方壇名大因陀羅。是心王之義。明此慧火之",
    "T39n1796_008:0662b10": "印窮彼源底。從金剛性生。是故同於金剛不",
    "T39n1796_008:0662b11": "可破壞。至下世出世護摩品中。世尊自廣說",
    "T39n1796_008:0662b12": "因緣。若真言行者但作世諦護摩。不解此中",
    "T39n1796_008:0662b13": "密意。則與韋陀火祀豈不相濫耶。故譯者兼",
    "T39n1796_008:0662b14": "智之名。庶令淺深二釋義用兼舉。[0662b14] 經云。師位",
    "T39n1796_008:0662b15": "之右方。護摩具支分者。假令大漫荼羅門向",
    "T39n1796_008:0662b16": "西開。火壇當在大壇西。阿闍梨又在火壇之",
    "T39n1796_008:0662b17": "西。東面而坐。諸護摩所用具緣支分。當在",
    "T39n1796_008:0662b18": "師位之南也。護摩薪當用乳木。謂桑穀之類。",
    "T39n1796_008:0662b19": "或用牛膝莖截之。劑十二指量。皆須濕潤新",
    "T39n1796_008:0662b20": "採者。取其條理端直。當觀上下一向置之。以",
    "T39n1796_008:0662b21": "香水灑淨令根本向身。若欲燃時。當於乳酪",
    "T39n1796_008:0662b22": "蘇蜜之中。搵其兩頭擲置鑪內。或以沈水香。",
    "T39n1796_008:0662b23": "量長四節&#x9E81;如拇指。搵蘇合香。作一百八遍",
    "T39n1796_008:0662b24": "用之尤善。其應漫荼羅中所獻諸食及香花",
    "T39n1796_008:0662b25": "等。各各取之用辨事真言。如法灑淨置於座",
    "T39n1796_008:0662b26": "右。其閼伽器當置左邊。所獻諸食。當用蘇酪",
    "T39n1796_008:0662b27": "等調和共置一器。及諸五穀。亦以蘇油等潤",
    "T39n1796_008:0662b28": "之和合一處。置於別器皆令素辨。若作深祕",
    "T39n1796_008:0662b29": "釋者。此護摩支分。是眾因緣義。由此因緣能",
    "T39n1796_008:0662c01": "生三有災患。今還以此為慧火之資。供養一",
    "T39n1796_008:0662c02": "切普門身。增益不思議勢力。[0662c02] 經云。煩惱為薪",
    "T39n1796_008:0662c03": "智慧為火。以是因緣成涅槃飯。令諸弟子悉",
    "T39n1796_008:0662c04": "皆甘嗜。即是義也。又為弟子作法時。於阿闍",
    "T39n1796_008:0662c05": "梨北邊。籍以生茅使蹲踞而坐。阿闍梨亦當",
    "T39n1796_008:0662c06": "坐於茅座。不得加以床褥之類也。然受用生",
    "T39n1796_008:0662c07": "茅略有三義。一者其性潔淨離處樂觸。可以",
    "T39n1796_008:0662c08": "蠲除行者昏怠恣慢之心。二者此是吉祥草。",
    "T39n1796_008:0662c09": "世尊以為敷坐而證菩提。是故能除一切諸",
    "T39n1796_008:0662c10": "障。三者以此吉祥茅表慧性也。此草兩邊多",
    "T39n1796_008:0662c11": "有利刺。若坐臥執持無方便者反為所傷。若",
    "T39n1796_008:0662c12": "順手將護之則不能為害。一切諸法亦如是。",
    "T39n1796_008:0662c13": "若順諦理觀之。一切塵勞皆有性淨之用。若",
    "T39n1796_008:0662c14": "失方便。則能損壞智身。故以為法門表像也。",
    "T39n1796_008:0662c15": "若於大石上作漫荼羅。或重閣上不可穿掘。",
    "T39n1796_008:0662c16": "作鑪者。當用彩色畫之。極令分明嚴麗便可",
    "T39n1796_008:0662c17": "充用。是名略作護摩處。若室中造漫荼羅。隘",
    "T39n1796_008:0662c18": "迮者。當出外於望見道場處如法作鑪。鑪四",
    "T39n1796_008:0662c19": "面皆當周匝布以生茅皆令右旋。次第皆令",
    "T39n1796_008:0662c20": "相壓而出其頭。餘如護摩品中所說。又當周",
    "T39n1796_008:0662c21": "匝廣厚勿令露地。遍以香水灑之。當用成辨",
    "T39n1796_008:0662c22": "諸事加持。以上文所說灑地真言也。此中護",
    "T39n1796_008:0662c23": "摩行法。凡阿闍梨。初於漫荼羅中供養持誦",
    "T39n1796_008:0662c24": "竟。次當出外而作火法。東向在吉祥座。先取",
    "T39n1796_008:0662c25": "乳木乾薪置於鑪中。用蘇灑上燃之。後置濕",
    "T39n1796_008:0662c26": "薪用辨事真言。去垢辟除并灑淨已。當住瑜",
    "T39n1796_008:0662c27": "伽以火天之種子轉作火尊。在三角漫荼羅",
    "T39n1796_008:0662c28": "中。如下品中所示十二火尊。隨取其一事業",
    "T39n1796_008:0662c29": "相應者。既相應已。當觀火尊之身與己身無",
    "T39n1796_008:0663a01": "二無別。如火尊者。當知火漫荼羅亦然。當觀",
    "T39n1796_008:0663a02": "三處皆同一相。然後以火天真言而奉請之。",
    "T39n1796_008:0663a03": "蘇悉地云。欲奉請時先作是言。我今奉請火",
    "T39n1796_008:0663a04": "天之首。天中之仙梵行所宗敬者。唯願降臨",
    "T39n1796_008:0663a05": "此處受納護摩。次說火天真言曰。",
    "T39n1796_008:0663a06": "[0663a06] &#x6E;a &#x6D;a&#x1E25; &#x73;a &#x6D;a &#x74;a b&#x75; &#x64;&#x64;&#x68;&#x101; &#x6E;&#x101;&#x1E43; a &#x6B;&#x68;a &#x79;&#x65; &#x73;&#x76;&#x101; &#x68;&#x101; ",
    "T39n1796_008:0663a07": "南摩三曼多勃陀喃阿揭娜曳莎訶",
    "T39n1796_008:0663a08": "[0663a08] 初句歸命諸佛義如前說。第二句阿揭娜曳。",
    "T39n1796_008:0663a09": "是火義也。此中以最初阿字為種子。以一切",
    "T39n1796_008:0663a10": "諸法本不生故。即同金剛智體。俄是行義。以",
    "T39n1796_008:0663a11": "諸法本不生故。雖具足萬行而無所行。是故",
    "T39n1796_008:0663a12": "名為無師自覺。若是無師自覺。即是同於大",
    "T39n1796_008:0663a13": "空遍一切處。故與娜字同體也。以諸法無師",
    "T39n1796_008:0663a14": "無行故。自遍一切處。故於三界不動出。而至",
    "T39n1796_008:0663a15": "薩婆若。是故無乘及乘者。爾乃為大乘。所",
    "T39n1796_008:0663a16": "以也加三昧聲。意明此乘定慧均等也。諸佛",
    "T39n1796_008:0663a17": "行菩薩道時。皆以如是慧火。焚燒一切心垢",
    "T39n1796_008:0663a18": "熾。然正法光明。是故如實說之。即成真言也。",
    "T39n1796_008:0663a19": "若請召時。當增加伊係伊係字。至發遣時加",
    "T39n1796_008:0663a20": "揭車揭車字。其印相如下品中說。既請召已。",
    "T39n1796_008:0663a21": "先以閼伽香水三度灑淨。三獻嗽口之水。即",
    "T39n1796_008:0663a22": "取諸五穀蘇酪等物。以上所說真言。三遍護",
    "T39n1796_008:0663a23": "摩供養火天。凡護摩時。皆先以大杓盛滿淨",
    "T39n1796_008:0663a24": "蘇焚之。次則焚柴。次護摩飯。次及諸穀。或以",
    "T39n1796_008:0663a25": "乳粥。次又以蓮花等隨意燒之。其中間所施",
    "T39n1796_008:0663a26": "皆以小杓。所以經云。應當持滿器。而以供養",
    "T39n1796_008:0663a27": "之也。供養已。重灑香水及傾閼加。如人食已",
    "T39n1796_008:0663a28": "用水澡漱。更以香花等供養。當運心引送火",
    "T39n1796_008:0663a29": "天置於本座。次當奉請諸尊。先取一花。以成",
    "T39n1796_008:0663b01": "辨真言去垢作淨。部主真言加持。兩手合捧",
    "T39n1796_008:0663b02": "心生口言。唯願諸尊加持此處受我微供。即",
    "T39n1796_008:0663b03": "當隔鑪擲向漫荼羅。隨其遠近欲擲時。先觀",
    "T39n1796_008:0663b04": "此花。遍至一切諸尊座位。作彼隨類相應座。",
    "T39n1796_008:0663b05": "復用成辨諸事。於鑪內去垢作淨。方請諸尊。",
    "T39n1796_008:0663b06": "或以彼尊真言一一別請。或隨一部眷屬。乃",
    "T39n1796_008:0663b07": "至用真言王一時都請。又此火鑪既同火界。",
    "T39n1796_008:0663b08": "請時但觀諸尊不動本座而來降臨。事了時。",
    "T39n1796_008:0663b09": "亦以無去相而還本處。每為一尊護摩。輒香",
    "T39n1796_008:0663b10": "水灑鑪及澡漱水。以下文云寂災真言七遍",
    "T39n1796_008:0663b11": "供養。如是一一竟。更作護摩百八遍。還以",
    "T39n1796_008:0663b12": "滿器焚蘇一遍。乃至不能爾者。當總供養。一",
    "T39n1796_008:0663b13": "百八遍或一千八十遍。念言隨此所有。唯願",
    "T39n1796_008:0663b14": "諸尊同受供養也。次當遍乞歡喜。如法供養",
    "T39n1796_008:0663b15": "已。方懺悔迴向并作金剛諷詠。其所焚香無",
    "T39n1796_008:0663b16": "令斷絕。又奉閼伽。然後頂禮諸尊。召諸弟子。",
    "T39n1796_008:0663b17": "如上文所說作散花等法。乃至告語都竟。方",
    "T39n1796_008:0663b18": "引一一弟子於護摩處。於阿闍梨左邊以恭",
    "T39n1796_008:0663b19": "敬心蹲踞而住。師以左手執弟子右手大指。",
    "T39n1796_008:0663b20": "而誦寂災真言。每一誦一施火食如。此至二",
    "T39n1796_008:0663b21": "十一遍。諸弟子如是作之。瞿醯云。復以香塗",
    "T39n1796_008:0663b22": "手按其胸上。隨意持誦而發遣去也。今次釋",
    "T39n1796_008:0663b23": "此寂災真言。",
    "T39n1796_008:0663b24": "[0663b24] 南麼三曼多勃陀喃阿摩訶扇底(丁以反)蘗多扇",
    "T39n1796_008:0663b25": "底羯囉&#x9262;囉睒摩達磨&#x5528;若多阿婆&#x56A9;薩&#x56A9;",
    "T39n1796_008:0663b26": "婆&#x56A9;達摩三曼多&#x9262;囉&#x9262;多莎訶",
    "T39n1796_008:0663b27": "[0663b27] 此真言以初阿(去急呼之)為體阿是諸法本不生義",
    "T39n1796_008:0663b28": "即是金剛智火之體加三昧點是本生行金",
    "T39n1796_008:0663b29": "剛慧火三昧傍有二點是涅槃義。言入此阿",
    "T39n1796_008:0663c01": "字門。慧行具足故。能焚除一切障蓋得大寂",
    "T39n1796_008:0663c02": "涅槃也。所以為寂災真言正在此義。復次作",
    "T39n1796_008:0663c03": "法時當觀此字。周匝光鬘從火而出具備三",
    "T39n1796_008:0663c04": "色。本體黃白色。其三昧畫作赤色如閻浮金。",
    "T39n1796_008:0663c05": "傍二點黑色如劫災火。以本性白淨故有息",
    "T39n1796_008:0663c06": "災用。兼黃色是增益用。赤色是降伏焚燒",
    "T39n1796_008:0663c07": "用。黑色摧伏大障并攝召用。又此字體是方",
    "T39n1796_008:0663c08": "便門。當知即同大空之色。具種種事業也。復",
    "T39n1796_008:0663c09": "次於下文十二火中。阿字智慧火。三昧畫是",
    "T39n1796_008:0663c10": "行滿火。具攝召義是風燥火。具降伏義是盧",
    "T39n1796_008:0663c11": "醯多火。黃赤和合是沒栗拏火。兼赤黑色是",
    "T39n1796_008:0663c12": "忿怒火。兼備眾色是闍吒羅火。以要言之。悉",
    "T39n1796_008:0663c13": "備十二種用。當廣演之耳。次下諸句皆轉相",
    "T39n1796_008:0663c14": "釋。初句摩訶扇底。是大寂義。蘗多是逝義。言",
    "T39n1796_008:0663c15": "如來以此一字義故。去至本性常寂大涅槃",
    "T39n1796_008:0663c16": "中也。阿字體是本寂。以具三昧畫故善逝。具",
    "T39n1796_008:0663c17": "淨除點故涅槃。不動是處即行即到。同於大",
    "T39n1796_008:0663c18": "空無所不遍。故云大寂。次句扇底羯囉。是作",
    "T39n1796_008:0663c19": "寂義言此字門方便滿足故。常遍十方三世。",
    "T39n1796_008:0663c20": "遍作普門事業成就眾生。皆令去至大寂之",
    "T39n1796_008:0663c21": "中。故云作寂也。次云&#x9262;囉睒摩達磨涅若",
    "T39n1796_008:0663c22": "多者。&#x9262;囉是最勝義。睒摩是證此寂。重釋前",
    "T39n1796_008:0663c23": "句以作寂故即是寂中之寂。所以者何。以寂",
    "T39n1796_008:0663c24": "畢竟不可得故常作。作畢竟不可得故常寂。",
    "T39n1796_008:0663c25": "一切世間不能思議。故云最勝也。達磨是法",
    "T39n1796_008:0663c26": "[口*(臼/工)]若多是生。從何而生。謂即從此不思議",
    "T39n1796_008:0663c27": "寂業中生也。以動寂畢竟等故。從本不生句",
    "T39n1796_008:0663c28": "中。具生根莖枝葉花&#x83D3;。成菩提樹王。猶如火",
    "T39n1796_008:0663c29": "界能燒能養。金剛智火亦爾。用淨除點燒。三",
    "T39n1796_008:0664a01": "昧點養也。次云阿婆&#x56A9;薩&#x56A9;婆&#x56A9;。又是轉釋",
    "T39n1796_008:0664a02": "前句。故云無自性。一切自性以本。性寂而從",
    "T39n1796_008:0664a03": "緣起故無自性。從緣起者皆本性寂。是故為",
    "T39n1796_008:0664a04": "一切法自性。以此義故。妄想不生而大空生",
    "T39n1796_008:0664a05": "也。次云達麼三曼多&#x9262;囉&#x9262;多。又轉釋前",
    "T39n1796_008:0664a06": "句。以此義故。如來於一切法平等。謂成無上",
    "T39n1796_008:0664a07": "菩提。&#x9262;囉&#x9262;多是獲得義。以無所得故得此",
    "T39n1796_008:0664a08": "平等句也。餘如上釋。凡護摩時當有種種相",
    "T39n1796_008:0664a09": "現。或時燒火不燃。燃或速滅不甚熾盛。或&#x70DF;",
    "T39n1796_008:0664a10": "起無焰或&#x70DF;甚濁。或出聲猶如驢畜等音。人",
    "T39n1796_008:0664a11": "不樂聞。或言不成就等。當知障礙不成之相。",
    "T39n1796_008:0664a12": "或&#x70DF;焰中作寶瓶寶網師子車乘等種種妙",
    "T39n1796_008:0664a13": "形。或聲如鍾鈴螺貝等音樂之響。或出吉祥",
    "T39n1796_008:0664a14": "成就之音。當知是無礙悉地之相。乃至善作",
    "T39n1796_008:0664a15": "護摩者。當於是中曲蒙旨授了了具知通塞",
    "T39n1796_008:0664a16": "之相也。凡護摩各隨所應事業。或以寂靜或",
    "T39n1796_008:0664a17": "以歡喜。或以威猛之心。所被衣服有白黃赤。",
    "T39n1796_008:0664a18": "當北向東向南向而坐。其漫荼羅亦有圓方",
    "T39n1796_008:0664a19": "三角之異。色亦可知。其護摩薪。息災用樹最",
    "T39n1796_008:0664a20": "上枝。增益用樹中枝。若折伏事應以樹根。若",
    "T39n1796_008:0664a21": "息災事。應以蘇乳大麥密及乳粥。茅草之牙",
    "T39n1796_008:0664a22": "軍那花白檀香無憂木。若增益事。應以乳粥",
    "T39n1796_008:0664a23": "酪飯蜜乳酪粥胡麻。天木迴香天門冬龍花",
    "T39n1796_008:0664a24": "諸穀等。若折伏事。應以赤白芥子或芥子油。",
    "T39n1796_008:0664a25": "毒藥骨髮諸荊蕀等有刺之木。雖經不具說",
    "T39n1796_008:0664a26": "當以類推之。又隨焚蘇遍數胡麻亦然。餘則",
    "T39n1796_008:0664a27": "隨意多少。最初最後皆應滿[打-丁+夕]蘇護摩。諸餘",
    "T39n1796_008:0664a28": "法事例爾。凡息災護摩。先須作降伏法。若",
    "T39n1796_008:0664a29": "所用真言中有降伏義者。直爾依本而誦。若",
    "T39n1796_008:0664b01": "無其義則當依法增加。用芥子等降伏相應",
    "T39n1796_008:0664b02": "物。作一七遍或二七遍護摩。次觀增益相應",
    "T39n1796_008:0664b03": "句義及其供物。又作一二七遍。方乃具足作",
    "T39n1796_008:0664b04": "寂災法。如作增益護摩。先須作降伏法。方乃",
    "T39n1796_008:0664b05": "具足作增益法。其降伏護摩。一法直成不須",
    "T39n1796_008:0664b06": "設前方便。當知此漫荼羅。具有三種法事也。",
    "T39n1796_008:0664b07": "瞿醯云。灌頂了後。復當依法護摩。先用漫荼",
    "T39n1796_008:0664b08": "羅主真言焚蘇百遍。次當以寂靜真言。用蘇",
    "T39n1796_008:0664b09": "密酪和飯百遍。次用胡麻百遍。方乃廣示漫",
    "T39n1796_008:0664b10": "荼羅。至事畢將散時。師當自灑其身更奉閼",
    "T39n1796_008:0664b11": "伽。次第供養一一諸尊。次以曼荼羅主護摩",
    "T39n1796_008:0664b12": "八百遍。次以寂靜真言百遍。次以部心作",
    "T39n1796_008:0664b13": "廿一遍。次以一一諸尊真言。用牛蘇各護摩",
    "T39n1796_008:0664b14": "七遍。然後以本持真言隨意護摩。方作解界",
    "T39n1796_008:0664b15": "發遣等法。或復依前作總相方便亦得。今此",
    "T39n1796_008:0664b16": "經中。阿娑&#x56A9;三字。如字輪品所說。即是三部。",
    "T39n1796_008:0664b17": "心真言也。若是餘時三種法事。但於檀中持",
    "T39n1796_008:0664b18": "誦畢已。即當出作護摩。或若作成就護摩。則",
    "T39n1796_008:0664b19": "須五處相直。第一本尊。第二火爐。第三所成",
    "T39n1796_008:0664b20": "就物。第四蘇器。第五阿闍梨座位。其所成物。",
    "T39n1796_008:0664b21": "先以淨葉承覆。每一取蘇等。皆以[打-丁+夕]加於葉",
    "T39n1796_008:0664b22": "上。方迺焚之。若成就有情。當於置物之處圖",
    "T39n1796_008:0664b23": "畫其像。餘如上說。若為人護摩。則一一稱名",
    "T39n1796_008:0664b24": "方投火中。若無漫荼羅但作護摩法者。當遶",
    "T39n1796_008:0664b25": "鑪作一重漫荼羅置諸尊座位。欲請諸尊供",
    "T39n1796_008:0664b26": "養。廣略隨意耳。蘇悉地云護摩了已。皆當用",
    "T39n1796_008:0664b27": "本持真言。加持淨水以手巡遶。散灑鑪中三",
    "T39n1796_008:0664b28": "度。須復請火天重受餘供。乃至想還本座。",
    "T39n1796_008:0664b29": "所殘穀蘇密酪等總和一處用火天真言三轉",
    "T39n1796_008:0664c01": "持之而作護摩。重作護身護方等印。乃至解",
    "T39n1796_008:0664c02": "界方可發遣也。瞿醯云。第六夜作弟子法",
    "T39n1796_008:0664c03": "竟。為除障故先作降伏護摩。次為自增益故",
    "T39n1796_008:0664c04": "以部心真言護摩。然後以寂靜真言作息災",
    "T39n1796_008:0664c05": "護摩。至臨作法事時。若數有不善相者。當以",
    "T39n1796_008:0664c06": "部母真言作息災護摩。焚蘇及薪各百遍。於",
    "T39n1796_008:0664c07": "作法之明日。為滿所闕乏故。更作息災護摩",
    "T39n1796_008:0664c08": "八百遍。然此火法。亦是支分中難事。以將",
    "T39n1796_008:0664c09": "除災障增益正法威勢。是故諸為難者。皆於",
    "T39n1796_008:0664c10": "此中伺求其便。若不一一明了當自損傷。不",
    "T39n1796_008:0664c11": "可率情妄作也。[0664c11] 經云。行者護摩竟。應教令儭",
    "T39n1796_008:0664c12": "施。以下是答祕密主問中云何供養師句。猶",
    "T39n1796_008:0664c13": "屬加持教授支分也。所以自教弟子令其儭",
    "T39n1796_008:0664c14": "施者。非為貪著是物而求索之。為發生彼善",
    "T39n1796_008:0664c15": "根成就灌頂功德故。若弟子能以內外所有",
    "T39n1796_008:0664c16": "種種資財。為求大事因緣無所慳惜。至誠殷",
    "T39n1796_008:0664c17": "重奉報傳法之人。則能摧壞無量宿障。又自",
    "T39n1796_008:0664c18": "見檀那利益深生慶幸之心。我今捨此世間",
    "T39n1796_008:0664c19": "所愛之財。五家所共多諸過患。用貨無上法",
    "T39n1796_008:0664c20": "寶正法之財。遍施眾生常無窮盡。以是思惟",
    "T39n1796_008:0664c21": "已其心歡喜。歡喜故則離疑悔。離疑悔故便",
    "T39n1796_008:0664c22": "得內寂安樂而住。然後以法水灌之。則能永",
    "T39n1796_008:0664c23": "離塵垢也。若無物者。乃至捨身而供養師。謂",
    "T39n1796_008:0664c24": "以此身奉事供給阿闍梨。不憚疲苦常不捨",
    "T39n1796_008:0664c25": "離。諮求正法乃至不惜軀命。為求道故。爾時",
    "T39n1796_008:0664c26": "阿闍梨。感其慇重生悲念心。誨以深祕方便。",
    "T39n1796_008:0664c27": "乃至自所受持真言功行。垂滿於道場中。作",
    "T39n1796_008:0664c28": "法迴用施之。少用功力得大成就。此是諸施",
    "T39n1796_008:0664c29": "中上也。瞿醯云。弟子當於護摩處。以至誠心",
    "T39n1796_008:0665a01": "頂禮阿闍梨。先當奉獻衣裁二匝。然後捨施",
    "T39n1796_008:0665a02": "餘財。又彼文是灌頂了。廣示漫荼羅相。教真",
    "T39n1796_008:0665a03": "言印方乃奉施。與此經不同。任隨所用耳。經",
    "T39n1796_008:0665a04": "云。已為作加護。應召而告言者。謂從初召入",
    "T39n1796_008:0665a05": "以來。皆是加持方便。今為起發其心故。又復",
    "T39n1796_008:0665a06": "教授而告之言。今此勝福田。一切佛所說。為",
    "T39n1796_008:0665a07": "欲廣饒益。一切諸有情者。謂世尊見眾生等。",
    "T39n1796_008:0665a08": "自從無始以來。恒常匱乏內外資財。諸有所",
    "T39n1796_008:0665a09": "為不得自在。以是因緣墮無暇處。不能疾至",
    "T39n1796_008:0665a10": "無上菩提。是故同以加持神力。說此無上福",
    "T39n1796_008:0665a11": "田也。以此大悲藏中。一切普門大海無不畢",
    "T39n1796_008:0665a12": "集。今於此中廣種無限善根故。從今生以",
    "T39n1796_008:0665a13": "後盡未來際。常作如意珠身虛空藏身。能滿",
    "T39n1796_008:0665a14": "自他一切希願。故云廣饒益一切眾生也。復",
    "T39n1796_008:0665a15": "次已施第一義僧及傳法人竟。復教令供養",
    "T39n1796_008:0665a16": "世諦和合僧。若施和合僧時。十方一切凡聖",
    "T39n1796_008:0665a17": "眾僧。皆悉有分。是故此福。如虛空雲海不可",
    "T39n1796_008:0665a18": "思議。當獲於大果者。是究竟利。若於此中樹",
    "T39n1796_008:0665a19": "福。如食金剛畢竟不消。要至金剛地際然後",
    "T39n1796_008:0665a20": "止住。故生公云。一豪之善皆趣佛果也。次明",
    "T39n1796_008:0665a21": "世間希願故。復說世間義利。所謂無盡大資",
    "T39n1796_008:0665a22": "財。世說常隨生。此是世界悉檀。故云世說。如",
    "T39n1796_008:0665a23": "薄拘羅以一訶梨勒施僧故。九十一劫以來。",
    "T39n1796_008:0665a24": "常無疾患終不橫死。阿那律以一食施辟支",
    "T39n1796_008:0665a25": "佛故。亦於無量劫來。常與寶藏俱生。如本生",
    "T39n1796_008:0665a26": "經中廣說。故云常隨生也。復次有部毘尼中",
    "T39n1796_008:0665a27": "說。大迦葉舍利弗目乾連須菩提四大弟子",
    "T39n1796_008:0665a28": "猶如賢瓶。若人淨心供養竟。希求世間現報",
    "T39n1796_008:0665a29": "無不如願。何況施一切僧者。當知十方世界",
    "T39n1796_008:0665b01": "諸如是等具德之人。皆在其中。乃至無學聖",
    "T39n1796_008:0665b02": "人欲延壽住世。猶籍僧力。是故汝今為欲成",
    "T39n1796_008:0665b03": "就悉地果故。當令所修檀施具足無缺。復當",
    "T39n1796_008:0665b04": "以歡喜心供養世諦現前僧。以十方僧不可盡",
    "T39n1796_008:0665b05": "集故。但於界內隨現前集會者施之。即是施",
    "T39n1796_008:0665b06": "一切僧也。[0665b06] 經云。爾時毘盧遮那世尊。復告執",
    "T39n1796_008:0665b07": "金剛祕密主。以下明灌頂法。亦屬加持教授",
    "T39n1796_008:0665b08": "分。然此灌頂亦通諸餘法事。或可別為一種",
    "T39n1796_008:0665b09": "支分也。阿闍梨作第二漫荼羅。當與中漫荼",
    "T39n1796_008:0665b10": "羅相對。去大漫荼羅二肘。第二是次小之義。",
    "T39n1796_008:0665b11": "即是相待言之也。凡火鑪應當中胎。若處所",
    "T39n1796_008:0665b12": "不便。得漸移近南。乃至對西南角。此灌頂壇",
    "T39n1796_008:0665b13": "又在火壇之北。亦令四方均等。唯置一門。門",
    "T39n1796_008:0665b14": "向壇開也。其壇四角外畫四執金剛。火方是",
    "T39n1796_008:0665b15": "東南。置住無戲論。涅哩底方置虛空無垢。風",
    "T39n1796_008:0665b16": "方置無垢眼。伊舍尼方被雜色衣。壇中作八",
    "T39n1796_008:0665b17": "葉大蓮花王鬢&#x8602;具足。於四葉中置四伴侶菩",
    "T39n1796_008:0665b18": "薩。帝釋方曰總持自在菩薩。焰摩方曰念持",
    "T39n1796_008:0665b19": "菩薩。那伽方曰利益心菩薩。夜叉方曰悲者",
    "T39n1796_008:0665b20": "菩薩。其四隅之葉置四奉教者。火方名著雜",
    "T39n1796_008:0665b21": "色衣。涅哩底方名滿願。風方名無礙。伊舍尼",
    "T39n1796_008:0665b22": "方名解脫。[0665b22] 經云。中央示法界。不可思議色者。",
    "T39n1796_008:0665b23": "即是此[口*藍]字作純白色。所謂不思議法界之",
    "T39n1796_008:0665b24": "摽幟也。復次深祕釋者。方壇即是大因陀羅",
    "T39n1796_008:0665b25": "心王金剛界。住無戲論。即是本原性淨三世",
    "T39n1796_008:0665b26": "無障礙智戒。由此戒故一切戲論皆息。戲論",
    "T39n1796_008:0665b27": "息故得成無師大慧。塵翳都盡如淨虛空。故",
    "T39n1796_008:0665b28": "名虛空無垢。如虛空中無垢障時。極目十方",
    "T39n1796_008:0665b29": "無所不&#x89A9;。般若亦爾。由離一切相故於一切",
    "T39n1796_008:0665c01": "種。無不見聞覺知。故名無垢眼。如明眼人則",
    "T39n1796_008:0665c02": "能自在作諸事業。今以無礙悲普觀一切根",
    "T39n1796_008:0665c03": "緣已。即當普現色身而道利之。故名著雜色",
    "T39n1796_008:0665c04": "衣。若已此四種金剛慧印。於一心具足無",
    "T39n1796_008:0665c05": "缺。即能鎮此心地。堪持灌頂慧身。猶若菩提",
    "T39n1796_008:0665c06": "樹下。從金剛地際以來皆悉堅實。是故如來",
    "T39n1796_008:0665c07": "成道時不傾不陷也。四伴侶者。謂心所有法",
    "T39n1796_008:0665c08": "是心王伴侶言。此淨法界心王成就四法。能",
    "T39n1796_008:0665c09": "行四種如來事。則堪灌頂受法王位。初云陀",
    "T39n1796_008:0665c10": "羅尼自在王者。即是通達阿字門。見此真言",
    "T39n1796_008:0665c11": "王時。即能於一切陀羅尼門皆得自在。故以",
    "T39n1796_008:0665c12": "為名。又以總持自在故。成如來念覺如意三",
    "T39n1796_008:0665c13": "昧王。能持萬佛國。如彼龍宮祕寶。能持大海",
    "T39n1796_008:0665c14": "不令泛溢。亦能持之令無秏竭。故曰念持。已",
    "T39n1796_008:0665c15": "得如是念寶便憶本願。普雨法財充滿法界。",
    "T39n1796_008:0665c16": "遍施眾生名利益心。已出無盡資財作無限",
    "T39n1796_008:0665c17": "大施。而諸下劣眾生。無心受用不肯求之。為",
    "T39n1796_008:0665c18": "此興大悲心。種種方便調諸窮子。故曰悲者",
    "T39n1796_008:0665c19": "菩薩等。言奉教者。即是從此四門。折伏攝受",
    "T39n1796_008:0665c20": "行如來事。當知著雜色衣。即是陀羅尼自在",
    "T39n1796_008:0665c21": "王所為事業。滿願是念持如意寶王所為事",
    "T39n1796_008:0665c22": "業。無所罣礙是大慈悲法施所為事業。解脫",
    "T39n1796_008:0665c23": "是大悲方便拔苦眾生所為事業。故名四奉教",
    "T39n1796_008:0665c24": "者也。復次四寶所成瓶者。即是毘盧遮那四",
    "T39n1796_008:0665c25": "德之寶。置在中胎四角。如上所說。以不動明",
    "T39n1796_008:0665c26": "王作加持已。復次四菩薩真言各持一瓶。普",
    "T39n1796_008:0665c27": "賢是無盡願行寶。慈氏是無盡饒益眾生寶。",
    "T39n1796_008:0665c28": "除蓋障是無盡淨知見寶。除諸惡趣是無盡",
    "T39n1796_008:0665c29": "大悲方便寶。復次普賢是遍法界淨菩提心。",
    "T39n1796_008:0666a01": "慈氏是此淨心於胎藏中發生根牙莖葉。除",
    "T39n1796_008:0666a02": "蓋障是此淨覺樹王妙嚴花果顯現開敷。除",
    "T39n1796_008:0666a03": "一切惡趣是收此果實後種一切眾生田中。",
    "T39n1796_008:0666a04": "如是旋轉相生無有窮盡。故以此四寶之瓶。",
    "T39n1796_008:0666a05": "盛滿種種寶藥諸穀所漬性淨之香水。用灌",
    "T39n1796_008:0666a06": "蓮花臺中不思議法界心。是故得名法王之",
    "T39n1796_008:0666a07": "子。當知一種寶瓶。還與一菩薩一金剛一使",
    "T39n1796_008:0666a08": "者機感相應。以方位法門對之。則可知之也。",
    "T39n1796_008:0666a09": "凡欲灌頂時。用辨事真言加持座物。安置蓮",
    "T39n1796_008:0666a10": "花臺上。阿闍梨復為弟子如法護身。先以不",
    "T39n1796_008:0666a11": "動明王用除諸障。次用三種三昧耶加持三",
    "T39n1796_008:0666a12": "處。金剛薩埵加持支分已。令依吉祥坐法而",
    "T39n1796_008:0666a13": "坐其中。所有塗香花燈閼伽水等。先已如法",
    "T39n1796_008:0666a14": "加持。一如上法。阿闍梨先當奉彼香水。次用",
    "T39n1796_008:0666a15": "塗香遍塗其身。以花鬘冠飾其身以為瓔珞。",
    "T39n1796_008:0666a16": "次奉焚香薰之。諸燈明布列其前并獻諸食。",
    "T39n1796_008:0666a17": "凡此供養物。總有十三坐。謂四金剛四菩薩",
    "T39n1796_008:0666a18": "四使者并及弟子。其弟子供物最令豐厚。猶",
    "T39n1796_008:0666a19": "如供養本尊也。亦可於大曼荼羅中置位供",
    "T39n1796_008:0666a20": "養。至灌頂時。但當持彼名號請加持弟子。其",
    "T39n1796_008:0666a21": "四菩薩。於第一院各於一方置之。使者如來",
    "T39n1796_008:0666a22": "下挾門左右。又備新淨白傘。上懸花鬘及與",
    "T39n1796_008:0666a23": "白繒。亦先用不動去垢除障。以大日如來真",
    "T39n1796_008:0666a24": "言持之。阿闍梨自執用覆其上。復令餘人執",
    "T39n1796_008:0666a25": "淨氂牛拂及扇香鑪。皆以辨事真言加持。又",
    "T39n1796_008:0666a26": "於箱中置衣并諸吉祥之物。即是金箅明鏡",
    "T39n1796_008:0666a27": "輪寶商佉之類。并持四寶之瓶而以供養。并",
    "T39n1796_008:0666a28": "奏攝意音樂。此曲具在瑜伽大本中。若獻塗",
    "T39n1796_008:0666a29": "香時即有獻塗香曲。花燈飲食等皆亦如是",
    "T39n1796_008:0666b01": "一。一歌詠皆是真言。一一舞戲無非蜜印。乃",
    "T39n1796_008:0666b02": "至無人解者。阿闍梨當自奏之。若不能爾不",
    "T39n1796_008:0666b03": "名兼綜眾藝也。言攝意者。如世人見美妙色",
    "T39n1796_008:0666b04": "聲心為之醉。情有所注不復異緣。今此金剛",
    "T39n1796_008:0666b05": "伎樂。能感人心亦復如是。如馬鳴菩薩自奏",
    "T39n1796_008:0666b06": "賴吒和囉曲。五百王子聞之。同時捨家入",
    "T39n1796_008:0666b07": "道。即其義也。瞿醯中。但云若得辨者應作音",
    "T39n1796_008:0666b08": "樂。[0666b08] 經云。吉祥伽他等。廣多美妙言者。此頌凡",
    "T39n1796_008:0666b09": "有三種。一名曰吉慶。二名吉祥。三名極吉祥。",
    "T39n1796_008:0666b10": "皆是阿利沙伽他。用此慶慰其心。仍有加持",
    "T39n1796_008:0666b11": "之用。阿闍梨當自說之。次於下文且出吉慶",
    "T39n1796_008:0666b12": "一種。於此方所用。已粗周備耳。說此偈時。當",
    "T39n1796_008:0666b13": "自持白拂而拂其身。讚誦畢竟。阿闍梨復當",
    "T39n1796_008:0666b14": "頂禮漫荼羅一切諸尊。為灌頂故至誠啟曰。",
    "T39n1796_008:0666b15": "即持寶瓶徐遶漫荼羅三匝已。復更如法加",
    "T39n1796_008:0666b16": "持。至弟子所先用囉字為火。焚燒其身悉成",
    "T39n1796_008:0666b17": "灰已。方用四瓶次第灌之。灌已。觀此灰中作",
    "T39n1796_008:0666b18": "&#x56A9;字門。其色純白。從此出生五字。所謂阿&#x9441;",
    "T39n1796_008:0666b19": "&#x56D5;[合*牛]欠。持其五輪。次說暗字在其頂上。轉",
    "T39n1796_008:0666b20": "成中胎藏。又從此字生三重光焰。一重遍遶",
    "T39n1796_008:0666b21": "咽上。隨所照及之處諸尊隨現。即成第一院",
    "T39n1796_008:0666b22": "漫荼羅。次一重光遍遶心上。諸尊隨現成第",
    "T39n1796_008:0666b23": "二重漫荼羅。次一重光遍遶臍上。諸尊隨現",
    "T39n1796_008:0666b24": "成第三重漫荼羅。爾時弟子都成漫荼羅身。",
    "T39n1796_008:0666b25": "若更深釋。即是普門法界身。次當引至一處。",
    "T39n1796_008:0666b26": "阿闍梨親為著衣首冠白繒。以香塗身飾以",
    "T39n1796_008:0666b27": "花鬘。焚香燈明如法供養。并絡膊繫金剛線",
    "T39n1796_008:0666b28": "及臂釧指環。其制作法如悉地供養中說。又",
    "T39n1796_008:0666b29": "阿闍梨先用囉字加持金[金*(由/廾)]。暪字加持明鏡。",
    "T39n1796_008:0666c01": "法輪法螺真言加持輪及商佉。復當弟子前。",
    "T39n1796_008:0666c02": "以金[金*(由/廾)]瑩拭其目。而為說偈。當觀囉字門淨",
    "T39n1796_008:0666c03": "其目中垢障。次又現前示彼明鏡。而為說偈。",
    "T39n1796_008:0666c04": "當觀暪字門淨其心中垢障。次持法輪置彼",
    "T39n1796_008:0666c05": "二足之間。并授商佉於其右手中。而為說揭。",
    "T39n1796_008:0666c06": "各用彼真言持之。所以然者。若彼行人能以",
    "T39n1796_008:0666c07": "淨眼現前自觀心鏡。即是成大菩提。成大菩",
    "T39n1796_008:0666c08": "提已當轉法輪。轉法輪者。非為若干數量眾",
    "T39n1796_008:0666c09": "生而作限劑。乃當覺悟一切眾生。是故吹大",
    "T39n1796_008:0666c10": "法螺。凡祕密宗中。皆說因緣事相以喻深",
    "T39n1796_008:0666c11": "旨。故作如此傳授也。阿闍梨次當持傘用覆",
    "T39n1796_008:0666c12": "其上。引令旋遶漫荼羅三匝。先遶第一行道",
    "T39n1796_008:0666c13": "院。次遶第二行道院。後遶第三行道院。如是",
    "T39n1796_008:0666c14": "行道時。阿闍梨當誦吉祥極吉祥等偈。或可",
    "T39n1796_008:0666c15": "誦吉慶梵文。既周畢已。復至西門二龍廂衛",
    "T39n1796_008:0666c16": "處。令其慇懃禮拜。其傘當隨身上下而以蔭",
    "T39n1796_008:0666c17": "之。即當為說三昧耶偈。所謂祕密藏中四種",
    "T39n1796_008:0666c18": "重禁。此等皆是阿利沙偈。下當釋之。瞿醯云。",
    "T39n1796_008:0666c19": "弟子至西門禮拜已。阿闍梨當白諸尊云。我",
    "T39n1796_008:0666c20": "某甲已與某甲灌頂竟。今付屬諸尊令持明",
    "T39n1796_008:0666c21": "藏。作是語已。應當放傘令其起立。對漫荼羅",
    "T39n1796_008:0666c22": "前為說三昧耶戒。汝今已成就漫荼羅持明",
    "T39n1796_008:0666c23": "阿闍梨竟。諸佛菩薩及真言主一切天神。已",
    "T39n1796_008:0666c24": "共知汝。若見眾生堪為法器。怜&#x615C;彼故。當為",
    "T39n1796_008:0666c25": "建立漫荼羅而教授之。然此經中自有傳法",
    "T39n1796_008:0666c26": "螺偈也。如西方世人受灌頂法時。取四大海",
    "T39n1796_008:0666c27": "水及境內一切河水。具置寶藥穀等。作境內",
    "T39n1796_008:0666c28": "地圖。令此童子踞師子座。以種種珍寶莊嚴",
    "T39n1796_008:0666c29": "所統眷屬。隨其大小列次陪奉。韋陀梵志師",
    "T39n1796_008:0667a01": "坐於象寶。以臨其後持此寶水。以注象牙令",
    "T39n1796_008:0667a02": "墮其頂上。而後唱令以告眾人。又歎說古先",
    "T39n1796_008:0667a03": "哲王治人濟代之法。如是隨順行者。當得壽",
    "T39n1796_008:0667a04": "命長遠。本枝繁盛堯紹轉輪之業。若不作如",
    "T39n1796_008:0667a05": "是事者。則當自退其位殞身絕嗣。如是一一",
    "T39n1796_008:0667a06": "而教誨之。今此法王子灌頂。則不如是陳列。",
    "T39n1796_008:0667a07": "密嚴佛土法界大圖。坐於妙法蓮花自在神通",
    "T39n1796_008:0667a08": "師子之坐。以本性清淨智慧慈悲水具含萬",
    "T39n1796_008:0667a09": "德。而灌其心。爾時諸菩薩眾。下至八部眾生。",
    "T39n1796_008:0667a10": "莫不歡喜讚歎而生敬仰。時阿闍梨。以法王",
    "T39n1796_008:0667a11": "遺訓而教訓之。從此以後。當得生如來家定",
    "T39n1796_008:0667a12": "紹佛位。若不如是對明。則不知正法尊重也。",
    "T39n1796_008:0667a13": "吉慶阿利沙偈(出&#x56A9;馹囉阿避庾經中譯云金剛起經也)",
    "T39n1796_008:0667a14": "[0667a14] 落吃&#x6F81;弭(三合吉相也)達囉(持也)建者曩(金也)&#x9262;喇麼(三合",
    "T39n1796_008:0667a15": "山也)多(引)婆(光也)悉怛[口*履](三合)路迦(三世也)曩(去)他(導也)悉",
    "T39n1796_008:0667a16": "怛[口*履](三合三也)莽羅(垢也)&#x9262;囉(二合)係(乎異反)拏(除也)沒度(佛也)",
    "T39n1796_008:0667a17": "微沒誕(引開敷也)畝闍(水生也)&#x9262;怛囉(二合葉也)泥(去)怛嚧(二合",
    "T39n1796_008:0667a18": "眼也)怛懵蘗[口*藍](是彼慶也)係多羯[口*藍](饒益也)&#x9262;囉(二合)他(上)",
    "T39n1796_008:0667a19": "門(最初也)&#x9262;囉(二合)社難(引諸眾生也一偈)",
    "T39n1796_008:0667a20": "[0667a20] 諦怒(輕)波&#x511E;瑟吒(二合彼所宣說也)&#x9262;囉(二合)&#x56A9;囉(勝法也)悉",
    "T39n1796_008:0667a21": "怛&#x56A9;(二合)&#x91F0;&#x7C83;也(二合不動也)契(棄夜反)多(宣說也)悉怛[口*履]",
    "T39n1796_008:0667a22": "(三合)路計(三世也)捺囉(人也)泥(去)&#x56A9;布爾也(二合應供養也)",
    "T39n1796_008:0667a23": "達囉慕(二合法也)瞻莽(殊勝也)扇[口*底](寂也)羯囉(能作也)&#x9262;囉",
    "T39n1796_008:0667a24": "(二合)社難(諸眾生)路計(世間)&#x511E;尾(二合)[口*底](去)延(第二也)輸",
    "T39n1796_008:0667a25": "(上)婆(善也)懵蘗[口*藍]儋(嘉慶也二偈)薩達喇摩(二合正法也)欲吃",
    "T39n1796_008:0667a26": "多(二合相應也)室嚕(二合)[口*底](聞也)懵蘗邏(引喜慶也)遲邪(二合",
    "T39n1796_008:0667a27": "宣也)僧&#x5FC2;(眾也)[口*但][口*栗](二合人也)泥(去)&#x56A9;(引天也)素囉(非天也)諾",
    "T39n1796_008:0667a28": "吃屣(二合)膩也(應供者)頡唎(二合愧也)室唎(吉祥也)麌儜(引功",
    "T39n1796_008:0667a29": "德也)遲耶(二合富也)&#x9262;囉(二合)&#x56A9;[口*藍](殊勝也)巘儜難(引眾也)路",
    "T39n1796_008:0667b01": "計(世間也)怛哩(二合)[口*底]延(第三也)輸(上)婆(善也)懵蘗儋(慶嘉",
    "T39n1796_008:0667b02": "也三偈)曳(入)懵蘗[口*藍](如彼慶也)&#x89A9;史多泥(去)&#x56A9;(昇兜率天也)微",
    "T39n1796_008:0667b03": "&#x83BE;(去)曩(宮也)蘗喇娑(二合也)那賜(亦如也)&#x511E;何(引此也)",
    "T39n1796_008:0667b04": "&#x56A9;多羅(下也)&#x89A9;若蘗&#x89A9;(於眾生也)係多(去)也(利益也)塞(去)",
    "T39n1796_008:0667b05": "印捺[口*束*頁](三合與帝釋)素[口*束*頁](天也)&#x9262;[口*履]勿[口*栗](二合)怛寫(圍遶者)",
    "T39n1796_008:0667b06": "怛他蘗多寫(如來也)怛懵蘗(彼慶也)婆&#x56A9;&#x89A9;(得也)扇底",
    "T39n1796_008:0667b07": "(寂也)羯[口*藍](作也)哆&#x56A9;(引)&#x511E;也(二合今日也四偈)曳(入)懵蘗[口*藍]",
    "T39n1796_008:0667b08": "(如彼慶也)補囉(宮城也)&#x56A9;(入)[口*犁](勝也)迦&#x7C83;羅(古云迦毘羅)訶&#x56A9;",
    "T39n1796_008:0667b09": "(平二合)曳遮(名也)&#x511E;吠(無害反天也)麼訶(大也)怛麼毘(德也)羅避",
    "T39n1796_008:0667b10": "瑟[打-丁+朱](吒矩反二合)哆(歎反)&#x56A9;(無汗反)&#x511E;&#x511E;怛寫(敬禮者也)阿",
    "T39n1796_008:0667b11": "(引)賜(引亦如也)梛震[口*底]也(二合不思議也)但舍邏寫(善者)怛他",
    "T39n1796_008:0667b12": "蘗多寫(如來也)怛懵蘗藍(彼慶也)婆&#x56A9;&#x89A9;(得也)扇底",
    "T39n1796_008:0667b13": "羯藍(寂&#x511E;也)怛&#x56A9;(引)&#x511E;也(二合汝今日也五偈)曳(入)懵蘗[口*藍]",
    "T39n1796_008:0667b14": "(如彼慶也)枳娑&#x651E;瑜(花枝條也)入&#x56A9;(二合)&#x651E;(光也)補&#x6F81;波(花也)梛",
    "T39n1796_008:0667b15": "提(嚴飾也)[口*藍]迷遮(悅樂也)&#x5549;弭尼(園名)&#x56A9;(去)寧(園也)麼護",
    "T39n1796_008:0667b16": "(無量也)泥(去)&#x56A9;(天也)乳瑟[齒*束](二合所居也)曩(去)他寫(導師也)",
    "T39n1796_008:0667b17": "然莽&#x511E;(誕生也)&#x56A9;部&#x56A9;(時也)婆&#x56A9;(無&#x5058;反)多迦寫(有盡者)怛",
    "T39n1796_008:0667b18": "懵蘗[口*藍](彼慶也)婆&#x56A9;都(得也)扇[口*底]迦[口*藍](寂作反)怛&#x56A9;(引)",
    "T39n1796_008:0667b19": "&#x511E;也(二合汝今日也六偈)曳(入)懵蘗[口*藍](如彼慶也)尾尾馱(種種也)",
    "T39n1796_008:0667b20": "耨(入)佉(苦也)囊設曩耶(除滅也)賭瑟室也(三合喜悅也)怛",
    "T39n1796_008:0667b21": "布&#x56A9;(無&#x5058;反)曩(苦行處也)莽避(趣也)沒囉(二合)若&#x89A9;(往也)[口*賴]馱",
    "T39n1796_008:0667b22": "(二合)囉怛[口*犁](二合中夜也)阿(引)賜(亦如也)素[口*束*頁](天眾也)播唎勿",
    "T39n1796_008:0667b23": "[口*栗](二合)怛寫(圍遶者)納莽(禮也)塞吃[口*栗](三合)怛寫(作者)怛",
    "T39n1796_008:0667b24": "懵[卄/壁]藍(彼慶也)婆&#x56A9;&#x89A9;(得也)扇[口*底]迦藍(寂作也)怛&#x56A9;",
    "T39n1796_008:0667b25": "(引)&#x511E;也(二合汝今日也七偈)曳(入)懵蘗[口*藍](如彼慶也)部若伽(龍也)囉",
    "T39n1796_008:0667b26": "闍(王也)納莽塞吃[口*栗](三合)怛寫(作禮者)捺&#x511E;夜(二合河也)薩",
    "T39n1796_008:0667b27": "跢(二合)[鹵*來](岸也)&#x9262;履勿[口*栗](二合)怛寫(圍遶者)係者灑半[口*底]",
    "T39n1796_008:0667b28": "也(二合鳥行列也)扇[口*底][口*栗]他(二合寂義也)莽捺部(二合)單(奇也)莽部",
    "T39n1796_008:0667c01": "(得也)嗢婆&#x56A9;(有也)蘇捺曩寫(斷除者也)怛懵蘗[口*藍](彼慶也)婆",
    "T39n1796_008:0667c02": "&#x56A9;&#x89A9;(得也)扇[口*底]迦[口*藍](寂作也)怛&#x56A9;(引)&#x511E;也(二合今日也八偈)",
    "T39n1796_008:0667c03": "曳(入)懵蘗[口*藍](如彼慶也)薄伽伐&#x89A9;(世尊也)窣嚕(二合)莽(樹也)囉",
    "T39n1796_008:0667c04": "闍(王也)慕[口*犁](根下也)昧底唎(二合慈心也)沫麗曩(力也)微爾",
    "T39n1796_008:0667c05": "帝(降伏彼也)莫胡(無量也)忙(引)囉(魔也)博吃&#x84AD;(黨也)囊囊(種種也)",
    "T39n1796_008:0667c06": "&#x9262;囉迦羅(異類也)莽婆&#x56A9;(有也)娜部(二合)尾(遍人間也)瞻",
    "T39n1796_008:0667c07": "(去)沫麗者(至天也)怛懵蘗[口*藍](彼慶也)婆&#x56A9;&#x89A9;(得也)扇[口*底]",
    "T39n1796_008:0667c08": "迦藍(寂作也)怛&#x56A9;(引)&#x511E;也(二合汝今日也九偈)曳懵蘗[口*藍]",
    "T39n1796_008:0667c09": "(如彼慶也)&#x9262;囉(二合)&#x56A9;娜都&#x56A9;囉(上妙也)達囉(二合)莽(法也)斫",
    "T39n1796_008:0667c10": "吃&#x56C7;(輪也)&#x56A9;囉(引)捺斯(古曰波羅奈)悉[口*體](二合)多(住也)&#x56A9;多",
    "T39n1796_008:0667c11": "(於也)蘇蘗怛寫(善逝者)舍窣&#x89A9;(道師也)曷諦(入)部儋(希奇",
    "T39n1796_008:0667c12": "也)部費(人間也)&#x56A9;簿(時也)婆&#x56A9;多迦寫(有盡者)怛懵蘗",
    "T39n1796_008:0667c13": "灆(彼慶也)婆&#x56A9;&#x89A9;(得也)扇[口*底]迦[口*藍](寂作也)怛&#x56A9;(引)&#x511E;也",
    "T39n1796_008:0667c14": "(二合波今日也十偈)曳(入)懵蘗[口*藍](如彼慶也)係多羯[口*藍](作利益也)&#x9262;",
    "T39n1796_008:0667c15": "囉門(第一也)跛尾怛灆(三合吉義也)本昵也(二合福也)吃",
    "T39n1796_008:0667c16": "[口*履](二合)耶(利也)迦羅儜(饒益也)忙哩也(二合聖也)若囊(眾也)毘",
    "T39n1796_008:0667c17": "乳瑟(示咥稱讚嘆也)吃[口*栗]瑳(入)曩(二合遍也)若伽(引)娜(說也)薄",
    "T39n1796_008:0667c18": "伽梵(引世尊也)牟尼鑠(引)吃也(二合)僧(思孕反)訶(師子也)怛懵",
    "T39n1796_008:0667c19": "蘗藍(彼慶也)婆&#x56A9;&#x89A9;(得也)扇[口*底]迦[口*藍](寂作也)怛&#x56A9;(引)&#x511E;",
    "T39n1796_008:0667c20": "也(二合汝今日也十一偈)",
    "T39n1796_008:0667c21": " 持吉祥眾德  具相金山光",
    "T39n1796_008:0667c22": " 三世之導師  除滅於三垢",
    "T39n1796_008:0667c23": " 開敷正覺眼  猶如水生葉",
    "T39n1796_008:0667c24": " 是饒益眾生  最初之善慶",
    "T39n1796_008:0668a01": "[0668a01] 右先明一切吉慶所以得生。皆由如來出世。",
    "T39n1796_008:0668a02": "故梵云落吃&#x6F81;弭(三合)翻為吉祥相。或云具相。",
    "T39n1796_008:0668a03": "亦是嘉慶義吉祥義。吉慶義嘉慰義。威德",
    "T39n1796_008:0668a04": "義好相貌義。當知此名攝一切功德。故會",
    "T39n1796_008:0668a05": "意言之。次句云開敷亦是覺悟義。水生是",
    "T39n1796_008:0668a06": "蓮花異名。以具如是義故。如來出世多所饒",
    "T39n1796_008:0668a07": "益。故云最初善慶。或云吉慶或云嘉慶。大體",
    "T39n1796_008:0668a08": "同耳。",
    "T39n1796_008:0668a09": " 及彼所宣說  第一無動法",
    "T39n1796_008:0668a10": " 開示於三界  人天應供養",
    "T39n1796_008:0668a11": " 殊勝法能令  諸眾生永寂",
    "T39n1796_008:0668a12": " 是則為世間  第二之善慶",
    "T39n1796_008:0668a13": "[0668a13] 右世尊一切所說。究竟皆至第一實際。故曰",
    "T39n1796_008:0668a14": "無動法。梵云契(棄夜反)多是宣說義。亦是開示",
    "T39n1796_008:0668a15": "義。此中三界者。梵本正云三世。意通過現未",
    "T39n1796_008:0668a16": "至及三有也。以能普示世間第一實際故。一",
    "T39n1796_008:0668a17": "切人天皆應供養是法。為報大恩故。梵云扇",
    "T39n1796_008:0668a18": "[口*底]羯囉譯云作寂。此作是能作。能令能得之",
    "T39n1796_008:0668a19": "義。此法能令眾生悟一切法本性常寂。內外",
    "T39n1796_008:0668a20": "諸障畢竟不生。故云永寂。以下例然。以如來",
    "T39n1796_008:0668a21": "出世則能宣說此法故。云第二善也。",
    "T39n1796_008:0668a22": " 正妙法相應  獲得多聞慶",
    "T39n1796_008:0668a23": " 人天修羅等  應供福田僧",
    "T39n1796_008:0668a24": " 富吉祥慚愧  功德殊勝眾",
    "T39n1796_008:0668a25": " 是則為世間  第三之善慶",
    "T39n1796_008:0668a26": "[0668a26] 右梵云薩達喇摩。譯云正法。或云妙法。為滿",
    "T39n1796_008:0668a27": "句故今具存之。此中相應梵云欲吃多。是應",
    "T39n1796_008:0668a28": "合如是之義。即是契合冥苻之義。與瑜伽稍",
    "T39n1796_008:0668a29": "別也。次句由多聞此法行與理契。是大慶故",
    "T39n1796_008:0668b01": "曰多聞慶。據正譯當云富聞。今順舊譯耳。又",
    "T39n1796_008:0668b02": "此應供梵名。與阿羅訶不同。此應供是諸天",
    "T39n1796_008:0668b03": "人等。為求福故應當供養之義也。第二偈初",
    "T39n1796_008:0668b04": "云富。與前富聞義同。亦是具備無乏之義。",
    "T39n1796_008:0668b05": "富吉祥富慚愧富功德也。末句云眾。但是眾",
    "T39n1796_008:0668b06": "多之稱。梵名與僧伽不同。僧伽兼有和合義。",
    "T39n1796_008:0668b07": "由正法藏出興於世。則有修行果向之人。故",
    "T39n1796_008:0668b08": "云第三善慶也。",
    "T39n1796_008:0668b09": " 如在兜率陀  天宮藏時慶",
    "T39n1796_008:0668b10": " 及與從天降  利益諸群生",
    "T39n1796_008:0668b11": " 帝釋天神眾  翊從如去者",
    "T39n1796_008:0668b12": " 汝今得同彼  作寂之嘉慶",
    "T39n1796_008:0668b13": "[0668b13] 右此藏字。梵音云蘗喇婆。是中心之藏中胎",
    "T39n1796_008:0668b14": "藏之藏。與比吒迦俱舍等。其義各殊也。如菩",
    "T39n1796_008:0668b15": "薩在天宮中及從天降時。於諸世間有無量",
    "T39n1796_008:0668b16": "無邊吉慶之事。如花嚴等經廣說。修多羅即",
    "T39n1796_008:0668b17": "是諸天眾。為欲簡異諸天故為阿脩羅。立世",
    "T39n1796_008:0668b18": "等論謂之非天。又怛他揭多譯為如來。又云",
    "T39n1796_008:0668b19": "如去。謂從如實道去至涅槃中。不復更生。故",
    "T39n1796_008:0668b20": "以為名。用釋從天下時於義為便。故互文耳",
    "T39n1796_008:0668b21": "若兜率天有補處菩薩。則世間佛種不斷。若",
    "T39n1796_008:0668b22": "人於祕密藏中受灌頂位者。乃至一生中或",
    "T39n1796_008:0668b23": "成正覺。故云同彼慶也。",
    "T39n1796_008:0668b24": " 如在迦毘羅  勝宮城慶時",
    "T39n1796_008:0668b25": " 諸大威德天  稱歎而作禮",
    "T39n1796_008:0668b26": " 猶若不思議  如實善來者",
    "T39n1796_008:0668b27": " 汝今得同彼  作寂之嘉慶",
    "T39n1796_008:0668b28": "[0668b28] 梵本如彼慶中即含時義。以下例然。此是菩",
    "T39n1796_008:0668b29": "薩處胎時。一切世間有無量吉慶之事。亦如",
    "T39n1796_008:0668c01": "花嚴入法界離世間品中廣說。乃至十方無",
    "T39n1796_008:0668c02": "量大菩薩眾同集腹中。為聽法故。是故不可",
    "T39n1796_008:0668c03": "思議。對前偈如去之義。今以來成正覺釋之。",
    "T39n1796_008:0668c04": "亦於義勢為便也。如菩薩雖在胎中。一切大",
    "T39n1796_008:0668c05": "威德諸天無不稱揚作禮。汝今亦於虛空眼",
    "T39n1796_008:0668c06": "佛母藏中。而託聖胎。是故八部龍神共所宗",
    "T39n1796_008:0668c07": "敬。故云得同彼慶也。",
    "T39n1796_008:0668c08": " 如在華園慶  光花遍嚴飾",
    "T39n1796_008:0668c09": " 悅樂林微尼  無量天眾居",
    "T39n1796_008:0668c10": " 道師初誕生  有盡後邊身",
    "T39n1796_008:0668c11": " 汝今得同彼  作寂之嘉慶",
    "T39n1796_008:0668c12": "[0668c12] 梵云枳娑&#x651E;瑜。是林樹上兼帶條葉之花。次",
    "T39n1796_008:0668c13": "云補&#x6F81;波。正目花體。如花鬘散花之類。皆用",
    "T39n1796_008:0668c14": "此名。故上句以華園甄別之。菩薩初誕生時。",
    "T39n1796_008:0668c15": "於一切世間亦有無量吉祥瑞應之慶。乃至",
    "T39n1796_008:0668c16": "無量諸天眾等。為供養故皆集林微尼園。又",
    "T39n1796_008:0668c17": "有無量不思議解脫菩薩。亦如陰雲籠月同",
    "T39n1796_008:0668c18": "時下生。汝今亦於祕密藏中初得誕生。一切",
    "T39n1796_008:0668c19": "法門眷屬皆已萌動。若能勇進修行者。亦是",
    "T39n1796_008:0668c20": "生死後邊身。故云得同彼慶也。",
    "T39n1796_008:0668c21": " 如滅除在家  種種苦時慶",
    "T39n1796_008:0668c22": " 中夜心歡喜  往詣苦行處",
    "T39n1796_008:0668c23": " 亦如諸天眾  敬禮圍遶者",
    "T39n1796_008:0668c24": " 汝今得同彼  作寂之喜慶",
    "T39n1796_008:0668c25": "[0668c25] 此是菩薩初出家時。梵但云滅除種種苦。即",
    "T39n1796_008:0668c26": "含在家之義。所謂捨離在家種種恩愛繫縛",
    "T39n1796_008:0668c27": "之苦也。苦行處。梵云正翻當云修身處。如",
    "T39n1796_008:0668c28": "菩薩初始逾成往趣修身處時。一切世間有",
    "T39n1796_008:0668c29": "無量無邊吉慶之事。亦如花嚴等廣說。爾時",
    "T39n1796_008:0669a01": "淨居天眾乃至諸護世者皆大歡喜。知正遍",
    "T39n1796_008:0669a02": "覺優曇花不久開敷。悉皆頂禮圍遶。或親承",
    "T39n1796_008:0669a03": "馬足而奉送之。汝今亦於祕密藏中。初與無",
    "T39n1796_008:0669a04": "明父母別。往詣初法明道修身之處。當知淨",
    "T39n1796_008:0669a05": "居天等亦皆歡喜敬禮。知其不久同於世尊。",
    "T39n1796_008:0669a06": "故云得如彼慶也。"
}