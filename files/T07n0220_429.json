{
    "T07n0220_429:0155a20": "大般若波羅蜜多經卷第四百二",
    "T07n0220_429:0155a21": "十九",
    "T07n0220_429:0155a23": "三藏法師玄奘奉　詔譯",
    "T07n0220_429:0155a24": "第二分福生品第三十一",
    "T07n0220_429:0155a25": "爾時，佛告天帝釋言：「如是！如是！如汝所說。憍",
    "T07n0220_429:0155a26": "尸迦！若善男子、善女人等不離一切智智心，",
    "T07n0220_429:0155a27": "以無所得而為方便，於此般若波羅蜜多，至",
    "T07n0220_429:0155a28": "心聽聞、受持、讀誦、精勤修學、如理思惟，廣為",
    "T07n0220_429:0155a29": "有情宣說流布，或有書寫種種莊嚴，供養恭",
    "T07n0220_429:0155b01": "敬、尊重讚歎，復以種種上妙花鬘、塗散等香、",
    "T07n0220_429:0155b02": "衣服、瓔珞、寶幢、幡蓋、諸妙、珍奇、伎樂、燈明而為",
    "T07n0220_429:0155b03": "供養，所生福聚無量無邊不可思議不可稱",
    "T07n0220_429:0155b04": "計。何以故？憍尸迦！以此般若波羅蜜多能辦",
    "T07n0220_429:0155b05": "如來、應、正等覺一切智、道相智、一切相智，亦",
    "T07n0220_429:0155b06": "辦布施波羅蜜多乃至般若波羅蜜多，亦辦",
    "T07n0220_429:0155b07": "內空乃至無性自性空，亦辦四念住廣說乃",
    "T07n0220_429:0155b08": "至十八佛不共法，亦辦五眼、六神通，亦辦一",
    "T07n0220_429:0155b09": "切三摩地門、陀羅尼門，亦辦成熟有情、嚴淨",
    "T07n0220_429:0155b10": "佛土，亦辦一切聲聞、獨覺及無上乘，亦辦",
    "T07n0220_429:0155b11": "如來、應、正等覺所證無上正等菩提。「以是故，",
    "T07n0220_429:0155b12": "憍尸迦！若善男子、善女人等不離一切智智",
    "T07n0220_429:0155b13": "心，以無所得而為方便，於此般若波羅蜜多，",
    "T07n0220_429:0155b14": "至心聽聞、受持、讀誦、精勤修學、如理思惟，廣",
    "T07n0220_429:0155b15": "為有情宣說流布，或有書寫種種莊嚴，乃至",
    "T07n0220_429:0155b16": "燈明而為供養。以前所造窣堵波福比此福",
    "T07n0220_429:0155b17": "聚，百分不及一，千分不及一，百千分不及",
    "T07n0220_429:0155b18": "一，乃至鄔波尼殺曇分亦不及一。何以故？",
    "T07n0220_429:0155b19": "憍尸迦！若此般若波羅蜜多甚深經典人中",
    "T07n0220_429:0155b20": "流布，即此世間佛寶、法寶、苾芻僧寶終不隱",
    "T07n0220_429:0155b21": "沒；若此般若波羅蜜多甚深經典人中住者，",
    "T07n0220_429:0155b22": "世間常有十善業道，若四靜慮、四無量、四無",
    "T07n0220_429:0155b23": "色定，若布施波羅蜜多乃至般若波羅蜜多，",
    "T07n0220_429:0155b24": "若內空乃至無性自性空，若四念住廣說乃",
    "T07n0220_429:0155b25": "至十八佛不共法，若一切三摩地門、陀羅尼",
    "T07n0220_429:0155b26": "門，若一切智、道相智、一切相智，若剎帝利大",
    "T07n0220_429:0155b27": "族、婆羅門大族、長者大族、居士大族，若四大",
    "T07n0220_429:0155b28": "王眾天乃至非想非非想處天，若聲聞乘、獨",
    "T07n0220_429:0155b29": "覺乘、無上乘，若預流、一來、不還、阿羅漢、獨覺，",
    "T07n0220_429:0155c01": "若菩薩摩訶薩成熟有情、嚴淨佛土，若諸如",
    "T07n0220_429:0155c02": "來、應、正等覺證得無上正等菩提、轉妙法輪",
    "T07n0220_429:0155c03": "度無量眾，如是勝事終不隱沒。」",
    "T07n0220_429:0155c04": "第二分功德品第三十二",
    "T07n0220_429:0155c05": "爾時，三千大千世界所有四大王眾天乃至",
    "T07n0220_429:0155c06": "色究竟天，同聲共白天帝釋言：「大仙！於是甚",
    "T07n0220_429:0155c07": "深般若波羅蜜多應受、應持、應讀、應誦、應精",
    "T07n0220_429:0155c08": "勤修學、應如理思惟、應供養恭敬、尊重讚歎。",
    "T07n0220_429:0155c09": "何以故？大仙！若受持、讀誦、精勤修學、如理思",
    "T07n0220_429:0155c10": "惟、供養恭敬、尊重讚歎如是般若波羅蜜多，",
    "T07n0220_429:0155c11": "則令一切惡法損減、善法增益，亦令一切天",
    "T07n0220_429:0155c12": "眾增益、諸阿素洛朋黨損減，亦令一切佛眼、",
    "T07n0220_429:0155c13": "法眼、僧眼不滅，亦令一切佛種、法種、僧種不",
    "T07n0220_429:0155c14": "斷。「大仙當知！由三寶種不斷絕故，世間便",
    "T07n0220_429:0155c15": "有布施波羅蜜多乃至般若波羅蜜多，亦有",
    "T07n0220_429:0155c16": "內空乃至無性自性空，亦有四念住廣說乃",
    "T07n0220_429:0155c17": "至十八佛不共法，亦有一切三摩地門、陀羅",
    "T07n0220_429:0155c18": "尼門，亦有一切智、道相智、一切相智，亦有預",
    "T07n0220_429:0155c19": "流果乃至阿羅漢果，亦有獨覺菩提，亦有",
    "T07n0220_429:0155c20": "菩薩摩訶薩行，亦有無上正等菩提。是故，",
    "T07n0220_429:0155c21": "大仙！於此般若波羅蜜多應受持、讀誦、精",
    "T07n0220_429:0155c22": "勤修學、如理思惟、供養恭敬、尊重讚歎。」",
    "T07n0220_429:0155c23": "爾時，佛告天帝釋言：「憍尸迦！汝應於此甚深",
    "T07n0220_429:0155c24": "般若波羅蜜多受持、讀誦、精勤修學、如理思",
    "T07n0220_429:0155c25": "惟、供養恭敬、尊重讚歎。何以故？憍尸迦！若",
    "T07n0220_429:0155c26": "阿素洛及惡朋黨起如是念：『我等當與天帝",
    "T07n0220_429:0155c27": "釋軍交陣戰諍。』爾時，汝等諸天眷屬，應各至",
    "T07n0220_429:0155c28": "誠誦念如是甚深般若波羅蜜多，供養恭敬、",
    "T07n0220_429:0155c29": "尊重讚歎，時阿素洛及諸朋黨所起惡心即",
    "T07n0220_429:0156a01": "皆息滅。「憍尸迦！若諸天子或諸天女五衰相",
    "T07n0220_429:0156a02": "現，其心驚惶恐墮惡趣。爾時，汝等諸天眷屬",
    "T07n0220_429:0156a03": "應住其前，至誠誦念如是般若波羅蜜多。時",
    "T07n0220_429:0156a04": "彼天子或彼天女，聞是般若波羅蜜多善根",
    "T07n0220_429:0156a05": "力故，於此般若波羅蜜多生淨信故，五衰",
    "T07n0220_429:0156a06": "相沒身意泰然，設有命終還生本處，受天富",
    "T07n0220_429:0156a07": "樂倍勝於前。何以故？憍尸迦！聞信般若波羅",
    "T07n0220_429:0156a08": "蜜多功德威力甚廣大故。「憍尸迦！若善男",
    "T07n0220_429:0156a09": "子、善女人等或諸天子及諸天女，甚深般若",
    "T07n0220_429:0156a10": "波羅蜜多一經其耳，善根力故，定當漸次證",
    "T07n0220_429:0156a11": "得無上正等菩提。何以故？憍尸迦！過去未來",
    "T07n0220_429:0156a12": "現在諸佛及諸弟子，一切皆學如是般若波",
    "T07n0220_429:0156a13": "羅蜜多，證得無上正等菩提，入無餘依般涅",
    "T07n0220_429:0156a14": "槃界。何以故？憍尸迦！如是般若波羅蜜多，普",
    "T07n0220_429:0156a15": "攝一切菩提分法，若諸佛法、若菩薩法、若獨",
    "T07n0220_429:0156a16": "覺法、若聲聞法皆具攝故。」",
    "T07n0220_429:0156a17": "爾時，天帝釋白佛言：「世尊！如是般若波羅蜜",
    "T07n0220_429:0156a18": "多是大神呪、是大明呪，是無上呪，是無等等",
    "T07n0220_429:0156a19": "呪，是一切呪王，最尊最勝、最上最妙，能伏一",
    "T07n0220_429:0156a20": "切，不為一切之所降伏。何以故？世尊！如是般",
    "T07n0220_429:0156a21": "若波羅蜜多能除一切惡不善法，能攝一切",
    "T07n0220_429:0156a22": "殊勝善法。」爾時，佛告天帝釋言：「如是！如是！如",
    "T07n0220_429:0156a23": "汝所說。何以故？憍尸迦！過去未來現在諸佛，",
    "T07n0220_429:0156a24": "皆因如是甚深般若波羅蜜多大神呪王，證",
    "T07n0220_429:0156a25": "得無上正等菩提，轉妙法輪度無量眾。所以",
    "T07n0220_429:0156a26": "者何？依因如是甚深般若波羅蜜多大神呪",
    "T07n0220_429:0156a27": "王，世間便有十善業道，若四靜慮、四無量、四",
    "T07n0220_429:0156a28": "無色定，若布施波羅蜜多乃至般若波羅蜜",
    "T07n0220_429:0156a29": "多，若內空乃至無性自性空，若四念住廣說",
    "T07n0220_429:0156b01": "乃至十八佛不共法，若真如、法界、法性、實際、",
    "T07n0220_429:0156b02": "不虛妄性、不變異性、法定、法住、不思議界，若",
    "T07n0220_429:0156b03": "四聖諦，若五眼、六神通，若預流果乃至阿羅",
    "T07n0220_429:0156b04": "漢果，若獨覺菩提，若諸菩薩摩訶薩行，若",
    "T07n0220_429:0156b05": "佛無上正等菩提，若一切智、道相智、一切相",
    "T07n0220_429:0156b06": "智。",
    "T07n0220_429:0156b07": "「復次，憍尸迦！依因菩薩摩訶薩故，世間便有",
    "T07n0220_429:0156b08": "十善業道廣說乃至一切相智。譬如依因滿",
    "T07n0220_429:0156b09": "月輪故，諸星宿等皆得增明；如是依因諸菩",
    "T07n0220_429:0156b10": "薩故，十善業道廣說乃至一切相智皆得顯",
    "T07n0220_429:0156b11": "了。若諸如來、應、正等覺未出世時，唯有菩薩",
    "T07n0220_429:0156b12": "具足種種方便善巧，為諸有情無倒宣說一",
    "T07n0220_429:0156b13": "切世間、出世間法，菩薩所有方便善巧皆從",
    "T07n0220_429:0156b14": "如是甚深般若波羅蜜多而得生長。諸菩薩",
    "T07n0220_429:0156b15": "摩訶薩成就方便善巧力故，能行布施波羅",
    "T07n0220_429:0156b16": "蜜多乃至般若波羅蜜多，能行內空乃至無",
    "T07n0220_429:0156b17": "性自性空，能行四念住廣說乃至十八佛不",
    "T07n0220_429:0156b18": "共法，不證聲聞及獨覺地，成熟有情、嚴淨",
    "T07n0220_429:0156b19": "佛土，具足攝取壽量圓滿、佛土圓滿、眷屬",
    "T07n0220_429:0156b20": "圓滿、眾具圓滿、色力圓滿，乃至證得一切相",
    "T07n0220_429:0156b21": "智，皆由般若波羅蜜多而得成就。「復次，憍尸",
    "T07n0220_429:0156b22": "迦！若善男子、善女人等於此般若波羅蜜多，",
    "T07n0220_429:0156b23": "至心聽聞、受持、讀誦、精勤修學、如理思惟、書寫、",
    "T07n0220_429:0156b24": "解說、廣令流布，當得成就現在、未來殊勝功",
    "T07n0220_429:0156b25": "德。」時，天帝釋便白佛言：「是善男子、善女人",
    "T07n0220_429:0156b26": "等云何成就現在、未來殊勝功德？」佛言：「憍",
    "T07n0220_429:0156b27": "尸迦！若善男子、善女人等於此般若波羅",
    "T07n0220_429:0156b28": "蜜多，至心聽聞、受持、讀誦、精勤修學、如理思",
    "T07n0220_429:0156b29": "惟、書寫、解說、廣令流布，是善男子、善女人等，",
    "T07n0220_429:0156c01": "現在不為毒藥所害、刀兵所傷、火所焚燒、水",
    "T07n0220_429:0156c02": "所漂溺，乃至不為四百四病之所夭歿，除先",
    "T07n0220_429:0156c03": "定業現世應受。憍尸迦！是善男子、善女人",
    "T07n0220_429:0156c04": "等若遭官事怨賊逼迫，至心誦念如是般若",
    "T07n0220_429:0156c05": "波羅蜜多，若至其所終不為彼譴罰加害。何",
    "T07n0220_429:0156c06": "以故？憍尸迦！如是般若波羅蜜多威德勢力",
    "T07n0220_429:0156c07": "法令爾故。憍尸迦！是善男子、善女人等，若",
    "T07n0220_429:0156c08": "有欲至國主、王子、大臣等處，至心誦念如是",
    "T07n0220_429:0156c09": "般若波羅蜜多，必為王等歡喜問訊供養恭",
    "T07n0220_429:0156c10": "敬、尊重讚歎。何以故？憍尸迦！是善男子、善",
    "T07n0220_429:0156c11": "女人等，常於有情發起慈、悲、喜、捨心故。憍",
    "T07n0220_429:0156c12": "尸迦！是善男子、善女人等，常得成就如是等",
    "T07n0220_429:0156c13": "類現在功德。「憍尸迦！若善男子、善女人等",
    "T07n0220_429:0156c14": "於此般若波羅蜜多，至心聽聞、受持、讀誦、精",
    "T07n0220_429:0156c15": "勤修學、如理思惟、書寫、解說、廣令流布，是善",
    "T07n0220_429:0156c16": "男子、善女人等隨所生處常不遠離十善業",
    "T07n0220_429:0156c17": "道，若四靜慮、四無量、四無色定，若布施波羅",
    "T07n0220_429:0156c18": "蜜多乃至般若波羅蜜多，若內空乃至無性",
    "T07n0220_429:0156c19": "自性空，若四念住廣說乃至十八佛不共法，",
    "T07n0220_429:0156c20": "若一切三摩地門、陀羅尼門，若一切智、道相",
    "T07n0220_429:0156c21": "智、一切相智，不墮地獄、傍生、鬼界，除願往",
    "T07n0220_429:0156c22": "彼成熟有情。隨所生處常具諸根支體無缺，",
    "T07n0220_429:0156c23": "永不生在貧窮、下賤、工師、雜類、屠膾、漁獵、盜",
    "T07n0220_429:0156c24": "賊、獄吏及補羯娑旃荼羅家、若戍達羅貿易",
    "T07n0220_429:0156c25": "卑族。隨所生處具三十二大丈夫相、八十隨",
    "T07n0220_429:0156c26": "好圓滿莊嚴，一切有情見者歡喜，多生有佛",
    "T07n0220_429:0156c27": "嚴淨土中，蓮華化生，不造眾惡，常不遠離菩",
    "T07n0220_429:0156c28": "薩神通，隨心所願遊諸佛土，從一佛國至一",
    "T07n0220_429:0156c29": "佛國，親近供養諸佛世尊，成熟有情、嚴淨佛",
    "T07n0220_429:0157a01": "土，聽聞正法如說修行，漸次證得一切智智。",
    "T07n0220_429:0157a02": "憍尸迦！是善男子、善女人等當得成就如是",
    "T07n0220_429:0157a03": "等類未來功德。「以是故，憍尸迦！若善男子、善",
    "T07n0220_429:0157a04": "女人等欲得如是現在、未來殊勝功德，乃至",
    "T07n0220_429:0157a05": "無上正等菩提者，應常不離一切智智心，以",
    "T07n0220_429:0157a06": "無所得為方便，於此般若波羅蜜多甚深經",
    "T07n0220_429:0157a07": "典，至心聽聞、受持、讀誦、精勤修學、如理思惟、",
    "T07n0220_429:0157a08": "書寫、解說、廣令流布，復以種種上妙花鬘、塗",
    "T07n0220_429:0157a09": "散等香、衣服、瓔珞、寶幢、幡蓋、諸妙、珍奇、伎樂、燈",
    "T07n0220_429:0157a10": "明而為供養。」",
    "T07n0220_429:0157a11": "第二分外道品第三十三",
    "T07n0220_429:0157a12": "時，有眾多外道梵志，為求佛過來詣佛所。時，",
    "T07n0220_429:0157a13": "天帝釋見已念言：「今此眾多外道梵志，來趣",
    "T07n0220_429:0157a14": "法會伺求佛短，將非般若留難事耶？我當誦",
    "T07n0220_429:0157a15": "念從佛所受甚深般若波羅蜜多，令彼邪徒",
    "T07n0220_429:0157a16": "退還本所。」念已便誦甚深般若波羅蜜多，於",
    "T07n0220_429:0157a17": "是眾多外道梵志，遙伸敬相右繞世尊，從所",
    "T07n0220_429:0157a18": "來門復道而去。時，舍利子見已念言：「彼有何",
    "T07n0220_429:0157a19": "緣適來還去？」爾時，佛告舍利子言：「彼外道",
    "T07n0220_429:0157a20": "等來求我失，由天帝釋誦念般若波羅蜜多",
    "T07n0220_429:0157a21": "令彼還去。舍利子！我不見彼外道梵志有少",
    "T07n0220_429:0157a22": "白法，唯懷惡心為求我過來至我所。舍利子！",
    "T07n0220_429:0157a23": "我都不見一切世間有天、魔、梵、若諸沙門、婆羅",
    "T07n0220_429:0157a24": "門等有情之類，說般若時懷勃惡心來求得",
    "T07n0220_429:0157a25": "便。何以故？舍利子！由此三千大千世界所",
    "T07n0220_429:0157a26": "有四大王眾天乃至色究竟天，若諸聲聞、獨",
    "T07n0220_429:0157a27": "覺、菩薩、佛，及一切具大威力龍神、藥叉、人非",
    "T07n0220_429:0157a28": "人等，皆共守護如是般若波羅蜜多，不令眾",
    "T07n0220_429:0157a29": "惡為作留難。何以故？舍利子！是諸天等皆",
    "T07n0220_429:0157b01": "依般若波羅蜜多威力生故。「又，舍利子！十方",
    "T07n0220_429:0157b02": "各如殑伽沙界一切如來應正等覺、聲聞、獨覺、",
    "T07n0220_429:0157b03": "菩薩、諸天、龍神、藥叉、人非人等，皆共守護如",
    "T07n0220_429:0157b04": "是般若波羅蜜多，不令眾惡為作留難。何以",
    "T07n0220_429:0157b05": "故？舍利子！彼諸佛等皆依般若波羅蜜多威",
    "T07n0220_429:0157b06": "力生故。」爾時，惡魔竊作是念：「今者如來、應、正",
    "T07n0220_429:0157b07": "等覺四眾圍繞，及欲、色界諸天人等皆同集",
    "T07n0220_429:0157b08": "會，宣說般若波羅蜜多，此中定有菩薩摩訶",
    "T07n0220_429:0157b09": "薩得受無上正等菩提記，我當往至破壞其",
    "T07n0220_429:0157b10": "眼。」作是念已化作四軍，奮威勇銳來詣佛",
    "T07n0220_429:0157b11": "所。時，天帝釋見已念言：「將非惡魔化作此事",
    "T07n0220_429:0157b12": "來欲惱佛，并與般若波羅蜜多而作留難？何",
    "T07n0220_429:0157b13": "以故？如是四軍嚴飾殊麗，影堅勝軍、釋迦王",
    "T07n0220_429:0157b14": "種、栗呫毘種、力士種等所有四軍皆不能及，",
    "T07n0220_429:0157b15": "由此定知魔所化作。惡魔長夜伺求佛短，壞",
    "T07n0220_429:0157b16": "諸有情所修勝事，我當誦念從佛所受甚深",
    "T07n0220_429:0157b17": "般若波羅蜜多，令彼惡魔退還本所。」念已",
    "T07n0220_429:0157b18": "便誦甚深般若波羅蜜多，於是惡魔復道而",
    "T07n0220_429:0157b19": "去，甚深般若波羅蜜多力所逼故。",
    "T07n0220_429:0157b20": "時，眾會中所有四大王眾天乃至色究竟天，",
    "T07n0220_429:0157b21": "各各化作種種天花及香鬘等諸妙供具，踴",
    "T07n0220_429:0157b22": "身空中而散佛上，合掌恭敬同白佛言：「願此",
    "T07n0220_429:0157b23": "般若波羅蜜多在贍部洲人中久住。何以故？",
    "T07n0220_429:0157b24": "世尊！乃至如是甚深般若波羅蜜多在贍部",
    "T07n0220_429:0157b25": "洲人中流布，當知此處佛寶、法寶、苾芻僧寶",
    "T07n0220_429:0157b26": "久住不滅。於此三千大千世界乃至十方無",
    "T07n0220_429:0157b27": "量無數無邊世界亦復如是，由此菩薩摩訶",
    "T07n0220_429:0157b28": "薩眾及殊勝行亦可了知。世尊！隨諸方域有",
    "T07n0220_429:0157b29": "善男子、善女人等，以淨信心書持如是甚深",
    "T07n0220_429:0157c01": "般若波羅蜜多，供養恭敬、尊重讚歎，當知",
    "T07n0220_429:0157c02": "是處有妙光明除滅暗冥生諸勝利。」爾時，佛",
    "T07n0220_429:0157c03": "告天帝釋等諸天眾言：「如是！如是！如汝所說。",
    "T07n0220_429:0157c04": "乃至如是甚深般若波羅蜜多在贍部洲人",
    "T07n0220_429:0157c05": "中流布，當知此處佛寶、法寶、苾芻僧寶久住",
    "T07n0220_429:0157c06": "不滅。於此三千大千世界，乃至十方無量",
    "T07n0220_429:0157c07": "無數無邊世界亦復如是，由此菩薩摩訶薩",
    "T07n0220_429:0157c08": "眾及殊勝行亦可了知。隨諸方域有善男子、",
    "T07n0220_429:0157c09": "善女人等，以淨信心書持如是甚深般若波",
    "T07n0220_429:0157c10": "羅蜜多，供養恭敬、尊重讚歎，當知是處有",
    "T07n0220_429:0157c11": "妙光明除滅暗冥生諸勝利。」時，諸天眾復各",
    "T07n0220_429:0157c12": "化作種種天花及香鬘等而散佛上，重白佛",
    "T07n0220_429:0157c13": "言：「若善男子、善女人等於此般若波羅蜜",
    "T07n0220_429:0157c14": "多甚深經典，至心聽聞、受持、讀誦、精勤修學、",
    "T07n0220_429:0157c15": "如理思惟、書寫解說、廣令流布，是善男子、善",
    "T07n0220_429:0157c16": "女人等魔及魔軍不能得便，我等天眾亦",
    "T07n0220_429:0157c17": "常隨逐勤加擁護令無損惱。何以故？世尊！",
    "T07n0220_429:0157c18": "是善男子、善女人等我等諸天敬事如佛，",
    "T07n0220_429:0157c19": "或如似佛尊重法故。」時，天帝釋復白佛言：",
    "T07n0220_429:0157c20": "「是善男子、善女人等非少善根能成此事，必",
    "T07n0220_429:0157c21": "於先世無量佛所多集善根、多發正願、多",
    "T07n0220_429:0157c22": "供養佛、多事善友，乃能於此甚深般若波羅",
    "T07n0220_429:0157c23": "蜜多，至心聽聞、受持、讀誦、精勤修學、如理思",
    "T07n0220_429:0157c24": "惟、書寫、解說、廣令流布。世尊！若善男子、善女",
    "T07n0220_429:0157c25": "人等欲得諸佛一切相智，當求般若波羅蜜",
    "T07n0220_429:0157c26": "多；欲得般若波羅蜜多，當求諸佛一切相智。",
    "T07n0220_429:0157c27": "何以故？諸佛所得一切相智，皆從般若波羅",
    "T07n0220_429:0157c28": "蜜多而得生故；一切般若波羅蜜多，皆從諸",
    "T07n0220_429:0157c29": "佛一切相智而得生故。所以者何？諸佛所",
    "T07n0220_429:0158a01": "得一切相智不異般若波羅蜜多，一切般若",
    "T07n0220_429:0158a02": "波羅蜜多不異諸佛一切相智；諸佛所得一",
    "T07n0220_429:0158a03": "切相智與此般若波羅蜜多，當知無二亦無",
    "T07n0220_429:0158a04": "二處。」爾時，佛告天帝釋言：「如是！如是！如汝",
    "T07n0220_429:0158a05": "所說。是故般若波羅蜜多功德威神最尊、最",
    "T07n0220_429:0158a06": "勝。」",
    "T07n0220_429:0158a07": "第二分天來品第三十四之一",
    "T07n0220_429:0158a08": "爾時，具壽慶喜白佛言：「世尊！何緣如來、應、正",
    "T07n0220_429:0158a09": "等覺不廣稱讚布施等五波羅蜜多乃至十",
    "T07n0220_429:0158a10": "八佛不共法，但廣稱讚第六般若波羅蜜多？」",
    "T07n0220_429:0158a11": "佛告慶喜：「第六般若波羅蜜多能與前五波",
    "T07n0220_429:0158a12": "羅蜜多乃至十八佛不共法為尊為導故，我",
    "T07n0220_429:0158a13": "但廣稱讚般若波羅蜜多。復次，慶喜！於意云",
    "T07n0220_429:0158a14": "何？若不迴向一切相智而修布施乃至十八",
    "T07n0220_429:0158a15": "佛不共法，可名真修布施波羅蜜多乃至十",
    "T07n0220_429:0158a16": "八佛不共法不？」慶喜對曰：「不也！世尊！不也！善",
    "T07n0220_429:0158a17": "逝！」佛言：「慶喜！要由迴向一切相智而修布施",
    "T07n0220_429:0158a18": "乃至十八佛不共法，乃可名為真修布施波羅",
    "T07n0220_429:0158a19": "蜜多乃至十八佛不共法。是故般若波羅蜜",
    "T07n0220_429:0158a20": "多能與前五波羅蜜多乃至十八佛不共法",
    "T07n0220_429:0158a21": "為尊為導故，我但廣稱讚般若波羅蜜多。」具",
    "T07n0220_429:0158a22": "壽慶喜復白佛言：「云何迴向一切相智而修",
    "T07n0220_429:0158a23": "布施乃至十八佛不共法，方得名為真修布",
    "T07n0220_429:0158a24": "施波羅蜜多乃至十八佛不共法？」佛言：「慶喜！",
    "T07n0220_429:0158a25": "以無二為方便、無生為方便、無所得為方",
    "T07n0220_429:0158a26": "便，迴向一切相智而修布施乃至十八佛不",
    "T07n0220_429:0158a27": "共法，如是迴向一切相智而修布施乃至十",
    "T07n0220_429:0158a28": "八佛不共法，乃得名為真修布施波羅蜜多",
    "T07n0220_429:0158a29": "乃至十八佛不共法。」具壽慶喜復白佛言：",
    "T07n0220_429:0158b01": "「以何無二為方便、無生為方便、無所得為",
    "T07n0220_429:0158b02": "方便，迴向一切相智而修布施乃至十八佛",
    "T07n0220_429:0158b03": "不共法，乃得名為真修布施波羅蜜多乃至十",
    "T07n0220_429:0158b04": "八佛不共法？」佛言：「慶喜！以色、受、想、行、識乃至",
    "T07n0220_429:0158b05": "無上正等菩提無二為方便、無生為方便、無",
    "T07n0220_429:0158b06": "所得為方便，迴向一切相智而修布施乃至",
    "T07n0220_429:0158b07": "十八佛不共法，方得名為真修布施波羅蜜",
    "T07n0220_429:0158b08": "多乃至十八佛不共法。」具壽慶喜白言：「世",
    "T07n0220_429:0158b09": "尊！云何以色、受、想、行、識乃至無上正等菩提",
    "T07n0220_429:0158b10": "無二為方便、無生為方便、無所得為方便，",
    "T07n0220_429:0158b11": "迴向一切相智而修布施乃至十八佛不共",
    "T07n0220_429:0158b12": "法，乃得名為真修布施波羅蜜多乃至十",
    "T07n0220_429:0158b13": "八佛不共法？」佛言：「慶喜！色、受、想、行、識色、受、",
    "T07n0220_429:0158b14": "想、行、識性空，乃至無上正等菩提無上正等",
    "T07n0220_429:0158b15": "菩提性空。何以故？以色、受、想、行、識乃至無",
    "T07n0220_429:0158b16": "上正等菩提性空，與布施波羅蜜多乃至十",
    "T07n0220_429:0158b17": "八佛不共法，皆無二無二處故。「慶喜當知！",
    "T07n0220_429:0158b18": "由般若波羅蜜多故，能迴向一切相智，由迴",
    "T07n0220_429:0158b19": "向一切相智故，能令布施波羅蜜多乃至十八",
    "T07n0220_429:0158b20": "佛不共法得至究竟。是故般若波羅蜜多於",
    "T07n0220_429:0158b21": "前五種波羅蜜多乃至十八佛不共法為尊為",
    "T07n0220_429:0158b22": "導故，我但廣稱讚般若波羅蜜多。「慶喜當知！",
    "T07n0220_429:0158b23": "譬如大地以種散中，眾緣和合則得生長，應",
    "T07n0220_429:0158b24": "知大地與種生長，為所依止，為能建立。如",
    "T07n0220_429:0158b25": "是般若波羅蜜多及所迴向一切相智，與前五",
    "T07n0220_429:0158b26": "種波羅蜜多乃至十八佛不共法為所依止，",
    "T07n0220_429:0158b27": "為能建立，令得生長故。此般若波羅蜜多於",
    "T07n0220_429:0158b28": "前五種波羅蜜多乃至十八佛不共法為尊為",
    "T07n0220_429:0158b29": "導故，我但廣稱讚般若波羅蜜多，非布施",
    "T07n0220_429:0158c01": "等。」爾時，天帝釋白佛言：「世尊！今者如來、應、",
    "T07n0220_429:0158c02": "正等覺於此般若波羅蜜多一切功德說猶",
    "T07n0220_429:0158c03": "未盡。所以者何？我從世尊所受般若波羅蜜",
    "T07n0220_429:0158c04": "多功德深廣無量無邊際，諸善男子、善女人",
    "T07n0220_429:0158c05": "等於此般若波羅蜜多，至心聽聞、受持、讀",
    "T07n0220_429:0158c06": "誦、精勤修學、如理思惟，廣為有情宣說流布，所",
    "T07n0220_429:0158c07": "獲功德亦無邊際。若有書寫如是般若波羅",
    "T07n0220_429:0158c08": "蜜多甚深經典種種嚴飾，復以無量上妙花",
    "T07n0220_429:0158c09": "鬘、塗散等香、衣服、瓔珞、寶幢、幡蓋、諸妙、珍奇、伎",
    "T07n0220_429:0158c10": "樂、燈明而為供養，所獲功德亦無邊際。「世尊！",
    "T07n0220_429:0158c11": "若善男子、善女人等於此般若波羅蜜多甚",
    "T07n0220_429:0158c12": "深經典，至心聽聞、受持、讀誦、精勤修學、如理",
    "T07n0220_429:0158c13": "思惟、書寫、解說、廣令流布，由此因緣世間便",
    "T07n0220_429:0158c14": "有十善業道，若四靜慮、四無量、四無色定，",
    "T07n0220_429:0158c15": "若布施波羅蜜多乃至般若波羅蜜多，若內",
    "T07n0220_429:0158c16": "空乃至無性自性空，若四念住廣說乃至十",
    "T07n0220_429:0158c17": "八佛不共法，若預流果乃至阿羅漢果，若獨",
    "T07n0220_429:0158c18": "覺菩提，若諸菩薩摩訶薩行，若佛無上正等",
    "T07n0220_429:0158c19": "菩提，若諸世間所有勝事，無不出現。」爾時，佛",
    "T07n0220_429:0158c20": "告天帝釋言：「憍尸迦！我不說此甚深般若波",
    "T07n0220_429:0158c21": "羅蜜多但有如前所說功德。何以故？憍尸",
    "T07n0220_429:0158c22": "迦！甚深般若波羅蜜多具足無邊勝功德故。",
    "T07n0220_429:0158c23": "憍尸迦！我亦不說於此般若波羅蜜多甚",
    "T07n0220_429:0158c24": "深經典，至心聽聞、受持、讀誦、精勤修學、如理",
    "T07n0220_429:0158c25": "思惟，廣為有情宣說流布，及能書寫種種嚴",
    "T07n0220_429:0158c26": "飾，復以無量上妙花鬘、塗散等香、衣服、瓔珞、",
    "T07n0220_429:0158c27": "寶幢、幡蓋、諸妙、珍奇、伎樂、燈明而為供養，諸",
    "T07n0220_429:0158c28": "善男子、善女人等但有如前所說功德。何",
    "T07n0220_429:0158c29": "以故？憍尸迦！若善男子、善女人等不離一",
    "T07n0220_429:0159a01": "切智智心，以無所得為方便，於此般若波羅",
    "T07n0220_429:0159a02": "蜜多甚深經典，至心聽聞、受持、讀誦、精勤修",
    "T07n0220_429:0159a03": "學、如理思惟，廣為有情宣說流布，或復書寫",
    "T07n0220_429:0159a04": "種種嚴飾，復以無量上妙花鬘乃至燈明而",
    "T07n0220_429:0159a05": "為供養，是善男子、善女人等成就無量殊勝",
    "T07n0220_429:0159a06": "戒蘊、定蘊、慧蘊、解脫蘊、解脫智見蘊。「憍尸迦！",
    "T07n0220_429:0159a07": "是善男子、善女人等當知如佛。何以故？受",
    "T07n0220_429:0159a08": "持過去、未來、現在一切如來、應、正等覺無上道",
    "T07n0220_429:0159a09": "故，決定趣向佛菩提故，利益安樂一切有情",
    "T07n0220_429:0159a10": "無窮盡故，超過聲聞、獨覺地故。憍尸迦！聲",
    "T07n0220_429:0159a11": "聞、獨覺所有戒蘊、定蘊、慧蘊、解脫蘊、解脫智見",
    "T07n0220_429:0159a12": "蘊，比此善男子、善女人等所有戒蘊、定蘊、慧",
    "T07n0220_429:0159a13": "蘊、解脫蘊、解脫智見蘊，百分不及一，千分不",
    "T07n0220_429:0159a14": "及一，乃至鄔波尼殺曇分亦不及一。何以",
    "T07n0220_429:0159a15": "故？憍尸迦！是善男子、善女人等超過一切",
    "T07n0220_429:0159a16": "聲聞、獨覺下劣心想，於諸聲聞、獨覺乘法終",
    "T07n0220_429:0159a17": "不稱讚，於一切法無所不知，謂能正知無所",
    "T07n0220_429:0159a18": "有故。「憍尸迦！若善男子、善女人等不離一",
    "T07n0220_429:0159a19": "切智智心，以無所得為方便，於此般若波羅",
    "T07n0220_429:0159a20": "蜜多甚深經典，至心聽聞、受持、讀誦、精勤修",
    "T07n0220_429:0159a21": "學、如理思惟，廣為有情宣說流布，或復書寫",
    "T07n0220_429:0159a22": "種種嚴飾，復以無量上妙花鬘乃至燈明而",
    "T07n0220_429:0159a23": "為供養，我說獲得現在、未來無量無邊功德",
    "T07n0220_429:0159a24": "勝利。」時，天帝釋即白佛言：「我等諸天常隨衛",
    "T07n0220_429:0159a25": "護是善男子、善女人等，不令一切人非人等",
    "T07n0220_429:0159a26": "種種惡緣之所惱害。」爾時，佛告天帝釋言：「憍",
    "T07n0220_429:0159a27": "尸迦！若善男子、善女人等以應一切智智心，",
    "T07n0220_429:0159a28": "用無所得為方便，於此般若波羅蜜多甚深",
    "T07n0220_429:0159a29": "經典受持、讀誦，時有無量百千天子為聽法",
    "T07n0220_429:0159b01": "故皆來集會，歡喜踊躍敬受如是甚深般若",
    "T07n0220_429:0159b02": "波羅蜜多。憍尸迦！若善男子、善女人等以",
    "T07n0220_429:0159b03": "應一切智智心，用無所得為方便，宣說如是",
    "T07n0220_429:0159b04": "甚深般若波羅蜜多相應之法，時有無量諸",
    "T07n0220_429:0159b05": "天子等皆來集會，以天威力令說法師增益",
    "T07n0220_429:0159b06": "辯才宣暢無盡。憍尸迦！若善男子、善女人",
    "T07n0220_429:0159b07": "等以應一切智智心，用無所得為方便，宣",
    "T07n0220_429:0159b08": "說如是甚深般若波羅蜜多，時有無量諸天",
    "T07n0220_429:0159b09": "子等，敬重法故皆來集會，以天威力，令說法",
    "T07n0220_429:0159b10": "師辯才無滯，設有障難不能遮斷。憍尸迦！",
    "T07n0220_429:0159b11": "諸善男子、善女人等以應一切智智心，用無",
    "T07n0220_429:0159b12": "所得為方便，於此般若波羅蜜多甚深經典，",
    "T07n0220_429:0159b13": "至心聽聞、受持、讀誦、精勤修學、如理思惟，廣為",
    "T07n0220_429:0159b14": "有情宣說流布，或復書寫眾寶嚴飾，復以種",
    "T07n0220_429:0159b15": "種上妙花鬘乃至燈明而為供養，於現在世",
    "T07n0220_429:0159b16": "當獲無邊功德勝利，魔及魔軍不能擾惱。",
    "T07n0220_429:0159b17": "「復次，憍尸迦！若善男子、善女人等於四眾中",
    "T07n0220_429:0159b18": "宣說如是甚深般若波羅蜜多，心無怯怖不",
    "T07n0220_429:0159b19": "為一切論難所伏。何以故？憍尸迦！彼由如",
    "T07n0220_429:0159b20": "是甚深般若波羅蜜多所加祐故。又此般若",
    "T07n0220_429:0159b21": "波羅蜜多祕密藏中，具廣分別一切法故，所",
    "T07n0220_429:0159b22": "謂善法、非善法、有記法、無記法、有漏法、無",
    "T07n0220_429:0159b23": "漏法、世間法、出世間法、有為法、無為法、聲",
    "T07n0220_429:0159b24": "聞法、獨覺法、菩薩法、如來法，諸如是等無量",
    "T07n0220_429:0159b25": "百千差別法門皆入此攝。又由如是，諸善男",
    "T07n0220_429:0159b26": "子、善女人等善住內空乃至無性自性空故，",
    "T07n0220_429:0159b27": "都不見有能論難者，亦不見有所論難者，亦",
    "T07n0220_429:0159b28": "不見有所說般若波羅蜜多。以是故，憍尸",
    "T07n0220_429:0159b29": "迦！此善男子、善女人等，由是般若波羅蜜多",
    "T07n0220_429:0159c01": "大威神力所護持故，不為一切異學論難及",
    "T07n0220_429:0159c02": "諸怨敵之所屈伏。「復次，憍尸迦！若善男子、善",
    "T07n0220_429:0159c03": "女人等於此般若波羅蜜多甚深經典，至心",
    "T07n0220_429:0159c04": "聽聞、受持、讀誦、精勤修學、如理思惟、書寫、解說、",
    "T07n0220_429:0159c05": "廣令流布，是善男子、善女人等心常不驚、不",
    "T07n0220_429:0159c06": "恐、不怖，心不沈沒亦不憂悔。何以故？憍尸迦！",
    "T07n0220_429:0159c07": "是善男子、善女人等都不見有可驚、可恐、可",
    "T07n0220_429:0159c08": "怖、沈沒、憂悔事故。憍尸迦！若善男子、善女",
    "T07n0220_429:0159c09": "人輩欲得此等現在無邊功德勝利，當於如",
    "T07n0220_429:0159c10": "是甚深般若波羅蜜多，至心聽聞、受持、讀誦、",
    "T07n0220_429:0159c11": "精勤修學、如理思惟、書寫、解說、廣令流布、供養",
    "T07n0220_429:0159c12": "恭敬、尊重讚歎無得暫捨。「復次，憍尸迦！若善",
    "T07n0220_429:0159c13": "男子、善女人等以應一切智智心，用無所得",
    "T07n0220_429:0159c14": "為方便，於此般若波羅蜜多甚深經典，至心",
    "T07n0220_429:0159c15": "聽聞、受持、讀誦、精勤修學、如理思惟、書寫、解說、",
    "T07n0220_429:0159c16": "廣令流布、供養恭敬、尊重讚歎。是善男子、善",
    "T07n0220_429:0159c17": "女人等，恒為父母、師長、親友、國王、大臣及諸",
    "T07n0220_429:0159c18": "沙門、婆羅門等之所愛敬，亦為十方無邊世",
    "T07n0220_429:0159c19": "界一切如來應正等覺、菩薩摩訶薩、獨覺、阿羅",
    "T07n0220_429:0159c20": "漢、不還、一來、預流果等之所愛念，復為世間",
    "T07n0220_429:0159c21": "諸天、魔、梵、人及非人、阿素洛等之所愛護。是",
    "T07n0220_429:0159c22": "善男子、善女人等成就最勝無斷辯才，於一",
    "T07n0220_429:0159c23": "切時修行布施乃至般若波羅蜜多，安住內",
    "T07n0220_429:0159c24": "空乃至無性自性空，修行四念住廣說乃至",
    "T07n0220_429:0159c25": "十八佛不共法，修行一切三摩地門、陀羅尼",
    "T07n0220_429:0159c26": "門，成熟有情、嚴淨佛土，修行一切智、道相智、",
    "T07n0220_429:0159c27": "一切相智恒無懈廢。是善男子、善女人等，不",
    "T07n0220_429:0159c28": "為一切外道異論及諸怨敵之所降伏，而能",
    "T07n0220_429:0159c29": "降伏外道異論及諸怨敵。憍尸迦！若善男子、",
    "T07n0220_429:0160a01": "善女人等，欲得如是現在、未來無斷無盡功德",
    "T07n0220_429:0160a02": "勝利，應於如是甚深般若波羅蜜多，以應一",
    "T07n0220_429:0160a03": "切智智心，用無所得為方便，至心聽聞、受持、",
    "T07n0220_429:0160a04": "讀誦、精勤修學、如理思惟、書寫、解說、廣令流布、",
    "T07n0220_429:0160a05": "供養恭敬、尊重讚歎。「復次，憍尸迦！若善男子、",
    "T07n0220_429:0160a06": "善女人等書寫如是甚深般若波羅蜜多，種",
    "T07n0220_429:0160a07": "種莊嚴置清淨處，供養恭敬、尊重讚歎。時，此",
    "T07n0220_429:0160a08": "三千大千世界及餘十方無邊世界，所有四",
    "T07n0220_429:0160a09": "大王眾天乃至廣果天已發無上菩提心者",
    "T07n0220_429:0160a10": "恒來是處，觀禮、讀誦如是般若波羅蜜多，供",
    "T07n0220_429:0160a11": "養恭敬、尊重讚歎，右繞禮拜合掌而去；所有淨",
    "T07n0220_429:0160a12": "居天，謂無繁天、無熱天、善現天、善見天、色究",
    "T07n0220_429:0160a13": "竟天亦恒來此，觀禮、讀誦如是般若波羅蜜",
    "T07n0220_429:0160a14": "多，供養恭敬、尊重讚歎，右繞禮拜合掌而去。",
    "T07n0220_429:0160a15": "時，此三千大千世界及餘十方無邊世界，有",
    "T07n0220_429:0160a16": "大威德諸龍、藥叉、健達縛、阿素洛、揭路茶、緊",
    "T07n0220_429:0160a17": "捺落、莫呼洛伽、人非人等亦恒來此，觀禮、讀",
    "T07n0220_429:0160a18": "誦如是般若波羅蜜多，供養恭敬、尊重讚歎，",
    "T07n0220_429:0160a19": "右繞禮拜合掌而去。「憍尸迦！是善男子、善女",
    "T07n0220_429:0160a20": "人等應作是念：『今此三千大千世界及餘十",
    "T07n0220_429:0160a21": "方無邊世界，所有四大王眾天乃至色究竟",
    "T07n0220_429:0160a22": "天，并餘無量有大威德諸龍、藥叉、健達縛、阿",
    "T07n0220_429:0160a23": "素洛、揭路茶、緊捺落、莫呼洛伽、人非人等常",
    "T07n0220_429:0160a24": "來至此，觀禮、讀誦我所書寫甚深般若波羅蜜",
    "T07n0220_429:0160a25": "多，供養恭敬、尊重讚歎，右繞禮拜合掌而去，",
    "T07n0220_429:0160a26": "此我則為已設法施。』作是念已歡喜踊躍，",
    "T07n0220_429:0160a27": "令所獲福倍復增長。「憍尸迦！是善男子、善",
    "T07n0220_429:0160a28": "女人等，由此三千大千世界及餘十方無邊",
    "T07n0220_429:0160a29": "世界，所有四大王眾天乃至色究竟天，并餘",
    "T07n0220_429:0160b01": "無量有大威德諸龍、藥叉、健達縛、阿素洛、揭路",
    "T07n0220_429:0160b02": "荼、緊捺落、莫呼洛伽、人非人等，常來至此隨",
    "T07n0220_429:0160b03": "逐擁護，不為一切人非人等之所惱害，唯",
    "T07n0220_429:0160b04": "除宿世定惡業因現在應熟，或轉重業現世",
    "T07n0220_429:0160b05": "輕受。憍尸迦！是善男子、善女人等，由此般",
    "T07n0220_429:0160b06": "若波羅蜜多甚深經典大威神力，獲如是等",
    "T07n0220_429:0160b07": "現世種種功德勝利，謂諸天等已發無上菩",
    "T07n0220_429:0160b08": "提心者，或依佛法已獲殊勝利樂事者，敬",
    "T07n0220_429:0160b09": "重法故恒來至此，隨逐擁護增其勢力。何",
    "T07n0220_429:0160b10": "以故？憍尸迦！是善男子、善女人等已發",
    "T07n0220_429:0160b11": "無上正等覺心，恒為救拔諸有情故，恒為",
    "T07n0220_429:0160b12": "成熟諸有情故，恒為不捨諸有情故，恒為利",
    "T07n0220_429:0160b13": "樂諸有情故。彼諸天等亦復如是，由此因緣，",
    "T07n0220_429:0160b14": "常來擁護是善男子、善女人等令無惱害。」",
    "T07n0220_429:0160b15": "大般若波羅蜜多經卷第四百二十九"
}