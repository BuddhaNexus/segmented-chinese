{
    "X72n1437_016:0474c01": "永覺和尚廣錄卷第十六",
    "X72n1437_016:0474c02": "嗣法弟子 道霈 重編",
    "X72n1437_016:0474c03": "文",
    "X72n1437_016:0474c04": "戒殺生",
    "X72n1437_016:0474c05": "[0474c05] 殺生之戒。佛家首重之。此非佛家之私言也。&#x8462;緣人",
    "X72n1437_016:0474c06": "物之情。所最愛者莫如生。所最苦者莫如死。故惡之",
    "X72n1437_016:0474c07": "最大。罪之最重者。莫如殺。又聞之。天地之大德曰生。",
    "X72n1437_016:0474c08": "則知。人之大惡曰殺生矣。上帝好生。則知上帝所惡",
    "X72n1437_016:0474c09": "在殺生矣。元善之長也。則知。殺生為惡之長矣。仁人",
    "X72n1437_016:0474c10": "心也。則知殺生非人心矣。殺戒可弗重歟。且人既以",
    "X72n1437_016:0474c11": "仁為心。則量包&#x8657;空。寧有痿痺之處。機貫終始。寧有",
    "X72n1437_016:0474c12": "歇滅之時。所謂天地萬物為一體者。此心也。此仁也。",
    "X72n1437_016:0474c13": "故儒家聖人。致中和。必極於天地位萬物育。至誠盡",
    "X72n1437_016:0474c14": "性。必極於能盡物之性。非迂也誕也。一體之仁。本如",
    "X72n1437_016:0474c15": "是也。一體之仁既本如是。而聖人之治天下。乃不免",
    "X72n1437_016:0474c16": "於鮮食者何也。則聖人之不得已也。吾&#x751E;考之佛經",
    "X72n1437_016:0474c17": "矣。劫初生民。淳朴無偽。故天生地肥及粳米。以資其",
    "X72n1437_016:0474c18": "日用。厥後機心漸長。則地肥及粳米俱弗生。而民乃",
    "X72n1437_016:0474c19": "艱食。繇是饑火所逼。殺機妄動。以強凌弱。以智凌愚。",
    "X72n1437_016:0474c20": "受禽獸而食之。亦猶禽獸之相食而已。然初計在塞",
    "X72n1437_016:0474c21": "其饑餒。卒乃貪其腥味。日甚一日。屠戮肆行。聖人起",
    "X72n1437_016:0474c22": "而哀之。乃立禮以為之防。曰仲春不許破巢毀卵矣。",
    "X72n1437_016:0474c23": "魚不盈尺不鬻矣。祭必以禮。有常供矣。宴必以禮。有",
    "X72n1437_016:0474c24": "常數矣。大夫無故。不殺牛羊矣。士無故。不殺犬豕矣。",
    "X72n1437_016:0475a01": "此豈聖人之本意哉。不能止其所趨。聊以防其所濫。",
    "X72n1437_016:0475a02": "故曰此聖人之不得已也。夫物之與我。形軀雖隔。知",
    "X72n1437_016:0475a03": "覺實同。貪生怖死。與人何異。今乃加彼無窮之極苦。",
    "X72n1437_016:0475a04": "資我一刻之微甘。於情安乎。於理當乎。取彼至切之",
    "X72n1437_016:0475a05": "身命。享我閑泛之人情。於情安乎。於理當乎。殺彼命",
    "X72n1437_016:0475a06": "而冀延我之命。殺彼身而冀養我之身。殺彼父母妻",
    "X72n1437_016:0475a07": "子。而冀保我之父母妻子。於情安乎。於理當乎。即不",
    "X72n1437_016:0475a08": "待反己而推。試思。其生上刀砧。活投湯鑊。恐怖呼號",
    "X72n1437_016:0475a09": "之狀。疾痛怨恨之情。可忍乎。可食乎。如以為可忍可",
    "X72n1437_016:0475a10": "食。則其心已非人心耳。孟子曰。君子見其生。不忍見",
    "X72n1437_016:0475a11": "其死。聞其聲。不忍食其肉。豈姑息之私情哉。至於晚",
    "X72n1437_016:0475a12": "近之世。尤有不忍言者。世風薄惡。競尚浮靡。窮極口",
    "X72n1437_016:0475a13": "腹之欲。羅盡水陸之珍。一&#x98F1;之饌。至殺生靈數百命。",
    "X72n1437_016:0475a14": "其尤可痛者。居父母之喪。飲酒食肉。宛同吉宴。所殺",
    "X72n1437_016:0475a15": "生命。尤為無數。祇此一節。遠違古聖之禮。近犯 天",
    "X72n1437_016:0475a16": "朝之律。外結怨恨之仇。內滅仁孝之&#x8109;。為儒乎。非儒",
    "X72n1437_016:0475a17": "乎。為善乎。非善乎。每有規之者。&#x8F19;以世俗譏嫌為辭。",
    "X72n1437_016:0475a18": "夫不懼聖制。不懼王法。不懼不仁不孝之實惡。而獨",
    "X72n1437_016:0475a19": "懼世俗之浮議。果何見哉。果何見哉。嗚呼凡愚之民。",
    "X72n1437_016:0475a20": "固宜隨俗而趨。豪傑之士。豈可習而弗察乎。昔黃山",
    "X72n1437_016:0475a21": "谷作頌曰。我肉眾生肉。形殊體不殊。元同一種性。只",
    "X72n1437_016:0475a22": "是隔形軀。苦惱從他受。肥甘為我須。莫教閻老判。自",
    "X72n1437_016:0475a23": "揣看何如。戒殺之意。斯頌盡之矣。至於因果感應之",
    "X72n1437_016:0475a24": "說。理所必然。決難逃避。非獨佛經詳之。史傳載之。即",
    "X72n1437_016:0475b01": "耳目&#x89A9;聞。昭然不誣。但君子止惡。非為畏罰。為仁。豈",
    "X72n1437_016:0475b02": "為貪報。不過自完其人心而已。高明者幸鑒之。",
    "X72n1437_016:0475b03": "戒溺女",
    "X72n1437_016:0475b04": "[0475b04] &#x751E;聞業海之中。惟殺業為最重。殺業之中。惟殺人為",
    "X72n1437_016:0475b05": "最重。殺人之中。惟父子相殺為最重。殺子之中。惟無",
    "X72n1437_016:0475b06": "罪而殺為最重。今世俗溺女。正所謂殺無罪之子。愆",
    "X72n1437_016:0475b07": "之莫大者也。而世俗恬不知怪。視以為常。不亦異乎。",
    "X72n1437_016:0475b08": "昔孟子謂。今人乍見孺子將入井。皆有&#x6035;惕惻隱之",
    "X72n1437_016:0475b09": "心。非納交於孺子之父母也。非要譽於鄉黨朋友也。",
    "X72n1437_016:0475b10": "非惡其聲而然也。直曰。無惻隱之心非人也。今舉女",
    "X72n1437_016:0475b11": "而溺之。是愛子不及鄰人之子矣。不特此也。獄中之",
    "X72n1437_016:0475b12": "囚罪本當決。刑官尚展轉於秋冬。以延其須&#x3B30;之生。",
    "X72n1437_016:0475b13": "今舉女而溺之。是愛子不及罪死之囚矣。不特此也。",
    "X72n1437_016:0475b14": "仁人惻隱之情。無不&#x5FA7;滿。即蠉飛蠕動。尚不忍傷。今",
    "X72n1437_016:0475b15": "舉女而溺之。是愛子不及蠉蠕之微矣。不特此也。凶",
    "X72n1437_016:0475b16": "頑之極。莫尚乎禽獸。然聞猿因哀子而斷腸。虎數回",
    "X72n1437_016:0475b17": "頭而顧子。其愛子之情。豈有擇於男女哉。今舉女而",
    "X72n1437_016:0475b18": "溺之。是愛子不及禽獸之仁矣。為人父母。而所為若",
    "X72n1437_016:0475b19": "此。姑勿論其明有償殺之條。幽有絕嗣之報。但觀其",
    "X72n1437_016:0475b20": "纔離母胎。即拋死所。呼號不及。痛苦無訴。宛轉溪澗",
    "X72n1437_016:0475b21": "之中。路人不敢正視。而為之父母者。果可為乎。不可",
    "X72n1437_016:0475b22": "為乎。嗚呼人之所以異於禽獸者。以其有不忍人之",
    "X72n1437_016:0475b23": "心也。今忍心至此。曾禽獸之不如。又何以自命於天",
    "X72n1437_016:0475b24": "地之間也。吾&#x751E;深求其故。莫能自解。將謂女仕他門。",
    "X72n1437_016:0475c01": "無關於代老承祧。而溺之歟。獨不曰生男而流蕩四",
    "X72n1437_016:0475c02": "方。其奈之何。將謂省費奩貲。而溺之歟。獨不曰生男",
    "X72n1437_016:0475c03": "而賭嫖傾家。其奈之何。將謂逆料不賢。而溺之歟。獨",
    "X72n1437_016:0475c04": "不曰生男而敗辱家聲。其奈之何。將謂家貧難度。而",
    "X72n1437_016:0475c05": "溺之歟。獨不曰生男而必衣必食。其奈之何。將謂無",
    "X72n1437_016:0475c06": "男多女。而溺之歟。獨不曰受此冥報竟世無男。其奈",
    "X72n1437_016:0475c07": "之何。揆厥所繇。不過習殺為常。仁心澌滅。處流俗之",
    "X72n1437_016:0475c08": "皆同。欺王法之無舉。徒便私家之計。罔畏鬼神之誅",
    "X72n1437_016:0475c09": "耳。用是知。為之女者其冤枉忿恨之情。直當貫日而",
    "X72n1437_016:0475c10": "飛霜。為之父母者。其乖戾不祥之氣。必且遮宇而蔽",
    "X72n1437_016:0475c11": "宙。豈非造莫大之愆。貽無窮之禍哉。觸目傷心。用茲",
    "X72n1437_016:0475c12": "饒舌。冀其力改。相勸回風。倘見他人棄女。曲為區處。",
    "X72n1437_016:0475c13": "全其生命。未必非轉禍成祥之一機也。",
    "X72n1437_016:0475c14": "勸放生",
    "X72n1437_016:0475c15": "[0475c15] &#x751E;聞之。諸佛眾生一心也。諸佛以眾生之愛。而成其",
    "X72n1437_016:0475c16": "慈。故其慈最大。眾生以諸佛之慈。而封為愛。故其愛",
    "X72n1437_016:0475c17": "最深。最深之愛。靡不愛也。而莫愛於獲己命。最大之",
    "X72n1437_016:0475c18": "慈。靡不慈也。而莫慈於捄眾命。是以古之君子。樂於",
    "X72n1437_016:0475c19": "放生者。良以上體諸佛之大慈。下滿眾生之深愛。為",
    "X72n1437_016:0475c20": "善之大。孰過於是。慨自殺機一啟。慘毒廣行。百計搜",
    "X72n1437_016:0475c21": "羅。千方掩取。或緊閉籠檻之內。或生懸刀俎之間。膽",
    "X72n1437_016:0475c22": "落魂飛。母離子散。口憤憤而誰告。目盻盻而求援。正",
    "X72n1437_016:0475c23": "如擬決之囚。逼近死門。亦如安居之眾。忽遭橫擄。其",
    "X72n1437_016:0475c24": "疾苦之狀。哀怨之情。為何如也。所以諸佛於此苦戒",
    "X72n1437_016:0476a01": "殺生。廣勸放生。捐我不堅之財。贖彼至重之命。或少",
    "X72n1437_016:0476a02": "止一二。或多至萬千。使其易危為安。臨死得活。天高",
    "X72n1437_016:0476a03": "海&#x6FF6;。一任遨遊。日煖風和。同歸&#x7188;&#x76A1;。雖曰最小之施。",
    "X72n1437_016:0476a04": "實為莫大之德矣。即毋論其或為未來諸佛。或是多",
    "X72n1437_016:0476a05": "生父母。但知覺是同。理必難忍。亦無論其或獲報於",
    "X72n1437_016:0476a06": "生前。或受償於沒後。但生機一觸。情自難忘。況當草",
    "X72n1437_016:0476a07": "木之黃落。尚戚然而生悲。見雲霧之陰慘。猶凄然而",
    "X72n1437_016:0476a08": "失樂。驗知。真心必&#x5FA7;滿於十&#x8657;。至仁直流貫於萬&#x5F5A;。",
    "X72n1437_016:0476a09": "豈有血氣之屬。反無哀愍之誠哉。唯願常行捄贖。俾",
    "X72n1437_016:0476a10": "仁&#x8109;之恒流。廣喻朋儕。使慈風之普被。完滿本來真",
    "X72n1437_016:0476a11": "心。保全自己諸佛。仰贊 皇仁之化。默回殺運之機。",
    "X72n1437_016:0476a12": "是謂為善最樂。莫非太平盛事。請垂隻手。毋攢雙眉。",
    "X72n1437_016:0476a13": "善友篇",
    "X72n1437_016:0476a14": "[0476a14] 友之誼尚矣。德不孤立。仁必有輔。功難獨運。器非自",
    "X72n1437_016:0476a15": "成。雖據崇高之位。非友則不能安。雖懷琦瑰之資。非",
    "X72n1437_016:0476a16": "友則多自棄。至有父不能得之於子。君不能得之於",
    "X72n1437_016:0476a17": "臣。兄不能得之於弟。夫不能得之於婦者。每發於友",
    "X72n1437_016:0476a18": "之一言。而卒完其美。友之功顧不重歟。然友之名一。",
    "X72n1437_016:0476a19": "友之實殊。有友以情者。有友以利者。有友以道者。友",
    "X72n1437_016:0476a20": "以情友以利。又何貴於友哉。其必友以道乎。友以道",
    "X72n1437_016:0476a21": "則相忘于形&#x8FF9;之表。相契于聲色之先。切磋砥礪。唯",
    "X72n1437_016:0476a22": "道是歸。可以去吾之偏。可以啟吾之蔽。可以補吾之",
    "X72n1437_016:0476a23": "闕。可以成吾之長。易曰。麗澤兌。君子以朋友講習。友",
    "X72n1437_016:0476a24": "誼之不可不重。也明矣。自世風既降。友道日衰。天下",
    "X72n1437_016:0476b01": "之稱友者。利與情而已。或利有時而弗得。情有時而",
    "X72n1437_016:0476b02": "偶乖。則怨尤起。或求之己者。約求之人者備。諱己之",
    "X72n1437_016:0476b03": "所短。忌人之所長。則怨尤起。由是憤憤焉。告於人曰。",
    "X72n1437_016:0476b04": "天下無良友。天下無良友。豈盡友之弗良哉。則取友",
    "X72n1437_016:0476b05": "之道未善也。古之善於取友者。勿盡人之情。勿覬人",
    "X72n1437_016:0476b06": "之利。勿以所長&#x8462;人。勿以所短病人。亟亟焉惟善是",
    "X72n1437_016:0476b07": "取。至有抱神明之資。居九五之位。而察及&#x84AD;蕘。訪及",
    "X72n1437_016:0476b08": "工瞽。則何莫而非友哉。至於景行前哲。則友不問今",
    "X72n1437_016:0476b09": "古矣。他石攻玉。則友不問善惡矣。廣之至於天法其",
    "X72n1437_016:0476b10": "高。地法其厚。日月法其明。寒暑法其變。羽毛鱗甲。草",
    "X72n1437_016:0476b11": "木金石。罔不有則。罔不可法。豈可謂天下無良友哉",
    "X72n1437_016:0476b12": "余少多狂疾。不能納交於大人君子之門。又以才&#x758E;",
    "X72n1437_016:0476b13": "學淺故。大人君子。亦多弗錄於囊中。然卒之于道。不",
    "X72n1437_016:0476b14": "至大有悖戾者。實得於友之功。居多也。茲有所感。乃",
    "X72n1437_016:0476b15": "筆之以諭來者。毋曰天下無良友。則善也。",
    "X72n1437_016:0476b16": "祭玄沙宗一大師塔",
    "X72n1437_016:0476b17": "[0476b17] 崇禎甲戌閏八月十五日。鼓山白雲峰湧泉寺住持",
    "X72n1437_016:0476b18": "後學比丘某。謹以山蔬巖茗。致祭於古玄沙院宗一",
    "X72n1437_016:0476b19": "大師之塔。而言曰。大道既南。宗燈益熾。雪&#x5CEF;演德嶠",
    "X72n1437_016:0476b20": "之&#x8109;。枯木開覺樹之華。唯師首出。實稱再來。白龍江",
    "X72n1437_016:0476b21": "上。棹回萬頃之波。飛鳶嶺頭。踢破大千之界。逆風把",
    "X72n1437_016:0476b22": "柁。收回象骨之毬。出格生機。奪&#x5374;鼓山之眼。寄去三",
    "X72n1437_016:0476b23": "幅白紙。直要欺聖瞞賢。接得三種病人。盡教成佛作",
    "X72n1437_016:0476b24": "祖。敢保靈雲未徹。走&#x5FA7;四海之&#x811A;跟。直折鏡清深譚。",
    "X72n1437_016:0476c01": "束盡諸宗之手段。雷霆千載。輝映十方。某濫入緇流。",
    "X72n1437_016:0476c02": "稍窺剎影。叨主鄰峰之席。如淵如&#x6C37;。幸瞻白塔之光。",
    "X72n1437_016:0476c03": "若山若斗。松濤鳥韻。長聞法語之恒流。山月江雲。盡",
    "X72n1437_016:0476c04": "&#x89A9;靈儀之如在。茲掃片石。贓物尚存。特爇瓣香。玄關",
    "X72n1437_016:0476c05": "非邈。伏惟。尚饗。",
    "X72n1437_016:0476c06": "祭真寂聞谷大師",
    "X72n1437_016:0476c07": "[0476c07] 崇禎丁丑春三月朔旦。住福州鼓山湧泉禪寺稟戒",
    "X72n1437_016:0476c08": "弟子某。謹以瓣香杯茗。致祭於匋山真寂堂上聞谷",
    "X72n1437_016:0476c09": "大師之靈。而言曰。於惟。大師世隆隱德。夙稟靈姿。將",
    "X72n1437_016:0476c10": "降毗藍。門外驚介冑之擁。方離襁褓。額邊瞻窣堵之",
    "X72n1437_016:0476c11": "懸。岐嶷即斷葷茹。齠齔不為兒嬉。早慕真諦。深厭俗",
    "X72n1437_016:0476c12": "塵。既入緇流。遂培慧種。清平菴裏。便究生心之源。屍",
    "X72n1437_016:0476c13": "院林中。忽達歸真之路。儀&#x5CEF;鼓震。奪來不用擬心。五",
    "X72n1437_016:0476c14": "雲門深。直入何須彈指。蒙頭雙徑。笑破&#x8657;空講得經。",
    "X72n1437_016:0476c15": "插草苕溪。頓變黃金。渾作地。佛眼同佛心交徹。永明",
    "X72n1437_016:0476c16": "之宗鏡煌煌。妙智兼妙行雙超。幻住之高蹤歷歷。屹",
    "X72n1437_016:0476c17": "末流之砥柱。力挽狂瀾。握當代之金錍。剔開蒙翳。鐵",
    "X72n1437_016:0476c18": "關據險。&#x9DC4;韻難瞞。犀燭生光。妖形莫遁。眉間挂&#x5292;。殺",
    "X72n1437_016:0476c19": "活祇在臨時。舌本含蓮。語默無非這箇。法雲蔭地。合",
    "X72n1437_016:0476c20": "地載而同滋。慧日&#x4E98;空。盡空含而普耀。每橫寶掌之",
    "X72n1437_016:0476c21": "錫。三屆無諸之鄉。拂開寶善寒雲。宛成佛國。大布閩",
    "X72n1437_016:0476c22": "甌化雨。有&#x7ADD;河傾。寸草悉獲春暉。鼯鼠亦恣海飲。某",
    "X72n1437_016:0476c23": "癡懷腐璞。癖甘繫匏。舌長深苔。安庸&#x7FA3;石之點首。門",
    "X72n1437_016:0476c24": "無半屨。自分一壑以藏身。偶覲慈光。即蒙過譽。爰有",
    "X72n1437_016:0477a01": "寶戒之託。兼參密印之同。類神鼎之垂引慈明。似圓",
    "X72n1437_016:0477a02": "通之力噓大覺。豈意古道而再見今日。遂使駑駘。而",
    "X72n1437_016:0477a03": "備驅後塵。三越王春。未瞻象表。兩承手翰。猶聽獅絃。",
    "X72n1437_016:0477a04": "何鶴林之談遽終。乃蓮邦之緣正熟。深痛梁木之速",
    "X72n1437_016:0477a05": "壞。益嗟大地之無光。鳥&#x97F5;風聲。總成愁嘆。江雲山月。",
    "X72n1437_016:0477a06": "盡是悲心。既千里而特來。僅杯茗以致奠。特陳缶愫。",
    "X72n1437_016:0477a07": "聊展禴誠。伏惟尚饗。",
    "X72n1437_016:0477a08": "祭滕秀實居士",
    "X72n1437_016:0477a09": "[0477a09] 崇禎壬申秋九月望後三日。建安荷山菴比丘某。謹",
    "X72n1437_016:0477a10": "以山茗園蔬。致奠於秀實滕公大居士之靈。而言曰。",
    "X72n1437_016:0477a11": "嗚呼公而果逝也耶。公逝而有不逝者耶。其逝者逝",
    "X72n1437_016:0477a12": "矣。其不逝者。遠在人心。未可得而俱盡也。良以。素封",
    "X72n1437_016:0477a13": "之家。多不樂施與。即樂施與。亦多恃財自矜。好諛悅",
    "X72n1437_016:0477a14": "佞。或逐勢炎&#x51C9;。隨時上下。雖有施與。而實德則病矣。",
    "X72n1437_016:0477a15": "惟公則異於是。予之納交於公。計已八更裘葛。始自",
    "X72n1437_016:0477a16": "金仙一晤。得瞻芝宇。明年秋。予辭金仙。策杖走三百",
    "X72n1437_016:0477a17": "餘里。&#x5FA7;尋結茅之地。竟不可得。次春始至郡城。寓城",
    "X72n1437_016:0477a18": "南古觀中。公聞之即趨赴。時天大雨。谿漲橋沒。公冒",
    "X72n1437_016:0477a19": "雨褰裳而渡。及見如逢己親。意殊懇懇。嗚呼予何所",
    "X72n1437_016:0477a20": "感於公。乃能傾&#x8462;如故若是耶。未幾。予往居荷山。凡",
    "X72n1437_016:0477a21": "菴中所乏。必惟公是需。山剎初立。典籍全缺。公乃出",
    "X72n1437_016:0477a22": "重貲。往秀水。請方冊藏經以歸。及予作弘釋錄及寱",
    "X72n1437_016:0477a23": "言二書成。公喜甚。亟壽之梓。嗚呼予何所感於公。乃",
    "X72n1437_016:0477a24": "能樂施弗倦若是耶。且予孑然一衲矣。素無名聞。亦",
    "X72n1437_016:0477b01": "無知交為之游揚。兼之性多執古。不妄與人往還。坐",
    "X72n1437_016:0477b02": "是人多不悅。或有竊議而嗤之者。或有數短予於公",
    "X72n1437_016:0477b03": "誘其他向者。公皆若不聞也。嗚呼予何所感於公。乃",
    "X72n1437_016:0477b04": "能貝錦莫移。克恒厥德若是耶。迄今歲之八月。公困",
    "X72n1437_016:0477b05": "於二&#x7AEA;。謂予曰。弟子此病。決不能起。但臨終一著。老",
    "X72n1437_016:0477b06": "師何以教我。予曰。即從今日打點去。將家下事及親",
    "X72n1437_016:0477b07": "與冤。悉皆放下。惟專持一句佛號。若臨終時。得此念",
    "X72n1437_016:0477b08": "不失。便是往生見佛時也。公唯唯。遂一如予言。閱二",
    "X72n1437_016:0477b09": "七日。沐浴更衣。扶出坐正寢。請諸淨土友人。相助念",
    "X72n1437_016:0477b10": "佛。合掌而化。嗚呼予何所感於公。乃能脫重罥於片",
    "X72n1437_016:0477b11": "言。歷生死而弗二若是耶。茲值公三七之辰。予以俗",
    "X72n1437_016:0477b12": "禮。致奠於公。不能為文以廣頌公德。但備述予深銘",
    "X72n1437_016:0477b13": "於心。而不能忘者如此。此必公之獨有深契於衷。非",
    "X72n1437_016:0477b14": "他人可得而喻者。或宿緣有在。即公亦不自知其何",
    "X72n1437_016:0477b15": "以至此也。嗚呼如公者。豈可復得耶。靈如不昧。其來",
    "X72n1437_016:0477b16": "歆斯。",
    "X72n1437_016:0477b17": "祭張達宇居士",
    "X72n1437_016:0477b18": "[0477b18] 崇禎癸未秋七月朔。住福州鼓山湧泉寺沙門某。謹",
    "X72n1437_016:0477b19": "以靈源之泉。鳳池之茗。致祭於達宇張公大居士之",
    "X72n1437_016:0477b20": "靈。而言曰。人之有生死。猶日之有晝夜。歲之有寒暑",
    "X72n1437_016:0477b21": "也。故生不足以為慶。死不足以為悲。所重在生而能",
    "X72n1437_016:0477b22": "善其生。死而能善其死。則非具大智慧大力量者。不",
    "X72n1437_016:0477b23": "能也。余未脫白時。與公及懷庭沈公。結淨土社。二公",
    "X72n1437_016:0477b24": "皆篤信淨土。而余獨兼帶於禪淨之間。迨余脫白。&#x5FA7;",
    "X72n1437_016:0477c01": "參不能長聚首。然未&#x751E;不神交千里也。及余歸閩。公",
    "X72n1437_016:0477c02": "獨延余。居金仙菴者三載。尤見綣戀之情。繼居杭之",
    "X72n1437_016:0477c03": "真寂。聞沈公預自擇日。沐浴更衣。端坐西逝。頂如炙",
    "X72n1437_016:0477c04": "焉。生西之證甚明。余為合掌讚嘆。喜社中之有人也。",
    "X72n1437_016:0477c05": "迨辛巳之秋。歸自金華。寓於三&#x5CEF;。公同沈公之子。皆",
    "X72n1437_016:0477c06": "來會。彼此皤然。非復舊時顏面。及別余執手曰。木末",
    "X72n1437_016:0477c07": "殘陽。光景幾何。彼此老大。恐不復再相見也。彼此皆",
    "X72n1437_016:0477c08": "悵悵而別。今春有興福之役。擬或得一見。未幾而訃",
    "X72n1437_016:0477c09": "音至矣。且聞其臨終坐化。一如沈公。生死之際。超然",
    "X72n1437_016:0477c10": "得力如此。謂非具大智慧大力量者。能然哉。大都沈",
    "X72n1437_016:0477c11": "以沉密勝。公以決烈勝。沉密則其功純。決烈則其功",
    "X72n1437_016:0477c12": "猛。故皆能頓捨穢質。毓神淨邦。善生善死。為聖人之",
    "X72n1437_016:0477c13": "徒也。但思。二公皆先我著鞭。超然遐舉而余獨後死。",
    "X72n1437_016:0477c14": "遲回濁區。良友既達。孤立無與。此則不能忘情於二",
    "X72n1437_016:0477c15": "公也。茲遣僧來奠。鄙不能文。特敘其相與之始末。及",
    "X72n1437_016:0477c16": "欣仰之私情而已。公其鑑之。",
    "X72n1437_016:0477c17": "考",
    "X72n1437_016:0477c18": "三玄考",
    "X72n1437_016:0477c19": "[0477c19] 予三十年前學臨濟。三十年後學曹洞。自從胡亂後。",
    "X72n1437_016:0477c20": "始知法無異味。又因曹洞而得臨濟。近因諸師大起",
    "X72n1437_016:0477c21": "三玄之諍。後學莫知適從。予不忍傍觀。聊出一手。豈",
    "X72n1437_016:0477c22": "曰好辯哉。",
    "X72n1437_016:0477c23": "[0477c23] 臨濟曰。大凡演唱宗乘。一句中須具三玄門。一玄中",
    "X72n1437_016:0477c24": "須具三要路。有權有實。有照有用。汝等諸人。作麼生",
    "X72n1437_016:0478a01": "會。",
    "X72n1437_016:0478a02": "[0478a02] 此三玄之始也。既曰一句具三玄。一玄具三要。豈",
    "X72n1437_016:0478a03": "可如古塔主洪覺範之逐句分別乎。有權有實。有",
    "X72n1437_016:0478a04": "照有用。三玄三要。總不出此。",
    "X72n1437_016:0478a05": "[0478a05] 汾陽曰。凡一句語。須具三玄門。每一玄門。須具三要",
    "X72n1437_016:0478a06": "路。有照有用。或先照後用。或先用後照。或照用同時。",
    "X72n1437_016:0478a07": "或照用不同時。先照後用。且要共你商量。先用後照。",
    "X72n1437_016:0478a08": "你也須是箇人始得。照用同時。你作麼生當抵。照用",
    "X72n1437_016:0478a09": "不同時。你又作麼生湊泊。",
    "X72n1437_016:0478a10": "[0478a10] 玄要之旨。又被汾陽開通發揚之。快會取好。昔天",
    "X72n1437_016:0478a11": "台韶國師答彥明之問。以三要。為照要用要照用",
    "X72n1437_016:0478a12": "同時要。失其旨矣。",
    "X72n1437_016:0478a13": "[0478a13] 僧問汾陽。如何是學人著力處。師曰。嘉州打大像。曰",
    "X72n1437_016:0478a14": "如何是學人轉身處。師曰。陝府灌鐵牛。曰如何是學",
    "X72n1437_016:0478a15": "人親切處。師曰。西河弄師子。乃曰。若人會得此三句。",
    "X72n1437_016:0478a16": "已辯三玄。更有三要語在。切須薦取。不是等閒。與大",
    "X72n1437_016:0478a17": "眾頌出。曰三玄三要事難分。得意忘言道易親。一句",
    "X72n1437_016:0478a18": "明明該萬象。重陽九日菊花新。",
    "X72n1437_016:0478a19": "[0478a19] 汾陽三句。如大火聚。近之不得。背之非火。若能會",
    "X72n1437_016:0478a20": "取三玄。無剩旨矣。然猶云更有三要語在。切須薦",
    "X72n1437_016:0478a21": "取。何也。汾陽不云乎。一句明明該萬象。重陽九日",
    "X72n1437_016:0478a22": "菊花新。若未忘言。難契此旨。",
    "X72n1437_016:0478a23": "[0478a23] 又舉三玄語曰。汝還會三玄底時節麼。直須會取古",
    "X72n1437_016:0478a24": "人意旨。然後自心明去。更得變通自在受用無窮。喚",
    "X72n1437_016:0478b01": "作自受用身佛。不從他教。便識得自家活計。所以南",
    "X72n1437_016:0478b02": "泉曰。王老師。十八上解作活計。僧便問。古人十八上",
    "X72n1437_016:0478b03": "解作活計。未審。作箇什麼活計。師曰。兩隻水牯牛。雙",
    "X72n1437_016:0478b04": "角無攔捲。復云。若要於此明得去。直須得三玄旨趣。",
    "X72n1437_016:0478b05": "始得受用無礙。自家慶快。以暢平生。大丈夫漢。莫教",
    "X72n1437_016:0478b06": "自辜。觸事不通。彼無利濟。與汝一切頌出。頌曰。第一",
    "X72n1437_016:0478b07": "玄。法界廣無邊。森羅及萬象。總在鏡中圓。第二玄。釋",
    "X72n1437_016:0478b08": "尊問阿難。多聞隨事答。應器量方圓。第三玄。直出古",
    "X72n1437_016:0478b09": "皇前。四句百非外。閭氏問豐干。",
    "X72n1437_016:0478b10": "[0478b10] 汾陽云。直須會取古人意旨。然後自心明去。更得",
    "X72n1437_016:0478b11": "變通自在受用無窮。即此觀之。臨濟之全體大用。",
    "X72n1437_016:0478b12": "一三玄盡之矣。有祇作大機大用看者。非是。汾陽",
    "X72n1437_016:0478b13": "三頌。雖分為三。乃是不分而分。分而不分。三頌雖",
    "X72n1437_016:0478b14": "止云第一玄第二玄第三玄。其實首一頌。即明體",
    "X72n1437_016:0478b15": "中玄。第二頌即明句中玄。第三頌即明意中玄。達",
    "X72n1437_016:0478b16": "者詳之。",
    "X72n1437_016:0478b17": "[0478b17] 僧問古塔主曰。三玄三要之名。願為標出。古曰。三玄",
    "X72n1437_016:0478b18": "者。一體中玄。二句中玄。三玄中玄。(有云意中玄)此三玄門。",
    "X72n1437_016:0478b19": "是佛祖正見。學人但隨入得一玄。已具正見。入得諸",
    "X72n1437_016:0478b20": "佛閫奧。",
    "X72n1437_016:0478b21": "[0478b21] 昔臨濟大師。但云。一句須具三玄。一玄須具三要。",
    "X72n1437_016:0478b22": "未聞有體中玄等名目。汾陽頌亦祇云第一玄等。",
    "X72n1437_016:0478b23": "故洪覺範非古塔主妄立。然浮山遠公有云。意中",
    "X72n1437_016:0478b24": "玄者。非意識之意。遠曾親見汾陽。且久依之者。則",
    "X72n1437_016:0478c01": "是三玄之名。其來已久。非古塔主所立也。後來見",
    "X72n1437_016:0478c02": "諸師語錄。率皆承用。如圓悟碧巖集中。亦云三玄",
    "X72n1437_016:0478c03": "者體中玄句中玄意中玄。圓悟既如是釋。則三玄",
    "X72n1437_016:0478c04": "之名。殆未可非也。",
    "X72n1437_016:0478c05": "[0478c05] 古塔主釋汾陽頌曰。三玄三要事難分。總頌三玄也。",
    "X72n1437_016:0478c06": "下三句別列。得意忘言道易親。此玄中玄也。一句明",
    "X72n1437_016:0478c07": "明該萬象。此體中玄也。重陽九日菊花新。此句中玄",
    "X72n1437_016:0478c08": "也。",
    "X72n1437_016:0478c09": "[0478c09] 據汾陽頌。明言玄要難分。但得意而忘言。則一句",
    "X72n1437_016:0478c10": "之中。無所不包。如云重陽九日菊花新一句。三玄",
    "X72n1437_016:0478c11": "三要。皆可冥會。今塔主乃逐句。分釋三玄。則三要",
    "X72n1437_016:0478c12": "又將何分釋乎。",
    "X72n1437_016:0478c13": "[0478c13] 僧問。如何是體中玄。塔主曰。如肇法師云。會萬物為",
    "X72n1437_016:0478c14": "己者。其惟聖人乎。又曰。三界唯心。萬法唯識。又曰。諸",
    "X72n1437_016:0478c15": "法所生。唯心所現。一切世間因果。世界微塵。因心成",
    "X72n1437_016:0478c16": "體。如此等。方是正見。纔缺纖毫。即成邪見。便有剩法。",
    "X72n1437_016:0478c17": "不了唯心。僧又問。何等語是體中玄。塔主曰。如佛以",
    "X72n1437_016:0478c18": "手指地曰。此處宜建梵剎。天帝釋將一莖草。插其處",
    "X72n1437_016:0478c19": "曰。建梵剎竟。佛乃微笑。水潦被馬祖一踏踏倒。起曰。",
    "X72n1437_016:0478c20": "萬象森羅。百千妙義。祇向一毫頭上。便識得根源去。",
    "X72n1437_016:0478c21": "僧問趙州。如何是學人自己。州曰。山河大地。此等所",
    "X72n1437_016:0478c22": "謂合頭語。直明體中玄。正是潑惡水。自無出身之路。",
    "X72n1437_016:0478c23": "僧進曰。有何言句。明出身之路。塔主曰。如杏山問石",
    "X72n1437_016:0478c24": "室。曾到五臺否。對曰。曾到。曰見文殊否。對曰。見。曰文",
    "X72n1437_016:0479a01": "殊與汝道什麼。對曰。道和尚父母拋在荒草裏。僧問",
    "X72n1437_016:0479a02": "甘泉。維摩以手擲三千大千世界於他方。意旨如何。",
    "X72n1437_016:0479a03": "曰。填滿溝壑。僧曰。一句道盡時如何。曰百雜碎。雲門",
    "X72n1437_016:0479a04": "問僧。甚處來。曰南嶽來。又問。讓和尚為甚入洞庭湖",
    "X72n1437_016:0479a05": "裏。僧無對。雲門代曰。謝和尚降尊就卑。此等語。雖赴",
    "X72n1437_016:0479a06": "來機。亦有出身之路。要且未得脫灑潔淨。更須知有",
    "X72n1437_016:0479a07": "句中玄。",
    "X72n1437_016:0479a08": "[0479a08] 古明體中玄。所引言句。姑未論其是否。但其意祇",
    "X72n1437_016:0479a09": "是認平常理性。未出格量。豈臨濟體中玄哉。",
    "X72n1437_016:0479a10": "[0479a10] 僧又問。既悟體中玄。凡有言句。事理俱備。何須句中",
    "X72n1437_016:0479a11": "玄。塔主曰。體中玄。臨機須看時節分賓主。又認法身",
    "X72n1437_016:0479a12": "法性。能卷舒萬象。縱奪聖凡。彼此見解所纏。不得脫",
    "X72n1437_016:0479a13": "灑。所以須明句中玄。若明得。謂之透脫一路向上關",
    "X72n1437_016:0479a14": "&#x68D9;。又謂之本分事祗對。更不答話。僧曰。何等語是句",
    "X72n1437_016:0479a15": "中玄。塔主曰。如比丘問佛說甚法。佛曰。說定法。又問。",
    "X72n1437_016:0479a16": "明日說甚法。佛曰。不定法。曰今日為甚定。明日為甚",
    "X72n1437_016:0479a17": "不定。佛曰。今日定。明日不定。僧問思和尚。如何是佛",
    "X72n1437_016:0479a18": "法大意。思曰。廬陵米作麼價。又僧問趙州。承聞。和尚",
    "X72n1437_016:0479a19": "親見南泉。是否。州曰。鎮州出大蘿蔔頭。又僧問雲門。",
    "X72n1437_016:0479a20": "如何是超佛越祖之譚。門曰。餬餅。如何是向上關&#x68D9;。",
    "X72n1437_016:0479a21": "門曰。東山西嶺青。又僧問洞山。如何是佛。山曰。&#x8534;三",
    "X72n1437_016:0479a22": "斤。若於此等言句中。悟入一句。一切總通。所以體中",
    "X72n1437_016:0479a23": "玄見解。一時淨盡。從此已後。總無佛法知見。便能與",
    "X72n1437_016:0479a24": "人去釘楔。脫籠頭。更不依倚一物。然但脫得知見。見",
    "X72n1437_016:0479b01": "解猶在。於生死不得自在。何以故。為未悟道故。於他",
    "X72n1437_016:0479b02": "分上所有言句。謂之不答話。今世以此為極則。天下",
    "X72n1437_016:0479b03": "大行。祖風歇滅。為有言句在。若要不涉言句。須明玄",
    "X72n1437_016:0479b04": "中玄。",
    "X72n1437_016:0479b05": "[0479b05] 古曰。透向上關&#x68D9;。無佛法知見是也。又曰。能與人",
    "X72n1437_016:0479b06": "去釘楔。脫籠頭。不依倚一物是也。但曰。脫得知見。",
    "X72n1437_016:0479b07": "見解猶在。且曰。未悟道。既未悟道。則所謂見解。何",
    "X72n1437_016:0479b08": "能透向上關&#x68D9;乎。自己之釘楔未拔。籠頭未脫。何",
    "X72n1437_016:0479b09": "能為人去釘楔。脫籠頭乎。是知古之所謂句中玄。",
    "X72n1437_016:0479b10": "但是學解之流。說出許多玄言妙句而已。豈臨濟",
    "X72n1437_016:0479b11": "之句中玄哉。",
    "X72n1437_016:0479b12": "[0479b12] 僧問。何等語是玄中玄。塔主曰。如外道問佛。不問有",
    "X72n1437_016:0479b13": "言。不問無言。世尊良久。外道曰。世尊大慈。開我迷雲。",
    "X72n1437_016:0479b14": "令我得入。又僧問馬祖。離四句絕百非。請師直指西",
    "X72n1437_016:0479b15": "來意。祖曰。我今日無心緒。但問取智藏。僧問藏。藏曰。",
    "X72n1437_016:0479b16": "我今日頭痛。問取海兄。僧問海。海曰。我到這裏&#x5374;不",
    "X72n1437_016:0479b17": "會。又臨濟問黃蘗。如何是佛法的的大意。三問三被",
    "X72n1437_016:0479b18": "打。此等因緣。方便門中。以為玄極。惟悟者方知。若望",
    "X72n1437_016:0479b19": "上祖初宗。即未可也。",
    "X72n1437_016:0479b20": "[0479b20] 古所引因緣。皆是不涉言句者。謂之玄中玄。惟悟",
    "X72n1437_016:0479b21": "者方知。誠如是。則前所引。廬陵米。&#x8534;三斤。雲門餅",
    "X72n1437_016:0479b22": "等。祇是句中玄。未具玄中玄。皆未悟者。所能知也。",
    "X72n1437_016:0479b23": "又如汾陽。所謂嘉州打大像。陝府灌鐵牛。西河弄",
    "X72n1437_016:0479b24": "師子等。亦祇是句中玄。未具玄中玄。皆未悟者。所",
    "X72n1437_016:0479c01": "能知也。其謬甚矣。是知。古之所謂玄中玄。盡屬妄",
    "X72n1437_016:0479c02": "想。豈臨濟之玄中玄哉。",
    "X72n1437_016:0479c03": "[0479c03] 僧曰。三玄須得一時圓備。若見未圓備。有何過。塔主",
    "X72n1437_016:0479c04": "曰。但得體中玄。未了句中玄。此人長有佛法知見。所",
    "X72n1437_016:0479c05": "出言句。一一要會三乘對答。句中須依時節具理事",
    "X72n1437_016:0479c06": "分賓主。方謂之圓。不然。謂之偏枯。此人以不忘知見。",
    "X72n1437_016:0479c07": "故道眼未明。如眼中有金屑。須更悟句中玄乃可也。",
    "X72n1437_016:0479c08": "若但悟句中玄。即透法身。然反為此知見奴使。&#x7ADD;無",
    "X72n1437_016:0479c09": "實行。有僧愛人我。以心外有境。未明體中玄也。雲門",
    "X72n1437_016:0479c10": "臨濟下兒孫。多如此。凡學道人。縱能悟得二種玄門。",
    "X72n1437_016:0479c11": "又須明取玄中玄。方能不坐在脫灑路上。始得平穩。",
    "X72n1437_016:0479c12": "&#x811A;踏實地。",
    "X72n1437_016:0479c13": "[0479c13] 既悟體中玄。而曰不忘知見。道眼未明。則此體全",
    "X72n1437_016:0479c14": "妄。未得為玄也。既曰但悟句中玄。即透法身。而猶",
    "X72n1437_016:0479c15": "曰未明體中玄。何也。夫體中玄。正是法身邊事。豈",
    "X72n1437_016:0479c16": "有透法身之人。尚不明法身者乎。是知古所認體",
    "X72n1437_016:0479c17": "中玄。非明法身。句中玄非透法身。總之。妄生擬議",
    "X72n1437_016:0479c18": "而已。大抵三玄。須是一句具三。一時圓備。不可以",
    "X72n1437_016:0479c19": "前後淺深分。一若有缺。則二皆滲漏。亦不得名玄",
    "X72n1437_016:0479c20": "也。至覺範。好論古之失。而不能深明其失。但詆其",
    "X72n1437_016:0479c21": "不合以玄沙三句。判三玄而已。夫玄沙三句。其語",
    "X72n1437_016:0479c22": "具在。彼第一句有云。若知出格之量。則不被心魔",
    "X72n1437_016:0479c23": "所使。入到手中。便轉換落落地。言通大道。不坐平",
    "X72n1437_016:0479c24": "常之見。今古所云長有佛法知見等語。正未出格",
    "X72n1437_016:0480a01": "量。坐平常見者也。擬之玄沙第一句。不大逕庭哉。",
    "X72n1437_016:0480a02": "玄沙第二句有云。出生入死。廣利一切。&#x9008;脫色欲",
    "X72n1437_016:0480a03": "愛見之境。今古云。為知見奴使。&#x7ADD;無實行。有愛憎",
    "X72n1437_016:0480a04": "人我。擬之玄沙第二句。不大逕庭哉。玄沙第三句",
    "X72n1437_016:0480a05": "有云。大用現前。應化無方。全用全不用。全生全不",
    "X72n1437_016:0480a06": "生。今古但云不涉語言。乃取世尊良久。馬祖答離",
    "X72n1437_016:0480a07": "四句。臨濟三次喫棒等證。謂其不涉語言。擬之玄",
    "X72n1437_016:0480a08": "沙第三句。不大逕庭哉。是知古固不識玄沙。而覺",
    "X72n1437_016:0480a09": "範非特不識玄沙。亦&#x7ADD;不識古也。輕呵妄引。覺範",
    "X72n1437_016:0480a10": "之過甚矣。",
    "X72n1437_016:0480a11": "[0480a11] 覺範曰。此方教體。以音聞應機。故明道者。假以語言。",
    "X72n1437_016:0480a12": "發其智用。以言遣言。以理辯理。則妙精圓明。未&#x751E;間",
    "X72n1437_016:0480a13": "斷。謂之流注真如。此汾陽所謂。一句明明該萬象者",
    "X72n1437_016:0480a14": "也。得之者神而明之。不死於句下。故其應機而用。皆",
    "X72n1437_016:0480a15": "脫略窠臼。使不滯影&#x8FF9;。謂之有語中無語。此汾陽所",
    "X72n1437_016:0480a16": "謂。重陽九日菊花新者也。三玄之說。本由遣病。故達",
    "X72n1437_016:0480a17": "法者。貴知其意。知意則索爾&#x8657;閒。隨緣任運。謂之不",
    "X72n1437_016:0480a18": "遺時。此汾陽所謂。得意忘言道易親者也。",
    "X72n1437_016:0480a19": "[0480a19] 此覺範之所謂三玄也。自此方教體。至一句明明",
    "X72n1437_016:0480a20": "該萬象。明體中玄也。自得之者。至重陽九日菊花",
    "X72n1437_016:0480a21": "新。明句中玄也。自三玄之說。至得意忘言道易親。",
    "X72n1437_016:0480a22": "明意中玄也。昔古塔主。以汾陽頌。分配三玄。大乖",
    "X72n1437_016:0480a23": "汾陽之旨。今覺範亦從而分之何耶。又覺範每呵",
    "X72n1437_016:0480a24": "古塔主。不合妄立體中玄等名目。今亦暗承而用",
    "X72n1437_016:0480b01": "之何耶。且其釋義。前二玄。亦祇是玄沙古塔主之",
    "X72n1437_016:0480b02": "說。惟後一玄不同耳。是知覺範所論。多任一時之",
    "X72n1437_016:0480b03": "快。矛盾若是。人每愛其才。而遂信其說。其遺害可",
    "X72n1437_016:0480b04": "勝道哉。",
    "X72n1437_016:0480b05": "[0480b05] 覺範曰。非特臨濟喜論三玄。石頭所作參同契。備具",
    "X72n1437_016:0480b06": "此旨。&#x751E;深觀之。但易玄要之語。為明暗耳。文止四十",
    "X72n1437_016:0480b07": "餘句。而以明暗論者半之。篇首便標曰。靈源明皎潔。",
    "X72n1437_016:0480b08": "枝派暗流注。又開通發揚之曰。暗合上中言。明明清",
    "X72n1437_016:0480b09": "濁句。在暗則必合上中。在明則須明清濁。此體中玄",
    "X72n1437_016:0480b10": "也。至指其宗而示其意。則曰本末須歸宗。尊卑用其",
    "X72n1437_016:0480b11": "語。故下廣敘明暗之句。奕奕聯連不已。此句中玄也。",
    "X72n1437_016:0480b12": "及其辭盡也。則又曰。謹白參玄人。光陰莫&#x8657;度。道人",
    "X72n1437_016:0480b13": "日用能不遺時失候。則是真報佛恩。此意中玄也。",
    "X72n1437_016:0480b14": "[0480b14] 以參同之明暗。為玄要。復以三玄。分判參同。大失",
    "X72n1437_016:0480b15": "兩家之旨。文字禪中亦有一篇。與此大同小異。又",
    "X72n1437_016:0480b16": "謂參同即臨濟之句中玄。夫同一參同。亦同一覺",
    "X72n1437_016:0480b17": "範也。所判之不同若此。將何以取信於人乎。吾觀",
    "X72n1437_016:0480b18": "覺範之謬妄。視古塔主。殆似過之。彼一生屢經禍",
    "X72n1437_016:0480b19": "患。&#x8DC9;[跳-兆+屏]終身。&#x8462;有以取之也。豈曰無妄之災乎。",
    "X72n1437_016:0480b20": "龍潭考",
    "X72n1437_016:0480b21": "[0480b21] 宋景德傳燈。止載天皇悟嗣石頭。而不知同時有二",
    "X72n1437_016:0480b22": "道悟。一嗣馬祖。住荊州城西天王寺。一嗣石頭。住荊",
    "X72n1437_016:0480b23": "州城東天皇寺。歷考唐歸登撰南嶽讓&#x7891;。圭峰答裴",
    "X72n1437_016:0480b24": "相國宗趣狀。權德輿撰馬祖塔銘。皆可據。及後達觀",
    "X72n1437_016:0480c01": "&#x9834;所引。丘玄素符載二塔銘。載之益詳。此無可疑者。",
    "X72n1437_016:0480c02": "但丘銘中。以龍潭信嗣天王悟。此則不能無疑焉。予",
    "X72n1437_016:0480c03": "&#x751E;考雪峰語錄。峰對閩王。自稱得先德山石頭之道。",
    "X72n1437_016:0480c04": "又鼓山晏國師語錄序中亦稱。晏為石頭五葉孫。此",
    "X72n1437_016:0480c05": "二書在五代之際。去龍潭不遠。豈應遽忘其所自哉。",
    "X72n1437_016:0480c06": "據此。則知龍潭信所嗣者天皇悟。非天王悟。其證一",
    "X72n1437_016:0480c07": "也。又龍潭信家。居荊州城東天皇巷。以賣餅為業。日",
    "X72n1437_016:0480c08": "以十餅。饋天皇和尚。皇每食畢。&#x751E;留一餅曰。吾惠汝",
    "X72n1437_016:0480c09": "以蔭子孫。信一日自念曰。餅是我持去。何以返遺我。",
    "X72n1437_016:0480c10": "其別有旨耶。遂造而問焉。皇曰。是汝持來。復汝何咎。",
    "X72n1437_016:0480c11": "信聞之。頗曉玄旨。因投出家。皇曰。汝昔崇福善。今信",
    "X72n1437_016:0480c12": "吾言。可名崇信。由是服勤左右。據此。則知龍潭信所",
    "X72n1437_016:0480c13": "嗣者天皇悟。非天王悟。其證二也。又信一日問天皇",
    "X72n1437_016:0480c14": "曰。某自到來。不蒙指示心要。皇曰。自汝到來。吾未&#x751E;",
    "X72n1437_016:0480c15": "不指示汝心要。信曰。何處指示。皇曰。汝擎茶來。吾為",
    "X72n1437_016:0480c16": "汝接。汝行食來。吾為汝受。汝和南時。吾為汝低頭。何",
    "X72n1437_016:0480c17": "處不指示汝心要。師低頭良久。皇曰。見則直下便見。",
    "X72n1437_016:0480c18": "擬思即差。師當下開解。復問。如何保任。皇曰。任性逍",
    "X72n1437_016:0480c19": "遙。隨緣放曠。但盡凡心。別無聖解。又一日問。從上相",
    "X72n1437_016:0480c20": "傳底事如何。皇曰。不是明汝來處不得。信曰。這箇眼",
    "X72n1437_016:0480c21": "目。幾人具得。皇曰。淺草易於長蘆。據此。則知龍潭信",
    "X72n1437_016:0480c22": "所嗣者天皇悟。非天王悟。其證三也。今此三段所證。",
    "X72n1437_016:0480c23": "昭彰如是。而丘玄素塔銘中。以龍潭嗣天王。何得獨",
    "X72n1437_016:0480c24": "異。察知。明是後人。妄將崇信。改入天王塔銘中。以為",
    "X72n1437_016:0481a01": "爭端耳。不然。必將前三段所證之文。一筆抹去。而後",
    "X72n1437_016:0481a02": "可以成其說也。又張無盡&#x751E;謂。雲門機鋒似臨濟。宜",
    "X72n1437_016:0481a03": "為馬祖之後。此則齊東野人之語也。古來同稟一師。",
    "X72n1437_016:0481a04": "而機鋒各別者多矣。豈必盡同。如雲門法眼。同出雪",
    "X72n1437_016:0481a05": "峰。若雲門當歸馬祖。則法眼又當歸石頭耶。如丹霞",
    "X72n1437_016:0481a06": "投子機鋒。不亞臨濟。杏山與三聖。皆失機於石室。則",
    "X72n1437_016:0481a07": "丹霞投子石室。又當改入馬祖下耶。又如南泉父子。",
    "X72n1437_016:0481a08": "皆馬祖之嗣也。而不用棒喝。溈山父子。皆百丈之嗣",
    "X72n1437_016:0481a09": "也。而不事孤峻。又當改入石頭下耶。且予&#x751E;考雪峰",
    "X72n1437_016:0481a10": "全錄。其禪備眾格。波瀾&#x6FF6;大。故其語有時似臨濟。有",
    "X72n1437_016:0481a11": "時似曹洞。其徒如玄沙長慶保福鼓山安國鏡清等",
    "X72n1437_016:0481a12": "皆然。即雲門雖機用獨峻。而實語不十成。機不觸犯。",
    "X72n1437_016:0481a13": "且歷參曹山&#x758E;山九峰乾峰。其語具在如三種病二",
    "X72n1437_016:0481a14": "種光等語。則全本乾峰。此尤其顯然者也。豈可謂其",
    "X72n1437_016:0481a15": "同於臨濟。當嗣馬祖下也。無知之徒。固難與辯。高明",
    "X72n1437_016:0481a16": "之士。可考而知。故作是以告天下智者。幸詳察焉。"
}