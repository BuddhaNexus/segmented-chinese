{
    "X72n1437_002:0391c01": "永覺和尚廣錄卷第二",
    "X72n1437_002:0391c02": "嗣法弟子　道霈　重編",
    "X72n1437_002:0391c03": "住杭州真寂禪院語錄",
    "X72n1437_002:0391c04": "三門。這門庭八字打開了也。大眾作麼生。休向脚跟",
    "X72n1437_002:0391c05": "下。重添多少泥。",
    "X72n1437_002:0391c06": "彌勒殿。橫拖布袋呵呵笑。十字街頭等箇人。且道。等",
    "X72n1437_002:0391c07": "甚麼人。咄。",
    "X72n1437_002:0391c08": "佛殿。金佛不度爐。木佛不度火。泥佛不度水且置。祇",
    "X72n1437_002:0391c09": "如趙州道真佛屋裏坐。不知面皮厚多少。大眾今日。",
    "X72n1437_002:0391c10": "且道。禮甚麼佛。",
    "X72n1437_002:0391c11": "伽藍堂。法本法無法。汝今護何法。護伽藍神惺惺著。",
    "X72n1437_002:0391c12": "祖師堂。一隊不唧[口*留]。盡無風起浪。仔細簡點來。俱不",
    "X72n1437_002:0391c13": "免拄杖。人事道中。且禮三拜。",
    "X72n1437_002:0391c14": "據室。續真寂之舊案。行壽昌之正令。苕水溪中白練",
    "X72n1437_002:0391c15": "長。孔青山上黃雲淨。咄。",
    "X72n1437_002:0391c16": "開堂。師至座前。拈疏云。欲弘大法。須假金湯。直把擎",
    "X72n1437_002:0391c17": "天之手。轉作扣關之拳。仰勞維那逐一宣出。宣疏畢。",
    "X72n1437_002:0391c18": "師指座云。須彌燈王如來。為諸人徹困了也。如或未",
    "X72n1437_002:0391c19": "聞。待山僧為汝註破。遂登座。拈香云。此一瓣香。端為",
    "X72n1437_002:0391c20": "祝延",
    "X72n1437_002:0391c21": "今上聖壽萬安。伏願。金輪永鎮於八紘。鼇極長安於",
    "X72n1437_002:0391c22": "萬世。此一瓣香。恭為兩院三司各郡官僚以及數郡",
    "X72n1437_002:0391c23": "護法宰官檀越居士等。伏願。常膺一人之簡在。永為",
    "X72n1437_002:0391c24": "萬姓之具瞻。此一瓣香。恭為真寂堂上聞谷大師。伏",
    "X72n1437_002:0392a01": "願。生生永坐旃檀林。在在常為獅子吼。此一瓣香。恭",
    "X72n1437_002:0392a02": "為壽昌堂上本師無明大和尚。仰酬法乳之恩。斂衣",
    "X72n1437_002:0392a03": "就座。白槌竟。僧出問。今朝選佛場開。且喜羣英會集。",
    "X72n1437_002:0392a04": "如何是轉凡成聖一句。師云。我不敢孤負汝。進云。轉",
    "X72n1437_002:0392a05": "凡句子蒙師指。堂奧之中事若何。師云。汝即今聻。僧",
    "X72n1437_002:0392a06": "禮退。問正法眼藏向這瞎驢邊滅却。為甚又覔一箇",
    "X72n1437_002:0392a07": "半箇。毋令斷絕。師竪起拂子云。是斷絕是不斷絕。進",
    "X72n1437_002:0392a08": "云。舊時門戶。今日重開。凡聖咸臨。和尚如何接待。師",
    "X72n1437_002:0392a09": "云。我這裏一總不容。進云。為甚麼不容。師云。恠我不",
    "X72n1437_002:0392a10": "得。問。寶劍當空即不問。如何是超佛越祖之談。師云。",
    "X72n1437_002:0392a11": "不敢塗汙汝。進云。恁麼則箇箇成佛去也。師云。也不",
    "X72n1437_002:0392a12": "消得。僧禮退。更有欲出問者。師云。住住。任你一人有",
    "X72n1437_002:0392a13": "百千舌。舌有百千聲。聲有百千問頭。祇消山僧擊一",
    "X72n1437_002:0392a14": "下拂子。盡答汝竟。若說有未答處。便是萬里望關山",
    "X72n1437_002:0392a15": "去也。舉拂子云。這箇是第一義。第二義。且莫妄生擬",
    "X72n1437_002:0392a16": "議。任你銅頭鐵額枉用剛強。鬼眼龍睛徒傷伶俐。機",
    "X72n1437_002:0392a17": "鋒嚴峻只是罵雨呵晴。針線綿密盡是捕風捉影。今",
    "X72n1437_002:0392a18": "日蒙諸宰官居士及諸大德。命山僧到此。教我如何",
    "X72n1437_002:0392a19": "開演。山僧一味杜田。沒有新鮮言句。也無花草文章。",
    "X72n1437_002:0392a20": "但事不容己。只得剖心刳膽費盡舌頭。為汝諸人說",
    "X72n1437_002:0392a21": "破。咦。多虗不如少實。珍重。居士問。殺佛殺祖盡落古",
    "X72n1437_002:0392a22": "人圜繢。行棒行喝不脫今時窠臼。請和尚盡底掀翻",
    "X72n1437_002:0392a23": "直指西來大意。師云。向已道過。士禮拜。師便下座。士",
    "X72n1437_002:0392a24": "喝一喝。師笑云。多了這些。",
    "X72n1437_002:0392b01": "佛誕日上堂。僧問。世尊未出母胎。度人已畢。為甚麼",
    "X72n1437_002:0392b02": "今日一手指天。一手指地。師云。全身腥臭。問。悉達不",
    "X72n1437_002:0392b03": "降生。萬古如長夜。雲門道打殺。意旨如何。師云。止響",
    "X72n1437_002:0392b04": "揚聲。進云。恁麼則草枯鷹眼疾。雪盡馬蹄輕。師云。尊",
    "X72n1437_002:0392b05": "重好。問。諸法本離言。和尚離言如何闡揚。師竪起拂",
    "X72n1437_002:0392b06": "子。進云。只此。更別有。師放下拂子。僧禮退。師乃云。釋",
    "X72n1437_002:0392b07": "迦冤債未能了。年年一次熱湯澆。祇為兒孫奉重來。",
    "X72n1437_002:0392b08": "承虗接響知多少。唯有雲門解報恩。一棒打殺非奇",
    "X72n1437_002:0392b09": "巧。真淨又要罨雲門。壓良為賤真難曉。乃卓拄杖云。",
    "X72n1437_002:0392b10": "山僧今日據令而行。真淨老人還放得過麼。這三大",
    "X72n1437_002:0392b11": "老爭奇競峭。各逞風流。要知祇得一橛。山僧今日又",
    "X72n1437_002:0392b12": "作麼生道。鴛鴦枕上雙行淚。半是思君半恨君。",
    "X72n1437_002:0392b13": "黃海岸司理請。上堂。海岸居士問。和尚得法壽昌。得",
    "X72n1437_002:0392b14": "箇甚麼。師展兩手。士便禮拜。僧問。把住要津即不問。",
    "X72n1437_002:0392b15": "放開一線時如何。師竪起拂子。進云。龍得水時添意",
    "X72n1437_002:0392b16": "氣。虎逢山勢轉威獰。便拂袖歸眾。師哂之。問。有無不",
    "X72n1437_002:0392b17": "立。中亦不安時如何。師云。所供是實。進云。莫是學人",
    "X72n1437_002:0392b18": "安身立命處麼。師便喝。問。王臣親臨。光被泉石。護法",
    "X72n1437_002:0392b19": "恩深。將何報答。師云。護箇甚麼。進云。果然處處剎塵",
    "X72n1437_002:0392b20": "堪駐節。不須解帶鎮山門。師云。且禮拜著。問。不問臨",
    "X72n1437_002:0392b21": "濟三玄要。洞上五位請師宣。師云。問將來。問。如何是",
    "X72n1437_002:0392b22": "正中偏。師云。古鏡自含光。進云。如何是偏中正。師云。",
    "X72n1437_002:0392b23": "雪覆崑崙頂。進云。如何是正中來。師云。不向死水蟠。",
    "X72n1437_002:0392b24": "進云。如何是兼中至。師云。縱橫無忌諱。進云。如何是",
    "X72n1437_002:0392c01": "兼中到。師云。古殿積烟雲。進云。正偏五位蒙師指。不",
    "X72n1437_002:0392c02": "立功勳事若何。師云。向上瞧。僧禮退。師乃云。昔日郭",
    "X72n1437_002:0392c03": "公輔訪白雲端。端為上堂。舉云。上大人丘乙己。化三",
    "X72n1437_002:0392c04": "千七十士。爾小生八九子。佳作仁可知禮也。端謂。此",
    "X72n1437_002:0392c05": "偈能為天下人。卸却炙脂帽子。解却鶻臭汗衫。山僧",
    "X72n1437_002:0392c06": "看來。此偈在公輔分上。却是加一箇炙脂帽子鶻臭",
    "X72n1437_002:0392c07": "汗衫了也。今日海岸居士垂顧真寂。真寂又作麼生。",
    "X72n1437_002:0392c08": "顧居士云。居士遠來不易。居士復問。如何是上大人。",
    "X72n1437_002:0392c09": "師云。向下瞧。士云。莫是丘乙己麼。師云。你自看。士云。",
    "X72n1437_002:0392c10": "沒量大人如何在匋裏。師云。非公境界。士云。因甚到",
    "X72n1437_002:0392c11": "匋裏來。師云。東山月上西山月。士云。徑山路向甚麼",
    "X72n1437_002:0392c12": "處去。師云。驀直去。士云。五峯曾到麼。師云。總瞞不得。",
    "X72n1437_002:0392c13": "下座。士送師上樓。又問云。要窮千里目。更上一層樓。",
    "X72n1437_002:0392c14": "如何是一層樓。師彈指一下。士云。莫更有進步處麼。",
    "X72n1437_002:0392c15": "師云。莫妄想。士云。勘破了也。師不顧。士云。壽昌多幸。",
    "X72n1437_002:0392c16": "師亦不顧。直入方丈。",
    "X72n1437_002:0392c17": "六旬誕日上堂。僧問。香雲飄緲。長瞻不老之春。龍象",
    "X72n1437_002:0392c18": "班齊。仰祝無疆之壽。敢問。如何是無疆之壽。師云。文",
    "X72n1437_002:0392c19": "殊算不清。進云。盡力搜尋不得時如何。師云。逼塞虗",
    "X72n1437_002:0392c20": "空。進云。滿盤托出時如何。師云。千手摸不著。進云。承",
    "X72n1437_002:0392c21": "師有言。隨家豐儉。作用不同。故有五宗之別。不落五",
    "X72n1437_002:0392c22": "宗一句又作麼生。師云。虗空為汝說。進云。如何是直",
    "X72n1437_002:0392c23": "捷門風。師云。一棒一條血。進云。如何是綿密門風。師",
    "X72n1437_002:0392c24": "云。金針不許知。進云。如何是暗合門風。師云。如空合",
    "X72n1437_002:0393a01": "空。進云。如何是平實門風。師云。喫茶喫飯。進云。如何",
    "X72n1437_002:0393a02": "是險峻門風。師云。鐵壁千尋。又僧問。今日誕生。不問",
    "X72n1437_002:0393a03": "降尊示劣。謾言倒嶽傾湫。雲門道。一棒打殺與狗子",
    "X72n1437_002:0393a04": "喫。意旨如何。師云。祇扶得一半。進云。假如今日雲門",
    "X72n1437_002:0393a05": "來。又作麼生相見。師云啊[口*耶]。進云。此去還有向上事",
    "X72n1437_002:0393a06": "也無。師云。石人眼裏不栽花。僧禮歸眾。師乃云。六十",
    "X72n1437_002:0393a07": "年前今日生。六十年後今日說。軒轅花甲轉如環。好",
    "X72n1437_002:0393a08": "似匋中一片雪。諸公把住太虗空。特來為我慶時節。",
    "X72n1437_002:0393a09": "可憐負著臭皮囊。刻刻生兮刻刻滅。生是生滅是滅。",
    "X72n1437_002:0393a10": "蘇秦枉掉三寸舌。生非生滅非滅。孫臏出門脚遭刖。",
    "X72n1437_002:0393a11": "縱到生滅不相干。李白江頭手捉月。竪拂子云。是生",
    "X72n1437_002:0393a12": "是滅。是非生是非滅。是相干是不相干。喝一喝云。為",
    "X72n1437_002:0393a13": "汝諸人註破了也。會麼。假饒如此會得。要見真寂。尚",
    "X72n1437_002:0393a14": "少一隻眼在。下座。",
    "X72n1437_002:0393a15": "唐祈遠孝廉請。上堂。壽昌不肖兒。舉動最顛倒。今朝",
    "X72n1437_002:0393a16": "撞著唐居士。不覺全身都破了。有時拈朽草而作黃",
    "X72n1437_002:0393a17": "金。有時指黃金而作朽草。有時喝大地而成微塵。有",
    "X72n1437_002:0393a18": "時撝虗空而出百寶。有時向虗空外簪花。有時向泥",
    "X72n1437_002:0393a19": "窟裏洗澡。顏回聞之不能愚。孔子聞之直笑倒。鬼谷",
    "X72n1437_002:0393a20": "洞中失却龜。問著孫臏無處討。呵呵。大眾無事歸堂",
    "X72n1437_002:0393a21": "好。唐居士問。如何是參禪得力處。師云。三箇孩兒抱",
    "X72n1437_002:0393a22": "花鼓。莫來攔我毬門路。下座。",
    "X72n1437_002:0393a23": "長揖法師請。上堂。僧問。晝夜參尋。只圖見性。如何是",
    "X72n1437_002:0393a24": "見性一句。師云。今日不答話。進云。識得自性。方脫生",
    "X72n1437_002:0393b01": "死。一口氣不來時作麼生脫。師云。口自橫鼻自直。進",
    "X72n1437_002:0393b02": "云。脫得生死。明知有去處。眼光落地時向甚麼處去。",
    "X72n1437_002:0393b03": "師云。即今在甚麼處。問。孤身臨大敵時如何。師云。敵",
    "X72n1437_002:0393b04": "箇甚麼。進云。敵後如何。師云。莫孤負好。進云。揮戈轉",
    "X72n1437_002:0393b05": "日三邊外。午夜綸音事若何。師云。請尊重。問。古云。莫",
    "X72n1437_002:0393b06": "謂無心即是道。無心猶隔一重關。如何透得一重關。",
    "X72n1437_002:0393b07": "師云。汝今在關內在關外。僧擬進語。師云。去。僧禮退。",
    "X72n1437_002:0393b08": "師乃云。海若決無殊味。舜若豈有異疆。祇為迷封滯",
    "X72n1437_002:0393b09": "殻。便有我里他鄉。金丸彈子之誚。有自來矣。今長揖",
    "X72n1437_002:0393b10": "法師。演教閩中。不遠二千里。逐臭而來。請山僧演法。",
    "X72n1437_002:0393b11": "可謂。具無私之玄鑒者也。昔有人問。祖意教意是同",
    "X72n1437_002:0393b12": "是別。古德云。雞寒上樹。鴨寒下水。又有云。氷塊雪團。",
    "X72n1437_002:0393b13": "雖各具通方正眼。但未免落在同異窠臼裏。俱未知",
    "X72n1437_002:0393b14": "有向上關棙子。若有人問山僧祖意教意是同是別。",
    "X72n1437_002:0393b15": "山僧劈面便打。何故。為人須為徹。殺人須見血。",
    "X72n1437_002:0393b16": "結制上堂。今朝結期煆鍊。大家各宜抖擻。步步緊把",
    "X72n1437_002:0393b17": "芒繩頭。時時牢守布袋口。直須萬里一條鐵。莫學苕",
    "X72n1437_002:0393b18": "谿隄畔柳。大地山河成片雪。忽然變作獅子吼。頓使",
    "X72n1437_002:0393b19": "虗空亦腦裂。驚得須彌顛倒走。三世諸佛古塚精。千",
    "X72n1437_002:0393b20": "七百則棄芻狗。只如恁麼。還當得衲衣下事麼。笑云。",
    "X72n1437_002:0393b21": "也是蝦跳不出斗。至于跳出一句。作麼生道。良久云。",
    "X72n1437_002:0393b22": "醜。下座。",
    "X72n1437_002:0393b23": "于潤甫別駕請。上堂。僧問。衝開巨浪百千重。透網金",
    "X72n1437_002:0393b24": "鱗氣勢雄。巨浪衝開即不問。如何是透網金鱗。師云。",
    "X72n1437_002:0393c01": "若是則透網去也。僧轉身云。今此風雲會。飛騰上九",
    "X72n1437_002:0393c02": "霄。師云。且歸本位著。問。一念圓滿無前後。不落堦級",
    "X72n1437_002:0393c03": "事如何。師喝云。落何堦級。問。穩臥片帆天正朗。前山",
    "X72n1437_002:0393c04": "無復雨鳩啼時如何。師云。足下躡驪珠。休問長天月。",
    "X72n1437_002:0393c05": "進云。畢竟的意如何。師云。閉目家中坐。却怨月無光。",
    "X72n1437_002:0393c06": "問。先大師問儀峯和尚云。十界從心生。心從何處生。",
    "X72n1437_002:0393c07": "請問。畢竟心從何處生。師云。闍黎問意。從何處來。僧",
    "X72n1437_002:0393c08": "作禮歸眾。師乃云。今日乃金壇于潤甫別駕。修大悲",
    "X72n1437_002:0393c09": "懺圓滿。凂山僧上堂。潤甫先生旃檀其質。金玉其韻。",
    "X72n1437_002:0393c10": "德風久播于閩南。聲價直高于斗北。猶謂。人非聖人。",
    "X72n1437_002:0393c11": "孰能無過。乃命諸阿郎。到真寂院中。修禮大悲懺法。",
    "X72n1437_002:0393c12": "大抵懺悔之法。似揩磨古鏡。雖不無揩磨之功。要自",
    "X72n1437_002:0393c13": "知本有光明不屬揩磨。若識得本有光明。則拈香擇",
    "X72n1437_002:0393c14": "火無非道場。禮拜誦持總歸實相。然此猶是化門邊",
    "X72n1437_002:0393c15": "事。更須知有古人道底。古人問。古鏡未磨時如何。云",
    "X72n1437_002:0393c16": "此去漢陽不遠。古鏡已磨時如何。云黃鶴樓前鸚鵡",
    "X72n1437_002:0393c17": "洲。又有問。古鏡未磨時如何。云昧不得。古鏡已磨時",
    "X72n1437_002:0393c18": "如何。云黑似添。又有問。古鏡未磨時如何。云古鏡。已",
    "X72n1437_002:0393c19": "磨時如何。云古鏡。此三大老。還有親疎也無。若無親",
    "X72n1437_002:0393c20": "疎。眼在甚麼處。若有親疎。那一箇較親。試辨別看。古",
    "X72n1437_002:0393c21": "又有一居士。問二祖云。弟子宿纏。乞師懺悔。好似膠",
    "X72n1437_002:0393c22": "舟請渡。二祖云。將罪來與汝懺。可謂打蛇得七寸。士",
    "X72n1437_002:0393c23": "云。覔罪相不可得。賊身已露。二祖云。為汝懺悔竟。宜",
    "X72n1437_002:0393c24": "依佛法僧住。矢上加尖去也。士云。此罪相不在內。不",
    "X72n1437_002:0394a01": "在外。不在中間。如其心然。咄。是何言歟。大小祖師作",
    "X72n1437_002:0394a02": "取次語。猶欠悟在。山僧則不然。誰管渠懺悔未懺悔。",
    "X72n1437_002:0394a03": "誰管有罪相無罪相。山僧事今日普令五彌須一時",
    "X72n1437_002:0394a04": "摧崩。四大海當下枯竭去也。擊拂子。下座。",
    "X72n1437_002:0394a05": "冬至上堂。僧問。羣陰剝盡一陽生。淑氣初臨曙色新。",
    "X72n1437_002:0394a06": "剝盡羣陰即不問。如何是一陽生的道理。師云。疱羲",
    "X72n1437_002:0394a07": "畫不成。進云。一句分明該萬象。從教大地盡陽回。便",
    "X72n1437_002:0394a08": "禮拜。師云。歸位著。問。葉落樹枯時如何。師云。足下踏",
    "X72n1437_002:0394a09": "泥龍。進云。還存後陰也無。師云。掌上擎日月。問。觀身",
    "X72n1437_002:0394a10": "實相。觀佛亦然。如何是實相。師云。泥塑木雕。僧掩耳",
    "X72n1437_002:0394a11": "而拜。師云。蹉過了也。乃云。一陽初生。海底吼泥牛之",
    "X72n1437_002:0394a12": "月。六陰漸泯。空中落翳眼之花。手探月窟。足躡天根。",
    "X72n1437_002:0394a13": "左能旋乾。右能轉坤。奇特也儘奇特。要是生滅邊事。",
    "X72n1437_002:0394a14": "祇如白日遶須彌而晝夜不與。太虗包乾象而消長",
    "X72n1437_002:0394a15": "弗關。是則也是。望達磨門下。猶在北鬱單越。作麼生",
    "X72n1437_002:0394a16": "是達磨門下一句。修羅掌上擎日月。夜叉足下踏泥",
    "X72n1437_002:0394a17": "龍。",
    "X72n1437_002:0394a18": "臘八上堂。二千年前。世尊于臘月八日夜覩明星。見",
    "X72n1437_002:0394a19": "一切眾生一時成佛。這老漢猶鼓粥飯氣在。山僧則",
    "X72n1437_002:0394a20": "不然。山僧今于臘月八日晝覩日輪。見一切眾生無",
    "X72n1437_002:0394a21": "佛可成。若有箇無面目漢出來。推倒法座。喝散大眾。",
    "X72n1437_002:0394a22": "山僧亦恠伊不得。祇如二千年前事。與二千年後事。",
    "X72n1437_002:0394a23": "是同是別。却請拄杖子。判斷去也。拈拄杖卓一卓。下",
    "X72n1437_002:0394a24": "座。",
    "X72n1437_002:0394b01": "除日上堂。僧出問。臘月三十日。有人與和尚索債。和",
    "X72n1437_002:0394b02": "尚如何發付他。師展兩手。問。四眾俱集。鐘鼓分明。目",
    "X72n1437_002:0394b03": "前聲色全彰。箇中誰是當人。師云。好自看。進云。亡家",
    "X72n1437_002:0394b04": "破宅。阿誰是主。師云。好自看。進云。一年臘盡春方至。",
    "X72n1437_002:0394b05": "崖畔梅花透鼻香。師云。多了兩句。問。承和尚示偈云。",
    "X72n1437_002:0394b06": "住山切莫染浮塵。敢問。浮塵堆裏學山居時如何。師",
    "X72n1437_002:0394b07": "云。片月行空。白雲自在。進云。寂滅身心道有餘時如",
    "X72n1437_002:0394b08": "何。師云。片月行空。白雲自在。進云。但得胷中憎愛盡",
    "X72n1437_002:0394b09": "時如何。師云。片月行空。白雲自在。進云。不參禪亦是",
    "X72n1437_002:0394b10": "工夫時如何。師云。片月行空。白雲自在。僧禮拜。師云。",
    "X72n1437_002:0394b11": "此四轉語。可仔細參詳去。問。森羅萬象法法俱彰。如",
    "X72n1437_002:0394b12": "何藏得。師云。孤峯獨秀。不挂煙蘿。進云。倚天長劒。截",
    "X72n1437_002:0394b13": "斷老漢舌根時如何。師云。弄虗頭作麼。前話未會在。",
    "X72n1437_002:0394b14": "僧禮拜。師云。短販樵人。徒誇書劍。乃云。山僧習懶成",
    "X72n1437_002:0394b15": "痼癖。抱拙養殘年。事出不已。與諸人打口鼓。未能撈",
    "X72n1437_002:0394b16": "龍打鳳。亦未能漉鱔釣蝦。皆緣山僧為人刀子不快。",
    "X72n1437_002:0394b17": "非諸人之咎也。今到臘月三十日。閻羅老子要來算",
    "X72n1437_002:0394b18": "飯錢。諸人又要山僧說箇圓滿伽陀。山僧記得古人",
    "X72n1437_002:0394b19": "云。殺人須用殺人刀。活人須用活人劒。又有云。殺人",
    "X72n1437_002:0394b20": "須用活人劒。活人須用殺人刀。大抵古人家富力強。",
    "X72n1437_002:0394b21": "用得許多刀劍。山僧一貧如洗。祇有寸鐵。要殺便殺。",
    "X72n1437_002:0394b22": "要活便活。有時以活為殺。有時以殺為活。諸人還知",
    "X72n1437_002:0394b23": "麼。今日山僧更有一箇最後最後底句。總說與諸人",
    "X72n1437_002:0394b24": "去也。珍重。便下座。",
    "X72n1437_002:0394c01": "元旦上堂。昨夜歲華方結局。今朝韶景又開新。五更",
    "X72n1437_002:0394c02": "早起忙底事。拈香祝聖賀新正。齋後打鼓催上堂。看",
    "X72n1437_002:0394c03": "來事事盡天真。更要山僧開口說。燈籠笑倒露柱嗔。",
    "X72n1437_002:0394c04": "然雖如是。更聽老僧一偈。柳解揚眉桃解笑。醉倒靈",
    "X72n1437_002:0394c05": "雲尚未醒。石牛吸盡三春霧。到此方明一片心。",
    "X72n1437_002:0394c06": "解制上堂。今日解制。諸兄弟。未免或東或西。山僧有",
    "X72n1437_002:0394c07": "三句分付。第一出門不得拕著死屍走。第二到人家",
    "X72n1437_002:0394c08": "喫飯不得沾唇。第三不得向萬里無寸草處住著。若",
    "X72n1437_002:0394c09": "能不犯這三句。他日燒一片香供養老僧。未為分外。",
    "X72n1437_002:0394c10": "若于三句中有犯。切莫道。在真寂過冬。珍重。",
    "X72n1437_002:0394c11": "翠雲庵燈節。上堂。今日然燈古佛。知時應節。欲放大",
    "X72n1437_002:0394c12": "光明。為諸眾生。說諸佛未曾有底法。却被雪山老人",
    "X72n1437_002:0394c13": "先機而作。將四花繽紛而下。一時占斷青山。四壁盡",
    "X72n1437_002:0394c14": "堆寒玉。千峯總罩彤雲。普使一切眾生。同遊大光明",
    "X72n1437_002:0394c15": "藏。各住諸佛眾生平等本際。露柱便出來道。大地山",
    "X72n1437_002:0394c16": "河一片雪。燈籠却出來道。鷺鷥立雪非同色。香爐又",
    "X72n1437_002:0394c17": "出來道。二老兄著甚麼死急。你且道。好雪片片落在",
    "X72n1437_002:0394c18": "甚麼處。咄。這三人雖則同遊大光明藏。怎奈鼻孔被",
    "X72n1437_002:0394c19": "雪山老人穿却了也。惟有翠雲老僧。却不受他差排。",
    "X72n1437_002:0394c20": "畢竟作麼生。閉門高臥袁安被。那管堦前雪幾深。",
    "X72n1437_002:0394c21": "燈節後日。法林監院請。上堂。昨夜千家燈火。萬戶笙",
    "X72n1437_002:0394c22": "歌。火樹燦銀花。星橋連鐵鎖。妙光法師說盡蓮華經。",
    "X72n1437_002:0394c23": "直使穠李遊妓醉舞。王孫悉成普光明佛。至於今日。",
    "X72n1437_002:0394c24": "妙光法師向什麼處去也。這箇且置。且道。作麼生是",
    "X72n1437_002:0395a01": "所說底經。良久云。向下文長。付在來日。下座。",
    "X72n1437_002:0395a02": "住劍州寶善庵語錄",
    "X72n1437_002:0395a03": "結夏上堂。寶善今朝初結制。九十日中須子細。憤然",
    "X72n1437_002:0395a04": "竪起銕脊梁。單單看著自家鼻。昏魔散鬼盡遣除。從",
    "X72n1437_002:0395a05": "前絡索都拋棄。不須更問古佛心。不須更問西來意。",
    "X72n1437_002:0395a06": "洞山父子不唧[口*留]。臨濟兒孫成特地。百千三昧盡希",
    "X72n1437_002:0395a07": "奇。拈到老僧俱不是。既盡希奇。因甚俱不是。老僧年",
    "X72n1437_002:0395a08": "老解藏身。未許傍人輕擬議。珍重。",
    "X72n1437_002:0395a09": "佛誕日上堂。今當悉達降生之日。四來諸大德。逐臭",
    "X72n1437_002:0395a10": "尋聲。求老僧說戒。古人云。戒之一字。諸佛所師。甜瓜",
    "X72n1437_002:0395a11": "徹蒂甜。又云。戒之一字。諸祖所忌。苦瓜連根苦。佛之",
    "X72n1437_002:0395a12": "與祖。本同一箇鼻孔。因甚分途而趣。有等道。師一任",
    "X72n1437_002:0395a13": "師。忌一任忌。似則也似。未免拈向左邊著。有等道。師",
    "X72n1437_002:0395a14": "無所師。忌無所忌。似則也似。未免拈向右邊著。老僧",
    "X72n1437_002:0395a15": "年老。氣力衰微。心力短少。更無許多計較。大眾不如",
    "X72n1437_002:0395a16": "歸堂去好。",
    "X72n1437_002:0395a17": "解夏上堂。僧問。四蹄俱過了。為何尾巴過不得。師云。",
    "X72n1437_002:0395a18": "鼻孔礙人。問。正偏不立。功位無依。正當此時。請師直",
    "X72n1437_002:0395a19": "指。師云。老僧今日頭痛。僧禮退。師乃云。昔日結中有",
    "X72n1437_002:0395a20": "解。今朝解中有結。九十日中恁麼過。看來刻刻有生",
    "X72n1437_002:0395a21": "滅。昔日結中無有解。今朝解中無有結。九十日中恁",
    "X72n1437_002:0395a22": "麼過。看來刻刻離生滅。若能透過兩重關。便是教家",
    "X72n1437_002:0395a23": "稱極則。達磨門下事如何。直是半點無交涉。竪拂云。",
    "X72n1437_002:0395a24": "只如這裏。是結耶是解耶。是有生滅耶。是離生滅耶。",
    "X72n1437_002:0395b01": "有事不如無事好。莫向空中重下橛。喝一喝。下座。",
    "X72n1437_002:0395b02": "佛誕日上堂。僧問。世尊初生。分明漏泄。為甚雲門要",
    "X72n1437_002:0395b03": "一棒打殺。師云。雲門太多事。僧云。和尚又作麼生。師",
    "X72n1437_002:0395b04": "云。生一任生。殺一任殺。僧云。和尚因甚全無獨斷。師",
    "X72n1437_002:0395b05": "云。虗空豈有減增。問。悉達降生。未免靈龜拽尾。雲門",
    "X72n1437_002:0395b06": "行棒。要且止響揚聲。去此二途。請師垂示。師竪起拂",
    "X72n1437_002:0395b07": "子。僧便禮拜。師乃云。古人道。世尊未出母胎。度人已",
    "X72n1437_002:0395b08": "畢。既是未出母胎。因甚度人已畢。老僧道。世尊已出",
    "X72n1437_002:0395b09": "母胎。一人不度。既是已出母胎。因甚一人不度。識得",
    "X72n1437_002:0395b10": "老僧底。便識得古人底。今日香爐頭上。三世諸佛。歷",
    "X72n1437_002:0395b11": "代祖師。於此轉大法輪。且道是度是不度。良久云。向",
    "X72n1437_002:0395b12": "下文長。珍重。",
    "X72n1437_002:0395b13": "孫道臺請祈雨。上堂。拈香竟乃云。今日伏承道臺孫",
    "X72n1437_002:0395b14": "公。及合郡尊官諸春元文學。命老僧冒登此座。懇求",
    "X72n1437_002:0395b15": "甘雨。諸仁者。風從何來。雨從何起。電王飛出黑雲頭。",
    "X72n1437_002:0395b16": "問渠畢竟何所止。娑羯羅龍王行雨時。但動一念。娑",
    "X72n1437_002:0395b17": "婆世界雨悉周徧。子細看來。也不離這裏。這裏是甚",
    "X72n1437_002:0395b18": "麼所在。還知麼。拈拄杖云。老僧柱杖子化為龍。吐霧",
    "X72n1437_002:0395b19": "興雲。遮天掩日。大布滂沱。盡閻浮提悉皆周遍。大眾",
    "X72n1437_002:0395b20": "且道。他承誰恩力。卓拄杖。下座。",
    "X72n1437_002:0395b21": "上堂。論是論非。好似將軍徒罵陣。滅蹤滅影。恰如頑",
    "X72n1437_002:0395b22": "石礙當門。說妙說玄。捕風捉影而徒勞。行棒行喝。帶",
    "X72n1437_002:0395b23": "水拖泥難自脫。到這裏。教老僧作麼生開口。良久云。",
    "X72n1437_002:0395b24": "聽取一偈。寶善菴中日似年。北窓高臥羲皇前。枝頭",
    "X72n1437_002:0395c01": "紅葉無心緒。一任風吹落枕邊。",
    "X72n1437_002:0395c02": "中元日江海若居士請。上堂。今日海若居士。為薦先",
    "X72n1437_002:0395c03": "考懷潭封君。命老僧。陞座演法。憶昔佛于是日。教尊",
    "X72n1437_002:0395c04": "者目連。設盂蘭盆。仗十方僧伽之力。其母得出離苦",
    "X72n1437_002:0395c05": "趣。生華光天。又憶佛說供養百千諸佛。不如供養一",
    "X72n1437_002:0395c06": "無心道人。且作麼生是無心道人。有等便謂。東西不",
    "X72n1437_002:0395c07": "辨。南北不分。隨緣放曠。任性逍遙。何異萬里望鄉關。",
    "X72n1437_002:0395c08": "老僧今日不惜口業。為諸人道破。山如是青。水如是",
    "X72n1437_002:0395c09": "綠。鳥自能飛。魚自能遊。若於此作有佛法見。貶向二",
    "X72n1437_002:0395c10": "鐵圍山。作無佛法見。亦貶向二鐵圍山。不作有無見。",
    "X72n1437_002:0395c11": "祇管隨緣放曠。任性逍遙。亦貶向二鐵圍山。擊拂子",
    "X72n1437_002:0395c12": "云。二鐵圍山倒了也。無心道人來也。且道。作麼生供",
    "X72n1437_002:0395c13": "養。金菓不須猿摘去。玉花何用鳳銜來。",
    "X72n1437_002:0395c14": "上堂。昔韓文公問大顛云。和尚年多少。顛提起數珠",
    "X72n1437_002:0395c15": "云。會麼。公云不會。顛云。晝夜一百八。這公案。老僧昔",
    "X72n1437_002:0395c16": "在真寂曾拈云。大顛雖是一員老將。怎奈齒不關風。",
    "X72n1437_002:0395c17": "老僧則不然。若有人問和尚年多少。答云。須彌重九",
    "X72n1437_002:0395c18": "斤。這一轉語。却有衲僧氣息。但今老僧年老氣衰。佛",
    "X72n1437_002:0395c19": "法又變了。若有人問和尚年多少。亦提起數珠云。會",
    "X72n1437_002:0395c20": "麼。彼云不會。亦云。晝夜一百八。諸人且道。老僧底與",
    "X72n1437_002:0395c21": "大顛底。是同是別。若人識得大顛底。老僧在西牛貸",
    "X72n1437_002:0395c22": "洲打鼓。若人識得老僧底。大顛在東勝神洲作舞。東",
    "X72n1437_002:0395c23": "西雖有異。南北頗相通。珍重。",
    "X72n1437_002:0395c24": "誕日上堂。老僧今年六十六。寶善菴中借一宿。今朝",
    "X72n1437_002:0396a01": "道是我生辰。大家齊上南山祝。前既不來今不往。兩",
    "X72n1437_002:0396a02": "頭不移中豈續。此中正好悟無生。莫道。雙輪如轉軸。",
    "X72n1437_002:0396a03": "假饒壽若須彌盧。我道祇如彈指速。假饒壽若太虗",
    "X72n1437_002:0396a04": "空。也是虗空畵眉目。惟有黧奴不記年。踏破虗空無",
    "X72n1437_002:0396a05": "兩足。三世諸佛不能知。露柱發笑燈籠哭。仁者若要",
    "X72n1437_002:0396a06": "明端的。請看多福一叢竹。",
    "X72n1437_002:0396a07": "上堂。至道玄默。靈智絕依。任你行喝行棒。早已落二",
    "X72n1437_002:0396a08": "落三。更加如何若何。直是千里萬里。所以從上諸佛",
    "X72n1437_002:0396a09": "結舌有分。歷代諸祖舉似無門。昔三祖信心銘云。至",
    "X72n1437_002:0396a10": "道無難。唯嫌揀擇。但莫憎愛。洞然明白。豈不是剖心",
    "X72n1437_002:0396a11": "剖膽。說與後人。但既曰唯嫌。便是揀擇。既曰但莫。便",
    "X72n1437_002:0396a12": "是憎愛。况有明白可指。豈為究竟之談。須知。至道無",
    "X72n1437_002:0396a13": "難亦無易。無揀擇亦無無揀擇。無憎愛亦無無憎愛。",
    "X72n1437_002:0396a14": "無明白亦無無明白。祇如老僧恁麼道。還免得過也",
    "X72n1437_002:0396a15": "無。老僧雖不落揀擇憎愛。亦是借揀擇憎愛為弄引。",
    "X72n1437_002:0396a16": "豈能免過。畢竟作麼生免得。老僧是洞下兒孫。却憶",
    "X72n1437_002:0396a17": "洞上之言。",
    "X72n1437_002:0396a18": "上堂。今日張華宇居士。命老僧冒登此座。舉揚大法。",
    "X72n1437_002:0396a19": "吾佛大法。以識心達本為宗極。以忘情默契為入門。",
    "X72n1437_002:0396a20": "若本分舉揚。必與諸君。大相枘鑿。今且借諸君尋常",
    "X72n1437_002:0396a21": "茶飯。就地輥將去。冀諸君得箇入處。如中庸開口便",
    "X72n1437_002:0396a22": "道。天命之謂性。大學開口便道明明德。孟子亦云盡",
    "X72n1437_002:0396a23": "心知性。豈不是以識心達本為宗極。如孔子云予欲",
    "X72n1437_002:0396a24": "無言。又云默而識之。子貢云。夫子之文章。可得而聞",
    "X72n1437_002:0396b01": "也。夫子之言性與天道。不可得而聞也。豈不是以忘",
    "X72n1437_002:0396b02": "情默契為入門。自是後之學者。流于訓詁。變為舉業。",
    "X72n1437_002:0396b03": "與斯道直是千里萬里。豈儒者之學則然哉。今日諸",
    "X72n1437_002:0396b04": "君有志于大道。切不得落于知解。滯于語言。須是謝",
    "X72n1437_002:0396b05": "去聲色。專其心。一其志。將通身精神。通身力量。用在",
    "X72n1437_002:0396b06": "一句無義味話頭上。精研之久。一朝黑漆桶忽然爆",
    "X72n1437_002:0396b07": "裂。自然通天徹地。放大光明。古宿甞云。要明此事。須",
    "X72n1437_002:0396b08": "是如猫捕鼠。絕無他顧。亦如鷄抱卵。煖氣相接。自然",
    "X72n1437_002:0396b09": "得入。不見道。君子愛財取之有道。大眾久立。珍重。",
    "X72n1437_002:0396b10": "李羽吉居士施衣。請上堂。多子塔前。露柱共燈籠鬬",
    "X72n1437_002:0396b11": "額。黃梅夜半。黧奴與白牯交參。正當恁麼時。所付何",
    "X72n1437_002:0396b12": "事。師拈起袈裟角。示眾云。不是天孫組織。全因化母",
    "X72n1437_002:0396b13": "機梭。若是一線相通。直可遮天盖地。果然寸絲不挂。",
    "X72n1437_002:0396b14": "便好七縱八橫。昔阿難問迦葉云。世尊傳金襴袈裟",
    "X72n1437_002:0396b15": "外。更有何事。迦葉召阿難。阿難應諾。迦葉云。倒却門",
    "X72n1437_002:0396b16": "前剎竿著。諸人還會也未。如其未會。老僧不免頌出。",
    "X72n1437_002:0396b17": "剎竿倒却虗空裂。萬聖千賢立下風。祇因一諾些兒",
    "X72n1437_002:0396b18": "事。直令千古費分疏。今日還有人分疏得下麼。縱能",
    "X72n1437_002:0396b19": "分疏得下。也未免拄杖三十。下座。",
    "X72n1437_002:0396b20": "陳韞玉中翰請。上堂。秋風颯颯。點紅葉于玉堦。秋雲",
    "X72n1437_002:0396b21": "飛飛。變白衣于蒼漢。秋露垂垂。人物同沾沆瀣。秋月",
    "X72n1437_002:0396b22": "晧皓。山河盡入玻璃。諸人。當此之際。切不得作境會。",
    "X72n1437_002:0396b23": "亦不得作心會。亦不得作道會。百姓日用而不知。諸",
    "X72n1437_002:0396b24": "佛知之而難名。若強名之。其在世尊兩眉之間。喚作",
    "X72n1437_002:0396c01": "白毫相光。其在觀音胸前。喚作金色[口*紇]哩字。其在普",
    "X72n1437_002:0396c02": "賢毛孔裏。喚作普現色身三昧。其在勢至寶瓶中。喚",
    "X72n1437_002:0396c03": "作百寶光明。其在寶善水晶瓶裏。喚作真身舍利羅。",
    "X72n1437_002:0396c04": "舉拂子云。在老僧拂子頭上。又喚作甚麼。良久云。海",
    "X72n1437_002:0396c05": "神知貴不知價。留與人間光照夜。",
    "X72n1437_002:0396c06": "劉長卿文學請。上堂。今日乃劉長卿文學。命老僧。陞",
    "X72n1437_002:0396c07": "座演法。特薦故室陳氏。陳氏昔日恁麼生。而實無所",
    "X72n1437_002:0396c08": "生。陳氏今日恁麼滅。而實無所滅。拈拄杖卓一卓云。",
    "X72n1437_002:0396c09": "老僧卓杖作聲。是聲之生也。生從何來。卓已聲滅。是",
    "X72n1437_002:0396c10": "聲之滅也。滅從何去。既無來去。則知生是幻生。滅是",
    "X72n1437_002:0396c11": "幻滅。既知生是幻生。滅是幻滅。則知原未甞有生。原",
    "X72n1437_002:0396c12": "未甞有滅。識此不生不滅底。則陳氏女。不勞彈指。入",
    "X72n1437_002:0396c13": "七寶池。坐勝蓮花去也。陳氏且置。只如衲僧。到此又",
    "X72n1437_002:0396c14": "作麼生。且莫揚聲大呌。眼空四海。老僧祇分付渠。在",
    "X72n1437_002:0396c15": "門外止宿。園中運糞。何以故。青原山上鈯斧子。從來",
    "X72n1437_002:0396c16": "不肯妄流傳。卓拄杖。下座。",
    "X72n1437_002:0396c17": "師到興福寺。陳曉人居士請。上堂。諸方浩浩競談禪。",
    "X72n1437_002:0396c18": "老僧長抱白雲眠。今朝却被陳居士。無端拉出畵堂",
    "X72n1437_002:0396c19": "前。諸仁者。要老僧說禪麼。且將古人數則葛藤。與諸",
    "X72n1437_002:0396c20": "人提唱一番。僧問古德云。如何是禪。答云。猢猻上樹",
    "X72n1437_002:0396c21": "尾連顛。又問。如何是禪。答云。猛火著油煎。又問。如何",
    "X72n1437_002:0396c22": "是禪。答云。碌磚。此三轉語。如駭鷄犀。八面玲瓏。如大",
    "X72n1437_002:0396c23": "火聚。棲泊不得。如塗毒鼓。聞之則喪身失命。若於此",
    "X72n1437_002:0396c24": "三句透得。則千七百則臭爛葛藤。一一透得。但老僧",
    "X72n1437_002:0397a01": "底。却不如此。若僧問如何是禪。答云。鳳山深處雨如",
    "X72n1437_002:0397a02": "煙。又問。如何是禪。答云。門前池水養新蓮。又問。如何",
    "X72n1437_002:0397a03": "是禪。答云。鷓鴣啼破白雲天。若會得老僧底。盡會得",
    "X72n1437_002:0397a04": "古人底。會得古人底。未必會得老僧底。今日還有人",
    "X72n1437_002:0397a05": "會得麼。老僧別甑炊香飯。供養於此人。",
    "X72n1437_002:0397a06": "師到雙漈寺。上堂。老僧數載不開堂。一任諸方競舉",
    "X72n1437_002:0397a07": "揚。撒玉撒沙懶分辨。多年舌上苔蒼蒼。因甚如此。不",
    "X72n1437_002:0397a08": "是逢強即弱。不是退己讓人。不是無意度生。不是習",
    "X72n1437_002:0397a09": "懶成癖。蓋為達磨一宗。不可向口舌上辦。知解邊取。",
    "X72n1437_002:0397a10": "如老僧昔在寶善。聞箇雙漈寺。及昨日出寶善。過南",
    "X72n1437_002:0397a11": "雅口。度集瑞橋。上杉谿嶺。山如削壁。路若羊腸。崎嶇",
    "X72n1437_002:0397a12": "數里始達上方。方知雙漈寺不是往日舌頭上底。然",
    "X72n1437_002:0397a13": "更須知。不是隔岸望見已為到雙漈寺也。不是入大",
    "X72n1437_002:0397a14": "門已為到雙漈寺也。不是到佛殿禮三拜佛。轉過方",
    "X72n1437_002:0397a15": "丈吃茶。已為到雙漈寺也。到這裏。因甚猶道未到。以",
    "X72n1437_002:0397a16": "渠問著雙漈寺事。依舊茫然。必須間間分明。事事通",
    "X72n1437_002:0397a17": "達。方可稱到雙漈寺。然老僧也向他。道箇未在未在。",
    "X72n1437_002:0397a18": "昔日青原許箇鈯斧子。與石頭住山去。石頭便請。青",
    "X72n1437_002:0397a19": "原祇垂一足。若會得青原垂足意。方吃得山僧手中",
    "X72n1437_002:0397a20": "棒也。大眾珍重。",
    "X72n1437_002:0397a22": "永覺和尚廣錄卷第二"
}