{
    "T46n1911_003:0021b12": "摩訶止觀卷第三(上)",
    "T46n1911_003:0021b14": "隋天台智者大師說",
    "T46n1911_003:0021b15": "門人灌頂記",
    "T46n1911_003:0021b16": "◎第二釋止觀名者。大途梗概已如上說。",
    "T46n1911_003:0021b17": "復以何義立止觀名。略有四。一相待。二絕",
    "T46n1911_003:0021b18": "待。三會異。四通三德。一相待者。止觀各三",
    "T46n1911_003:0021b19": "義。息義。停義。對不止止義。息義者。諸惡覺",
    "T46n1911_003:0021b20": "觀妄念思想寂然休息。淨名曰。何謂攀緣。謂",
    "T46n1911_003:0021b21": "緣三界。何謂息攀緣。謂心無所得。此就",
    "T46n1911_003:0021b22": "所破得名。是止息義。停義者。緣心諦理繫",
    "T46n1911_003:0021b23": "念現前停住不動。仁王云。入理般若名為",
    "T46n1911_003:0021b24": "住。大品云。以不住法住般若波羅蜜中。此",
    "T46n1911_003:0021b25": "就能止得名。即是停止義。對不止以明止",
    "T46n1911_003:0021b26": "者。語雖通上意則永殊。何者。上兩止對生",
    "T46n1911_003:0021b27": "死之流動。約涅槃論止息。心行理外約般",
    "T46n1911_003:0021b28": "若論停止。此約智斷通論相待。今別約諦",
    "T46n1911_003:0021b29": "理論相待。無明即法性法性即無明。無明亦",
    "T46n1911_003:0021c01": "非止非不止而喚無明為不止。法性亦非",
    "T46n1911_003:0021c02": "止非不止而喚法性為止。此待無明之不",
    "T46n1911_003:0021c03": "止。喚法性而為止。如經法性非生非滅。",
    "T46n1911_003:0021c04": "而言法性寂滅。法性非垢非淨。而言法性",
    "T46n1911_003:0021c05": "清淨。是為對不止而明止也。觀亦三義。貫",
    "T46n1911_003:0021c06": "穿義。觀達義。對不觀觀義。貫穿義者。智慧利",
    "T46n1911_003:0021c07": "用穿滅煩惱。大經云。利钁斵地磐石砂礫直",
    "T46n1911_003:0021c08": "至金剛。法華云。穿鑿高原猶見乾燥土。施",
    "T46n1911_003:0021c09": "功不已遂漸至泥。此就所破得名立貫穿",
    "T46n1911_003:0021c10": "觀也。觀達義者。觀智通達契會真如。瑞應",
    "T46n1911_003:0021c11": "云。息心達本源故號為沙門。大論云。清淨",
    "T46n1911_003:0021c12": "心常一。則能見般若。此就能觀得名。故立",
    "T46n1911_003:0021c13": "觀達觀也。對不觀觀者。語雖通上意則永",
    "T46n1911_003:0021c14": "殊。上兩觀亦通對生死彌密而論貫穿。迷",
    "T46n1911_003:0021c15": "惑昏盲而論觀達。此通約智斷相待明觀。",
    "T46n1911_003:0021c16": "今別約諦理。無明即法性法性即無明。無明",
    "T46n1911_003:0021c17": "非觀非不觀。而喚無明為不觀。法性亦非",
    "T46n1911_003:0021c18": "觀非不觀。而喚法性為觀。如經云。法性",
    "T46n1911_003:0021c19": "非明非闇。而喚法性為明。第一義空非智",
    "T46n1911_003:0021c20": "非愚。而喚第一義空為智。是為對不觀",
    "T46n1911_003:0021c21": "而明觀也。是故止觀各從三義得名。○二",
    "T46n1911_003:0021c22": "絕待明止觀者。即破前三相待止觀也。先",
    "T46n1911_003:0021c23": "橫破。次竪破。若止息止從所破得名者。照",
    "T46n1911_003:0021c24": "境為正除惑為傍。既從所離得名。名從",
    "T46n1911_003:0021c25": "傍立即墮他性。若停止止從能破得名。照",
    "T46n1911_003:0021c26": "境為正除惑為傍。既言能照名從智生即",
    "T46n1911_003:0021c27": "墮自性。若非妄想息故止。非住理故止。智",
    "T46n1911_003:0021c28": "斷因緣故止。名從合生即墮共性。若非所",
    "T46n1911_003:0021c29": "破非能破而言止者。此墮無因性。故龍樹",
    "T46n1911_003:0022a01": "曰。諸法不自生亦不從他生。不共不無因",
    "T46n1911_003:0022a02": "是故說無生。無生止觀豈從四句立名。四",
    "T46n1911_003:0022a03": "句立名是因待生。可思可說。是結惑生可",
    "T46n1911_003:0022a04": "破可壞。起滅流動之生。何謂停止。迷惑顛",
    "T46n1911_003:0022a05": "倒之生。何謂觀達耶。又竪破者。若從四句",
    "T46n1911_003:0022a06": "生者。即是生生非止觀也。若能止息見思",
    "T46n1911_003:0022a07": "停住真諦。此乃待生生說生不生之止觀",
    "T46n1911_003:0022a08": "耳。若以空心入假。止息塵沙停住俗理。",
    "T46n1911_003:0022a09": "此乃待生不生。說不生生之止觀耳。若止",
    "T46n1911_003:0022a10": "息無明停心中理。此是待生死涅槃二邊不",
    "T46n1911_003:0022a11": "止。而論止觀耳。皆是待對可思議。生結惑",
    "T46n1911_003:0022a12": "可破壞。尚未是止何況不止。猶自非觀何",
    "T46n1911_003:0022a13": "況不觀。何以故。遣執不盡故。言語道不斷",
    "T46n1911_003:0022a14": "故。業果不絕故。今言絕待止觀者。絕橫竪",
    "T46n1911_003:0022a15": "諸待。絕諸思議。絕諸煩惱諸業諸果。絕諸",
    "T46n1911_003:0022a16": "教觀證等。悉皆不生故名為止。止亦不可",
    "T46n1911_003:0022a17": "得。觀冥如境境既寂滅清淨。尚無清淨何",
    "T46n1911_003:0022a18": "得有觀。止觀尚無。何得待不止觀說於",
    "T46n1911_003:0022a19": "止觀。待於止觀說不止觀。待止不止說非",
    "T46n1911_003:0022a20": "止非不止。故知止不止皆不可得。非止非",
    "T46n1911_003:0022a21": "不止亦不可得。待對既絕即非有為。不可",
    "T46n1911_003:0022a22": "以四句思。故非言說道非心識境。既無名",
    "T46n1911_003:0022a23": "相。結惑不生則無生死。則不可破壞。滅絕",
    "T46n1911_003:0022a24": "絕滅故名絕待止。顛倒想斷故名絕待觀。",
    "T46n1911_003:0022a25": "亦是絕有為止觀。乃至絕生死止觀。絕待止",
    "T46n1911_003:0022a26": "觀則不可說。若有四悉檀因緣故亦可得",
    "T46n1911_003:0022a27": "說。若有世界因緣則會異而說。若有為人",
    "T46n1911_003:0022a28": "因緣則通三德而說。若有對治因緣則相",
    "T46n1911_003:0022a29": "待而說。若有第一義因緣則絕待而說。說",
    "T46n1911_003:0022b01": "為止觀。此之名字不在內外兩中間。亦不",
    "T46n1911_003:0022b02": "常自有。是字不住亦不不住。是字不在橫",
    "T46n1911_003:0022b03": "四句竪四句中。故言是字不住。亦不在無",
    "T46n1911_003:0022b04": "橫無竪中。故言亦不不住。是字不可得故。",
    "T46n1911_003:0022b05": "故名絕待止觀。亦名不思議止觀。亦名無",
    "T46n1911_003:0022b06": "生止觀。亦名一大事止觀。故如此大事不",
    "T46n1911_003:0022b07": "對小事。譬如虛空不因小空名為大也。",
    "T46n1911_003:0022b08": "止觀亦爾。不因愚亂名為止觀。無可待",
    "T46n1911_003:0022b09": "對獨一法界。故名絕待止觀也。世人約種",
    "T46n1911_003:0022b10": "種語釋絕待義。終不得絕。何以故。凡情馳",
    "T46n1911_003:0022b11": "想種種推畫。分別悟與不悟心與不心。凡",
    "T46n1911_003:0022b12": "聖差別。絕則待於不絕。不思議待思議。輪",
    "T46n1911_003:0022b13": "轉相待絕無所寄。若得意亡言心行亦斷。",
    "T46n1911_003:0022b14": "隨智妙悟無復分別。亦不言悟不悟聖不聖",
    "T46n1911_003:0022b15": "心不心思議不思議等。種種妄想緣理分別。",
    "T46n1911_003:0022b16": "皆名為待。真慧開發絕此諸待。絕即復絕。",
    "T46n1911_003:0022b17": "如前火木名為絕待。故淨名云。諸法不相",
    "T46n1911_003:0022b18": "待。乃至一念不住故。即此意也。若爾。絕待",
    "T46n1911_003:0022b19": "乃是聖境。初心無分。今以六即望之。初心",
    "T46n1911_003:0022b20": "無所失聖境無所濫。三會異者。如此絕待",
    "T46n1911_003:0022b21": "止觀。亦名不可思議。亦名為大。大經云。大",
    "T46n1911_003:0022b22": "名不可思議也。諸餘經論或名遠離。或名",
    "T46n1911_003:0022b23": "不住不著無為寂滅。不分別禪定棄除捨等。",
    "T46n1911_003:0022b24": "如是一切皆是止之異名。止既絕大不可思",
    "T46n1911_003:0022b25": "議。遠離等皆絕大不可思議。餘處或名知見",
    "T46n1911_003:0022b26": "明識眼覺智慧照了鑒達等。如是一切皆是",
    "T46n1911_003:0022b27": "觀之異名。觀既絕大不可思議。知見等皆絕",
    "T46n1911_003:0022b28": "大不可思議。所以者何。般若是一法佛說種",
    "T46n1911_003:0022b29": "種名。解脫亦爾。多諸名字。亦如虛空無所有",
    "T46n1911_003:0022c01": "不動無礙。當知三德秖是一法。隨眾生類",
    "T46n1911_003:0022c02": "為之立異字。若聞絕待慎莫驚畏。若聞",
    "T46n1911_003:0022c03": "會異慎莫疑惑而自毀傷也。又止觀自相會",
    "T46n1911_003:0022c04": "者。止亦名觀亦名不止。觀亦名止亦名不",
    "T46n1911_003:0022c05": "觀。即前釋名意同也。○四通三德者。若眾經",
    "T46n1911_003:0022c06": "異名皆是止觀者。名則無量義亦無量。何故",
    "T46n1911_003:0022c07": "但以三義釋止觀耶。為對三德作此釋",
    "T46n1911_003:0022c08": "耳。諸法無量。何故獨對三德。大論云。菩薩",
    "T46n1911_003:0022c09": "從初發心常觀涅槃行道。大經云。佛及眾",
    "T46n1911_003:0022c10": "生皆悉安置祕密藏中。祕密即是涅槃。涅槃",
    "T46n1911_003:0022c11": "即是三德。三德即是止觀。自他初後皆得修",
    "T46n1911_003:0022c12": "入。故用對之耳。若用兩字共通三德者。止",
    "T46n1911_003:0022c13": "即是斷斷通解脫。觀即是智智通般若。止觀",
    "T46n1911_003:0022c14": "等者名為捨相。捨相即是通於法身。又止即",
    "T46n1911_003:0022c15": "奢摩他。觀即毘婆舍那。他那等故即憂畢叉。",
    "T46n1911_003:0022c16": "通三德如前。問。止觀是二法。豈得通不思",
    "T46n1911_003:0022c17": "議三德耶。答。還以不思議止觀故得通耳。",
    "T46n1911_003:0022c18": "又大品明十八空釋般若。百八三昧釋禪。",
    "T46n1911_003:0022c19": "雖前後兩釋。豈可禪無般若般若無禪。特",
    "T46n1911_003:0022c20": "是不二而二二則不二。不二即法身。二即定",
    "T46n1911_003:0022c21": "慧。如此三法未曾相離。是故大經云。佛性",
    "T46n1911_003:0022c22": "有五種名。或名首楞嚴或名般若。今非止",
    "T46n1911_003:0022c23": "非觀。或名為止或名為觀。即是不思議止",
    "T46n1911_003:0022c24": "觀。通於不思議三德。復次止觀各通三德",
    "T46n1911_003:0022c25": "者。止中有觀觀中有止。如止息止是止善",
    "T46n1911_003:0022c26": "屬定門攝。即通解脫。停止止是行善屬觀",
    "T46n1911_003:0022c27": "門攝。即通般若。非止止屬理攝。即通法身。",
    "T46n1911_003:0022c28": "其義可見也。貫穿觀是止善定門攝。即通解",
    "T46n1911_003:0022c29": "脫。觀達觀是行善觀門攝。即通般若。非觀觀",
    "T46n1911_003:0023a01": "理攝。即通法身。意亦可見。復次止觀共通",
    "T46n1911_003:0023a02": "三德者。止息止貫穿觀。皆從所離得名。即",
    "T46n1911_003:0023a03": "通解脫。停止止觀達觀皆從能緣之智得",
    "T46n1911_003:0023a04": "名。即通般若。非止止非觀觀皆名法性。即",
    "T46n1911_003:0023a05": "通法身。復次三德通於止觀者。還以三",
    "T46n1911_003:0023a06": "德共通兩字。又應三德各通兩字。三德共",
    "T46n1911_003:0023a07": "通者。解脫通止。般若通觀。法身通非止非",
    "T46n1911_003:0023a08": "觀。三德各通止觀者。夫解脫者具足解脫。",
    "T46n1911_003:0023a09": "具有三種。方便淨解脫通止息止。圓淨解脫",
    "T46n1911_003:0023a10": "通停止止。性淨解脫通非止止。夫般若者具",
    "T46n1911_003:0023a11": "足般若。具有三種。道慧般若通貫穿觀。道",
    "T46n1911_003:0023a12": "種慧般若通觀達觀。一切種慧般若通非觀",
    "T46n1911_003:0023a13": "觀。具足法身亦有三種。色身通一止一觀。",
    "T46n1911_003:0023a14": "法門身通一止一觀。實相身通一止一觀。其",
    "T46n1911_003:0023a15": "義可見也。若信三德絕大不思議。通義既",
    "T46n1911_003:0023a16": "明。須信止觀絕大不思議。若信涅槃三法",
    "T46n1911_003:0023a17": "具足名祕密藏。亦信三止具足名大寂定",
    "T46n1911_003:0023a18": "名祕密藏。亦信三觀具足名大智慧名祕",
    "T46n1911_003:0023a19": "密藏。亦信非止非觀三法具足名祕密藏。若",
    "T46n1911_003:0023a20": "信三德不縱不橫不並不別。如三點三目",
    "T46n1911_003:0023a21": "者。亦信三止三觀不縱不橫不並不別也。",
    "T46n1911_003:0023a22": "而諸經赴緣偏舉一法以示義端。如首楞",
    "T46n1911_003:0023a23": "嚴偏舉止邊。止具一切法不減少。亦名祕",
    "T46n1911_003:0023a24": "密藏。智度法華偏舉觀邊。觀具一切法不",
    "T46n1911_003:0023a25": "減少。涅槃舉三法具足。法亦不多。亦名祕",
    "T46n1911_003:0023a26": "密藏。止觀亦爾。若開若合。開亦不多合亦不",
    "T46n1911_003:0023a27": "少。一一皆是法界攝一切法。悉名祕密藏。",
    "T46n1911_003:0023a28": "偏舉尚爾。況圓舉耶。止觀通三德既爾。通",
    "T46n1911_003:0023a29": "諸異名遠離知見等亦如是。又通諸三名。",
    "T46n1911_003:0023b01": "所謂三菩提三佛性三寶等。一切三法亦如是。",
    "T46n1911_003:0023b02": "問。云何字義縱橫。云何字義不縱不橫。答。",
    "T46n1911_003:0023b03": "諸小乘師說。般若種智已圓。果縛尚在。解脫",
    "T46n1911_003:0023b04": "未具身猶雜食。又帶無常。一優二劣譬之橫",
    "T46n1911_003:0023b05": "川走火。又云。先有相好之身。次得種智般若。",
    "T46n1911_003:0023b06": "後滅身智方具解脫。既有上下前後之義。",
    "T46n1911_003:0023b07": "譬之縱三點水。若入滅定有身而無智。羅",
    "T46n1911_003:0023b08": "漢在無色有智而無身。若入無餘但有孤",
    "T46n1911_003:0023b09": "調解脫。此義各各不相關。並之則橫。累之",
    "T46n1911_003:0023b10": "則縱。分之則異。諸大乘師說。法身是正體。",
    "T46n1911_003:0023b11": "有佛無佛本自有之。非適今也。了因般若",
    "T46n1911_003:0023b12": "無累解脫。此二當有。隔生跨世彌亘淨穢。",
    "T46n1911_003:0023b13": "此字義縱也。又言。三德無前後一體具足。",
    "T46n1911_003:0023b14": "以體從義而有三異。蓋乃體橫而義縱耳。",
    "T46n1911_003:0023b15": "又言。體義俱不殊。而有隱顯之異。俱不異",
    "T46n1911_003:0023b16": "未免橫。隱顯異未免縱。眾釋如此寧與經",
    "T46n1911_003:0023b17": "會。今明三德皆不可思議那忽縱。皆不可",
    "T46n1911_003:0023b18": "思議那忽橫。皆不可思議那忽一。皆不可",
    "T46n1911_003:0023b19": "思議那忽異。此約理藏釋。身常智圓斷具。",
    "T46n1911_003:0023b20": "一切皆是佛法無有優劣。故不縱。三德相",
    "T46n1911_003:0023b21": "冥同是一法界。出法界外何處更別有法。",
    "T46n1911_003:0023b22": "故不橫。能種種建立故不一。同歸第一義",
    "T46n1911_003:0023b23": "故不異。此約行因釋也。即一而三故不橫。",
    "T46n1911_003:0023b24": "即三而一故不縱。不三而三故不一。不一",
    "T46n1911_003:0023b25": "而一故不異。此約字用釋也。真伊字義為",
    "T46n1911_003:0023b26": "若此。問。三德四德其意云何。答。通論三德",
    "T46n1911_003:0023b27": "一一皆常樂我淨。大經云。諸佛所師所謂法",
    "T46n1911_003:0023b28": "也。以法常故諸佛亦常。法即法身。佛即般",
    "T46n1911_003:0023b29": "若解脫。故作通解也。大經云。因滅是色",
    "T46n1911_003:0023c01": "獲得常色。受想行識亦復如是。則法身皆常",
    "T46n1911_003:0023c02": "樂我淨。二德亦然。若依一種轉色成法身。",
    "T46n1911_003:0023c03": "法身常樂轉識想成般若。般若即淨。轉受",
    "T46n1911_003:0023c04": "行成解脫。解脫則我。又依念處轉識成",
    "T46n1911_003:0023c05": "常。轉受成樂。轉想行成我。轉色成淨。是",
    "T46n1911_003:0023c06": "則通別各有二解。依圓是頓義。依別是漸",
    "T46n1911_003:0023c07": "義(云云)。問。三障及三道皆障三德。三障開通",
    "T46n1911_003:0023c08": "至極。三道四倒亦應開通至極。答。例。何者。",
    "T46n1911_003:0023c09": "業有三種。謂漏業無漏業非漏非無漏業。",
    "T46n1911_003:0023c10": "感於三報。謂分段方便實報。報由三種煩",
    "T46n1911_003:0023c11": "惱。謂取相塵沙無明也。又約三種報一一",
    "T46n1911_003:0023c12": "開三道。約三種煩惱。一一開四倒。○第三",
    "T46n1911_003:0023c13": "釋止觀體相者。既知大意豁達如前。名字",
    "T46n1911_003:0023c14": "曠遠若向。須識體理淵玄。粗寄四意顯體。",
    "T46n1911_003:0023c15": "一教相。二眼智。三境界。四得失。夫理藉教",
    "T46n1911_003:0023c16": "彰。教法既多故用相顯。入理門不同故用",
    "T46n1911_003:0023c17": "眼智顯。諦有權實故用境界顯。人有差",
    "T46n1911_003:0023c18": "會故用得失顯。法華疏用四一明實。今",
    "T46n1911_003:0023c19": "以四科顯體。可得相類。教相顯者。夫止觀",
    "T46n1911_003:0023c20": "名教通於凡聖。不可尋通名求於別體。故",
    "T46n1911_003:0023c21": "用相簡之。若凡夫止善所治是止相。行善",
    "T46n1911_003:0023c22": "所生是觀相。又四禪四無量心是止相。六行",
    "T46n1911_003:0023c23": "是觀相。此等皆未免生死。即有漏為相。故",
    "T46n1911_003:0023c24": "大論云。除摩黎山餘無出栴檀。除三乘智",
    "T46n1911_003:0023c25": "慧餘無真智慧。故非今所論也。若二乘以",
    "T46n1911_003:0023c26": "九想十想八背捨九次第定。多是事禪一往",
    "T46n1911_003:0023c27": "止相。有作四諦慧是觀相。此之止觀雖出生",
    "T46n1911_003:0023c28": "死而是拙度。滅色入空。此空亦得名止。亦",
    "T46n1911_003:0023c29": "得名非止非不止。而不得名觀。何以故。灰",
    "T46n1911_003:0024a01": "身滅智故不名觀。但是析法無漏為相。非",
    "T46n1911_003:0024a02": "今所論也巧度止有三種。一體真止。二方便",
    "T46n1911_003:0024a03": "隨緣止。三息二邊分別止。一體真止者。諸",
    "T46n1911_003:0024a04": "法從緣生。因緣空無主。息心達本源故號",
    "T46n1911_003:0024a05": "為沙門。知因緣假合幻化性虛故名為體。",
    "T46n1911_003:0024a06": "攀緣妄想得空即息。空即是真故言體真止。",
    "T46n1911_003:0024a07": "二方便隨緣止者。若三乘同以無言說道斷",
    "T46n1911_003:0024a08": "煩惱入真。真則不異。但言煩惱與習有盡",
    "T46n1911_003:0024a09": "不盡。若二乘體真不須方便止。菩薩入假",
    "T46n1911_003:0024a10": "正應行用。知空非空故言方便。分別藥病",
    "T46n1911_003:0024a11": "故言隨緣。心安俗諦故名為止。經言動止",
    "T46n1911_003:0024a12": "心常一亦得證此意也。三息二邊分別止",
    "T46n1911_003:0024a13": "者。生死流動涅槃保證。皆是偏行偏用不會",
    "T46n1911_003:0024a14": "中道。今知俗非俗俗邊寂然。亦不得非俗",
    "T46n1911_003:0024a15": "空邊寂然。名息二邊止。此三止名雖未見",
    "T46n1911_003:0024a16": "經論。映望三觀隨義立名。釋論云。菩薩依",
    "T46n1911_003:0024a17": "隨經教為作名字。名為法施。立名無咎。若",
    "T46n1911_003:0024a18": "能尋經得名即懸合此義也。詳此三止與",
    "T46n1911_003:0024a19": "前釋名名髣髴同。其相則異。同者。止息止",
    "T46n1911_003:0024a20": "似體真。停止止似方便隨緣。非止止似息",
    "T46n1911_003:0024a21": "二邊。其相則別所謂三諦相也。前三成次三。",
    "T46n1911_003:0024a22": "後一具前三。何以故。如體真止時達因緣",
    "T46n1911_003:0024a23": "假名空無主流動惡息。是名止息義。停心",
    "T46n1911_003:0024a24": "在理正是達於因緣。是停止義。此理即真真",
    "T46n1911_003:0024a25": "即本源。本源不當止與不止。是非止止。此",
    "T46n1911_003:0024a26": "三義共成體真止相。若方便止時照假自在。",
    "T46n1911_003:0024a27": "散亂無知息。是止息義。停心假理如淨名",
    "T46n1911_003:0024a28": "入三昧觀比丘根性分別藥病。是停止義。",
    "T46n1911_003:0024a29": "假理不動是非止止。如是三義共成方便隨",
    "T46n1911_003:0024b01": "緣止相也。息二邊時生死涅槃二相俱息。",
    "T46n1911_003:0024b02": "是止息義。入理般若名為住緣心中道。是",
    "T46n1911_003:0024b03": "停止義。此實相理非止不止。是不止止義。",
    "T46n1911_003:0024b04": "如此三義共成息二邊止相故與前永異",
    "T46n1911_003:0024b05": "也。亦非今所用也。次明觀相。觀有三。從",
    "T46n1911_003:0024b06": "假入空名二諦觀。從空入假名平等觀。二觀",
    "T46n1911_003:0024b07": "為方便道得入中道雙照二諦。心心寂滅",
    "T46n1911_003:0024b08": "自然流入薩婆若海。名中道第一義諦觀。此",
    "T46n1911_003:0024b09": "名出瓔珞經所言二諦者。觀假為入空之",
    "T46n1911_003:0024b10": "詮空由詮會。能所合論故言二諦觀。又會",
    "T46n1911_003:0024b11": "空之日非但見空亦復識假。如雲除發障",
    "T46n1911_003:0024b12": "上顯下明。由真假顯得是二諦觀。今由假",
    "T46n1911_003:0024b13": "會真何意非二諦觀。又俗是所破真是所用。",
    "T46n1911_003:0024b14": "若從所破應言俗諦觀。若從所用應言",
    "T46n1911_003:0024b15": "真諦觀。破用合論故言二諦觀。又分別有",
    "T46n1911_003:0024b16": "三種。一約教有隨情二諦觀。約行有隨情",
    "T46n1911_003:0024b17": "智二諦觀。約證有隨智二諦觀。初觀之功雖",
    "T46n1911_003:0024b18": "未契真。得有隨教隨行論二諦觀。問",
    "T46n1911_003:0024b19": "初觀破用合受名。第二觀亦破用。亦應言",
    "T46n1911_003:0024b20": "二諦耶。答。前已受二諦名後雖破用。更從",
    "T46n1911_003:0024b21": "勝者受平等名也。問。第三觀亦破用何不",
    "T46n1911_003:0024b22": "更從勝受名。答。前兩觀有滯故更破更用。",
    "T46n1911_003:0024b23": "第三觀無滯但從用受名。不得一例。問。前",
    "T46n1911_003:0024b24": "二觀俱觀二諦亦應俱入二諦。答。初為破",
    "T46n1911_003:0024b25": "病故觀假。為用真故觀真。是故俱觀。一用",
    "T46n1911_003:0024b26": "一不用故不俱入。問。真及中俱得稱諦。界",
    "T46n1911_003:0024b27": "內外俗俗則非理云何稱諦。答。地持明二",
    "T46n1911_003:0024b28": "法性。一事法性性差別故。二實法性性真實",
    "T46n1911_003:0024b29": "故。即二諦之異名。既俱得稱法性。何意不",
    "T46n1911_003:0024c01": "得俱稱諦。問若爾俱稱涅槃。答。經云。貧人",
    "T46n1911_003:0024c02": "得寶乃至獼猴得酒。又非想定即世俗涅槃。",
    "T46n1911_003:0024c03": "即其義也。問。若爾俱無漏耶。答論云。世間正",
    "T46n1911_003:0024c04": "見出世正見。問。若爾俱無生耶。答。經云。異",
    "T46n1911_003:0024c05": "相互無。問。從假入空必須破假而入空耶。",
    "T46n1911_003:0024c06": "答。通途應有四句。不破入。破入。破不入。",
    "T46n1911_003:0024c07": "不破不入。乃至三十六句如後說。從空入",
    "T46n1911_003:0024c08": "假名平等觀者。若是入空尚無空可有何",
    "T46n1911_003:0024c09": "假可入。當知此觀為化眾生。知真非真方",
    "T46n1911_003:0024c10": "便出假故言從空。分別藥病而無差謬故",
    "T46n1911_003:0024c11": "言入假。平等者望前稱平等也。前觀破假",
    "T46n1911_003:0024c12": "病不用假法但用真法。破一不破一未",
    "T46n1911_003:0024c13": "為平等。後觀破空病還用假法。破用既均",
    "T46n1911_003:0024c14": "異時相望故言平等也。今當譬之。如盲初",
    "T46n1911_003:0024c15": "得眼開見空見色。雖見於色不能分別",
    "T46n1911_003:0024c16": "種種卉木根莖枝葉藥毒種類。從假入空隨",
    "T46n1911_003:0024c17": "智之時。亦見二諦而不能用假。若人眼開",
    "T46n1911_003:0024c18": "後能見空見色。即識種類洞解因緣。麁細",
    "T46n1911_003:0024c19": "藥食皆識皆用利益於他。此譬從空入假亦",
    "T46n1911_003:0024c20": "真真俗。正用於假為化眾生。故名為入",
    "T46n1911_003:0024c21": "假。復言平等。意如前說。中道第一義觀者。",
    "T46n1911_003:0024c22": "前觀假空是空生死。後觀空空是空涅槃。",
    "T46n1911_003:0024c23": "雙遮二邊。是名二空觀為方便道得會中",
    "T46n1911_003:0024c24": "道。故言心心寂滅流入薩婆若海。又初觀用",
    "T46n1911_003:0024c25": "空後觀用假。是為雙存方便。入中道時",
    "T46n1911_003:0024c26": "能雙照二諦。故經言。心若在定能知世間",
    "T46n1911_003:0024c27": "生滅法相。前之兩觀為二種方便意在此",
    "T46n1911_003:0024c28": "也。問。大經云。定多慧多俱不見佛性。此義",
    "T46n1911_003:0024c29": "云何。答。次第三觀二乘及通菩薩有初觀分。",
    "T46n1911_003:0025a01": "此屬定多慧少不見佛性。別教菩薩有第",
    "T46n1911_003:0025a02": "二觀分。此屬慧多定少亦不見佛性。二觀",
    "T46n1911_003:0025a03": "為方便得入第三觀。則見佛性。問。經言。十",
    "T46n1911_003:0025a04": "住菩薩以慧眼故見不了了。非全不見。初",
    "T46n1911_003:0025a05": "觀是慧眼位。第二觀是法眼位。云何而言",
    "T46n1911_003:0025a06": "兩眼全不見耶。答。彼次第眼偏定偏慧佛之",
    "T46n1911_003:0025a07": "所呵。不可言其見也。所言慧眼見者。其",
    "T46n1911_003:0025a08": "名乃同實是圓教十住之位。三觀現前入三",
    "T46n1911_003:0025a09": "諦理。名之為住。呼住為慧眼耳。故法華",
    "T46n1911_003:0025a10": "云願得如世尊慧眼第一淨。如斯慧眼分",
    "T46n1911_003:0025a11": "見未了。故言如夜見色空中鵝雁。非二乘",
    "T46n1911_003:0025a12": "慧眼得如此名。故法華中譬如有人穿鑿",
    "T46n1911_003:0025a13": "高原唯見乾土。施功不已轉見濕土。遂漸",
    "T46n1911_003:0025a14": "至泥後則得水。乾土譬初觀。濕土譬第二",
    "T46n1911_003:0025a15": "觀。泥譬第三觀。水譬圓頓觀。又譬於教。三",
    "T46n1911_003:0025a16": "藏教不詮中道如乾土通教如濕土。別教",
    "T46n1911_003:0025a17": "如泥。圓教詮中道如水。二教之所不詮二",
    "T46n1911_003:0025a18": "行之所不到。偏空慧眼寧得見性。若見性",
    "T46n1911_003:0025a19": "者無有是處。此三觀與前三觀名一往",
    "T46n1911_003:0025a20": "似同義相則異。同者。前是貫穿觀諸虛妄",
    "T46n1911_003:0025a21": "似從假入空也。前觀達觀達理理和達事事",
    "T46n1911_003:0025a22": "和。似入假平等觀也。前不觀觀似中道也。",
    "T46n1911_003:0025a23": "其相異者。前是一諦相今是三諦相又前三",
    "T46n1911_003:0025a24": "觀通成後三。後三具前三。所以者何。如從",
    "T46n1911_003:0025a25": "假入空破四住磐石。此豈非貫穿義。所入",
    "T46n1911_003:0025a26": "之空空即是理。智能顯理。即觀達義。此之空",
    "T46n1911_003:0025a27": "理即是非觀觀義。如此三義共成入空觀相",
    "T46n1911_003:0025a28": "也。從空入假亦具三義。何以故。識假名法",
    "T46n1911_003:0025a29": "破無知障。即是貫穿義。照假名理分別無",
    "T46n1911_003:0025b01": "謬。即觀達義。假理常然即不觀觀義也。此三",
    "T46n1911_003:0025b02": "義共成假觀相。中道之觀亦具三義。空於",
    "T46n1911_003:0025b03": "二邊即貫穿義。正入中道即觀達義。中道",
    "T46n1911_003:0025b04": "法性即不觀觀義。如此三義共成中道觀相。",
    "T46n1911_003:0025b05": "此依摩訶衍明三止三觀之相。以義隨相",
    "T46n1911_003:0025b06": "條然各別。若論三觀則有權實淺深。若論",
    "T46n1911_003:0025b07": "三智則有優劣前後。若論三人則有諸位",
    "T46n1911_003:0025b08": "大小。此則次第分張非今所用也。圓頓止觀",
    "T46n1911_003:0025b09": "相者。以止緣於諦則一諦而三諦。以諦繫",
    "T46n1911_003:0025b10": "於止則一止而三止。譬如三相在一念心。",
    "T46n1911_003:0025b11": "雖一念心而有三相。止諦亦如是。所止之",
    "T46n1911_003:0025b12": "法雖一而三。能止之心雖三而一也。以",
    "T46n1911_003:0025b13": "觀觀於境則一境而三境。以境發於觀則",
    "T46n1911_003:0025b14": "一觀而三觀。如摩醯首羅面上三目。雖是三",
    "T46n1911_003:0025b15": "目而是一面。觀境亦如是。觀三即一發一",
    "T46n1911_003:0025b16": "即三不可思議。不權不實不優不劣不",
    "T46n1911_003:0025b17": "前不後。不並不別不大不小。故中論云。",
    "T46n1911_003:0025b18": "因緣所生法即空即假即中。又如金剛般若",
    "T46n1911_003:0025b19": "云。如人有目日光明照見種種色。若眼獨",
    "T46n1911_003:0025b20": "見不應須日。若無色者雖有日眼亦無",
    "T46n1911_003:0025b21": "所見。如是三法不異時不相離。眼喻於",
    "T46n1911_003:0025b22": "止。日喻於觀。色喻於境。如是三法不前不",
    "T46n1911_003:0025b23": "後。一時論三三中論一。亦復如是。若見此",
    "T46n1911_003:0025b24": "意即解圓頓教止觀相也。何但三一一三。",
    "T46n1911_003:0025b25": "總前諸義皆在一心。其相云何。體無明顛倒",
    "T46n1911_003:0025b26": "即是實相之真。名體真止。如此實相遍一",
    "T46n1911_003:0025b27": "切處隨緣歷境安心不動。名隨緣方便止。",
    "T46n1911_003:0025b28": "生死涅槃靜散休息。名息二邊止。體一切諸",
    "T46n1911_003:0025b29": "假悉皆是空。空即實相。名入空觀。達此空",
    "T46n1911_003:0025c01": "時觀冥中道。能知世間生滅法相如實而",
    "T46n1911_003:0025c02": "見。名入假觀。如此空慧即是中道無二無",
    "T46n1911_003:0025c03": "別。名中道觀體真之時五住磐石砂礫一念",
    "T46n1911_003:0025c04": "休息。名止息義。心緣中道入實相慧。名",
    "T46n1911_003:0025c05": "停止義。實相之性即非止非不止義。又此",
    "T46n1911_003:0025c06": "一念能穿五住達於實相。實相非觀亦非",
    "T46n1911_003:0025c07": "不觀。如此等義但在一念心中。不動真際",
    "T46n1911_003:0025c08": "而有種種差別。經言。善能分別諸法相。於",
    "T46n1911_003:0025c09": "第一義而不動。雖多名字蓋乃般若之一",
    "T46n1911_003:0025c10": "法。佛說種種名。眾名皆圓諸義亦圓。相待絕",
    "T46n1911_003:0025c11": "待對體不可思議。不可思議故無有障礙無",
    "T46n1911_003:0025c12": "有障礙故具足無減。是圓頓教相顯止觀",
    "T46n1911_003:0025c13": "體也。○二明眼智者。體則非知非見非因",
    "T46n1911_003:0025c14": "非果。說之己自難。何況以示人。雖叵知",
    "T46n1911_003:0025c15": "見由於眼智則可知見。雖非因果由因",
    "T46n1911_003:0025c16": "果顯。止觀為因智眼為果。因是顯體之遠",
    "T46n1911_003:0025c17": "由。果是顯體之近由。其體冥妙不可分別。",
    "T46n1911_003:0025c18": "寄於眼智令體可解。今先明次第眼智",
    "T46n1911_003:0025c19": "者。三止三觀為因。所得三智三眼為果。三",
    "T46n1911_003:0025c20": "止者。若體真止妄惑不生。因止發定定生",
    "T46n1911_003:0025c21": "無漏。慧眼開故見第一義。真諦三昧成。故止",
    "T46n1911_003:0025c22": "能成眼眼能見體。得真體也。若隨緣止冥",
    "T46n1911_003:0025c23": "真出假心安俗諦。因此止故得陀羅尼。陀",
    "T46n1911_003:0025c24": "羅尼分別藥病。法眼豁開破障通無知。常",
    "T46n1911_003:0025c25": "在三昧不以二相見諸佛土。則俗諦三昧",
    "T46n1911_003:0025c26": "成。是則止能發眼眼能得體。得俗體也。若",
    "T46n1911_003:0025c27": "息二邊止則生死涅槃空有雙寂。因於此止",
    "T46n1911_003:0025c28": "發中道定。佛眼豁開照無不遍。中道三昧",
    "T46n1911_003:0025c29": "成。故止能得眼眼能得體。得中道體也。三",
    "T46n1911_003:0026a01": "觀者若從假入空空慧相應。即能破見思惑",
    "T46n1911_003:0026a02": "成一切智。智能得體得真體也。若從空入",
    "T46n1911_003:0026a03": "假分別藥病種種法門。即破無知成道種",
    "T46n1911_003:0026a04": "智。智能得體得俗體也。若雙遮二邊為入",
    "T46n1911_003:0026a05": "中方便。能破無明成一切種智。智能得體",
    "T46n1911_003:0026a06": "得中道體也。是則三止三觀共成三眼三",
    "T46n1911_003:0026a07": "智。各得三體。是故顯體而談眼智。即此意",
    "T46n1911_003:0026a08": "也。問。眼見智知。知見異耶。答。此應四句",
    "T46n1911_003:0026a09": "分別。知而非見見而非知。亦知亦見不知",
    "T46n1911_003:0026a10": "不見。凡夫不證故不見。不聞故不知。二乘",
    "T46n1911_003:0026a11": "人證故亦見。聞故亦知。支佛證故是見。不聞",
    "T46n1911_003:0026a12": "故不知。方便道人聞故是知。未證故不見。",
    "T46n1911_003:0026a13": "復次信行人因聞故有慧。因慧故發無漏",
    "T46n1911_003:0026a14": "得一切智。此智因聞故稱智知。法行人思",
    "T46n1911_003:0026a15": "惟得定。因定發無漏成慧眼。此眼因禪",
    "T46n1911_003:0026a16": "故稱眼見。然知見同證真諦。從所因處",
    "T46n1911_003:0026a17": "仍本受名。故言知見也。此就慧眼一切智",
    "T46n1911_003:0026a18": "作此分別。餘二眼二智例爾。若一心眼智則",
    "T46n1911_003:0026a19": "不如此。若明不次第止觀眼智者。如前",
    "T46n1911_003:0026a20": "所說。止即是觀觀即是止無二無別得體",
    "T46n1911_003:0026a21": "近由亦如是。眼即是智智即是眼。眼故論見",
    "T46n1911_003:0026a22": "智故論知。知即是見見即是知。佛眼具五",
    "T46n1911_003:0026a23": "眼。佛智具三智。王三昧一切三昧悉入其",
    "T46n1911_003:0026a24": "中。首楞嚴定攝一切定。大品云。欲得道慧",
    "T46n1911_003:0026a25": "道種慧一切智一切種智。當學般若。問。釋論",
    "T46n1911_003:0026a26": "云。三智在一心中。云何言欲得道慧等當",
    "T46n1911_003:0026a27": "學般若。答。實爾。三智在一心中。為向人說",
    "T46n1911_003:0026a28": "令易解故作如此說耳。金剛般若云。如來",
    "T46n1911_003:0026a29": "有肉眼不。答云。有。乃至如來有佛眼不。答",
    "T46n1911_003:0026b01": "云。有。雖有五眼實不分張。秖約一眼備",
    "T46n1911_003:0026b02": "有五用能照五境。所以者何。佛眼亦能照",
    "T46n1911_003:0026b03": "麁色。如人所見亦過人所見。名肉眼。亦能",
    "T46n1911_003:0026b04": "照細色如天所見亦過天所見。名天眼。",
    "T46n1911_003:0026b05": "達麁細色空如二乘所見。名慧眼。達假",
    "T46n1911_003:0026b06": "名不謬如菩薩所見。名法眼。於諸法中",
    "T46n1911_003:0026b07": "皆見實相。名佛眼。當知佛眼圓照無遺。故",
    "T46n1911_003:0026b08": "經云。五眼具足成菩提。永與三界作父母。",
    "T46n1911_003:0026b09": "而獨稱佛眼者。如眾流入海失本名字。非",
    "T46n1911_003:0026b10": "無四用也。佛智照空如二乘所見。名一",
    "T46n1911_003:0026b11": "切智。佛智照假如菩薩所見。名道種智。佛",
    "T46n1911_003:0026b12": "智照空假中皆見實相。名一切種智。故言",
    "T46n1911_003:0026b13": "三智一心中得。故知一心三止所成三眼見",
    "T46n1911_003:0026b14": "不思議三諦。此見從止得故受眼名。一心三",
    "T46n1911_003:0026b15": "觀所成三智知不思議三境。此智從觀得故",
    "T46n1911_003:0026b16": "受智名。境之與諦左右異耳。見之與知眼",
    "T46n1911_003:0026b17": "目殊稱不應別說。今將境來顯智。令三觀",
    "T46n1911_003:0026b18": "易明。用諦來目眼使三止可解。雖作三",
    "T46n1911_003:0026b19": "說實是不可思議一法耳。用此一法眼智",
    "T46n1911_003:0026b20": "得圓頓止觀體也。如此解釋本於觀心。實",
    "T46n1911_003:0026b21": "非讀經安置次比。為避人嫌疑為增長",
    "T46n1911_003:0026b22": "信。幸與修多羅合。故引為證耳。○三明境",
    "T46n1911_003:0026b23": "界者。若得能顯眼智中意。無俟所顯諦聽",
    "T46n1911_003:0026b24": "之說。為未解者更此一科。夫信行尚多",
    "T46n1911_003:0026b25": "聞。因此分別以會圓妙。法行宗深觀緣此",
    "T46n1911_003:0026b26": "思惟以見正境耳。就此為二。一明說境",
    "T46n1911_003:0026b27": "意。二明諸境離合。經云。為諸眾生開佛知",
    "T46n1911_003:0026b28": "見。若無中境智無所知眼無所見。當知",
    "T46n1911_003:0026b29": "應有佛眼境也。經云。世孰有真天眼者。",
    "T46n1911_003:0026c01": "不以二相見諸佛土。若無俗境此眼不應",
    "T46n1911_003:0026c02": "見於佛土。經云。天眼開闢慧眼見真。故知",
    "T46n1911_003:0026c03": "應有慧眼境也。此三諦理不可思議。無決",
    "T46n1911_003:0026c04": "定性實不可說。若為緣說不出三意。一隨",
    "T46n1911_003:0026c05": "情說即隨他意語。二隨情智說即隨自他意",
    "T46n1911_003:0026c06": "語。三隨智說即隨自意語。云何隨情說三諦。",
    "T46n1911_003:0026c07": "如盲不識乳便問他言。乳色何似。他人答",
    "T46n1911_003:0026c08": "言。色白如貝粖雪鶴等。雖聞此說亦不能",
    "T46n1911_003:0026c09": "了乳之真色。是諸盲人各各作解。競執貝",
    "T46n1911_003:0026c10": "粖而起四諍。凡情愚翳亦復如是。不識三",
    "T46n1911_003:0026c11": "諦大悲方便而為分別。或約有門明三諦",
    "T46n1911_003:0026c12": "如盲聞貝。或約空門明三諦如盲聞粖。",
    "T46n1911_003:0026c13": "或作空有門明三諦如盲聞雪。或作非空",
    "T46n1911_003:0026c14": "非有門明三諦如盲聞鶴。雖聞此說未",
    "T46n1911_003:0026c15": "即諦理。是諸凡夫終不能見常樂我淨真實",
    "T46n1911_003:0026c16": "之相。雖未得見各執空有互相是非。所以",
    "T46n1911_003:0026c17": "常途解二諦者。二十三家。家家不同各各",
    "T46n1911_003:0026c18": "異見。皆引經論莫知孰是。若言併是理",
    "T46n1911_003:0026c19": "則無量。若言併非悉有所據。為此義故執",
    "T46n1911_003:0026c20": "自非他。雖飲甘露傷命早夭。經稱文殊彌",
    "T46n1911_003:0026c21": "勒未悟之時。共諍二諦兩墮地獄。今世凡",
    "T46n1911_003:0026c22": "情偏執一文鏗然固著。雖謂為能恐乖佛",
    "T46n1911_003:0026c23": "旨。如是等人皆未識隨情三諦。若識此意",
    "T46n1911_003:0026c24": "聞種種說。即知如來俯逐根情。根情既多",
    "T46n1911_003:0026c25": "說不一種。此即是隨他意而說三諦也。隨",
    "T46n1911_003:0026c26": "情智說三諦者。就情說二就智說一。若爾",
    "T46n1911_003:0026c27": "不得一所論三。此就凡情。凡情悉是方便。",
    "T46n1911_003:0026c28": "雖即一而三但束為二。若就聖智聖智皆",
    "T46n1911_003:0026c29": "是實得。雖即一而三但束為一。情智相望",
    "T46n1911_003:0027a01": "故言三諦。如相似位人。六根淨時猶未",
    "T46n1911_003:0027a02": "發真見於中道。雖觀三諦約位往明。但破",
    "T46n1911_003:0027a03": "四住及塵沙惑。既證方便道但束為二諦。",
    "T46n1911_003:0027a04": "若入初住破無明見佛性。雙照二諦方稱",
    "T46n1911_003:0027a05": "為智。亦具三諦但束為中道第一義諦。情",
    "T46n1911_003:0027a06": "智合論即是隨自他意語也。隨智說三諦者。",
    "T46n1911_003:0027a07": "從初住去非但說中絕於視聽。真俗亦然。",
    "T46n1911_003:0027a08": "三諦玄微唯智所照。不可示不可思。聞",
    "T46n1911_003:0027a09": "者驚怪。非內非外非難非易非相非非",
    "T46n1911_003:0027a10": "相。非是世法無有相貌。百非洞遣四句皆",
    "T46n1911_003:0027a11": "亡。唯佛與佛乃能究盡。言語道斷心行處滅。",
    "T46n1911_003:0027a12": "不可以凡情圖想。若一若三皆絕情望。尚",
    "T46n1911_003:0027a13": "非二乘所測。何況凡夫。如乳真色眼開乃",
    "T46n1911_003:0027a14": "見。徒費言語盲終不識。如是說者名為隨",
    "T46n1911_003:0027a15": "智說三諦相也。即是隨自意語。今更引經",
    "T46n1911_003:0027a16": "中所明二諦文。顯成三諦之說。若言凡夫",
    "T46n1911_003:0027a17": "人即能體達因緣生於觀解。豈非隨情說",
    "T46n1911_003:0027a18": "俗。體因緣即空。豈非隨情說真。若如此",
    "T46n1911_003:0027a19": "者即是隨情說二諦也。若言凡夫心所見",
    "T46n1911_003:0027a20": "名為俗諦。聖人心所見名為真諦。如此說",
    "T46n1911_003:0027a21": "者豈非隨情智說二諦也。若言凡夫行世",
    "T46n1911_003:0027a22": "間不知世間相。凡夫尚不知世間之俗。那",
    "T46n1911_003:0027a23": "得知真。故知二諦皆非凡情所識。如此說",
    "T46n1911_003:0027a24": "者豈非隨智說二諦。二諦既有三番說。三",
    "T46n1911_003:0027a25": "諦例此可解。疑者若言佛常依二諦說法。",
    "T46n1911_003:0027a26": "故有三番二諦意。今亦例此。佛常好中道",
    "T46n1911_003:0027a27": "降胎出生出家成道入滅皆在中夜。一色一",
    "T46n1911_003:0027a28": "香無非中道。若說中道豈不三意赴緣耶。",
    "T46n1911_003:0027a29": "又一一說各具四悉檀意。隨情中四意者。夫",
    "T46n1911_003:0027b01": "諦理不可說。說必寄言。言必契情情必欣",
    "T46n1911_003:0027b02": "悅。或聞真歡喜。或聞俗歡喜。或聞中歡喜。",
    "T46n1911_003:0027b03": "此即是隨情中用世界悉檀意也。夫眾生便",
    "T46n1911_003:0027b04": "宜不同。或聞說無戒慧增長。或聞說有戒",
    "T46n1911_003:0027b05": "慧增長。或聞說中戒慧增長。此即隨情中用",
    "T46n1911_003:0027b06": "為人悉檀意也。夫行者破惡不同。或聞有",
    "T46n1911_003:0027b07": "法能破睡眠覺觀等。或聞無法能破睡散",
    "T46n1911_003:0027b08": "等。或聞中法能破睡散等。此即隨情中用",
    "T46n1911_003:0027b09": "對治悉檀意也。夫眾生入悟不同。或聞無",
    "T46n1911_003:0027b10": "開解。或聞有超悟。或聞中發徹。乃至觀心",
    "T46n1911_003:0027b11": "亦爾或說有觀恍如雲影。或作無觀泯失",
    "T46n1911_003:0027b12": "身心。或作中觀神智明白。如是等種種不",
    "T46n1911_003:0027b13": "同。應在一不在二。應在二不在一。故云",
    "T46n1911_003:0027b14": "佛說生法於無生法得度。佛說無生法",
    "T46n1911_003:0027b15": "於生法得度。此即是用第一義悉檀意也。",
    "T46n1911_003:0027b16": "故法華云。佛知眾生種種欲種種行種種性",
    "T46n1911_003:0027b17": "種種憶想。即此四意。何故爾。種種欲是隨世",
    "T46n1911_003:0027b18": "界。種種性是生善。種種行是對治。種種憶想",
    "T46n1911_003:0027b19": "是第一義。何故性屬生善。行屬對治破惡",
    "T46n1911_003:0027b20": "耶。若通論。性善有冥有顯。行惡亦有冥",
    "T46n1911_003:0027b21": "有顯。今從義便。善是冥伏惡是彰露。如佛",
    "T46n1911_003:0027b22": "未出時。三乘善根冥伏不現故言善性冥",
    "T46n1911_003:0027b23": "也。若聞三諦此善發生。故知種種性應屬",
    "T46n1911_003:0027b24": "生善。可對為人悉檀也。又佛未出時。諸眾",
    "T46n1911_003:0027b25": "生惡行彰顯。邪非僻倒過失現前。佛為破此",
    "T46n1911_003:0027b26": "惡故說於三諦。故知種種行屬破惡。即對",
    "T46n1911_003:0027b27": "治悉檀也。種種憶想是第一義者。想是慧",
    "T46n1911_003:0027b28": "數。僻故成心倒見倒等。若遇知識正此想",
    "T46n1911_003:0027b29": "慧即成三不倒。佛欲正其此慧故說三諦。",
    "T46n1911_003:0027c01": "即第一義也。隨情說三諦既具四意。隨情",
    "T46n1911_003:0027c02": "智隨智說三諦例此可解。是則三四十二",
    "T46n1911_003:0027c03": "種說三諦不同。豈可以凡情局聖。謂唯",
    "T46n1911_003:0027c04": "一種執諍自毀耶。若知聖說無崖。終不是",
    "T46n1911_003:0027c05": "此非彼起增上慢高舉稜層。如有智盲人",
    "T46n1911_003:0027c06": "莫諍乳色。勤行方便慚愧有羞。以三止",
    "T46n1911_003:0027c07": "證三眼見三法獲三智知三諦。見中分",
    "T46n1911_003:0027c08": "明雙照曉了。如雲除發障上顯下明。爾時乃",
    "T46n1911_003:0027c09": "可諦審是非決定師子吼也。私謂。隨情是",
    "T46n1911_003:0027c10": "併與。隨情智是半與半奪。隨智是併奪何者。",
    "T46n1911_003:0027c11": "如聖語凡云。汝今心想即是俗。能體達俗",
    "T46n1911_003:0027c12": "虛即是真。豈非併與相。汝今所知百千推",
    "T46n1911_003:0027c13": "畫皆是俗。唯聖所知乃是真。豈非半與半奪",
    "T46n1911_003:0027c14": "相。夫二諦者凡人併不識上聖獨能知。此豈",
    "T46n1911_003:0027c15": "非併奪。此釋易解故錄之。二明境智離合",
    "T46n1911_003:0027c16": "者。先境次智。眾經說諦。或四三二一離合",
    "T46n1911_003:0027c17": "不同。今當通說。三藏是方便之教但明二",
    "T46n1911_003:0027c18": "諦。菩薩初心中心緣真伏於四住。令煩惱",
    "T46n1911_003:0027c19": "脂消。三阿僧祇修六度行使功德身肥。百",
    "T46n1911_003:0027c20": "劫種相好獲五神通。得法眼照俗諦。分",
    "T46n1911_003:0027c21": "別根性。調熟眾生而作佛事。後心坐道場",
    "T46n1911_003:0027c22": "三十四心斷見思惑盡。此三十四心。八忍八",
    "T46n1911_003:0027c23": "智九無礙九解脫。合為三十四心也。又經",
    "T46n1911_003:0027c24": "言。一念六百生滅。成論師云。一念六十剎那。",
    "T46n1911_003:0027c25": "秖是一念從假入空得慧眼。照真諦而",
    "T46n1911_003:0027c26": "得成佛。前已照俗次復照真。二諦雙明與",
    "T46n1911_003:0027c27": "弟子異菩薩但照俗不照真。二乘但照真",
    "T46n1911_003:0027c28": "不照俗。佛能兼俱。更加中道第一義諦。三",
    "T46n1911_003:0027c29": "藏二諦已是方便。於二諦上更加中道。方",
    "T46n1911_003:0028a01": "便之上更復方便。照見此諦更加佛眼。知",
    "T46n1911_003:0028a02": "此諦故更加一切種智。離則有二合則有",
    "T46n1911_003:0028a03": "三。是為三藏法中二諦三諦離合之相也。",
    "T46n1911_003:0028a04": "次三乘人同以無言說道斷煩惱。論諦離",
    "T46n1911_003:0028a05": "合者。俗諦則同真諦則異。大論云。空有二",
    "T46n1911_003:0028a06": "種。一但空。二不但空。大經云。二乘之人但",
    "T46n1911_003:0028a07": "見於空不見不空。智者非但見空能見不",
    "T46n1911_003:0028a08": "空。不空即大涅槃。二乘但空智如螢火。菩薩",
    "T46n1911_003:0028a09": "之人智慧如日。既空異智別則有兩諦之殊。",
    "T46n1911_003:0028a10": "而今合為一真諦。二乘體假入真。秖入但",
    "T46n1911_003:0028a11": "空不能從但空入假。無化他之用。菩薩",
    "T46n1911_003:0028a12": "體假入但真。能從但空入假。化度眾生",
    "T46n1911_003:0028a13": "淨佛國土。上根菩薩體假入真。前入但空。",
    "T46n1911_003:0028a14": "次入不但空。則破無明見佛性。與前真永",
    "T46n1911_003:0028a15": "別。豈可同為一真諦耶。昔莊嚴家云。佛果",
    "T46n1911_003:0028a16": "出二諦外。得此片意而作義不成。不知佛",
    "T46n1911_003:0028a17": "智別照何境。別斷何惑。若得今意出外義",
    "T46n1911_003:0028a18": "則成。開善家云。佛果不出二諦外。不能動",
    "T46n1911_003:0028a19": "異二乘。作義復不成。若得此意不出義亦",
    "T46n1911_003:0028a20": "成。古來名此為風流二諦意在此。但空不",
    "T46n1911_003:0028a21": "但空合時。秖是一真諦。離時成兩真諦。與",
    "T46n1911_003:0028a22": "三藏家異。彼三藏第三諦。但有中道名無",
    "T46n1911_003:0028a23": "別體。眼無別見。智無別知。今則不爾。第三",
    "T46n1911_003:0028a24": "諦亦名真諦。亦名中道第一義諦。有別體",
    "T46n1911_003:0028a25": "別見別知。是為通教二諦三諦離合之相也。",
    "T46n1911_003:0028a26": "次別教明二諦與前求異。前之真俗合為",
    "T46n1911_003:0028a27": "別家之俗。俗者是世界隔別。俗有真無。凡夫",
    "T46n1911_003:0028a28": "為俗諦所攝。二乘為真諦所攝。既有無",
    "T46n1911_003:0028a29": "之異故稱為俗。勝鬘名二乘作空亂意眾",
    "T46n1911_003:0028b01": "生。大經云。我與彌勒共論世諦。五百聲聞",
    "T46n1911_003:0028b02": "謂說真諦。若論二諦俗諦不開。若作三",
    "T46n1911_003:0028b03": "諦。開有為俗開無為真。對不但空為第",
    "T46n1911_003:0028b04": "一義諦。是為別教離合之相也。◎",
    "T46n1911_003:0028b05": "摩訶止觀卷第三(上)"
}