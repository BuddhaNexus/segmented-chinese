{
    "T26n1522_003:0138a25": "十地經論初歡喜地卷之三",
    "T26n1522_003:0138a27": "天親菩薩造",
    "T26n1522_003:0138a28": "後魏北印度三藏菩提流支譯",
    "T26n1522_003:0138a29": "[0138a29] 論曰：已顯說分，次說挍量勝分。云何挍量",
    "T26n1522_003:0138b01": "勝？菩薩住此地中，勝聲聞、辟支佛故。挍量",
    "T26n1522_003:0138b02": "勝有三種：一、願勝；二、修行勝；三、果利益勝。",
    "T26n1522_003:0138b03": "何者願勝？所謂十大願。",
    "T26n1522_003:0138b04": "[0138b04] 經曰：菩薩如是安住菩薩歡喜地，發諸大",
    "T26n1522_003:0138b05": "願，起如是大方便，如是大行成就。所謂無",
    "T26n1522_003:0138b06": "餘一切諸佛一切供養一切恭敬故，一切種",
    "T26n1522_003:0138b07": "具足，上深信清淨，廣大如法界，究竟如虛",
    "T26n1522_003:0138b08": "空，盡未來際，盡一切劫數一切佛成道數，",
    "T26n1522_003:0138b09": "大供養恭敬無有休息。",
    "T26n1522_003:0138b10": "[0138b10] 論曰：是初大願，無餘者有三種：一者一切佛",
    "T26n1522_003:0138b11": "無餘；二者一切供養無餘；三者一切恭敬無",
    "T26n1522_003:0138b12": "餘。一切佛者有三種佛：一、應身佛；二、報身佛；",
    "T26n1522_003:0138b13": "三、法身佛。一切供養者，有三種供養：一者利",
    "T26n1522_003:0138b14": "養供養，謂衣服臥具等；二者恭敬供養，謂",
    "T26n1522_003:0138b15": "香花幡蓋等；三者行供養，謂修行信戒行等。",
    "T26n1522_003:0138b16": "一切恭敬者，有三種恭敬：一、給侍恭敬；二、",
    "T26n1522_003:0138b17": "迎送恭敬；三、修行恭敬。是故作願供養恭敬，",
    "T26n1522_003:0138b18": "如經「所謂無餘一切諸佛一切供養一切恭",
    "T26n1522_003:0138b19": "敬」故。一切種具足者，無量種種，復有勝事",
    "T26n1522_003:0138b20": "等供養故。上深信清淨者，增上敬重故，願",
    "T26n1522_003:0138b21": "迴向菩提決定信故。廣大如法界者，一切",
    "T26n1522_003:0138b22": "餘善根中勝故。究竟如虛空者，無常愛果",
    "T26n1522_003:0138b23": "無量因故。盡未來際者，此因得涅槃常果",
    "T26n1522_003:0138b24": "故。一切劫數一切佛成道數，大供養恭敬無",
    "T26n1522_003:0138b25": "有休息故。此初願中有六種大，名為大願：",
    "T26n1522_003:0138b26": "一者福田大，如經「所謂無餘一切諸佛一切",
    "T26n1522_003:0138b27": "供養一切恭敬」故。二者供事大，如經「一切種",
    "T26n1522_003:0138b28": "具足」故。三者心大，如經「上深信清淨」故。四",
    "T26n1522_003:0138b29": "者攝功德大，如經「廣大如法界」故。五者因",
    "T26n1522_003:0138c01": "大，如經「究竟如虛空」故。六者時大，如經「盡",
    "T26n1522_003:0138c02": "未來際」故。",
    "T26n1522_003:0138c03": "[0138c03] 經曰：又發大願，所謂一切諸佛所說法輪皆",
    "T26n1522_003:0138c04": "悉受持故，攝受一切佛菩提故，一切諸佛所",
    "T26n1522_003:0138c05": "教化法皆悉守護故，廣大如法界，究竟如虛",
    "T26n1522_003:0138c06": "空，盡未來際盡一切劫數一切佛成道數，",
    "T26n1522_003:0138c07": "攝護正法無有休息。",
    "T26n1522_003:0138c08": "[0138c08] 論曰：第二大願有三種法：一切諸佛所說法",
    "T26n1522_003:0138c09": "輪皆悉受持者，謂教法修多羅等，書寫供養",
    "T26n1522_003:0138c10": "讀誦受持為他演說故。攝受一切佛菩提者，",
    "T26n1522_003:0138c11": "所謂證法，證三種佛菩提法，攝受此證法教",
    "T26n1522_003:0138c12": "化轉授故。一切諸佛所教化法皆悉守護者，",
    "T26n1522_003:0138c13": "謂修行法，於修行時有諸障難攝護救濟",
    "T26n1522_003:0138c14": "故。復名三種成就：一者於諸佛所說修多羅",
    "T26n1522_003:0138c15": "等阿含次第令法輪不斷成就故；二者證三",
    "T26n1522_003:0138c16": "種正覺得證成就故；三者修行乃至如實修",
    "T26n1522_003:0138c17": "行正覺成就故，是名三種成就。三種佛菩提",
    "T26n1522_003:0138c18": "者，聲聞、辟支佛亦名為佛故。",
    "T26n1522_003:0138c19": "[0138c19] 經曰：又發大願，所謂一切成佛無餘一切世",
    "T26n1522_003:0138c20": "界住處從兜率天來下，入胎及在胎中，初",
    "T26n1522_003:0138c21": "生時、出家時、成佛道時、請轉法輪時、示入",
    "T26n1522_003:0138c22": "大涅槃，我於爾時盡往供養，攝法為首，一",
    "T26n1522_003:0138c23": "切處一時成一時轉故。廣大如法界，究竟如",
    "T26n1522_003:0138c24": "虛空，盡未來際盡一切劫數一切佛成道",
    "T26n1522_003:0138c25": "數，盡往攝法無有休息。",
    "T26n1522_003:0138c26": "[0138c26] 論曰：第三大願。一切成佛無餘一切世界住",
    "T26n1522_003:0138c27": "處者，一切應佛無邊遍滿一切世界住處故。",
    "T26n1522_003:0138c28": "隨何等世界諸佛住處，應感相順眾生見故。",
    "T26n1522_003:0138c29": "從兜率天來下乃至示入大涅槃，我於爾",
    "T26n1522_003:0139a01": "時盡往供養，攝法為首者，隨彼眾生供養",
    "T26n1522_003:0139a02": "佛方便，以如來所說攝法方便，集功德智慧",
    "T26n1522_003:0139a03": "助菩提法故。一切處一時成一時轉者，示",
    "T26n1522_003:0139a04": "非前後故。何故示現彼處住不在色、無色",
    "T26n1522_003:0139a05": "處？此難處來不為我故，起於輕心不生恭",
    "T26n1522_003:0139a06": "敬，為遮此等故。何故不住他化自在天等？",
    "T26n1522_003:0139a07": "如來有力能勝處生，捨而不生，為念眾生",
    "T26n1522_003:0139a08": "故來生兜率。如是生大恭敬心故。何故人",
    "T26n1522_003:0139a09": "中捨上天樂？愍我等故來生人中，生增上",
    "T26n1522_003:0139a10": "敬重心故。何故處胎？示現同生增長力故。",
    "T26n1522_003:0139a11": "何故自成正覺？示非餘佛教化，現丈夫力",
    "T26n1522_003:0139a12": "成就，非因他得菩提故。何故示入大涅槃？",
    "T26n1522_003:0139a13": "為令懈怠眾生勤心修道故。",
    "T26n1522_003:0139a14": "[0139a14] 經曰：又發大願，所謂一切菩薩所行廣大無",
    "T26n1522_003:0139a15": "量不雜諸波羅蜜所攝，諸地所淨生諸助道",
    "T26n1522_003:0139a16": "法，總相、別相、同相、異相、成相、壞相，說一切菩",
    "T26n1522_003:0139a17": "薩所行如實地道及諸波羅蜜方便業，教化",
    "T26n1522_003:0139a18": "一切令其受行心得增長故。廣大如法界",
    "T26n1522_003:0139a19": "究竟如虛空，盡未來際盡一切劫數行數",
    "T26n1522_003:0139a20": "增長無有休息。",
    "T26n1522_003:0139a21": "[0139a21] 論曰：第四大願心得增長者，以何等行令",
    "T26n1522_003:0139a22": "心增長？一切菩薩所行教化，一切令其受行，",
    "T26n1522_003:0139a23": "心得增長故。彼菩薩行有四種：一種種；二",
    "T26n1522_003:0139a24": "體；三業；四方便。以此四種教化令其受行。",
    "T26n1522_003:0139a25": "何者是菩薩行？種種世間行有三種：廣者，從",
    "T26n1522_003:0139a26": "初地乃至六地；大者，七地；無量者，從八地",
    "T26n1522_003:0139a27": "乃至十地。不雜者，法無我平等觀，出世間智",
    "T26n1522_003:0139a28": "故，如經「一切菩薩所行廣大無量不雜」故。體",
    "T26n1522_003:0139a29": "者，如經「諸波羅蜜所攝」故。業者，如經「諸地所",
    "T26n1522_003:0139b01": "淨生諸助道法」故。方便者，如經「總相、別相、同",
    "T26n1522_003:0139b02": "相、異相、成相、壞相」故，「說一切菩薩所行如實",
    "T26n1522_003:0139b03": "地道及諸波羅蜜方便業」故。",
    "T26n1522_003:0139b04": "[0139b04] 經曰：又發大願，所謂無餘一切眾生界，有色",
    "T26n1522_003:0139b05": "無色、有想無想、非無想非想非非想，卵生、胎",
    "T26n1522_003:0139b06": "生、濕生、化生，三界所繫雜入六道，一切生處",
    "T26n1522_003:0139b07": "名色所攝，為教化成就一切眾生界令信",
    "T26n1522_003:0139b08": "入諸佛法故、斷一切世間數道故、令住一",
    "T26n1522_003:0139b09": "切智智處故。廣大如法界究竟如虛空，盡",
    "T26n1522_003:0139b10": "未來際盡一切劫數一切眾生界數，教化一",
    "T26n1522_003:0139b11": "切眾生無有休息。",
    "T26n1522_003:0139b12": "[0139b12] 論曰：第五大願教化眾生故。何者是眾生？",
    "T26n1522_003:0139b13": "為何義故化一切眾生有六種差別：一、&#x9E81;",
    "T26n1522_003:0139b14": "細差別；二、生依止差別；三、不淨淨處差別；四、",
    "T26n1522_003:0139b15": "苦樂差別；五、自業差別；六、自體差別。何者&#x9E81;",
    "T26n1522_003:0139b16": "細差別？&#x9E81;者有色，細者無色。色中&#x9E81;者有想，",
    "T26n1522_003:0139b17": "細者無想。無色中&#x9E81;者非無想，細者非想非非",
    "T26n1522_003:0139b18": "想。是名&#x9E81;細差別。如經「有色無色、有想無想、",
    "T26n1522_003:0139b19": "非無想非想非非想」故。生依止差別者，如經",
    "T26n1522_003:0139b20": "「卵生、胎生、濕生、化生」故。化生者云何依止？依",
    "T26n1522_003:0139b21": "止業生故。不淨淨處差別者，如經「三界所繫」",
    "T26n1522_003:0139b22": "故。苦樂差別者，種種身故，如經「雜入六道」",
    "T26n1522_003:0139b23": "故。自業差別者，如經「一切生處」故。自體差別",
    "T26n1522_003:0139b24": "者，如經「名色所攝」故。是名眾生。為何義化",
    "T26n1522_003:0139b25": "者，為三義故：一者為信入諸佛所說法中，",
    "T26n1522_003:0139b26": "如經「為教化成就一切眾生界，令信入諸",
    "T26n1522_003:0139b27": "佛法」故。二者已入佛法中，令入二乘菩提",
    "T26n1522_003:0139b28": "故，如「經斷一切世間數道」故。三者已入二",
    "T26n1522_003:0139b29": "乘菩提，令入無上菩提故，如經「令住一切",
    "T26n1522_003:0139c01": "智智處」故。",
    "T26n1522_003:0139c02": "[0139c02] 經曰：又發大願，所謂無餘一切世界廣大無",
    "T26n1522_003:0139c03": "量&#x9E81;細亂住、倒住正住，如帝網差別，十方世",
    "T26n1522_003:0139c04": "界無量差別入皆現前知故。廣大如法界究",
    "T26n1522_003:0139c05": "竟如虛空，盡未來際盡一切劫數一切世",
    "T26n1522_003:0139c06": "界數，信入無有休息。",
    "T26n1522_003:0139c07": "[0139c07] 論曰：第六大願，無餘一切世界者有三種相，",
    "T26n1522_003:0139c08": "隨入如是世界，智皆現前知：一者一切相；二",
    "T26n1522_003:0139c09": "者真實義相；三者無量相。一切相者，如經「廣",
    "T26n1522_003:0139c10": "大無量乃至正住」故。廣大無量者，一千世界",
    "T26n1522_003:0139c11": "二千世界三千世界故。細者，隨何等世界意",
    "T26n1522_003:0139c12": "識身故。&#x9E81;者，隨何等世界意色身故。亂住",
    "T26n1522_003:0139c13": "者，非次第住故。倒住者，不造舍宅住故。正住",
    "T26n1522_003:0139c14": "者，造舍宅住故。是名一切相。如帝網差別",
    "T26n1522_003:0139c15": "者，真實義相故，如業幻作故。無量相者，十",
    "T26n1522_003:0139c16": "方世界無量差別入故，無量相故。真實義相",
    "T26n1522_003:0139c17": "者，唯智能知。餘相者，可現見故。",
    "T26n1522_003:0139c18": "[0139c18] 經曰：又發大願，所謂一切佛土一佛土、一佛",
    "T26n1522_003:0139c19": "土一切佛土，一切國土平等清淨，一切佛土",
    "T26n1522_003:0139c20": "神通莊嚴光相具足，離一切煩惱成就清淨",
    "T26n1522_003:0139c21": "道，有無量智慧眾生悉滿其中，入佛上妙",
    "T26n1522_003:0139c22": "平等境界故，隨諸眾生心之所樂而為",
    "T26n1522_003:0139c23": "示現故。廣大如法界究竟如虛空，盡未來",
    "T26n1522_003:0139c24": "際盡一切劫數佛國土數，清淨一切佛土",
    "T26n1522_003:0139c25": "無有休息。",
    "T26n1522_003:0139c26": "[0139c26] 論曰：第七大願淨佛國土相有七種：一者同",
    "T26n1522_003:0139c27": "體淨，如經「一切佛土一佛土、一佛土一切佛",
    "T26n1522_003:0139c28": "土」故。二者自在淨，如經「一切國土平等清",
    "T26n1522_003:0139c29": "淨」故。三者莊嚴淨，如經「一切佛土神通莊嚴",
    "T26n1522_003:0140a01": "光相具足」故，光明莊嚴眾寶等莊嚴故。四者",
    "T26n1522_003:0140a02": "受用淨，如經「離一切煩惱成就清淨道」故。",
    "T26n1522_003:0140a03": "五者住處眾生淨，如經「有無量智慧眾生悉",
    "T26n1522_003:0140a04": "滿其中」故。六者因淨，如經「入佛上妙平等",
    "T26n1522_003:0140a05": "境界」故。七者果淨，如經「隨諸眾生心之所",
    "T26n1522_003:0140a06": "樂而為示現」故，顯智神力等故。",
    "T26n1522_003:0140a07": "[0140a07] 經曰：又發大願，所謂一切菩薩同心同行故，",
    "T26n1522_003:0140a08": "共集善根無怨嫉故，一切菩薩平等一觀",
    "T26n1522_003:0140a09": "故，常親近諸佛菩薩不捨離故，隨意能現",
    "T26n1522_003:0140a10": "佛身故，自於心中悉能解知諸佛神力智",
    "T26n1522_003:0140a11": "力故，得不退隨意神通故，悉能遊行一切",
    "T26n1522_003:0140a12": "世界故，一切佛會皆現身相故，一切生處",
    "T26n1522_003:0140a13": "普生其中故，成就不可思議大乘故，具足",
    "T26n1522_003:0140a14": "行菩薩行故。廣大如法界究竟如虛空，盡",
    "T26n1522_003:0140a15": "未來際盡一切劫數一切行數，入大乘道",
    "T26n1522_003:0140a16": "無有休息。",
    "T26n1522_003:0140a17": "[0140a17] 論曰：第八大願不念餘乘故，如經「一切菩",
    "T26n1522_003:0140a18": "薩同心同行」故。菩薩行有十種：一者共集",
    "T26n1522_003:0140a19": "善根無怨嫉故；二者一切菩薩平等一觀",
    "T26n1522_003:0140a20": "故；三者常親近諸佛菩薩不捨離故；四者",
    "T26n1522_003:0140a21": "隨意能現佛身故；五者自於心中悉能解",
    "T26n1522_003:0140a22": "知諸佛神力智力故；六者得不退隨意神通",
    "T26n1522_003:0140a23": "故；七者悉能遊行一切世界故；八者一切佛",
    "T26n1522_003:0140a24": "會皆現身相故；九者一切生處普生其中",
    "T26n1522_003:0140a25": "故；十者成就不可思議大乘故，具足行菩",
    "T26n1522_003:0140a26": "薩行故。於中初句顯功德行故，第二住寂",
    "T26n1522_003:0140a27": "靜等觀故，第三聚集解說論佛法故，第四隨",
    "T26n1522_003:0140a28": "心示現成佛故，第五自發勝心念如來法",
    "T26n1522_003:0140a29": "身故，第六得常不退神通故。餘四者以通",
    "T26n1522_003:0140b01": "業得名：一、往餘世界；二、自餘異身示現；三、",
    "T26n1522_003:0140b02": "同生往故；四、入不可思議大乘故。",
    "T26n1522_003:0140b03": "[0140b03] 經曰：又發大願，所謂乘不退輪行菩薩行",
    "T26n1522_003:0140b04": "故，身口意業所作不空，眾生見者即必定佛",
    "T26n1522_003:0140b05": "法故，聞我音聲即得真實智慧故，心喜恭",
    "T26n1522_003:0140b06": "敬即斷煩惱故，得如藥樹王身故，得如如",
    "T26n1522_003:0140b07": "意寶身故，行大菩薩行故。廣大如法界究",
    "T26n1522_003:0140b08": "竟如虛空，盡未來際盡一切劫數一切行",
    "T26n1522_003:0140b09": "數，所作利益不空無有休息。",
    "T26n1522_003:0140b10": "[0140b10] 論曰：第九大願顯不空行菩薩行，復行菩薩",
    "T26n1522_003:0140b11": "行，顯乘不退輪行菩薩行故。於中不空有",
    "T26n1522_003:0140b12": "二種：一、作業必定不空，身口意業所作不空",
    "T26n1522_003:0140b13": "故。如是次第三句說應知，眾生見者即必定",
    "T26n1522_003:0140b14": "佛法故者，明身業不空；聞我音聲即得真",
    "T26n1522_003:0140b15": "實智慧者，明口業不空；心喜恭敬即斷煩",
    "T26n1522_003:0140b16": "惱者，明意業不空。二、作利益不空，一切眾",
    "T26n1522_003:0140b17": "生有二種苦：一、種種諸苦；二、貧窮苦。對治",
    "T26n1522_003:0140b18": "是二，如經「得如藥樹王身」故，得如如意寶",
    "T26n1522_003:0140b19": "身故。",
    "T26n1522_003:0140b20": "[0140b20] 經曰：又發大願，所謂於一切世界處成阿",
    "T26n1522_003:0140b21": "耨多羅三藐三菩提故，於一凡夫道不離",
    "T26n1522_003:0140b22": "一切凡夫道處，示身初生、坐道場成佛道、",
    "T26n1522_003:0140b23": "轉法輪度眾生、示大涅槃，現諸佛境界大",
    "T26n1522_003:0140b24": "神通智力，隨一切眾生界所應度者於念",
    "T26n1522_003:0140b25": "念中示得佛道度諸眾生滅苦惱故，以",
    "T26n1522_003:0140b26": "一三菩提遍知一切法如涅槃性故，以一",
    "T26n1522_003:0140b27": "音說令一切眾生心皆歡喜故，示大涅槃",
    "T26n1522_003:0140b28": "而不斷菩薩所行故，示大智慧地發起一",
    "T26n1522_003:0140b29": "切法故，法智通、如意神通、幻通遍一切世界",
    "T26n1522_003:0140c01": "故。廣大如法界究竟如虛空，盡未來際盡",
    "T26n1522_003:0140c02": "一切劫數成三菩提數，求大智慧大神通等",
    "T26n1522_003:0140c03": "無有休息。諸佛子！菩薩如是安住菩薩歡",
    "T26n1522_003:0140c04": "喜地，發諸大願，起如是大方便、如是大行，",
    "T26n1522_003:0140c05": "以十願門為首生如是等，滿足十百千萬",
    "T26n1522_003:0140c06": "阿僧祇大願。是菩薩住菩薩歡喜地，起如",
    "T26n1522_003:0140c07": "是等願。",
    "T26n1522_003:0140c08": "[0140c08] 論曰：第十大願起大乘行。云何大菩提？云何",
    "T26n1522_003:0140c09": "作業？大菩提者，如經「成阿耨多羅三藐三菩",
    "T26n1522_003:0140c10": "提」故。作業者，有七種：一、示正覺業；二、說實",
    "T26n1522_003:0140c11": "諦業；三、證教化業；四、種種說法業；五、不斷佛",
    "T26n1522_003:0140c12": "種業；六、法輪復住業；七、自在業。初業者於",
    "T26n1522_003:0140c13": "一凡夫道不離一切凡夫道處乃至示大",
    "T26n1522_003:0140c14": "涅槃故。一凡夫道者，一閻浮提義。閻浮提凡",
    "T26n1522_003:0140c15": "夫道者，可化眾生住處名為凡夫道。第二業",
    "T26n1522_003:0140c16": "者，現諸佛境界大神通智力故，隨一切眾",
    "T26n1522_003:0140c17": "生界所應度者，於念念中示得佛道，度諸",
    "T26n1522_003:0140c18": "眾生滅苦惱故，隨諸世界一切可化者隨",
    "T26n1522_003:0140c19": "心示現佛身。示現佛身者，除諸難處彼彼",
    "T26n1522_003:0140c20": "勝處生，示除苦斷集證滅修道。第三業者，",
    "T26n1522_003:0140c21": "以一三菩提觀法無我一切法性淨涅槃，令",
    "T26n1522_003:0140c22": "眾生信解故。第四業者，以一音聲隨種種",
    "T26n1522_003:0140c23": "信解可化眾生，一時皆令心歡喜故。第五",
    "T26n1522_003:0140c24": "業者，示現大涅槃而不斷菩薩所行力故。",
    "T26n1522_003:0140c25": "第六業者，復佛智地一切修多羅等，所說法",
    "T26n1522_003:0140c26": "軌則不失故。第七業法智通者，觀一切法",
    "T26n1522_003:0140c27": "無性相故。如意神通者，自身現生住滅",
    "T26n1522_003:0140c28": "脩短，隨心自在故。幻通者，轉變外事無不",
    "T26n1522_003:0140c29": "隨意故。初法智通不住世間故，如意神通",
    "T26n1522_003:0141a01": "幻通不住涅槃故。何故唯說此十大願？初",
    "T26n1522_003:0141a02": "願功德行滿足故，第二願智慧行滿足故，次",
    "T26n1522_003:0141a03": "五願為教化眾生故，一以何身、二以何心、",
    "T26n1522_003:0141a04": "三何者眾生、四眾生住何處、五自身住何",
    "T26n1522_003:0141a05": "處能教化眾生，後三願顯自身，一得地挍",
    "T26n1522_003:0141a06": "量勝故、二得菩薩地盡挍量勝故、三得一",
    "T26n1522_003:0141a07": "切地盡究竟故。此三示現如實教化眾生",
    "T26n1522_003:0141a08": "故。發諸大願者，隨心求義故。起如是大",
    "T26n1522_003:0141a09": "方便者，成彼所作方便勇猛故。如是大行",
    "T26n1522_003:0141a10": "者，彼所作行成就故。菩薩住此地漸次久習",
    "T26n1522_003:0141a11": "起此三行，非一時故。何以故？此十大願，一",
    "T26n1522_003:0141a12": "一願中有百千萬阿僧祇大願以為眷屬",
    "T26n1522_003:0141a13": "故。如經「諸佛子！菩薩如是安住菩薩歡喜",
    "T26n1522_003:0141a14": "地發諸大願，起如是大方便、如是大行，以",
    "T26n1522_003:0141a15": "十願門為首，生如是等滿足十百千萬阿",
    "T26n1522_003:0141a16": "僧祇大願。是菩薩住菩薩歡喜地，起如是",
    "T26n1522_003:0141a17": "等願」故。何故名大願？光明善根轉勝增廣故。",
    "T26n1522_003:0141a18": "此挍量菩薩願勝，有二種勝聲聞辟支佛：一、",
    "T26n1522_003:0141a19": "常勤修習無量行故，二、與一切眾生同行",
    "T26n1522_003:0141a20": "故。同行者，十盡句示現。",
    "T26n1522_003:0141a21": "[0141a21] 經曰：以十盡句成諸大願。何等為十？所謂",
    "T26n1522_003:0141a22": "一、眾生界盡；二、世界盡；三、虛空界盡；四、法界",
    "T26n1522_003:0141a23": "盡；五、涅槃界盡；六、佛出世界盡；七、如來智界",
    "T26n1522_003:0141a24": "盡；八、心所緣界盡；九、佛境界智入界盡；十、",
    "T26n1522_003:0141a25": "世間轉法轉智轉界盡。如眾生界盡，我願乃",
    "T26n1522_003:0141a26": "盡。如世界盡、如虛空界盡、如法界盡、如涅",
    "T26n1522_003:0141a27": "槃界盡、如佛出世界盡、如佛智界盡、如心",
    "T26n1522_003:0141a28": "所緣界盡、如佛境界智入界盡、如世間轉",
    "T26n1522_003:0141a29": "法轉智轉界盡，若彼界盡，我願乃盡。如是",
    "T26n1522_003:0141b01": "眾生界盡不盡，我此善根亦不可盡。世界盡",
    "T26n1522_003:0141b02": "不盡、虛空界盡不盡、法界盡不盡、涅槃界盡",
    "T26n1522_003:0141b03": "不盡、佛出世界盡不盡、如來智界盡不盡、心",
    "T26n1522_003:0141b04": "所緣界盡不盡、佛境界智入界盡不盡、世間",
    "T26n1522_003:0141b05": "轉法轉智轉界盡不盡，我此諸願善根亦不",
    "T26n1522_003:0141b06": "可盡。",
    "T26n1522_003:0141b07": "[0141b07] 論曰：於中眾生界盡是總，世界盡乃至智轉",
    "T26n1522_003:0141b08": "界盡是別。何等是眾生界？眾生界盡故。何處",
    "T26n1522_003:0141b09": "住？世界盡故。所有虛空界虛空界盡故，說何",
    "T26n1522_003:0141b10": "法教化？法界盡故，隨化眾生置何處？涅槃",
    "T26n1522_003:0141b11": "界盡故，佛出世界盡故，以何方便善巧？如來",
    "T26n1522_003:0141b12": "智界盡故，復隨所緣心緣界盡故，復隨以",
    "T26n1522_003:0141b13": "何界？佛境界智入界盡故。此事已說盡者，示",
    "T26n1522_003:0141b14": "現不斷盡，非念念盡故。此九種盡，略說三",
    "T26n1522_003:0141b15": "種三轉，示現此十盡句增上力故，諸佛以",
    "T26n1522_003:0141b16": "此力常為眾生作利益故。如是已說願挍",
    "T26n1522_003:0141b17": "量勝。云何行挍量勝？",
    "T26n1522_003:0141b18": "[0141b18] 經曰：諸佛子！菩薩決定發如是諸大願已，",
    "T26n1522_003:0141b19": "則得調順心、柔軟心，如是則成信者。信諸",
    "T26n1522_003:0141b20": "佛如來本所行入，集諸波羅蜜而得增長，",
    "T26n1522_003:0141b21": "善成就諸地，具足無畏、力、不共佛法不壞",
    "T26n1522_003:0141b22": "故，不可思議佛法，無中無邊如來境界起，無",
    "T26n1522_003:0141b23": "量行門諸如來境界入，信成就果。舉要言",
    "T26n1522_003:0141b24": "之，信一切菩薩行，乃至得如來智地說加",
    "T26n1522_003:0141b25": "故。",
    "T26n1522_003:0141b26": "[0141b26] 論曰：發如是諸大願已則得調順心者，彼",
    "T26n1522_003:0141b27": "諸善根中得自在勝故。柔軟心者，得勝樂",
    "T26n1522_003:0141b28": "行故。如是則成信者，於中本行入者從菩",
    "T26n1522_003:0141b29": "薩行入乃至成菩提覺故。於中信菩薩行",
    "T26n1522_003:0141c01": "所攝本行入，有二種相：一、云何菩薩行；二、云",
    "T26n1522_003:0141c02": "何次第成。如經「集諸波羅蜜而得增長」故，",
    "T26n1522_003:0141c03": "善成就諸地故。此菩提所攝本行入有六種",
    "T26n1522_003:0141c04": "勝，是故信勝。一者外道魔怨、聲聞緣覺對治",
    "T26n1522_003:0141c05": "等勝，如經「具足無畏、力、不共佛法不壞」故。二",
    "T26n1522_003:0141c06": "者不思議神通力上勝，如經「不可思議佛法」",
    "T26n1522_003:0141c07": "故。三者不雜染勝，如經「無中無邊如來境",
    "T26n1522_003:0141c08": "界起」故。四者一切種智勝，如經「無量行門諸",
    "T26n1522_003:0141c09": "如來境界入」故。五者離勝，一切煩惱習常遠",
    "T26n1522_003:0141c10": "離故，如經「信成就果」故。復略說彼菩薩本",
    "T26n1522_003:0141c11": "行入示現，如經「舉要言之，信一切菩薩行",
    "T26n1522_003:0141c12": "乃至得如來智地說加」故。說者所說，加者",
    "T26n1522_003:0141c13": "得證故。此菩薩三種觀，於諸眾生起大慈",
    "T26n1522_003:0141c14": "悲：一、遠離最上第一義樂；二、具足諸苦；三、",
    "T26n1522_003:0141c15": "於彼二顛倒。云何遠離最上第一義樂？",
    "T26n1522_003:0141c16": "[0141c16] 經曰：諸佛子！彼菩薩作是念：諸佛正法如",
    "T26n1522_003:0141c17": "是甚深、如是寂靜、如是寂滅、如是空、如是",
    "T26n1522_003:0141c18": "無相、如是無願、如是無染、如是無量、如",
    "T26n1522_003:0141c19": "是上，此諸佛法如是難得。",
    "T26n1522_003:0141c20": "[0141c20] 論曰：諸佛正法如是甚深者，有九種：一、寂靜",
    "T26n1522_003:0141c21": "甚深；二、寂滅甚深；三、空甚深；四、無相甚深；",
    "T26n1522_003:0141c22": "五、無願甚深；六、無染甚深；七、無量甚深；八、",
    "T26n1522_003:0141c23": "上甚深；九、難得甚深。寂靜者，離妄計實有",
    "T26n1522_003:0141c24": "故，妄計正取故。寂滅者，法義定故。空無相",
    "T26n1522_003:0141c25": "無願者，三障對治解脫門觀故。何者三障？",
    "T26n1522_003:0141c26": "一分別、二相、三取，捨願故。無染者，離雜染",
    "T26n1522_003:0141c27": "法觀故。無量者，不可算數不可思量，生善根",
    "T26n1522_003:0141c28": "觀故。上者，依自利利他增上智觀故。難",
    "T26n1522_003:0141c29": "得者，三阿僧祇劫證智觀故。云何具足諸苦？",
    "T26n1522_003:0142a01": "[0142a01] 經曰：而諸凡夫心墮邪見，為無明癡闇蔽",
    "T26n1522_003:0142a02": "其意識，常立憍慢幢，墮在念欲渴愛網中，",
    "T26n1522_003:0142a03": "隨順諂曲林，常懷嫉&#x59AC;而作後身生處因",
    "T26n1522_003:0142a04": "緣。多集貪欲、瞋、癡，起諸業行，嫌恨猛風吹",
    "T26n1522_003:0142a05": "罪心火常令熾燃，有所作業皆與顛倒相",
    "T26n1522_003:0142a06": "應，隨順欲漏、有漏、無明漏，相續起心意識種",
    "T26n1522_003:0142a07": "子。",
    "T26n1522_003:0142a08": "[0142a08] 論曰：而諸凡夫心墮邪見者，邪見有九種：",
    "T26n1522_003:0142a09": "一者蔽意邪見，如經「為無明癡闇蔽其意",
    "T26n1522_003:0142a10": "識」故。二者憍慢邪見，如經「常立憍慢幢」故。",
    "T26n1522_003:0142a11": "三者愛念邪見，如經「墮在念欲渴愛網中」",
    "T26n1522_003:0142a12": "故。四者諂曲心邪見，如經「隨順諂曲林」故。",
    "T26n1522_003:0142a13": "五者嫉&#x59AC;行邪見，如經「常懷嫉&#x59AC;而作後",
    "T26n1522_003:0142a14": "身生處因緣」故。六者集業邪見，如經「多集",
    "T26n1522_003:0142a15": "貪欲瞋癡起諸業行」故。七者吹心熾燃邪",
    "T26n1522_003:0142a16": "見，如經「嫌恨猛風吹罪心火常令熾燃」故。",
    "T26n1522_003:0142a17": "八者起業邪見，如經「有所作業皆與顛倒",
    "T26n1522_003:0142a18": "相應」故。九者心意識種子邪見，如經「隨順欲",
    "T26n1522_003:0142a19": "漏有漏無明漏相續起心意識種子」故。是中",
    "T26n1522_003:0142a20": "蔽意邪見、憍慢邪見、愛念邪見，此三邪見依",
    "T26n1522_003:0142a21": "法義妄計如是次第。諂曲心邪見、嫉&#x59AC;行邪",
    "T26n1522_003:0142a22": "見，此二邪見於追求時心行過故。嫉者於",
    "T26n1522_003:0142a23": "身起邪行故，&#x59AC;者於資財等，是故生生之",
    "T26n1522_003:0142a24": "處墮卑賤中，形貌鄙陋資生不足故。第六集",
    "T26n1522_003:0142a25": "業邪見，受諸受時憎愛彼二顛倒境界故。",
    "T26n1522_003:0142a26": "第七吹心熾燃邪見，於怨恨時互相追念欲",
    "T26n1522_003:0142a27": "起報惡業故。第八起業邪見，於作惡時迭",
    "T26n1522_003:0142a28": "相加害故。第九心意識種子邪見，於作善業",
    "T26n1522_003:0142a29": "時所有布施持戒修行善根等業皆是有漏",
    "T26n1522_003:0142b01": "故。",
    "T26n1522_003:0142b02": "[0142b02] 經曰：於三界地復有芽生，所謂名色共生",
    "T26n1522_003:0142b03": "不離，此名色增長已成六入聚，成六入",
    "T26n1522_003:0142b04": "已內外相對生觸，觸因緣故生受，深樂受",
    "T26n1522_003:0142b05": "故生渴愛，渴愛增長故生取，取增長故復",
    "T26n1522_003:0142b06": "起後有，有因緣故有生老死憂悲苦惱，如",
    "T26n1522_003:0142b07": "是眾生生長苦聚。是中皆空離我我所，無",
    "T26n1522_003:0142b08": "知無覺如草木石壁又亦如響；然諸眾生不",
    "T26n1522_003:0142b09": "知不覺而受苦惱。",
    "T26n1522_003:0142b10": "[0142b10] 論曰：是中因緣有三種：一、自相，從復有芽",
    "T26n1522_003:0142b11": "生乃至於有；二、同相，謂生老病死等過；三、顛",
    "T26n1522_003:0142b12": "倒相，離我我所等。自相者有三種：一者報",
    "T26n1522_003:0142b13": "相，名色共阿黎耶識生，如經「於三界地復",
    "T26n1522_003:0142b14": "有芽生，所謂名色共生」故。名色共生者，名",
    "T26n1522_003:0142b15": "色共彼生故。二者彼因相，是名色不離彼、依",
    "T26n1522_003:0142b16": "彼共生故，如經「不離」故。三者彼果次第相，",
    "T26n1522_003:0142b17": "從六入乃至於有，如經「此名色增長已成",
    "T26n1522_003:0142b18": "六入聚，成六入已內外相對生觸，觸因緣",
    "T26n1522_003:0142b19": "故生受，深樂受故生渴愛，渴愛增長故生",
    "T26n1522_003:0142b20": "取，取增長故復起後有，有因緣故有生老",
    "T26n1522_003:0142b21": "死憂悲苦惱，如是眾生生長苦聚」故。是中",
    "T26n1522_003:0142b22": "離我我所者，此二示現空。無知無覺者，自",
    "T26n1522_003:0142b23": "體無我故。彼無知無覺，示非眾生數動不動",
    "T26n1522_003:0142b24": "事。如經「如草木石壁又亦如響」故，因緣相",
    "T26n1522_003:0142b25": "似相類法故。云何於彼二顛倒？如經「然諸",
    "T26n1522_003:0142b26": "眾生不知不覺而受苦惱」故。",
    "T26n1522_003:0142b27": "[0142b27] 經曰：菩薩如是見諸眾生不離苦聚，是故",
    "T26n1522_003:0142b28": "即生大悲智慧；是諸眾生我應教化令住",
    "T26n1522_003:0142b29": "涅槃畢竟之樂，是故即生大慈智慧。",
    "T26n1522_003:0142c01": "[0142c01] 論曰：云何具諸苦聚？云何遠離？最上第一義",
    "T26n1522_003:0142c02": "樂，此先已說，示現大悲慈等故。",
    "T26n1522_003:0142c03": "[0142c03] 經曰：諸佛子？菩薩摩訶薩隨順如是大慈悲",
    "T26n1522_003:0142c04": "法住在初地，以深妙心於一切物無所&#x608B;",
    "T26n1522_003:0142c05": "惜，以智求佛大妙智故，修行大捨，即時所",
    "T26n1522_003:0142c06": "有可施之物皆悉能捨，所謂一切財穀庫藏等",
    "T26n1522_003:0142c07": "捨，或以金銀、摩尼、真珠、琉璃、珂貝、車璩、馬",
    "T26n1522_003:0142c08": "瑙、生金等捨，或以寶莊嚴具瓔珞等捨，或以",
    "T26n1522_003:0142c09": "象馬車乘輦輿等捨，或以寺舍園林樓觀流",
    "T26n1522_003:0142c10": "泉浴地等捨，或以奴婢僮僕等捨，或以國土",
    "T26n1522_003:0142c11": "聚落城邑王都等捨，或以妻子男女等捨，或",
    "T26n1522_003:0142c12": "以一切所愛之事皆悉能捨，或以頭目耳鼻",
    "T26n1522_003:0142c13": "支節手足一切身分等捨。如是一切可捨之",
    "T26n1522_003:0142c14": "物而不貪惜，唯求無上佛智慧故而行大",
    "T26n1522_003:0142c15": "捨。如是菩薩摩訶薩住於初地能成大捨。",
    "T26n1522_003:0142c16": "[0142c16] 論曰：即時所有可施之物皆悉能捨者，求",
    "T26n1522_003:0142c17": "佛無上大妙智故。是中一切物者，略有二",
    "T26n1522_003:0142c18": "種：一外、二內。外者復有二種：一、所用；二、貯",
    "T26n1522_003:0142c19": "積。如經「所謂一切財穀庫藏等」故。如是次",
    "T26n1522_003:0142c20": "第於中廣有八種，從金銀等乃至一切所",
    "T26n1522_003:0142c21": "愛之事。內者，自身所攝。是外事捨中，初捨是",
    "T26n1522_003:0142c22": "總，餘九捨是別。依二種喜：一、藏攝喜；二、利益",
    "T26n1522_003:0142c23": "喜。藏攝喜者，謂金銀等。利益喜者，復有八",
    "T26n1522_003:0142c24": "種：一者嚴飾利益喜，謂寶莊嚴等。二者代步",
    "T26n1522_003:0142c25": "利益喜，謂象馬等。三者戲樂利益喜，謂園林",
    "T26n1522_003:0142c26": "樓觀等。四者代苦利益喜，謂奴婢等。五者自",
    "T26n1522_003:0142c27": "在利益喜，謂國土聚落等。六者眷屬利益",
    "T26n1522_003:0142c28": "喜，謂妻子等。七者堅著利益喜，謂一切所愛",
    "T26n1522_003:0142c29": "等。八者稱意利益喜，謂頭目耳鼻等。",
    "T26n1522_003:0143a01": "[0143a01] 經曰：菩薩如是以大施心救一切眾生故，",
    "T26n1522_003:0143a02": "轉轉推求世間出世間利益勝事。彼推求利",
    "T26n1522_003:0143a03": "益勝事時心不疲惓，是故菩薩成不疲惓",
    "T26n1522_003:0143a04": "心。成不疲惓已，於一切經論心無怯弱，是",
    "T26n1522_003:0143a05": "名成一切經論智。如是成一切經論智已，",
    "T26n1522_003:0143a06": "善能籌量應作不應作，於上中下眾生隨",
    "T26n1522_003:0143a07": "宜隨宜而行、隨力隨感，是故菩薩成就世",
    "T26n1522_003:0143a08": "智。成世智已，知時知量慚愧莊嚴修習自",
    "T26n1522_003:0143a09": "利利他之道，是故菩薩成慚愧莊嚴。如是行",
    "T26n1522_003:0143a10": "中精勤修行得不退不轉力，如是菩薩成堅",
    "T26n1522_003:0143a11": "固力。得堅固力已，勤行供養諸佛，隨所聞",
    "T26n1522_003:0143a12": "法如說修行。諸佛子！是菩薩悉知生起如",
    "T26n1522_003:0143a13": "是清淨諸地法，所謂信悲慈捨不疲惓，知",
    "T26n1522_003:0143a14": "諸經論善解世法，慚愧堅固力，供養諸佛",
    "T26n1522_003:0143a15": "如說修行。",
    "T26n1522_003:0143a16": "[0143a16] 論曰：是中依此世智隨宜隨宜而行者，如",
    "T26n1522_003:0143a17": "論中說隨自己力隨彼能受故。依慚愧知",
    "T26n1522_003:0143a18": "時知量者，示三種時：一者念時；二者日夜",
    "T26n1522_003:0143a19": "時；三者所作必得不斷時。依堅固力如是",
    "T26n1522_003:0143a20": "彼行中者，如上所說信等故。精勤修行者，有",
    "T26n1522_003:0143a21": "二種：一、不退力，不捨行故；二、不轉力，精進不",
    "T26n1522_003:0143a22": "息故。供養諸佛如說修行者，有二種：一、利養",
    "T26n1522_003:0143a23": "供養；二、修行供養。此十種行顯二種勝成就：",
    "T26n1522_003:0143a24": "一、深心成就，謂信悲慈等。二、修行成就，謂捨",
    "T26n1522_003:0143a25": "不疲惓，知諸經論善解世法，慚愧堅固力，",
    "T26n1522_003:0143a26": "供養諸佛如說修行等。於中依自利行，謂",
    "T26n1522_003:0143a27": "信能信菩薩行及諸佛法，求必能得故。依",
    "T26n1522_003:0143a28": "利他行，所謂悲慈能安隱與樂心故。捨者，",
    "T26n1522_003:0143a29": "以財攝他行故。不疲惓者，自攝法行故。知",
    "T26n1522_003:0143b01": "諸經論善解世法者，以法攝他行故。餘有",
    "T26n1522_003:0143b02": "三行攝護信等：一者不著行，以慚愧對治",
    "T26n1522_003:0143b03": "障信等不著行故；二者不動行，有堅固力，",
    "T26n1522_003:0143b04": "信等不可動故；三者修行，彼垢清淨依止",
    "T26n1522_003:0143b05": "行供養諸佛，攝信等善根故。是中依二種",
    "T26n1522_003:0143b06": "供養故，得二種身：一者上妙身，所可見者",
    "T26n1522_003:0143b07": "心生敬重，利益不空故；二者調柔心，自性善",
    "T26n1522_003:0143b08": "根成就，樂行法故。前所說三十句，從信增",
    "T26n1522_003:0143b09": "上等乃至常求上上勝道，是清淨地法。今",
    "T26n1522_003:0143b10": "此十句從信等乃至供養諸佛，盡是障地淨",
    "T26n1522_003:0143b11": "法，是名修行挍量勝。云何果利益挍量勝？",
    "T26n1522_003:0143b12": "[0143b12] 經曰：諸佛子！是菩薩住此菩薩歡喜地已，多",
    "T26n1522_003:0143b13": "見諸佛。以大神通力、大願力故，見多百佛、",
    "T26n1522_003:0143b14": "多千佛、多百千佛、多百千那由他佛、多億佛、多",
    "T26n1522_003:0143b15": "百億佛、多千億佛、多百千億佛、多百千億那由",
    "T26n1522_003:0143b16": "他佛，以大神通力大願力故。是菩薩見諸",
    "T26n1522_003:0143b17": "佛時，以上心深心供養恭敬尊重讚歎，衣服",
    "T26n1522_003:0143b18": "飲食臥具湯藥一切供具悉以奉施，以諸菩薩",
    "T26n1522_003:0143b19": "上妙樂具供養眾僧，以此善根皆願迴向",
    "T26n1522_003:0143b20": "阿耨多羅三藐三菩提。是菩薩因供養諸佛",
    "T26n1522_003:0143b21": "故，成教化利益眾生法。是菩薩多以二攝",
    "T26n1522_003:0143b22": "攝取眾生，所謂布施、愛語。後二攝法但以信",
    "T26n1522_003:0143b23": "解力行，未善通達。是菩薩十波羅蜜中檀波",
    "T26n1522_003:0143b24": "羅蜜增上，餘波羅蜜非不修集，隨力隨分是",
    "T26n1522_003:0143b25": "菩薩隨所供養諸佛，教化眾生皆能受行",
    "T26n1522_003:0143b26": "清淨地法。如是如是彼諸善根皆願迴向薩",
    "T26n1522_003:0143b27": "婆若，轉復明淨調柔成就隨意所用。諸佛子！",
    "T26n1522_003:0143b28": "譬如金師善巧鍊金數數入火，如是如是",
    "T26n1522_003:0143b29": "轉復明淨調柔成就隨意所用。諸佛子！菩薩",
    "T26n1522_003:0143c01": "亦復如是，如是如是供養諸佛教化眾生，",
    "T26n1522_003:0143c02": "皆能修行清淨地法。正修行已，如是如是",
    "T26n1522_003:0143c03": "彼諸善根皆願迴向薩婆若，轉復明淨調柔",
    "T26n1522_003:0143c04": "成就隨意所用。",
    "T26n1522_003:0143c05": "[0143c05] 論曰：果利益挍量勝有四種：一、調柔果利益",
    "T26n1522_003:0143c06": "勝；二、發趣果利益勝；三、攝報果利益勝；四、願",
    "T26n1522_003:0143c07": "智果利益勝。調柔果利益勝者，金相似法，信",
    "T26n1522_003:0143c08": "等善法猶如真金。數數入火者，有三種入：",
    "T26n1522_003:0143c09": "一、功德入，供養佛僧故；二、悲心入，教化眾",
    "T26n1522_003:0143c10": "生故；三、無上果入，願迴向大菩提故。以大",
    "T26n1522_003:0143c11": "神通力見諸佛者，以勝神通力見色身佛。",
    "T26n1522_003:0143c12": "大願力者，以內正願力見法身佛。多百佛乃",
    "T26n1522_003:0143c13": "至百千億那由他佛者，方便善巧示現多佛，",
    "T26n1522_003:0143c14": "顯多數故。供養者，有三種：一、恭敬供養，謂",
    "T26n1522_003:0143c15": "讚歎等，顯佛功德故；二、尊重供養，謂禮拜",
    "T26n1522_003:0143c16": "等；三、奉施供養，謂花香塗香末香幡蓋等。以",
    "T26n1522_003:0143c17": "諸菩薩上妙樂具者，是諸菩薩所有世間不",
    "T26n1522_003:0143c18": "供之物，具足奉施一切眾僧故。云何發趣",
    "T26n1522_003:0143c19": "果利益勝？",
    "T26n1522_003:0143c20": "[0143c20] 經曰：復次諸佛子！菩薩摩訶薩住此菩薩歡",
    "T26n1522_003:0143c21": "喜地，於初地中諸相得果，應從諸佛菩薩",
    "T26n1522_003:0143c22": "善知識所推求請問成地諸法無有厭足。",
    "T26n1522_003:0143c23": "如是菩薩住初地中，應從諸佛菩薩善知",
    "T26n1522_003:0143c24": "識所推求請問第二地中諸相得果成地諸",
    "T26n1522_003:0143c25": "法無有厭足，如是第三第四第五第六第七",
    "T26n1522_003:0143c26": "第八第九第十地中諸相得果，應從諸佛",
    "T26n1522_003:0143c27": "菩薩善知識所推求請問成十地法無有",
    "T26n1522_003:0143c28": "厭足。是菩薩善知諸地障對治、善知地成",
    "T26n1522_003:0143c29": "壞、善知地相、善知地得修、善知地清淨分、",
    "T26n1522_003:0144a01": "善知地地轉行、善知地地住處、善知地地",
    "T26n1522_003:0144a02": "挍量勝智、善知地得不退轉、善知一切菩薩",
    "T26n1522_003:0144a03": "地清淨轉入如來智地。諸佛子！菩薩如是善",
    "T26n1522_003:0144a04": "起地相，發於初地不住意成乃至轉入十",
    "T26n1522_003:0144a05": "地，無障礙故。以得十地智慧光明故，能",
    "T26n1522_003:0144a06": "得諸佛智慧光明。諸佛子！譬如善巧導師，",
    "T26n1522_003:0144a07": "多將人眾向彼大城。未發之時應先問道",
    "T26n1522_003:0144a08": "中利益諸事，復問道中退患過咎，復問道處",
    "T26n1522_003:0144a09": "中間勝事，復問道處中間退患過咎。具道資",
    "T26n1522_003:0144a10": "糧，作所應作，推求請問。未發初處，是大導",
    "T26n1522_003:0144a11": "師乃至善知到彼大城。未發初處，此導師",
    "T26n1522_003:0144a12": "能以智慧思惟籌量，具諸資用令無所",
    "T26n1522_003:0144a13": "乏，正導眾人乃至得到大城，於嶮道中",
    "T26n1522_003:0144a14": "免諸患難，身及眾人皆無憂惱。諸佛子！菩",
    "T26n1522_003:0144a15": "薩摩訶薩善巧導師亦復如是，住於初地",
    "T26n1522_003:0144a16": "善知地障對治，乃至善知一切菩薩地清淨",
    "T26n1522_003:0144a17": "轉入如來智地。爾時菩薩具大福德助道資",
    "T26n1522_003:0144a18": "糧、善擇智慧助道，欲將一切眾生向薩婆",
    "T26n1522_003:0144a19": "若大城。未發初處，應先問地道功德，復問",
    "T26n1522_003:0144a20": "諸地退患，復問地道處中間勝事，復問地道",
    "T26n1522_003:0144a21": "處中間退患。具大功德智慧資糧，作所應",
    "T26n1522_003:0144a22": "作，應從諸佛菩薩善知識所推求請問。未",
    "T26n1522_003:0144a23": "發初處，是菩薩善知地障對治，乃至善知",
    "T26n1522_003:0144a24": "能到薩婆若大城。未發初處，菩薩如是智",
    "T26n1522_003:0144a25": "慧分別具大功德智慧資糧，將一切眾生",
    "T26n1522_003:0144a26": "如應教化，出過世間嶮難惡處，乃至令住",
    "T26n1522_003:0144a27": "薩婆若大城，不為世間生死嶮過所染，身及",
    "T26n1522_003:0144a28": "眾生無諸衰惱。諸佛子！是故菩薩摩訶薩常",
    "T26n1522_003:0144a29": "應心不疲惓勤修諸地業勝智本行。諸佛子！",
    "T26n1522_003:0144b01": "是名略說菩薩摩訶薩入初菩薩歡喜地門，",
    "T26n1522_003:0144b02": "廣說則有無量百千萬億阿僧祇事。",
    "T26n1522_003:0144b03": "[0144b03] 論曰：諸相者，隨諸地中所有諸障及對治相",
    "T26n1522_003:0144b04": "故。得者，證出世間智故。果者，因證智力得",
    "T26n1522_003:0144b05": "世間出世間智故。成地諸法者，所謂信等，為",
    "T26n1522_003:0144b06": "滿足彼故。有五種方便：一、觀方便；二、得方",
    "T26n1522_003:0144b07": "便；三、增上方便；四、不退方便；五、盡至方便。觀",
    "T26n1522_003:0144b08": "方便者，障對治成壞善巧，如經「是菩薩善知",
    "T26n1522_003:0144b09": "諸地障對治故、善知地成壞故，十種地障",
    "T26n1522_003:0144b10": "對治故，名為十地」。如本分中說，如是次第",
    "T26n1522_003:0144b11": "集故成、散故壞。得方便者，欲入方便、已入",
    "T26n1522_003:0144b12": "方便，彼勝進方便，如經「善知地相故、善知",
    "T26n1522_003:0144b13": "地得修故、善知地清淨分」故。增上方便者，",
    "T26n1522_003:0144b14": "地地轉行、地地住處、地地增長善巧，如經「善",
    "T26n1522_003:0144b15": "知地地轉行故、善知地地住處故、善知地",
    "T26n1522_003:0144b16": "地挍量勝智」故。不退方便者，如經「善知地",
    "T26n1522_003:0144b17": "得不退轉」故。盡至方便者，菩薩地盡入如來",
    "T26n1522_003:0144b18": "地善巧，如經「善知一切菩薩地清淨轉入如",
    "T26n1522_003:0144b19": "來智地」故。諸佛子譬如善巧導師多將人",
    "T26n1522_003:0144b20": "眾向彼大城者，令得正行故。於中導師",
    "T26n1522_003:0144b21": "者，有二種方便：一者不迷道方便，於道路中",
    "T26n1522_003:0144b22": "是利是退患，於道路處是勝是過咎，皆善巧",
    "T26n1522_003:0144b23": "知。如經「先問道中利益諸事故，復問道中",
    "T26n1522_003:0144b24": "退患過咎故，復問道處中間勝事故，復問",
    "T26n1522_003:0144b25": "道處中間退患過咎」故。二者資具利益方便，",
    "T26n1522_003:0144b26": "如經「具道資糧，作所應作」故。云何攝報果",
    "T26n1522_003:0144b27": "利益勝？",
    "T26n1522_003:0144b28": "[0144b28] 經曰：菩薩摩訶薩住此初地，多作閻浮提",
    "T26n1522_003:0144b29": "王，豪貴自在常護正法，能以大施攝取眾",
    "T26n1522_003:0144c01": "生，善除眾生慳貪&#x59AC;嫉之垢，常行大捨而",
    "T26n1522_003:0144c02": "無窮盡。所作善業，布施、愛語、利益、同事，是諸",
    "T26n1522_003:0144c03": "福德皆不離念佛、不離念法、不離念僧、",
    "T26n1522_003:0144c04": "不離念諸菩薩、不離念菩薩行、不離念諸",
    "T26n1522_003:0144c05": "波羅蜜、不離念十地、不離念不壞力、不",
    "T26n1522_003:0144c06": "離念無畏、不離念佛不共法，乃至不離",
    "T26n1522_003:0144c07": "念具足一切種一切智智。常生是心：我當",
    "T26n1522_003:0144c08": "於一切眾生中為首為勝、為大為妙為微",
    "T26n1522_003:0144c09": "妙、為上為無上、為導為將、為師為尊，",
    "T26n1522_003:0144c10": "乃至為一切智智依止者。諸佛子！是菩薩摩",
    "T26n1522_003:0144c11": "訶薩若欲捨家勤行精進，於佛法中便能",
    "T26n1522_003:0144c12": "捨家妻子五欲。得出家已勤行精進，於一",
    "T26n1522_003:0144c13": "念間得百三昧、得見百佛、知百佛神力，能",
    "T26n1522_003:0144c14": "動百佛世界、能入百佛世界、能照百佛世",
    "T26n1522_003:0144c15": "界、能教化百佛世界眾生、能住壽百劫、能",
    "T26n1522_003:0144c16": "知過去未來世各百劫事、能善入百法門、能",
    "T26n1522_003:0144c17": "變身為百，於一一身能示百菩薩以為眷",
    "T26n1522_003:0144c18": "屬。",
    "T26n1522_003:0144c19": "[0144c19] 論曰：攝報果利益勝者，有二種：一、在家果；二、",
    "T26n1522_003:0144c20": "出家果。在家果復有二種：一者上勝身，閻浮",
    "T26n1522_003:0144c21": "提王等，如經「菩薩摩訶薩住此初地多作",
    "T26n1522_003:0144c22": "閻浮提王，豪貴自在常護正法」故。二者上勝",
    "T26n1522_003:0144c23": "果，善巧調伏慳貪嫉&#x59AC;等，如經「能以大施",
    "T26n1522_003:0144c24": "攝取眾生，善除眾生慳貪嫉&#x59AC;垢」等。能以",
    "T26n1522_003:0144c25": "大施攝取眾生者，自行布施善勸他施，攝",
    "T26n1522_003:0144c26": "取眾生善轉眾生慳嫉之垢，方便善巧以四",
    "T26n1522_003:0144c27": "攝法攝取眾生故。不離念佛等者，示現不",
    "T26n1522_003:0144c28": "離念自利益事。如是諸念於事中行已，",
    "T26n1522_003:0144c29": "成大恭敬除諸妄想。此念略有四種：一者",
    "T26n1522_003:0145a01": "上念，念三寶故；二者同法念，念諸菩薩故；",
    "T26n1522_003:0145a02": "三者功德念，念自身他身菩薩行自體轉勝",
    "T26n1522_003:0145a03": "故；四者求義念，念諸力等此是真實究竟",
    "T26n1522_003:0145a04": "故。何者是上念？念佛等，念佛法等故。於施",
    "T26n1522_003:0145a05": "者受者財物及菩提，不生分別不取著故。",
    "T26n1522_003:0145a06": "如是一切所作業中，作者不著、境界不著、作",
    "T26n1522_003:0145a07": "事不著、果報不著，以此一切諸行皆願迴",
    "T26n1522_003:0145a08": "向大菩提故。為首者，有二種：一者勝首，光",
    "T26n1522_003:0145a09": "明功德故；二者大首，獨無二故。勝者，有二",
    "T26n1522_003:0145a10": "種：一者妙智，自在勝故；二者微妙，離一切",
    "T26n1522_003:0145a11": "煩惱自在勝故。大者，有二種：一者上，無與",
    "T26n1522_003:0145a12": "等故；二者無上，無能過故。如是顯示自體",
    "T26n1522_003:0145a13": "功德故。導者，於阿含中分別法義正說故。",
    "T26n1522_003:0145a14": "將者，令他證得義滅諸煩惱故。師者，教授令",
    "T26n1522_003:0145a15": "入正道故。乃至一切智智依止者，以大菩",
    "T26n1522_003:0145a16": "提道教化故。是名在家菩薩攝報果利益勝。",
    "T26n1522_003:0145a17": "復次出家菩薩禪定勝業。勝業有二種：一者",
    "T26n1522_003:0145a18": "三昧勝，所謂於一念間得百三昧，得三昧",
    "T26n1522_003:0145a19": "自在力故。二者三昧所作勝，謂見百佛等。",
    "T26n1522_003:0145a20": "以得是三昧力故，於十方諸佛及佛所",
    "T26n1522_003:0145a21": "加諸菩薩所修習智慧故。能動百佛世界",
    "T26n1522_003:0145a22": "者，令可化眾生生正信故。能入百佛世界、",
    "T26n1522_003:0145a23": "能照百佛世界、能教化百佛世界眾生者，",
    "T26n1522_003:0145a24": "往至及見正化眾生故。能住壽百劫者，攝",
    "T26n1522_003:0145a25": "取勝生故。能知過去未來世各百劫事者，",
    "T26n1522_003:0145a26": "化諸眾生作離惡上首，說善惡業道故。能",
    "T26n1522_003:0145a27": "善入百法門者，為增長自智慧，思惟種種法",
    "T26n1522_003:0145a28": "門義故。能變身為百，於一一身能示百菩",
    "T26n1522_003:0145a29": "薩以為眷屬者，作多利益速疾行故。云",
    "T26n1522_003:0145b01": "何願智果利益勝？",
    "T26n1522_003:0145b02": "[0145b02] 經曰：若以願力自在勝上，菩薩願力示現過",
    "T26n1522_003:0145b03": "於此數，示種種神通，或身、或光明、或神通、或",
    "T26n1522_003:0145b04": "眼、或境界、或音聲、或行、或莊嚴、或加、或信、或",
    "T26n1522_003:0145b05": "業，是諸神通乃至無量百千萬億那由他劫",
    "T26n1522_003:0145b06": "不可數知。",
    "T26n1522_003:0145b07": "[0145b07] 論曰：於中身者，是一切菩薩行根本所依",
    "T26n1522_003:0145b08": "故。依彼身故有光明及神通，依光明有天",
    "T26n1522_003:0145b09": "眼，以有天眼見前境界。一切眼有五種應",
    "T26n1522_003:0145b10": "知。依神通有音聲及行莊嚴加等。音聲",
    "T26n1522_003:0145b11": "者，應彼言說故。行者，遍至十方故。莊嚴者，",
    "T26n1522_003:0145b12": "作種種應現故。加者，神力加彼故。信者，依",
    "T26n1522_003:0145b13": "三昧門現神通力，隨眾生信利益成就故。",
    "T26n1522_003:0145b14": "業者，依慧眼所攝陀羅尼門現說法故。略說",
    "T26n1522_003:0145b15": "一切諸地各有因體果相應知。"
}