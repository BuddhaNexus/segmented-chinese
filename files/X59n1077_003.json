{
    "X59n1077_003:0232b15": "准提淨業卷之三",
    "X59n1077_003:0232b17": "顯密雙修觀行說(前總論。後分顯密。俱依顯密心要)",
    "X59n1077_003:0232b18": "[0232b18] 如來一代聖教。不出顯密兩門。於顯教中。雖五教不",
    "X59n1077_003:0232b19": "同。而華嚴一經最尊最妙。是諸佛之髓。菩薩之心。具",
    "X59n1077_003:0232b20": "包三藏。總含五教(五教者。小始終頓圓也。而華嚴為圓教。義理廣博。其中最津要者唯。",
    "X59n1077_003:0232b21": "別行普賢行願品一卷。是華嚴之關鍵。修行之樞機。西天道流。無不依之修行也)。於密部中。",
    "X59n1077_003:0232b22": "雖五部有異。而准提一&#x546A;最靈最勝。是諸佛之母。菩",
    "X59n1077_003:0232b23": "薩之命。具包三密。總攝五部(五部者。一佛部。是諸佛&#x546A;。二蓮華部。是菩薩&#x546A;。",
    "X59n1077_003:0232b24": "三金剛部。是金剛神&#x546A;。五羯磨部。鬼神&#x546A;。此五部復各有五准提。總攝二十五部也)。若",
    "X59n1077_003:0232c01": "雙依顯密二宗修者。上上根也。謂心造法界帝網等",
    "X59n1077_003:0232c02": "觀。口誦准提六字等&#x546A;。此有二類。一久修者。顯密齊",
    "X59n1077_003:0232c03": "運。二初習者。先作顯教。普賢觀已。方乃三密加持。或",
    "X59n1077_003:0232c04": "先用三密竟。然後作觀。二類皆得。故仁王般若陀羅",
    "X59n1077_003:0232c05": "尼釋。并仁王儀軌皆云。若不修三密門。不依普賢行",
    "X59n1077_003:0232c06": "願得成佛者。無有是處。又華嚴經字輪儀軌云。夫欲",
    "X59n1077_003:0232c07": "頓入一乘。修習毗盧遮那法身觀者。先應發起普賢",
    "X59n1077_003:0232c08": "行願。復以三密加持身心。則能悟入文殊師利大智",
    "X59n1077_003:0232c09": "慧海。是知上根須要顯密雙修。中下之根。隨心所樂。",
    "X59n1077_003:0232c10": "或顯或密。科修一門皆得。",
    "X59n1077_003:0232c11": "顯教",
    "X59n1077_003:0232c12": "[0232c12] 依圓教修行。略分為二。初悟毗盧法界。後修普賢行",
    "X59n1077_003:0232c13": "海。且初悟毗盧法界者。謂華嚴經所說。一真無障礙",
    "X59n1077_003:0232c14": "法界。或名一心。於中本具三世間(一器世間。謂一切國土。二眾生世間。",
    "X59n1077_003:0232c15": "謂一切有情。三智正覺世間。謂一切聖人)。四法界(一事法界。二理法界。三事理無礙法界。四事事",
    "X59n1077_003:0232c16": "無礙法界)。全此全彼。而無障礙。即知包羅法界。圓裹十方。",
    "X59n1077_003:0232c17": "全是一真大法界心。於此一真大法界內所有。若凡",
    "X59n1077_003:0232c18": "若聖。若理若事。隨舉一法亦皆全是大法界心。乃至",
    "X59n1077_003:0232c19": "唯舉一塵亦皆全是大法界心。華嚴經云。華藏世界",
    "X59n1077_003:0232c20": "所有塵一一塵中見法界。又一塵既是大法界心。於",
    "X59n1077_003:0232c21": "此一塵大法界內。復舉一塵亦皆全是大法界心。若",
    "X59n1077_003:0232c22": "橫若&#x7AEA;。重重舉之。重重皆是大法界心。故清涼大師",
    "X59n1077_003:0232c23": "於華嚴十地品疏。說帝網無盡一心也。一切眾生從",
    "X59n1077_003:0232c24": "無始來。迷妄不知無盡法界是自身心。於中本具帝",
    "X59n1077_003:0233a01": "網無盡色心功德。即與毗盧遮那身心齊等。&#x5374;將自",
    "X59n1077_003:0233a02": "家無障無礙佛之身心。顛倒執為雜染眾生。譬如金",
    "X59n1077_003:0233a03": "輪聖王。統四天下。身智具足。富樂無比。忽然昏睡。夢",
    "X59n1077_003:0233a04": "為蟻子。於夢位中。但認己為蟻子。不覺本是輪王。是",
    "X59n1077_003:0233a05": "故欲求成就究竟佛果。切須悟此毗盧法界。若未悟",
    "X59n1077_003:0233a06": "此法界。縱經多劫。修習萬行。徒自勞苦。不得名為真",
    "X59n1077_003:0233a07": "實菩薩。亦不能生如來家。故華嚴經云。不了於自心。",
    "X59n1077_003:0233a08": "云何知正道。彼由顛倒慧。增長一切惡。清涼云。不依",
    "X59n1077_003:0233a09": "此悟。所作非真。自為修行。元來結業。後修普賢行海",
    "X59n1077_003:0233a10": "者。既得了悟無障礙法界。於自本心。於中本具十華",
    "X59n1077_003:0233a11": "藏世界微塵數相好帝網無盡神通功德。與十方諸",
    "X59n1077_003:0233a12": "佛更無差別。奈無始局執妄情。習以性成。卒難頓盡。",
    "X59n1077_003:0233a13": "致令自家神通功德不能盡得自在受用。故須稱(去聲)",
    "X59n1077_003:0233a14": "自家毗盧法界修本有普賢行海。令無盡功用疾得",
    "X59n1077_003:0233a15": "現前。華嚴經云。修此法者。少作功力。疾得菩提。雖普",
    "X59n1077_003:0233a16": "賢行海。浩汗無涯。今就觀行。略示五門。一諸法如夢",
    "X59n1077_003:0233a17": "幻觀。二真如絕相觀。三事理無礙觀。四帝網無盡觀。",
    "X59n1077_003:0233a18": "五無障礙法界觀。且初諸法如夢幻觀者(即當事法界觀)。謂",
    "X59n1077_003:0233a19": "常觀一切染淨諸法。全體不實。皆如夢幻。此能觀智",
    "X59n1077_003:0233a20": "亦如夢幻。華嚴經云。譬如夢中見種種諸異相。世間",
    "X59n1077_003:0233a21": "亦如是。與夢無差別。又云。度脫諸眾生令知法。如幻",
    "X59n1077_003:0233a22": "眾生。不異幻了。幻無眾生。又金剛經云。一切有為法",
    "X59n1077_003:0233a23": "如夢幻泡影。如露亦如電。應作如是觀。肇公云。&#x8657;兮",
    "X59n1077_003:0233a24": "妄兮三界不實。夢兮幻兮六道無物。一切眾生從無",
    "X59n1077_003:0233b01": "始來。執一切法。而為實有。致使起惑造業。循環六道。",
    "X59n1077_003:0233b02": "若常想一切名利怨親三界六道全體不實。皆如夢",
    "X59n1077_003:0233b03": "幻。則愛惡自然淡薄。悲智自然增明(此夢幻觀。圓覺疏中。名起幻消",
    "X59n1077_003:0233b04": "塵觀。天台名假觀。亦名方便隨緣止。謂分明鑑照曰觀。寂然不亂曰止。便觀中便有止。止中便具觀。乃止觀雙",
    "X59n1077_003:0233b05": "運也。餘諸止觀准此解之。若人雖信解圓教。而煩惱厚重。不能習得此夢幻觀者。應作不淨觀。謂觀身五種不",
    "X59n1077_003:0233b06": "淨。一種子不淨。二住處不淨。三自體不淨。四自相不淨。五究竟不淨。天台云。從足至頭。從頭至足。循身觀察。唯",
    "X59n1077_003:0233b07": "見[月*夆]脹壞爛。大小便道。蟲膿流出。臭劇死狗。觀自身竟。復觀他人。乃至觀一切世間有情之身。皆是不淨。或作",
    "X59n1077_003:0233b08": "骨璅觀。應先觀想。自身額上皮肉爛墜。唯見白骨漸漸從狹至寬。想於一頭皮肉爛墜。見於白骨。乃至全身皆",
    "X59n1077_003:0233b09": "見白骨。既見自身。復觀餘人。漸次觀於一城一國。乃至遍地骨璅充滿。復&#x5374;從寬至狹。想於一身。唯見眉間少",
    "X59n1077_003:0233b10": "許白骨。專注一緣。如是修習。乃至得定。此觀成就。一切貪愛自然消亡。或作數息觀。應從淺至深。次第進修。先",
    "X59n1077_003:0233b11": "須調和自家氣息。不&#x6F81;不滑。專注一心。數出入息。先數入息。後數出息。從一至十。終而復始。想心在數。不令散",
    "X59n1077_003:0233b12": "亂。若覺自心。不假功力。任運從一至十。住數息中。然更一心隨息出入。若息入時。心乃隨之從鼻至喉。至心臍",
    "X59n1077_003:0233b13": "臗。脾脛乃至&#x811A;指。若息出時。心亦隨之。息出離身。為至一磔一尋等。一心恒隨息之出入。若覺心息。任運相依。",
    "X59n1077_003:0233b14": "然更繫念。唯在眉間。或在鼻端。安止其心。觀息住身。如珠中縷。為冷為暖。為損為益。若覺身湛然悅樂。然更諦",
    "X59n1077_003:0233b15": "觀微細之息。及觀全身三十六物內外不淨。又觀心識剎那不住。如是修習覺息出入。遍諸毛孔。心眼開明。徹",
    "X59n1077_003:0233b16": "見身內三十六物。及諸蟲戶。方更轉修其餘行門。更有別說。恐繁且止。如經中說。觀出入息。三世諸佛。入道之",
    "X59n1077_003:0233b17": "初門也。或作我空觀。應須作意推尋。今此之身。本來無我。但是色心二法。和合為相。色有地水火風之四類。所",
    "X59n1077_003:0233b18": "謂毛髮爪齒。皮肉筋骨。髓腦垢色。皆是其地。涕唾膿血。津液涎沫。痰淚精氣。大小便利。皆是其水。暖是其火。動",
    "X59n1077_003:0233b19": "轉是風。心有受想行識之四類。所謂領納是受。取像是想。造作是行。了別是識。於此八類。何者是我。若皆是我。",
    "X59n1077_003:0233b20": "即有八我。又況色中復有三百六十段骨。段段各別。皮毛筋肉。肝心脾腎各不同。是諸心數等亦各不同。見不",
    "X59n1077_003:0233b21": "是聞。喜不是怒。既有此眾多之物。不知定取。何者為我。若皆是我。我即百十一身之中。多生紛亂。離此之外。復",
    "X59n1077_003:0233b22": "無別法。翻覆推我。皆不可得。便知此身但是眾緣假和合相。本來無我。行者晝夜恒作此觀甚妙。為一切眾生。",
    "X59n1077_003:0233b23": "從無始來。執身為我。因寶此我。貪求名利。欲榮益我。嗔違情境。恐侵損我。愚癡之情。非理計較。今既常觀此身",
    "X59n1077_003:0233b24": "本來無我。即三毒自滅。三毒既滅。三界自離也。或作法空觀。應須諦觀此身色心二法。色有地水火風。心有受",
    "X59n1077_003:0233c01": "想行識。於此八法。一一諦觀。皆從緣生。都無自性。八法當體皆是空也。初心行者。宜習此等觀門。隨心所樂。或",
    "X59n1077_003:0233c02": "一或二。乃至五種。皆得修習)。二真如絕相觀者(即當理法界觀)。於中安心。",
    "X59n1077_003:0233c03": "復有三門。一者常觀&#x5FA7;法界。唯是一味清淨真如。本",
    "X59n1077_003:0233c04": "無差別事相。此能觀智亦是一味真如。華嚴經云。一",
    "X59n1077_003:0233c05": "切法無生。一切法無滅。若能如是解。諸佛常現前。又",
    "X59n1077_003:0233c06": "七祖禪師云。無念念者。即念真如。六祖釋無念云。無",
    "X59n1077_003:0233c07": "者無諸相。念者念真如。此乃想念諸法。全是真如。雖",
    "X59n1077_003:0233c08": "然想念本無想念之相。故起信論云。雖念無有。能念",
    "X59n1077_003:0233c09": "可念(此中所想真如。即是頓教中所說絕待真心也。謂絕待一心。彌滿清淨中。不容他一切妄相。本",
    "X59n1077_003:0233c10": "來是無。絕待真心。本來清淨。華嚴經云。法性本空寂。無取亦無見性。空即是佛。不可得思量。起信論云。一切諸",
    "X59n1077_003:0233c11": "法。從本已來。離言說相。離名字相。離心緣相。畢竟平等。無有變易。不可破壞。唯是一心。故名真如。謂大乘終教。",
    "X59n1077_003:0233c12": "隨眾生迷。說有色身。山河&#x8657;空大地世間諸法。令諸眾生翻妄歸真。了達色身山河&#x8657;空大地。世間諸法全是",
    "X59n1077_003:0233c13": "一味妙明真心。今頓教中。本無色身山河&#x8657;空大地。世間諸法本是一味。絕待真心。故清涼云。總不說法相。唯",
    "X59n1077_003:0233c14": "辨真性。即知周&#x5FA7;法界。本是一味。絕待真心。寂然清淨不生不滅。不增不減。一切眾生從無始來。不了此心。妄",
    "X59n1077_003:0233c15": "見諸相。猶如眼病。橫見空華。圖覺經云。妄認四大。為自身相。六塵緣影。為自心相。譬彼病目見空中華。又云。如",
    "X59n1077_003:0233c16": "來因地修緣覺者。知是空華。即無流轉。亦無身心。受彼生死。非作故無。本性無故。此門行者常想一切諸法。唯",
    "X59n1077_003:0233c17": "是一味清淨真如。本無生滅。是名真如三昧。亦名一行三昧。亦名無生三昧)二者若念起",
    "X59n1077_003:0233c18": "時。但起覺心。故七祖云。念起即覺。覺之即無修行妙",
    "X59n1077_003:0233c19": "門。唯在於此。即此覺心。便名為觀。此亦雖起覺心。本",
    "X59n1077_003:0233c20": "無起覺之相(此門行者。一切時中心念若起。但起覺心。便是修行要妙之門)。三者擬",
    "X59n1077_003:0233c21": "心即差。動念便乖。但棲心無寄。理自玄會。故華嚴經",
    "X59n1077_003:0233c22": "云。法性本空寂。無取亦無見性。空即是佛。不可得思",
    "X59n1077_003:0233c23": "量。又古德云。實相言思斷。真如絕見聞。此是安心處。",
    "X59n1077_003:0233c24": "異學徒云云。此但任其本性自照。更不起新生慧解。",
    "X59n1077_003:0234a01": "故圓覺經云。但諸菩薩及末世眾生。居一切時。不起",
    "X59n1077_003:0234a02": "妄念。於諸妄心。亦不息滅。住妄想境。不加了知。於無",
    "X59n1077_003:0234a03": "了知。不辨真實。又賢首云。若起心作凡行聖行。非是",
    "X59n1077_003:0234a04": "真行。不作一切行。行心無寄。是名大行。此門即以本",
    "X59n1077_003:0234a05": "性自照名觀(此門行者。一切時中。心無所寄。是名真修。雖然備修萬行。於萬行中。心無所寄。又禪",
    "X59n1077_003:0234a06": "宗東夏七代祖師所傳心要。而有三門。攝盡無遺。一見性門。先須了悟。絕待真心。一切妄相本無真心。本淨即",
    "X59n1077_003:0234a07": "心。是佛非假外求。即前頓教一心是也。二安心門。如上所說。想念真如等三門。是也。三發行門。須備修菩薩六",
    "X59n1077_003:0234a08": "度萬行。具依三門。即是正禪。隨闕一門。便成偏見。達磨云。我法以心傳心。不立文字。此心是一切眾生清淨本",
    "X59n1077_003:0234a09": "覺。亦名佛性。欲求佛道。須悟此心。即是見性門。又云。如是安心。所謂壁觀。令修道人。心住真理。寂然無為。喻似",
    "X59n1077_003:0234a10": "墻壁。不起分別。即是安心門。又云。如是發行所謂四行。一報怨行。謂修道人若受苦時。當自念云。我從&#x5F83;昔無",
    "X59n1077_003:0234a11": "數劫中。棄本逐末。流浪諸趣。多起怨憎。違害無限。今雖無犯。是我宿怨。惡業果熟。非天非人所能見與甘心忍",
    "X59n1077_003:0234a12": "受。都無怨訴。經云。逢苦不憂。何以故。識達故。二隨緣行。謂修道人若得勝報榮譽等事。當自念言。一切諸法皆",
    "X59n1077_003:0234a13": "從緣生。是我過去修因所感。今方得之。緣盡還無。何喜之有。得失隨緣。心無增減。喜風不動。嗔風不生。三無所",
    "X59n1077_003:0234a14": "求行。世人長迷。處處貪著。名之為求。智者悟真理。將俗及二界九居。猶如火宅。有身皆苦。誰得而安。於三界內。",
    "X59n1077_003:0234a15": "無稱願樂。經云。有求皆苦。無求乃樂。四稱法行。謂性淨真理。目之為法。而此理性本無慳等一切萬惡。應稱理",
    "X59n1077_003:0234a16": "性。修布施等一切萬善。斯之四行即是發行門。又草堂禪師圓覺疏中。亦有三門。大同於此。一先悟圓覺性。謂",
    "X59n1077_003:0234a17": "一味清淨真心。二次發菩提心。謂大悲大智太願。三後修菩薩行。謂六度萬行等法。斯之三門。禪學之者甚為",
    "X59n1077_003:0234a18": "切要。若不圓修三門。無由離諸邪見。謂古來禪宗諸家語錄。多分但應當時根宜。或唯說見性。或但言安心。或",
    "X59n1077_003:0234a19": "只談發行。又於安心發行中。復各有多途。或但明一途等云云。今此諸門心若通達。然後披覽諸禪教。乃各知",
    "X59n1077_003:0234a20": "其旨歸)。三事理無礙觀者(即當事理無礙法界觀)。謂常觀一切染",
    "X59n1077_003:0234a21": "淨事法。緣生無性。全是真理。真理全是一切染淨事",
    "X59n1077_003:0234a22": "法。如觀波全是溼。溼全是波。故起信論云。雖念諸法。",
    "X59n1077_003:0234a23": "自性不生。而復即念。因緣和合。善惡之業。苦樂等報。",
    "X59n1077_003:0234a24": "不失不壞(理不礙事也。如溼性雖一。不礙波浪成多)。雖念因緣善惡業報。",
    "X59n1077_003:0234b01": "而亦即念性不可得(事不礙理也。如波浪雖多。不礙全是溼性。若習假空中三觀者。",
    "X59n1077_003:0234b02": "謂想一切諸法緣生無性。舉體全空。即是空觀。如觀鏡中。像全無實體。若想一切諸法。雖有不實。皆如夢幻。即",
    "X59n1077_003:0234b03": "是假觀。如觀鏡中。像有而不實。如想一切諸法。全是一味。妙明真心。如前終教所明廣大真心是也。即是中觀",
    "X59n1077_003:0234b04": "如觀明鏡。此之三觀。或單修一門。或漸次俱修或一時齊修。在器取捨)。四帝網無盡觀",
    "X59n1077_003:0234b05": "者(即當事事無礙法界觀)。於中略示五門。一禮敬門。二供養門。",
    "X59n1077_003:0234b06": "三懺悔門。四發願門。五持誦門。初禮敬門者。謂想盡",
    "X59n1077_003:0234b07": "&#x8657;空&#x5FA7;法界。塵塵剎剎。帝網無盡三寶前。各有帝網",
    "X59n1077_003:0234b08": "無盡自身。每一一身。各禮帝網無盡三寶。每一一三",
    "X59n1077_003:0234b09": "寶前。各有自家帝網無盡身禮。更想此一門。盡未來",
    "X59n1077_003:0234b10": "際無有休歇。念念相續無有間斷。身語意業無有疲",
    "X59n1077_003:0234b11": "厭(清涼云。不入此觀。徒自疲勞。或且入純門。想&#x5FA7;法界。純是毗盧佛。或准提等每一尊前。且想一身禮。",
    "X59n1077_003:0234b12": "更若難入。且想十尊佛。每一尊前。有一身禮。習之稍熟。漸增百尊千尊。乃至無盡。下准此門習之)。供",
    "X59n1077_003:0234b13": "養懺悔。發願持誦。俱詳觀行中(帝網無盡觀者。謂帝網中所貫之珠。交光",
    "X59n1077_003:0234b14": "相映。一珠之光復入千珠。千珠之光復入一珠。而此一珠之光。復相含攝。重重無盡。作此觀時。所修禮敬。各門",
    "X59n1077_003:0234b15": "皆&#x5FA7;法界。或坐中作此觀想。或禮佛燒香奉華懺悔發願時。暫入此觀。或持。課誦經時。先作此觀想竟。然後持",
    "X59n1077_003:0234b16": "誦甚妙。或無香華等。但合掌入此觀門。功德亦無窮盡)。上之五門既爾。其餘行",
    "X59n1077_003:0234b17": "門准此習之。若習相即觀者。而有四句。一者一即一。",
    "X59n1077_003:0234b18": "謂觀一毛即一耳時。一耳同時&#x5374;即一毛。二者一切",
    "X59n1077_003:0234b19": "即一。三者一即一切。此兩句應合而觀之。謂觀一切",
    "X59n1077_003:0234b20": "塵。即一佛時。一佛同時。&#x5374;即一切塵。四者一切即一",
    "X59n1077_003:0234b21": "切。謂觀一切人。即一切佛時。一切佛同時。&#x5374;即一切",
    "X59n1077_003:0234b22": "人。每句之中。一切諸法例准觀之。若習相入觀者。亦",
    "X59n1077_003:0234b23": "有四句。一者一攝一帶之入一。謂觀一人攝一佛帶",
    "X59n1077_003:0234b24": "之。將入一菩薩中。如東鏡攝南鏡帶之將入西鏡中。",
    "X59n1077_003:0234c01": "二者一攝一切帶之入一。謂觀一華攝一切河帶之",
    "X59n1077_003:0234c02": "將入一山中。三者一切攝一帶之入一切。謂觀一切",
    "X59n1077_003:0234c03": "塵攝一佛帶之將入一切毛中。四者一切攝一切帶",
    "X59n1077_003:0234c04": "之入一切。謂觀一切樹攝一切神帶之將入一切海",
    "X59n1077_003:0234c05": "中。每句之中。一切諸法例准觀之。此相即相入。二觀",
    "X59n1077_003:0234c06": "隨觀。每句之中。復有總觀別觀。多[番*去]觀心。恐繁不示。",
    "X59n1077_003:0234c07": "但專心修鍊。自然曉達。故裴公法界觀序云。但使學",
    "X59n1077_003:0234c08": "人冥此境於自心。心慧即明。自見無盡之義。不在備",
    "X59n1077_003:0234c09": "通教典。碎列科段。若習同時具足相應觀者。但隨觀",
    "X59n1077_003:0234c10": "一法。同時具足法界諸法也。其餘玄門例此解之。若",
    "X59n1077_003:0234c11": "有樂習圓宗三觀三止者。謂行者觀一人時。便成三",
    "X59n1077_003:0234c12": "觀三止。且就一人之身。具明三諦。人身假相有。故名",
    "X59n1077_003:0234c13": "俗諦。人身緣生無。色性體空。故名真諦。人身假相。無",
    "X59n1077_003:0234c14": "別自性。舉體全是寂照真理。名中道諦。然此三諦體",
    "X59n1077_003:0234c15": "用無礙。空有相觀。即一而三。即三而一。法本如是。依",
    "X59n1077_003:0234c16": "此三諦。行者觀察成三觀三止。謂行者心觀人身假",
    "X59n1077_003:0234c17": "相幻有。名假觀。即此觀心了假相時。離實有執。名方",
    "X59n1077_003:0234c18": "便隨緣止。又觀人身色體全空。名為空觀。即此觀心",
    "X59n1077_003:0234c19": "了色空時。離於色體實有之執。名體真止。又觀人身",
    "X59n1077_003:0234c20": "舉體全是中道實性。名中道觀。即此觀心離相有執。",
    "X59n1077_003:0234c21": "及離體空執。名遠離二邊分別止。如是觀心。於一念",
    "X59n1077_003:0234c22": "中。齊現三諦。義立三觀。離二種執。義立三止。三觀三",
    "X59n1077_003:0234c23": "止只是一心。即一常六。即六常一。將此一心。契同所",
    "X59n1077_003:0234c24": "觀。三諦體用。空有無礙之境。心境常融。復常歷然。既",
    "X59n1077_003:0235a01": "觀一人之身。而成三觀三止。觀一切法。例皆如是。問",
    "X59n1077_003:0235a02": "曰。夫大行統唯無念。何以此帝網相即等觀。令人起",
    "X59n1077_003:0235a03": "無盡想念。豈不疲役身心耶。答云。若此見者。是離念",
    "X59n1077_003:0235a04": "外求無念者。尚未得於真無念。真無念者。念本無無。",
    "X59n1077_003:0235a05": "何能更得念與無念之相礙。又若得真無念。但是無",
    "X59n1077_003:0235a06": "盡行中之一行。豈得總遮無盡之圓行耶。此問答意。",
    "X59n1077_003:0235a07": "出華嚴大疏。若不習帝網相即等觀。終不能得無礙",
    "X59n1077_003:0235a08": "佛果。今有小根。聞此法門。&#x5374;嫌繁亂。全不介懷。昔人",
    "X59n1077_003:0235a09": "云。井蛙不能居海。泰山難以處囊是也(按帝網無盡觀。原文中止",
    "X59n1077_003:0235a10": "說禮敬五門。其餘行門以後俱作小註。今前五門收入觀行。即以此補入大文。&#x76D6;此中所說相即相入。及三止",
    "X59n1077_003:0235a11": "三觀。正觀門中微妙法旨。非為剩語。又前事法界中。不淨等觀既在所收。皆即微妙觀心。以圓心達法。無法不",
    "X59n1077_003:0235a12": "圓。須深心善會可也)。五無障礙法界觀者(即當四法界所依總法界觀)。謂常",
    "X59n1077_003:0235a13": "觀想一切染淨諸法。舉體全是無障礙法界之心。此",
    "X59n1077_003:0235a14": "能觀智。亦想全是法界之心。華嚴經云。知一切法即",
    "X59n1077_003:0235a15": "心自性。成就慧身。不由他悟。又清涼云。若知觸物皆",
    "X59n1077_003:0235a16": "心。方了心性。今此無障礙法界中。本具三世間四法",
    "X59n1077_003:0235a17": "界一切染淨諸法。未有一法出此法界。而此法界全",
    "X59n1077_003:0235a18": "此全彼。互無障礙。則知根根塵塵全是無障礙法界。",
    "X59n1077_003:0235a19": "若於四威儀中。常觀根根塵塵皆是重重無盡法界。",
    "X59n1077_003:0235a20": "即習普眼之境界也(此觀是一切三昧觀門根本。若常修習一切三昧觀門。自然現",
    "X59n1077_003:0235a21": "前)。上來所說諸觀門。或樂總修者。或修一二者。任情",
    "X59n1077_003:0235a22": "皆得。但專切修鍊。一生不克。三生必圓。又行者須起",
    "X59n1077_003:0235a23": "思想。想得現前。常現不隱。方是華嚴圓教真行。清涼",
    "X59n1077_003:0235a24": "疏主。事事無礙十玄門中。多有六句。前五句是起想",
    "X59n1077_003:0235b01": "修鍊。鍊得現前。更不想鍊。雖不想鍊。常現不隱。方成",
    "X59n1077_003:0235b02": "第六句行。法界觀云。深細思之。令現在前圓明顯現。",
    "X59n1077_003:0235b03": "稱行境界(圭山禪師釋云。思之令現。為真解也。已現即不更思。雖不更思。而亦常現不隱。方為",
    "X59n1077_003:0235b04": "實行)。又一行禪師云。先須起想。想得現前。然後用般若",
    "X59n1077_003:0235b05": "空而淨除之。即成不思議大用。頓入佛果。若不起心",
    "X59n1077_003:0235b06": "觀之。錯會般。若意也縱爾入空。亦失圓頓之道。圓宗",
    "X59n1077_003:0235b07": "行者。鍊修功至。豁然言亡慮絕。了了分明。方為真行。",
    "X59n1077_003:0235b08": "若得如是。四威儀中常見不思議境界。願修道者。於",
    "X59n1077_003:0235b09": "此留心。本來如是。但昧之不見 又修心行者。或有",
    "X59n1077_003:0235b10": "諸[番*去]善惡夢境。或逢種種魔障。或現種種違順境界。",
    "X59n1077_003:0235b11": "或聞種種善惡之聲。或諸[番*去]蟲蟻身上行走。或身心",
    "X59n1077_003:0235b12": "不安。多想多慮。或入觀時種種相現。不與本觀相應",
    "X59n1077_003:0235b13": "等。皆須觀之。如夢如幻。全體非實。或觀之皆是自家",
    "X59n1077_003:0235b14": "真心。起信論云。當念唯心。境界則滅。終不為惱。已上",
    "X59n1077_003:0235b15": "顯教。",
    "X59n1077_003:0235b16": "(附)略法界觀門頌",
    "X59n1077_003:0235b17": "[0235b17] (終南杜順和尚創製法界觀門。末後略出此頌。附此以見無障礙法界之義)。",
    "X59n1077_003:0235b18": " 若人欲識真空理  身內真如還遍外",
    "X59n1077_003:0235b19": " 情與無情共一體  處處皆同真法界",
    "X59n1077_003:0235b20": " 秪用一念觀一境  一切諸境同時會",
    "X59n1077_003:0235b21": " 於一境中一切智  一切智中諸法界",
    "X59n1077_003:0235b22": " 一念照入於多劫  一一念劫收一切",
    "X59n1077_003:0235b23": " 時處帝網現重重  一切智通無罣礙",
    "X59n1077_003:0235b24": "[0235b24] 按顯教中修普賢行海。依四法界。開立五門。而法",
    "X59n1077_003:0235c01": "界觀。約為三重。一真空觀。揀情妄以顯理。二理事",
    "X59n1077_003:0235c02": "無礙觀。融事理以顯用。三周遍含融觀。攝事事以",
    "X59n1077_003:0235c03": "顯玄。至於溥融無礙。則十方三世一念齊收。如一",
    "X59n1077_003:0235c04": "月千江。波波具含淨月。萬燈一室。光光各顯全燈。",
    "X59n1077_003:0235c05": "主伴同時。聖凡一家。物物全真。受用自在。而真空",
    "X59n1077_003:0235c06": "觀。實其初門也。彼云。法界宗中。無孤單法。離理無",
    "X59n1077_003:0235c07": "事。若單觀於事。即是情計之境。故除事界。惟顯真",
    "X59n1077_003:0235c08": "空。而意已該悉矣。且實色不即真空。揀實色而幻",
    "X59n1077_003:0235c09": "色始彰。幻色即真空也。斷空不即幻色。揀斷空而",
    "X59n1077_003:0235c10": "真空始顯。真空即幻色也。有無不計。人法俱忘。帝",
    "X59n1077_003:0235c11": "網重重。一多互遍。而後謂之溥融無礙。彼外道小",
    "X59n1077_003:0235c12": "乘著斷空者。毋論乃初心菩薩計色相。以為真空。",
    "X59n1077_003:0235c13": "於義實濫。不可不從。密修中一一鎔鍊。所謂鏡裏",
    "X59n1077_003:0235c14": "原無影。影&#x8657;顯鏡明也。今此五觀中。初觀諸法如",
    "X59n1077_003:0235c15": "夢幻。即合真空之意。不可錯會。圓覺經云。知幻即",
    "X59n1077_003:0235c16": "離。不作方便。離幻即覺。亦無漸次。豈可以形礙色",
    "X59n1077_003:0235c17": "相。毫無轉動。而遂以為幻空也哉。若於此勘得真。",
    "X59n1077_003:0235c18": "即毗盧法界本來寂滅。三止三觀當下圓修。性德",
    "X59n1077_003:0235c19": "行海實非階級也○咄請如是入。最初一步要分",
    "X59n1077_003:0235c20": "明。直透長安無異路。",
    "X59n1077_003:0235c21": "密教",
    "X59n1077_003:0235c22": "[0235c22] 前顯教圓宗。須要先悟毗盧法界。後依悟修。滿普賢",
    "X59n1077_003:0235c23": "行海。得離生死。證成十身無礙佛果。如病人得好藥",
    "X59n1077_003:0235c24": "方。須要自知分兩炮炙法。則合成服之。方能除病身",
    "X59n1077_003:0236a01": "安。今密圓神&#x546A;。一切眾生并因位菩薩。雖不解得。但",
    "X59n1077_003:0236a02": "誦持之便。具毗盧法界。普賢行海自然得離生死。成",
    "X59n1077_003:0236a03": "就十身無礙佛果。如病人得合成妙藥。雖不知分兩",
    "X59n1077_003:0236a04": "和合法。則但服之。自然除病身安。故首楞嚴經云。諸",
    "X59n1077_003:0236a05": "佛密&#x546A;秘密之法。唯佛與佛。自相解了。非是餘聖所",
    "X59n1077_003:0236a06": "能通達。但持誦之。能滅大過。速登聖位。般若經云。總",
    "X59n1077_003:0236a07": "持猶妙藥。亦如天甘露。能療眾惑病。服者常安樂。又",
    "X59n1077_003:0236a08": "理趣經中。如來說有五藏。一經藏。如牛乳。二律藏。如",
    "X59n1077_003:0236a09": "酪。三論藏。如生酥。四般若藏。如熟酥。五陀羅尼藏。如",
    "X59n1077_003:0236a10": "醍醐。醍醐之味。乳酪等中。最為第一。能除諸病。令諸",
    "X59n1077_003:0236a11": "有情身心安樂(西天多用醍醐療病)。陀羅尼者。經律等中。最為",
    "X59n1077_003:0236a12": "第一。能除諸罪。令諸眾生解脫生死。速證涅槃安樂",
    "X59n1077_003:0236a13": "法身。彼理趣疏云。性德力大。密&#x546A;功強。解行雖劣。解",
    "X59n1077_003:0236a14": "脫則疾。問曰。賢首大師等。但判華嚴經為圓。餘教皆",
    "X59n1077_003:0236a15": "非。今判陀羅尼又是圓教。豈不違賢首等耶。答云。圓",
    "X59n1077_003:0236a16": "宗有二。一顯圓。二密圓。賢首但據顯教。正判華嚴為",
    "X59n1077_003:0236a17": "圓。今神變疏鈔。曼荼羅疏鈔。類彼顯圓。判斯密教亦",
    "X59n1077_003:0236a18": "是圓宗。顯密既異。乃諸師無違也。",
    "X59n1077_003:0236a19": "[0236a19] 又一切諸佛皆從陀羅尼所生。樓閣經云。真言是諸",
    "X59n1077_003:0236a20": "佛之母。成佛種子。若無真言。終不能成無上正覺。又",
    "X59n1077_003:0236a21": "三藏教盡從陀羅尼所出。故最上大乘寶王經中。說",
    "X59n1077_003:0236a22": "有四乘。一聲聞乘。二圓覺乘。三方廣大乘。四最上金",
    "X59n1077_003:0236a23": "剛乘。謂陀羅尼藏是也。一切法皆從金剛乘陀羅尼",
    "X59n1077_003:0236a24": "中流出。神變鈔云。千流萬派。起自崑崙積石之山。十",
    "X59n1077_003:0236b01": "二分經。出乎總持秘密之藏。又萬行總從陀羅尼所",
    "X59n1077_003:0236b02": "流。謂真言中。每一一字。全是無相法界。萬行無不從",
    "X59n1077_003:0236b03": "法界所流。故持明藏儀軌經云。唵字即是無相法界。",
    "X59n1077_003:0236b04": "神變疏云。無相法界全是真言。真言全是無相法界。",
    "X59n1077_003:0236b05": "又真言一名三藏。有持&#x546A;者皆號三藏。謂真言中。每",
    "X59n1077_003:0236b06": "一一字皆含戒定慧三。且萬行不出六度。六度不離",
    "X59n1077_003:0236b07": "三學。既真言名三藏。即知真言總含萬行。真言是總",
    "X59n1077_003:0236b08": "行。其餘法門是支流行門也(又別頌云。開無相門圓寂宗。字字觀照金剛定。",
    "X59n1077_003:0236b09": "又云。瑜伽妙旨傳心印。摩訶衍行總持門。如一行禪師。是中夏聖人。贊述神變真言。智者禪師得宿命通。廣示",
    "X59n1077_003:0236b10": "持&#x546A;儀軌。契符禪師人問最上乘法。直教持誦密言。古來禪師皆贊持&#x546A;。信是諸佛之母。教行之本源也)。",
    "X59n1077_003:0236b11": "大教王經云。七俱胝如來三身讚說准提菩薩真言。",
    "X59n1077_003:0236b12": "能度一切聖賢。若人持誦。一切所求悉得成就。不久",
    "X59n1077_003:0236b13": "證得大准提果。是知准提真言。密藏之中。最為第一。",
    "X59n1077_003:0236b14": "是真言之母。神&#x546A;之王 一切四眾但解言語者。行",
    "X59n1077_003:0236b15": "住坐臥四威儀中。而易誦習。又但口誦。便是真行。能",
    "X59n1077_003:0236b16": "除煩惱。安樂法身。不假備通教典。佛頂陀羅尼疏云。",
    "X59n1077_003:0236b17": "齋戒不稟而自備。果證不遠而自得。消難獲利。自行",
    "X59n1077_003:0236b18": "化他。因人果人摩不由此而辦其事。又曼荼羅疏云。",
    "X59n1077_003:0236b19": "念如來之神&#x546A;。心心暗契如來心。諷菩薩之密言。願",
    "X59n1077_003:0236b20": "願冥符菩薩願。何生死而不逃。何涅槃而不得。是知",
    "X59n1077_003:0236b21": "神&#x546A;行門省略。功德甚深。普引七眾。速至菩提。最為",
    "X59n1077_003:0236b22": "要道 又真言行者。持誦神&#x546A;。課數滿時。身語意三",
    "X59n1077_003:0236b23": "所作善惡之業。皆得成無漏功德法門。故白傘蓋頌",
    "X59n1077_003:0236b24": "云。誦滿一萬八千遍。遍遍入於無相定。號成堅固金",
    "X59n1077_003:0236c01": "剛幢自在。得名人中佛。大悲心陀羅尼經云。誦持陀",
    "X59n1077_003:0236c02": "羅尼者。口中所出言音。若善若惡。一切天龍聞者。皆",
    "X59n1077_003:0236c03": "是清淨法音。又偈云。譬如靈丹藥。點鐵成金寶。誦持",
    "X59n1077_003:0236c04": "陀羅尼。變凡作聖賢 又顯教中。有自力他力二門。",
    "X59n1077_003:0236c05": "十住論念佛鏡等說。一自力門。謂修六度萬行等。名",
    "X59n1077_003:0236c06": "難行道。如人陸地步行千里程則遲到。二他力門。謂",
    "X59n1077_003:0236c07": "念佛等。名易行道。如人水路乘船行千里程則疾到。",
    "X59n1077_003:0236c08": "今真言中。密具自他二力。謂大乘寶王等諸經中說。",
    "X59n1077_003:0236c09": "真言行者日日得具六波羅蜜。圓滿功德。又佛頂頌",
    "X59n1077_003:0236c10": "云。不持齋者名持齋。不持戒者名持戒。僧破二百五",
    "X59n1077_003:0236c11": "十戒。比丘尼犯八波羅。聞念佛頂陀羅尼。便得具足",
    "X59n1077_003:0236c12": "聲聞戒。則是自力門。又真言中。每一一字。皆是諸佛",
    "X59n1077_003:0236c13": "全身。末法中一字&#x546A;經云。吾滅度之後。變身作此&#x546A;",
    "X59n1077_003:0236c14": "等。即是他力門(彼佛頂疏云。菩薩行門。隨行則具。今不行而備。&#x76D6;神&#x546A;之力云云。然實與",
    "X59n1077_003:0236c15": "持&#x546A;者之力。合而言之。故云密具自他二力)。又諸經說。真言行者現世",
    "X59n1077_003:0236c16": "能成無上菩提。故樓閣經云。我於無量俱胝百千劫。",
    "X59n1077_003:0236c17": "難行苦行。猶不得菩提。由纔聞陀羅尼故。加行相應。",
    "X59n1077_003:0236c18": "便成正覺。又神變疏。判陀羅尼。為大不思議成佛神",
    "X59n1077_003:0236c19": "通乘。謂依餘門成佛。如乘羊馬行千里程。經久方到。",
    "X59n1077_003:0236c20": "依陀羅尼門成佛。如乘神通行千里程。舉意便到。所",
    "X59n1077_003:0236c21": "至處雖無異。所乘法有遲疾也。又餘門成佛。如磨黃",
    "X59n1077_003:0236c22": "石。取如意珠。依真言門成佛。如神通力。取如意珠。又",
    "X59n1077_003:0236c23": "云。如餘菩薩。為求菩提。雖難行苦行。如救頭燃。經無",
    "X59n1077_003:0236c24": "量劫。尚不能得。如是成就真言行者。不虧法則。只於",
    "X59n1077_003:0237a01": "此生得菩提也。",
    "X59n1077_003:0237a02": "[0237a02] 又觀音有六字大明陀羅尼。一切如來皆不知其所",
    "X59n1077_003:0237a03": "得之處。因位菩薩云何得知。乃至說蓮華上佛成佛",
    "X59n1077_003:0237a04": "竟。方經歷諸佛。求此六字大明等。問曰。佛具一切智。",
    "X59n1077_003:0237a05": "豈不知得陀羅尼也。答有三義。一者表此陀羅尼最",
    "X59n1077_003:0237a06": "勝最深。令人生於尊重。所以言佛不知而自求之。二",
    "X59n1077_003:0237a07": "者謂權教中佛不能知得圓宗密&#x546A;。如小乘極果不",
    "X59n1077_003:0237a08": "能知得大乘深法。三者密宗神&#x546A;。即體便是圓圓果",
    "X59n1077_003:0237a09": "海。故佛不得。今六字大明准提神&#x546A;。即體便是圓圓",
    "X59n1077_003:0237a10": "果海也。故神變鈔云。金剛手方可探其賾。蓮華眼始",
    "X59n1077_003:0237a11": "能窺其奧。問曰。何以凡夫而得持誦。答云。今密教中",
    "X59n1077_003:0237a12": "說。以真言不思議力。令凡夫三業。同如來三業。而得",
    "X59n1077_003:0237a13": "持誦 問曰。上說密部包廣包深難思難議。未審此",
    "X59n1077_003:0237a14": "法被何根器。答云。真言既有五教不同。根器亦乃五",
    "X59n1077_003:0237a15": "種各異。五教中陀羅尼。各總被當教內上中下三根",
    "X59n1077_003:0237a16": "也。故曼荼羅疏中亦說。陀羅尼通被勝劣諸根 又",
    "X59n1077_003:0237a17": "云。一切真言更無勝劣。皆是毗盧遮那大不思議秘",
    "X59n1077_003:0237a18": "密心印(一代教中。乃至鬼神所說真言。皆是毗盧遮那如來欲普門益生。全體變作彼鬼神類。而",
    "X59n1077_003:0237a19": "說真言。非實鬼神能說真言。餘類皆爾)。一切陀羅尼皆被不思議圓根。",
    "X59n1077_003:0237a20": "故佛頂頌云。神通勝化不思議。陀羅尼門最第一。今",
    "X59n1077_003:0237a21": "有未曾鑽仰密教者。多云陀羅尼藏唯被下根。斯言",
    "X59n1077_003:0237a22": "甚謬。且諸經中。說陀羅尼或名最上乘。或名無上乘。",
    "X59n1077_003:0237a23": "或名金剛乘。或名不思議乘。豈可唯被下根耶。故清",
    "X59n1077_003:0237a24": "涼云。以淺為深。有符理之得。以深為淺。有謗法之愆。",
    "X59n1077_003:0237b01": "冀諸學者。切宜留心。不得固執先聞。而生輕忽。已上",
    "X59n1077_003:0237b02": "密教。",
    "X59n1077_003:0237b03": "[0237b03] 按密教中。但標持誦儀軌。即具觀行。所謂三密相",
    "X59n1077_003:0237b04": "應。非有二法也。為有口誦而心不誦者。故立觀行。",
    "X59n1077_003:0237b05": "此云口誦。便是真行。不假備通教典。當知密&#x546A;有",
    "X59n1077_003:0237b06": "不思議神力。被不思議圓根。前云隨觀梵書一字。",
    "X59n1077_003:0237b07": "即具帝網無盡之行門。今可云隨誦真言一週。即",
    "X59n1077_003:0237b08": "入毗盧難思之法界。深淺獲益。性德無殊。未可執",
    "X59n1077_003:0237b09": "此而議彼也。若是出世高流。決當刻期修證。古有",
    "X59n1077_003:0237b10": "定散之判(持誦為散善。修觀為定善)。與其散也。寧定口誦。必貴",
    "X59n1077_003:0237b11": "於心。惟今計難易之分。先其難。然後易。九仞毋虧",
    "X59n1077_003:0237b12": "於一簣○咄請如是觀。不是幾番寒徹髮。怎得梅",
    "X59n1077_003:0237b13": "花撲鼻香。",
    "X59n1077_003:0237b14": "密&#x546A;利益",
    "X59n1077_003:0237b15": "[0237b15] (為人多不知密教勝深。故此讚揚。用警未聞。若實一向捨顯讚密。亦非通人。華嚴經云。受一非餘魔所攝",
    "X59n1077_003:0237b16": "持。勸諸後學。若顯若密。或性或相。行則任在一門。信須圓通無礙。以下皆說准提陀羅尼功德也)。",
    "X59n1077_003:0237b17": "[0237b17] 葉衣觀自在菩薩經云。陀羅尼能除一切有情災禍。",
    "X59n1077_003:0237b18": "疾疫饑饉。劫賊刀兵。水旱不調。星宿失度。亦能增長",
    "X59n1077_003:0237b19": "福德。國界豐盛。人民安樂。國王男女皆得長壽。又蘇",
    "X59n1077_003:0237b20": "婆呼童子經云。離真言外。更無別法。能與眾生樂者。",
    "X59n1077_003:0237b21": "廣如諸陀羅尼經說 菩提場莊嚴陀羅尼經最勝",
    "X59n1077_003:0237b22": "總持經等皆說。若書寫陀羅尼。置佛像中。塔中杵中。",
    "X59n1077_003:0237b23": "或書在幢上。堂殿上。或紙素竹帛上。或樺皮牆壁板",
    "X59n1077_003:0237b24": "木等上。有眾生得&#x89A9;視者。或身手觸者。或影中過者。",
    "X59n1077_003:0237c01": "或真言字上塵飄在身者。又或書之戴在頂上者。身",
    "X59n1077_003:0237c02": "上者衣中者。或書之幡上。若風吹幡。動其幡。所指處",
    "X59n1077_003:0237c03": "眾生。或書鐘鼓鈴鐸螺鈸等出聲物上。有聞聲者。此",
    "X59n1077_003:0237c04": "上來所說諸眾生等。縱有五無間之罪。諸佛不懺之",
    "X59n1077_003:0237c05": "業。悉皆滅盡。來世生諸佛國。何況親持誦者。故昔人",
    "X59n1077_003:0237c06": "云。五無間之極罪。應念雲消。十惡業之巨愆。纔聞霧",
    "X59n1077_003:0237c07": "散。又隨求頌云。縱犯波羅十惡罪。煞阿羅漢及尊親。",
    "X59n1077_003:0237c08": "五逆根本七無遮。應念隨聲&#x7ADD;消滅。真言聖力功無",
    "X59n1077_003:0237c09": "量。故我稱讚不思議 又無垢淨光經尊勝經等皆",
    "X59n1077_003:0237c10": "說。若亡人廣造惡業。死墮三塗。真言行者即稱亡人",
    "X59n1077_003:0237c11": "名字。專心誦&#x546A;。亡者應時。得離惡趣。生於天上。又以",
    "X59n1077_003:0237c12": "真言&#x546A;土砂或蓮華。散亡者墓上屍上。亡者即得生",
    "X59n1077_003:0237c13": "於諸佛淨土。又亡人衣物。或身分骨肉等。得持&#x546A;人",
    "X59n1077_003:0237c14": "影所&#x668E;著。亦得生諸佛國。又書陀羅尼。置亡人骨上",
    "X59n1077_003:0237c15": "屍上。亡人即得生於天宮。故先哲云。塵飄影爍。神翫",
    "X59n1077_003:0237c16": "天宮。土散水霑。識分惡趣 問曰。亡人造業既成。已",
    "X59n1077_003:0237c17": "墮三塗之中。云何真言行者。或稱亡人名字。或&#x546A;土",
    "X59n1077_003:0237c18": "砂置屍塚上。便令亡人轉惡道苦。得佛國樂耶。非唯",
    "X59n1077_003:0237c19": "俗士懷疑。兼乃緇流難信。答云。智者以譬喻得解。今",
    "X59n1077_003:0237c20": "舉喻況之。如世禁&#x546A;之人。禁火不燒。禁刀不斫。禁&#x8675;",
    "X59n1077_003:0237c21": "不螫。尚能變有毒而作無毒。豈況如來神&#x546A;。不能改",
    "X59n1077_003:0237c22": "苦得樂耶。又如列子。書說師文善彈琴。正當春時而",
    "X59n1077_003:0237c23": "叩商絃。以召南呂。涼風總至。草木成實(商金音屬秋。南呂八月律。",
    "X59n1077_003:0237c24": "由得秋氣。草木成實)。正秋而叩角絃。以激夾鍾。涼風徐迴。草木",
    "X59n1077_003:0238a01": "發榮(角木音屬春。夾鐘二月律。由得春氣。草木榮華)。當夏而叩羽絃。以召黃",
    "X59n1077_003:0238a02": "鐘。霜雪交下。川池暴凍(羽水音屬冬。黃鐘十一月律。得冬氣故。凝陰冰凍)。及",
    "X59n1077_003:0238a03": "冬而叩徵絃。以激蕤賓。陽光熾烈。堅冰立散(徵火音屬夏。蕤",
    "X59n1077_003:0238a04": "賓五月律。得夏氣故。堅冰消散)。此是世間彈琴之術。尚能變秋作春。",
    "X59n1077_003:0238a05": "更冬為夏。況如來大不思議神&#x546A;。豈不能改惡道苦",
    "X59n1077_003:0238a06": "得佛國樂耶。又莊子云。六合之外。聖人存而不論。華",
    "X59n1077_003:0238a07": "嚴經說。十地菩薩一舉足量智功德。九地菩薩不能",
    "X59n1077_003:0238a08": "知。況我如來是諸聖中王。所有秘密心印。豈可以凡",
    "X59n1077_003:0238a09": "夫妄情而欲籌量者哉。其猶井坎之魚。爭知東海之",
    "X59n1077_003:0238a10": "深廣也。確宜諦而信之。故觀世音菩薩秘密藏神&#x546A;",
    "X59n1077_003:0238a11": "經云。若有受持神&#x546A;之者。凡有所作。必得成就。唯須",
    "X59n1077_003:0238a12": "深信。不得生疑 又六字陀羅尼經普賢陀羅尼經",
    "X59n1077_003:0238a13": "等皆說。真言行人能除種種身心病苦。或四大種種",
    "X59n1077_003:0238a14": "病。或五臟種種病。或鬼神所作種種病。或宿業所感",
    "X59n1077_003:0238a15": "種種病。如是等病。以神&#x546A;不思議力。悉能除愈。又一",
    "X59n1077_003:0238a16": "切貪嗔癡心病自然消滅。故白傘蓋陀羅尼經云。若",
    "X59n1077_003:0238a17": "有宿習貪心等。不能除滅。應當一心誦我神&#x546A;。如摩",
    "X59n1077_003:0238a18": "登伽女與阿難。是曩劫恩愛。以我&#x546A;力。愛心永斷。成",
    "X59n1077_003:0238a19": "阿羅漢。彼是婬女。無心修行。神&#x546A;冥資。速證無學。何",
    "X59n1077_003:0238a20": "況本心求菩提者。又大悲經云。志心稱念陀羅尼。婬",
    "X59n1077_003:0238a21": "欲火滅邪心除 又如意輪等諸陀羅尼經說。真言",
    "X59n1077_003:0238a22": "行人現能增長一切福慧。凡所出言。人皆信受。所用",
    "X59n1077_003:0238a23": "衣物財寶等。舉意從心。能令五百由旬內人天鬼神。",
    "X59n1077_003:0238a24": "盡來歸仰。又自然通曉一經切律論。并世間典籍。或",
    "X59n1077_003:0238b01": "得總持不忘。日記千頌。故大佛頂經云。若讀若誦陀",
    "X59n1077_003:0238b02": "羅尼者。此諸眾生。縱其自身不作福業。十方如來所",
    "X59n1077_003:0238b03": "有功德。悉與此人。又云。若持神&#x546A;。不生疑悔。是善男",
    "X59n1077_003:0238b04": "子。於此父母所生之身。不得心通。十方諸佛。便為妄",
    "X59n1077_003:0238b05": "語。又云。未精進者令得精進。無智慧者令得智慧等。",
    "X59n1077_003:0238b06": "如世間藥餌。尚能令人去除睡眠。增長精神。豈況神",
    "X59n1077_003:0238b07": "&#x546A;不生智慧耶 問曰。諸佛本意令斷貪嗔等。何&#x5374;",
    "X59n1077_003:0238b08": "令人起貪心。求世事名利等耶。答云。諸佛有不思議",
    "X59n1077_003:0238b09": "度生方便。謂有不肯真求菩提。且隨其所樂。令持&#x546A;",
    "X59n1077_003:0238b10": "求之。由神&#x546A;不思議力。所求之事盡得遂心。一切罪",
    "X59n1077_003:0238b11": "業亦得消滅。自然超凡入聖。如小兒有病不肯服藥。",
    "X59n1077_003:0238b12": "被有智醫人塗在母乳。其小兒本食母乳。不覺服著",
    "X59n1077_003:0238b13": "良藥。除&#x5374;病苦。故&#x7F82;索心&#x546A;經云。若有眾生。設以諂",
    "X59n1077_003:0238b14": "曲。為求富貴名利等。得聞此&#x546A;。彼諸眾生。生生處處",
    "X59n1077_003:0238b15": "成就智慧福聚之香。真言境界不可思議也。",
    "X59n1077_003:0238b16": "密&#x546A;護持",
    "X59n1077_003:0238b17": "[0238b17] 又末法中一字&#x546A;等諸陀羅尼經說。持&#x546A;者於四方",
    "X59n1077_003:0238b18": "向五百驛內。諸惡星曜鬼神天魔等。盡皆馳散而去。",
    "X59n1077_003:0238b19": "有發善心守護者不去。若有故爾不去作障礙者。便",
    "X59n1077_003:0238b20": "令頭破百分。身心粉碎。由是行者無諸魔障。得至菩",
    "X59n1077_003:0238b21": "提 問曰。有人言持&#x546A;者。能惹魔障。今何&#x5374;說能離",
    "X59n1077_003:0238b22": "魔障。答曰。此是閭巷之談。聖教無文。今密部諸經皆",
    "X59n1077_003:0238b23": "說。陀羅尼能離魔障。且置勿論。如顯教法華經中。恐",
    "X59n1077_003:0238b24": "有講誦修習法華者。有魔障起。故說陀羅尼品。令除",
    "X59n1077_003:0238c01": "惡魔。故彼經云。若不順我&#x546A;。惱亂說法者。頭破作七",
    "X59n1077_003:0238c02": "分。如阿梨樹枝。又釋摩訶衍論。令坐禪人須得誦&#x546A;",
    "X59n1077_003:0238c03": "除魔。又止觀云。若諸魔障。惱亂坐禪行者。當誦大乘",
    "X59n1077_003:0238c04": "方等教中諸治魔&#x546A;。若出禪時。亦當誦&#x546A;。又金光明",
    "X59n1077_003:0238c05": "經說十地菩薩尚以&#x546A;護持。何況凡夫。故首楞嚴經",
    "X59n1077_003:0238c06": "云。若不持&#x546A;而坐道場。令其身心遠諸魔事。無有是",
    "X59n1077_003:0238c07": "處。又云。末世眾生樂修三昧。恐同邪魔。應當勸令持",
    "X59n1077_003:0238c08": "戒神&#x546A;。若未能誦。寫於禪室。或戴身上。一切諸魔。所",
    "X59n1077_003:0238c09": "不能動 又諸經說。真言行者四威儀中。有無量天",
    "X59n1077_003:0238c10": "龍八部諸金剛眾。常守護之。故廣大圓滿無礙大悲",
    "X59n1077_003:0238c11": "心陀羅尼經云。誦持陀羅尼者。是無畏藏。龍天善神",
    "X59n1077_003:0238c12": "常護持故。又云。若能如法誦&#x546A;。即有一切善神龍王",
    "X59n1077_003:0238c13": "金剛密跡。常隨衛護。不離其側。如護眼睛。如護己命。",
    "X59n1077_003:0238c14": "又持&#x546A;者。若在空山曠野。獨宿孤眠。是諸善神番代",
    "X59n1077_003:0238c15": "宿衛。辟除災障。若在深山。迷失道路。善神龍王化作",
    "X59n1077_003:0238c16": "善人。示其正道。若逢賊陣。被他抄掠。墮落他國。善神",
    "X59n1077_003:0238c17": "龍王接還本土。若在山林曠野乏少。水火龍王護故",
    "X59n1077_003:0238c18": "化出水火。故彼頌云。龍王眾聖同慈護。百千三昧頓",
    "X59n1077_003:0238c19": "薰修。又大佛頂陀羅尼經說。設有眾生。於散亂心。口",
    "X59n1077_003:0238c20": "持神&#x546A;。常有八萬四千那由恒河沙俱胝金剛藏王",
    "X59n1077_003:0238c21": "菩薩種族。一一皆有諸金剛眾。而為眷屬。晝夜常隨。",
    "X59n1077_003:0238c22": "侍衛此人。縱令魔王求其方便。終不可得。諸小鬼神",
    "X59n1077_003:0238c23": "去此善人十由旬外。若魔眷屬欲來侵擾是善人者。",
    "X59n1077_003:0238c24": "諸金剛眾而以寶杵損碎其首。猶如微塵。恒令此人",
    "X59n1077_003:0239a01": "所作如願。故彼頌云。八萬四千金剛眾。行住坐臥每",
    "X59n1077_003:0239a02": "隨身。密部諸經廣說。護持誦&#x546A;之人。凡有所作。必得",
    "X59n1077_003:0239a03": "成就。唯須深信。不得生疑。",
    "X59n1077_003:0239a04": "[0239a04] 按密&#x546A;護持等。姑就其一節言之。言密而顯可知",
    "X59n1077_003:0239a05": "也。言釋而三教可知也。先師塘南先生&#x751E;言。戒德",
    "X59n1077_003:0239a06": "之嚴。鬼神所欽。因舉一先輩素不入婬房酒肆。偶",
    "X59n1077_003:0239a07": "宿舟中。友人欲毀其戒。乃佯為雅集之所。故邀而",
    "X59n1077_003:0239a08": "留之。夜深呼妓者。為侑觴先輩。乃覺即趨出。不避",
    "X59n1077_003:0239a09": "險闇。俄有持燈者曰。我往舟去。先輩隨之。將及舟",
    "X59n1077_003:0239a10": "欲涉水。持燈者曰。我&#x96A3;舟也。順便負過比上舟。持",
    "X59n1077_003:0239a11": "燈者不見。聞者驚歎。此未持密&#x546A;。而護持亦若是",
    "X59n1077_003:0239a12": "矣。吾乃知顯密二修不離心觀心觀者。即康誥所",
    "X59n1077_003:0239a13": "謂顧諟天之明命也。明命固萬靈之所必欽。而何",
    "X59n1077_003:0239a14": "顯與密之分耶。有問近溪先生曰。我聞先生論。天",
    "X59n1077_003:0239a15": "命之謂性。見得隨處。皆天豈不暢快。先生曰。天命",
    "X59n1077_003:0239a16": "所在。即生死禍福之所在也。不知悚然生些懼怕。",
    "X59n1077_003:0239a17": "&#x5374;更侈然。謂可順適。則天命一言。反作汝之狂藥",
    "X59n1077_003:0239a18": "矣。世多豁達空故。先生指點人心。以日用現前為",
    "X59n1077_003:0239a19": "真機。即以敬畏天命為實德。其言曰。大出自天。機",
    "X59n1077_003:0239a20": "原自統。博本平地。命亦自純。至矣至矣。聖狂危微。",
    "X59n1077_003:0239a21": "判在於此。我輩不可不知所以護持之理。",
    "X59n1077_003:0239a22": "淨業圓修說",
    "X59n1077_003:0239a23": "[0239a23] 觀無量壽佛經說。三輩往生。皆云發菩提心。至上品",
    "X59n1077_003:0239a24": "上生章。則云發三種心。謂至誠心。深心。迴向發願心",
    "X59n1077_003:0239b01": "也。妙宗引起信釋云。一者直心。正念真如故。二者深",
    "X59n1077_003:0239b02": "心。樂集一切善行故。三者大悲心。欲拔一切眾生苦",
    "X59n1077_003:0239b03": "故。夫至誠心固。即所謂直心也。何者正念真如。無&#x8B1F;",
    "X59n1077_003:0239b04": "曲故。無巧偽故。然則至誠即是菩提。菩提無生。而何",
    "X59n1077_003:0239b05": "以言往生。又何以分淨分穢。而必西方之生也。曰菩",
    "X59n1077_003:0239b06": "提無生而無不生。方便分別。實無分別。約化儀而定。",
    "X59n1077_003:0239b07": "向順。實相以無方其為一。真無礙法界一也。如普賢",
    "X59n1077_003:0239b08": "行願云。一塵中有塵數剎。一一剎有難思佛。此不思",
    "X59n1077_003:0239b09": "議境界。豈容有淨穢之分。而云面見彼佛阿彌陀。即",
    "X59n1077_003:0239b10": "得往生安樂剎。此不思議清淨解脫。又何&#x751E;以往生",
    "X59n1077_003:0239b11": "為礙耶。當知毗盧法界不隔毫端。常寂光土不離當",
    "X59n1077_003:0239b12": "念。全彼全此。無有障礙。集諸善行。窮未來際。即深心",
    "X59n1077_003:0239b13": "也。廣度眾生。滿菩提願。即迴向發願心也。准提圓宗",
    "X59n1077_003:0239b14": "含攝六度萬行。一一觀門與此相合。所當圓修者此",
    "X59n1077_003:0239b15": "也 或疑十六觀經。初標落日懸鼓。惟念西方。准提",
    "X59n1077_003:0239b16": "&#x546A;。鏡面東朝月。東西相違。不知白月東昇。但取其圓",
    "X59n1077_003:0239b17": "明表背塵合覺之智。紅日西墜。則指其方向。標安養",
    "X59n1077_003:0239b18": "極樂之歸。若達法界。一心則圓融。不礙行布。皆即菩",
    "X59n1077_003:0239b19": "提道場也 彌陀經言。若人念佛。臨命終時。必生西",
    "X59n1077_003:0239b20": "方。又觀經云。念佛之人生西方者。蓮分九品。蓋此念",
    "X59n1077_003:0239b21": "佛法門。不論男女僧俗。不論賢愚貴賤。但一心念佛。",
    "X59n1077_003:0239b22": "隨其功行大小。九品往生。顯密心要驗成行相。持&#x546A;",
    "X59n1077_003:0239b23": "之人亦分九品。上品成就三密。變成三身。只於此生",
    "X59n1077_003:0239b24": "得證無上菩提之果。夫念佛念&#x546A;。同一念也。觀佛觀",
    "X59n1077_003:0239c01": "字。同一觀也。所貴一心不亂。福慧雙修。世出世間成",
    "X59n1077_003:0239c02": "就白法功德。其於淨土。決定往生。前觀行五門中。如",
    "X59n1077_003:0239c03": "禮拜供養。是福邊事。懺悔發願持誦。是慧邊事。若先",
    "X59n1077_003:0239c04": "悟毗盧法界後。修普賢行海。則一切所修。皆即稱性。",
    "X59n1077_003:0239c05": "成就慧身。更無差別也。儒者重智。故有水母無蝦之",
    "X59n1077_003:0239c06": "喻。釋門亦重智。故有目足交資之譚。要未有舍悟。而",
    "X59n1077_003:0239c07": "言修者准提重般若(前說准提菩薩三目第九手持般若經卷。即重金剛智慧意也)。",
    "X59n1077_003:0239c08": "西方表金剛。意旨可知。",
    "X59n1077_003:0239c09": "淨業正願",
    "X59n1077_003:0239c10": "[0239c10] 理由智導行。由願興行願得均理智兼備。故證此三",
    "X59n1077_003:0239c11": "昧。以願為根本也。夫願者樂也欲也。欲生西方淨土。",
    "X59n1077_003:0239c12": "樂見阿彌陀佛。必須發願。如無願心。則善根沉沒。華",
    "X59n1077_003:0239c13": "嚴經云。不發大願。是為魔事。所以普賢廣無邊願海",
    "X59n1077_003:0239c14": "彌陀有六八願門。是知十方諸佛。上古先賢。皆因願",
    "X59n1077_003:0239c15": "力而得成就菩提。故云法門廣大。無願不從。又懺云。",
    "X59n1077_003:0239c16": "眾生無邊誓願度。煩惱無盡誓願斷。法門無量誓願",
    "X59n1077_003:0239c17": "學。佛道無上誓願成。此則謂之四弘誓願。故我慈照",
    "X59n1077_003:0239c18": "集懺。恐人著性迷理。乃云。自性眾生誓願度。自性煩",
    "X59n1077_003:0239c19": "惱誓願斷。自性法門誓願學。自性佛道誓願成。此四",
    "X59n1077_003:0239c20": "句直明真。理欲令一切人於自性中。度了一切妄念",
    "X59n1077_003:0239c21": "眾生。所謂邪迷雜想。貪癡嫉妒。嗔恚惡毒等心故。令",
    "X59n1077_003:0239c22": "發大誓願自性自度也。又於自性中。斷除一切煩惱。",
    "X59n1077_003:0239c23": "所謂塵勞業識。邪思惡念。猶如浮雲。障覆自性。光明",
    "X59n1077_003:0239c24": "不現。故令發大誓願。自斷除之。永不令起。又於自性",
    "X59n1077_003:0240a01": "中。修學一切法門。所謂念佛三昧悲智行願無量法",
    "X59n1077_003:0240a02": "門故。令發大誓願。自悟自修。常無退失。直至菩提。不",
    "X59n1077_003:0240a03": "以得少為足。又於自性中。自信有佛。發大誓願。常自",
    "X59n1077_003:0240a04": "觀照。自願成佛菩提。此乃慈照老婆心切明明。與後",
    "X59n1077_003:0240a05": "人開了一個門戶。只要你諸人。自信自肯。從這裏入",
    "X59n1077_003:0240a06": "頭悟自性。彌陀達唯心淨土。入諸佛境界。成就無上",
    "X59n1077_003:0240a07": "菩提。嗟乎世之善人。不知此意。向外別求。何異持神",
    "X59n1077_003:0240a08": "珠而巡乞也。",
    "X59n1077_003:0240a09": "[0240a09] 慈照云。有行無願。其行必孤。有願無行。其願必&#x8657;。無",
    "X59n1077_003:0240a10": "行無願。空住閻浮。有行有願。直入無為。此乃佛祖修",
    "X59n1077_003:0240a11": "淨業之根本也。備觀今時。信人皈依佛會。或為病苦",
    "X59n1077_003:0240a12": "而發心。或為報親而舉意。或為保扶家宅。或為怖罪",
    "X59n1077_003:0240a13": "持齋。雖有信心。而無行願。雖云念佛不達本根。凡修",
    "X59n1077_003:0240a14": "善緣皆為了還。心願罕有。為自己生死發心念佛。求",
    "X59n1077_003:0240a15": "生淨土者。往往香燭道場祝願迴向之辭。皆是表獻",
    "X59n1077_003:0240a16": "神明消災延壽而已。故與經懺本意相違。不合諸佛",
    "X59n1077_003:0240a17": "本願。縱使一生修誦。不明理趣。錯用工夫。是謂終日",
    "X59n1077_003:0240a18": "數他寶。自無半錢分也。",
    "X59n1077_003:0240a19": "[0240a19] 今持准提發願者。或為成就世緣。亦不相妨。但要",
    "X59n1077_003:0240a20": "歸於正願。所謂淨業圓修者此也。",
    "X59n1077_003:0240a21": "發菩提願",
    "X59n1077_003:0240a22": "[0240a22] 無上佛果名曰菩提。若發此心。決定成佛。淨行法門",
    "X59n1077_003:0240a23": "曰。凡修淨土。須善發心。若為自己。厭五濁。忻九品。則",
    "X59n1077_003:0240a24": "違菩提心。是聲聞行。不應發也。若為眾生。起大悲心。",
    "X59n1077_003:0240b01": "求生彼國。希速成就。道力神通&#x5FA7;歷十方。救度一切",
    "X59n1077_003:0240b02": "令共成佛。則順菩提心。是菩薩行。應當發也。今勸淨",
    "X59n1077_003:0240b03": "業高流。凡欲利己利他。須是發心立志。應於三寶前。",
    "X59n1077_003:0240b04": "虔奉香花。志心發願。云南無佛南無法南無僧。弟子",
    "X59n1077_003:0240b05": "某從於今日。發此大心。不為自求人天福報。緣覺聲",
    "X59n1077_003:0240b06": "聞乃至權乘諸位菩薩。唯依最上乘法。發菩提心。願",
    "X59n1077_003:0240b07": "與現生父母。及多生父母。法界眾生。一切冤親。同生",
    "X59n1077_003:0240b08": "淨土。皆得不退轉。於阿耨多羅三藐三菩提。如是三",
    "X59n1077_003:0240b09": "說。此心時時要發。日日常然。所以善財一生證果。龍",
    "X59n1077_003:0240b10": "女八歲成佛。地獄發心。頓超十地。沙彌發意。已越二",
    "X59n1077_003:0240b11": "乘。可謂一氣回元運。恩沾萬物深矣。",
    "X59n1077_003:0240b12": "[0240b12] 三種淨業。第三發菩提心者。疏中標為大乘不共之",
    "X59n1077_003:0240b13": "業。謂不同凡夫二乘之所發心也。蓋無上正覺。名曰",
    "X59n1077_003:0240b14": "菩提。是諸佛究竟之果德。眾生本源之佛性。修大乘",
    "X59n1077_003:0240b15": "者。依圓頓無作四諦發自性。四弘誓是。謂發菩提心。",
    "X59n1077_003:0240b16": "乃眾行之首。履道之初。終始該羅。不可暫廢。華嚴經",
    "X59n1077_003:0240b17": "云。菩提心者。猶如種子能生一切諸佛法故。菩提心",
    "X59n1077_003:0240b18": "者。猶如良田能長。眾生白淨法故。菩提心者。猶如大",
    "X59n1077_003:0240b19": "地能持一切諸世間故。菩提心者。猶如淨水能洗一",
    "X59n1077_003:0240b20": "切煩惱垢故。菩提心者。猶如大風普於世間無所礙",
    "X59n1077_003:0240b21": "故。菩提心者。猶如盛火能燒世間諸見薪故。問菩提",
    "X59n1077_003:0240b22": "理本性自周圓。何假發心故興妄念。答般若經云。若",
    "X59n1077_003:0240b23": "菩薩知心性即是菩提。而能發起大菩提心。是名菩",
    "X59n1077_003:0240b24": "薩。又上首菩薩云。吾於無所求中。而故求之。知一切",
    "X59n1077_003:0240c01": "法皆無所發。而發菩提心。所證真如。如外無智。能發",
    "X59n1077_003:0240c02": "妙智。智外無如。雙照雙遮。不存不泯。不二而二。理智",
    "X59n1077_003:0240c03": "自分。二而不二。能所俱寂。",
    "X59n1077_003:0240c04": "六度萬行齊修",
    "X59n1077_003:0240c05": "[0240c05] 六度者。布施持戒忍辱精進禪定智慧。六波羅蜜也。",
    "X59n1077_003:0240c06": "若念佛人專修三昧。學出世間。須達乎至善。要知六",
    "X59n1077_003:0240c07": "度萬行不出一心。於一心中。一切法俱備。如浴大海",
    "X59n1077_003:0240c08": "已用諸河水也。如萬種香為丸。若燒一丸。具足眾味。",
    "X59n1077_003:0240c09": "如人取寶獲如意珠王。一切眾寶出生無盡也。何以",
    "X59n1077_003:0240c10": "知其然。執持一句阿彌陀佛。故得三昧。一念之中。與",
    "X59n1077_003:0240c11": "理相應。諸法現前。六度萬行皆悉具足。布施則心無",
    "X59n1077_003:0240c12": "染著。持戒則不起妄緣。忍辱則能所俱忘。精進則心",
    "X59n1077_003:0240c13": "無所間斷。禪定則動靜俱寂。智慧則不立絲毫。乃一",
    "X59n1077_003:0240c14": "度之中出無量度。度度之內。如帝網羅。但知一心本",
    "X59n1077_003:0240c15": "空自然。萬行具足。是故八萬四千法門。八萬四千智",
    "X59n1077_003:0240c16": "慧。八萬四千功德。皆從一念。念佛心中出生也。華嚴",
    "X59n1077_003:0240c17": "經賢首菩薩言。佛子。於一切時中。善用其心。則獲一",
    "X59n1077_003:0240c18": "切勝妙功德。可謂一性圓通一切性。一法&#x5FA7;合一切",
    "X59n1077_003:0240c19": "法。",
    "X59n1077_003:0240c20": "[0240c20] 按念佛三昧真言三昧。持誦不同。其為萬行圓修",
    "X59n1077_003:0240c21": "一也。",
    "X59n1077_003:0240c22": "決生淨土",
    "X59n1077_003:0240c23": "[0240c23] 或問今見世人念佛者。多生西方。成佛者少。何也。答",
    "X59n1077_003:0240c24": "此有三故。一者口雖念佛。心中不善。以此不得往生。",
    "X59n1077_003:0241a01": "奉勸世人。既是念佛。便要依佛所說。積德修福。要孝",
    "X59n1077_003:0241a02": "順父母。要忠事君王。要兄弟相愛。要夫婦相敬。要至",
    "X59n1077_003:0241a03": "誠信實。要柔和忍耐。要公平正直。要陰&#x96B2;方便。要慈",
    "X59n1077_003:0241a04": "愍一切。不殺害生命。不凌辱下人。不欺壓小民。但有",
    "X59n1077_003:0241a05": "不好心起。著力念佛。定要念退。這不好心。如此纔是",
    "X59n1077_003:0241a06": "念佛的人。定得成佛。二者口雖念佛。心中胡思亂想。",
    "X59n1077_003:0241a07": "以此不得往生。奉勸世人。念佛之時。按定心猿意馬。",
    "X59n1077_003:0241a08": "字字分明。心心照管。如親在西方。面對彌陀。不敢散",
    "X59n1077_003:0241a09": "亂。如此纔是念佛的人。定得成佛。三者口雖念佛。心",
    "X59n1077_003:0241a10": "中只願來生富貴。或說我等凡夫料得西方。無有我",
    "X59n1077_003:0241a11": "分。止圖來世。不失人身。此則不合佛心。佛指引你生",
    "X59n1077_003:0241a12": "西方。你&#x5374;自不願生。以此不得往生。奉勸世人。凡念",
    "X59n1077_003:0241a13": "佛者。決意求生西方。休得疑惑。且如天宮富貴福盡",
    "X59n1077_003:0241a14": "也。要墮落。何況人間富貴。能有幾時。若說你是凡夫。",
    "X59n1077_003:0241a15": "西方無分。則聖賢都是凡夫。做安知你。不生西方也",
    "X59n1077_003:0241a16": "便可發廣大心。立堅固志。誓願往生。見佛聞法。得無",
    "X59n1077_003:0241a17": "上果。廣度眾生。如此纔是念佛的人。定得成佛。",
    "X59n1077_003:0241a18": "[0241a18] 真信修行之士端的。是要生西方極樂世界。專意一",
    "X59n1077_003:0241a19": "念持一句阿彌陀佛。只此一念是我本師。只此一念",
    "X59n1077_003:0241a20": "即是化佛。只此一念是破地獄之猛將。只此一念是",
    "X59n1077_003:0241a21": "斬群邪之寶&#x5292;。只此一念是開黑暗之明燈。只此一",
    "X59n1077_003:0241a22": "念是度苦海之大船。只此一念是脫生死之良方。只",
    "X59n1077_003:0241a23": "此一念是出三界之徑路。只此一念是本性彌陀。只",
    "X59n1077_003:0241a24": "此一念達唯心淨土。但要記得這一句阿彌陀佛在",
    "X59n1077_003:0241b01": "念。莫教失落。念念常現前。念念不離心無事也。如是",
    "X59n1077_003:0241b02": "念有事也。如是念安樂也。如是念病苦也。如是念生",
    "X59n1077_003:0241b03": "也。如是念死也。如是念如是一念。分明不昧。又何必",
    "X59n1077_003:0241b04": "問人。覓歸程乎。可謂行船盡在把梢人達者同遊涅",
    "X59n1077_003:0241b05": "槃路。",
    "X59n1077_003:0241b06": "普賢願王得生極樂",
    "X59n1077_003:0241b07": "[0241b07] 華嚴經行願品普賢菩薩。於逝多林末會。發十大願",
    "X59n1077_003:0241b08": "王。其一一願皆云&#x8657;空界盡眾生界盡。我此大願無",
    "X59n1077_003:0241b09": "有窮盡。是人臨命終時。最後剎那。一切諸根悉皆散",
    "X59n1077_003:0241b10": "壞。一切威勢悉皆散失。輔相大臣。宮殿內外。象馬車",
    "X59n1077_003:0241b11": "乘。珍寶伏藏。無復相隨。唯此願王不相離捨。於一切",
    "X59n1077_003:0241b12": "時。引導其前。一剎那中。即得往生極樂世界。到已即",
    "X59n1077_003:0241b13": "見阿彌陀佛。其人自見生蓮花中。蒙佛授記。得授記",
    "X59n1077_003:0241b14": "已。經無數劫。普於十方不可說不可說世界。以智慧",
    "X59n1077_003:0241b15": "力。隨眾生心而為利益。乃至能於煩惱大苦海中。拔",
    "X59n1077_003:0241b16": "濟眾生。令其出離。皆得往生極樂世界。貞元疏云。問",
    "X59n1077_003:0241b17": "不求生華藏期生極樂何耶。答有四意。一者有緣故。",
    "X59n1077_003:0241b18": "二欲使眾生歸憑情一故。三不離華藏故。四即本師",
    "X59n1077_003:0241b19": "故。行願鈔曰。有緣者彌陀願重。偏接娑婆人也。歸憑",
    "X59n1077_003:0241b20": "情一者。若聞十方皆妙。彼此融通。則初心茫茫。無所",
    "X59n1077_003:0241b21": "依託。故方便引之。不離華藏者。極樂去此。但十萬億",
    "X59n1077_003:0241b22": "佛土。華藏中所有佛剎。皆微塵數。故不離也。即本師",
    "X59n1077_003:0241b23": "者如。經第三十九云。或有見佛無量壽觀自在等共",
    "X59n1077_003:0241b24": "圍繞。疏判云。讚本尊遮那之德也。疏又云。華藏剎海",
    "X59n1077_003:0241c01": "皆遮那境。無量壽佛去十萬億。&#x7ADD;未出於剎種之中。",
    "X59n1077_003:0241c02": "豈非本師隨名異化也。道純法師曰。問普賢行願是",
    "X59n1077_003:0241c03": "華嚴流通。何故於世界海中。偏指極樂。既信解圓宗。",
    "X59n1077_003:0241c04": "十方佛剎皆可往生。結歸西方。必有深旨。答普賢為",
    "X59n1077_003:0241c05": "善財海眾。說願王已。結歸西方者。蓋為信解圓宗人。",
    "X59n1077_003:0241c06": "入文殊智。修普賢行。福慧事理皆稱法界。此大心人。",
    "X59n1077_003:0241c07": "雖妙悟本明頓同諸聖。然猶力用未充未及。如來出",
    "X59n1077_003:0241c08": "現普利眾生。所以暫依淨土。親近彌陀海眾。直至成",
    "X59n1077_003:0241c09": "佛。故經曰。親&#x89A9;如來無量光現前。授我菩提記。蒙彼",
    "X59n1077_003:0241c10": "如來授記已。化身無數。百俱胝智力廣大&#x5FA7;十方。普",
    "X59n1077_003:0241c11": "利一切眾生界 准提發願迴向淨土即此意也。",
    "X59n1077_003:0241c12": "[0241c12] 按准提淨業觀門。與華嚴法界觀門。正等無異。皆",
    "X59n1077_003:0241c13": "即毗盧遮那清淨法身。但明正因。必獲正果。無疑",
    "X59n1077_003:0241c14": "矣。今有不達法界之理。而必欲於相外覓無相者。",
    "X59n1077_003:0241c15": "此非撥無以為達。則必滯寂而沉空。楞嚴經云。即",
    "X59n1077_003:0241c16": "離一切見聞覺知。內守幽閒。猶為法塵分別影事。",
    "X59n1077_003:0241c17": "若誦真言持名號。即無此過。&#x76D6;觀行相應必得入",
    "X59n1077_003:0241c18": "於毗盧法界。如顯密圓通所稱者。亦已備矣。若龍",
    "X59n1077_003:0241c19": "樹菩薩弘揚准提讚云。准提功德聚寂靜心常誦。",
    "X59n1077_003:0241c20": "又云。遇此如意珠。定獲無等等。夫無等等者。菩提",
    "X59n1077_003:0241c21": "正果也。而寂靜心。則菩提正因也。謂寂靜心常誦",
    "X59n1077_003:0241c22": "又未聞以持誦而礙禪寂者也。第亦有專希福利。",
    "X59n1077_003:0241c23": "不求慧因者。此則世情太重。未免買櫝還珠之誚。",
    "X59n1077_003:0241c24": "夫如意珠而第世福之成就已耶。余故以淨業續",
    "X59n1077_003:0242a01": "之。願諸仁者發菩提心。毋掩衣中珠而辜此良遇",
    "X59n1077_003:0242a02": "可也。",
    "X59n1077_003:0242a03": "供佛利生儀",
    "X59n1077_003:0242a04": "[0242a04] 夫祈道者。若非上供三寶。下拯四生。福慧無因增長。",
    "X59n1077_003:0242a05": "今於密藏之內。錄出要妙之門。冀諸四眾依而行之。",
    "X59n1077_003:0242a06": "若欲供養佛法僧三寶者。應先於三寶像前。五體投",
    "X59n1077_003:0242a07": "地。普禮&#x5FA7;法界無盡佛法僧三寶。口誦普禮真言七",
    "X59n1077_003:0242a08": "遍。真言曰。",
    "X59n1077_003:0242a09": "[0242a09] 唵縛日囉(二合)勿[0242a09] 由真言不思議力。自然遍法界無",
    "X59n1077_003:0242a10": "盡三寶前。皆有自身。盡皆禮拜奉事也(每至晨昏。或入寺禮佛等",
    "X59n1077_003:0242a11": "時。宜誦此真言)。方始以飲食香花等。隨力所辦之物。并盛飲",
    "X59n1077_003:0242a12": "食器物等。皆以普通吉祥印印之(右手大拇指與無名指相捻。餘三指",
    "X59n1077_003:0242a13": "皆舒散)。誦淨法界真言。加持二十一遍。真言曰。",
    "X59n1077_003:0242a14": "[0242a14] [口*藍]&#x72;a&#x1E43; [0242a14] 由誦[口*藍]字。真言加持及手印力。其飲食器物",
    "X59n1077_003:0242a15": "等。自然清淨。&#x5FA7;法界也。次誦無量威德自在光明勝",
    "X59n1077_003:0242a16": "妙力變食真言。加持二十一&#x5FA7;。真言曰。",
    "X59n1077_003:0242a17": "[0242a17] 那謨薩&#x56A9;怛他&#x8616;多&#x56A9;盧枳帝唵參婆囉參婆囉吽",
    "X59n1077_003:0242a18": "[0242a18] 由加持力。其飲食等。即變成諸天種種餚&#x994D;上味。",
    "X59n1077_003:0242a19": "奉獻供養。滿十方佛法僧三寶。亦為讚歎勸請。隨喜",
    "X59n1077_003:0242a20": "功德。後結出生供養印(二手當心合掌。以上節指頭右壓左頭相交。復安在頂上)。",
    "X59n1077_003:0242a21": "誦出生供養真言。二十一遍。真言曰。",
    "X59n1077_003:0242a22": "[0242a22] 唵&#x6F;&#x1E43; [0242a22] 由誦唵字。真言及印。不思議力。自然遍法界。",
    "X59n1077_003:0242a23": "有無盡。香花燈燭。幢旛傘&#x76D6;。衣服臥具。樓閣宮殿。音",
    "X59n1077_003:0242a24": "樂歌舞等。種種諸供養具。盡供養遍法界無量佛法",
    "X59n1077_003:0242b01": "僧三寶諸天等(若無飲食香花。但佛像前。手結此印。口誦此真言。亦自然有無盡供養。遍",
    "X59n1077_003:0242b02": "供養法界無盡諸三寶也)。",
    "X59n1077_003:0242b03": "[0242b03] 若施諸仙。以盡飲食。盛滿一器。誦前變食&#x546A;二七遍。",
    "X59n1077_003:0242b04": "投於淨流水中。即變成天仙美妙之食。供養百千俱",
    "X59n1077_003:0242b05": "胝恒河沙數諸仙。彼諸仙等得加持食。各各成就根",
    "X59n1077_003:0242b06": "本所願諸善功德(若有善男子善女人等。以此密言。加持於食。施彼諸仙。能令現世壽",
    "X59n1077_003:0242b07": "命延長。福德安樂。心所見聞。正解清淨。具足成就。梵天威德一切冤讎。不能侵害)。",
    "X59n1077_003:0242b08": "[0242b08] 若濟餓鬼。每於晨朝。及一切時。悉無障礙。取一淨器。",
    "X59n1077_003:0242b09": "盛少淨水。置少飯及諸餅食。以左手執器。右手作寶",
    "X59n1077_003:0242b10": "手印(以大拇指壓頭指中指小指。舒無名指。用攪食上施仙食。亦作此印)。誦前變食&#x546A;",
    "X59n1077_003:0242b11": "七遍。加持已。然後稱四如來名號。南無多寶如來(能除",
    "X59n1077_003:0242b12": "餓鬼慳&#x6061;業。得福德圓滿)。南無妙色身如來(能破餓鬼醜陋形。得色相具足)。南無",
    "X59n1077_003:0242b13": "廣博身如來(能令餓鬼喉咽寬大所施之食。悉皆充足)。南無離怖畏如來。",
    "X59n1077_003:0242b14": "(能除餓鬼一切怖畏。得離鬼趣)稱四如來名號已。彈指七遍。取於食",
    "X59n1077_003:0242b15": "器。於淨地上。展臂瀉之(或淨石上。生食臺上淨器中皆得)。作此施已。",
    "X59n1077_003:0242b16": "於四方百千俱胝那由他恒河沙數餓鬼前。各有摩",
    "X59n1077_003:0242b17": "伽陀國七七斛食。受此食已。悉皆飽滿。盡捨鬼趣。生",
    "X59n1077_003:0242b18": "於天上(若有比丘比丘尼優婆塞優婆夷。常以此密言及四如來名號。加持於食。施諸餓鬼便能",
    "X59n1077_003:0242b19": "具足無量功德。短命之者壽命延長。薄福之者福德增榮。又得顏色鮮潔。威德強盛。速能滿足。檀波羅蜜一切",
    "X59n1077_003:0242b20": "非人夜&#x4E49;羅剎諸惡鬼神。皆畏是人。不敢侵害)。若欲施水。取水一掬。用甘露",
    "X59n1077_003:0242b21": "&#x546A;。&#x546A;之七遍。散於空中。其水一滴。即皆變成十斛甘",
    "X59n1077_003:0242b22": "露。一切餓鬼&#x7ADD;得飲之。無有乏少。皆得滿足。甘露&#x546A;",
    "X59n1077_003:0242b23": "曰。",
    "X59n1077_003:0242b24": "[0242b24] 南無素嚕皤耶怛他謁多耶怛姪他唵素嚕素嚕皤",
    "X59n1077_003:0242c01": "囉素嚕皤囉素嚕娑婆訶",
    "X59n1077_003:0242c02": "[0242c02] (曼荼羅疏云。夫為道者祈運為宗。上若不供諸佛菩薩。何處展智欲求菩提。下若不濟諸神餓鬼。何處行悲。以",
    "X59n1077_003:0242c03": "成薩若。有信之流。無遺斯業)。",
    "X59n1077_003:0242c04": "[0242c04] 若欲利益一切有情者。每至天降雨時。起大悲心。仰",
    "X59n1077_003:0242c05": "面向空。誦勝觀自在菩薩甘露真言。二十一遍。其雨",
    "X59n1077_003:0242c06": "滴所霑。一切有情盡滅一切惡業重罪。皆獲利樂。又",
    "X59n1077_003:0242c07": "若誦此陀羅尼者。所有過現作四重五過。謗方等經。",
    "X59n1077_003:0242c08": "一闡提罪。悉皆消滅。無有遺餘。身心輕利。智慧明達。",
    "X59n1077_003:0242c09": "若身若語。悉能利樂一切眾生。若有眾生。廣造一切",
    "X59n1077_003:0242c10": "無間等罪。若得遇此持明人影。暫&#x668E;其身。忽得共語。",
    "X59n1077_003:0242c11": "或聞語聲。彼人罪障悉皆消滅。真言曰。",
    "X59n1077_003:0242c12": "[0242c12] 曩謨囉怛曩(二合)怛囉(二合)夜野曩謨阿哩也(二合)&#x56A9;路枳",
    "X59n1077_003:0242c13": "帝濕&#x56A9;(二合)囉野&#x5190;比薩怛囉(二合)野摩賀薩怛&#x56A9;(二合)野",
    "X59n1077_003:0242c14": "摩訶迦嚕抳迦野怛你也(二合)他唵度[寧*頁]度[寧*頁]迦度[寧*頁]",
    "X59n1077_003:0242c15": "娑&#x56A9;(二合)賀[0242c15] (樂略者。只唵字已下持之。唵字已上是皈敬辭。唵字等是正&#x546A;也。若書此陀羅尼於",
    "X59n1077_003:0242c16": "鐘鼓鈴鐸等一切出聲物上。或有擊吹振出聲。一切眾生聞此聲者。悉皆清淨。命終得生西方淨土。&#x546A;中迦嚕",
    "X59n1077_003:0242c17": "抳迦野已上即大悲&#x546A;。前八句也。首句或落一喝字。又翻譯之不同耳)。[0242c17] 上來供佛利生",
    "X59n1077_003:0242c18": "諸真言等。若不能都各誦持書寫。皆用准提真言亦",
    "X59n1077_003:0242c19": "得。故持明藏儀軌經云。此准提&#x546A;似如意珠。若有行",
    "X59n1077_003:0242c20": "人。處處用之。皆得成就是也。"
}