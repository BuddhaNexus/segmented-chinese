{
    "T12n0380_001:0945b02": "No. 380",
    "T12n0380_001:0945b03": "大悲經卷第一",
    "T12n0380_001:0945b05": "高齊天竺三藏那連提耶舍譯",
    "T12n0380_001:0945b06": "梵天品第一",
    "T12n0380_001:0945b07": "[0945b07] 如是我聞：[0945b07] 一時佛在拘尸那城力士生地娑",
    "T12n0380_001:0945b08": "羅雙樹間。爾時，世尊臨般涅槃，告慧命阿難",
    "T12n0380_001:0945b09": "言：「汝可於娑羅雙樹間安置敷具，如師子王",
    "T12n0380_001:0945b10": "右&#x8107;臥法，吾今後夜當般涅槃。阿難！我已",
    "T12n0380_001:0945b11": "究竟涅槃，斷除一切有為言說。我已作佛事、",
    "T12n0380_001:0945b12": "已說甘露——無有窟宅、寂滅定甚深微妙，難見、",
    "T12n0380_001:0945b13": "難覺、難可測量——明智所知諸賢聖法。我已",
    "T12n0380_001:0945b14": "三轉無上法輪，若有沙門、婆羅門、若天、若魔、",
    "T12n0380_001:0945b15": "若梵、若人，以世共法無能轉者。我已擊法",
    "T12n0380_001:0945b16": "鼓、吹法蠡、建法幢、置法船、作法橋、降法雨。",
    "T12n0380_001:0945b17": "我已光照三千大千世界，滅除大闇，開示眾",
    "T12n0380_001:0945b18": "生，解脫正道，充益天人，所應度者皆悉已度。",
    "T12n0380_001:0945b19": "我已降伏一切外道及諸異論、動魔宮殿、摧",
    "T12n0380_001:0945b20": "魔勢力。大師子吼作諸佛事，建丈夫業，滿本",
    "T12n0380_001:0945b21": "誓願，護持法眼，教大聲聞，授菩薩記，為於未",
    "T12n0380_001:0945b22": "來佛眼不斷故。阿難！我今於後更無所作，唯",
    "T12n0380_001:0945b23": "般涅槃。」",
    "T12n0380_001:0945b24": "[0945b24] 爾時，阿難聞是語已，為憂箭所射，極大愁惱，",
    "T12n0380_001:0945b25": "悲泣流淚白佛言：「世尊！婆伽婆！涅槃太速。修",
    "T12n0380_001:0945b26": "伽陀！涅槃太速。世間眼滅、世間孤獨、世間無",
    "T12n0380_001:0945b27": "救，無有導師。」[0945b27] 爾時，佛告慧命阿難：「止，莫憂悲。",
    "T12n0380_001:0945b28": "阿難！生法、有法、有為法、壞法若不滅者，無有",
    "T12n0380_001:0945b29": "是處。我昔告汝，一切所愛、稱意等事，必有離",
    "T12n0380_001:0945c01": "散。阿難！汝已慈心、不二心、無惡心及與身",
    "T12n0380_001:0945c02": "業，孝養隨順而無限量侍養於我。阿難！若復",
    "T12n0380_001:0945c03": "天、人、阿修羅等，給侍供養聲聞、緣覺，若減一",
    "T12n0380_001:0945c04": "劫、若滿一劫，若復給侍供養如來於一念頃，",
    "T12n0380_001:0945c05": "其福多彼。汝已供養大神通佛乃至般涅槃，",
    "T12n0380_001:0945c06": "當得大福、廣大功德。猶如甘露——第一甘露、最",
    "T12n0380_001:0945c07": "後甘露——究竟涅槃。是故，阿難！汝莫憂悲。」",
    "T12n0380_001:0945c08": "[0945c08] 爾時，阿難憂悲抆淚，即為如來於雙樹間猶",
    "T12n0380_001:0945c09": "如師子右&#x8107;臥法安置敷具。即時三千大千世",
    "T12n0380_001:0945c10": "界所有樹木、藥草、叢林皆向如來涅槃方所，",
    "T12n0380_001:0945c11": "有欲倒者、有傴僂者、有欲至地者、有躄地",
    "T12n0380_001:0945c12": "者。於此三千大千世界所有眾流——大河、小河、",
    "T12n0380_001:0945c13": "泉池、陂湖——佛神力故，止不流動。三千大千世",
    "T12n0380_001:0945c14": "界所有禽獸，佛神力故，默然而住，不鳴、不食。",
    "T12n0380_001:0945c15": "三千大千世界所有日、月、星宿、火光、明珠乃",
    "T12n0380_001:0945c16": "至熒火，佛神力故，皆不顯現，無有光明，不能",
    "T12n0380_001:0945c17": "照曜。三千大千世界所有猛火，佛神力故，皆",
    "T12n0380_001:0945c18": "悉止息，不然、不熱、不能燒炙。三千大千世界",
    "T12n0380_001:0945c19": "所有一切地獄猛火，佛神力故，皆悉清涼。彼",
    "T12n0380_001:0945c20": "諸地獄所有眾生於剎那頃，佛神力故，皆得",
    "T12n0380_001:0945c21": "安樂。三千大千世界所有畜生，一切皆起慈",
    "T12n0380_001:0945c22": "心、愍心，不相瞋惱、加害斷命；一切餓鬼皆不",
    "T12n0380_001:0945c23": "飢渴；一切眾生，佛神力故，身心踊悅，離苦得",
    "T12n0380_001:0945c24": "猗，具足稱意第一安樂。[0945c24] 當於世尊右&#x8107;臥時，",
    "T12n0380_001:0945c25": "三千大千世界於中所有須彌山王、鐵圍山、大",
    "T12n0380_001:0945c26": "鐵圍山、目真&#x96A3;陀山、香山、雪山及諸黑山、",
    "T12n0380_001:0945c27": "大地、大海，一切皆悉六種震動，所謂動、踊、起、",
    "T12n0380_001:0945c28": "震、吼、覺。三千大千世界一切風輪皆不鼓動。",
    "T12n0380_001:0945c29": "[0945c29] 一切眾生於剎那頃捨諸作業得猗而住，離",
    "T12n0380_001:0946a01": "於睡眠，心無散亂，欲作皆息，默然無聲。三千",
    "T12n0380_001:0946a02": "大千世界所有天、龍、夜叉、乾闥婆、阿修羅、迦樓",
    "T12n0380_001:0946a03": "羅、緊那羅、摩&#x777A;羅伽，梵天、釋天、護世王等，佛",
    "T12n0380_001:0946a04": "神力故，各見宮殿、床座、園林皆悉闇昧，無復",
    "T12n0380_001:0946a05": "威光，不生愛樂，彼等眷屬憂煩不樂。千世界",
    "T12n0380_001:0946a06": "主梵天王、三千大千世界主大梵天王，高心",
    "T12n0380_001:0946a07": "自恃，作如是念、作如是解：「念此世界及諸眾",
    "T12n0380_001:0946a08": "生是我所作、是我所化。」彼三千大千世界主",
    "T12n0380_001:0946a09": "大梵天王，佛神力故，見己宮殿及床座等闇",
    "T12n0380_001:0946a10": "昧無光，不生愛樂；摩醯首羅淨居天等亦復",
    "T12n0380_001:0946a11": "如是。[0946a11] 爾時，三千大千世界主大梵天王作如",
    "T12n0380_001:0946a12": "是念：「是誰力故而現此相？令我不樂宮殿、床",
    "T12n0380_001:0946a13": "座。」是時，大梵天王遍觀於此三千大千世界",
    "T12n0380_001:0946a14": "中造作富貴大自在主——如來、應供、正遍知——今",
    "T12n0380_001:0946a15": "日後夜當般涅槃，是故現此神力變化、不可",
    "T12n0380_001:0946a16": "思議、未曾有事，此之神力正是如來入涅槃",
    "T12n0380_001:0946a17": "相。時大梵王作是念已，憂愁不樂，戰悚毛",
    "T12n0380_001:0946a18": "&#x7AEA;，極疾&#x6031;&#x6031;，梵眾圍遶，共詣佛所。其三千大",
    "T12n0380_001:0946a19": "千世界諸餘梵天，皆悉已曾信受聖法、安住",
    "T12n0380_001:0946a20": "聖法。",
    "T12n0380_001:0946a21": "[0946a21] 爾時，三千大千世界主大梵天王到佛所已，",
    "T12n0380_001:0946a22": "頭面作禮而白佛言：「唯願世尊教&#x52C5;於我，云",
    "T12n0380_001:0946a23": "何而住？云何修行？」作是語已，如來即問大梵",
    "T12n0380_001:0946a24": "王言：「梵天！汝今實作如是念言：『我是大梵",
    "T12n0380_001:0946a25": "天，我能勝他、他不如我，我是智者。我是三千",
    "T12n0380_001:0946a26": "大千世界中大自在主，我造作眾生、化作眾",
    "T12n0380_001:0946a27": "生，我造作世界、化作世界。』不？」[0946a27] 大梵天言：「如是，",
    "T12n0380_001:0946a28": "婆伽婆！如是，修伽陀！」[0946a28] 佛言：「梵天！汝復為誰所",
    "T12n0380_001:0946a29": "作？為誰所化？」時彼梵天默然而住。[0946a29] 佛見梵天",
    "T12n0380_001:0946b01": "默然住故，而復問言：「梵天！有時三千大千世",
    "T12n0380_001:0946b02": "界為劫火焚燒，炎熾洞然。於意云何？是汝所",
    "T12n0380_001:0946b03": "作、是汝所化耶？」[0946b03] 時大梵天而白佛言：「不也，世",
    "T12n0380_001:0946b04": "尊！」[0946b04] 佛言：「梵天！如此，大地依水聚住、水依風",
    "T12n0380_001:0946b05": "住、風依虛空。如是，大地厚六百八十萬由旬，",
    "T12n0380_001:0946b06": "不裂不散。梵天！於意云何？是汝所作、是汝所",
    "T12n0380_001:0946b07": "化耶？」[0946b07] 梵天言：「不也，世尊！」[0946b07] 佛言：「梵天！此三千大",
    "T12n0380_001:0946b08": "千世界百億日月流轉之時，梵天！於意云何？",
    "T12n0380_001:0946b09": "是汝所化耶？」[0946b09] 梵天言：「不也，世尊！」[0946b09] 佛言：「梵天！",
    "T12n0380_001:0946b10": "有時日月天子不在宮殿，宮殿空虛。梵天！於",
    "T12n0380_001:0946b11": "意云何？是汝所作、是汝所化、是汝所加耶？」[0946b11] 梵",
    "T12n0380_001:0946b12": "天言：「不也，世尊！」[0946b12] 佛言：「梵天！如是，春、秋、冬、夏",
    "T12n0380_001:0946b13": "時節，於意云何？是汝所作、是汝所化、是汝",
    "T12n0380_001:0946b14": "所加耶？」[0946b14] 梵天言：「不也，世尊！」[0946b14] 佛言：「梵天！如是，",
    "T12n0380_001:0946b15": "水、鏡、蘇油、摩尼、頗梨及餘淨器現諸色像——所",
    "T12n0380_001:0946b16": "謂大地、山河、樹林、園苑、宮殿、舍宅、聚落、城邑、",
    "T12n0380_001:0946b17": "駝、驢、象、馬、&#x9E9E;、鹿、鳥、獸、日、月、星宿、聲聞、緣覺、菩",
    "T12n0380_001:0946b18": "薩、如來、釋梵、護世、人非人等種種色像。梵",
    "T12n0380_001:0946b19": "天！於意云何？是汝所作、是汝所化、是汝所加",
    "T12n0380_001:0946b20": "耶？」[0946b20] 梵天言：「不也，世尊！」[0946b20] 佛言：「梵天！如是，山崖、",
    "T12n0380_001:0946b21": "深谷、大小諸鼓、歌舞等戲、&#x9E9E;、鹿、鳥、獸、人、非人",
    "T12n0380_001:0946b22": "等所出音聲。梵天！於意云何？是汝所作、是汝",
    "T12n0380_001:0946b23": "所化、是汝所加耶？」[0946b23] 梵天言：「不也，世尊！」[0946b23] 佛言：",
    "T12n0380_001:0946b24": "「梵天！如諸眾生於其夢中見種種色、聞種種",
    "T12n0380_001:0946b25": "聲、嗅種種香、&#x751E;種種味、覺種種觸、知種種法、",
    "T12n0380_001:0946b26": "作種種戲，種種啼哭、呻號、怖畏、苦樂等受。梵",
    "T12n0380_001:0946b27": "天！於意云何？是汝所作、是汝所化、是汝所加",
    "T12n0380_001:0946b28": "耶？」[0946b28] 梵天言：「不也，世尊！」[0946b28] 佛言：「梵天！如四姓人",
    "T12n0380_001:0946b29": "端正、醜陋，貧窮、巨富，福德多少，善戒、惡戒，善",
    "T12n0380_001:0946c01": "慧、惡慧。梵天！於意云何？是汝所作、是汝所化、",
    "T12n0380_001:0946c02": "是汝所加耶？」[0946c02] 梵天言：「不也，世尊！」[0946c02] 佛言：「梵天！",
    "T12n0380_001:0946c03": "一切眾生所有怖畏、苦切、惱害——所謂水、火、刀、",
    "T12n0380_001:0946c04": "風、崖岸、毒藥、惡獸、怨&#x8B90;、人非人畏及以種種",
    "T12n0380_001:0946c05": "加害，於他常有怖畏。梵天！於意云何？是汝",
    "T12n0380_001:0946c06": "所作、是汝所化、是汝所加耶？」[0946c06] 梵天言：「不也，世",
    "T12n0380_001:0946c07": "尊！」[0946c07] 佛言：「梵天！眾生所有種種疾病——所謂風、",
    "T12n0380_001:0946c08": "冷、熱病及諸雜病，時節代謝四大相違——若他",
    "T12n0380_001:0946c09": "所作、若先業報，所謂眼、耳、鼻、舌、身病，若復",
    "T12n0380_001:0946c10": "眾生種種心意熱惱等苦。梵天！於意云何？是",
    "T12n0380_001:0946c11": "汝所作、是汝所化、是汝所加耶？」[0946c11] 梵天言：「不也，",
    "T12n0380_001:0946c12": "世尊！」[0946c12] 佛言：「梵天！眾生所有曠野嶮賊、水災",
    "T12n0380_001:0946c13": "等難，或復中劫刀兵、疫病及以飢饉，梵天！於",
    "T12n0380_001:0946c14": "意云何？是汝所作、是汝所化、是汝所加耶？」[0946c14] 梵",
    "T12n0380_001:0946c15": "天言：「不也，世尊！」[0946c15] 佛言：「梵天！眾生所有愛別",
    "T12n0380_001:0946c16": "離苦——所謂父母、兄弟、姊妹、宗親、善友離別之",
    "T12n0380_001:0946c17": "苦。梵天！於意云何？是汝所作、是汝所化、是",
    "T12n0380_001:0946c18": "汝所加耶？」[0946c18] 梵天言：「不也，世尊！」[0946c18] 佛言：「梵天！眾",
    "T12n0380_001:0946c19": "生所作種種惡業——所謂販賣生口、酒麴、紫礦、",
    "T12n0380_001:0946c20": "押油之具——若入大海曠野嶮處遊行諸方、",
    "T12n0380_001:0946c21": "若諸仙方術及餘種種斷事之法。梵天！於意",
    "T12n0380_001:0946c22": "云何？是汝所作、是汝所化、是汝所加耶？」[0946c22] 梵天",
    "T12n0380_001:0946c23": "言：「不也，世尊！」[0946c23] 佛言：「梵天！眾生所作種種業",
    "T12n0380_001:0946c24": "道，以是業因受於地獄、畜生、餓鬼、人、天之報。",
    "T12n0380_001:0946c25": "眾生所有若身、口、意、善行、惡行及世間所有",
    "T12n0380_001:0946c26": "十惡業道，於諸眾生都無慈愍，作諸苦惱、不",
    "T12n0380_001:0946c27": "利益事，墮惡道因緣，所謂殺生、偷盜、邪婬、妄",
    "T12n0380_001:0946c28": "語、兩舌、惡口、綺語、貪瞋、邪見。梵天！於意云何？",
    "T12n0380_001:0946c29": "是汝所作、是汝所化、是汝所加耶？」[0946c29] 梵天言：「不",
    "T12n0380_001:0947a01": "也，世尊！」[0947a01] 佛言：「梵天！眾生所有種種苦事——所謂",
    "T12n0380_001:0947a02": "斬首、截其手足、刵劓耳鼻、節節支解、熱油",
    "T12n0380_001:0947a03": "所灌、火炙熬&#x7151;、刀劍鉾&#x77DF;斫刺鞭打、繫",
    "T12n0380_001:0947a04": "閉牢獄、&#x9B2A;諍言訟。梵天！於意云何？是汝所作、",
    "T12n0380_001:0947a05": "是汝所化、是汝所加耶？」[0947a05] 梵天言：「不也，世尊！」",
    "T12n0380_001:0947a06": "[0947a06] 佛言：「梵天！眾生所作婬欲邪行——或婬母女、姊",
    "T12n0380_001:0947a07": "妹、淨持戒者——及餘惡業。梵天！於意云何？是汝",
    "T12n0380_001:0947a08": "所作、是汝所化、是汝所加耶？」[0947a08] 梵天言：「不也，世",
    "T12n0380_001:0947a09": "尊！」[0947a09] 佛言：「梵天！眾生所有種種殺害——厭蟲起",
    "T12n0380_001:0947a10": "屍、&#x546A;術方藥、鬼魅所著及餘種種惡業方便",
    "T12n0380_001:0947a11": "斷命因緣。梵天！於意云何？是汝所作、是汝",
    "T12n0380_001:0947a12": "所化、是汝所加耶？」[0947a12] 梵天言：「不也，世尊！」[0947a12] 佛言：",
    "T12n0380_001:0947a13": "「梵天！世間所有生、老、病、死、憂、悲、苦惱、無常法、",
    "T12n0380_001:0947a14": "盡法、變易法，於四姓人無所忌難，能令一",
    "T12n0380_001:0947a15": "切所愛無厭、種種之物敗壞離散。梵天！於意",
    "T12n0380_001:0947a16": "云何？是汝所作、是汝所化、是汝所加耶？」[0947a16] 梵天",
    "T12n0380_001:0947a17": "言：「不也，世尊！」[0947a17] 佛言：「梵天！眾生所有貪、瞋、癡",
    "T12n0380_001:0947a18": "障結使纏縛，及餘種種苦惱所縛，以是因緣",
    "T12n0380_001:0947a19": "令諸眾生堅著瞋怒迷惑心故，造作無量種",
    "T12n0380_001:0947a20": "種業行。梵天！於意云何？是汝所作、是汝所化、",
    "T12n0380_001:0947a21": "是汝所加耶？」[0947a21] 梵天言：「不也，世尊！」[0947a21] 佛言：「梵天！",
    "T12n0380_001:0947a22": "所有三惡趣——地獄、畜生、餓鬼——其處眾生為種",
    "T12n0380_001:0947a23": "種事受諸苦惱。梵天！於意云何？是汝所作、是",
    "T12n0380_001:0947a24": "汝所化、是汝所加耶？」[0947a24] 梵天言：「不也，世尊！」[0947a24] 佛言：",
    "T12n0380_001:0947a25": "「梵天！一切所有，若種子生、無種子生，樹木、",
    "T12n0380_001:0947a26": "藥草；若水陸生，華果、香樹，種種勝味——甘、苦、&#x918E;、",
    "T12n0380_001:0947a27": "辛、酸、&#x6F81;之味——隨諸眾生所&#x6199;、不&#x6199;作損益者。",
    "T12n0380_001:0947a28": "梵天！於意云何？是汝所作、是汝所化、是汝所",
    "T12n0380_001:0947a29": "加耶？」[0947a29] 梵天言：「不也，世尊！」[0947a29] 佛言：「梵天！五道流",
    "T12n0380_001:0947b01": "轉，生死成壞，所有眾生無明覆蓋與愛結相",
    "T12n0380_001:0947b02": "應，馳走流轉始終難知，及未來生死流轉不",
    "T12n0380_001:0947b03": "斷其處。人、天，若魔、若梵、沙門、婆羅門，此等世",
    "T12n0380_001:0947b04": "間如亂絲纏縛，常馳流轉彼此往來，此諸眾",
    "T12n0380_001:0947b05": "生於流轉中不知求出。梵天！於意云何？是",
    "T12n0380_001:0947b06": "汝所作、是汝所化、是汝所加耶？」[0947b06] 梵天言：「不也，",
    "T12n0380_001:0947b07": "婆伽婆！」[0947b07] 佛言：「梵天！汝從何因作是念言：『此",
    "T12n0380_001:0947b08": "諸眾生是我所作、是我所化、是我所加；所",
    "T12n0380_001:0947b09": "有世界是我所作、是我所化、是我所加。』耶？」",
    "T12n0380_001:0947b10": "[0947b10] 梵天言：「世尊！我以無智邪見、未斷顛倒心故，",
    "T12n0380_001:0947b11": "常於如來所說正法不聽受故，我本曾作如",
    "T12n0380_001:0947b12": "是惡見、如是惡說：『此諸眾生是我所作、是我",
    "T12n0380_001:0947b13": "所化；所有世界是我所作、是我所化。』世尊！",
    "T12n0380_001:0947b14": "我今還復問佛此義，所有世界是誰所作、是",
    "T12n0380_001:0947b15": "誰所化？一切眾生是誰所作、是誰所化、是誰",
    "T12n0380_001:0947b16": "所加、是誰力生？」[0947b16] 佛言：「梵天！所有世界是業",
    "T12n0380_001:0947b17": "所作、是業所化；一切眾生是業所作、是業",
    "T12n0380_001:0947b18": "所化、業力所生。何以故？梵天！無明緣行、行",
    "T12n0380_001:0947b19": "緣識、識緣名色、名色緣六入、六入緣觸、觸",
    "T12n0380_001:0947b20": "緣受、受緣愛、愛緣取、取緣有、有緣生、生緣",
    "T12n0380_001:0947b21": "老、死、憂、悲、苦惱，故有如是大苦聚集。梵天！無",
    "T12n0380_001:0947b22": "明滅乃至憂、悲、苦惱滅，更無作者、使作者、安",
    "T12n0380_001:0947b23": "置者，唯有業、有法、和合因緣，故有眾生。若",
    "T12n0380_001:0947b24": "能離此業、法、和合，當知是人則能遠離生死",
    "T12n0380_001:0947b25": "流轉。梵天！如是，世間業盡，煩惱盡、苦盡、苦",
    "T12n0380_001:0947b26": "息。如是出離，是名得於寂定涅槃。[0947b26] 「梵天！於",
    "T12n0380_001:0947b27": "彼誰得涅槃？若業是業盡、若煩惱是煩惱離、",
    "T12n0380_001:0947b28": "若苦是苦息，如是等法，以諸佛神力故，諸佛",
    "T12n0380_001:0947b29": "所加故有。何以故？梵天！若非諸佛出世顯",
    "T12n0380_001:0947c01": "說，則不聞有如是等法。梵天！若諸佛、世尊出",
    "T12n0380_001:0947c02": "興世時，得有顯說如是寂定甚深難覺光明",
    "T12n0380_001:0947c03": "法門。若諸眾生得聞生法，從生得解脫；得聞",
    "T12n0380_001:0947c04": "老、病、死、憂、悲、苦惱法，從彼老、病、死、憂、悲、苦惱",
    "T12n0380_001:0947c05": "法而得解脫。梵天！是故，諸佛現作是加。[0947c05] 「梵",
    "T12n0380_001:0947c06": "天！諸佛作是開示顯說，所謂諸行猶如光影，",
    "T12n0380_001:0947c07": "無常、動轉、不定、不究竟、盡法、變易法。假使諸",
    "T12n0380_001:0947c08": "佛滅度之後，正法隱沒，亦復如是，示現所加，",
    "T12n0380_001:0947c09": "所謂諸行猶如光影。若佛不現，一切諸行於",
    "T12n0380_001:0947c10": "剎那頃如光影者，則不應說一切諸行猶如",
    "T12n0380_001:0947c11": "光影、如夢、如響。[0947c11] 「梵天！諸佛以知一切諸行，",
    "T12n0380_001:0947c12": "猶如光影、如夢、如響、無常、動轉、盡法、變易法",
    "T12n0380_001:0947c13": "故，說言諸行猶如光影、如夢、如響。智者於",
    "T12n0380_001:0947c14": "彼觀其相已，以其相、以其攀緣因緣義故，",
    "T12n0380_001:0947c15": "得知諸行無常、動轉、盡法、變易法，破壞離散、",
    "T12n0380_001:0947c16": "時節代謝。於剎那頃乃至日、夜、半月，乃至",
    "T12n0380_001:0947c17": "一月、一歲，乃至百歲、一劫，乃至百劫一切盡",
    "T12n0380_001:0947c18": "壞。有大火聚，然已還滅；有大水聚，流已還",
    "T12n0380_001:0947c19": "止；有大猛風，吹已還息。世界大地有已還",
    "T12n0380_001:0947c20": "無；有諸大山——所謂鐵圍山、大鐵圍山、須彌山",
    "T12n0380_001:0947c21": "及諸黑山等——有已還無；日、月、星宿及諸眷屬",
    "T12n0380_001:0947c22": "有已還無，不明、不照，而復墮落。諸天宮殿有",
    "T12n0380_001:0947c23": "已還滅；諸有王都、城邑、聚落、樹林、園池、可樂",
    "T12n0380_001:0947c24": "之事生已還滅；諸天人等生已還滅、滅已復",
    "T12n0380_001:0947c25": "生。[0947c25] 「諸有智者見其相已，心生厭離，以此諸",
    "T12n0380_001:0947c26": "行無常、離壞變易盡故，以平等信心捨家出",
    "T12n0380_001:0947c27": "家，得知諸行猶如光影、如夢、如響。及見水中",
    "T12n0380_001:0947c28": "日、月、星宿等諸光影已，以彼相、以彼攀緣因",
    "T12n0380_001:0947c29": "緣義故得到菩提。有諸智士蒙佛教&#x52C5;及善",
    "T12n0380_001:0948a01": "友教授，或自思惟，得知諸行猶如光影、如夢、",
    "T12n0380_001:0948a02": "如響，生於信心捨家出家。或有得證須陀洹",
    "T12n0380_001:0948a03": "果、斯陀含果、阿那含果、阿羅漢果；若大乘人",
    "T12n0380_001:0948a04": "或得初忍、或得第二、第三忍及能得到無上",
    "T12n0380_001:0948a05": "菩提。假使諸佛滅度之後，於世間中亦復如",
    "T12n0380_001:0948a06": "是說法流行。若諸眾生得聞法已，於三乘得",
    "T12n0380_001:0948a07": "度——所謂聲聞、辟支佛乘、一切種智無上大乘。",
    "T12n0380_001:0948a08": "[0948a08] 「梵天！汝應當知此法次第亦是諸佛之所加",
    "T12n0380_001:0948a09": "也。是故，智者見其相已，心生厭離，能知諸行",
    "T12n0380_001:0948a10": "是無常苦，動轉不定盡法、變易法，猶如光影、",
    "T12n0380_001:0948a11": "如夢、如響。[0948a11] 「梵天！此等亦是諸佛境界、諸佛所",
    "T12n0380_001:0948a12": "加。有諸眾生已曾修行因成就者，得聞如是",
    "T12n0380_001:0948a13": "正法聲已，於如來所思念敬信：一切諸行無",
    "T12n0380_001:0948a14": "常壞滅，猶如光影、如夢、如響。有諸眾生於諸",
    "T12n0380_001:0948a15": "佛所曾修梵行者、或有在家受禁戒者，以是",
    "T12n0380_001:0948a16": "因緣解知如是一切諸行無常壞滅，猶如光",
    "T12n0380_001:0948a17": "影、如夢、如響；知已生信，捨家出家。諸佛世尊",
    "T12n0380_001:0948a18": "雖未出世，以有如是諸佛加故、以諸佛所種",
    "T12n0380_001:0948a19": "善根故，得到菩提。[0948a19] 「梵天！應如是知，此等皆",
    "T12n0380_001:0948a20": "是諸佛境界、諸佛所加。梵天！此三千大千世",
    "T12n0380_001:0948a21": "界非梵剎土、亦非外道六師剎土，唯是我等",
    "T12n0380_001:0948a22": "諸佛剎土。[0948a22] 「梵天！我昔於此無量百千億那由",
    "T12n0380_001:0948a23": "他阿僧祇劫修菩薩行，無量阿僧祇諸如來",
    "T12n0380_001:0948a24": "所種無量阿僧祇善根、淨持禁戒、苦修梵行",
    "T12n0380_001:0948a25": "及修無量百千億那由他難行、苦行，攝此佛",
    "T12n0380_001:0948a26": "土，修治令淨。如諸眾生所修善根，隨其所堪",
    "T12n0380_001:0948a27": "而清淨者、隨其時器應得度者，我於長夜以",
    "T12n0380_001:0948a28": "四攝事攝此眾生——所謂布施、愛語、利行、同事。",
    "T12n0380_001:0948a29": "彼等以我誓願力故，生此佛土、聞我說法即",
    "T12n0380_001:0948b01": "能信解，不復歸信梵、釋、護世、諸天王等。梵天！",
    "T12n0380_001:0948b02": "應如是知：此是佛土，非是梵、釋、護世剎土，亦",
    "T12n0380_001:0948b03": "非外道六師剎土。」",
    "T12n0380_001:0948b04": "[0948b04] 爾時，娑婆世界主大梵天王及百千梵眾",
    "T12n0380_001:0948b05": "現憂愁相，作如是言：「諸佛世尊通達希有勝",
    "T12n0380_001:0948b06": "妙之法。」[0948b06] 是三千大千世界主大梵天王於如",
    "T12n0380_001:0948b07": "來所生希有心——諸佛希有乃有無量不可思",
    "T12n0380_001:0948b08": "議無盡境界。大梵天王即時歸依為佛弟子，",
    "T12n0380_001:0948b09": "於世尊所請求教&#x52C5;，作如是言：「婆伽婆是我",
    "T12n0380_001:0948b10": "大師，修伽陀是我大師。唯願世尊教&#x52C5;於",
    "T12n0380_001:0948b11": "我，云何而住？云何修行？」[0948b11] 佛告梵天：「此三千大",
    "T12n0380_001:0948b12": "千世界是我佛土，我今以此付囑於汝。汝當",
    "T12n0380_001:0948b13": "順我，勿使真道善眼令有斷絕，無上佛眼、法",
    "T12n0380_001:0948b14": "眼、僧眼令有斷絕，莫作末後滅法人也。梵天！",
    "T12n0380_001:0948b15": "當有長子童真彌勒菩薩摩訶薩從佛口生、",
    "T12n0380_001:0948b16": "從法化生，大悲憐愍為欲利益一切眾生、欲",
    "T12n0380_001:0948b17": "令得樂、欲令安隱。彼亦於此三千大千世界",
    "T12n0380_001:0948b18": "如法補處，如我居此等無有異。汝既現在隨",
    "T12n0380_001:0948b19": "順我教，亦應順彼，勿令如是真道法母、佛眼、",
    "T12n0380_001:0948b20": "法眼、僧眼而有斷絕。何以故？梵天！乃至如",
    "T12n0380_001:0948b21": "是法母不斷者，隨其時節，佛眼、法眼、僧眼得",
    "T12n0380_001:0948b22": "不斷絕，釋梵天眼、人眼、解脫眼乃至涅槃眼",
    "T12n0380_001:0948b23": "得不斷絕。梵天！是故，我今付囑於汝，我此佛",
    "T12n0380_001:0948b24": "土三千大千世界。梵天！我已教&#x52C5;，汝應隨順，",
    "T12n0380_001:0948b25": "莫作末後滅法人也。」[0948b25] 爾時，三千大千世界所",
    "T12n0380_001:0948b26": "有梵天、大梵天——彼等一切先於聖法已得正",
    "T12n0380_001:0948b27": "信——彼三千大千世界主大梵天王即時於聖",
    "T12n0380_001:0948b28": "法中深得正信。",
    "T12n0380_001:0948b29": "大悲經商主品第二",
    "T12n0380_001:0948c01": "[0948c01] 爾時，有魔子名曰商主——已於佛所深得敬信——",
    "T12n0380_001:0948c02": "聞佛涅槃，心懷憂惱，戰悚毛&#x7AEA;，速詣佛所。到",
    "T12n0380_001:0948c03": "已頂禮，退住一面而白佛言：「唯願世尊憐",
    "T12n0380_001:0948c04": "愍眾生、安樂眾生、救護世間、憐愍利益諸天",
    "T12n0380_001:0948c05": "人故，住世一劫莫入涅槃。我亦憐愍諸天人",
    "T12n0380_001:0948c06": "故，如是勸請。世尊！勿使眾生盲冥太速，無有",
    "T12n0380_001:0948c07": "說者、無導、無救、無依、無趣。」[0948c07] 爾時，商主作是語",
    "T12n0380_001:0948c08": "已，佛即告言：「商主！汝父波旬先已請我令入",
    "T12n0380_001:0948c09": "涅槃，作如是言：『婆伽婆！入般涅槃。修伽陀！",
    "T12n0380_001:0948c10": "入般涅槃。婆伽婆！今者正是入涅槃時。』商主！",
    "T12n0380_001:0948c11": "汝父波旬如是請我，我隨彼意許入涅槃。商",
    "T12n0380_001:0948c12": "主！以是因緣，我今時至，稱其所許，故入涅槃。」",
    "T12n0380_001:0948c13": "[0948c13] 商主復言：「世尊！是魔波旬非是我父、非我善",
    "T12n0380_001:0948c14": "友。常求殺害，是我怨家、大惡知識；常欲令我",
    "T12n0380_001:0948c15": "不得樂事、和合安隱，但作毀壞、不欲利益。世",
    "T12n0380_001:0948c16": "尊！是魔於我極欲作惡、毀謗天人、作大怨&#x8B90;，",
    "T12n0380_001:0948c17": "常於如是慧炬、慧光、大智明燈求欲滅之。世",
    "T12n0380_001:0948c18": "尊！若有正實語人作如是言：『諸天人中有一",
    "T12n0380_001:0948c19": "極毒惡人出於世者。』當知即是魔波旬也。世",
    "T12n0380_001:0948c20": "尊！若有正實語人作如是言：『有人不為益己",
    "T12n0380_001:0948c21": "身故、不益他故、不益多眾生故而發心者。』當",
    "T12n0380_001:0948c22": "知即是魔波旬也。世尊！若復有正實語人作",
    "T12n0380_001:0948c23": "如是言：『有人不為憐愍利益天、人、魔、梵、阿修",
    "T12n0380_001:0948c24": "羅、沙門、婆羅門一切世間故，又不欲令和合",
    "T12n0380_001:0948c25": "安隱故，欲令退落受苦惱故而發心者。』當知",
    "T12n0380_001:0948c26": "即是魔波旬也。世尊！我親從佛聞如是說，有",
    "T12n0380_001:0948c27": "二種人，一者、如法，二者、非法。當知世尊所許",
    "T12n0380_001:0948c28": "波旬入涅槃者是不如法。唯願世尊於此",
    "T12n0380_001:0948c29": "所許莫生堅著，但為憐愍、利益、安樂諸天人",
    "T12n0380_001:0949a01": "等一切眾生捨此所許，住世一劫。若佛久住，",
    "T12n0380_001:0949a02": "諸天人等利益、安樂，是故世尊莫速涅槃。」[0949a02] 佛",
    "T12n0380_001:0949a03": "告商主：「善哉善哉！若令眾生得利益者，正應",
    "T12n0380_001:0949a04": "如是。商主！若人供給灌頂登位剎利大王，或",
    "T12n0380_001:0949a05": "有供給王子、大臣，或有防護國土、城邑、聚落",
    "T12n0380_001:0949a06": "等者，是人從其剎利王所得大榮爵、受於福",
    "T12n0380_001:0949a07": "祿。其剎利王常於此人及其子孫、親友、眷屬，",
    "T12n0380_001:0949a08": "亦寵福祿，擁護蔭覆。商主！汝今若於如來、應",
    "T12n0380_001:0949a09": "供、正遍知、無上法王所心生淨信，以淨信故，",
    "T12n0380_001:0949a10": "如來則當慰喻於汝、與汝福報。我今慰喻汝",
    "T12n0380_001:0949a11": "者，以汝佛所心生淨信、種善根故。如是應知，",
    "T12n0380_001:0949a12": "商主！汝當以此淨信善根於我滅後未來世",
    "T12n0380_001:0949a13": "中作辟支佛，名曰悲愍商主。[0949a13] 「我涅槃後正法",
    "T12n0380_001:0949a14": "滅已，是魔波旬得大喜悅；以喜悅故墜落魔",
    "T12n0380_001:0949a15": "宮，墮於阿鼻大地獄中，具受無量種種苦惱。",
    "T12n0380_001:0949a16": "何以故？以魔波旬於是大勝慧燈、慧光隱滅",
    "T12n0380_001:0949a17": "之時生大喜故。商主！若有正實語人作如是",
    "T12n0380_001:0949a18": "言：『有人為自害故、為自壞故、與己作惡故",
    "T12n0380_001:0949a19": "而發心者。』當知即是魔波旬也。何以故？商",
    "T12n0380_001:0949a20": "主！我滅度後乃至有是正法住世，隨其時節",
    "T12n0380_001:0949a21": "是魔波旬得住魔宮；我法滅已，是魔極大喜",
    "T12n0380_001:0949a22": "踊欣慶、得大稱意，於剎那頃墜落魔宮、墮阿",
    "T12n0380_001:0949a23": "鼻地獄。[0949a23] 「商主！譬如有人上於大樹，其樹花果",
    "T12n0380_001:0949a24": "悉以具足，是人取其稱意花果，既受用已，還",
    "T12n0380_001:0949a25": "復折其所住之枝。商主！於意云何？是人爾",
    "T12n0380_001:0949a26": "時住彼折枝得住樹不？又於其樹受安樂已",
    "T12n0380_001:0949a27": "還折其枝，可名有智不？」[0949a27] 商主言：「不也，婆伽",
    "T12n0380_001:0949a28": "婆！不也，修伽陀！」[0949a28] 佛言：「商主！魔亦如是，常希",
    "T12n0380_001:0949a29": "如來、應供、正遍知入涅槃故、常樂隱滅如來",
    "T12n0380_001:0949b01": "所說正法毘尼故。商主！乃至正法住世，是魔",
    "T12n0380_001:0949b02": "波旬於其時節得住魔宮；我法滅時，其魔波",
    "T12n0380_001:0949b03": "旬生大踊悅、喜慶稱意，故墜落魔宮、墮阿鼻",
    "T12n0380_001:0949b04": "地獄。[0949b04] 「商主！喻如彼人於其樹上而自害故勤",
    "T12n0380_001:0949b05": "作是事；魔亦如是，為自害故、為害他故而",
    "T12n0380_001:0949b06": "勤發心。商主！魔於後時墮阿鼻地獄受大苦",
    "T12n0380_001:0949b07": "痛，如奪命苦。為苦觸已，當念：『我言如來、應供、",
    "T12n0380_001:0949b08": "正遍知是真語者、實語者、不異語者、不虛語",
    "T12n0380_001:0949b09": "者，如是善說：「善哉身律儀、善哉口律儀、善",
    "T12n0380_001:0949b10": "哉意律儀。是身善行、是口善行、是意善行，獲",
    "T12n0380_001:0949b11": "得可樂、可欲、可愛、稱意果報；是身惡行、是口",
    "T12n0380_001:0949b12": "惡行、是意惡行，獲得不可樂、不可欲、不可愛、",
    "T12n0380_001:0949b13": "不稱意果報。」我昔與彼身惡行相應、口惡行",
    "T12n0380_001:0949b14": "相應、意惡行相應，以是業報今墮地獄，受如",
    "T12n0380_001:0949b15": "是等極痛、極切、極苦、極惱、極不可忍、如臨死",
    "T12n0380_001:0949b16": "之苦。』是魔波旬當於爾時憶我所說，得淨",
    "T12n0380_001:0949b17": "信心；得淨信已，即時於彼地獄命終生三十",
    "T12n0380_001:0949b18": "三天。何以故？商主！若其惡心於如來所作諸",
    "T12n0380_001:0949b19": "過失，身壞命終墮大地獄；若復慈心供養如",
    "T12n0380_001:0949b20": "來不求過者，身壞命終得生善道天人之中。",
    "T12n0380_001:0949b21": "彼以善根得值諸佛；值諸佛已，復種善根；種",
    "T12n0380_001:0949b22": "善根已，次第當得無漏涅槃。[0949b22] 「商主！汝於如來、",
    "T12n0380_001:0949b23": "應供、正遍知心得淨信，以此善根，彌勒出世",
    "T12n0380_001:0949b24": "當得值遇。值彌勒已則能覺悟睡眠放逸",
    "T12n0380_001:0949b25": "諸眾生等，作如是言：『諸眾生輩應當勇猛勤",
    "T12n0380_001:0949b26": "作善業，如來、應供、正遍知出世甚難，如憂",
    "T12n0380_001:0949b27": "曇華時乃一現；如來亦爾，時乃一出無窟宅",
    "T12n0380_001:0949b28": "涅槃。』時有說者：『人身難得、八難難離，得值佛",
    "T12n0380_001:0949b29": "世、生於中國亦復甚難。是故汝等慎莫放逸，",
    "T12n0380_001:0949c01": "當勤修行，於後莫悔。』[0949c01] 「商主！汝於彌勒佛所稟",
    "T12n0380_001:0949c02": "受法教，攝彼彌勒無上法王國土人民，常以",
    "T12n0380_001:0949c03": "慈心、無惡心、無怨&#x8B90;心、愍心、樂心、普覆心護持",
    "T12n0380_001:0949c04": "養育，以此善根於魔宮殿次補魔處，具大富",
    "T12n0380_001:0949c05": "貴、為自在主。商主！若有眾生於如來所種諸",
    "T12n0380_001:0949c06": "善根，乃至得發一念淨心，彼等眾生以此善",
    "T12n0380_001:0949c07": "根得近甘露——第一甘露、最後甘露。[0949c07] 「商主！汝以",
    "T12n0380_001:0949c08": "善根於彼廣受人天報已，經八十劫於末後",
    "T12n0380_001:0949c09": "身作辟支佛，名曰悲愍。何以故？商主！以汝聞",
    "T12n0380_001:0949c10": "我涅槃聲已，便於我所生淨信心、於眾生所",
    "T12n0380_001:0949c11": "生悲愍心；為諸眾生得安樂故，求請我住",
    "T12n0380_001:0949c12": "不般涅槃；汝復於彼彌勒法中悲愍眾生，覺",
    "T12n0380_001:0949c13": "悟睡眠放逸眾生，令得憶念而不放逸，教以",
    "T12n0380_001:0949c14": "善法；以是因緣得辟支佛記。商主！我當與汝",
    "T12n0380_001:0949c15": "如是善報，應當深心喜悅稱意。商主！此等是",
    "T12n0380_001:0949c16": "汝勸請如來善根因緣，如來即以法施蔭覆",
    "T12n0380_001:0949c17": "報汝善根。」[0949c17] 爾時，商主復白佛言：「世尊！若佛",
    "T12n0380_001:0949c18": "不受我所勸請入涅槃者，願我從今乃至法",
    "T12n0380_001:0949c19": "住，離於五欲，專持孝道，不樂遊戲、不著異衣、",
    "T12n0380_001:0949c20": "不用華鬘、塗香、末香及不受用諸天勝報。何",
    "T12n0380_001:0949c21": "以故？如是世尊——眾生之寶——明當與我別離",
    "T12n0380_001:0949c22": "異處，更不合會、更不復有、畢竟不可見。世",
    "T12n0380_001:0949c23": "尊！我有何樂？有何戲笑？有何可樂？有何稱",
    "T12n0380_001:0949c24": "意？如是最大慧炬、慧燈、大智光明若隱滅",
    "T12n0380_001:0949c25": "者，我當有何踊悅、稱意、喜慶等事？是大智日",
    "T12n0380_001:0949c26": "有無量百千光炎眷屬滅除無明大黑闇者、",
    "T12n0380_001:0949c27": "作大智明者，如是滅沒，我當有何踊悅稱意？",
    "T12n0380_001:0949c28": "有何可樂？有何戲笑？我於如是眾生之寶有",
    "T12n0380_001:0949c29": "別離故——測量眾生、不缺減眾生、與明眾生、無",
    "T12n0380_001:0950a01": "罪眾生、無癡眾生、無上眾生、最上眾生、無",
    "T12n0380_001:0950a02": "似眾生、無等眾生、無等等眾生、能救一切",
    "T12n0380_001:0950a03": "眾生、眾生妙眾生、眾生所供眾生、共乘眾",
    "T12n0380_001:0950a04": "生；調伏眾生者、憐愍眾生者、真語者、實語",
    "T12n0380_001:0950a05": "者、時語者、應時語者、不異語者；如說修行",
    "T12n0380_001:0950a06": "者、住大慈悲者、於諸眾生心無罣礙者、於諸",
    "T12n0380_001:0950a07": "眾生平等心者；無戲論者、無我我所者、無積",
    "T12n0380_001:0950a08": "聚者、無窟宅者、無依倚者、無荒嶮者、無垢",
    "T12n0380_001:0950a09": "者；救濟者、引導者、化度者、預備者、解縛者、",
    "T12n0380_001:0950a10": "養育者；令眾生憶念者、令惺悟者、教誨者、",
    "T12n0380_001:0950a11": "於戰&#x9B2A;勝者、拔鏃者、醫王治心者、施大良",
    "T12n0380_001:0950a12": "藥者、究竟度苦者、說法者；商主將去者、示淺",
    "T12n0380_001:0950a13": "處者、持梢尾者、持炬者、作明者、作光者、照",
    "T12n0380_001:0950a14": "曜者、施目者、示導者；令到安隱國土者、遠",
    "T12n0380_001:0950a15": "離一切荒嶮垢者、無渴愛者、離諸使者、離",
    "T12n0380_001:0950a16": "諸結者、離貪瞋癡者、離諸煩惱者、離憍慢怒",
    "T12n0380_001:0950a17": "者；如是大丈夫、妙丈夫、極丈夫、健丈夫、猛",
    "T12n0380_001:0950a18": "丈夫、蓮華丈夫、芬陀利丈夫、龍丈夫、師龍",
    "T12n0380_001:0950a19": "丈夫、師子丈夫、上首丈夫、兇丈夫、雄丈夫、",
    "T12n0380_001:0950a20": "象丈夫、無上丈夫、無上調御丈夫；共乘者、具",
    "T12n0380_001:0950a21": "一切力者、具十力者、得四無所畏者、具十",
    "T12n0380_001:0950a22": "八不共法者、得大福智力者、滿足無量法藏",
    "T12n0380_001:0950a23": "者；無嫉&#x59AC;者、悅豫一切眾生者、無上大施",
    "T12n0380_001:0950a24": "主、最勝施主、心無嫌恨者；得大禪定者、得諸",
    "T12n0380_001:0950a25": "禪三昧三摩跋提境界者、無量慧者、無障慧",
    "T12n0380_001:0950a26": "者、得無等慧境界者；摧魔幢者、渡淤泥者、",
    "T12n0380_001:0950a27": "到彼岸者、住彼岸者、到無畏處者、除一切",
    "T12n0380_001:0950a28": "眾生怖畏者、安慰一切眾生者、大眾生堅固",
    "T12n0380_001:0950a29": "者——於今後夜當有別離，更不可見。世尊！如來",
    "T12n0380_001:0950b01": "常於諸大眾中正師子吼更不得聞，我當有",
    "T12n0380_001:0950b02": "何踊悅稱意？[0950b02] 「世尊！譬如有人於其灌頂剎利",
    "T12n0380_001:0950b03": "王所得福祿者，王命終後生大憂苦——知王恩",
    "T12n0380_001:0950b04": "養、念王恩養、賞王恩養——彼諸眾生為其王",
    "T12n0380_001:0950b05": "故專持孝道，或一日、二日乃至七日，若半月",
    "T12n0380_001:0950b06": "乃至一月憶念流淚。世尊！我亦如是，如來",
    "T12n0380_001:0950b07": "滅後乃至正法住世，隨其時節捨離五欲，專",
    "T12n0380_001:0950b08": "持孝道，不樂戲笑、不著異衣、不用華鬘、塗香、",
    "T12n0380_001:0950b09": "末香及不受用諸天果報。」",
    "T12n0380_001:0950b10": "大悲經帝釋品第三",
    "T12n0380_001:0950b11": "[0950b11] 爾時，釋提桓因往詣佛所，到已頂禮，退住一",
    "T12n0380_001:0950b12": "面而白佛言：「唯願世尊教&#x52C5;於我，云何修行？",
    "T12n0380_001:0950b13": "世尊！昔於一時，四大阿修羅王嚴駕著鎧，將",
    "T12n0380_001:0950b14": "諸眷屬來詣三十三天所欲共&#x9B2A;戰。當於爾",
    "T12n0380_001:0950b15": "時，聖者目連仍住在世。如是諸天共阿修羅",
    "T12n0380_001:0950b16": "對陣之時，聖者目連到四阿修羅所以如法",
    "T12n0380_001:0950b17": "伏之。如是，諸天及諸阿修羅悉得安隱，無復",
    "T12n0380_001:0950b18": "&#x9B2A;戰之苦、共相違反、毀呰諍論。世尊！是大目",
    "T12n0380_001:0950b19": "連既已滅度，如來今復欲般涅槃，我等如是",
    "T12n0380_001:0950b20": "於後數數當復&#x9B2A;戰、共相違反。願垂教&#x52C5;，若",
    "T12n0380_001:0950b21": "四阿修羅王與我戰時，我於彼等作何方計？」",
    "T12n0380_001:0950b22": "[0950b22] 佛告釋提桓因言：「憍尸迦！止，莫憂悲、莫愁、莫",
    "T12n0380_001:0950b23": "慮。若持戒者所願必成，唯淨戒者成，非不淨",
    "T12n0380_001:0950b24": "戒；梵行者非不梵行、離欲者非不離欲、離瞋",
    "T12n0380_001:0950b25": "者非不離瞋、離癡者非不離癡、智慧者非不",
    "T12n0380_001:0950b26": "智慧而得成也。憍尸迦！我從今後當作加",
    "T12n0380_001:0950b27": "被。憍尸迦！乃至我之正法未滅，若有諸天、",
    "T12n0380_001:0950b28": "阿修羅等共相&#x9B2A;戰，隨其時節稱我名故諸",
    "T12n0380_001:0950b29": "天得勝。」[0950b29] 爾時，四大阿修羅王聞佛說是加護",
    "T12n0380_001:0950c01": "聲已，其心忿恨，毛&#x7AEA;怖畏，來詣佛所。到已頂",
    "T12n0380_001:0950c02": "禮，&#x5374;住一面白佛言：「世尊！何故如來作是加",
    "T12n0380_001:0950c03": "護？」[0950c03] 佛告四大阿修羅言：「汝等莫憂、莫慮。有",
    "T12n0380_001:0950c04": "時汝等得大自在，過彼三十三天，無復&#x9B2A;戰、",
    "T12n0380_001:0950c05": "無諍、無競、無相違反。是故，汝等慎莫&#x9B2A;戰、莫",
    "T12n0380_001:0950c06": "相毀呰、莫相諍論、勿作違反心；當作慈心、愍",
    "T12n0380_001:0950c07": "心，得眾欲具足。諸仁者！命不久停，為自在",
    "T12n0380_001:0950c08": "主亦復無常。諸仁者！世間所有具足合會必",
    "T12n0380_001:0950c09": "歸離散。諸仁者！當觀如來窮無常際，於諸",
    "T12n0380_001:0950c10": "眾生無所怨&#x8B90;、無違、無競，常為和合。一切眾",
    "T12n0380_001:0950c11": "生平等發心，何況汝等薄少善根、彼此迭相",
    "T12n0380_001:0950c12": "樂&#x9B2A;諍者？諸仁者！若有發心惱害他者，是人",
    "T12n0380_001:0950c13": "長夜還得惱害。諸仁者！若人喜殺，是人還得",
    "T12n0380_001:0950c14": "短壽之報；若&#x6199;&#x9B2A;諍，是人常有怖畏死報、不",
    "T12n0380_001:0950c15": "具大眷屬、無大勢力。諸仁者！善、惡二業終不",
    "T12n0380_001:0950c16": "敗亡。是故汝等從今已後各住慈心——住身",
    "T12n0380_001:0950c17": "業慈、口業慈、意業慈——莫&#x9B2A;、莫競、莫相毀呰。以",
    "T12n0380_001:0950c18": "是因緣，汝等長夜得利益安樂，後則不悔。」[0950c18] 作",
    "T12n0380_001:0950c19": "是語已，四阿修羅王白佛言：「世尊！如是，婆伽",
    "T12n0380_001:0950c20": "婆！如是，修伽陀！我等如是依如來教，如是修、",
    "T12n0380_001:0950c21": "如是住。世尊！我從今後一切當捨&#x9B2A;戰之具，",
    "T12n0380_001:0950c22": "各修慈心。」[0950c22] 爾時，釋提桓因聞佛涅槃，為憂箭",
    "T12n0380_001:0950c23": "所射，極大愁惱，悲泣流淚而白佛言：「世尊！我",
    "T12n0380_001:0950c24": "從今日乃至法住，不受五欲、不入內宮、不著",
    "T12n0380_001:0950c25": "異衣。大德婆伽婆！譬如家長喪亡，是人知識",
    "T12n0380_001:0950c26": "得恩養者，心生苦惱，憶念舊恩，念恩養故悲",
    "T12n0380_001:0950c27": "泣流淚、專持孝道。世尊！我亦如是，乃至法住",
    "T12n0380_001:0950c28": "隨其時節悲泣流淚、專持孝道，不行五欲、不",
    "T12n0380_001:0950c29": "入內宮、不著異衣。何以故？無上導師明當別",
    "T12n0380_001:0951a01": "離，不可得見，更不合會。」釋提桓因作是語已，",
    "T12n0380_001:0951a02": "即便伏面啼哭而住。"
}