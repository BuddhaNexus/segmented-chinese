{
    "X38n0679_003:0166b01": "梵網經心地品菩薩戒義疏發隱卷第三",
    "X38n0679_003:0166b02": "姚秦三藏法師 鳩摩羅什 譯",
    "X38n0679_003:0166b03": "陳隋天台 智者大師 疏",
    "X38n0679_003:0166b04": "明雲棲寺沙門 袾宏 發隱",
    "X38n0679_003:0166b05": "[0166b05] ○二正說分(二) 初十重。二四十八輕。",
    "X38n0679_003:0166b06": "[0166b06] ○初十重(三) 初總標。二別解。三總結。",
    "X38n0679_003:0166b07": "[0166b07] ○初總標。",
    "X38n0679_003:0166b08": "[0166b08] 佛告諸佛子言。有十重波羅提木叉。若受菩薩戒。不",
    "X38n0679_003:0166b09": "誦此戒者。非菩薩。非佛種子。我亦如是誦一切菩薩",
    "X38n0679_003:0166b10": "已學。一切菩薩當學。一切菩薩今學已略說菩薩波",
    "X38n0679_003:0166b11": "羅提木叉相貌。應當學。敬心奉持。",
    "X38n0679_003:0166b12": "[0166b12] 發隱非菩薩者。失現在大乘之名。非佛種者。失當",
    "X38n0679_003:0166b13": "來極位之果。相貌者。戒雖無形。有可持守。亦云相",
    "X38n0679_003:0166b14": "貌。",
    "X38n0679_003:0166b15": "[0166b15] ○二別解(十) 初殺戒(至)十謗三寶戒。",
    "X38n0679_003:0166b16": "[0166b16] ●第一殺戒(二) 初舉略。二入文。",
    "X38n0679_003:0166b17": "[0166b17] ○初舉略。",
    "X38n0679_003:0166b18": "[0166b18] 十重之始。若聲聞非梵行在初者。人多起過故。地",
    "X38n0679_003:0166b19": "繫煩惱重。故制之。殺雖性罪。出家人起此罪希。亦",
    "X38n0679_003:0166b20": "易防斷。婬既易起。制之當初。大論云。聲聞戒消息",
    "X38n0679_003:0166b21": "人情。多防起邊。所以輕者多起。是故重制。重者起",
    "X38n0679_003:0166b22": "希。輕罪制之。婬欲非性罪。殺是性罪。大乘制之當",
    "X38n0679_003:0166b23": "初也。今言殺。斷他命故。五陰相續有眾生。而今斷",
    "X38n0679_003:0166b24": "此相續。故云殺也。大經云。遮未來相續。名之為殺。",
    "X38n0679_003:0166c01": "道俗同制。如五戒八戒之類也。大士以慈悲為本。",
    "X38n0679_003:0166c02": "故須斷也。七眾菩薩同犯。聲聞五眾大同小異。同",
    "X38n0679_003:0166c03": "者同不許殺。異者略三事。一開遮異。二色心異。三",
    "X38n0679_003:0166c04": "輕重異。開遮異者。大士見機得殺。聲聞雖見不許",
    "X38n0679_003:0166c05": "殺。色心異者。大士制心。聲聞制色。三輕重異者。大",
    "X38n0679_003:0166c06": "士害師犯逆。聲聞非逆。又大士重。重於聲聞重也。",
    "X38n0679_003:0166c07": "[0166c07] 發隱。非梵行者。不淨行也。地繫者。住地繫縛煩惱",
    "X38n0679_003:0166c08": "偏重也。消息者。猶酌量也。酌量人情起婬多故。婬",
    "X38n0679_003:0166c09": "乃首制。又婬者生死之原。聲聞不起大悲。惟怖生",
    "X38n0679_003:0166c10": "死。故婬先。殺者慈悲之敵。大士不怖生死。大悲普",
    "X38n0679_003:0166c11": "度。故殺先也。性罪者。法爾性中有罪。非律始禁故。",
    "X38n0679_003:0166c12": "也。七眾者。比丘。比丘尼。沙彌。沙彌尼。式叉摩那。優",
    "X38n0679_003:0166c13": "婆塞。優婆夷也。五眾者。揀在家。二眾。純舉出家也",
    "X38n0679_003:0166c14": "見機得殺者。見有當殺機宜。則行殺無害。如殺一",
    "X38n0679_003:0166c15": "人而救多人。斷色身而全慧命。乃大士之洪規。非",
    "X38n0679_003:0166c16": "聲聞力量所及。故菩薩開。聲聞遮也。制心則併絕",
    "X38n0679_003:0166c17": "殺心。制色則僅除殺事。害師者。師能長養法身。是",
    "X38n0679_003:0166c18": "佛種子。故大士害之犯逆。聲聞無望成佛故輕。一",
    "X38n0679_003:0166c19": "云孩子&#x5F11;母亦不為逆。以其愚騃無心也。若聲聞",
    "X38n0679_003:0166c20": "恃此而故害師。則出於有心。必墮無間。不可不慎。",
    "X38n0679_003:0166c21": "又此三異者下諸戒多有之。自可例推。無待悉舉。",
    "X38n0679_003:0166c22": "[0166c22] ○二入文(三) 初標人。二序事。三結罪。",
    "X38n0679_003:0166c23": "[0166c23] ○初標人。",
    "X38n0679_003:0166c24": "[0166c24] 佛言。若佛子。",
    "X38n0679_003:0167a01": "[0167a01] 發隱。受佛大戒。即佛所生。行當紹隆佛種。有子之",
    "X38n0679_003:0167a02": "義。毋自輕也。",
    "X38n0679_003:0167a03": "[0167a03] ○二序事(三) 初不應。二明應。三結不應。",
    "X38n0679_003:0167a04": "[0167a04] ○初不應(三) 初明殺事。二成業相。三舉輕況重。",
    "X38n0679_003:0167a05": "[0167a05] ○初明殺事。",
    "X38n0679_003:0167a06": "[0167a06] 若自殺。教人殺。方便殺。讚歎殺。見作隨喜。乃至&#x546A;殺。",
    "X38n0679_003:0167a07": "[0167a07] 一自殺。謂自害他命。凡三種法。內色。外色。內外色。",
    "X38n0679_003:0167a08": "並皆犯也。二教他。他亦是殺。大論云。口教是殺罪。",
    "X38n0679_003:0167a09": "非作瘡。律部分別。甚多條緒。教他遣使等。三方便",
    "X38n0679_003:0167a10": "殺者。即殺前方便。所謂束縛繫等。四讚歎殺。亦得",
    "X38n0679_003:0167a11": "罪也。五隨喜者。獎勸令命斷。亦犯也。六&#x546A;殺。謂毗",
    "X38n0679_003:0167a12": "陀羅等。雖假餘緣。亦皆同犯。律中明殺十五種。謂",
    "X38n0679_003:0167a13": "優多。頭多。弶。弦。撥。毗陀羅等。如律部廣明云云。",
    "X38n0679_003:0167a14": "[0167a14] 發隱。顯色論指內色為識。外色為根。今取識去色",
    "X38n0679_003:0167a15": "壞為害命也。而云內外色者。總上成三。三皆成犯",
    "X38n0679_003:0167a16": "名害命也。一云內外色。息也。識內根外。息為中交",
    "X38n0679_003:0167a17": "也。非作瘡者。非止瘡傷。明已死也。讚歎者。彼未必",
    "X38n0679_003:0167a18": "殺。而我乃稱譽以助其成也。隨喜者。彼欲行殺。而",
    "X38n0679_003:0167a19": "我即順從以悅其意也。殺前方便者。繇束縛繫等。",
    "X38n0679_003:0167a20": "而後能殺也。毗陀羅者。惡&#x546A;名。假餘緣者。雖非全",
    "X38n0679_003:0167a21": "用&#x546A;殺。而惡心魘魅。&#x546A;為之主也。十五種殺。姑舉",
    "X38n0679_003:0167a22": "一二。優多者。火坑也。頭多者。地陷類也。弶者。木檻",
    "X38n0679_003:0167a23": "詐取也。弦者。弓也。撥者。弩石也。毗陀羅者。用死人",
    "X38n0679_003:0167a24": "&#x546A;人死也。以上皆取殺遂身死結重。",
    "X38n0679_003:0167b01": "[0167b01] ○二成業相。",
    "X38n0679_003:0167b02": "[0167b02] 殺因。殺緣。殺法。殺業。",
    "X38n0679_003:0167b03": "[0167b03] 成業之相。三業成殺。自動用者。正身業也。教他及",
    "X38n0679_003:0167b04": "&#x546A;。口業造身業。心念欲殺。鬼神自宣遂者。意業造",
    "X38n0679_003:0167b05": "身業也。三階於緣中造作。皆是業義。殺法。謂刀劍",
    "X38n0679_003:0167b06": "坑弶等。皆有法體。故稱為法。殺因殺緣者。親疏二",
    "X38n0679_003:0167b07": "塗。正因殺心為因。餘者助成故為緣。親者造作來",
    "X38n0679_003:0167b08": "果為業。四者。一是眾生。二眾生想。三殺害。四命斷。",
    "X38n0679_003:0167b09": "一是眾生者。眾生雖多。大為三品。一者上品。謂諸",
    "X38n0679_003:0167b10": "佛聖人。父母師僧。害則犯逆。三果人兩解。一云同",
    "X38n0679_003:0167b11": "逆。以聲聞害時。已是重中之重故。二云犯重。大經",
    "X38n0679_003:0167b12": "明三種殺。殺三果人但入中殺。不在上殺。故知非",
    "X38n0679_003:0167b13": "逆。菩薩人以取解行以上。大經云畢定菩薩。同上",
    "X38n0679_003:0167b14": "科。今取不作二乘為畢定位。或取七心以上。皆可",
    "X38n0679_003:0167b15": "為斷也。養胎母一云無逆。二云犯逆。大士之重。重",
    "X38n0679_003:0167b16": "於聲聞也。中品即人天。害之犯重。下品。四趣也。兩",
    "X38n0679_003:0167b17": "解。一云同重。大士防殺嚴重故。文云。一切有命不",
    "X38n0679_003:0167b18": "得殺。即其證也。二云但犯輕垢。在重戒中兼制。以",
    "X38n0679_003:0167b19": "非道器故。文云有命者。舉輕況重耳三殺心。有兩。",
    "X38n0679_003:0167b20": "一自身殺心。二教他殺心。自身殺心有二。一通心",
    "X38n0679_003:0167b21": "二隔心。通心者。如漫作坑弶。漫燒&#x7151;等。通三性皆",
    "X38n0679_003:0167b22": "犯。若緣此為彼。於彼上起害心。皆屬通心。既自對",
    "X38n0679_003:0167b23": "境。又命不復續。雖所為不稱。悉皆正犯。隔心者。作",
    "X38n0679_003:0167b24": "坑止為此。無心在彼。彼死亦犯。彼邊不遂。輕垢。若",
    "X38n0679_003:0167c01": "此路本是此道眾人行往。今作坑止為此。而彼死。",
    "X38n0679_003:0167c02": "亦重。以此殺具體能通害。以具緣心。還屬通心也。",
    "X38n0679_003:0167c03": "若本斫東人。誤中西人。中西人上。都無殺心。此屬",
    "X38n0679_003:0167c04": "隔心。四命根斷。有兩時。一此生。二後生。此生有二",
    "X38n0679_003:0167c05": "句。一有戒時犯重。二無戒時斷。當戒去時。結不遂",
    "X38n0679_003:0167c06": "輕垢。命斷時結罪同前。聲聞臨終時未結聲聞捨",
    "X38n0679_003:0167c07": "具戒。作五戒等結也。後生為戒自復兩種。一自憶。",
    "X38n0679_003:0167c08": "二不自憶。自憶者。若任前勢。若更加方便命斷。坐",
    "X38n0679_003:0167c09": "重。以前後皆自憶故。不自憶者。若任勢死。犯重。以",
    "X38n0679_003:0167c10": "死時有戒故。若加方便。當知前瘡不死。後方便時。",
    "X38n0679_003:0167c11": "不憶。但犯輕垢也。而言命根者。數論別有非色心",
    "X38n0679_003:0167c12": "為命根。成論及大乘無別非色非心為命根也。祗",
    "X38n0679_003:0167c13": "取色心連持相續不斷為命耳。大論亦然。六入六",
    "X38n0679_003:0167c14": "識得相續生。假名為命。",
    "X38n0679_003:0167c15": "[0167c15] 發隱。先釋業者。一云有本先業。一云是成業相。意",
    "X38n0679_003:0167c16": "歸重業。故倒釋也。鬼神宣遂者。人有心起殺念。殺",
    "X38n0679_003:0167c17": "鬼隨從。為彼人宣達。得遂其殺也。三階造作者。因",
    "X38n0679_003:0167c18": "緣法總成殺事也。親疏者。本起殺心。的感當來果",
    "X38n0679_003:0167c19": "報。如形影然。故親緣者助成。如世律為主為從。亦",
    "X38n0679_003:0167c20": "分輕重。故曰疏也。四者二字文亦有缺。四下當有",
    "X38n0679_003:0167c21": "緣字。例下此戒備幾緣成重故。犯逆犯重者。重是",
    "X38n0679_003:0167c22": "波羅夷。逆者。更增以下殺上大逆不道罪也。三果",
    "X38n0679_003:0167c23": "兩解者。其義各得。一以聲聞害三果已稱極重。況",
    "X38n0679_003:0167c24": "菩薩慈救下凡。而乃害及賢聖。一以三果名逆。乃",
    "X38n0679_003:0168a01": "至如來。罪將奚結。所謂取長陵土何以加罪者也。",
    "X38n0679_003:0168a02": "菩薩攝聖人中凡有三。或取解行以上。或取七心",
    "X38n0679_003:0168a03": "以上。或但不作二乘者即名畢定。畢定者。決定不",
    "X38n0679_003:0168a04": "退轉也。殺此皆犯逆也。養胎者。乳母也。殺乳母同",
    "X38n0679_003:0168a05": "三果。殺四趣者亦二說一重。一非重。觀疏中大士",
    "X38n0679_003:0168a06": "重重於聲聞。則意在言重者為是也。隔心通心者",
    "X38n0679_003:0168a07": "無心殺。有心殺也。三性者。一說或為貪。或為瞋。或",
    "X38n0679_003:0168a08": "為癡。一說善惡無記三性也。緣此為彼者。雖緣此。",
    "X38n0679_003:0168a09": "實為彼。故曰於彼起害心也。對境者。我為能害。彼",
    "X38n0679_003:0168a10": "為所害也。所為不稱者。如是有心害物。雖事不稱",
    "X38n0679_003:0168a11": "其心亦犯重。況稱心乎。以此殺具者。言作坑在此。",
    "X38n0679_003:0168a12": "雖無心害彼。然此坑&#x7A7D;本能通害一切。爾知而故",
    "X38n0679_003:0168a13": "作。則爾心具有殺緣。惡得無罪。故亦制屬通心也",
    "X38n0679_003:0168a14": "必若斫東誤中西。乃可謂無心耳。無戒時斷者。言",
    "X38n0679_003:0168a15": "有戒時斷命。犯重明矣。無戒時斷如何。無戒時者。",
    "X38n0679_003:0168a16": "當戒去時也。斯時也。結未遂殺事之罪則輕垢。結",
    "X38n0679_003:0168a17": "已成斷命之罪則同前也。聲聞止說殺。未說斷。臨",
    "X38n0679_003:0168a18": "終如何結罪。若或當捨戒時。則所謂戒去時也。結",
    "X38n0679_003:0168a19": "罪自入五戒例矣。憶者。知宿命也。知此人是怨。任",
    "X38n0679_003:0168a20": "前怨之勢殺之致死。或未死。復加方便致死。此前",
    "X38n0679_003:0168a21": "後俱憶。故犯重。不憶者。初時有知。任勢殺死亦重。",
    "X38n0679_003:0168a22": "或未死。復加方便時。實出不知。是前憶後不憶。不",
    "X38n0679_003:0168a23": "憶則無心。故輕。彼數論以非色心為命根。然色心",
    "X38n0679_003:0168a24": "連持者。識息相交。正命根也。若離連持。則色屬質",
    "X38n0679_003:0168b01": "礙。心屬渺茫。兩不相關。何處見命根耶。析衷諸說。",
    "X38n0679_003:0168b02": "明必斷此連持色心方成殺也。因緣法業四者。大",
    "X38n0679_003:0168b03": "意一念本起殺心為因。多種助成其殺為緣。殺中",
    "X38n0679_003:0168b04": "資具方則為法。正作用成就殺事為業也。",
    "X38n0679_003:0168b05": "[0168b05] ○三舉輕況重。",
    "X38n0679_003:0168b06": "[0168b06] 乃至一切有命者。不得故殺。",
    "X38n0679_003:0168b07": "[0168b07] 發隱。乃至者。從上及下之辭。自諸佛聖人。乃至蜎",
    "X38n0679_003:0168b08": "蝡微流。四生六趣。但有如上所說色心命根。皆不",
    "X38n0679_003:0168b09": "得殺。言故者。揀誤殺也。若極言大士廣大慈悲。雖",
    "X38n0679_003:0168b10": "有色無心。但具生氣。亦不忍殺。如結草護戒折柳",
    "X38n0679_003:0168b11": "諫君者是也。何況有命。",
    "X38n0679_003:0168b12": "[0168b12] ○二明應。",
    "X38n0679_003:0168b13": "[0168b13] 是菩薩應起常住慈悲心。孝順心。方便救護一切眾",
    "X38n0679_003:0168b14": "生。",
    "X38n0679_003:0168b15": "[0168b15] 常住慈悲心兩解。一云應學常住佛起慈悲。二云",
    "X38n0679_003:0168b16": "心恒應常住慈悲之地。二孝順心。秉教不惱他。三",
    "X38n0679_003:0168b17": "方便救護。非直爾不惱。乃應涉事救解。",
    "X38n0679_003:0168b18": "[0168b18] 發隱。應有三。謂慈悲孝順救護也。殺事逆天悖理。",
    "X38n0679_003:0168b19": "即是不孝不順。又一切眾生皆多生父母。惱害之。",
    "X38n0679_003:0168b20": "即惱害吾父母。直者。但也。但能不惱。差可免愆。若",
    "X38n0679_003:0168b21": "不救護。何名大士。故不殺仍應救生。不盜仍應布",
    "X38n0679_003:0168b22": "施。後皆例此。",
    "X38n0679_003:0168b23": "[0168b23] ○三結不應。",
    "X38n0679_003:0168b24": "[0168b24] 而反自恣心快意殺生者。",
    "X38n0679_003:0168c01": "[0168c01] 不應故成罪亦三句。一恣心謂貪心殺。二快意。謂",
    "X38n0679_003:0168c02": "瞋心殺。三殺生。謂舉殺事。有此三。故墮不如意罪。",
    "X38n0679_003:0168c03": "[0168c03] 發隱。貪殺者。因市利而宰牲為圖財而劫命之類。",
    "X38n0679_003:0168c04": "是也瞋殺者。忍心害物酷刑虐民之類是也。不言",
    "X38n0679_003:0168c05": "癡者。貪瞋二心出自愚癡故。智不能窒欲故貪。慧",
    "X38n0679_003:0168c06": "不能懲忿故瞋也。",
    "X38n0679_003:0168c07": "[0168c07] ○三結罪。",
    "X38n0679_003:0168c08": "[0168c08] 是菩薩波羅夷罪。",
    "X38n0679_003:0168c09": "[0168c09] 發隱。先標菩薩者。表此是菩薩波羅夷。非聲聞波",
    "X38n0679_003:0168c10": "羅夷也。波羅夷此云極惡。又云棄。言極惡罪大。永",
    "X38n0679_003:0168c11": "為棄物。僧祗律三義。一退沒義。道果喪失故。二不",
    "X38n0679_003:0168c12": "共住義。法眾不容故。三墮落義。死入地獄故。據此",
    "X38n0679_003:0168c13": "犯殺。則大悲之種已斷。弘度之願何施。暴惡兇殘。",
    "X38n0679_003:0168c14": "是羅剎之侶。魁劊之徒也。尚得為菩薩乎哉。問沙",
    "X38n0679_003:0168c15": "門專慈悲之業。王臣主生殺之權。有罪不誅。何以",
    "X38n0679_003:0168c16": "為國。答。菩薩戒本云。菩薩見劫賊為貪財故。欲殺",
    "X38n0679_003:0168c17": "多生。或復欲害大德聲聞等。發心思惟。我若斷彼",
    "X38n0679_003:0168c18": "惡眾生命。當墮那落迦。如其不斷。無間業成。寧自",
    "X38n0679_003:0168c19": "入地獄。終不令彼受無間苦。如是殺害。無所違犯",
    "X38n0679_003:0168c20": "生多功德。此正前見機得殺義也。然則有罪而殺",
    "X38n0679_003:0168c21": "殺何犯焉。虞舜之誅四兇。周公之戮二逆。即斯義",
    "X38n0679_003:0168c22": "也。況復斷死必為流涕。三覆然後行刑。是乃即殺",
    "X38n0679_003:0168c23": "成慈。雖殺非殺。法既不廢。恩亦無傷。國政佛心兩",
    "X38n0679_003:0168c24": "無礙矣。問。人可見機。物應無論。是以太牢享帝。大",
    "X38n0679_003:0169a01": "烹養賢。云何王臣制殺畜類。答。人惟犯惡而服上",
    "X38n0679_003:0169a02": "刑。物誠何罪而就死地。且神享克誠。不妨禴祭。孔",
    "X38n0679_003:0169a03": "甘蔬水。豈必牲牷。宴享用牲。蓋佛法未入中國之",
    "X38n0679_003:0169a04": "權教耳。執權教而為常法可乎。故知梁武帝&#x9EAB;為",
    "X38n0679_003:0169a05": "犧牲。乃祀先之禮既成。又殺生之戒不破。萬世有",
    "X38n0679_003:0169a06": "國之良法也。而昧者非之。且象人以葬。孔子謂其",
    "X38n0679_003:0169a07": "無後。則象牲以祀。君子尚不滿焉。而今以為非。是",
    "X38n0679_003:0169a08": "必欲祀者之用真牲。亦併欲葬者之用真人乎。願",
    "X38n0679_003:0169a09": "無狃於熟習。幸平氣而思之。問牛羊犬豕可弗殺",
    "X38n0679_003:0169a10": "矣。豺狼當道。虎豹食人。則將如之何。答。猛獸懷德",
    "X38n0679_003:0169a11": "而渡河。鱷魚感誠而遠徙。果能如是。安用殺為。其",
    "X38n0679_003:0169a12": "或不然。捕蝗斬蛟。除害為民。等國常刑。應所不禁。",
    "X38n0679_003:0169a13": "[0169a13] ●按此戒。菩薩心地法門戒心中慈心悲心及孝",
    "X38n0679_003:0169a14": "順心所出也問。何故用三十心出戒。答。心地法門",
    "X38n0679_003:0169a15": "無盡。三十姑舉大綱。此三十統貫萬行。而初十中",
    "X38n0679_003:0169a16": "第二正當戒心。此戒心又具足三十。及餘無量。善",
    "X38n0679_003:0169a17": "心故。今且舉義意相近。隨而附之。實則心心互融",
    "X38n0679_003:0169a18": "一即一切。又前文謂此經略說心地法門如毛頭",
    "X38n0679_003:0169a19": "許。今三十心所取。是則毛頭之上復取毛頭。為取",
    "X38n0679_003:0169a20": "愈微。為益彌廣。餘餐香飯。飽及萬夫。半滴天河。雨",
    "X38n0679_003:0169a21": "霑六合。心地法門其利博哉。",
    "X38n0679_003:0169a22": "[0169a22] ●第二盜戒(二) 初舉略。二入文。",
    "X38n0679_003:0169a23": "[0169a23] ○初舉略。",
    "X38n0679_003:0169a24": "[0169a24] 謂不與取。灼然不與取。名劫。潛盜不與取。名盜。盜",
    "X38n0679_003:0169b01": "彼依報得罪。此戒七眾同犯。聲聞五眾有同有異。",
    "X38n0679_003:0169b02": "同者皆不應盜。異者有三。一開遮異。如見機得不",
    "X38n0679_003:0169b03": "得等。或復謂見機盜。以無盜心。大士為物。種種運",
    "X38n0679_003:0169b04": "為皆得。聲聞自度。必依規矩。大士不畏罪。但令前",
    "X38n0679_003:0169b05": "人有益。即便為之。聲聞人。佛滅後盜佛物輕。菩薩",
    "X38n0679_003:0169b06": "恒重。又本應與他外命而反取。豈是大士之心耶。",
    "X38n0679_003:0169b07": "[0169b07] 發隱。開遮同前。非菩薩至公無我。大慈利物。不得",
    "X38n0679_003:0169b08": "見機輒開也。盜佛物聲聞輕菩薩重者。良繇聲聞",
    "X38n0679_003:0169b09": "止為一身。菩薩紹隆三寶。則於佛物應護持所有。",
    "X38n0679_003:0169b10": "增益所無。而反取之。是監守自盜也。豈不倍常人",
    "X38n0679_003:0169b11": "一等。本應與外命者。言財物本當捨彼。乃反取耶",
    "X38n0679_003:0169b12": "財物養身。故云外命。",
    "X38n0679_003:0169b13": "[0169b13] ○二入文(三) 初標人。二序事。三結罪。",
    "X38n0679_003:0169b14": "[0169b14] ○初標人。",
    "X38n0679_003:0169b15": "[0169b15] 若佛子。",
    "X38n0679_003:0169b16": "[0169b16] ○二序事(三) 初不應。二明應。三結不應。",
    "X38n0679_003:0169b17": "[0169b17] ○初不應(三) 初舉盜事。二成業相。三舉輕況重。",
    "X38n0679_003:0169b18": "[0169b18] ○初舉盜事。",
    "X38n0679_003:0169b19": "[0169b19] 自盜。教人盜。方便盜。&#x546A;盜。",
    "X38n0679_003:0169b20": "[0169b20] 發隱。方便者。盜前方便。窬牆發鑰之類是也。&#x546A;盜",
    "X38n0679_003:0169b21": "者。有惡&#x546A;師。能以術攝取彼物也。缺隨喜讚歎者。",
    "X38n0679_003:0169b22": "殺事多可面陳。盜謀必須密議。讚歎隨喜事希。故",
    "X38n0679_003:0169b23": "略之也。",
    "X38n0679_003:0169b24": "[0169b24] ○二成業相。",
    "X38n0679_003:0169c01": "[0169c01] 盜因。盜緣。盜法。盜業。",
    "X38n0679_003:0169c02": "[0169c02] 四句同前。運手取他物離本處成盜業。業是造作",
    "X38n0679_003:0169c03": "為義。重物。謂五錢也。律云。大銅錢準十六小錢。其",
    "X38n0679_003:0169c04": "中錢有貴賤。取盜處為斷。菩薩之重重聲聞。二錢",
    "X38n0679_003:0169c05": "以上便重。有人作此說者。今不盡用。取五錢為斷",
    "X38n0679_003:0169c06": "是重。離處盜業決在此時。",
    "X38n0679_003:0169c07": "[0169c07] 發隱。下文言一針一草皆盜。疏何得取五錢為斷。",
    "X38n0679_003:0169c08": "蓋針草判盜。五錢判重也。離處成盜業。未離處猶",
    "X38n0679_003:0169c09": "在盜法也。大意一念本起盜心為因。多種助成其",
    "X38n0679_003:0169c10": "盜為緣。盜中資具方則為法。正作用成就盜事為",
    "X38n0679_003:0169c11": "業也。",
    "X38n0679_003:0169c12": "[0169c12] ○三舉輕況重。",
    "X38n0679_003:0169c13": "[0169c13] 乃至鬼神。有主劫賊物。一切財物。一針一草。不得故",
    "X38n0679_003:0169c14": "盜。",
    "X38n0679_003:0169c15": "[0169c15] 發隱。乃至者。從重至輕。故曰舉況。一鬼神物。二但",
    "X38n0679_003:0169c16": "係有主物。三劫賊物。四一切物也。問。取劫賊物云",
    "X38n0679_003:0169c17": "何犯盜。答。此有二義。若劫是我物。我已作失想。若",
    "X38n0679_003:0169c18": "劫是他物。他與我無與。皆不與取也。",
    "X38n0679_003:0169c19": "[0169c19] ○二明應。",
    "X38n0679_003:0169c20": "[0169c20] 而菩薩應生佛性孝順心。慈悲心。常助一切人生福",
    "X38n0679_003:0169c21": "生樂。",
    "X38n0679_003:0169c22": "[0169c22] 明應也。與前大同小異。前明應學常住佛行慈悲。",
    "X38n0679_003:0169c23": "今言孝順行慈悲也。菩薩應學此等事。故言應也",
    "X38n0679_003:0169c24": "不應者。不應為偷盜及殺生等事。此即誡勸二門",
    "X38n0679_003:0170a01": "也。誡勿令殺盜。勸令行善慈悲孝順。及學常住佛",
    "X38n0679_003:0170a02": "行行等。皆是善法而為孝順也。佛性者。一切眾生",
    "X38n0679_003:0170a03": "皆有當果之性。性是不改為義耳。",
    "X38n0679_003:0170a04": "[0170a04] 發隱。孝順者。盜彼財物。令彼窮乏。逆天悖理。皆不",
    "X38n0679_003:0170a05": "順也。又眾生皆多生父母。即惱害父母也。當果之",
    "X38n0679_003:0170a06": "性者。當來佛果。性本同然。背性習惡。自戕善本。言",
    "X38n0679_003:0170a07": "當發佛性中孝慈之心。不可行盜損物。自甘忤逆",
    "X38n0679_003:0170a08": "毒害也。",
    "X38n0679_003:0170a09": "[0170a09] ○三結不應。",
    "X38n0679_003:0170a10": "[0170a10] 而反更盜人財物者。",
    "X38n0679_003:0170a11": "[0170a11] 解三寶物如律說。",
    "X38n0679_003:0170a12": "[0170a12] 發隱。盜人財物已犯盜。盜三寶可知矣。輕重之科。",
    "X38n0679_003:0170a13": "詳具律藏。",
    "X38n0679_003:0170a14": "[0170a14] ○三結罪。",
    "X38n0679_003:0170a15": "[0170a15] 是菩薩波羅夷罪。",
    "X38n0679_003:0170a16": "[0170a16] 發隱。菩薩戒本云。菩薩見劫盜奪他財物。起憐愍",
    "X38n0679_003:0170a17": "心。逼而奪取。勿令受用如是財物。受長夜苦。雖不",
    "X38n0679_003:0170a18": "與取。而無違犯。生多功德。然此或給本主。或作福",
    "X38n0679_003:0170a19": "事。則誠為功德。不然。難免過罪。[0170a19] ●按此戒。菩薩心",
    "X38n0679_003:0170a20": "地法門戒心中慈心悲心益心及孝順心所出也。",
    "X38n0679_003:0170a21": "[0170a21] ●第三婬戒(二) 初舉略。二入文。",
    "X38n0679_003:0170a22": "[0170a22] ○初舉略。",
    "X38n0679_003:0170a23": "[0170a23] 婬名非梵行。鄙陋之事。故言非淨行也。七眾同犯",
    "X38n0679_003:0170a24": "大小乘俱制。而制有多少。五眾邪正俱制。二眾但",
    "X38n0679_003:0170b01": "制邪婬。與聲聞同異大略同前。",
    "X38n0679_003:0170b02": "[0170b02] 發隱。邪正俱制名多。但制邪婬名少。出家五眾竟",
    "X38n0679_003:0170b03": "斷婬欲。在家二眾止禁其邪。能順佛制。俱名淨行",
    "X38n0679_003:0170b04": "也。",
    "X38n0679_003:0170b05": "[0170b05] ○二入文(三) 初標人。二序事。三結罪。",
    "X38n0679_003:0170b06": "[0170b06] ○初標人。",
    "X38n0679_003:0170b07": "[0170b07] 若佛子。",
    "X38n0679_003:0170b08": "[0170b08] ○二序事(三) 初不應。二明應。三結不應。",
    "X38n0679_003:0170b09": "[0170b09] ○初不應(三) 初舉婬事。二明成業。三舉輕況重。",
    "X38n0679_003:0170b10": "[0170b10] ○初舉婬事。",
    "X38n0679_003:0170b11": "[0170b11] 自婬。教人婬。乃至一切女人。不得故婬。",
    "X38n0679_003:0170b12": "[0170b12] 出家人不應為也。",
    "X38n0679_003:0170b13": "[0170b13] 發隱。此乃至。謂從自至他人中一切女也。出家不",
    "X38n0679_003:0170b14": "應者。言出家&#x69E9;禁。揀在家者分邪正也。問亦有&#x546A;",
    "X38n0679_003:0170b15": "婬。如摩登伽先梵天&#x546A;是也。今何不制。答。婬事易",
    "X38n0679_003:0170b16": "就。非殺盜比。何待&#x546A;術。故略之也。",
    "X38n0679_003:0170b17": "[0170b17] ○二明成業。",
    "X38n0679_003:0170b18": "[0170b18] 婬因。婬緣。婬法。婬業。",
    "X38n0679_003:0170b19": "[0170b19] 此戒備三因緣成重。一是道。二婬心。三事遂。或備",
    "X38n0679_003:0170b20": "五。一是眾生。二眾生想等。",
    "X38n0679_003:0170b21": "[0170b21] 發隱。備五。詳如後妄語戒中釋。大意一念本起婬",
    "X38n0679_003:0170b22": "心為因。多種助成其婬為緣。婬中資具方則為法。",
    "X38n0679_003:0170b23": "正作用成就婬事為業也。",
    "X38n0679_003:0170b24": "[0170b24] ○三舉輕況重。",
    "X38n0679_003:0170c01": "[0170c01] 乃至畜生女。諸天鬼神女。及非道行婬。",
    "X38n0679_003:0170c02": "[0170c02] 舉劣結過。自妻非道非處產後乳兒妊娠等。大論",
    "X38n0679_003:0170c03": "皆名邪婬。優婆塞戒經云。六重以制邪婬。戒中復",
    "X38n0679_003:0170c04": "制非時非處。似如自妻。非時不正犯重。教人婬。自",
    "X38n0679_003:0170c05": "無迷染。但犯輕垢。或言菩薩則重。今釋聲聞菩薩",
    "X38n0679_003:0170c06": "同爾。不與殺盜例也。人畜鬼神男女黃門二根。但",
    "X38n0679_003:0170c07": "令三道皆重。餘稱歎摩觸出不淨。皆是此戒方便。",
    "X38n0679_003:0170c08": "悉犯輕垢也。",
    "X38n0679_003:0170c09": "[0170c09] 發隱。此乃至。從人趣至餘趣中一切女也。六重三",
    "X38n0679_003:0170c10": "道等。猥[猱-矛+世]不必具陳。",
    "X38n0679_003:0170c11": "[0170c11] ○二明應。",
    "X38n0679_003:0170c12": "[0170c12] 而菩薩應生孝順心。救度一切眾生。淨法與人。",
    "X38n0679_003:0170c13": "[0170c13] 應學佛菩薩淨行。如前教門不異。",
    "X38n0679_003:0170c14": "[0170c14] 發隱。觀眾生皆吾父母。息滅邪心。是名孝順心也。",
    "X38n0679_003:0170c15": "又邪婬逆理。亦不順故。",
    "X38n0679_003:0170c16": "[0170c16] ○三結不應。",
    "X38n0679_003:0170c17": "[0170c17] 而反更起一切人婬。不擇畜生。乃至母女姊妹六親",
    "X38n0679_003:0170c18": "行婬。無慈悲心者。",
    "X38n0679_003:0170c19": "[0170c19] 此中所制。皆不應為。為即犯罪。故結不應也。",
    "X38n0679_003:0170c20": "[0170c20] 發隱。此乃至。從疏至親也。",
    "X38n0679_003:0170c21": "[0170c21] ○三結罪。",
    "X38n0679_003:0170c22": "[0170c22] 是菩薩波羅夷罪。",
    "X38n0679_003:0170c23": "[0170c23] 發隱。不言見機者。上云大略同前。則非盡同也。若",
    "X38n0679_003:0170c24": "佛度婬女。是遣化人耳。未能現化。而輒欲效嚬。入",
    "X38n0679_003:0171a01": "地獄如箭射。[0171a01] ●按此戒。菩薩心地法門戒心中定",
    "X38n0679_003:0171a02": "心護心慈心悲心及孝順心所出也。",
    "X38n0679_003:0171a03": "[0171a03] ●第四妄語戒(二) 初舉略。二入文。",
    "X38n0679_003:0171a04": "[0171a04] ○初舉略。",
    "X38n0679_003:0171a05": "[0171a05] 妄是不實之名。欺凡罔聖。迴惑人心。所以得罪。此",
    "X38n0679_003:0171a06": "戒七眾同犯。大小乘俱制。與聲聞同異大略同前。",
    "X38n0679_003:0171a07": "[0171a07] ○二入文(三) 初標人。二序事。三結罪。",
    "X38n0679_003:0171a08": "[0171a08] ○初標人。",
    "X38n0679_003:0171a09": "[0171a09] 若佛子。",
    "X38n0679_003:0171a10": "[0171a10] ○二序事(三) 初不應。二明應。三結不應。",
    "X38n0679_003:0171a11": "[0171a11] ○初不應(三) 初明妄語。二成業相。三舉況。",
    "X38n0679_003:0171a12": "[0171a12] ○初明妄語。",
    "X38n0679_003:0171a13": "[0171a13] 自妄語。教人妄語。方便妄語。",
    "X38n0679_003:0171a14": "[0171a14] 直出為言。宣述為語。論述有所表明。能詮理事。名",
    "X38n0679_003:0171a15": "為語也。自妄語者。言得上法。教他者。教說。或教他",
    "X38n0679_003:0171a16": "自說。方便妄說。如蜜塗樹。眾蜂悉來。",
    "X38n0679_003:0171a17": "[0171a17] 發隱。教他二義。一教說我得上人法。二教說彼自",
    "X38n0679_003:0171a18": "得上人法也。蜜塗者。塗蜜引蜂。詐言我能召蜂以",
    "X38n0679_003:0171a19": "誑人也。",
    "X38n0679_003:0171a20": "[0171a20] ○二成業相。",
    "X38n0679_003:0171a21": "[0171a21] 妄語因。妄語緣。妄語法。妄語業。",
    "X38n0679_003:0171a22": "[0171a22] 此戒備五緣成重。一是眾生。二眾生想。三欺誑心。",
    "X38n0679_003:0171a23": "四說重具。五前人領解。一是眾生者。謂前三品境",
    "X38n0679_003:0171a24": "上品境中是父母師僧。妄語犯重。向諸佛聖人兩",
    "X38n0679_003:0171b01": "解。一云入重因。二云此人不惑。又能神力遮餘人",
    "X38n0679_003:0171b02": "令不聞。但犯輕垢。聖人有大小。有他心智者。有不",
    "X38n0679_003:0171b03": "得者。今從多例。羅漢及解行以上向說罪輕。降此",
    "X38n0679_003:0171b04": "或得他心。或不得者。例悉同重。向中品境人天等",
    "X38n0679_003:0171b05": "同重。正是惑解妨道之限。向下品境四趣等。或言",
    "X38n0679_003:0171b06": "同重。今釋輕垢。二眾生想。有當有疑有僻。大略同",
    "X38n0679_003:0171b07": "前。有言妄語心通。本向此說。此不聞而彼聞。說亦",
    "X38n0679_003:0171b08": "同重。今釋不重。於彼無心故。三欺誑心。是業主。若",
    "X38n0679_003:0171b09": "避難。及增上慢。皆不犯。地持云。菩薩味禪名染汙",
    "X38n0679_003:0171b10": "犯。當知菩薩起增上慢亦輕垢。遣使有兩解。一云",
    "X38n0679_003:0171b11": "教他說我是聖人亦重。以土無圭璧。談者為價。傍",
    "X38n0679_003:0171b12": "人讚說勝自道。教他道是聖。名利不入我。非重也。",
    "X38n0679_003:0171b13": "二云聖法冥密。證之在我。必須自說方重。他說坐",
    "X38n0679_003:0171b14": "輕。四說重具。謂身證眼見。若說得四果十地八禪",
    "X38n0679_003:0171b15": "神通。若言見天龍鬼神。悉是重具。若說得登性地。",
    "X38n0679_003:0171b16": "一云既是凡法。罪輕垢。五前人領解。結罪時節多",
    "X38n0679_003:0171b17": "少兩解。一云隨人。二云隨語結。此戒既制口業。理",
    "X38n0679_003:0171b18": "應隨語。遠為妨損。必應通人。小妄語戒隨應人。人",
    "X38n0679_003:0171b19": "復隨語。若增上煩惱犯則失戒者。復說但犯性罪。",
    "X38n0679_003:0171b20": "若對面不解。且結方便。後追思前言忽解者。則壞",
    "X38n0679_003:0171b21": "輕結重。十重皆有因緣。今且釋四重。餘可例。",
    "X38n0679_003:0171b22": "[0171b22] 發隱。從多例者。言不論得他心與否。但對羅漢解",
    "X38n0679_003:0171b23": "行以上則輕。降此則重。亦此二以上不惑有神力。",
    "X38n0679_003:0171b24": "降此不然故也。眾生想者。前三戒疏無釋文。今始",
    "X38n0679_003:0171c01": "出之曰當疑僻。其義未詳。意者律有凡夫作羅漢",
    "X38n0679_003:0171c02": "想羅漢作凡夫想等文。今就此三自分輕重。假令",
    "X38n0679_003:0171c03": "有羅漢於此。當者。作是想言。當是羅漢。對之妄語。",
    "X38n0679_003:0171c04": "其罪則輕。疑者。作是想言。是羅漢耶。非羅漢耶。對",
    "X38n0679_003:0171c05": "之妄語。其罪稍重。僻者。作是想言。實非羅漢。對之",
    "X38n0679_003:0171c06": "妄語。其罪更重。有凡夫於此。或作想言。當是凡夫。",
    "X38n0679_003:0171c07": "其罪則重。是凡夫耶。非凡夫耶。其罪稍輕。實非凡",
    "X38n0679_003:0171c08": "夫。其罪更輕。前之三戒亦復例此。未知是否。俟高",
    "X38n0679_003:0171c09": "明更詳之。心通者。妄語亦分通心隔心也。業主者。",
    "X38n0679_003:0171c10": "言乃心聲。欺誑心正妄語業之主也。後諸戒多倣",
    "X38n0679_003:0171c11": "此。染汙者。引例輕垢。言味禪自憍者犯染。則知增",
    "X38n0679_003:0171c12": "上起慢者犯輕也。增上慢者。非明知己不是聖。故",
    "X38n0679_003:0171c13": "言是聖以誑眾生。特繇小有所得。生增上想。將謂",
    "X38n0679_003:0171c14": "是聖。不自覺知。故止輕垢。凡地者。言性地猶在凡",
    "X38n0679_003:0171c15": "法。非自言證聖比也。前人領解者。明結罪時有二。",
    "X38n0679_003:0171c16": "一隨人為多少。二隨語為多少也。良以戒本制口。",
    "X38n0679_003:0171c17": "但應隨語。而有語止片辭。傳揚無盡者。又當通人",
    "X38n0679_003:0171c18": "也。小妄語。語無大失。應隨人。而本若默然。咎從何",
    "X38n0679_003:0171c19": "起。又當兼語也。增上心犯失戒者。失戒則但是性",
    "X38n0679_003:0171c20": "上之罪。非今例也。又語出而人不解。則未成語禍。",
    "X38n0679_003:0171c21": "且結輕垢。至後解時。則改輕入重也。大意一念本",
    "X38n0679_003:0171c22": "起妄語心為因。多種助成其妄為緣。妄語中資具",
    "X38n0679_003:0171c23": "方則為法。正作用成就妄語為業也。",
    "X38n0679_003:0171c24": "[0171c24] ○三舉況。",
    "X38n0679_003:0172a01": "[0172a01] 乃至不見言見。見言不見。身心妄語。",
    "X38n0679_003:0172a02": "[0172a02] 發隱。不見言見等。小妄語也。妄言證聖名大妄語。",
    "X38n0679_003:0172a03": "故舉以況。妄語屬口。云何身心。內作念。外發言。故",
    "X38n0679_003:0172a04": "併說身心也。問。佛見兔入。何言不見。答。為救兔故。",
    "X38n0679_003:0172a05": "權巧見機。所謂無所違犯。生多功德者是也。",
    "X38n0679_003:0172a06": "[0172a06] ○二明應。",
    "X38n0679_003:0172a07": "[0172a07] 而菩薩常生正語正見。亦生一切眾生正語正見。",
    "X38n0679_003:0172a08": "[0172a08] 發隱。外正語。內正見。合上身心不妄語也。是不敢",
    "X38n0679_003:0172a09": "道非。凡不敢道聖。皆正語正見也。",
    "X38n0679_003:0172a10": "[0172a10] ○三結不應。",
    "X38n0679_003:0172a11": "[0172a11] 而反更起一切眾生邪語邪見邪業者。",
    "X38n0679_003:0172a12": "[0172a12] 發隱。菩薩當化一切眾生正其三業。今反導彼以",
    "X38n0679_003:0172a13": "邪心發邪語。遂至造作邪業而招苦報。豈大士之",
    "X38n0679_003:0172a14": "體乎。",
    "X38n0679_003:0172a15": "[0172a15] ○三結罪。",
    "X38n0679_003:0172a16": "[0172a16] 是菩薩波羅夷罪。",
    "X38n0679_003:0172a17": "[0172a17] 發隱。忍昧獨知之天。稱凡作聖。使初學彷徨失守。",
    "X38n0679_003:0172a18": "迷亂不前。正謂欺凡罔聖。迴惑人心者也。上干諸",
    "X38n0679_003:0172a19": "佛。下誤眾生。是故犯重。[0172a19] ●按此戒。菩薩心地法門",
    "X38n0679_003:0172a20": "戒心中定心好說心及正直心所出也。",
    "X38n0679_003:0172a21": "[0172a21] ●第五酤酒戒(二) 初舉略。二入文。",
    "X38n0679_003:0172a22": "[0172a22] ○初舉略。",
    "X38n0679_003:0172a23": "[0172a23] 酤即貨貿之名。酒是所貨之物。所貨乃多種。酒是",
    "X38n0679_003:0172a24": "無明之藥。令人惛迷。大士之體。與人智慧。以無明",
    "X38n0679_003:0172b01": "藥飲人。非菩薩行。大論明酒有三十五失。所以制",
    "X38n0679_003:0172b02": "此為菩薩十重中攝也。七眾同犯。大小乘俱制。大",
    "X38n0679_003:0172b03": "小同異者。同不應酤。菩薩以利物故重。聲聞止不",
    "X38n0679_003:0172b04": "應作。犯七聚。貨賣但犯第三篇。是販賣戒所制。菩",
    "X38n0679_003:0172b05": "薩若在婬舍。或賣肉。犯輕垢。以招呼引召。不能如",
    "X38n0679_003:0172b06": "酒故也。",
    "X38n0679_003:0172b07": "[0172b07] 發隱。智論三十五失。始於現生&#x8657;乏。終於來世愚",
    "X38n0679_003:0172b08": "癡。又四分明三十六失。始於不孝父母。不敬三寶。",
    "X38n0679_003:0172b09": "終於落水失火。凍死熱亡。故知酒者。大則喪失慧",
    "X38n0679_003:0172b10": "命。小復傷殘色身。安可貨賣也。犯第三篇者。犯小",
    "X38n0679_003:0172b11": "乘七聚中第三篇。正對此輕垢中販賣戒也。",
    "X38n0679_003:0172b12": "[0172b12] ○二入文(三) 初標人。二序事。三結罪。",
    "X38n0679_003:0172b13": "[0172b13] ○初標人。",
    "X38n0679_003:0172b14": "[0172b14] 若佛子。",
    "X38n0679_003:0172b15": "[0172b15] ○二序事(三) 初不應。二明應。三結不應。",
    "X38n0679_003:0172b16": "[0172b16] ○初不應(三) 初舉酤事。二成業相。三舉況。",
    "X38n0679_003:0172b17": "[0172b17] ○初舉酤事。",
    "X38n0679_003:0172b18": "[0172b18] 自酤酒。教人酤酒。",
    "X38n0679_003:0172b19": "[0172b19] 酤者求利。教人者。令人為我賣酒。亦同重。教人自",
    "X38n0679_003:0172b20": "酤罪輕。",
    "X38n0679_003:0172b21": "[0172b21] 發隱。教人為我賣。則利歸己。教人自賣。則利歸人。",
    "X38n0679_003:0172b22": "故結罪輕重與前文準。",
    "X38n0679_003:0172b23": "[0172b23] ○二成業相。",
    "X38n0679_003:0172b24": "[0172b24] 酤酒因。酤酒緣。酤酒法。酤酒業。",
    "X38n0679_003:0172c01": "[0172c01] 因緣者。備五也。一是眾生。二眾生想。三希利貨貿。",
    "X38n0679_003:0172c02": "四真酒。五授與前人。眾生。謂前三境。上品無醉亂",
    "X38n0679_003:0172c03": "者輕。是醉亂者重。中品境謂人天。正是所制。故重。",
    "X38n0679_003:0172c04": "下品四趣。亂道義弱。酤與罪輕。眾生想。有當有疑",
    "X38n0679_003:0172c05": "有僻同前。若隔心亦重。希利貨賣亦重。以欲得多",
    "X38n0679_003:0172c06": "集故。真酒者。謂依醉亂人者。藥酒雖希利貨。不亂",
    "X38n0679_003:0172c07": "人貨無罪。一云待飲時隨人數結重。如小兒來酤。",
    "X38n0679_003:0172c08": "彼竟不飲。於誰結重耶。法者。是酤酒方便法用也。",
    "X38n0679_003:0172c09": "業者運手。",
    "X38n0679_003:0172c10": "[0172c10] 發隱。亂道義弱者。鬼畜等飲。比之人天。其惑亂道",
    "X38n0679_003:0172c11": "心之義輕也。問。人天因醉而亂則誠然。云何上品",
    "X38n0679_003:0172c12": "亦有亂者。答。此有二義。一則師僧父母未必是聖。",
    "X38n0679_003:0172c13": "二則小聖亦有亂者。義見後解。如降龍羅漢之類",
    "X38n0679_003:0172c14": "是也。隔心宜輕。今云亦重者。雖飲彼出於無心。醉",
    "X38n0679_003:0172c15": "則害人等耳。故重。待飲時者。言授與人即當結重。",
    "X38n0679_003:0172c16": "必待飯時隨人以結。則小兒雖酤不飲。將於誰人",
    "X38n0679_003:0172c17": "結重耶。大意一念本起酤酒心為因。多種助成其",
    "X38n0679_003:0172c18": "酤為緣。酤酒中資具方則為法。正作用成就酤酒",
    "X38n0679_003:0172c19": "事為業也。",
    "X38n0679_003:0172c20": "[0172c20] ○三舉況。",
    "X38n0679_003:0172c21": "[0172c21] 一切酒不得酤。是酒起罪因緣。",
    "X38n0679_003:0172c22": "[0172c22] 發隱。一切酒者。酒有多種。一穀造。二&#x83D3;造。如甘蔗",
    "X38n0679_003:0172c23": "葡萄棗等。三藥造。諸香樹花葉等。又乳熱者亦可",
    "X38n0679_003:0172c24": "作酒。諸酒醉人力有強弱。俱不得酤。故云舉輕況",
    "X38n0679_003:0173a01": "重起罪者。出其繇也。大莊嚴論云。佛說身口意。三",
    "X38n0679_003:0173a02": "業之惡行。惟酒為根本。惡行根本。正起罪因緣也。",
    "X38n0679_003:0173a03": "[0173a03] ○二明應。",
    "X38n0679_003:0173a04": "[0173a04] 而菩薩應生一切眾生明達之慧。",
    "X38n0679_003:0173a05": "[0173a05] 發隱。簡是別非。無所昏蔽。曰明。趣是背非。無所滯",
    "X38n0679_003:0173a06": "礙。曰達。菩薩應啟發眾生如是智慧。令捨迷途。登",
    "X38n0679_003:0173a07": "覺岸。乃大士之體也。",
    "X38n0679_003:0173a08": "[0173a08] ○三結不應。",
    "X38n0679_003:0173a09": "[0173a09] 而反更生一切眾生顛倒之心者。",
    "X38n0679_003:0173a10": "[0173a10] 發隱。承上酤酒與人。使人顛倒。是非不辨。趣背乖",
    "X38n0679_003:0173a11": "宜。迷惑錯亂。名顛倒也。",
    "X38n0679_003:0173a12": "[0173a12] ○三結罪。",
    "X38n0679_003:0173a13": "[0173a13] 是菩薩波羅夷罪。",
    "X38n0679_003:0173a14": "[0173a14] 發隱。問。飲酒犯輕。酤酒未必飲。云何犯重。答。繇酤",
    "X38n0679_003:0173a15": "乃有飲。飲之害有限。酤之禍無窮。故儀狄造酒。禹",
    "X38n0679_003:0173a16": "輒疏焉。菩薩犯之。安得不招棄罪。[0173a16] ●按此戒。菩薩",
    "X38n0679_003:0173a17": "心地法門戒心中慧心達心所出也。",
    "X38n0679_003:0173a18": "[0173a18] ●第六說四眾過戒(二) 初舉略。二入文。",
    "X38n0679_003:0173a19": "[0173a19] ○初舉略。",
    "X38n0679_003:0173a20": "[0173a20] 說。是談道之名。眾。謂同法四眾。過者。七逆十重也。",
    "X38n0679_003:0173a21": "一以抑沒前人。損正法。故得罪也。此戒七眾同犯",
    "X38n0679_003:0173a22": "大小乘俱制。大士掩惡揚善為心。故罪重也。上者",
    "X38n0679_003:0173a23": "第二篇。中者第三篇。下者第七聚。聲聞法如此。與",
    "X38n0679_003:0173a24": "菩薩有異也。",
    "X38n0679_003:0173b01": "[0173b01] 發隱。聲聞分罪輕重。菩薩咸重者。以大士慈物為",
    "X38n0679_003:0173b02": "心。但有所說。皆傷慈也。有譽不有毀。過仁不過義。",
    "X38n0679_003:0173b03": "正猶是也。",
    "X38n0679_003:0173b04": "[0173b04] ○二入文(三) 初標人。二序事。三結罪。",
    "X38n0679_003:0173b05": "[0173b05] ○初標人。",
    "X38n0679_003:0173b06": "[0173b06] 若佛子。",
    "X38n0679_003:0173b07": "[0173b07] ○二序事(三) 初不應。二明應。三結不應。",
    "X38n0679_003:0173b08": "[0173b08] ○初不應(二) 初明說事。二成業相。",
    "X38n0679_003:0173b09": "[0173b09] ○初明說事。",
    "X38n0679_003:0173b10": "[0173b10] 口自說出家在家菩薩比丘比丘尼罪過。教人說罪",
    "X38n0679_003:0173b11": "過。",
    "X38n0679_003:0173b12": "[0173b12] 發隱。此所謂同法四眾也。既云同法。若遇有過。應",
    "X38n0679_003:0173b13": "當三諫殷勤。密令悔改。內全僧體。外護俗聞。而乃",
    "X38n0679_003:0173b14": "恣口發揚。貽羞佛化。豈大士之心耶。問。師於弟子",
    "X38n0679_003:0173b15": "可說過否。答。始則善誨。義同三諫。終不率教。擯而",
    "X38n0679_003:0173b16": "絕之。幸勿泥此。姑息含容。養成巨惡。不教悔罪戒",
    "X38n0679_003:0173b17": "中當廣明也。",
    "X38n0679_003:0173b18": "[0173b18] ○二成業相。",
    "X38n0679_003:0173b19": "[0173b19] 罪過因。罪過緣。罪過法。罪過業。",
    "X38n0679_003:0173b20": "[0173b20] 此戒備六緣成重。一是眾生。二眾生想。三有說罪",
    "X38n0679_003:0173b21": "心。四所說罪。五所向人說。六前人領解。一是眾生",
    "X38n0679_003:0173b22": "者。上中二境。取有菩薩戒者。方重。以妨彼上業故。",
    "X38n0679_003:0173b23": "無菩薩戒。止有聲聞戒。及下境有戒無戒。悉犯輕",
    "X38n0679_003:0173b24": "垢。此戒兼制。以妨業緣。文云在家菩薩。即是清信",
    "X38n0679_003:0173c01": "士女。出家菩薩。是十戒具戒。又言比丘比丘尼。一",
    "X38n0679_003:0173c02": "云猶是出家菩薩具戒者耳。亦云是聲聞僧尼。若",
    "X38n0679_003:0173c03": "說此人重過亦犯重。此是行法勝者。亦損深法故。",
    "X38n0679_003:0173c04": "二眾生想。有當有疑有僻大意同前。三說過者有",
    "X38n0679_003:0173c05": "兩。一陷沒心。欲令前人失名利等。二謂治&#x7F78;心。欲",
    "X38n0679_003:0173c06": "令前人被繫縛等。此二心皆是業主。必犯此戒。若",
    "X38n0679_003:0173c07": "獎勸心說。及被差說罪。皆不犯。四所說過。謂七逆",
    "X38n0679_003:0173c08": "十重。稱犯者名字。在此戒正制。若謂治罰心在第",
    "X38n0679_003:0173c09": "四十八破法戒制。若說出佛身血。破僧。依律部。本",
    "X38n0679_003:0173c10": "制向僧說是謗僧。如出血等事希。故輕。此正制向",
    "X38n0679_003:0173c11": "無戒者說。應得罪。若重罪作重罪名說。是事當義。",
    "X38n0679_003:0173c12": "作輕名說。是論則失當義。但令心重事重。悉同犯",
    "X38n0679_003:0173c13": "重。此是名僻。若事僻者。實輕謂重則犯重。實重謂",
    "X38n0679_003:0173c14": "輕則罪輕。以其心謂輕重故。若作書遣使。一云同",
    "X38n0679_003:0173c15": "重。二云罪輕。然犯七逆十重。前人失戒。失戒後說",
    "X38n0679_003:0173c16": "但犯輕垢。五向人說。謂上中二境無菩薩戒。向說",
    "X38n0679_003:0173c17": "犯重。損法深故。為下境悉輕。毀損不過深。文云。菩",
    "X38n0679_003:0173c18": "薩聞外道二乘說佛法過。應慈悲教化。而反自說",
    "X38n0679_003:0173c19": "即是向彼人說。損辱為甚。六前人信解己所說。口",
    "X38n0679_003:0173c20": "業事遂。據此時結罪。結罪多少。一云隨人。二云隨",
    "X38n0679_003:0173c21": "口業。",
    "X38n0679_003:0173c22": "[0173c22] 發隱。妨業緣者。聲聞及下境說其過。亦妨彼道業",
    "X38n0679_003:0173c23": "因緣也。在家出家者。五戒十戒具戒菩薩也。比丘",
    "X38n0679_003:0173c24": "比丘尼有二。或出家菩薩。則說其過犯重。或聲聞",
    "X38n0679_003:0174a01": "僧尼亦犯重者。以行法勝。損彼勝法故。陷沒治罰。",
    "X38n0679_003:0174a02": "俱出惡心。是以犯重。獎勸說者。匡救為懷。溫言化",
    "X38n0679_003:0174a03": "導。出慈心故。被差說者。僧法所遣。教使責問。出公",
    "X38n0679_003:0174a04": "心故。是以不犯。然治罰心在破法戒輕制者何。良",
    "X38n0679_003:0174a05": "繇此戒以稱名說七逆等成重。今出血破僧既不",
    "X38n0679_003:0174a06": "恒有。況向僧說。不向異眾。故輕耳。又說罪兩僻。一",
    "X38n0679_003:0174a07": "名僻者。重罪說重名非僻。重罪說輕名為僻。然必",
    "X38n0679_003:0174a08": "以陷沒治罰而說重者。心事俱重則重也。二事僻",
    "X38n0679_003:0174a09": "者。輕罪說重。心重故重。重罪說輕。心輕故輕也。所",
    "X38n0679_003:0174a10": "向人與所說人反對成罪。上中境無菩薩戒者重。",
    "X38n0679_003:0174a11": "有戒及下境皆輕也。或言僻。是前當疑僻義。而此",
    "X38n0679_003:0174a12": "屬第四所說過。彼是第二眾生想。故不用。",
    "X38n0679_003:0174a13": "[0174a13] ○二明應。",
    "X38n0679_003:0174a14": "[0174a14] 而菩薩聞外道惡人。及二乘惡人。說佛法中非法非",
    "X38n0679_003:0174a15": "律。常生慈心。教化是惡人輩令生大乘善信。",
    "X38n0679_003:0174a16": "[0174a16] 發隱。二乘何以稱惡。以大對小。亦得名惡。以其不",
    "X38n0679_003:0174a17": "發大心。缺於慈悲故也。",
    "X38n0679_003:0174a18": "[0174a18] ○三結不應。",
    "X38n0679_003:0174a19": "[0174a19] 而菩薩反更自說佛法中罪過者。",
    "X38n0679_003:0174a20": "[0174a20] 發隱。尚教化他人莫說。而反自說。慈心安在乎。信",
    "X38n0679_003:0174a21": "心安在乎。",
    "X38n0679_003:0174a22": "[0174a22] ○三結罪。",
    "X38n0679_003:0174a23": "[0174a23] 是菩薩波羅夷罪。",
    "X38n0679_003:0174a24": "[0174a24] 發隱。問。菩薩說外道之過。不令惑眾。犯重否歟。答",
    "X38n0679_003:0174b01": "經言佛法中。則揀非佛法矣。此之說過。正大士摧",
    "X38n0679_003:0174b02": "邪顯正之大權也。焉得犯。問。菩薩說惡比丘之過",
    "X38n0679_003:0174b03": "不令眾效其所為。犯重否歟。答。疏開獎勸被差。則",
    "X38n0679_003:0174b04": "惟除惡心私心耳。此之說過。正大士勸善懲惡之",
    "X38n0679_003:0174b05": "大機也。焉得犯。問。菩薩而作言官。說百寮之過。不",
    "X38n0679_003:0174b06": "令天下受其害。犯重否歟。答。經舉四眾。則揀非四",
    "X38n0679_003:0174b07": "眾矣。此之說過。正大士忠君報國之大義也。焉得",
    "X38n0679_003:0174b08": "犯。[0174b08] ●按此戒。菩薩心地法門戒心中慈心信心護",
    "X38n0679_003:0174b09": "心好說心所出也。",
    "X38n0679_003:0174b10": "[0174b10] ●第七自讚毀他戒(二) 初舉略。二入文。",
    "X38n0679_003:0174b11": "[0174b11] ○初舉略。",
    "X38n0679_003:0174b12": "[0174b12] 自讚者。自稱己功德。毀他者。譏他過惡。備二事故",
    "X38n0679_003:0174b13": "重。菩薩與直於他。引由向己。何容譽我毀他。故得",
    "X38n0679_003:0174b14": "罪。七眾同犯。大小乘俱制。但菩薩利安為本。故讚",
    "X38n0679_003:0174b15": "毀罪重。聲聞不兼物。毀他犯第三篇。自讚犯第七",
    "X38n0679_003:0174b16": "聚。",
    "X38n0679_003:0174b17": "[0174b17] 發隱。備二事者。明單自讚單毀他者不犯重也。聲",
    "X38n0679_003:0174b18": "聞讚毀分屬三七。所以輕者。本不兼物故也。",
    "X38n0679_003:0174b19": "[0174b19] ○二入文(三) 初標人。二序事。三結罪。",
    "X38n0679_003:0174b20": "[0174b20] ○初標人。",
    "X38n0679_003:0174b21": "[0174b21] 若佛子。",
    "X38n0679_003:0174b22": "[0174b22] ○二序事(三) 初不應。二明應。三結不應。",
    "X38n0679_003:0174b23": "[0174b23] ○初不應(二) 初明讚毀。二成業相。",
    "X38n0679_003:0174b24": "[0174b24] ○初明讚毀。",
    "X38n0679_003:0174c01": "[0174c01] 自讚毀他。亦教人自讚毀他。",
    "X38n0679_003:0174c02": "[0174c02] 發隱。教人亦二。一者教人讚我毀他。 者教人自",
    "X38n0679_003:0174c03": "讚彼身毀他人也。",
    "X38n0679_003:0174c04": "[0174c04] ○二成業相。",
    "X38n0679_003:0174c05": "[0174c05] 毀他因。毀他緣。毀他法。毀他業。",
    "X38n0679_003:0174c06": "[0174c06] 此戒。備五緣成重。一是眾生。二眾生想。三讚毀心。",
    "X38n0679_003:0174c07": "四說讚毀具。五前人領解。一是眾生者。一云毀上",
    "X38n0679_003:0174c08": "中二境犯重。毀下犯輕。二云上中二境有菩薩戒",
    "X38n0679_003:0174c09": "者方重。惱彼妨深故。若無戒。及下境有戒。悉輕。惱",
    "X38n0679_003:0174c10": "妨淺故。二眾生想。有當有疑有僻大意同上。三讚",
    "X38n0679_003:0174c11": "毀心。謂揚我抑他。欲令彼惱。若折伏非犯。自讚毀",
    "X38n0679_003:0174c12": "心正是業主。教他兩解。一云同重。二云罪輕。四說",
    "X38n0679_003:0174c13": "讚毀具者。此經漫云他人受毀辱。依律部有八事",
    "X38n0679_003:0174c14": "云云。五前人領解者。彼人解讚毀之言。隨語語結",
    "X38n0679_003:0174c15": "重。增上犯已失戒後但性罪。前戒制向他說彼過。",
    "X38n0679_003:0174c16": "止八事中犯事。以向無戒人故重。",
    "X38n0679_003:0174c17": "[0174c17] 發隱。讚毀心。謂有心揚我抑彼。故犯。折伏非犯者",
    "X38n0679_003:0174c18": "憫彼過咎。示威折伏。欲令悔改故。雖自讚毀他不",
    "X38n0679_003:0174c19": "犯。八事者。僧祇止開七事。一毀他種姓。二毀他業。",
    "X38n0679_003:0174c20": "三毀他相貌。乃至七毀他結使。以皆令彼人慚羞。",
    "X38n0679_003:0174c21": "故名毀辱。又闡陀異語惱他有八事。亦其類也。向",
    "X38n0679_003:0174c22": "他說彼過。制在八事中。非兼讚毀。似可從輕。而前",
    "X38n0679_003:0174c23": "戒制重。以向無戒故。",
    "X38n0679_003:0174c24": "[0174c24] ○二明應。",
    "X38n0679_003:0175a01": "[0175a01] 而菩薩應代一切眾生受加毀辱。惡事向自己。好事",
    "X38n0679_003:0175a02": "與他人。",
    "X38n0679_003:0175a03": "[0175a03] 發隱。代受眾生毀辱。意含不奪受眾生讚譽也。惡",
    "X38n0679_003:0175a04": "事向己者。明不毀他而反自毀也。好事與人者。明",
    "X38n0679_003:0175a05": "不自讚而反讚人也。善則稱君。過則稱己。正此義",
    "X38n0679_003:0175a06": "也。",
    "X38n0679_003:0175a07": "[0175a07] ○三結不應。",
    "X38n0679_003:0175a08": "[0175a08] 若自揚己德。隱他人好事。令他人受毀者。",
    "X38n0679_003:0175a09": "[0175a09] 發隱。菩薩善戒經云。若菩薩為人所讚。言是十住",
    "X38n0679_003:0175a10": "若阿羅漢等。默然受者得罪。據此。則受人讚亦不",
    "X38n0679_003:0175a11": "可。何況自讚而兼毀他耶。",
    "X38n0679_003:0175a12": "[0175a12] ○三結罪。",
    "X38n0679_003:0175a13": "[0175a13] 是菩薩波羅夷罪。",
    "X38n0679_003:0175a14": "[0175a14] 發隱。問世尊謂天上天下惟我獨尊。而彈斥二乘。",
    "X38n0679_003:0175a15": "排斥外道。不幾於自讚毀他否耶。答。讚毀者。謂其",
    "X38n0679_003:0175a16": "以我人勝負為懷。惟知利己。不念損人耳。今世尊",
    "X38n0679_003:0175a17": "任己是佛。欲眾生成佛也。斥他是邪。恐眾生入邪",
    "X38n0679_003:0175a18": "也。全體大悲。何名讚毀。使其執卑己尊人之小節。",
    "X38n0679_003:0175a19": "則眾生莫知從違。萬古如長夜矣。所得者少。所失",
    "X38n0679_003:0175a20": "者多。豈大士之體乎。[0175a20] ●按此戒。菩薩心地法門戒",
    "X38n0679_003:0175a21": "心中護心喜心好說心所出也。",
    "X38n0679_003:0175a22": "[0175a22] ●第八慳惜加毀戒(二) 初舉略二。入文。",
    "X38n0679_003:0175a23": "[0175a23] ○初舉略。",
    "X38n0679_003:0175a24": "[0175a24] 慳惜。是愛&#x608B;之名加毀。是身口加辱前人。求財請",
    "X38n0679_003:0175b01": "法。慳&#x608B;不與。復加毀辱。頓乖化道。故得罪。此戒七",
    "X38n0679_003:0175b02": "眾同犯。大小不全共。菩薩不揀親疏。求者皆施。不",
    "X38n0679_003:0175b03": "與加辱皆犯。以本誓兼物故。聲聞惟弟子不教法",
    "X38n0679_003:0175b04": "犯第七聚。不與財不制。尼家二歲內不與財法犯",
    "X38n0679_003:0175b05": "第三篇。二歲外不與犯第七聚。加毀隨事各結。不",
    "X38n0679_003:0175b06": "合為重。",
    "X38n0679_003:0175b07": "[0175b07] 發隱。二歲內者。出家未及二年也。二歲外者出家",
    "X38n0679_003:0175b08": "已及二年也。蓋以初始出家。未能自立。全仰賴師。",
    "X38n0679_003:0175b09": "財法宜急。出家二歲。稍能自立。與或可緩。亦無害",
    "X38n0679_003:0175b10": "也。聲聞不與財不制。尼雙制者。以女乞財法兩俱",
    "X38n0679_003:0175b11": "不易故。慳毀二事不相合成重者。言各結罪。不同",
    "X38n0679_003:0175b12": "讚毀例也。",
    "X38n0679_003:0175b13": "[0175b13] ○二入文(三) 初標人。二序事。三結罪。",
    "X38n0679_003:0175b14": "[0175b14] ○初標人。",
    "X38n0679_003:0175b15": "[0175b15] 若佛子。",
    "X38n0679_003:0175b16": "[0175b16] ○二序事(三) 初不應。二明應。三結不應。",
    "X38n0679_003:0175b17": "[0175b17] ○初不應(二) 初明慳&#x608B;。二成業相。",
    "X38n0679_003:0175b18": "[0175b18] ○初明慳&#x608B;。",
    "X38n0679_003:0175b19": "[0175b19] 自慳。教人慳。",
    "X38n0679_003:0175b20": "[0175b20] 發隱。教人慳者。或教令慳祕財法勿施。或復教令",
    "X38n0679_003:0175b21": "加毀也。",
    "X38n0679_003:0175b22": "[0175b22] ○二成業相。",
    "X38n0679_003:0175b23": "[0175b23] 慳因。慳緣。慳法。慳業。",
    "X38n0679_003:0175b24": "[0175b24] 此戒備五緣成重。一是眾生。二眾生想。三慳毀心。",
    "X38n0679_003:0175c01": "四示慳相。五前人領解。一是眾生者。謂上中二境",
    "X38n0679_003:0175c02": "犯重。下境輕。二眾生想如前。三慳毀心。謂惡瞋&#x608B;",
    "X38n0679_003:0175c03": "惜財法。而加打罵。是犯。若彼不宜聞法得財。宜見",
    "X38n0679_003:0175c04": "訶辱。皆不犯。自慳自毀。正是業主。犯輕垢。以前人",
    "X38n0679_003:0175c05": "教不犯我故。四示慳相者。或隱避不與財法。或言",
    "X38n0679_003:0175c06": "都無。或手杖驅斥。或惡言加罵等。皆名示相。或自",
    "X38n0679_003:0175c07": "身示作。或使人打罵。皆重。若彼遣使求財請法。對",
    "X38n0679_003:0175c08": "使人慳惜。或惡言呵罵。皆應不重。既非對面。損惱",
    "X38n0679_003:0175c09": "彼輕故。決定毗尼經云。在家菩薩應行二施。一財",
    "X38n0679_003:0175c10": "二法。出家菩薩行四施。一紙。二墨。三筆。四法。得忍",
    "X38n0679_003:0175c11": "菩薩行三施。一王位。二妻子。三頭目皮骨。當知凡",
    "X38n0679_003:0175c12": "夫菩薩隨宜惠施。都杜絕故犯也。五前人領解。知",
    "X38n0679_003:0175c13": "&#x608B;惜之相。領納打罵之言。隨事隨語結重。此戒亦",
    "X38n0679_003:0175c14": "一例結重也。",
    "X38n0679_003:0175c15": "[0175c15] 發隱。不宜聞法者。或根劣非器。或聞反生謗之類",
    "X38n0679_003:0175c16": "是也。不宜得財者。或用財造惡。或因財得禍之類",
    "X38n0679_003:0175c17": "是也。宜見訶辱者。或頑愚因懲治而改悔。或豪傑",
    "X38n0679_003:0175c18": "繇折挫而興起之類是也。如斯慳毀。正是成就彼",
    "X38n0679_003:0175c19": "人。何犯之有。以前人教者。言自慳毀則犯重。若犯",
    "X38n0679_003:0175c20": "輕垢者。以前人教使之然。非己自犯故也。一云以",
    "X38n0679_003:0175c21": "教前人不犯我故。",
    "X38n0679_003:0175c22": "[0175c22] ○二明應。",
    "X38n0679_003:0175c23": "[0175c23] 而菩薩見一切貧窮人來乞者。隨前人所須。一切給",
    "X38n0679_003:0175c24": "與。",
    "X38n0679_003:0176a01": "[0176a01] 發隱。身貧乞財。施之以財。心貧乞法。施之以法。隨",
    "X38n0679_003:0176a02": "其所須。無不滿願。故云一切給與。優婆塞戒經云。",
    "X38n0679_003:0176a03": "見乞者多少隨宜給與。空遣還者得罪。按此。則知",
    "X38n0679_003:0176a04": "在家尚宜布施。況出家菩薩學大悲者耶。",
    "X38n0679_003:0176a05": "[0176a05] ○三結不應。",
    "X38n0679_003:0176a06": "[0176a06] 而菩薩以惡心瞋心。乃至不施一錢一針一草。有求",
    "X38n0679_003:0176a07": "法者。不為說一句一偈一微塵許法。而反更罵辱者。",
    "X38n0679_003:0176a08": "[0176a08] 發隱。反上不為給與。反加罵辱。是慳毀雙具也。問。",
    "X38n0679_003:0176a09": "自理未明。無法誨彼。當如之何。答。此制有而不施",
    "X38n0679_003:0176a10": "者。如其無法。自應實對。不可誑妄說法。疑&#x609E;前人",
    "X38n0679_003:0176a11": "反取深咎。",
    "X38n0679_003:0176a12": "[0176a12] ○三結罪。",
    "X38n0679_003:0176a13": "[0176a13] 是菩薩波羅夷罪。",
    "X38n0679_003:0176a14": "[0176a14] 發隱。[0176a14] ●按此戒。菩薩心地法門戒心中捨心慈心",
    "X38n0679_003:0176a15": "悲心施心益心所出也。",
    "X38n0679_003:0176a16": "[0176a16] ●第九瞋心不受悔戒(二) 初舉略二入文。",
    "X38n0679_003:0176a17": "[0176a17] ○初舉略。",
    "X38n0679_003:0176a18": "[0176a18] 不受悔謝。乖接他之道。故得罪。此戒七眾同犯。大",
    "X38n0679_003:0176a19": "小乘不全同。菩薩本接取眾生。瞋隔犯重。聲聞自",
    "X38n0679_003:0176a20": "利。犯第七聚。",
    "X38n0679_003:0176a21": "[0176a21] 發隱。霜之雪之。昊天非害物也。正所以培生育之",
    "X38n0679_003:0176a22": "原。責之治之。聖人非絕人也。正所以闢自新之路。",
    "X38n0679_003:0176a23": "瞋心縱而不休。眾生隔而不接。豈大士之體乎。聲",
    "X38n0679_003:0176a24": "聞本無大慈。止犯七聚。非今例也。",
    "X38n0679_003:0176b01": "[0176b01] ○二入文(三) 初標人。二序事。三結罪。",
    "X38n0679_003:0176b02": "[0176b02] ○初標人。",
    "X38n0679_003:0176b03": "[0176b03] 若佛子。",
    "X38n0679_003:0176b04": "[0176b04] ○二序事(三) 初不應。二明應。三結不應。",
    "X38n0679_003:0176b05": "[0176b05] ○初不應(二) 初明瞋事。二成業相。",
    "X38n0679_003:0176b06": "[0176b06] ○初明瞋事。",
    "X38n0679_003:0176b07": "[0176b07] 自瞋。教人瞋。",
    "X38n0679_003:0176b08": "[0176b08] 發隱。問。瞋非樂事。云何教人能令彼聽。答。人固有",
    "X38n0679_003:0176b09": "本性兇暴。教以忍則不喜。教以瞋則樂從者。秦皇",
    "X38n0679_003:0176b10": "之賢逐客。漢主之悅智囊是也。",
    "X38n0679_003:0176b11": "[0176b11] ○二成業相。",
    "X38n0679_003:0176b12": "[0176b12] 瞋因。瞋緣。瞋法。瞋業。",
    "X38n0679_003:0176b13": "[0176b13] 此戒具五緣成重。一是眾生。二眾生想。三隔瞋心。",
    "X38n0679_003:0176b14": "四示不受相。五前人領解。一是眾生者。上中境重。",
    "X38n0679_003:0176b15": "下境輕也。二眾生想。有當有疑有僻等同上。三隔",
    "X38n0679_003:0176b16": "瞋心者。不欲和解犯重。知彼未堪受悔不犯。四示",
    "X38n0679_003:0176b17": "不受相。或關閉斷隔。發口不受。五前人領解。知彼",
    "X38n0679_003:0176b18": "不受身口加逼之苦。隨身口業多少結重。",
    "X38n0679_003:0176b19": "[0176b19] 發隱。不欲和解者。決志不解。知未堪受者。以彼悔",
    "X38n0679_003:0176b20": "心未切而不解也。身口加逼者。身捶打口罵詈也。",
    "X38n0679_003:0176b21": "[0176b21] ○二明應。",
    "X38n0679_003:0176b22": "[0176b22] 而菩薩應生一切眾生善根無諍之事。常生慈悲心。",
    "X38n0679_003:0176b23": "孝順心。",
    "X38n0679_003:0176b24": "[0176b24] 發隱。心地平等。本自無諍。此眾生善根也。當生起",
    "X38n0679_003:0176c01": "眾生善根中如是美事。而乃自處瞋恚&#x9B2C;諍之地",
    "X38n0679_003:0176c02": "可乎。慈悲者。觀諸眾生如保赤子。不忍傷也。孝順",
    "X38n0679_003:0176c03": "者。觀諸眾生如己父母。不忍逆也。",
    "X38n0679_003:0176c04": "[0176c04] ○三結不應。",
    "X38n0679_003:0176c05": "[0176c05] 而反更於一切眾生中。乃至於非眾生中。以惡口罵",
    "X38n0679_003:0176c06": "辱。加以手打。及以刀杖。意猶不息。前人求悔。善言懺",
    "X38n0679_003:0176c07": "謝。猶瞋不解者。",
    "X38n0679_003:0176c08": "[0176c08] 發隱。非眾生有二。一真化對。謂變幻化作者是也。",
    "X38n0679_003:0176c09": "二聖凡對。則諸佛聖人是也。",
    "X38n0679_003:0176c10": "[0176c10] ○三結罪。",
    "X38n0679_003:0176c11": "[0176c11] 是菩薩波羅夷罪。",
    "X38n0679_003:0176c12": "[0176c12] 發隱。菩薩戒本云。不犯者。欲方便調伏彼故。若不",
    "X38n0679_003:0176c13": "如法謝者。不其其謝。亦無違犯。[0176c13] ●按此戒。菩薩心",
    "X38n0679_003:0176c14": "地法門戒心中忍心喜心慈心悲心及孝順心所",
    "X38n0679_003:0176c15": "出也。",
    "X38n0679_003:0176c16": "[0176c16] ●第十謗三寶戒(二) 初舉略。二入文。",
    "X38n0679_003:0176c17": "[0176c17] ○初舉略。",
    "X38n0679_003:0176c18": "[0176c18] 亦云謗菩薩法。或云邪見邪說戒。謗是乖背之名。",
    "X38n0679_003:0176c19": "絓是解不稱理。言不審實。異解說者。皆名為謗也。",
    "X38n0679_003:0176c20": "乖己宗故得罪。七眾同犯。大小俱制。大士以化人",
    "X38n0679_003:0176c21": "為任。令邪說亂正故犯重。聲聞異此。三諫不止。犯",
    "X38n0679_003:0176c22": "第三篇。",
    "X38n0679_003:0176c23": "[0176c23] 發隱。絓是二字疑誤。據文勢。經中應有絓字。而今",
    "X38n0679_003:0176c24": "無之。又絓訓止。訓懸。於義無取。或曰當作總是。理",
    "X38n0679_003:0177a01": "恐然也。解不稱理者。邪僻之見。不合正理而謬說",
    "X38n0679_003:0177a02": "也。言不審實者。疑似之事。不考真實而妄說也。異",
    "X38n0679_003:0177a03": "說者。外聖賢不易之定論而別為一說也。一云妙",
    "X38n0679_003:0177a04": "玄屢用絓字。更詳。",
    "X38n0679_003:0177a05": "[0177a05] ○二入文(三) 初標人。二序事。三結罪。",
    "X38n0679_003:0177a06": "[0177a06] ○初標人。",
    "X38n0679_003:0177a07": "[0177a07] 若佛子。",
    "X38n0679_003:0177a08": "[0177a08] ○二序事(三) 初不應。二明應。三結不應。",
    "X38n0679_003:0177a09": "[0177a09] ○初不應(二) 初明謗事。二成業相。",
    "X38n0679_003:0177a10": "[0177a10] ○初明謗事。",
    "X38n0679_003:0177a11": "[0177a11] 自謗三寶。教人謗三寶。",
    "X38n0679_003:0177a12": "[0177a12] 發隱。世有著作謗辭。傳播後代。初學淺識。隨而和",
    "X38n0679_003:0177a13": "之。此則自謗教他實兼備焉。取快目前。遺殃累劫",
    "X38n0679_003:0177a14": "矣。",
    "X38n0679_003:0177a15": "[0177a15] ○二成業相。",
    "X38n0679_003:0177a16": "[0177a16] 謗因。謗緣。謗法。謗業。",
    "X38n0679_003:0177a17": "[0177a17] 此戒備五緣成重。一是眾生。二眾生想。三欲說心。",
    "X38n0679_003:0177a18": "四正吐說。五前人領解。一是眾生。謂上中二境若",
    "X38n0679_003:0177a19": "菩薩若聲聞若外道向說犯重。二眾生想。有當有",
    "X38n0679_003:0177a20": "疑有僻如上。三欲說心者。運意作欲向說之意。四",
    "X38n0679_003:0177a21": "正說者。發言向他。自對他說。若令他傳說。悉重。五",
    "X38n0679_003:0177a22": "前人領解。納受邪言。隨語語結重。若作邪說經者。",
    "X38n0679_003:0177a23": "欲令人解。隨彼披覽發解者隨語語重。",
    "X38n0679_003:0177a24": "[0177a24] 發隱。是眾生當有上中下境。此缺下境者。文誤脫",
    "X38n0679_003:0177b01": "也。欲說心者。心欲說而口未說。未犯重也。隨語語",
    "X38n0679_003:0177b02": "結重者。一語一重也。又言隨語者。上是自出邪言。",
    "X38n0679_003:0177b03": "下是以邪見謬作聖經也。",
    "X38n0679_003:0177b04": "[0177b04] ○二明應。",
    "X38n0679_003:0177b05": "[0177b05] 而菩薩見外道及以惡人一言謗佛音聲。如三百矛",
    "X38n0679_003:0177b06": "刺心。",
    "X38n0679_003:0177b07": "[0177b07] 發隱。心外求法。皆名外道。非必極邪也。心捨大乘。",
    "X38n0679_003:0177b08": "皆名惡人。非必巨慝也。",
    "X38n0679_003:0177b09": "[0177b09] ○三結不應。",
    "X38n0679_003:0177b10": "[0177b10] 況口自謗。不生信心。孝順心。而反更助惡人邪見人",
    "X38n0679_003:0177b11": "謗者。",
    "X38n0679_003:0177b12": "[0177b12] 邪見推畫。條緒乃多。略有四種。一上邪見。二中。三",
    "X38n0679_003:0177b13": "下。四雜。上邪見者。撥一切都無因果如闡提。中邪",
    "X38n0679_003:0177b14": "見者。不言都無因果。但謂三寶不及外道。有兩相。",
    "X38n0679_003:0177b15": "一法相異。謂三寶不如。此是痤陋之心。計成失戒。",
    "X38n0679_003:0177b16": "二非法相。知三寶為勝。口說不如。既不翻歸。戒善",
    "X38n0679_003:0177b17": "不失。隨所出言犯重。亦此戒所制。下品邪見不言",
    "X38n0679_003:0177b18": "三寶不及外道。但於中棄大取小。心中謂二乘勝。",
    "X38n0679_003:0177b19": "大乘不及。若計未成。犯輕垢。下自有背大向小此",
    "X38n0679_003:0177b20": "戒中廣明。雜邪見有四種。一偏執。二雜信。三繫念",
    "X38n0679_003:0177b21": "小乘。四思義僻謬。偏執有二。一執大謗小。二偏謗",
    "X38n0679_003:0177b22": "一部。執大謗小者。計云惟有大乘。都無小乘。非佛",
    "X38n0679_003:0177b23": "所說。此謗聲聞藏。犯輕。偏謗一部者。於方等中偏",
    "X38n0679_003:0177b24": "言一部非佛說。若計成。犯輕垢。既不頓違經教。犯",
    "X38n0679_003:0177c01": "輕垢。不失戒。二雜信者。謂心中不背因果及三寶",
    "X38n0679_003:0177c02": "大乘。但言外道鬼神有威力。遂奏章解神。或勸他。",
    "X38n0679_003:0177c03": "悉犯輕垢。三繫念小乘。知大乘高勝。且欲斷煩惱。",
    "X38n0679_003:0177c04": "取小果。後更修大。此名念退。若計成。犯輕垢。四思",
    "X38n0679_003:0177c05": "義僻謬。如即今人義淺。三五家釋。此應非罪。是我",
    "X38n0679_003:0177c06": "智力不及非作意強撥也。復有知義輕輒解。復有",
    "X38n0679_003:0177c07": "知他為是。強欲立異。皆邪畫之流。所犯輕垢。",
    "X38n0679_003:0177c08": "[0177c08] 發隱承上不忍耳聞。況口自謗。不敢自謗。況助人",
    "X38n0679_003:0177c09": "謗。故得罪也。不翻歸者。心猶知勝。未是翻正歸邪。",
    "X38n0679_003:0177c10": "故不失戒。謗聲聞乘犯輕垢者。以計非佛說故。夫",
    "X38n0679_003:0177c11": "三世諸佛。皆說三乘。人天福田。咸資四果。安可謗",
    "X38n0679_003:0177c12": "耶。新學小生特宜謹此。毋逞淺解。自取愆尤。或復",
    "X38n0679_003:0177c13": "蔑棄具戒謂不須受。亦謗類也。奏章解神者。今有",
    "X38n0679_003:0177c14": "身為釋子。而效彼黃冠。符牒表章。奏解鬼神也。三",
    "X38n0679_003:0177c15": "五家釋者。言智力淺。非敢擅己撥置。故無罪。知義",
    "X38n0679_003:0177c16": "輕輒解者。任己輕淺。臆度差謬。忽略罪也。知他為",
    "X38n0679_003:0177c17": "是者。他說本是。曲為排斥。欲彰己勝。憍慢罪也。畫",
    "X38n0679_003:0177c18": "者思惟籌畫不正之畫名邪畫也。",
    "X38n0679_003:0177c19": "[0177c19] ○三結罪。",
    "X38n0679_003:0177c20": "[0177c20] 是菩薩波羅夷罪。",
    "X38n0679_003:0177c21": "[0177c21] 發隱。紹隆三寶。菩薩法也。今反謗焉寧不犯重。[0177c21] ●",
    "X38n0679_003:0177c22": "按此戒。菩薩心地法門戒心中護心信心念心及",
    "X38n0679_003:0177c23": "孝順心所出也。",
    "X38n0679_003:0177c24": "[0177c24] ○三總結(三) 初舉所持法。二誡勸犯持。三總指",
    "X38n0679_003:0178a01": "後說。",
    "X38n0679_003:0178a02": "[0178a02] ○初舉所持法(二) 初舉人。二舉法。",
    "X38n0679_003:0178a03": "[0178a03] ○初舉人。",
    "X38n0679_003:0178a04": "[0178a04] 善學諸仁者。",
    "X38n0679_003:0178a05": "[0178a05] 善學諸仁者。是歎美之辭。",
    "X38n0679_003:0178a06": "[0178a06] 發隱。一本作諸人者非是。蓋人泛而仁切。仁者慈",
    "X38n0679_003:0178a07": "悲孝順。利濟為懷。正善學戒者之稱也。猶世言厚",
    "X38n0679_003:0178a08": "德之士也。",
    "X38n0679_003:0178a09": "[0178a09] ○二舉法。",
    "X38n0679_003:0178a10": "[0178a10] 是菩薩十波羅提木叉。",
    "X38n0679_003:0178a11": "[0178a11] 此言保解脫。解脫是果。戒是因。因中說果也。",
    "X38n0679_003:0178a12": "[0178a12] 發隱。今方學戒。未能解脫。後必解脫。是當因說果",
    "X38n0679_003:0178a13": "也。",
    "X38n0679_003:0178a14": "[0178a14] ○二誡勸犯持(二) 初總勸學持。二別舉得失。",
    "X38n0679_003:0178a15": "[0178a15] ○初總勸學持。",
    "X38n0679_003:0178a16": "[0178a16] 應當學。於中不應一一犯如微塵許。何況具足犯十",
    "X38n0679_003:0178a17": "戒。",
    "X38n0679_003:0178a18": "[0178a18] 發隱。極言十重之不可犯也。",
    "X38n0679_003:0178a19": "[0178a19] ○二別舉得失(二) 初舉得失。二勸學持。",
    "X38n0679_003:0178a20": "[0178a20] ○初舉得失。",
    "X38n0679_003:0178a21": "[0178a21] 若有犯者。不得現身發菩提心。亦失國王位。轉輪王",
    "X38n0679_003:0178a22": "位。亦失比丘比丘尼位。亦失十發趣。十長養。十金剛",
    "X38n0679_003:0178a23": "十地。佛性常住妙果。一切皆失。墮三惡道中二劫三",
    "X38n0679_003:0178a24": "劫。不聞父母三寶名字。以是不應一一犯。",
    "X38n0679_003:0178b01": "[0178b01] 發隱。持戒如平地。佛果如妙種。菩提心如芽。心地",
    "X38n0679_003:0178b02": "戒虧。雖育佛種。不生芽矣。現身者言。他生未可知。",
    "X38n0679_003:0178b03": "此生必不發也。國王轉輪王者。世間尊貴亦繇戒",
    "X38n0679_003:0178b04": "得也。心地端嚴。本尊貴故。比丘比丘尼者。出世間",
    "X38n0679_003:0178b05": "高尚亦繇戒得也。心地清淨。本高尚故。發趣長養",
    "X38n0679_003:0178b06": "金剛者。菩薩三十心亦繇戒得也。心地不遷於惡",
    "X38n0679_003:0178b07": "即住。心地能為諸善即行。心地慈愍眾生即向故。",
    "X38n0679_003:0178b08": "十地者。菩薩極位亦繇戒得也。心地發生無量。具",
    "X38n0679_003:0178b09": "足諸地大功德故。佛性常住妙果者。等妙覺果亦",
    "X38n0679_003:0178b10": "繇戒得也。心地本來是佛。今圓滿故。若犯十重。則",
    "X38n0679_003:0178b11": "永失如上大益也。按彌沙塞羯磨本云。犯波羅夷。",
    "X38n0679_003:0178b12": "名壞根本。析石斷命。豈更生全。大乘懺中雖云除",
    "X38n0679_003:0178b13": "滅。然於宗法永無僧用。此既本禁。不類餘愆。特須",
    "X38n0679_003:0178b14": "謹剋。碎身堅護。但凡情易起。對境容虧。若無一念",
    "X38n0679_003:0178b15": "覆藏。律中許其改悔。止可清其犯業。僧法豈得預",
    "X38n0679_003:0178b16": "哉。",
    "X38n0679_003:0178b17": "[0178b17] ○二勸學持。",
    "X38n0679_003:0178b18": "[0178b18] 汝等一切菩薩今學。當學。已學。如是十戒應當學。敬",
    "X38n0679_003:0178b19": "心奉持。",
    "X38n0679_003:0178b20": "[0178b20] 發隱。已學則既奉持。云何復勸。良繇心地無盡。菩",
    "X38n0679_003:0178b21": "薩學心地法門亦無盡。佛自半月誦。況菩薩耶。",
    "X38n0679_003:0178b22": "[0178b22] ○三總指後說。",
    "X38n0679_003:0178b23": "[0178b23] 八萬威儀品當廣明。",
    "X38n0679_003:0178b24": "[0178b24] 懸指大本後分八萬威儀品當說。",
    "X38n0679_003:0178c01": "[0178c01] 發隱。大本。即百二十之本也。"
}