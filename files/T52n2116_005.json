{
    "T52n2116_005:0776a10": "辯偽錄卷第五",
    "T52n2116_005:0776a12": "元道者山雲&#x5CEF;禪寺沙門",
    "T52n2116_005:0776a13": "祥邁奉 &#x52C5;實錄撰",
    "T52n2116_005:0776a14": "聖旨焚毀諸路偽道藏經之碑",
    "T52n2116_005:0776a15": "翰林院臣唐方楊文郁王構李謙閻復李濤王",
    "T52n2116_005:0776a16": "磐等奉&#x52C5;撰",
    "T52n2116_005:0776a17": "[0776a17] 至元二十一年三月日。詔遣資德大夫總制",
    "T52n2116_005:0776a18": "院使兼領都功德使司事相哥諭翰林院。戊",
    "T52n2116_005:0776a19": "午年僧道持論。及至元十八年十月二十日。",
    "T52n2116_005:0776a20": "焚毀道藏偽經始末。可書其事于後。臣磐等",
    "T52n2116_005:0776a21": "謹按釋教總統合台薩哩所錄事跡。昔在憲",
    "T52n2116_005:0776a22": "宗皇帝朝。道家者流出一書曰。老君化胡成",
    "T52n2116_005:0776a23": "佛經及八十一化圖。鏤板本傳四方。其言淺",
    "T52n2116_005:0776a24": "陋誕妄。意在輕蔑釋教而自重其教。罽賓大",
    "T52n2116_005:0776a25": "師蘭麻總統少林福裕。以其事奏聞。時上居",
    "T52n2116_005:0776a26": "潛邸。憲宗有旨。令僧道二家詣上所辯析。二",
    "T52n2116_005:0776a27": "家自約道勝則僧冠首而為道。僧勝則道削",
    "T52n2116_005:0776a28": "髮而為僧。僧問道曰。汝書謂化胡成佛經。且",
    "T52n2116_005:0776a29": "佛是何義。道對曰。佛者覺也。覺天覺地覺陰",
    "T52n2116_005:0776b01": "覺陽覺仁覺義之謂也。僧曰。是殆不然。所",
    "T52n2116_005:0776b02": "謂覺者自覺覺他覺行圓滿。三覺圓明故號",
    "T52n2116_005:0776b03": "佛陀。豈特覺天地陰陽仁義而已哉。上謂侍",
    "T52n2116_005:0776b04": "臣曰。吾亦心知仁義。乃孔子之語。謂佛覺仁",
    "T52n2116_005:0776b05": "覺義。其說非也。道者又持史記諸書以進欲",
    "T52n2116_005:0776b06": "以多說僥倖取勝。帝師辯的達拔合思八曰。",
    "T52n2116_005:0776b07": "此謂何書。曰前代帝王之書。上曰。今持論教",
    "T52n2116_005:0776b08": "法何用攀援前代帝王。帝師曰。我天竺亦有",
    "T52n2116_005:0776b09": "史記。汝聞之乎。對曰未也。帝師曰。我為汝",
    "T52n2116_005:0776b10": "說天竺頻婆娑羅王讚佛功德。有曰。天上天",
    "T52n2116_005:0776b11": "下無如佛。十方世界亦無比。世間所有我盡",
    "T52n2116_005:0776b12": "見。一切無有如佛者。當其說是語時老子安",
    "T52n2116_005:0776b13": "在。道不能對。帝師又問。汝史記有化胡之說",
    "T52n2116_005:0776b14": "否。曰無。然則老子所傳何經。曰道德經。此",
    "T52n2116_005:0776b15": "外更有何經。曰無。帝師曰。道德經中有化胡",
    "T52n2116_005:0776b16": "事否。曰無。帝師曰。史記中既無。道德經中",
    "T52n2116_005:0776b17": "又不載。其為偽妄明矣。道者辭屈。尚書姚樞",
    "T52n2116_005:0776b18": "曰。道者負矣。上命如約行罰。遣使臣脫歡將",
    "T52n2116_005:0776b19": "者樊志應等十有七人。詣龍光寺削髮為僧。",
    "T52n2116_005:0776b20": "焚偽經四十五部。天下佛寺為道流所據者",
    "T52n2116_005:0776b21": "二百三十七區。至是悉命歸之。道教提點甘",
    "T52n2116_005:0776b22": "志泉所居吉祥院其一也。據而不與。至元十",
    "T52n2116_005:0776b23": "七年夏四月。僧人復為徵理。長春道流謀害。",
    "T52n2116_005:0776b24": "僧錄廣淵。聚徒持捉毆擊僧眾。自焚廩舍。",
    "T52n2116_005:0776b25": "誣廣淵遣僧人縱火。且聲言。焚米三千九百",
    "T52n2116_005:0776b26": "餘石。他物稱是。事達中書省辯其誣。甘志泉",
    "T52n2116_005:0776b27": "王志真&#x6B35;伏。詔遣樞密副使孛羅及諸大臣",
    "T52n2116_005:0776b28": "覆按。無異辭。志泉志真就誅劓刖流竄者凡",
    "T52n2116_005:0776b29": "十人。仍徵所聲言。米物如其數歸之。僧眾會",
    "T52n2116_005:0776c01": "有道家偽經尚存為言者。聞諸皇太子。十八",
    "T52n2116_005:0776c02": "年九月。都功德司脫因小演赤奏言。往年所",
    "T52n2116_005:0776c03": "焚道家偽經板本化圖。多隱匿未毀。其道藏",
    "T52n2116_005:0776c04": "諸書類。皆詆毀釋教剽竊佛語。宜加甄別。於",
    "T52n2116_005:0776c05": "是命樞密副使與前中書省左。丞文謙祕書",
    "T52n2116_005:0776c06": "監友直釋教總統合台薩哩太常卿忽都于思",
    "T52n2116_005:0776c07": "中書省客省使都魯在京。僧錄司教禪諸僧",
    "T52n2116_005:0776c08": "及臣等。詣長春宮無極殿階。正一天師張宗",
    "T52n2116_005:0776c09": "演全真掌教祁志誠大道掌教李德和杜福春",
    "T52n2116_005:0776c10": "暨諸道流。考證真偽。翻閱兼旬。雖卷帙數",
    "T52n2116_005:0776c11": "千。究其本末惟道德二篇為老子所著。餘悉",
    "T52n2116_005:0776c12": "漢張道陵後魏寇謙之唐吳筠杜光庭宋王欽",
    "T52n2116_005:0776c13": "若輩撰造演說。鑿空架虛罔有根據。詆毀釋",
    "T52n2116_005:0776c14": "教以妄自尊崇。復愛慕其言而竊為己有。假",
    "T52n2116_005:0776c15": "陰陽術數以示其奧。裒諸子醫藥以誇其博。",
    "T52n2116_005:0776c16": "往往改易名號。傳註訛舛失其本真。又所載",
    "T52n2116_005:0776c17": "符&#x546A;妄謂[佩-一]之。令人商賈倍利之嗣蕃息伉",
    "T52n2116_005:0776c18": "儷和如鴛鴦之有偶。將以媒淫辭而規財賄。",
    "T52n2116_005:0776c19": "至有教人非妄佩符在臂。則男為君相女為",
    "T52n2116_005:0776c20": "后妃。入水不溺入火不焚。刀劍不能傷害之",
    "T52n2116_005:0776c21": "語。其偽妄駁雜如此。留之徒以誑惑愚俗。自",
    "T52n2116_005:0776c22": "道德經外。宜悉焚去。臣等同辭以聞。上曰。",
    "T52n2116_005:0776c23": "道家經文。傳訛踵謬非一日矣。若遽焚之其",
    "T52n2116_005:0776c24": "徒未必心服。彼言水火不能焚溺。可姑以是",
    "T52n2116_005:0776c25": "端試之。俟其不驗焚之。未晚也。遂命樞密副",
    "T52n2116_005:0776c26": "使孛羅守司徒和禮。霍孫等諭張宗演祁志",
    "T52n2116_005:0776c27": "誠李德和杜福春等。俾各推擇一人佩符入",
    "T52n2116_005:0776c28": "火自試其術。四人者奏言。此皆誕妄之說。臣",
    "T52n2116_005:0776c29": "等入火必為灰燼。實不敢試但乞焚去道藏。",
    "T52n2116_005:0777a01": "庶幾澡雪臣等。上可其奏。遂詔諭天下。道",
    "T52n2116_005:0777a02": "家諸經可留道德二篇。其餘文字及板本化",
    "T52n2116_005:0777a03": "圖。一切焚毀。隱匿者罪之。民間刊布諸子醫",
    "T52n2116_005:0777a04": "藥等書。不在禁限。今後道家者流其一遵老",
    "T52n2116_005:0777a05": "子之法。如嗜佛者削髮為僧。不願為僧道者",
    "T52n2116_005:0777a06": "聽其為民。乃以十月壬子集百宮于憫忠寺。",
    "T52n2116_005:0777a07": "盡焚道藏偽經雜書。遣使諸路俾遵行之。臣",
    "T52n2116_005:0777a08": "磐等聞。老氏之為道也。以清淨為宗。無為為",
    "T52n2116_005:0777a09": "本。謙&#x51B2;以處。己損抑以下人。非有貪欲好勝",
    "T52n2116_005:0777a10": "之事。厥後枝分派列。徒屬寖盛。襲訛成偽誇",
    "T52n2116_005:0777a11": "誕百出。清淨一變而為污穢。無為一變無所",
    "T52n2116_005:0777a12": "不為。如漢之文成五利致身求僊恍惚誕幻。",
    "T52n2116_005:0777a13": "帛書飯牛之詐。黃金可成之妄。一旦敗露為",
    "T52n2116_005:0777a14": "武帝所誅。三張之徒以鬼道惑眾倡亂天下。",
    "T52n2116_005:0777a15": "為皇甫嵩曹魏所滅。宋王仔昔居上清寶籙",
    "T52n2116_005:0777a16": "宮。與女冠為姦。林靈素自稱神。霄紫府仙",
    "T52n2116_005:0777a17": "卿禳大水不驗。並為徽宗誅竄而死。迨今末",
    "T52n2116_005:0777a18": "年復有麻被先生鐵笠李二人。以姦謀祕計",
    "T52n2116_005:0777a19": "出入時貴之門。肆為淫污之行。咸受顯戮。歷",
    "T52n2116_005:0777a20": "代以來若此之類不可勝數。追惟禍亂之源",
    "T52n2116_005:0777a21": "姦宄之本。率皆假符籙以神其教。託偽經以",
    "T52n2116_005:0777a22": "警其俗。橫肆巧誣倡為詭狀。詆毀聖教寇攘",
    "T52n2116_005:0777a23": "內典。固已悖老氏不爭不盜之禁矣。及陷刑",
    "T52n2116_005:0777a24": "辟皆孽子自內作愎。將誰咎哉。且夫釋氏之",
    "T52n2116_005:0777a25": "教宏闊勝大。非他教所擬倫。歷百千世。聖",
    "T52n2116_005:0777a26": "帝明王莫不尊崇。東&#x5190;扶桑西極昧谷。&#x6C37;天",
    "T52n2116_005:0777a27": "桂海山河大地。昆蟲草木胎卵濕化。有情無",
    "T52n2116_005:0777a28": "情百千萬類。皆依佛蔭生息動止於天地之",
    "T52n2116_005:0777a29": "間。故天上天下惟佛為尊。超出乎有生之表。",
    "T52n2116_005:0777b01": "歸極乎無礙之真。智周三界神妙諸方。澤及",
    "T52n2116_005:0777b02": "大千功用不宰。其大有如此者。慈航所至無",
    "T52n2116_005:0777b03": "溺不援。法雨所霑有生皆潤。憫世人之沈淪",
    "T52n2116_005:0777b04": "幻海顛覆迷津。展轉多生流連累劫。將使之",
    "T52n2116_005:0777b05": "脫凡企聖蠲弊崇真。故神光破沈晦之門。大",
    "T52n2116_005:0777b06": "覺指無生之路。其仁有如此。何意狂謀輒形",
    "T52n2116_005:0777b07": "娼忌。雖積毀銷骨眾煦漂山。法體圓成初無",
    "T52n2116_005:0777b08": "小玷。譬如盲人之毀日月。何傷日月之明。井",
    "T52n2116_005:0777b09": "蛙之小河海。奚損河海之大。多見其不知量",
    "T52n2116_005:0777b10": "也。欽惟聖天子識超四諦道慕三乘。參無象",
    "T52n2116_005:0777b11": "之真空。傳法王之心印。所以尊崇之禮歸向",
    "T52n2116_005:0777b12": "之誠。矯百偽以從真。黜群邪而歸正。有不",
    "T52n2116_005:0777b13": "容不嚴者焉。況乎筆墨勸淫妖術誤世。恣為",
    "T52n2116_005:0777b14": "欺誑鼓蕩群愚。若不大為改革。則邪說肆行",
    "T52n2116_005:0777b15": "枉道惑眾。其如天下後世何。凡天下之理。有",
    "T52n2116_005:0777b16": "善有惡。有正有邪。有真有偽。常混然而同",
    "T52n2116_005:0777b17": "處。雜然而並行。自非稟上聖之資誕生知之",
    "T52n2116_005:0777b18": "性。智出庶物明照群情則紅紫之亂朱。洼淫",
    "T52n2116_005:0777b19": "之變雅。是孰得而辯明之哉。由是言之。聖",
    "T52n2116_005:0777b20": "天子匡濟真圖翼扶大法之功至矣。概諸聖",
    "T52n2116_005:0777b21": "不可有加矣。于以鑿舍靈之耳目。開正途之",
    "T52n2116_005:0777b22": "荒穢使般若之光。永乎無際劫。遍滿恒河沙",
    "T52n2116_005:0777b23": "界。延洪聖壽於無疆。衍綿儲君之福利鼎祚",
    "T52n2116_005:0777b24": "於億萬年之久者。庸有既乎。是可述也。臣",
    "T52n2116_005:0777b25": "磐等敬為之書。以貽後人。俾為老氏之學者。",
    "T52n2116_005:0777b26": "有所警焉。",
    "T52n2116_005:0777b27": "[0777b27] 至元二十一年三月  日",
    "T52n2116_005:0777b28": "[0777b28] 皇帝聖旨裏。中書省近據長春宮先生王志",
    "T52n2116_005:0777b29": "真等。告奉福寺淵僧錄使。令小和尚馬戒。顯",
    "T52n2116_005:0777c01": "放火燒訖本宮倉庫房舍。及盛放米糧三千",
    "T52n2116_005:0777c02": "九百餘石。并油麵鹽粉。公事歸問得當。始元",
    "T52n2116_005:0777c03": "係是甘提點教道馬戒。顯交指著淵僧錄使。",
    "T52n2116_005:0777c04": "令放火王志真使令憑道童將馬戒。顯作放",
    "T52n2116_005:0777c05": "火賊人捉拿。及詐作知宮名字憑道童教唆。",
    "T52n2116_005:0777c06": "語言告狀人。又問得元告。糧食不曾燒訖&#x5374;。",
    "T52n2116_005:0777c07": "指此為名。於諸人處。要訖施利錢物。取其",
    "T52n2116_005:0777c08": "各各招伏。六月二十二日。有孛羅副樞。張平",
    "T52n2116_005:0777c09": "章。張右丞。焦尚書。耿參政。脫因脫里。阿里",
    "T52n2116_005:0777c10": "尚書等官員。欽奉聖旨節該。先生與和尚爭",
    "T52n2116_005:0777c11": "奪的觀院其間聚著五百箇來。先生把著棍",
    "T52n2116_005:0777c12": "棒打和尚。每來他每教法裏不行胡做。呵那",
    "T52n2116_005:0777c13": "裏有那般體例。前京兆府地面裏。王祖師菴",
    "T52n2116_005:0777c14": "頭聚著人。眾生歹心來。如今這先生每又那",
    "T52n2116_005:0777c15": "般胡行有。這先生每明白招來了。上頭為頭",
    "T52n2116_005:0777c16": "兒底。殺了兩箇也。別箇的割了耳朵鼻子的",
    "T52n2116_005:0777c17": "割了。也別箇的打了。也其餘的交做了軍。也",
    "T52n2116_005:0777c18": "這般斷了也欽此除。今將斷訖人數開具下",
    "T52n2116_005:0777c19": "項。及將提點甘志泉首級。於本宮門首竿子",
    "T52n2116_005:0777c20": "上常川縣。掛合行。立石曉諭者。正典刑二",
    "T52n2116_005:0777c21": "名。教令虛指淵僧錄放火犯人提點甘志泉。",
    "T52n2116_005:0777c22": "虛拿馬戒顯放火賊人知宮王志真。割耳朵",
    "T52n2116_005:0777c23": "鼻子一名。添寫狀情節人提點蔡志祥。流於",
    "T52n2116_005:0777c24": "邊遠六名。聚眾行兇人殷鶴童。陳道廣。上都",
    "T52n2116_005:0777c25": "先告狀人王志玉。陳志用。寫狀檢人蘭德義。",
    "T52n2116_005:0777c26": "虛報燒訖糧食人李德禎。斷放三人。使令王",
    "T52n2116_005:0777c27": "志真告狀人提點蔡志希。同告狀人副宮周",
    "T52n2116_005:0777c28": "道旋。賈志柔。",
    "T52n2116_005:0777c29": "[0777c29] 右示諸人通知。",
    "T52n2116_005:0778a01": "[0778a01] 至元十七年六月  日立石",
    "T52n2116_005:0778a02": "[0778a02] 聖旨就大都大憫忠寺。焚燒道藏偽經。除道",
    "T52n2116_005:0778a03": "德經外。盡行燒毀。遂命拈香舉火謝恩畢。拈",
    "T52n2116_005:0778a04": "香云。佛心天子愍眾生。恐墮三塗邪見坑。箇",
    "T52n2116_005:0778a05": "裏了無偏黨處。就中朱紫要分明。所以道聖",
    "T52n2116_005:0778a06": "鑑無私天機莫測。既來頌德敢不酬恩。此香",
    "T52n2116_005:0778a07": "端為祝延大元世主當今皇帝聖躬萬歲萬歲",
    "T52n2116_005:0778a08": "萬萬歲。伏願金輪與法輪同轉。福越三祇。舜",
    "T52n2116_005:0778a09": "日共佛日齊明。壽延億劫。次舉火云。憶昔",
    "T52n2116_005:0778a10": "當年明帝時。曾憑烈焰辯妍媸。大元天子續",
    "T52n2116_005:0778a11": "洪範。顯正摧邪誰不知嗟乎道教陰&#x8827;佛書。",
    "T52n2116_005:0778a12": "自古至今。造訛&#x63D1;偽盜竊釋經言句。圖謀貝",
    "T52n2116_005:0778a13": "葉題名。謗毀如來贓誣先聖。醜辭惡語何可",
    "T52n2116_005:0778a14": "言哉。無蔕狂談實難遍舉。始自張陵杜撰。不",
    "T52n2116_005:0778a15": "遵老氏玄言。謬作醮書兼集靈寶。詐道從空",
    "T52n2116_005:0778a16": "而得妄言。太上親傳用三張鬼法以誑惑愚",
    "T52n2116_005:0778a17": "夫。設五運神符而魘姦匹婦。以此觀之。葛孝",
    "T52n2116_005:0778a18": "先徒搜要妙。陶弘景謾述浮辭。杜光庭白拈",
    "T52n2116_005:0778a19": "巧偷。劫賊無異。陸修靜外好裏弱。說客何",
    "T52n2116_005:0778a20": "殊。若非喫苦。不甘爭肯。說長道短。鮑靜被",
    "T52n2116_005:0778a21": "誅猶可。王浮招報非輕。傅奕姜斌不堪齒錄。",
    "T52n2116_005:0778a22": "張生集輩何足言論。寇謙之口舌瀾翻。損他",
    "T52n2116_005:0778a23": "利己。林靈素機謀諂詐。敗國亡家。毀人祖",
    "T52n2116_005:0778a24": "兮。定遭一時之辱。滅賢良兮。必招三世之殃。",
    "T52n2116_005:0778a25": "因果無差報應有準。嗚呼悲法琳不遇而遭",
    "T52n2116_005:0778a26": "貶。嗟道世雖再而難為。致令釋子傷心。幸得",
    "T52n2116_005:0778a27": "皇天開眼。恭惟我大元世主聖明皇帝陛下。",
    "T52n2116_005:0778a28": "闢邪歸正去偽存真。恐眾生永墮迷津。令萬",
    "T52n2116_005:0778a29": "姓咸登覺路。雪冤已竟感謝皇恩。粉骨碎身",
    "T52n2116_005:0778b01": "莫能酬報。遂以火炬打一圓相云。諸人者只",
    "T52n2116_005:0778b02": "如三洞靈文。還能證此火光三昧也無。若也",
    "T52n2116_005:0778b03": "於斯會得。家有北斗經枉教人口不安寧。其",
    "T52n2116_005:0778b04": "或未然。從此灰飛煙滅後。任伊到處覓天尊。",
    "T52n2116_005:0778b05": "急著眼看。",
    "T52n2116_005:0778b06": "[0778b06] 至元十八年十月二十日",
    "T52n2116_005:0778b07": "[0778b07] 大都報恩禪寺林泉倫",
    "T52n2116_005:0778b08": "[0778b08] 吉祥長老奉 &#x52C5;下火",
    "T52n2116_005:0778b09": "虛鍾受扣集",
    "T52n2116_005:0778b10": "元如意長老奉 詔撰",
    "T52n2116_005:0778b11": "如意答石介怪記",
    "T52n2116_005:0778b12": "[0778b12] 宋石介字守道。作怪說誣謗佛老眯他耳目。",
    "T52n2116_005:0778b13": "通人不惑但誑愚夫爾。乃曰。中國聖人之所",
    "T52n2116_005:0778b14": "治也。四民之常居也。衣冠之所聚也。而釋氏",
    "T52n2116_005:0778b15": "&#x9AE0;髮左衽。不士不農。為夷者半。中國可怪",
    "T52n2116_005:0778b16": "也。夫中國道德之所治。體樂之所施。五常之",
    "T52n2116_005:0778b17": "所被。而汗漫不經之教行。妖誕幻惑之所滿。",
    "T52n2116_005:0778b18": "真可怪也。又云。人君見一日蝕一星殞風雨",
    "T52n2116_005:0778b19": "不時草木不植。則為天地之怪也。彼其滅君",
    "T52n2116_005:0778b20": "臣之道。絕父子之親。棄道德悖禮樂。裂五常",
    "T52n2116_005:0778b21": "移四民。毀中國之衣冠。去祖宗之祀祭。反不",
    "T52n2116_005:0778b22": "知為怪而更奉焉。時人見一狐媚一梟鳴野",
    "T52n2116_005:0778b23": "鵲噪草雉入。人以為怪。而離父子習夷鬼千",
    "T52n2116_005:0778b24": "有餘年。反不為怪乎。余答之曰。夫好同惡",
    "T52n2116_005:0778b25": "異人之常情。不達道之淵源。而辯像服之異。",
    "T52n2116_005:0778b26": "是知石而不知玉爾。夫聖人出世利濟尤深。",
    "T52n2116_005:0778b27": "根器不同設教亦異。或明域中之訓。則說五",
    "T52n2116_005:0778b28": "乘。或闡象外之風。獨標一極。破自然而談因",
    "T52n2116_005:0778b29": "果。緣會而生。為滯有而演真空。諸法無性。",
    "T52n2116_005:0778c01": "應病設藥。故有多方究竟歸宗。不存一法。而",
    "T52n2116_005:0778c02": "頑夫愚俗浪鼓口舌不達是非妄興辯論。而",
    "T52n2116_005:0778c03": "不思所同者道所異者服。且孔子所談仁義",
    "T52n2116_005:0778c04": "者。佛家所謂慈愛也。老子所稱玄妙者。佛家",
    "T52n2116_005:0778c05": "所謂。空寂也。至理不殊於文小變。且夫禹入",
    "T52n2116_005:0778c06": "裸國脫去衣冠。順其俗也。太伯奔吳文身斷",
    "T52n2116_005:0778c07": "髮。合其儀也。豈為怪乎。變俗以為會其道。",
    "T52n2116_005:0778c08": "故捨君臣華服。非悖禮也。捐親以為棄其累。",
    "T52n2116_005:0778c09": "故亡妻子之情。非慢俗也。子陵抗禮於光武。",
    "T52n2116_005:0778c10": "愈見尊嚴。逸民不事於王侯。高尚其志。不",
    "T52n2116_005:0778c11": "明其本謬斥以夷。亦猶楚靈詬天。天何怒哉。",
    "T52n2116_005:0778c12": "子貢譽天。天何喜哉。喜怒不涉而詬譽自辱。",
    "T52n2116_005:0778c13": "夫聖人在天不求於世。但留典教匝布神州。",
    "T52n2116_005:0778c14": "不言之化自行。無為之風自靡。星羅梵剎&#x68CA;",
    "T52n2116_005:0778c15": "布伽藍。設像安人獻華酌水。王侯禮重士庶",
    "T52n2116_005:0778c16": "欽崇。苟無大功孰肯崇奉。且夫自漢至今。歷",
    "T52n2116_005:0778c17": "年如此其多也。君臣士民。如此其眾也。天地",
    "T52n2116_005:0778c18": "神明。如此其靈也。其可欺乎。決不誣矣。大",
    "T52n2116_005:0778c19": "凡為人之道力量自知。石介但以書生智同",
    "T52n2116_005:0778c20": "芥子。將己不達妄毀聖人。同斥鷃之笑鯤鵬。",
    "T52n2116_005:0778c21": "似朝菌之輕松柏類乎。魏文火浣入火愈鮮。",
    "T52n2116_005:0778c22": "昆吾之劍切玉轉利。豈可不&#x89A9;便責為謬乎。",
    "T52n2116_005:0778c23": "石介之智比孫綽而小焉。石介之才比昭明",
    "T52n2116_005:0778c24": "而淺矣。石介之論比王通而難&#x96A3;。石介之文",
    "T52n2116_005:0778c25": "比柳子而罕及。石介之位望魏徵而地天。石",
    "T52n2116_005:0778c26": "介之學校蘇軾而涔海。石介之議連陸贄而",
    "T52n2116_005:0778c27": "&#x72E5;麟。石介之詩攀杜甫而金鐵。上之君子悉",
    "T52n2116_005:0778c28": "皆信佛。汝之材量孰不勝之。而妄意貶駁訕",
    "T52n2116_005:0778c29": "斥大聖。佛如日月也。疇可愈焉。昔田巴強",
    "T52n2116_005:0779a01": "辯。勝人之口。不伏人之心。口毀三皇坐非五",
    "T52n2116_005:0779a02": "帝。至今聞之。人猶切齒。況佛六通縣鑑萬古",
    "T52n2116_005:0779a03": "無敵。而&#x59AC;聖嫉賢。奴脣婢舌恣出其口。多",
    "T52n2116_005:0779a04": "見其不知量也。六帖中載虞世南飯千僧手",
    "T52n2116_005:0779a05": "疏。則曰。弟子虞世南稽首和南十方三寶。弟",
    "T52n2116_005:0779a06": "子早年嘗遇重病。即時運心願託佛力。差愈",
    "T52n2116_005:0779a07": "之日奉設千僧齋。今謹於道場飯供百僧蔬。",
    "T52n2116_005:0779a08": "會以斯願力。希世世生生常無病惱。并及七",
    "T52n2116_005:0779a09": "世父母六道怨親。並同今願。又閱帝紀。得世",
    "T52n2116_005:0779a10": "南史論辯。周武帝宇文邕建德三年。晉滅佛",
    "T52n2116_005:0779a11": "道二教之事。問者曰。邕廢二教是耶非耶。先",
    "T52n2116_005:0779a12": "生曰。非也。請與論之。釋氏之法空有不滯人",
    "T52n2116_005:0779a13": "我兼忘。絕生死之根。去大患之累。榮利無嬰",
    "T52n2116_005:0779a14": "歸於寂滅。此象外之談也。老子之義。則谷神",
    "T52n2116_005:0779a15": "不死玄牝長存。徼妙同玄騰龍駕鶴。此域中",
    "T52n2116_005:0779a16": "之教也。至於勝殘去殺止競尚仁。並有益於",
    "T52n2116_005:0779a17": "王化。無乖越於典謨。縱人有虧於法何黜。今",
    "T52n2116_005:0779a18": "以僧徒犯律道士違經。便謂其教可捐其道",
    "T52n2116_005:0779a19": "可絕。何異責檮杌而廢堯。怨有苗而黜禹。見",
    "T52n2116_005:0779a20": "瓠子之泛濫。遽塞河源。&#x89A9;崑嶽之方炎。即投",
    "T52n2116_005:0779a21": "金鐩。曾不思潤下之德利濟尤深。變腥之用",
    "T52n2116_005:0779a22": "其功甚博。井蛙觀海多自不知。蜩鳩翔榆恥",
    "T52n2116_005:0779a23": "逢鵬翼。局於小量暗於大方。輪迴長夜之迷。",
    "T52n2116_005:0779a24": "自貽沈溺之苦。疑誤後人。良可痛哉。余讀此",
    "T52n2116_005:0779a25": "文。乃知世南真奇人也。唐太宗嘗稱世南有",
    "T52n2116_005:0779a26": "四絕。一曰德行。二曰忠信。三曰文章。四曰",
    "T52n2116_005:0779a27": "筆札。夫有異行者必有異能。有異能者必有",
    "T52n2116_005:0779a28": "異才。觀世南之為人也。事君忠厚與友直諒。",
    "T52n2116_005:0779a29": "德高物表。學盡夫人。窮釋老之幽宗。達聖",
    "T52n2116_005:0779b01": "人之玄趣。字高一代。行貫四科。登翰苑之瀛",
    "T52n2116_005:0779b02": "洲。擅文場之綺席。信佛篤敬尊奉釋僧。師襄",
    "T52n2116_005:0779b03": "陽林公為金蘭之契。豈與韓愈石介倔強求",
    "T52n2116_005:0779b04": "名。坐井觀天瞽言非聖。不入通人之論。濫廁",
    "T52n2116_005:0779b05": "&#x7AEA;儒人流。下愚不移。斯言效矣。",
    "T52n2116_005:0779b06": "聖旨特建釋迦舍利靈通之塔碑文",
    "T52n2116_005:0779b07": "元如意長老奉 &#x52C5;撰",
    "T52n2116_005:0779b08": "[0779b08] 蓋聞三祇鍊行。證真淨之法身。六度修因。果",
    "T52n2116_005:0779b09": "圓融之妙覺。無生無滅。絕三際之去來。不晦",
    "T52n2116_005:0779b10": "不明。離百非之朕跡。但以真慈易物昔願今",
    "T52n2116_005:0779b11": "酬。鳳翥迦維龍飛道樹。無相見相。頓彰百億",
    "T52n2116_005:0779b12": "之身常名非名。傳應大千之界。破十軍於座",
    "T52n2116_005:0779b13": "上。聲振於九天。會諸聖於覺場。光流於萬",
    "T52n2116_005:0779b14": "國。御三輪而赴感。遐邇咸周。縣四辯以談",
    "T52n2116_005:0779b15": "詮。聖凡總被。教闡一十二部。門開八萬四",
    "T52n2116_005:0779b16": "千。蘊十智之韜鉗知來藏往。運六通之神鑑。",
    "T52n2116_005:0779b17": "洞古披今。綰十號以稱尊。跨三界而獨步智",
    "T52n2116_005:0779b18": "窮真際。十聖慶獲於朝聞。妙極重玄。六師甘",
    "T52n2116_005:0779b19": "欣於夕死。拔火宅之熱惱。引解脫之清涼。無",
    "T52n2116_005:0779b20": "勞傅說之霖。濟四生於六道。非假曦和之照。",
    "T52n2116_005:0779b21": "蕩七趣於重昏。慈雲蔭有頂之天。法雨潤無",
    "T52n2116_005:0779b22": "疆之域。萬靈翊衛。若眾星之拱北辰。五印傾",
    "T52n2116_005:0779b23": "心。類百川之宗東海。豈止孕虞育夏甄殷陶",
    "T52n2116_005:0779b24": "周實。乃彈壓九流牢籠萬彙。縱周公之制禮",
    "T52n2116_005:0779b25": "作樂。仲尼之讚易修書。莊老之談玄。軻雄之",
    "T52n2116_005:0779b26": "論道。張華之博物。輔嗣之通微。郭璞之多",
    "T52n2116_005:0779b27": "聞。左慈之神化。舒向金玉淵海。馬班黼黻河",
    "T52n2116_005:0779b28": "漢。並驅馳於域內。言未達於大方。宜為治世",
    "T52n2116_005:0779b29": "之高賢。難作出塵之教主。若非理包象外道",
    "T52n2116_005:0779c01": "越寰中。蔽群聖而不慚。冠百家而拔萃。何能",
    "T52n2116_005:0779c02": "總斯眾妙集此大成者哉。逮乎化緣將謝顧",
    "T52n2116_005:0779c03": "命慇懃。正法付於阿難心印傳於迦葉。然後",
    "T52n2116_005:0779c04": "拂衣雙樹脫屣金河。超二死之樊籠。湛三點",
    "T52n2116_005:0779c05": "之圓寂。然而大慈不&#x608B;。利物情深。粉金剛",
    "T52n2116_005:0779c06": "不壞之身。留舍利通靈之骨。色含明玉堅侔",
    "T52n2116_005:0779c07": "真金。龍王天帝。各分建於自宮。印度閻浮。",
    "T52n2116_005:0779c08": "競崇興於寶塔。百年之後敬奉彌隆。有阿育",
    "T52n2116_005:0779c09": "輪王統攝贍部。廣樹露塔八萬四千。從此神",
    "T52n2116_005:0779c10": "跡遍於五天。聖化覃於四海。洎乎漢明夜夢",
    "T52n2116_005:0779c11": "聲教昭宣。譯梵貝於蘭臺室中。繪金容於顯",
    "T52n2116_005:0779c12": "節陵上。始波騰於帝紀。終風靡於閭閻。由是",
    "T52n2116_005:0779c13": "吳王創起於建初。隨主盛興於京洛。皇都帝",
    "T52n2116_005:0779c14": "邑&#x68CA;布伽藍。沃野名山星陳窣堵。莫不金盤",
    "T52n2116_005:0779c15": "耀日。與仙掌以相高。寶鐸搖風。雜天音而",
    "T52n2116_005:0779c16": "共響。層簷偃蹇。上軼於大清。疊栱駢羅。傍",
    "T52n2116_005:0779c17": "迴於日月。丹楹雁列紺瓦鴛分。金龍蚴蟉於",
    "T52n2116_005:0779c18": "華梁。玉鳳翱翔於繡戶。忽若龍宮之化出。恍",
    "T52n2116_005:0779c19": "疑天上之移來。斯皆發自於信心。非是誘惑",
    "T52n2116_005:0779c20": "而妄作。我大元之有天下也。宗堯祖舜踵禹",
    "T52n2116_005:0779c21": "基湯。聖道協於金輪。明德光於玉曆。應乾",
    "T52n2116_005:0779c22": "革命有此武功。英聲震於百蠻。威稜加於萬",
    "T52n2116_005:0779c23": "國。八荒入貢九服來賓。纂四聖之丕圖膺千",
    "T52n2116_005:0779c24": "載之期運。規億兆之遠度。恢奕世之宏綱。緯",
    "T52n2116_005:0779c25": "武經文制禮作樂。建都定鼎樹闕營宮。以為",
    "T52n2116_005:0779c26": "非巨麗無以顯尊嚴。非雄壯無以威天下。遂",
    "T52n2116_005:0779c27": "乃闢閶闔搆元殿。興傑閣架紫宸。飾以丹青",
    "T52n2116_005:0779c28": "縟以綺繢。金題玉&#x78F6;上下交輝。藻梲雕梁縱",
    "T52n2116_005:0779c29": "橫散彩。行商容之洪範。列步武之威儀。陳",
    "T52n2116_005:0780a01": "鐘鼓以醼王侯。會百僚而朝萬國。將將濟濟",
    "T52n2116_005:0780a02": "穆穆煌煌。真天子之盛禮也。聽政之暇。留意",
    "T52n2116_005:0780a03": "佛門。遵祖宗之舊章。行寬仁之溫詔。凡是",
    "T52n2116_005:0780a04": "佛子悉獲肅安。屢召名僧講論玄奧。誠心佛",
    "T52n2116_005:0780a05": "法。誦百藏之金文。探賾未聞。聆三乘之妙",
    "T52n2116_005:0780a06": "義。恒慮新都既建宜卜永年。以福為基莫如",
    "T52n2116_005:0780a07": "起塔。冀神龍之扶護。資社稷之久長。即於都",
    "T52n2116_005:0780a08": "城坤隅禁苑之內。[竺-二+共]踵漫衍[塽-(爻*爻)+((人/人)*(人/人))]塏寬平。磨玉",
    "T52n2116_005:0780a09": "&#x7932;&#x73C9;樹斯寶塔。初舊都通玄關北有永安寺。",
    "T52n2116_005:0780a10": "殿堂廢盡。惟塔存焉。觀其名額釋迦舍利之",
    "T52n2116_005:0780a11": "塔。考其石刻。大遼壽昌二年三月十五日。顯",
    "T52n2116_005:0780a12": "密圓通法師道[辰*殳]之所造也。內有舍利戒珠",
    "T52n2116_005:0780a13": "二十粒。香泥小塔二千。無垢淨光等陀羅尼",
    "T52n2116_005:0780a14": "經五部。水晶為軸。因罹兵火荒涼蕪沒。每於",
    "T52n2116_005:0780a15": "淨夜屢放神光。近居驚惶疑為失火。即而仰",
    "T52n2116_005:0780a16": "視煙焰&#x5374;無。乃知舍利威靈人始禮敬奉御",
    "T52n2116_005:0780a17": "禿列奏其祥瑞。上聞而信之。欲增巨麗俾開",
    "T52n2116_005:0780a18": "舊塔發而詳視。果有香泥小塔。下啟石函中",
    "T52n2116_005:0780a19": "有鐵塔。內貯銅瓶香水盈滿。皎然鮮白色如",
    "T52n2116_005:0780a20": "玉漿。舍利堅圓燦若金粟。前二龍王跪而守",
    "T52n2116_005:0780a21": "護。案上五經宛然無損。金珠七寶異果十種。",
    "T52n2116_005:0780a22": "列而供養。瓶底獲一銅錢。上鑄至元通寶四",
    "T52n2116_005:0780a23": "字。乃知聖人制法預定冥中。待時呈顯開乎",
    "T52n2116_005:0780a24": "天意。即至元八年三月二十五日。帝后閱之",
    "T52n2116_005:0780a25": "愈加崇重。即迎其舍利立斯寶塔。取軍持之",
    "T52n2116_005:0780a26": "像標馱都之儀。妙罄奇功深窮剞劂。瓊瑤上",
    "T52n2116_005:0780a27": "釦碔砆下成表法。設模座鎪禽獸角垂。玉杵",
    "T52n2116_005:0780a28": "階布石欄簷掛。華鬘身絡。珠網珍鐸迎風而",
    "T52n2116_005:0780a29": "韻響。金盤向日而光輝。亭亭高聳遙映於紫",
    "T52n2116_005:0780b01": "宮。岌岌孤危上陵於碧落。制度之巧古今罕",
    "T52n2116_005:0780b02": "有。爰有國師益&#x96A3;真者。西番人也。聰明神解",
    "T52n2116_005:0780b03": "器局淵深。顯教密教無不通融。大乘小乘悉",
    "T52n2116_005:0780b04": "皆朗悟。勝緣符會德簡帝心。每念皇家信佛",
    "T52n2116_005:0780b05": "建此靈勳。益國安民須憑神&#x546A;。乃依密教排",
    "T52n2116_005:0780b06": "布莊嚴安置如來。身語意業上下周匝。條貫",
    "T52n2116_005:0780b07": "有倫。第一身所依者。先於塔底鋪設石函刻",
    "T52n2116_005:0780b08": "五方佛。白玉石像隨立陳列。傍安八大鬼王",
    "T52n2116_005:0780b09": "八鬼母輪。并其形像用固。其下次於須彌石",
    "T52n2116_005:0780b10": "座之上。鏤護法諸神主財寶天。八大天神八",
    "T52n2116_005:0780b11": "大梵王。四王九曜。及護十方天龍之像。後於",
    "T52n2116_005:0780b12": "瓶身安置。圖印諸聖圖像。即十方諸佛三世",
    "T52n2116_005:0780b13": "調御般若佛母。大白傘蓋佛尊勝無垢淨光",
    "T52n2116_005:0780b14": "摩利支天。金剛摧碎不空&#x7F82;索不動尊明王。",
    "T52n2116_005:0780b15": "金剛手菩薩文殊親音。甲乙環布。第二語所",
    "T52n2116_005:0780b16": "依陀羅尼者。即佛頂無垢祕密寶篋菩提場",
    "T52n2116_005:0780b17": "莊嚴迦囉沙拔尼幢頂嚴軍廣博樓閣三記句",
    "T52n2116_005:0780b18": "&#x546A;。般若心經諸法因緣生偈。如是等百餘大",
    "T52n2116_005:0780b19": "經。一一各造百千餘部。夾盛鐵錮嚴整鋪累。",
    "T52n2116_005:0780b20": "第三意所依事者。瓶身之外琢五方佛。表法",
    "T52n2116_005:0780b21": "標顯。東方單杵。南方寶珠。西方蓮華。北方",
    "T52n2116_005:0780b22": "交杵。四維間廁四大天毋所執器物。又取西",
    "T52n2116_005:0780b23": "方佛成道處金剛座下黃膩真土。及此方東",
    "T52n2116_005:0780b24": "西五臺岱嶽名山聖&#x8FF9;處土。龍腦沈箋紫白",
    "T52n2116_005:0780b25": "栴檀蘇合&#x6B1D;金等香。金銀珠璣珊瑚七寶。共",
    "T52n2116_005:0780b26": "擣香泥造小香塔。一千八箇。又以安息金顏",
    "T52n2116_005:0780b27": "白膠熏陸都梁甘松等香。和雜香泥印造小",
    "T52n2116_005:0780b28": "香塔。一十三萬。並置塔中。宛如三寶常住",
    "T52n2116_005:0780b29": "不滅。則神功聖德空界難量。護國佑民於斯",
    "T52n2116_005:0780c01": "有在。竊論古今賢哲。但載空名校其靈蹤。杳",
    "T52n2116_005:0780c02": "然無&#x8FF9;。黃帝喬山之塚。謾葬衣冠。虞舜蒼",
    "T52n2116_005:0780c03": "梧之陵。空委韶樂。伏羲但存於八卦。文命唯",
    "T52n2116_005:0780c04": "設於九疇。奚聞不朽之真。詎見剛貞之骨。豈",
    "T52n2116_005:0780c05": "若牟尼舍利神化無方。鍊而愈精鎚而愈固。",
    "T52n2116_005:0780c06": "金堅玉潤歷古恒傳。聖帝明王累朝欽奉。故",
    "T52n2116_005:0780c07": "唐太宗皇帝有讚云。",
    "T52n2116_005:0780c08": " 功成積劫印紋端  不是南山得恐難",
    "T52n2116_005:0780c09": " 眼&#x89A9;數重金色潤  子擎一片玉光寒",
    "T52n2116_005:0780c10": " 煉時百火精神透  藏處千年瑩彩完",
    "T52n2116_005:0780c11": " 定果熏修真祕密  信心莫作等閑看",
    "T52n2116_005:0780c12": "[0780c12] 宋仁宗皇帝讚鳳翔法門寺舍利塔偈曰。",
    "T52n2116_005:0780c13": " 金骨靈牙體可誇  毫光一道透雲霞",
    "T52n2116_005:0780c14": " 鐵鎚任打徒勞力  百火焚燒色轉加",
    "T52n2116_005:0780c15": " 歷代君王曾供養  累朝天子獻香華",
    "T52n2116_005:0780c16": " 年年只聞開舍利  何曾頂戴老君牙",
    "T52n2116_005:0780c17": "[0780c17] 宋仁宗皇帝觀禮舍利述偈讚云。",
    "T52n2116_005:0780c18": " 三皇揜質皆歸土  五帝潛形已化塵",
    "T52n2116_005:0780c19": " 夫子域中誇是聖  老聃世上亦言真",
    "T52n2116_005:0780c20": " 埋軀秖見空遺塚  何處將身示後人",
    "T52n2116_005:0780c21": " 惟有吾師金骨在  曾經百鍊色常新",
    "T52n2116_005:0780c22": "[0780c22] 察此至言可為龜鑑。按龍樹菩薩智度論云。",
    "T52n2116_005:0780c23": "如來舍利濟物將終。變作輪王如意寶珠。猶",
    "T52n2116_005:0780c24": "與群生為大利益。則真靈不歇福世何窮。今",
    "T52n2116_005:0780c25": "天子不忘付囑之言。恒存外護之意。篤信佛",
    "T52n2116_005:0780c26": "理食息匪移。凡殿宇新成必召僧焚講。新都",
    "T52n2116_005:0780c27": "適就先創斯塔。托佛力之加祐。冀寶祚之永",
    "T52n2116_005:0780c28": "長。保大業之隆昌。享天祿於遐載。懼陵遷",
    "T52n2116_005:0780c29": "而谷變。恐鴻烈而弗傳。奚詔末釋發揮斯道。",
    "T52n2116_005:0781a01": "余才非琳遠學愧生融。勉力摛毫。乏曹娥之",
    "T52n2116_005:0781a02": "八字。竭情抒思。勞楊雄之五神。欽吾皇弘",
    "T52n2116_005:0781a03": "贊之心。嘉舍利重光之美。手舞足蹈謹系銘",
    "T52n2116_005:0781a04": "言。金藏雲垂玉&#x8602;華芳。妙哉賢劫千佛表祥",
    "T52n2116_005:0781a05": "聖祖能仁第四出世。雲起陀天風翔迦衛。天",
    "T52n2116_005:0781a06": "擎寶蓋龍吐金盆。東西獨步上下稱尊。道成",
    "T52n2116_005:0781a07": "摩竭智滿覺場。青蓮出水皓月騰光。聲遍塵",
    "T52n2116_005:0781a08": "方法周沙界。無為而化不言而會。剖塵中經",
    "T52n2116_005:0781a09": "指衣內寶。迷者知歸愚者懷道。教設三乘本",
    "T52n2116_005:0781a10": "為一實。大事一周歸神常寂。戒定熏修廣流",
    "T52n2116_005:0781a11": "舍利。福庇人天恩霑動植。初興西竺後播東",
    "T52n2116_005:0781a12": "州。龍宮帝闕禮供無休。僧會感靈吳邦首建。",
    "T52n2116_005:0781a13": "魏后真誠永寧大闡。欽惟我皇睠懷正道。牆",
    "T52n2116_005:0781a14": "塹佛門匡弼法寶。築此金城營斯玉塔。楚璧",
    "T52n2116_005:0781a15": "迴環燕&#x73C9;周匝。綿聯珠網交絡華纓。光生帝",
    "T52n2116_005:0781a16": "苑壯觀王城。簷傾遠岫戶映喬林。松風颯颯",
    "T52n2116_005:0781a17": "桂魄沈沈。至元統號聖意難量。塔中顯出方",
    "T52n2116_005:0781a18": "見其祥。惟茲神造福我帝居。與天同久萬古",
    "T52n2116_005:0781a19": "不渝。"
}