{
    "X32n0615_001:0001a03": "妙法蓮華經綸貫",
    "X32n0615_001:0001a05": "古吳藕益道人　智旭　述",
    "X32n0615_001:0001a06": "妙法蓮華經者諸佛究竟之極談也原夫釋迦牟尼",
    "X32n0615_001:0001a07": "如來實成佛道以來已經不可思議阿僧祇劫為度",
    "X32n0615_001:0001a08": "眾生無有休息數數示生數數示滅未種善根者令",
    "X32n0615_001:0001a09": "種善根已種善根者令其成熟已經成熟者令得解",
    "X32n0615_001:0001a10": "脫所有法味不出藏通別圓等四種所有化儀不出",
    "X32n0615_001:0001a11": "頓漸秘密不定等四種且據此番八相成道說法四",
    "X32n0615_001:0001a12": "十九年略為五時初坐菩提道場為大根眾生說大",
    "X32n0615_001:0001a13": "乘法名第一華嚴時于化儀為頓譬如日出先照高",
    "X32n0615_001:0001a14": "山又如從牛出乳于化法為圓兼別圓被界外利根",
    "X32n0615_001:0001a15": "別被界外鈍根此則小機絕分不見不聞所以不動",
    "X32n0615_001:0001a16": "寂場而遊鹿苑為五比丘等說四諦法詮生滅理及",
    "X32n0615_001:0001a17": "說十二因緣事六度等名第二阿含時于化儀為漸",
    "X32n0615_001:0001a18": "之始譬如日照幽谷又如從乳出酪于化法為藏但",
    "X32n0615_001:0001a19": "被界內鈍根令其轉凡成聖次借維摩等諸大士互",
    "X32n0615_001:0001a20": "相酬唱彈偏斥小歎大褒圓名第三方等時于化儀",
    "X32n0615_001:0001a21": "為漸之中譬如食時又如從酪出生酥于化法為四",
    "X32n0615_001:0001a22": "教並談對半明滿藏為半字教通別圓為滿字教使",
    "X32n0615_001:0001a23": "利根得滿益鈍根得半益先成聖者密得通益次與",
    "X32n0615_001:0001a24": "四大弟子共轉法輪會一切法皆摩訶衍名第四般",
    "X32n0615_001:0001b01": "若時于化儀為漸之終譬如禺中又如從生穌出熟",
    "X32n0615_001:0001b02": "酥于化法為帶通別正明圓教使界內機得通教三",
    "X32n0615_001:0001b03": "乘共般若益界外機得別圓不共般若益先成聖者",
    "X32n0615_001:0001b04": "密得別益次乃於靈山會上開權顯實開近顯遠名",
    "X32n0615_001:0001b05": "第五法華時於化儀為會漸歸頓亦名非頓非漸譬",
    "X32n0615_001:0001b06": "如日輪當午大地普照罄無側影又如從熟酥出醍",
    "X32n0615_001:0001b07": "醐于化法為純圓無有一人不得作佛出世本懷于",
    "X32n0615_001:0001b08": "茲始暢舉凡如來化度眾生之方便施設教網之弘",
    "X32n0615_001:0001b09": "綱咸于此經開發顯示所以獨名為妙至於涅槃扶",
    "X32n0615_001:0001b10": "律談常不過曲為末世鈍根重施方便令同會真實",
    "X32n0615_001:0001b11": "耳其秘密不定二種化儀徧在前之四時惟法華是",
    "X32n0615_001:0001b12": "顯露非秘密是決定非不定也此經靈山演說凡有",
    "X32n0615_001:0001b13": "八年貝葉傳持積至八里流入震旦者凡有三譯今",
    "X32n0615_001:0001b14": "鳩摩羅什所譯共七卷二十八品自古註家紛紛不",
    "X32n0615_001:0001b15": "一或簡或繁莫得真要惟天台智者大師初見南嶽",
    "X32n0615_001:0001b16": "慧思大師于光州大蘇山思授以普賢道場令修法",
    "X32n0615_001:0001b17": "華三昧誦經至藥王菩薩本事品是真精進是名真",
    "X32n0615_001:0001b18": "法供養如來豁然大悟寂而入定親見靈山一會儼",
    "X32n0615_001:0001b19": "然未散獲一旋陀羅尼自是以後照了法華如曦和",
    "X32n0615_001:0001b20": "之臨萬象達諸法相似清風之遊太虗遂以五重玄",
    "X32n0615_001:0001b21": "義解釋總題章安尊者記成玄義十卷復以四意消",
    "X32n0615_001:0001b22": "釋經文章安尊者記成文句十卷言五重玄義者一",
    "X32n0615_001:0001b23": "法喻為名二實相為體三一乘因果為宗四斷疑生",
    "X32n0615_001:0001b24": "信為用五無上醍醐為教相也言四意消文者一因",
    "X32n0615_001:0001c01": "緣二約教三本迹四觀心也消文浩博未暇委悉。",
    "X32n0615_001:0001c02": "今略出五重玄義一法喻為名者妙法二字謂之法",
    "X32n0615_001:0001c03": "蓮華二字謂之喻法者略而言之眾生法佛法心法",
    "X32n0615_001:0001c04": "也妙者略而言之相待妙絕待妙也經云為令眾生",
    "X32n0615_001:0001c05": "開示悟入佛之知見若眾生無佛知見何所論開當",
    "X32n0615_001:0001c06": "知佛之知見蘊在眾生故眾生法妙也佛法不出權",
    "X32n0615_001:0001c07": "實經云是法甚深妙難見難可了一切眾生類無能",
    "X32n0615_001:0001c08": "知佛者即是歎實智妙又云及佛諸餘法亦無能測",
    "X32n0615_001:0001c09": "者即是歎權智妙惟佛與佛乃能究盡諸法實相諸",
    "X32n0615_001:0001c10": "法是即實之權實相是即權之實故佛法妙也安樂",
    "X32n0615_001:0001c11": "行品云修攝其心觀一切法不動不退普賢觀云我",
    "X32n0615_001:0001c12": "心自空罪福無主觀心無心法不住法淨名云觀身",
    "X32n0615_001:0001c13": "實相觀佛亦然諸佛解脫當于眾生心行中求華嚴",
    "X32n0615_001:0001c14": "云心佛及眾生是三無差別故心法妙也相待妙者",
    "X32n0615_001:0001c15": "待半字為麤明滿字為妙三藏但半字生滅門不能",
    "X32n0615_001:0001c16": "通滿理故麤滿字是不生不滅門能通滿理故妙又",
    "X32n0615_001:0001c17": "方等般若帶方便通滿理故麤今經直顯滿理故妙",
    "X32n0615_001:0001c18": "絕待妙者說無分別法即邊而中無非佛法亡泯清",
    "X32n0615_001:0001c19": "淨無復有法可相形比待誰為麤形誰為妙無所可",
    "X32n0615_001:0001c20": "待亦無可絕不知何名強言為絕妙名不可思議不",
    "X32n0615_001:0001c21": "因乎麤而名為妙若謂獨有法界廣大獨絕者此則",
    "X32n0615_001:0001c22": "大有所有何謂為絕今法界清淨不可以待示不可",
    "X32n0615_001:0001c23": "以絕示滅待滅絕故言寂滅用是兩妙妙上三法眾",
    "X32n0615_001:0001c24": "生之法亦具二妙佛法心法亦具二妙故稱妙法又",
    "X32n0615_001:0002a01": "廣釋妙者有迹門十妙本門十妙觀心十妙迹門十",
    "X32n0615_001:0002a02": "妙者一境妙二智妙三行妙四位妙五三法妙六感",
    "X32n0615_001:0002a03": "應妙七神通妙八說法妙九眷屬妙十功德利益妙",
    "X32n0615_001:0002a04": "實相之境非佛天人所作本自有之非適今也故居",
    "X32n0615_001:0002a05": "最初迷理故起惑解理故生智智為行本因于智目",
    "X32n0615_001:0002a06": "起于行足目足及境三法為乘乘于是乘入清涼池",
    "X32n0615_001:0002a07": "登於諸位位何所住住于三法秘密藏中住是法已",
    "X32n0615_001:0002a08": "寂而常照照十界機機來必應若赴機垂應先用身",
    "X32n0615_001:0002a09": "輪神通駭動次以口輪宣示開導既霑法雨稟教受",
    "X32n0615_001:0002a10": "道成法眷屬拔生死本開佛知見得大利益前五約",
    "X32n0615_001:0002a11": "自行因果具足後五約化他能所具足經云惟佛與",
    "X32n0615_001:0002a12": "佛乃能究盡諸法實相所謂諸法如是相如是性如",
    "X32n0615_001:0002a13": "是體如是力如是作如是因如是緣如是果如是報",
    "X32n0615_001:0002a14": "如是本末究竟等即境妙也我所得智慧微妙最第",
    "X32n0615_001:0002a15": "一以此妙慧求無上道即智妙也本從無數佛具足",
    "X32n0615_001:0002a16": "行諸道行此諸道已道場得成果佛子行道已來世",
    "X32n0615_001:0002a17": "得作佛即行妙也天雨四華表住行向地開示悟入",
    "X32n0615_001:0002a18": "亦是位義乘是寶乘遊於四方直至道場四方是因",
    "X32n0615_001:0002a19": "位道場是果位即位妙也佛自住大乘如其所得法",
    "X32n0615_001:0002a20": "定慧力莊嚴大乘即真性軌定即資成軌慧即觀照",
    "X32n0615_001:0002a21": "軌是三法妙也于三七日中思惟如是事我以佛眼",
    "X32n0615_001:0002a22": "觀見六道眾生等即感應妙也入定雨華動地放光",
    "X32n0615_001:0002a23": "等即神通妙也其所說法皆悉到于一切智地已今",
    "X32n0615_001:0002a24": "當說最為難信難解等即說法妙也但教化菩薩無",
    "X32n0615_001:0002b01": "聲聞弟子即眷屬妙也現在未來若聞一句一偈我",
    "X32n0615_001:0002b02": "皆與授阿耨多羅三藐三菩提記須臾聞之即得究",
    "X32n0615_001:0002b03": "竟三菩提不令一人獨得滅度皆以如來滅度而滅",
    "X32n0615_001:0002b04": "度之即功德利益妙也本門十妙者一本因妙二本",
    "X32n0615_001:0002b05": "果妙三本國土妙四本感應妙五本神通妙六本說",
    "X32n0615_001:0002b06": "法妙七本眷屬妙八本涅槃妙九本壽命妙十本利",
    "X32n0615_001:0002b07": "益妙本因妙者本初發菩提心行菩薩道所修因也",
    "X32n0615_001:0002b08": "若十六王子在大通佛時弘經結緣皆是中間所作",
    "X32n0615_001:0002b09": "非本因也過是塵點劫前所行道者名本因妙本果",
    "X32n0615_001:0002b10": "妙者本初所行圓妙之因契得究竟常樂我淨乃是",
    "X32n0615_001:0002b11": "本果不取寂場舍那成佛為本果也但取成佛以來",
    "X32n0615_001:0002b12": "甚大久遠初證之果名本果妙本國土妙者本既成",
    "X32n0615_001:0002b13": "果必有依國今既迹在同居或在三土中間亦有四",
    "X32n0615_001:0002b14": "土本佛亦有四土復居何處文云自從是來我常在",
    "X32n0615_001:0002b15": "此娑婆世界說法教化按此文者實非今日迹中娑",
    "X32n0615_001:0002b16": "婆亦非中間權迹處所乃是本之娑婆即本土妙也",
    "X32n0615_001:0002b17": "本感應者既已成果即有本時所證二十五王三昧",
    "X32n0615_001:0002b18": "慈悲誓願機感相關能即寂而照故言本感應也本",
    "X32n0615_001:0002b19": "神通者亦是昔時所得無記化化禪與本因時諸慈",
    "X32n0615_001:0002b20": "悲合施化所作神通駭動可度眾生故言本神通也",
    "X32n0615_001:0002b21": "本說法者即是往昔初坐道場始成正覺初轉法輪",
    "X32n0615_001:0002b22": "四辯所說之法名本說法也本眷屬者本時說法所",
    "X32n0615_001:0002b23": "被之人如下方住者彌勒不識即本之眷屬也本涅",
    "X32n0615_001:0002b24": "槃者本時所證斷德涅槃亦是本時應處同居方便",
    "X32n0615_001:0002c01": "二土有緣既盡唱言入滅即本涅槃也本壽命者既",
    "X32n0615_001:0002c02": "唱入滅則有長短遠近壽命也本利益者本時眷屬",
    "X32n0615_001:0002c03": "所獲諸功德也觀心十妙者迹門本門皆論觀心迹",
    "X32n0615_001:0002c04": "門觀心散在諸文本門觀心者佛如眾生如一如無",
    "X32n0615_001:0002c05": "二如佛既觀心得此本妙迹用廣大不可稱說我如",
    "X32n0615_001:0002c06": "如佛如亦當觀心出此大利亦願我如速如佛如故",
    "X32n0615_001:0002c07": "文云聞佛壽無量深心須臾信其福過于彼願我於",
    "X32n0615_001:0002c08": "未來長壽度眾生如今日世尊諸釋中之王道場師",
    "X32n0615_001:0002c09": "子吼說法無所畏我等於未來一切所尊敬坐於道",
    "X32n0615_001:0002c10": "場時說壽亦如是此即觀心本妙得六即利益之相",
    "X32n0615_001:0002c11": "也。",
    "X32n0615_001:0002c12": "次明蓮華者譬喻妙法也華有多種或狂華無果可",
    "X32n0615_001:0002c13": "喻外道空修梵行無所尅獲或一華多果可喻凡夫",
    "X32n0615_001:0002c14": "供養父母報在梵天或多華一果可喻聲聞種種苦",
    "X32n0615_001:0002c15": "行止得涅槃或一華一果可喻緣覺一遠離行亦得",
    "X32n0615_001:0002c16": "涅槃或前果後華可喻須陀洹却後修道或前華後",
    "X32n0615_001:0002c17": "果可喻菩薩先藉緣修生後真修此皆麤華不可以",
    "X32n0615_001:0002c18": "喻妙法惟此蓮華華果俱多可譬因含萬行果圓萬",
    "X32n0615_001:0002c19": "德又為蓮故華華實具足可喻即實而權華開蓮現",
    "X32n0615_001:0002c20": "可喻即權而實華落蓮成蓮成亦落可喻非權非實",
    "X32n0615_001:0002c21": "故以蓮華喻于妙法又以此華喻迹本兩門各有三",
    "X32n0615_001:0002c22": "喻迹門三者一華生必有於蓮為蓮故華而蓮不可",
    "X32n0615_001:0002c23": "見此譬為實施權意在於實無能知者二華開蓮現",
    "X32n0615_001:0002c24": "而須以華養蓮譬權中有實昔無人知今開權顯實",
    "X32n0615_001:0003a01": "意須於權廣識恒沙佛法者秖為成實使深識佛知",
    "X32n0615_001:0003a02": "見耳三華落蓮成譬廢權立實唯一佛乘直至道場",
    "X32n0615_001:0003a03": "菩薩有行見不了了但如華開諸佛以不行故見則",
    "X32n0615_001:0003a04": "了了譬如華落蓮成也本門三者一華必有蓮譬迹",
    "X32n0615_001:0003a05": "必有本迹含于本意雖在本佛旨難知彌勒不識二",
    "X32n0615_001:0003a06": "華開蓮現譬開迹顯本意在於迹能令菩薩識佛方",
    "X32n0615_001:0003a07": "便既識迹已還識於本增道損生三華落蓮成譬廢",
    "X32n0615_001:0003a08": "迹顯本既識本已不復迷迹但於法身修道圓滿上",
    "X32n0615_001:0003a09": "地也又經中凡有七喻皆喻權實今以蓮華而總喻",
    "X32n0615_001:0003a10": "之七喻者一火宅中三車一車喻以三車喻權大白",
    "X32n0615_001:0003a11": "牛車譬實二信解品中窮子喻以雇作譬權付業譬",
    "X32n0615_001:0003a12": "實三藥草喻以三草二木譬權一地譬實四化城喻",
    "X32n0615_001:0003a13": "以作化譬權寶處譬實五授記品繫珠喻以少有所",
    "X32n0615_001:0003a14": "得譬權寶珠貿易譬實六安樂行品輪王喻以隨功",
    "X32n0615_001:0003a15": "賞賜譬權解髻明珠譬實此六皆迹門開權顯實喻",
    "X32n0615_001:0003a16": "也七壽量品中良醫喻以使告父死譬權來歸使見",
    "X32n0615_001:0003a17": "譬實此即本門開近顯遠喻也更有王饍鑿井二喻",
    "X32n0615_001:0003a18": "既非全譬一期開顯所以智者大師略而不舉後世",
    "X32n0615_001:0003a19": "輒云九喻可謂依文不依義矣。",
    "X32n0615_001:0003a20": "經者佛所說法之通名也梵云薩達磨芬陀利修多",
    "X32n0615_001:0003a21": "羅薩達磨此翻妙法分陀利此翻蓮華具如前釋此",
    "X32n0615_001:0003a22": "名異於眾典故稱為別一代時教皆名為修多羅故",
    "X32n0615_001:0003a23": "稱為通修多羅或翻為經或翻為契或翻為法本或",
    "X32n0615_001:0003a24": "翻為線或翻為善語教或云無翻而含五義一法本",
    "X32n0615_001:0003b01": "亦云出生二微發亦云顯示三涌泉四繩墨五結鬘",
    "X32n0615_001:0003b02": "就此翻五含五各具教行理三教即世界悉檀行即",
    "X32n0615_001:0003b03": "為人對治二種悉檀理即第一義悉檀也又此方聖",
    "X32n0615_001:0003b04": "說為經經者訓法訓常法以軌持為義教可軌行可",
    "X32n0615_001:0003b05": "軌理可軌故名為法常者不變為義天魔外道不能",
    "X32n0615_001:0003b06": "改壞即教常真正無雜無能踰過即行常湛然不動",
    "X32n0615_001:0003b07": "決無異趣即理常也二實相為體者經云今佛放光",
    "X32n0615_001:0003b08": "明助發實相義又云諸法實相義已為汝等說又云",
    "X32n0615_001:0003b09": "惟佛與佛乃能究盡諸法實相又云諸佛法久後要",
    "X32n0615_001:0003b10": "當說真實又云我以相嚴身為說實相印又云開方",
    "X32n0615_001:0003b11": "便門示真實相又云觀諸法實相故知諸佛為一大",
    "X32n0615_001:0003b12": "事因緣出現於世秖令眾生開佛知見見此一實非",
    "X32n0615_001:0003b13": "因非果之理耳三一乘因果為宗者此經始從序品",
    "X32n0615_001:0003b14": "訖安樂行品破廢方便開顯真實佛之知見亦明弟",
    "X32n0615_001:0003b15": "子實因實果亦明師門權因權果文義雖廣撮其樞",
    "X32n0615_001:0003b16": "要為成弟子實因實果因正果傍故於前段明迹因",
    "X32n0615_001:0003b17": "迹果也從涌出品訖勸發品發迹顯本廢方便之近",
    "X32n0615_001:0003b18": "壽明長遠之實果亦明弟子實因實果亦明師門實",
    "X32n0615_001:0003b19": "因實果而顯師之實果果正因傍故於後段明本因",
    "X32n0615_001:0003b20": "本果也四斷疑生信為用者迹門用佛菩提二智斷",
    "X32n0615_001:0003b21": "七種方便最大無明同入圓因本門破執近迹之情",
    "X32n0615_001:0003b22": "生於本地深信乃至等覺亦令斷疑生信也五無上",
    "X32n0615_001:0003b23": "醍醐為教相者五時譬喻略如前說若華嚴初逗圓",
    "X32n0615_001:0003b24": "別之機高山先照直明次第不次第修行地上住上",
    "X32n0615_001:0003c01": "之功德不辯如來說頓之意若四阿含通說無常知",
    "X32n0615_001:0003c02": "苦斷集證滅修道不明如來曲巧施小之意若諸方",
    "X32n0615_001:0003c03": "等拆小彈偏褒圓歎大慈悲行願事理殊絕不明並",
    "X32n0615_001:0003c04": "對訶讚之意若般若共則三人同入別則菩薩獨進",
    "X32n0615_001:0003c05": "廣歷陰入盡淨虗融亦不明共別之意若涅槃在後",
    "X32n0615_001:0003c06": "略斥三修粗點五味亦不委說如來置教原始要結",
    "X32n0615_001:0003c07": "之終凡此諸經皆是逗會他意令他得益不譚佛意",
    "X32n0615_001:0003c08": "意趣何之今經不爾舉凡法門綱目大小觀法十力",
    "X32n0615_001:0003c09": "無畏種種規矩皆所不論為前經已說故但論如來",
    "X32n0615_001:0003c10": "布教之元始中間取與漸頓適時大事因緣究竟終",
    "X32n0615_001:0003c11": "訖當知此經惟論設教大綱不委微細網目譬如算",
    "X32n0615_001:0003c12": "者初下後除紀定大數不存斗斛秖為深論聖教妙",
    "X32n0615_001:0003c13": "說聖心近會圓因遠申本果所以請疑不已若能精",
    "X32n0615_001:0003c14": "知教相則識如來權實二智也經文二十八品智者",
    "X32n0615_001:0003c15": "大師分為三分初品為序方便品訖分別功德十九",
    "X32n0615_001:0003c16": "行偈凡十五品半名正宗從偈後盡經凡十一品半",
    "X32n0615_001:0003c17": "名流通又一時分為二從序至安樂行十四品約迹",
    "X32n0615_001:0003c18": "開權顯實從涌出訖經十四品約本開近顯遠本迹",
    "X32n0615_001:0003c19": "各序正流通初品為序方便訖授學無學人記品為",
    "X32n0615_001:0003c20": "正法師訖安樂行為流通涌出訖彌勒已問斯事佛",
    "X32n0615_001:0003c21": "今答之半品為序從佛告阿逸多下訖分別功德品",
    "X32n0615_001:0003c22": "偈為正此後盡經為流通初序有通有別通則總冠",
    "X32n0615_001:0003c23": "兩門別則發起三周正說後之流通有勸持有囑累",
    "X32n0615_001:0003c24": "勸則別約本門囑則通囑全部大經迹門後五品但",
    "X32n0615_001:0004a01": "是勸持迹門本門初序分但是發起本門。",
    "X32n0615_001:0004a02": "初序品者次也由也述也如是等六義證信冠於經",
    "X32n0615_001:0004a03": "首次序也放光六瑞發起之端由序也問答釋疑正",
    "X32n0615_001:0004a04": "說弄引敘述也故名序品次方便品以下凡有三周",
    "X32n0615_001:0004a05": "說法今方便品作三乘一乘說名法說一周上根得",
    "X32n0615_001:0004a06": "悟授舍利弗記次譬喻品作三車一車說名譬說一",
    "X32n0615_001:0004a07": "周中根得悟授四大弟子記次化城喻品明宿世結",
    "X32n0615_001:0004a08": "緣事竟重作三百由旬五百由旬說名因緣說一周",
    "X32n0615_001:0004a09": "下根得悟授五百及二千人記此即迹門開權顯實",
    "X32n0615_001:0004a10": "之正宗也。",
    "X32n0615_001:0004a11": "言方便品者略為三解一曰方者法也便者用也善",
    "X32n0615_001:0004a12": "用偏法巧逗眾生名為方便此可釋他經非今品意",
    "X32n0615_001:0004a13": "二曰方便者門也門名能通通於所通方便為真實",
    "X32n0615_001:0004a14": "作門真實得顯功由方便此亦可釋他經非今品意",
    "X32n0615_001:0004a15": "三曰方者秘也便者妙也妙達於方即是真秘點內",
    "X32n0615_001:0004a16": "衣裏無價之珠與王頂上惟有一珠無二無別指客",
    "X32n0615_001:0004a17": "作人是長者子亦無二無別如斯之言是秘是妙正",
    "X32n0615_001:0004a18": "是今品意也此品正開三乘之權顯一乘之實於中",
    "X32n0615_001:0004a19": "有略有廣略則動執生疑廣則斷疑生信略中要旨",
    "X32n0615_001:0004a20": "不出唯佛與佛乃能究盡諸法實相數語乃一經之",
    "X32n0615_001:0004a21": "弘綱眾義之淵府南嶽大師約義三轉讀之一者是",
    "X32n0615_001:0004a22": "相如是性如乃至是報如如名不異即空義也二者",
    "X32n0615_001:0004a23": "如是相如是性乃至如是報點空相性名字施設迤",
    "X32n0615_001:0004a24": "邐不同即假義也三者相如是性如是乃至報如是",
    "X32n0615_001:0004b01": "如於中道實相之是即中義也分別令易解故明空",
    "X32n0615_001:0004b02": "假中得意為言空即假中約如明空一空一切空點",
    "X32n0615_001:0004b03": "如明相一假一切假就是論中一中一切中非一二",
    "X32n0615_001:0004b04": "三而一二三不縱不橫名為實相唯佛與佛究盡此",
    "X32n0615_001:0004b05": "法是十法攝一切法智者大師復約四番釋之一約",
    "X32n0615_001:0004b06": "十界二約佛界三約離合四約位一約十界者謂六",
    "X32n0615_001:0004b07": "道四聖也法雖無量數不出十一一界中雖復多派",
    "X32n0615_001:0004b08": "不出十如如地獄界當地自具相性本末亦具畜生",
    "X32n0615_001:0004b09": "界相性本末乃至具佛法界相性本末無有缺減當",
    "X32n0615_001:0004b10": "知一一界皆有餘九界十如若照自位九界十如皆",
    "X32n0615_001:0004b11": "名為權照其自位佛界十如名之為實一中具無量",
    "X32n0615_001:0004b12": "無量中具一所以名為不可思議凡夫雖具絕理情",
    "X32n0615_001:0004b13": "迷二乘雖具捨離求脫菩薩雖具照則不周名不了",
    "X32n0615_001:0004b14": "了如來洞覽橫豎具足二約佛法界釋者佛界非相",
    "X32n0615_001:0004b15": "非不相而名如是相指萬善緣因故下文云眾寶莊",
    "X32n0615_001:0004b16": "挍佛界非性非不性而名如是性指智慧了因故下",
    "X32n0615_001:0004b17": "文云有大白牛佛界非體非不體而名如是體指實",
    "X32n0615_001:0004b18": "相正因故下文云其車高廣佛界非力非不力而名",
    "X32n0615_001:0004b19": "如是力指菩提道心慈善根力等故下文云又於其",
    "X32n0615_001:0004b20": "上張設幰蓋佛界非作非不作而名如是作指任運",
    "X32n0615_001:0004b21": "無功用道故下文云其疾如風佛界非因非不因而",
    "X32n0615_001:0004b22": "名如是因指四十一位故下文云乘是寶乘遊于四",
    "X32n0615_001:0004b23": "方佛界非緣非不緣而名如是緣指一切助菩提道",
    "X32n0615_001:0004b24": "故下文云又多僕從而侍衛之佛界非果非不果而",
    "X32n0615_001:0004c01": "名如是果指妙覺朗然圓因所尅故下文云直至道",
    "X32n0615_001:0004c02": "場佛界非報非不報而名如是報指大般涅槃故下",
    "X32n0615_001:0004c03": "文云得無量無漏清淨之果報佛界非本非末而言",
    "X32n0615_001:0004c04": "本末本即佛相末即佛報是自行之權佛界非等非",
    "X32n0615_001:0004c05": "不等而言究竟等指於實相是自行之實即實而權",
    "X32n0615_001:0004c06": "故言本末即權而實故言為等三約離合者若佛心",
    "X32n0615_001:0004c07": "中所觀十界十如皆無上相乃至無上果報惟是一",
    "X32n0615_001:0004c08": "佛法界如海總萬流千車共轍此即自行權實若隨",
    "X32n0615_001:0004c09": "他意則有九法界十如相性等即是化他權實化他",
    "X32n0615_001:0004c10": "雖復有實皆束為權自行雖復有權皆束為實此即",
    "X32n0615_001:0004c11": "自行化他權實隨他則開隨自則合橫豎周照開合",
    "X32n0615_001:0004c12": "自在四約位釋如是相者一切眾生皆有實相本自",
    "X32n0615_001:0004c13": "有之乃是如來藏之相貌也如是性即是性德智慧",
    "X32n0615_001:0004c14": "第一義空也如是體即是中道法性之理也是為三",
    "X32n0615_001:0004c15": "德通十法界位位皆有若研此三德入於十信位則",
    "X32n0615_001:0004c16": "名如是力如是作入四十一位名如是因如是緣若",
    "X32n0615_001:0004c17": "至佛地名如是果如是報初三名本後三名末初後",
    "X32n0615_001:0004c18": "同是三德故言究竟等也廣開三顯一中雖徧引十",
    "X32n0615_001:0004c19": "方三世佛佛道同總不出於四一所謂理一人一行",
    "X32n0615_001:0004c20": "一教一理一者約開示悟入佛之知見明之復約四",
    "X32n0615_001:0004c21": "意一約圓位二約圓智三約圓門四約觀心一約圓",
    "X32n0615_001:0004c22": "位者開即十住初破無明開如來藏見實相理示即",
    "X32n0615_001:0004c23": "十行惑障既除知見體顯體備萬德法界眾德顯示",
    "X32n0615_001:0004c24": "分明悟即十迴向障除體顯法界行明事理融通更",
    "X32n0615_001:0005a01": "無二趣入即十地事理既融自在無礙自在流注任",
    "X32n0615_001:0005a02": "運從阿到茶入薩婆若海然圓道妙位一位之中即",
    "X32n0615_001:0005a03": "具四十一地功德秖開即具示悟入等更非異心但",
    "X32n0615_001:0005a04": "如理知見無有分別淺深之相欲顯如量知見故分",
    "X32n0615_001:0005a05": "別四位耳二約圓智者一道慧見道實性實性中得",
    "X32n0615_001:0005a06": "開佛知見二道種慧知十法界諸道種別解惑之相",
    "X32n0615_001:0005a07": "一一皆示佛知見三一切智知一切法一相寂滅寂",
    "X32n0615_001:0005a08": "滅即悟佛知見四一切種智知一切法一相寂滅相",
    "X32n0615_001:0005a09": "種種行類相貌皆識即入佛知見又道慧如理名開",
    "X32n0615_001:0005a10": "道種慧如量名示一切智理量不二稱悟一切種智",
    "X32n0615_001:0005a11": "理量雙照為入此亦約實理無淺深中而淺深分別",
    "X32n0615_001:0005a12": "也三約圓教四門橫釋四句者空門一空一切空即",
    "X32n0615_001:0005a13": "開佛知見也有門一有一切有即示佛知見亦空亦",
    "X32n0615_001:0005a14": "有門一切亦空亦有即悟佛知見非空非有門一切",
    "X32n0615_001:0005a15": "非空非有即入佛知見能通則四所通則一開示悟",
    "X32n0615_001:0005a16": "入是能通之門所知所見是所通之理也四約觀心",
    "X32n0615_001:0005a17": "釋者觀於心性三諦之理不可思議此觀明淨為開",
    "X32n0615_001:0005a18": "雖不可思議而能分別空假中心宛然無濫名示空",
    "X32n0615_001:0005a19": "假中心即三而一即一而三名悟空假中心非空假",
    "X32n0615_001:0005a20": "中而齊照空假中名入是為一心三觀而分開示悟",
    "X32n0615_001:0005a21": "入之殊也所以四種釋者見理由位位立由智智發",
    "X32n0615_001:0005a22": "由門門通由觀觀故則門通門通故智成智成故位",
    "X32n0615_001:0005a23": "立位立故理見見理故名為理一也諸佛如來但教",
    "X32n0615_001:0005a24": "化菩薩即是人一諸有所作常為一事即是行一但",
    "X32n0615_001:0005b01": "以一佛乘故為眾生說法即是教一此之四一徧會",
    "X32n0615_001:0005b02": "昔日權理權人權行權教成今實理實人實行實教",
    "X32n0615_001:0005b03": "故名開權顯實妙達於方即是真秘也。",
    "X32n0615_001:0005b04": "第三譬喻品者比況名譬曉訓名喻托此比彼寄淺",
    "X32n0615_001:0005b05": "訓深前文法說一周上根獲悟中下之流抱迷未遣",
    "X32n0615_001:0005b06": "大悲不已巧智無邊借世間父子以況出世師弟借",
    "X32n0615_001:0005b07": "火宅以喻三界借三車一車以喻三乘一乘故名譬",
    "X32n0615_001:0005b08": "喻品也。",
    "X32n0615_001:0005b09": "第四信解品者中根聞譬說一周信發解生疑去理",
    "X32n0615_001:0005b10": "明乃自陳窮子之喻領上法譬二周之旨也。",
    "X32n0615_001:0005b11": "第五藥草喻品者土地是能生雲雨是能潤草木是",
    "X32n0615_001:0005b12": "所生所潤所生所潤通皆有用而藥草用強喻有漏",
    "X32n0615_001:0005b13": "諸善悉能除惡而無漏為最無漏眾中四大弟子以",
    "X32n0615_001:0005b14": "譬領佛譬深會聖心佛故述成而推廣之。",
    "X32n0615_001:0005b15": "第六授記品者梵語和伽羅此云授記又云受記受",
    "X32n0615_001:0005b16": "決受莂授是與義受是得義記是記事決是決定莂",
    "X32n0615_001:0005b17": "是了莂此即授中根四人成佛記也。",
    "X32n0615_001:0005b18": "第七化城喻品者無而歘有名化防非禦歒稱城以",
    "X32n0615_001:0005b19": "喻二乘涅槃乃如來權智所為也以權智力無而說",
    "X32n0615_001:0005b20": "有用教為化防思禦見名為涅槃若藏通二乘生安",
    "X32n0615_001:0005b21": "隱滅度想不知是化通教菩薩入而還出亦不知是",
    "X32n0615_001:0005b22": "化別教從城門徑過不以為極亦不說是化惟圓教",
    "X32n0615_001:0005b23": "知無賊病亦不須城故言化城此正為下根人作夙",
    "X32n0615_001:0005b24": "世因緣說一周也。",
    "X32n0615_001:0005c01": "第八五百弟子受記品第九授學無學人記品即是",
    "X32n0615_001:0005c02": "普與下根授記作佛迹門正宗齊此此下有五品流",
    "X32n0615_001:0005c03": "通法師寶塔兩品明弘經功深福重流通未聞利益",
    "X32n0615_001:0005c04": "巨大達多一品引往弘經彼我兼益以證功德深重",
    "X32n0615_001:0005c05": "持品八萬大士忍力成就者此土弘經新得記者他",
    "X32n0615_001:0005c06": "土弘經安樂行品以外凡初心欣斯勝福見聲聞畏",
    "X32n0615_001:0005c07": "憚聞菩薩擯辱顧己力弱無益自他便生退沒佛為",
    "X32n0615_001:0005c08": "此人說安樂行依之弘法不慮危苦又法師品釋尊",
    "X32n0615_001:0005c09": "自說弘經功福命覓流通寶塔品多寶及分身佛且",
    "X32n0615_001:0005c10": "證且助勸覓流通。",
    "X32n0615_001:0005c11": "今第十法師品法者軌則也師者訓匠也法雖可軌",
    "X32n0615_001:0005c12": "體不自弘通之在人五種通經皆得稱師舉法成其",
    "X32n0615_001:0005c13": "自行皆以妙法為師師於妙法自行成就故言法師",
    "X32n0615_001:0005c14": "又以妙法訓匠於他故舉法目師名為法師文中先",
    "X32n0615_001:0005c15": "歎美五種法師能持法人一受持二讀三誦四解說",
    "X32n0615_001:0005c16": "五書寫後歎美所持之法及示通經方軌所謂入如",
    "X32n0615_001:0005c17": "來室著如來衣坐如來座如來室是大慈悲若就同",
    "X32n0615_001:0005c18": "體即法身也若被眾生即是解脫能令眾生會於同",
    "X32n0615_001:0005c19": "體即是般若如來衣者若就所覆即法身也若就能",
    "X32n0615_001:0005c20": "覆嚴身即寂滅忍也若就和光利物即解脫也如來",
    "X32n0615_001:0005c21": "座者若就能坐即般若也若就所坐即法身也身座",
    "X32n0615_001:0005c22": "冥稱即解脫也雖復各具秖是一三三尚非三豈離",
    "X32n0615_001:0005c23": "為九是則菩薩常觀涅槃故勸弘經者而常觀之不",
    "X32n0615_001:0005c24": "觀能弘之心焉曉所弘之理故佛令入我室著我衣",
    "X32n0615_001:0006a01": "坐我座若無三法何謂弘經。",
    "X32n0615_001:0006a02": "第十一見寶塔品者多寶佛塔從地涌出大眾咸見",
    "X32n0615_001:0006a03": "發大音聲以證前集佛開塔以起後也。",
    "X32n0615_001:0006a04": "第十二提婆達多品者提婆達多此云天熱生時人",
    "X32n0615_001:0006a05": "天生熱因此立名迹行逆行本是佛師眾生煩惱燒",
    "X32n0615_001:0006a06": "熱故菩薩示同病行而度脫之文中先明昔日達多",
    "X32n0615_001:0006a07": "通經釋迦成道次明文殊今日通經龍女成佛。",
    "X32n0615_001:0006a08": "第十三持品者有受持有勸持也。",
    "X32n0615_001:0006a09": "第十四安樂行品者身無危險故安心無憂惱故樂",
    "X32n0615_001:0006a10": "身安心樂故能進行此依事釋也著如來衣則法身",
    "X32n0615_001:0006a11": "安入如來室故解脫心樂坐如來座故般若導行進",
    "X32n0615_001:0006a12": "此附上品文釋也住忍辱地故身安而不卒暴故心",
    "X32n0615_001:0006a13": "樂觀諸法實相故行進此附本品文釋也安名不動",
    "X32n0615_001:0006a14": "六道生死二聖涅槃所不能動樂名無受不受三昧",
    "X32n0615_001:0006a15": "廣大之用不受凡夫之五受乃至圓教中五受生見",
    "X32n0615_001:0006a16": "亦皆不受有受則有苦無受則無苦無苦無樂乃名",
    "X32n0615_001:0006a17": "大樂行名無行不行凡夫行不行賢聖行故言無行",
    "X32n0615_001:0006a18": "而行中道是故名行此法門釋也文中凡有四段即",
    "X32n0615_001:0006a19": "是以止觀慈悲導三業及誓願也身業有止故離身",
    "X32n0615_001:0006a20": "麤業有觀故不得身不得身業不得能離無所得故",
    "X32n0615_001:0006a21": "不墮凡夫有慈悲故勤修身業廣利一切不墮二乘",
    "X32n0615_001:0006a22": "地有止行故著忍辱衣有觀行故坐如來座有慈悲",
    "X32n0615_001:0006a23": "故入如來室止行離過即成斷德觀行無著即成智",
    "X32n0615_001:0006a24": "德慈悲利他即成恩德恩德資成智德智德能通達",
    "X32n0615_001:0006b01": "斷德是名身業安樂行餘口意誓願亦如是齊此是",
    "X32n0615_001:0006b02": "迹門流通竟也。",
    "X32n0615_001:0006b03": "第十五從地涌出品者下方空中法身大士是釋尊",
    "X32n0615_001:0006b04": "本時弟子今奉命涌出弘經彌勒尚自不識由此發",
    "X32n0615_001:0006b05": "起開近顯遠之大教也。",
    "X32n0615_001:0006b06": "第十六如來壽量品正開近迹而顯遠本如來者十",
    "X32n0615_001:0006b07": "方三世諸佛二佛三佛本佛迹佛之通號也壽者受",
    "X32n0615_001:0006b08": "也量者詮量也今正詮本地報身功德而報身智慧",
    "X32n0615_001:0006b09": "上冥下契三身宛足故言如來壽量品。",
    "X32n0615_001:0006b10": "第十七分別功德品者佛說壽量三世弟子得種種",
    "X32n0615_001:0006b11": "益故言功德淺深不同故言分別也品中有授記領",
    "X32n0615_001:0006b12": "解流通佛說長行為總授法身記彌勒說偈為總申",
    "X32n0615_001:0006b13": "領解此後為流通分於中先明現在四信次明滅後",
    "X32n0615_001:0006b14": "五品四信者一一念信解未能演說二略解言趣三",
    "X32n0615_001:0006b15": "廣為他說四深信觀成五品者一直起隨喜心二加",
    "X32n0615_001:0006b16": "自受持讀誦三加勸他受持讀誦四加兼行六度五",
    "X32n0615_001:0006b17": "加正行六度也。",
    "X32n0615_001:0006b18": "第十八隨喜功德品明初品因功德以勸流通隨者",
    "X32n0615_001:0006b19": "隨順事理無二無別喜是慶己慶人順理者聞佛本",
    "X32n0615_001:0006b20": "地深遠深遠信順不逆無一毫疑滯順事者聞佛三",
    "X32n0615_001:0006b21": "世益物橫豎該亘徧一切處亦無一毫疑滯順理有",
    "X32n0615_001:0006b22": "實功德順事有權功德慶己有智慧慶人有慈悲權",
    "X32n0615_001:0006b23": "實智斷合而說之故言隨喜功德品。",
    "X32n0615_001:0006b24": "第十九法師功德品明初品果功德以勸流通所謂",
    "X32n0615_001:0006c01": "六根清淨。",
    "X32n0615_001:0006c02": "第二十常不輕菩薩品引信毀罪福證勸流通內懷",
    "X32n0615_001:0006c03": "不輕之解外敬不輕之境身立不輕之行口宣不輕",
    "X32n0615_001:0006c04": "之教人作不輕之目故名常不輕也已上三品半文",
    "X32n0615_001:0006c05": "即勸持流通竟此下有八品文明付囑流通又分為",
    "X32n0615_001:0006c06": "三神力囑累兩品正明囑累流通藥王下五品約化",
    "X32n0615_001:0006c07": "他勸流通普賢一品約自行勸流通也。",
    "X32n0615_001:0006c08": "第二十一如來神力品者神名不測力名幹用不測",
    "X32n0615_001:0006c09": "則天然之體深幹用則轉變之力大此中為付囑深",
    "X32n0615_001:0006c10": "法現十種大力故名為神力品。",
    "X32n0615_001:0006c11": "第二十二囑累品者囑是佛所付囑累是煩爾宣傳",
    "X32n0615_001:0006c12": "此從聖旨得名又囑是頂受所囑累是甘而弗勞此",
    "X32n0615_001:0006c13": "從菩薩敬順得名又囑是如來金口所囑累是菩薩",
    "X32n0615_001:0006c14": "丹心頂荷此從授受合論是故如來躬從座起申手",
    "X32n0615_001:0006c15": "摩頂授以難得之法大眾曲躬合掌如世尊勑當具",
    "X32n0615_001:0006c16": "奉行殷勤授受故名囑累。",
    "X32n0615_001:0006c17": "第二十三藥王菩薩本事品者勗弘法之師應當竭",
    "X32n0615_001:0006c18": "其神力盡其形命以弘大法也。",
    "X32n0615_001:0006c19": "第二十四妙音品第二十五觀世音普門品皆勸受",
    "X32n0615_001:0006c20": "法弟子令知他方大士奉命弘經普現色身形無定",
    "X32n0615_001:0006c21": "準不可以牛羊眼看不可以凡庸識度於所聞處勿",
    "X32n0615_001:0006c22": "生輕想輕想則法不染心也。",
    "X32n0615_001:0006c23": "第二十六陀羅尼品者惡世弘經每多惱難故以呪",
    "X32n0615_001:0006c24": "護之使道流通。",
    "X32n0615_001:0007a01": "第二十七妙莊嚴王本事品者說四聖之前緣顯人",
    "X32n0615_001:0007a02": "護之功德。",
    "X32n0615_001:0007a03": "第二十八普賢菩薩勸發品者梵音邲輸[颱台+犮]陀此翻",
    "X32n0615_001:0007a04": "普賢亦翻徧吉伏道周徧名普鄰終際極名賢勸發",
    "X32n0615_001:0007a05": "者戀法之辭也遙在彼國具聞此經始末既周欲令",
    "X32n0615_001:0007a06": "自行化他永永無已故自東而來勸發。",
    "X32n0615_001:0007a07": "又總約十一品半流通之文生起次第者現在聞經",
    "X32n0615_001:0007a08": "得真似兩益如上說若直聞一句而生隨喜如現在",
    "X32n0615_001:0007a09": "四信格其功德未來無佛恐人疑福少故說滅後五",
    "X32n0615_001:0007a10": "品功德也因功德微密未若果功德彰灼故說法師",
    "X32n0615_001:0007a11": "功德品因果雙舉未若引證分明故說不輕雖舉往",
    "X32n0615_001:0007a12": "人未若現變故說神力雖示神力未若摩頂付囑故",
    "X32n0615_001:0007a13": "說囑累雖通途囑累未若示其要術棄身存道故說",
    "X32n0615_001:0007a14": "藥王雖誡能化未若誡其所化隨聞法處應生佛想",
    "X32n0615_001:0007a15": "故說妙音觀音若初心弘經既無神力當依內禁故",
    "X32n0615_001:0007a16": "說陀羅尼復須外護故說嚴王普賢聯翩重疊使大",
    "X32n0615_001:0007a17": "法弘通耳復次普賢更請正說勸發自行更請流通",
    "X32n0615_001:0007a18": "勸發化他佛總以四法答之一者為諸佛護念二者",
    "X32n0615_001:0007a19": "植眾德本三者入正定聚四者發救一切眾生之心",
    "X32n0615_001:0007a20": "即是雙答正及流通大旨何者佛雖無偏若能遠惡",
    "X32n0615_001:0007a21": "從善反迷還正開權知見顯佛知見則稱可聖心諸",
    "X32n0615_001:0007a22": "佛護念若佛知見開則般若照明是植眾德本亦是",
    "X32n0615_001:0007a23": "入正定聚不亂不味不取不捨亦是發救眾生心當",
    "X32n0615_001:0007a24": "知此四與開權顯實名異體同無二無別又佛護念",
    "X32n0615_001:0007b01": "者是開佛知見植眾德本者是示佛知見發救眾生",
    "X32n0615_001:0007b02": "心是悟佛知見入正定聚是入佛知見迹門之要此",
    "X32n0615_001:0007b03": "四收矣又迹則有本從本開示悟入故有迹中開示",
    "X32n0615_001:0007b04": "悟入今開迹即顯本本迹無二無別以四法答其請",
    "X32n0615_001:0007b05": "正於義明矣以四法答請流通者流通之方唯三唯",
    "X32n0615_001:0007b06": "四發救眾生心是入如來室入正定聚佛所護念是",
    "X32n0615_001:0007b07": "著如來衣植眾德本是坐如來座是弘宣之要即四",
    "X32n0615_001:0007b08": "而三也又發救眾生心是誓願安樂行入正定聚是",
    "X32n0615_001:0007b09": "意安樂行植眾德本是口安樂行諸佛護念是身安",
    "X32n0615_001:0007b10": "樂行當知後四即前四也一答酬其兩請舉四冠罩",
    "X32n0615_001:0007b11": "一經法華之重演豈不巧且妙哉所願一句沾神咸",
    "X32n0615_001:0007b12": "資彼岸思惟修習永用舟航隨喜見聞恒為主伴若",
    "X32n0615_001:0007b13": "取若捨經耳成緣或順或逆終因斯脫願解脫之日",
    "X32n0615_001:0007b14": "依報正報常宣妙經一剎一塵無非利物惟願諸佛",
    "X32n0615_001:0007b15": "冥熏加被一切菩薩密借威靈在在未說皆為勸請",
    "X32n0615_001:0007b16": "凡有說處親承供養一句一偈增進菩提一色香永",
    "X32n0615_001:0007b17": "無退轉。",
    "X32n0615_001:0007b19": "妙法蓮華經綸貫"
}