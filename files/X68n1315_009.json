{
    "X68n1315_009:0052b05": "古尊宿語錄卷第九",
    "X68n1315_009:0052b07": "石門山慈照禪師鳳巖集(南嶽下十世嗣首山)",
    "X68n1315_009:0052b08": "師開堂拈香云。西天二十八祖．唐土六祖．過去聖人。",
    "X68n1315_009:0052b09": "盡得傳衣付法。至唐代六祖之後。得道者如稻麻竹",
    "X68n1315_009:0052b10": "葦。不傳其衣。只傳其法。皆以香為信。今日一瓣香為",
    "X68n1315_009:0052b11": "什麼人通信。某甲雖不言。大眾已委悉。爇此一炷香",
    "X68n1315_009:0052b12": "也。　僧問。師唱誰家曲。宗風嗣阿誰。　師云。山連嵩嶺。地",
    "X68n1315_009:0052b13": "近洛川。　問。和尚開堂於此日。先將何法報君恩。　師云。",
    "X68n1315_009:0052b14": "撑天拄地。　云。君恩如此。祖意如何。　師云。分明領話。　問。",
    "X68n1315_009:0052b15": "如何是佛。　師云。卭州多出九節杖。　云。謝師指示。　師云。",
    "X68n1315_009:0052b16": "莫作答佛話會。　却問。如何是祖師西來意。　師云。九里",
    "X68n1315_009:0052b17": "江上望舶船。　云。意旨如何。　師云。市舶亭前人不識。　問。",
    "X68n1315_009:0052b18": "寶劒未出匣時如何。　師云。在匣裏。　云。出匣後如何。　師",
    "X68n1315_009:0052b19": "云。放汝一線道。僧禮拜。師便打。",
    "X68n1315_009:0052b20": "上堂云。上上之機。人法俱遣。中下之機。但除其問。猶",
    "X68n1315_009:0052b21": "有法在。下下之機。據問而行。若是出格道人。全體作",
    "X68n1315_009:0052b22": "用。諸上座盡是出格道人。老僧爭敢作用。　問。如何是",
    "X68n1315_009:0052b23": "一著子。　師云。明明似日連天照。暗暗昏昏人自迷。　云。",
    "X68n1315_009:0052b24": "如何得不迷。　師云。千里萬里。",
    "X68n1315_009:0052c01": "早參。示眾云。且道昨日與今朝。是同是別。古人道昨",
    "X68n1315_009:0052c02": "日今朝事恰同。又道昨日今朝事不同。同與不同即",
    "X68n1315_009:0052c03": "且置。且道即今一句作麼生。波隨月照。影逐日移。　師",
    "X68n1315_009:0052c04": "入州。看官路逢延慶長老。問。中路相逢一句作麼生",
    "X68n1315_009:0052c05": "道。　師云。某甲禮拜和尚有分。　明日到院。茶話次。昨日",
    "X68n1315_009:0052c06": "聞學士說新石門和尚。和尚久在石門。為什麼說新",
    "X68n1315_009:0052c07": "去。　師云。腦後合掌。　問。來時無物去時空。二路都迷。如",
    "X68n1315_009:0052c08": "何得不迷去。　師云。秤頭半斤。秤尾八兩。",
    "X68n1315_009:0052c09": "上堂云。十五日已前諸佛生。十五日已後諸佛滅。十",
    "X68n1315_009:0052c10": "五日已前諸佛生。你不得離我這裏。若離我這裏。我",
    "X68n1315_009:0052c11": "有鈎子鈎你。十五日已後諸佛滅。你不得住我這裏。",
    "X68n1315_009:0052c12": "若住我這裏。我有錐子錐你。且道正當十五日。用鈎",
    "X68n1315_009:0052c13": "即是。用錐即是。遂有頌云。正當十五日。鈎錐一時息。",
    "X68n1315_009:0052c14": "更擬問如何。回頭日又出。　問。如何是無縫塔。　師云。直",
    "X68n1315_009:0052c15": "下看。　云。如何是塔中人。　師云。退後。退後。　問。如何是古",
    "X68n1315_009:0052c16": "佛心。　師云。踏著秤槌硬似鐵。　云。意旨如何。　師云。明日",
    "X68n1315_009:0052c17": "向你道。　問。青山綠水即不問。急切一句作麼生道。　師",
    "X68n1315_009:0052c18": "云。垂手過膝。兩耳垂肩。　汝州先師忌。問。先師還來也",
    "X68n1315_009:0052c19": "無。　師云。三巡茶罷一炷香。　云。齋後向什麼處去。　師云。",
    "X68n1315_009:0052c20": "風搖樹響人不顧。葉落歸根始知音。",
    "X68n1315_009:0052c21": "上堂云。鳳凰巖下鐘皷喧轟。石門家風朝朝舉唱。問",
    "X68n1315_009:0052c22": "答賓主甚是分明。棒喝臨機誰人同道。若是同道者。",
    "X68n1315_009:0052c23": "對眾證據。良久。云。霜天冷徹骨。雪路少人行。　問。如何",
    "X68n1315_009:0052c24": "是石門境。　師云。一任眾人看。　云。如何是境中人。　師云。",
    "X68n1315_009:0053a01": "明日來喫棒。　問。嵩少地近。汝海波深。石門玄機。請師",
    "X68n1315_009:0053a02": "指示。　師云。幾時到汝海來。僧無語。師便打。　問。如何是",
    "X68n1315_009:0053a03": "和尚家風。　師云。一句每當機。逢人直是道。　問。如何是",
    "X68n1315_009:0053a04": "賓中賓。　師云。禮拜甚分明。　云。如何是賓中主。　師云。覷",
    "X68n1315_009:0053a05": "地無回顧。　云。如何是主中賓。　師云。往復問前程。　云。如",
    "X68n1315_009:0053a06": "何是主中主。　師云。萬里絕同侶。　問。如何是奪人不奪",
    "X68n1315_009:0053a07": "境。　師云。山河大地。　云。如何是奪境不奪人。　師云。番人",
    "X68n1315_009:0053a08": "失氈帳。　云。如何是人境俱奪。　師云。有何佛祖。　云。如何",
    "X68n1315_009:0053a09": "是人境俱不奪。　師云。問答甚分明。　問。如何是先照後",
    "X68n1315_009:0053a10": "用。　師云。突兀峯頭點巨火。長安城裏不通風。　云。如何",
    "X68n1315_009:0053a11": "是照用同時。　師云。突兀峯頭無巨火。長安城裏絕人",
    "X68n1315_009:0053a12": "行。　云。如何是照用不同時。　師云。昨日十五。今日十六。",
    "X68n1315_009:0053a13": "　大傑張茂崇問。摩騰入漢。已涉繁詞。達磨單傳。請師",
    "X68n1315_009:0053a14": "指示。　師云。冬不寒。﨟後看。　問。五目不覩其容。二聽不",
    "X68n1315_009:0053a15": "聞其響。落聲色即是。不落聲色即是。　師云。問從何來。",
    "X68n1315_009:0053a16": "　問。瞻之在前。忽然在後。復是何物。　師云。築著鼻孔。　問。",
    "X68n1315_009:0053a17": "若能轉物。即同如來。萬象是物。如何轉得。　師云。喫了",
    "X68n1315_009:0053a18": "飯。無些子意智。　問。拈槌竪拂。皆是止啼之說。揚眉瞬",
    "X68n1315_009:0053a19": "目。未為作者之機。如何是現前受用。　師云。早衙放過。",
    "X68n1315_009:0053a20": "晚後出來。　問。寸絲不挂。法網無邊。為什麼却分迷悟。",
    "X68n1315_009:0053a21": "　師云。兩桶一擔。　問。心隨境轉。境逐心生。心境兩忘。甚",
    "X68n1315_009:0053a22": "處即是。　師云。待你悟始得。　問。有情有用。無情無用。如",
    "X68n1315_009:0053a23": "何是無情應用。　師云。獨扇門子晝夜開。　問。法尚應捨。",
    "X68n1315_009:0053a24": "何況非法。如何是非法。　師云。喫粥喫飯。　問。愛河浮更",
    "X68n1315_009:0053b01": "沒。苦海出還沉。如何出得。　師云。錯。",
    "X68n1315_009:0053b02": "早參。示眾云。月未沒。日已出。萬象凝然。什麼處不分",
    "X68n1315_009:0053b03": "明。既然分明。分明一句作麼生道。良久。云。日月照臨",
    "X68n1315_009:0053b04": "無影樹。不勞把住遶街行。",
    "X68n1315_009:0053b05": "示眾。問答須教起倒全。龍頭虵尾自欺瞞。如王秉劒",
    "X68n1315_009:0053b06": "由王意。似鏡當臺要絕觀。開口早經千萬里。低頭思",
    "X68n1315_009:0053b07": "慮萬重關。指人若也無正眼。何啻前程作野干。",
    "X68n1315_009:0053b08": "上堂云。朝朝皷響。夜夜鐘鳴。聚集眾流。復有何事。過",
    "X68n1315_009:0053b09": "去諸聖成就此門。諸上座各各不欠少。某甲已是不",
    "X68n1315_009:0053b10": "識好惡。諸上座更要喫辛受苦。",
    "X68n1315_009:0053b11": "上堂云。無事不要生事。歸堂。",
    "X68n1315_009:0053b12": "上堂云。鐘皷才罷。賓主已分。大眾齊來。照用俱了。若",
    "X68n1315_009:0053b13": "恁麼會得。繼紹古人。若會不得。實為罔措。莫有會者",
    "X68n1315_009:0053b14": "麼。出來對眾證據。",
    "X68n1315_009:0053b15": "上堂云。切忌蹉過。歸堂喫茶。",
    "X68n1315_009:0053b16": "上堂云。第一句道得。石裏迸出。第二句道得。挨拶將",
    "X68n1315_009:0053b17": "來。第三句道得。自救不了。歸堂。",
    "X68n1315_009:0053b18": "上堂云。但得本。莫愁末。如何是諸上座本。莫是上來",
    "X68n1315_009:0053b19": "下去。禮佛禮塔。入室摳衣。歡娛笑樂麼。若認得這箇",
    "X68n1315_009:0053b20": "是四大五蘊。莫是趣寂息念。不出不入。不聚不散麼。",
    "X68n1315_009:0053b21": "會得。認得箇精魂。如何是上座本。良久。云。歸堂。",
    "X68n1315_009:0053b22": "上堂云。春景溫和。萬物蘇舒。山青水綠。真堪養道。遊",
    "X68n1315_009:0053b23": "方禪子甚是及時。祖佛家風且喜沒交涉。　僧侍立次。",
    "X68n1315_009:0053b24": "師云。已是撒沙著諸人眼裏也。如今更不敢不識好",
    "X68n1315_009:0053c01": "惡。歸堂。　問。寒時又寒。熱時又熱。寒底是。熱底是。　師云。",
    "X68n1315_009:0053c02": "杖頭傀儡人長弄。　問。逐日開單展鉢。以何報答施主",
    "X68n1315_009:0053c03": "之恩。　師云。被這一問。和我愁殺。　云。恁麼則謝供養也。",
    "X68n1315_009:0053c04": "　師云。得什麼人氣力。僧禮拜。　師云。明日更喫一頓。",
    "X68n1315_009:0053c05": "上堂云。春景溫和。春雨普潤。萬物生芽。什麼處不沾",
    "X68n1315_009:0053c06": "恩。且道承恩力一句作麼生道。良久。云。春雨一滴滑",
    "X68n1315_009:0053c07": "如油。　問。如何是學人自己法身。　師云。每日搬柴不易。",
    "X68n1315_009:0053c08": "　云。此是大眾底。如何是學人自己底。　師云。三生六十",
    "X68n1315_009:0053c09": "劫。　問。大悲千手眼。為什麼在此。　師云。見箇什麼。　云。恁",
    "X68n1315_009:0053c10": "麼則千百億化身。　師云。且領前話。乃云。上來下去為",
    "X68n1315_009:0053c11": "什麼事。若有所得。埋沒諸兄弟。若無所得。圖箇什麼。",
    "X68n1315_009:0053c12": "得與不得且置。如何是見前妙用底事。良久。云。雲覆",
    "X68n1315_009:0053c13": "千山不露頂。雨滴街前漸漸深。歸堂。　問。請師指示箇",
    "X68n1315_009:0053c14": "修行路。　師云。殺人放火。　云。彼此修行。為什麼却如此。",
    "X68n1315_009:0053c15": "　師云。果然不修行。　問。親切處請師的旨。　師云。莫忘却。",
    "X68n1315_009:0053c16": "　云。莫忘却時如何。　師云。一年三百六十日。　云。恁麼則",
    "X68n1315_009:0053c17": "不忘却也。　師云。你見箇什麼道理。　云。適來謝茶。　師云。",
    "X68n1315_009:0053c18": "未在。　云。請師別道。　師云。兩社一寒食。",
    "X68n1315_009:0053c19": "早參。示眾。月未沒。日又出。日月往來無間隔。奉勸禪",
    "X68n1315_009:0053c20": "流莫追尋。追尋特地生疑惑。",
    "X68n1315_009:0053c21": "上堂云。鳳凰山下。鐘皷喧轟。石門家風。朝朝舉唱。大",
    "X68n1315_009:0053c22": "眾上來。賓主已分。開口動舌。照用俱了。若恁麼薦得。",
    "X68n1315_009:0053c23": "甚處有佛祖。若未薦得。憑何過日。薦得薦不得即且",
    "X68n1315_009:0053c24": "致。作麼生是無佛祖底句。良久。敲禪牀。下座。",
    "X68n1315_009:0054a01": "小參。早朝擊皷。法堂上聚會。晚後鐘聲。方丈裏相見。",
    "X68n1315_009:0054a02": "法堂上聚會即不問。作麼生是方丈裏相見底句。　自",
    "X68n1315_009:0054a03": "代云。不通風。　問。還有不報四恩三有者麼。　師云。有。　云。",
    "X68n1315_009:0054a04": "如何是不報四恩三有者。　師云。撒手臥長街。光音非",
    "X68n1315_009:0054a05": "旨趣。　問。牛頭未見四祖時。為什麼百鳥銜花獻。　師云。",
    "X68n1315_009:0054a06": "果熟馨香鳩鳥啄。　云。見後為什麼不銜花。　師云。萬象",
    "X68n1315_009:0054a07": "頓息鬼神愁。　云。見與不見。是同是別。　師云。山河不礙",
    "X68n1315_009:0054a08": "青霄路。妙用縱橫處處通。　問。親到寶山求寶時如何。",
    "X68n1315_009:0054a09": "　師云。求得即不中。　云。求得後如何。　師云。不中不中。乃",
    "X68n1315_009:0054a10": "云。擬心即差。動念即乖。不擬不動。正在死水裏作活",
    "X68n1315_009:0054a11": "計。作麼生是衲僧轉動一句。良久。云。朝聞皷動。暮聽",
    "X68n1315_009:0054a12": "鐘聲。",
    "X68n1315_009:0054a13": "上堂云。三春景裏。日暖風和。水畔經行。林間宴坐。覩",
    "X68n1315_009:0054a14": "茲時景。賓主已分。開口動舌。照用俱了。若能如是解",
    "X68n1315_009:0054a15": "去。會得賓中主。作麼生是主中主。良久。云。一條濟水",
    "X68n1315_009:0054a16": "透過新羅。　一日。問直歲。清凉堰從你堰。若遇洪水滔",
    "X68n1315_009:0054a17": "天時。堰得麼。　云。在裏頭。　師云。與誰同伴。歲無語。却請",
    "X68n1315_009:0054a18": "和尚代。　云。透過新羅。　問。和尚若遇洪水滔天時。堰得",
    "X68n1315_009:0054a19": "麼。　師云。上拄天。下拄地。　云。若遇劫火洞然時作麼生。",
    "X68n1315_009:0054a20": "　師云。橫出竪沒。",
    "X68n1315_009:0054a21": "上堂云。四山霧起。大地黯黑。日月收光。正當與麼時。",
    "X68n1315_009:0054a22": "如何辨主。良久。拍禪牀。下座。　師浴出。僧問。三身中。那",
    "X68n1315_009:0054a23": "身澡洗。　師云。困。　送亡僧。歸喫茶次。問。亡僧遷化向什",
    "X68n1315_009:0054a24": "麼處去。　師云。風搖樹響。葉落歸根。　學人良久。師云。會",
    "X68n1315_009:0054b01": "麼。　云。不會。師乃澆茶三滴。　問。如何得人身去。　師云。我",
    "X68n1315_009:0054b02": "常欲作驢身。",
    "X68n1315_009:0054b03": "上堂云。上來下去。參請不無。作麼生是依時及節底",
    "X68n1315_009:0054b04": "句。良久。云。朝聞皷響。夜聽鐘聲。歸堂。　問。門外三車。學",
    "X68n1315_009:0054b05": "人欲上牛車時如何。　師云。未是極則處。　云。如何是極",
    "X68n1315_009:0054b06": "則處。　師云。犬吠虗聲切。癡人望太陽。　問。三叉路頭。未",
    "X68n1315_009:0054b07": "審教學人往何路。　師云。莫錯。",
    "X68n1315_009:0054b08": "上堂云。鐘聲才罷皷聲喧。鐘皷相交會人天。臨機妙",
    "X68n1315_009:0054b09": "用無別法。開口動舌顯三玄。臨機照用須子細。互換",
    "X68n1315_009:0054b10": "賓主疾如烟。進前更欲求佛祖。擬議早是隔西天。",
    "X68n1315_009:0054b11": "上堂云。五白猫兒爪距獰。養來堂上絕蟲行。分明上",
    "X68n1315_009:0054b12": "樹安身法。切忌遺言許外甥。作麼生是許外甥底句。",
    "X68n1315_009:0054b13": "莫錯舉。",
    "X68n1315_009:0054b14": "上堂。舉普化語。僧便問。大悲院裏有齋。意旨如何。　師",
    "X68n1315_009:0054b15": "云。日暖隈陽坐。天寒不舉頭。",
    "X68n1315_009:0054b16": "上堂云。聞鐘聲即尋鐘聲來。無鐘聲向什麼處來。若",
    "X68n1315_009:0054b17": "不來。叢林何在。既來。是何面目。直饒不來不去。正在",
    "X68n1315_009:0054b18": "死水裏作活計。作麼生是衲僧出氣一句。良久。云。珍",
    "X68n1315_009:0054b19": "重。　問。十二時中如何用心。　師云。喫粥喫飯。　云。與麼則",
    "X68n1315_009:0054b20": "打軟去也。　師云。打軟去也。　問。昨夜轉一位。今朝轉一",
    "X68n1315_009:0054b21": "位。兩頭俱轉時如何。　師云。未是衲僧極則。　云。如何是",
    "X68n1315_009:0054b22": "衲僧極則。　師云。春末臨朱夏。　云。畢竟了如何。　師云。九",
    "X68n1315_009:0054b23": "九八十一。",
    "X68n1315_009:0054b24": "上堂云。各各英雄丈夫兒。堂堂物我更何疑。現前歷",
    "X68n1315_009:0054c01": "歷明如日。展縮當人示疾時。超然不得長空路。獨脫",
    "X68n1315_009:0054c02": "禪光得自知。多聞方便談今古。濟物須彰閃電機。良",
    "X68n1315_009:0054c03": "久。云。去去西天路。迢迢十萬餘。",
    "X68n1315_009:0054c04": "上堂云。天地與我同根。萬物與我一體。諸上座。維那",
    "X68n1315_009:0054c05": "打鐘。還覺心痛也無。若不覺痛。與古人相違。若覺痛。",
    "X68n1315_009:0054c06": "為什麼含笑。上來直須子細。　僧入室。問。正當與麼時。",
    "X68n1315_009:0054c07": "還有師也無。　師云。燈明連夜照。甚處不分明。　云。畢竟",
    "X68n1315_009:0054c08": "事如何。　師云。來日是寒食。　問。古人急水灘頭毛毬子。",
    "X68n1315_009:0054c09": "意旨如何。　師云。雲開月朗。　問。急水灘頭連底石。意旨",
    "X68n1315_009:0054c10": "如何。　師云。屋破見青天。　云。屋破見青天。意旨如何。　師",
    "X68n1315_009:0054c11": "云。通上徹下。",
    "X68n1315_009:0054c12": "小參。示眾云。學般若菩薩。須具般若眼。不具般若眼。",
    "X68n1315_009:0054c13": "即被般若謾却你去。作麼生是上座般若眼。出來對",
    "X68n1315_009:0054c14": "眾道看。良久。云。沉却也。珍重。　問。如何是佛法大意。　師",
    "X68n1315_009:0054c15": "云。出你口。入你耳。　云。莫祇這便是也無。　師云。分明聞。",
    "X68n1315_009:0054c16": "分明聽。　問。為什麼朝朝風起。雨點全無。　師云。只是龍",
    "X68n1315_009:0054c17": "王不動頭。　云。畢竟事如何。　師云。待雨下了向你道。　云。",
    "X68n1315_009:0054c18": "雨下了。和尚為什麼不說。　師云。老僧罪過。　問。如何是",
    "X68n1315_009:0054c19": "人境兩俱奪。師展兩手。　云。不會。師彈指三下。　問。十二",
    "X68n1315_009:0054c20": "時中如何辨主。　師云。著衣喫飯量家第。　云。辨得後如",
    "X68n1315_009:0054c21": "何。　師云。作麼生是主。僧無語。",
    "X68n1315_009:0054c22": "上堂云。擬心即差。動念即乖。不擬不動。正在死水裏",
    "X68n1315_009:0054c23": "作活計。作麼生是衲僧轉身處。只如古人與麼道。還",
    "X68n1315_009:0054c24": "有為人處也無。若言為人。依言縛殺你。若言不為人。",
    "X68n1315_009:0055a01": "意在什麼處。所以道。涅槃心易曉。差別智難明。又云。",
    "X68n1315_009:0055a02": "知見立。知即無明本。知見無。見斯即涅槃。若向這裏",
    "X68n1315_009:0055a03": "明得去。未具衲僧眼。直須子細。",
    "X68n1315_009:0055a04": "上堂云。三春景謝。朱夏將臨。是禪子罷游之際。幽窻",
    "X68n1315_009:0055a05": "掛錫之辰。林下相逢。合談何事。良久。云。擬指千差路。",
    "X68n1315_009:0055a06": "回光百萬程。　問。牛頭未見四祖時如何。　師云。雲散見",
    "X68n1315_009:0055a07": "青天。　云。見後如何。　師云。澄潭月現。　問。如何是道。　師云。",
    "X68n1315_009:0055a08": "車碾馬踏。　云。如何是道中人。　師云。竪坐橫眠。",
    "X68n1315_009:0055a09": "上堂云。香烟才起。是處皆知。大眾雲臻。從上宗乘。只",
    "X68n1315_009:0055a10": "可如是。若能如是解。掣皷奪旗。亙換主賓。照用同時。",
    "X68n1315_009:0055a11": "棒喝齊彰。直饒你如是解。只是箇賓中主。作麼生是",
    "X68n1315_009:0055a12": "主中主。　便有僧問。香烟才起。是處皆知。未審主山後",
    "X68n1315_009:0055a13": "如何。　師云。向你道。還信麼。　云。特伸請益。師便喝。　云。和",
    "X68n1315_009:0055a14": "尚為什麼諱人道著。　師云。瞎。僧禮拜。　乃云。一句語中。",
    "X68n1315_009:0055a15": "須具三玄。一玄門中。須具三要。從上諸聖總具三玄",
    "X68n1315_009:0055a16": "三要。他若不具三玄三要。總屬盲用。既能如此留心。",
    "X68n1315_009:0055a17": "直須子細。良久。云。石門後輩。諸事寡拙。久立先參。歸",
    "X68n1315_009:0055a18": "堂憩歇。　問。佛未出世時如何。　師云。平。　云。出世後如何。",
    "X68n1315_009:0055a19": "　師云。平。　云。未審出世與未出世。是一是二。　師云。妙用",
    "X68n1315_009:0055a20": "當機顯。回光只在人。　問。大事未辦時如何。　師云。切。　云。",
    "X68n1315_009:0055a21": "辦後如何。　師云。切。　問。如何是玄談。　師云。掉向墻南。　問。",
    "X68n1315_009:0055a22": "如何是祖師西來意。　師云。叉手當胷。　云。意旨如何。　師",
    "X68n1315_009:0055a23": "云。打躬近前。　問。一處火發。任從你救。八方齊發。如何。",
    "X68n1315_009:0055a24": "　師云。快。　云。還求出也無。　師云。若求出。即燒殺你。僧禮",
    "X68n1315_009:0055b01": "拜。　師云。直饒你不求出。也燒殺你。",
    "X68n1315_009:0055b02": "大雨。上堂云。朝陽雲掩。夜月收光。四山烟霧起。大地",
    "X68n1315_009:0055b03": "絕纖埃。正當與麼時。什麼人作主。雖然如是。爭奈千",
    "X68n1315_009:0055b04": "江競注。萬派流源。被大海一時包了也。莫道總包容",
    "X68n1315_009:0055b05": "了。爭奈奔波濟水。透過新羅。",
    "X68n1315_009:0055b06": "上堂云。金烏西墜。玉兔東升。晝夜循環。有何了日。何",
    "X68n1315_009:0055b07": "不日南午處正位上看。半夜子時長連牀上偃息。正",
    "X68n1315_009:0055b08": "當與麼時。可謂千聖情盡。影像全無。雖然如是。未是",
    "X68n1315_009:0055b09": "極則處。直須動轉始得。直饒動轉。只是肯得洛浦．灌",
    "X68n1315_009:0055b10": "溪。未肯得佗三聖．興化。開口動舌早成病。棒喝臨機",
    "X68n1315_009:0055b11": "構也難。眨眼直須行正令。",
    "X68n1315_009:0055b12": "上堂云。晚看千家戶不扄。時聽秋杵一聲聲。途中多",
    "X68n1315_009:0055b13": "少未歸客。却到家中事怎生。諸上座。休向途中。直須",
    "X68n1315_009:0055b14": "歸家。若得歸家。直得親於父母。不得教生其恩愛。直",
    "X68n1315_009:0055b15": "須殺却父母。既殺却父母。便須出家。既然出家。便能",
    "X68n1315_009:0055b16": "親於佛祖。雖然如是。須去却佛祖始得。既殺却父母。",
    "X68n1315_009:0055b17": "去却佛祖。方可有纖粟衲僧見解。猶未得衲僧全體",
    "X68n1315_009:0055b18": "作用。良久。云。作麼生是衲僧全體作用。殺父殺母。去",
    "X68n1315_009:0055b19": "佛去祖。未是衲僧極則處。進前更擬問如何。北邙山",
    "X68n1315_009:0055b20": "下有甚數。",
    "X68n1315_009:0055b21": "上堂云。雲山聚會。意為平生。挈杖諸方。擬逃生死。何",
    "X68n1315_009:0055b22": "得空過遣日。為什麼不進步商量。若欲進步商量。特",
    "X68n1315_009:0055b23": "地乖違。便言只恁麼休去。更辜負平生。總不如是。又",
    "X68n1315_009:0055b24": "向什麼處留心。良久。云。歸堂。",
    "X68n1315_009:0055c01": "上堂云。龍騰滄海。魚鼈潛蹤。虎嘯高岩。野狐屏跡。象",
    "X68n1315_009:0055c02": "王蹴踏。寶岸皆崩。師子嚬呻。百獸隱匿。鳳凰展翅。眾",
    "X68n1315_009:0055c03": "鳥迷巢。祖師家風。中下莫湊。目連鶖子。運智運通。金",
    "X68n1315_009:0055c04": "色頭陀。瞬眸釋主。聲聞莫測。十地寧知。空生才唱。天",
    "X68n1315_009:0055c05": "早雨花。豈況繁詞率爾亂說。通一線道。直須滿口道",
    "X68n1315_009:0055c06": "將來。道。道。直饒道得。也是順邈將來。",
    "X68n1315_009:0055c07": "上堂云。參玄上士。遊方高人。直須具衲僧眼目。良久。",
    "X68n1315_009:0055c08": "云。開口直教千聖情盡。萬緣無繫。父母俱亡。賓主不",
    "X68n1315_009:0055c09": "立。若如是解者。猶是衲僧少許見解。未是衲僧全體",
    "X68n1315_009:0055c10": "受用。作麼生是全體受用。良久。云。歸堂喫茶。",
    "X68n1315_009:0055c11": "上堂云。諸上座各各氣宇如王。須具衲僧眼目。大地",
    "X68n1315_009:0055c12": "山河不礙眼光。莫受人瞞。且道于闐國王作何面目。",
    "X68n1315_009:0055c13": "　時有僧問。承和尚有言。山河大地不礙眼光。未審于",
    "X68n1315_009:0055c14": "闐國王作何面目。　師云。不出戶。　云。未審與什麼人同",
    "X68n1315_009:0055c15": "道。　師云。至切是家親。",
    "X68n1315_009:0055c16": "上堂云。朝朝擊皷。夜夜鐘聲。聚集禪流。復有何事。若",
    "X68n1315_009:0055c17": "言無事。屈延諸德。若言有事。埋沒從上宗乘。開口動",
    "X68n1315_009:0055c18": "舌總沒交涉。雖然如是。初機後學須藉言語顯道。作",
    "X68n1315_009:0055c19": "麼生是顯道底。良久。云。林中百鳥鳴。柴門閑不扄。",
    "X68n1315_009:0055c20": "上堂問。承古有言。十五日已前用鈎。十五日已後用",
    "X68n1315_009:0055c21": "錐。即今十五日。和尚用什麼。　師云。這一條拄杖是清",
    "X68n1315_009:0055c22": "化主捨。　云。和尚莫盲枷瞎棒。　師云。罪不重科。乃云。虗",
    "X68n1315_009:0055c23": "空有盡。此道無窮。如拳作手。如手作拳。皆是自己展",
    "X68n1315_009:0055c24": "縮。並不欠少。不由佗人。各各具足。不肯承當。勸請諸",
    "X68n1315_009:0056a01": "上座承當埋沒。諸上座。直下承當去。承當箇什麼。歸",
    "X68n1315_009:0056a02": "堂喫茶。　董侍郎問。文殊是七佛之師。未審文殊以何",
    "X68n1315_009:0056a03": "為師。　師云。獨鎮五峰頭。　查學士與師坐次。弄鎗客參。",
    "X68n1315_009:0056a04": "士便問。弄鎗如何下手。　師云。逢場作戲。　問。無情說法。",
    "X68n1315_009:0056a05": "意旨如何。　師云。朝朝樹響。夜夜風鳴。　云。如何委悉。　師",
    "X68n1315_009:0056a06": "云。晝有日照。夜有月明。　問。德山棒．臨濟喝。如何是一",
    "X68n1315_009:0056a07": "喝下事。　師云。我不作這活計。　云。意旨如何。　師云。非公",
    "X68n1315_009:0056a08": "境界。　問。金鱗未出網時如何。　師云。待汝出網來向汝",
    "X68n1315_009:0056a09": "道。　云。即今出也。師意如何。　師云。西海裏事作麼生。僧",
    "X68n1315_009:0056a10": "便喝。　師云。瞎。僧禮拜。　問。若能轉物。即同如來。未審三",
    "X68n1315_009:0056a11": "門佛殿如何轉。　師云。我向汝道。汝還信麼。　云。和尚誠",
    "X68n1315_009:0056a12": "言。安敢不信。　師云。這漆桶。僧禮拜。　問。如何是衲衣下",
    "X68n1315_009:0056a13": "事。　師云。露地不通風。　云。與麼則一百五日看也。　師云。",
    "X68n1315_009:0056a14": "放你三十棒。僧禮拜。　問。不施寸刃。便登九五時如何。",
    "X68n1315_009:0056a15": "　師云。七縱八橫。　云。與麼則簾卷扇開去也。　師云。舌拄",
    "X68n1315_009:0056a16": "上齶。僧禮拜。　問。黑荳未生芽時如何。　師云。正與麼。　云。",
    "X68n1315_009:0056a17": "生芽後如何。　師云。鬼門關外今霄路。萬里崖州獨自",
    "X68n1315_009:0056a18": "行。　問。如何是吹毛劒。　師云。鋹。　云。用後如何。　師云。伏惟",
    "X68n1315_009:0056a19": "尚響。　僧侍立次。師問。什麼處坐。　云。後架裏坐。　師云。你",
    "X68n1315_009:0056a20": "向什麼處舉話。　云。與主人公舉話。　師云。主人公姓什",
    "X68n1315_009:0056a21": "麼。　云。不得姓。　師云。名什麼。　云。不得名。　師云。與麼則不",
    "X68n1315_009:0056a22": "識主人公也。僧便喝。師不對。　問。如何是互換之機。　師",
    "X68n1315_009:0056a23": "云。東邊立了西邊立。　云。還相見也無。　師云。相見事作",
    "X68n1315_009:0056a24": "麼生。僧便喝。　師云。瞎。僧禮拜。　問。師唱誰家曲。宗風嗣",
    "X68n1315_009:0056b01": "阿誰。　師云。汝水河邊曾對勝。失却橈棹至于今。　云。汝",
    "X68n1315_009:0056b02": "原一曲師親唱。向上宗乘事若何。　師云。當處不留人。",
    "X68n1315_009:0056b03": "劃時送千里。　師勘僧云。孤輪獨照深山裏。近離何方",
    "X68n1315_009:0056b04": "到此來。　云。近離白馬。　師云。更不再勘。僧無語。　師云。且",
    "X68n1315_009:0056b05": "坐喫茶。　師問僧。韶陽境土君知好。六祖家風試道看。",
    "X68n1315_009:0056b06": "僧無語。　師云。却是石門罪過。且坐喫茶。　舉。鹽官和尚",
    "X68n1315_009:0056b07": "喚侍者。將犀牛扇子來。者云。扇子破也。官云。扇子既",
    "X68n1315_009:0056b08": "破。還我犀牛兒來。者無語。　代云。欄下。　舉。僧問龍牙。十",
    "X68n1315_009:0056b09": "二時中如何著力。牙云。如無手人行拳始得。　師云。道",
    "X68n1315_009:0056b10": "即殺道。只得一半。　云。和尚作麼生。　師云。如無舌人欲",
    "X68n1315_009:0056b11": "唱歌始得。　舉。僧問石門徹和尚。實際理地如何進步。",
    "X68n1315_009:0056b12": "徹云。鳥道無前。僧進語云。幽谷白雲藏白雀。擬心棲",
    "X68n1315_009:0056b13": "處隔山迷。　師別云。栖心不住栖心地。物外縱橫任法",
    "X68n1315_009:0056b14": "閑。　舉。徹和尚離谷隱。有僧問。師住襄陽去。盡襄陽男",
    "X68n1315_009:0056b15": "女各置一問。問問各別。和尚如何支遣。徹云。一音剖",
    "X68n1315_009:0056b16": "出塵沙句。豁達虗空應萬機。　師別云。頭頭上活。物物",
    "X68n1315_009:0056b17": "上具。　師問僧。昔日叢林親際會。再登鳳嶺事若何。　云。",
    "X68n1315_009:0056b18": "奉別和尚。經今一年。　師云。本分行脚僧。僧無語。　師云。",
    "X68n1315_009:0056b19": "坐喫茶。",
    "X68n1315_009:0056b20": "次住谷隱山太平寺語",
    "X68n1315_009:0056b21": "陞座。拈香云。此一炷香。供養十方諸佛．人天大眾。先",
    "X68n1315_009:0056b22": "願國安民泰。教法興隆。此一炷香。十五年前已呈醜",
    "X68n1315_009:0056b23": "拙了也。如今還有委悉者麼。對眾商量。　時有僧問。不",
    "X68n1315_009:0056b24": "施寸刃。便登九五時如何。　師云。罕逢此問。　云。與麼則",
    "X68n1315_009:0056c01": "人天有賴。大眾沾恩。　師云。是何言歟。乃云。問話且止。",
    "X68n1315_009:0056c02": "欲得親切。莫將問來問。你擬進前。早沒交涉了也。豈",
    "X68n1315_009:0056c03": "況忉忉。有何所益。若論佛法。不在問處。雖然如是。早",
    "X68n1315_009:0056c04": "是多途。況久立尊官。珍重。",
    "X68n1315_009:0056c05": "上堂云。襄陽蕩蕩。廣闊而無際無涯。漢水滔滔。深遠",
    "X68n1315_009:0056c06": "而有終有始。峴山一帶。橫貫乾坤。楚岫千峰。竪該日",
    "X68n1315_009:0056c07": "月。鳳林關下直透。荊南來往遊人且無障礙。諸上座",
    "X68n1315_009:0056c08": "盡是透關底人。作麼生是透關底句。試道看。擬議千",
    "X68n1315_009:0056c09": "差路。回光萬里程。　問。祖令未行時如何。　師云。獨臥沙",
    "X68n1315_009:0056c10": "場。　云。未審其中事作麼生。　師云。寒灰不再焰。　問。終日",
    "X68n1315_009:0056c11": "忙忙。那事無妨。如何是那事。　師云。覔頭不見。　云。為什",
    "X68n1315_009:0056c12": "麼如此。　師云。三日後看。僧禮拜。師噓。　問。如何是沙門",
    "X68n1315_009:0056c13": "行。　師云。三三兩兩。各不相知。　云。畢竟如何。　師云。截舌",
    "X68n1315_009:0056c14": "有分。　問。一陽才啟。天地咸知。依時及節事如何。　師云。",
    "X68n1315_009:0056c15": "午夜燈光連宵照。　云。照後如何。　師云。茶烟香篆一時",
    "X68n1315_009:0056c16": "清。　問。逐境不入流時如何。　師云。早入了也。　云。入流不",
    "X68n1315_009:0056c17": "逐境時如何。　師云。未是極則處。　云。如何是極則處。　師",
    "X68n1315_009:0056c18": "云。七棒對十三。　問。如何是奪人不奪境。　師云。峴山亭",
    "X68n1315_009:0056c19": "邊好用功。　云。如何是奪境不奪人。　師云。雪消流水湧。",
    "X68n1315_009:0056c20": "　云。如何是人境俱奪。　師云。霜結滿亭寒。　云。如何是人",
    "X68n1315_009:0056c21": "境俱不奪。　師云。放你一線道。　問。日往月來遷。不覺年",
    "X68n1315_009:0056c22": "衰老。還有不老者麼。　師云。有。　云。作麼生是不老者。　師",
    "X68n1315_009:0056c23": "云。虬龍筋力高聲呌。晚後精靈轉更多。　問。如何是學",
    "X68n1315_009:0056c24": "人深深處。　師云。烏龜水底深藏六。　云。未審其中事若",
    "X68n1315_009:0057a01": "何。　師云。路上行人莫與知。　問。如何是印空底句。　師云。",
    "X68n1315_009:0057a02": "舌拄上齶。　云。如何是印水底句。　師云。說話對聾人。　云。",
    "X68n1315_009:0057a03": "如何是印泥底句。　師云。頭上喫棒。口裏喃喃。　問。一句",
    "X68n1315_009:0057a04": "當機。請師說法。　師云。莫妄想。　云。不妄想後如何。　師云。",
    "X68n1315_009:0057a05": "仙人禮枯骨。餓鬼打死屍。　問。浩浩之中。如何辨主。　師",
    "X68n1315_009:0057a06": "云。襄江競渡船。　云。未曉之人如何領會。　師云。且領前",
    "X68n1315_009:0057a07": "話。　問。學人擬歸鄉。請師指路頭。　師云。借人扶上馬。　云。",
    "X68n1315_009:0057a08": "莫便是和尚為人處也無。　師云。葛嶺那邊看。　問。師子",
    "X68n1315_009:0057a09": "是獸中之王。為什麼却被六塵吞。　師云。須知六塵好",
    "X68n1315_009:0057a10": "手。僧禮拜。　師云。得便宜是落便宜。　問。不斷廉纖句。如",
    "X68n1315_009:0057a11": "何絕眹迹。　師云。絕迹即不好。　云。與麼去如何。　師云。瞎。",
    "X68n1315_009:0057a12": "僧禮拜。　問。只尺之間。為什麼不覩師顏。　師云。折角泥",
    "X68n1315_009:0057a13": "牛無欄圈。　云。與麼則依而行之。　師云。徧地閑田任意",
    "X68n1315_009:0057a14": "耕。　問。承教有言。當觀法王法。法王法如是。如何是法",
    "X68n1315_009:0057a15": "王法。　師云。如是。　云。畢竟如何。　師云。我知你與麼道。　問。",
    "X68n1315_009:0057a16": "王子未登九五時如何。　師云。六宮深處坐。　云。登朝後",
    "X68n1315_009:0057a17": "如何。　師云。當殿不稱尊。　問。世尊說法。天雨四花。和尚",
    "X68n1315_009:0057a18": "說法。有何祥瑞。　師云。莫椀鳴。　問。有問有答。俱落魔境。",
    "X68n1315_009:0057a19": "無問無答。如何辨道。　師云。舌拄上齶。　云。與麼則學人",
    "X68n1315_009:0057a20": "罪過。　師云。放你三十棒。　問。如何是先照後用。　師云。外",
    "X68n1315_009:0057a21": "頭月明屋裏黑。　云。如何是先用後照。　師云。屋裏月明",
    "X68n1315_009:0057a22": "外頭黑。　云。如何是照用同時。　師云。今日好寒。　云。如何",
    "X68n1315_009:0057a23": "是照用不同時。　師云。喫棒了呈欵。　問。如何是函葢乾",
    "X68n1315_009:0057a24": "坤句。　師云。好雪寒。　云。如何是截斷眾流句。　師云。好怕",
    "X68n1315_009:0057b01": "你。　云。如何是隨波逐浪句。　師云。今日立春。　問。馬大師",
    "X68n1315_009:0057b02": "一喝。百丈直得三日耳聾。如何。　師云。萌芽未出土。枯",
    "X68n1315_009:0057b03": "葉已遭風。　僧擬議。師便喝。僧云。喝即任喝。某甲不耳",
    "X68n1315_009:0057b04": "聾。　師云。罪不重科。　問。海宴河清。為什麼龍王不現。　師",
    "X68n1315_009:0057b05": "云。待有即現。　云。即今為什麼不現。　師云。疎田不貯水。",
    "X68n1315_009:0057b06": "龍王不柰何。　問。若人有福曾供養佛。未審佛曾供養",
    "X68n1315_009:0057b07": "什麼人來。　師云。明月照臨山谷裏。背岩陰樹不招風。",
    "X68n1315_009:0057b08": "　云。恁麼則早晨燒香。晚後禮拜。　師云。苦痛蒼天。伏惟",
    "X68n1315_009:0057b09": "尚嚮。　問。承古有言。只這如今誰動口。意旨如何。　師云。",
    "X68n1315_009:0057b10": "莫認驢鞍鞽作阿爺下頷。　問。伯牙遇子期時如何。　師",
    "X68n1315_009:0057b11": "云。夜靜更深彈一曲。　云。遇後如何。　師云。琴破絲斷一",
    "X68n1315_009:0057b12": "時休。　問。承教有言。如我按指。海印發光。汝暫舉心。塵",
    "X68n1315_009:0057b13": "勞先起。如何是海印發光。　師云。青霄無異路。　問。說通",
    "X68n1315_009:0057b14": "行不通時如何。　師云。莫以己妨人。　云。行通說通時如",
    "X68n1315_009:0057b15": "何。　師云。未信你在。　問。不施寸刃。便登九五時如何。　師",
    "X68n1315_009:0057b16": "云。南面事作麼生。　云。才施小刃。便獲大功也。　師云。大",
    "X68n1315_009:0057b17": "好不施寸刃。　問。如何是和尚不涉眾詞底句。　師云。我",
    "X68n1315_009:0057b18": "向你道。還信麼。　云。與麼則鐵卵生兒樹上飛。　師云。一",
    "X68n1315_009:0057b19": "任揑恠。",
    "X68n1315_009:0057b20": "上堂云。二年前葛藤。今日再舉。知有者已暢平生。不",
    "X68n1315_009:0057b21": "知有者對面千里。諸上座盡是知有者。二年前事作",
    "X68n1315_009:0057b22": "麼生道。良久。云。顏回不知何處去。却教夫子淚漣漣。",
    "X68n1315_009:0057b23": "上堂云。道安岩下。朝朝鐘皷聲喧。傘盖山前。日日烟",
    "X68n1315_009:0057b24": "霞覆地。猿啼嶺上。魚躍淵中。山高則九夏花開。谷深",
    "X68n1315_009:0057c01": "則三冬積雪。知有者暢怏於平生。不知有者空愛好",
    "X68n1315_009:0057c02": "山好水。諸上座盡是知有者。不喚作山。不喚作水。且",
    "X68n1315_009:0057c03": "道喚作什麼。開口即邈。擬議即差。",
    "X68n1315_009:0057c04": "上堂次。遇狂風起。乃曰。狂風忽起。拔樹鳴條。祖令正",
    "X68n1315_009:0057c05": "行。誰人當抵。善戰者不顧其首。善鬬者必獲其功。莫",
    "X68n1315_009:0057c06": "有善戰妙鬬者麼。出來。山僧為你證明。良久。云。陣雲",
    "X68n1315_009:0057c07": "橫海上。拔劒攪乾坤。",
    "X68n1315_009:0057c08": "上堂云。寶花王座獨有慈尊。旃檀林中別無異黨。狐",
    "X68n1315_009:0057c09": "非師子類。燈非日月明。知有者已暢平生。未知有者",
    "X68n1315_009:0057c10": "直須子細。",
    "X68n1315_009:0057c11": "上堂。舉仰山三生話次。僧問。古人且致。和尚即今第",
    "X68n1315_009:0057c12": "幾生中。　師云。快活。快活。　云。與麼則隨流認得無碍去",
    "X68n1315_009:0057c13": "也。　師云。縛繫不自在。",
    "X68n1315_009:0057c14": "上堂云。若據對答。如撒砂相似。若約提綱宗乘。舉唱",
    "X68n1315_009:0057c15": "佛法。無一人半人。雖然如是。被箇衲子出來請師舉",
    "X68n1315_009:0057c16": "唱佛法。向伊道什麼即得。若打他。即龍頭虵尾。且道",
    "X68n1315_009:0057c17": "向伊道什麼。良久。云。山僧與上座。兩家不著便。",
    "X68n1315_009:0057c18": "偈頌",
    "X68n1315_009:0057c19": "歲旦示眾",
    "X68n1315_009:0057c20": "一句為君宣。今朝是大年。桃符已入土。徧地撦金錢。",
    "X68n1315_009:0057c21": "俗情多失位。山僧獨欣然。直饒不恁麼。塚上別鉏田。",
    "X68n1315_009:0057c22": "冬日示眾",
    "X68n1315_009:0057c23": "一句為君說。諸法及時節。冬月是冬寒。夏熱是夏熱。",
    "X68n1315_009:0057c24": "甚處不周旋。何勞苦施設。施設不施設。言詞盡須決。",
    "X68n1315_009:0058a01": "更擬問如何。舶底用鑌鐵。",
    "X68n1315_009:0058a02": "僧請益溈山三生話。師以頌答",
    "X68n1315_009:0058a03": "昨夜三更得一夢。清凉河裏泥牛鬬。天明問取郭大",
    "X68n1315_009:0058a04": "翁。識得南莊李胡子。",
    "X68n1315_009:0058a05": "拄杖",
    "X68n1315_009:0058a06": "我有一條拄杖。亘日撗按膝上。大小節目分明。頭尾",
    "X68n1315_009:0058a07": "無非一樣。卓下大地豁開。竪起擎擡萬象。閙市若遇",
    "X68n1315_009:0058a08": "知音。回頭擗脊便棒。",
    "X68n1315_009:0058a09": "照用",
    "X68n1315_009:0058a10": "照時把斷乾坤路。驗破賢愚喪膽魂。饒君解佩蘇秦",
    "X68n1315_009:0058a11": "印。也須歸欵候天恩。",
    "X68n1315_009:0058a12": "用便生擒到命終。却令蘇息盡殘軀。歸欵已彰天下",
    "X68n1315_009:0058a13": "報。放汝殘年解也無。",
    "X68n1315_009:0058a14": "照用同時棒下玄。不容擬議騁愚賢。輪劒直衝龍虎",
    "X68n1315_009:0058a15": "陣。馬喪人亡血滿田。",
    "X68n1315_009:0058a16": "照用不同時。人人會者稀。秋空黃葉墜。春盡落花飛。",
    "X68n1315_009:0058a17": "總頌",
    "X68n1315_009:0058a18": "一喝分賓主。照用一時行。會得箇中意。日午打三更。",
    "X68n1315_009:0058a19": "三玄",
    "X68n1315_009:0058a20": "報你諸方道。三玄句不分。欲明親的旨。﨟月太陽春。",
    "X68n1315_009:0058a21": "三句",
    "X68n1315_009:0058a22": "第一句。點刻分明莫莽鹵。更擬進前問如何。西天移",
    "X68n1315_009:0058a23": "來安此土。第二句。妙用臨機無差互。開口動舌勿交",
    "X68n1315_009:0058a24": "涉。棒下分明須薦取。第三句。問答分明有言語。諸方",
    "X68n1315_009:0058b01": "盡有好商量。三歲孩兒皆怕苦。",
    "X68n1315_009:0058b03": "古尊宿語錄卷第九"
}