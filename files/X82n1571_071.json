{
    "X82n1571_071:0343c05": "五燈全書卷第七十一",
    "X82n1571_071:0343c07": "京都聖感禪寺住持(臣)僧　(超永)　編輯",
    "X82n1571_071:0343c08": "京都古華嚴寺住持(臣)僧　(超揆)　較閱　進",
    "X82n1571_071:0343c09": "呈",
    "X82n1571_071:0343c10": "　　臨濟宗",
    "X82n1571_071:0343c11": "　　　南嶽下三十五世隨錄",
    "X82n1571_071:0343c12": "處州連雲古淵成禪師福州長樂王氏子。兒時頭角",
    "X82n1571_071:0343c13": "岐嶷。目光激射。父歿早孤。母強為納室。弗受。二十有",
    "X82n1571_071:0343c14": "二。忽遘危疾初痊。易服宵遯。投辟支崖虗舟薙染。授",
    "X82n1571_071:0343c15": "以話頭。未有入處。聞黃檗琦門庭孤峻。因往依焉。發",
    "X82n1571_071:0343c16": "奮力參。晝夜精勤。幾二載。琦隨機勘驗。往來激揚。大",
    "X82n1571_071:0343c17": "有可觀。無何辭去。參金粟容。容試以黃龍三關。師應",
    "X82n1571_071:0343c18": "答如流。略無停滯。容已心識。為當家種草。先領維那",
    "X82n1571_071:0343c19": "次晉西堂。以授記莂。出住永嘉法通廣福天目昭。明",
    "X82n1571_071:0343c20": "末應括蒼連雲　上堂。西來祖意。迥約籌量。鳧頸自。",
    "X82n1571_071:0343c21": "短鶴頸自長。呷酸是醋。咬辣是薑。恁麼會得。好肉剜",
    "X82n1571_071:0343c22": "瘡。不恁麼會。太煞郎當。搏風金翅。挂角羚羊。更若逐",
    "X82n1571_071:0343c23": "前尋氣息。知君空討一場忙　上堂。問高高峰頂秀。",
    "X82n1571_071:0343c24": "步步踏雲梯。請師拈祖意。不負遠來機。祖意即不問。",
    "X82n1571_071:0344a01": "如何是賓中主。師曰。穩踏脚跟。如何是主中賓。師曰",
    "X82n1571_071:0344a02": "特地尋人。如何是賓中賓。師曰。瞎却眼睛。如何是主",
    "X82n1571_071:0344a03": "中主。師曰。截斷汝舌頭。曰賓主已蒙師指示。還有向",
    "X82n1571_071:0344a04": "上事也無。師曰。高著眼看。乃曰。摩竭正令。雪上加霜。",
    "X82n1571_071:0344a05": "少室機關。潑油救火。滯名著相。孤負生平。煉行灰心。",
    "X82n1571_071:0344a06": "徒勞辛苦。爭似顯諸仁。藏諸用。和其光。同其塵。隨流",
    "X82n1571_071:0344a07": "得妙。任運全真猿鹿作伴。泉石相親。知甚秦亡漢覇。",
    "X82n1571_071:0344a08": "李敗張成。儂家渾然。不管和雲高臥山林。所以道。供",
    "X82n1571_071:0344a09": "養百千諸佛。不如供養箇無心道人。如何是無心道",
    "X82n1571_071:0344a10": "人。夜來床薦煖。一覺到天明　立頭首執事。上堂。欲",
    "X82n1571_071:0344a11": "增叢林意氣。須是鐵心烈漢。放開作略通天。胸次杳",
    "X82n1571_071:0344a12": "無涯岸。臨深履薄休辭。虎穴魔宮勿憚。法令必也遵",
    "X82n1571_071:0344a13": "依。主賓固宜互換。大家出手同鳴。祖道特新顯煥。貴",
    "X82n1571_071:0344a14": "哉不易初心。自然始終一貫　誕日上堂。如來禪爛",
    "X82n1571_071:0344a15": "似鐵。祖師禪硬如綿。不解涅槃縛。不脫生死纏。古錦",
    "X82n1571_071:0344a16": "鋪花。徒勞腕力。因齋慶讚。急箭撩天。空張大口。飽喫",
    "X82n1571_071:0344a17": "高眠。那曉得今朝是父母已生。日未生前。問著當胸",
    "X82n1571_071:0344a18": "劈面拳。任從他和泥入草。披毛戴角。算還飯錢。雖然。",
    "X82n1571_071:0344a19": "未透纖毫無礙處。莫教孟浪學人言　上堂。舉心動",
    "X82n1571_071:0344a20": "念。即是生死妄根。息慮忘緣。又縛二乘覊鎖。設若修",
    "X82n1571_071:0344a21": "因煉行。爭奈途路勤劬。就令居一切時。不起妄念。于",
    "X82n1571_071:0344a22": "諸妄心。亦不息滅。住妄想境。不加了知。于無了知。不",
    "X82n1571_071:0344a23": "辯真實。猶墮尋常活計。直饒以大圓覺。為我伽藍。身",
    "X82n1571_071:0344a24": "心安居。平等性智。亦未稱本色衲僧。畢竟如何得相",
    "X82n1571_071:0344b01": "應去。卓拄杖曰。七尺單前。三條椽下。有眼如盲。有口",
    "X82n1571_071:0344b02": "如啞。火焰裏翻身。鍼鋒上走馬。頑鐵躍洪爐。精金烹",
    "X82n1571_071:0344b03": "大冶。一槌兩當。吒吒沙沙。七縱八橫。瀟瀟灑灑。動著",
    "X82n1571_071:0344b04": "便拳。問著便打。[祝/土]殺山前陳秀才。嚇倒東村王阿姐。",
    "X82n1571_071:0344b05": "良久曰。知音者寡　上堂。問達磨未來東土。如何是",
    "X82n1571_071:0344b06": "單傳直指。師曰。砂裏無油。曰即今覿面相呈。臨濟宗",
    "X82n1571_071:0344b07": "乘。乞師指示。師打曰。腦門迸裂。問法法無生即不問。",
    "X82n1571_071:0344b08": "獨行獨步是如何。師曰。頭上浩浩。曰十方無一物。當",
    "X82n1571_071:0344b09": "體絕行踪。師曰。脚下漫漫。乃曰。森羅萬象共談禪。莫",
    "X82n1571_071:0344b10": "怪虗空不為言。幾箇師僧皮有血。火星爆斷兩眉尖。",
    "X82n1571_071:0344b11": "是以。從觀音門入者。鐘鳴古殿。鵲噪檐前。候蟲切切。",
    "X82n1571_071:0344b12": "野鳥啾啾。助汝發機。從文殊門入者。千波競涌。萬派",
    "X82n1571_071:0344b13": "爭朝。墻壁瓦礫。放大光明。助汝發機。既皆發機。則一",
    "X82n1571_071:0344b14": "切聲是佛聲。一切色是佛色。無一物不為神通妙用。",
    "X82n1571_071:0344b15": "無一竅不是向上全提。于此悟去。已被三大士將黑",
    "X82n1571_071:0344b16": "豆換却眼睛。將口唾唾破面門。更欲回頭轉腦。遲遲",
    "X82n1571_071:0344b17": "疑疑。有甚共語處。然則機未發時。法住法位。又作麼",
    "X82n1571_071:0344b18": "生商量。不得一聲親[囗@力]地。漫將鶴唳當鶯啼　上堂。",
    "X82n1571_071:0344b19": "佛歡喜日。空諸熱惱。僧自恣時。放曠逍遙。南閻浮提",
    "X82n1571_071:0344b20": "說禪。北鬱單越悟道。西瞿耶尼行脚。東弗于逮罷參。",
    "X82n1571_071:0344b21": "草木叢林。作獅子吼。獼猴白牯。佩古菱花。白銀世界",
    "X82n1571_071:0344b22": "金色身。情與無情共一真　因執謗小參。問昔日梁",
    "X82n1571_071:0344b23": "武帝請傅大士陞座講經。士揮尺一下。意旨如何。師",
    "X82n1571_071:0344b24": "曰。錯下註脚。曰誌公云。大士講經竟。又作麼生。師曰。",
    "X82n1571_071:0344c01": "臂膊不向外屈。曰祇如今時義學之流。還透得此關",
    "X82n1571_071:0344c02": "棙也無。師曰。未夢見在。曰千峰勢到嶽邊止。萬派聲",
    "X82n1571_071:0344c03": "歸海上消。師曰。却被汝道著。乃曰。至理極圓。執之則",
    "X82n1571_071:0344c04": "偏。至道無方。局之有所。正眼不明。猶握管以窺天。安",
    "X82n1571_071:0344c05": "識太虗之寥廓。正見不廣。如誇河而多水。焉知向上",
    "X82n1571_071:0344c06": "之汪洋。鞫其指歸。病在熟處難忘。既然不離窠臼。何",
    "X82n1571_071:0344c07": "由迥出葢纏。若是據令而行。黃面瞿曇無處插嘴。何",
    "X82n1571_071:0344c08": "況鑽頭入知見網。覊足于藤樁者。能彷彿其庶幾哉。",
    "X82n1571_071:0344c09": "所以道。嗟末法惡時世。眾生福薄難調治。聞說如來",
    "X82n1571_071:0344c10": "頓教門。恨不滅除令瓦碎也。寧不天下太平。安家樂",
    "X82n1571_071:0344c11": "業。其或未然。山僧不避謗嫌。直截單提。普請諸人。同",
    "X82n1571_071:0344c12": "入平等無礙法界。以拄杖指曰。千峰勢到嶽邊止。萬",
    "X82n1571_071:0344c13": "派聲歸海上消　師最後所住連雲。勝甲山海居。千",
    "X82n1571_071:0344c14": "峰萬壑之間。已半為有力者折劵矣。當道高師之名。",
    "X82n1571_071:0344c15": "請師住持。即共圖興復。師辭之者再。彼中強之者亦",
    "X82n1571_071:0344c16": "再。師撫然曰。此定數也。遂諾之。舉向之占籍民間。釐",
    "X82n1571_071:0344c17": "而正之。悉還常住。而荒烟冷風。頹垣破壁。鬱成寶坊。",
    "X82n1571_071:0344c18": "食者恒數千指。揭竿之徒。歘然四合。其中一二不逞。",
    "X82n1571_071:0344c19": "先有積憾于師者。耽耽睨之。或曰。寇且至。盍去諸。師",
    "X82n1571_071:0344c20": "曰。生死等也。君死社稷。大夫死封疆。士死餒。衲僧死",
    "X82n1571_071:0344c21": "伽藍。庸可逃乎。杜門以待。侍者或行或止。師悉聽焉。",
    "X82n1571_071:0344c22": "一晚挺刃突入。圍師數帀。師笑曰。吾竢汝久矣。一任",
    "X82n1571_071:0344c23": "將老僧頭去。遂遇害。實順治乙未之十有二月十三",
    "X82n1571_071:0344c24": "日也。眾既散。弟子收全身。依法茶毗。奉靈骨。塔于東",
    "X82n1571_071:0345a01": "甌之雲峰寺南(費隱容嗣)。",
    "X82n1571_071:0345a02": "杭州慧雲本充盛禪師閩之吳氏子。初遊庠。有文譽。",
    "X82n1571_071:0345a03": "年二十八剃落。首謁金粟容。禮拜次。容問。如何是汝",
    "X82n1571_071:0345a04": "主人公。師豎拳。容曰。喚這箇作甚麼。師曰。和尚定當",
    "X82n1571_071:0345a05": "看。容與一棒。師一喝。容又棒。師擬議。容連棒打出。師",
    "X82n1571_071:0345a06": "遂豁然　上堂。僧出擬問。師曰。不動舌頭。道將一句",
    "X82n1571_071:0345a07": "來。僧喝。師曰。猶涉唇吻在。僧曰。要第二杓惡水潑那。",
    "X82n1571_071:0345a08": "師便喝。乃曰。佛道別無奇奧。只要見到行到。見到。必",
    "X82n1571_071:0345a09": "能顯大機。行到。自能展大用。大機貴直捷。大用貴迅",
    "X82n1571_071:0345a10": "發。故于一毫端。現寶王剎。坐微塵裏。轉大法輪。且道。",
    "X82n1571_071:0345a11": "因甚麼得到恁麼地。不見道。懸崖撒手。自肯承當。絕",
    "X82n1571_071:0345a12": "後再甦。欺君不得。眾中莫有不受欺者麼。一僧喝。師",
    "X82n1571_071:0345a13": "曰。舉頭天外看。誰是我般人　僧參。師問。那裏來。曰",
    "X82n1571_071:0345a14": "衢州來。師豎拳曰。衢州還有這箇麼。曰有。師曰。在甚",
    "X82n1571_071:0345a15": "麼處。僧禮拜。師曰。失却了也　康熙辛亥。將示寂。預",
    "X82n1571_071:0345a16": "辭道舊。告眾刻期。坐逝。後七年。門人奉龕。建塔[病丙+石]蟠",
    "X82n1571_071:0345a17": "山。龕忽自裂。見全身儼然。髮爪俱長。眾請爪髮衣履",
    "X82n1571_071:0345a18": "入塔。供全身于本山。如曹溪式。師所著。有古鑑錄。禪",
    "X82n1571_071:0345a19": "林寶訓註。同語錄若干卷。行世(費隱容嗣)。",
    "X82n1571_071:0345a20": "樗菴柴立己禪師參金粟容。容問。路逢達道人。不將",
    "X82n1571_071:0345a21": "語默對。將甚麼對。師豎起一指。容曰。看破你了。師一",
    "X82n1571_071:0345a22": "喝。容便打。師豁然領旨(費隱容嗣)。",
    "X82n1571_071:0345a23": "空巖坦禪師慈水方氏子。參福嚴容。問作麼生是破",
    "X82n1571_071:0345a24": "砂盆。容曰。吞却乾坤。師即呈頌曰。七突八穴陳年貨。",
    "X82n1571_071:0345b01": "日炙風吹直到今。遭箇乞兒輕擲後。賺人描寫亂紛",
    "X82n1571_071:0345b02": "紛(費隱容嗣)。",
    "X82n1571_071:0345b03": "西徑山蒼霞桴禪師除夜問福嚴容。除夕事作麼生。",
    "X82n1571_071:0345b04": "容便踢倒菓桌。歸方丈。師隨後問。和尚打破碗。甚麼",
    "X82n1571_071:0345b05": "人賠。容便打。師曰。為甚麼打某甲。容曰。豈不見道。邏",
    "X82n1571_071:0345b06": "賊者受罪。師一喝便出(費隱容嗣)。",
    "X82n1571_071:0345b07": "靈峰斷眉敏禪師參福嚴容。容問。如何是大機。師豎",
    "X82n1571_071:0345b08": "一拳。曰如何是大用。師便喝。曰向上還有事也無。師",
    "X82n1571_071:0345b09": "轉身曰。拍拍是令。容曰。放汝三十棒。師一喝便出(費隱",
    "X82n1571_071:0345b10": "容嗣)。",
    "X82n1571_071:0345b11": "常州澄江課虗真禪師郡之徐氏子。年十七薙落。圓",
    "X82n1571_071:0345b12": "具。遍遊講肆。善性相二宗。未幾棄去。首參金粟乘。令",
    "X82n1571_071:0345b13": "看父母未生前話。有省。後因誦心經。至無智亦無得。",
    "X82n1571_071:0345b14": "忽然觸發。有所疑滯。一時洞徹。上天童謁悟祖。一見",
    "X82n1571_071:0345b15": "便鼓掌三下。悟不顧。師便喝。悟曰。三四喝後作麼生。",
    "X82n1571_071:0345b16": "師轉身便出。又呈頌。悟接得便擲地。師拾起便出。悟",
    "X82n1571_071:0345b17": "喚回覧畢。問曰。靈雲道。自從一見桃花後。直至如今",
    "X82n1571_071:0345b18": "更不疑。不疑箇甚麼。師展兩手。悟曰。只道得一半。師",
    "X82n1571_071:0345b19": "曰。留那一半與和尚道。居數月。復還金粟。適乘示寂。",
    "X82n1571_071:0345b20": "黃檗容繼席。師入方丈禮拜。容問。如何是壁立萬仞。",
    "X82n1571_071:0345b21": "師一手指天。一手指地。容曰。點即不到。師轉身曰。某",
    "X82n1571_071:0345b22": "甲在這裏。容便打出　一日師問。垂鈎下釣事如何。",
    "X82n1571_071:0345b23": "容以拄杖作釣勢曰。急著眼。師曰。驚羣須是英靈漢。",
    "X82n1571_071:0345b24": "敵勝還他獅子兒。容曰。誰是其人。師便喝。容曰。少賣",
    "X82n1571_071:0345c01": "弄。師又喝。容便打。自此始定師承。遂付衣拂　退隱",
    "X82n1571_071:0345c02": "于澄江村落。日與居士黃介子論道。淡寂自甘。於順",
    "X82n1571_071:0345c03": "治乙酉秋。作辭世偈曰。二十餘年不浪遊。今朝拄杖",
    "X82n1571_071:0345c04": "徹風流。他人不許通消息。贈與檀那作話頭。一日謂",
    "X82n1571_071:0345c05": "侍者曰。我意不欲語。汝等可退。閉室臥三日。而逝。門",
    "X82n1571_071:0345c06": "人巨渤恒。奉靈骨。塔于武康之中峰(費隱容嗣)。",
    "X82n1571_071:0345c07": "松江龍華韜明宗禪師鹽官董氏子。髫年即茹素好",
    "X82n1571_071:0345c08": "佛。屢請薙染。母多難之。年十五。病幾移第。恍惚見菩",
    "X82n1571_071:0345c09": "薩勝相。頓覺輕安。由是初心益熾。母知志不可易。遂",
    "X82n1571_071:0345c10": "許之。乍離枕席。即趨秦谿梵潮脫白焉。一日發憤。往",
    "X82n1571_071:0345c11": "見悟祖。數遭痛棒。後茶盃失手。全身脫落。始實得地。",
    "X82n1571_071:0345c12": "再參金粟容。遂為入室真子。付以衣拂。是年即膺疁",
    "X82n1571_071:0345c13": "城羅漢。繼而雲間緇素。扳主滬上龍華古剎。未幾而",
    "X82n1571_071:0345c14": "蜂房大廈。鬱鬱金碧可觀。十餘年間。雲歸水就。象集",
    "X82n1571_071:0345c15": "龍奔。可謂有功斯土。而徽聲亦大播矣　上堂。八角",
    "X82n1571_071:0345c16": "磨盤空裏走。三脚驢子弄蹄行。井底蝦蟇吞却月。虗",
    "X82n1571_071:0345c17": "空背上白毛生。會得底。如龍得水。似虎靠山。不會底。",
    "X82n1571_071:0345c18": "口說如啞。眼見如盲。會與不會。總不與麼時如何。驀",
    "X82n1571_071:0345c19": "拈拄杖曰。一條楖栗硬似鐵。吞却三千及大千。復舉",
    "X82n1571_071:0345c20": "龐居士問馬大師曰。不昧本來人。請師高著眼。馬大",
    "X82n1571_071:0345c21": "師直上覰。士曰。一種沒絃琴。惟師彈得妙。馬大師直",
    "X82n1571_071:0345c22": "下覰。士乃禮拜。大師便歸方丈。士隨後曰。適纔弄巧",
    "X82n1571_071:0345c23": "成拙。師曰。一人撩天說價。一人就地還錢。惜乎。千古",
    "X82n1571_071:0345c24": "之下。無人證明。今日山僧要與他定當分明。以拄杖",
    "X82n1571_071:0346a01": "架肩曰。黃金自有黃金價。終不和砂賣與人　上堂。",
    "X82n1571_071:0346a02": "風和浪暖泛扁舟。到處溪邊下一鈎。可奈錦鱗渾不",
    "X82n1571_071:0346a03": "餌。釣絲空向逆波流。以拄杖作釣勢曰。者裏還有鯨",
    "X82n1571_071:0346a04": "鰲麼。一僧以坐具一拂。師曰。垂竿江上釣獰龍。草裏",
    "X82n1571_071:0346a05": "蝦蟇亂出頭。僧無語。師曰。赤尾不知何處去。一簑風",
    "X82n1571_071:0346a06": "雨又歸舟　上堂。葉落樹梢露。雲開天面青。祖師關",
    "X82n1571_071:0346a07": "棙子。歷歷甚分明。昨夜黃浦風浪大。飄流一直到疁",
    "X82n1571_071:0346a08": "城。不知誰是知音者。獨立溪頭努目瞋。龍華要將一",
    "X82n1571_071:0346a09": "條斷貫索。驀鼻穿來。朝打三千。暮打八百。但恐盡法",
    "X82n1571_071:0346a10": "無民。復舉文殊大士。起佛見法見。被世尊威神攝向",
    "X82n1571_071:0346a11": "鐵圍山間。盡大地要覓一箇相救底也難得。今日山",
    "X82n1571_071:0346a12": "僧恁麼告報。亦當墮拔舌犁畊。眾中還有相救者麼。",
    "X82n1571_071:0346a13": "如無。只得自作自受去也。拽拄杖下座　小參。無影",
    "X82n1571_071:0346a14": "樹頭春。不萌枝上月。指顧甚分明。頭頭輕漏洩。輕漏",
    "X82n1571_071:0346a15": "洩。鷓鴣啼處聲聲徹。會得無非不二門。韶華滿眼無",
    "X82n1571_071:0346a16": "交涉。大眾。韶華滿眼即不無。且道。衲僧分上。錦上鋪",
    "X82n1571_071:0346a17": "花一句。作麼生道。子規啼出千山血。四野春光爛熳",
    "X82n1571_071:0346a18": "紅　示眾。離心意識參。絕聖凡路學。有漏笊籬。無漏",
    "X82n1571_071:0346a19": "木杓。極是現成。何須摸索。若摸索。龜背上拔毛。馬頭",
    "X82n1571_071:0346a20": "上截角。不摸索。未免胡猜亂度。且道。畢竟作麼生。良",
    "X82n1571_071:0346a21": "久。卓拄杖一下曰。蒼天蒼天。秘魔空舞叉。普化徒搖",
    "X82n1571_071:0346a22": "鐸　一夜有僧。在黑暗中立。師把住曰。你在者裏作",
    "X82n1571_071:0346a23": "賊麼。僧便喝。師曰。和賍捉敗。僧欲走。師便與一掌",
    "X82n1571_071:0346a24": "　師一夜同眾坐。忽聞老鼠作聲。師曰。毗盧佛出現也。",
    "X82n1571_071:0346b01": "一僧震威一喝。師曰果然。僧無語。師曰。元來承當不",
    "X82n1571_071:0346b02": "起　問如何是超佛越祖句。師曰。雨落堦前濕。曰恁",
    "X82n1571_071:0346b03": "麼則隨他去也。師曰果然　問為甚麼要死不肯死。",
    "X82n1571_071:0346b04": "師展兩手曰。關我甚麼事。曰如何死中得活。師曰。待",
    "X82n1571_071:0346b05": "汝活來。向汝道。僧無語。師曰。死了也。僧一喝。師曰。也",
    "X82n1571_071:0346b06": "是棺材裏瞠眼　士問。天上月圓。人間月半。和尚家",
    "X82n1571_071:0346b07": "風。請師判斷。師曰。山僧從來不曾眼花　後遵容遺",
    "X82n1571_071:0346b08": "命。繼席福嚴。三年無改。以盡未了公案。足慰常寂靈",
    "X82n1571_071:0346b09": "光。預知報齡將盡。旋返龍華辭眾。趺坐而逝。康熙丙",
    "X82n1571_071:0346b10": "午正月二十四日也。世壽五十六。僧臘四十一。窆靈",
    "X82n1571_071:0346b11": "骨于本寺之西北隅。太史史大成。撰塔誌銘(費隱容嗣)。",
    "X82n1571_071:0346b12": "旴江資聖天水廣禪師在金粟為第一座。一夕容對",
    "X82n1571_071:0346b13": "眾曰。今晚風頭稍硬。各請歸堂去。維那劒眉便打。容",
    "X82n1571_071:0346b14": "曰。隨風逐浪。眉喝。容曰。早已行也。復曰。若去則隨波",
    "X82n1571_071:0346b15": "逐浪。不去則立地死漢。師出眾曰。惜取眉毛。容頷之",
    "X82n1571_071:0346b16": "(費隱容嗣)。",
    "X82n1571_071:0346b17": "湖州資福靈機觀禪師閩之龍溪周氏子。幼不茹葷。",
    "X82n1571_071:0346b18": "及丱。偶觸無常境界。悲悵日增。發憤禮九雲慧曇芟",
    "X82n1571_071:0346b19": "染。曇見師志不羣。即束裝偕師出嶺。途次。染恙趨寂。",
    "X82n1571_071:0346b20": "師抆淚津送。首參悟祖于天童。連遭痛棒。參究益切。",
    "X82n1571_071:0346b21": "次謁金粟容。挂單禪堂。徹夜不眠。恒立苦參。一夕雷",
    "X82n1571_071:0346b22": "雨驟作。電光閃爍。不覺話頭脫落。歡喜踴躍。歸堂便",
    "X82n1571_071:0346b23": "臥。時鄰單問。兄徹耶。何放逸若此。師曰。待我睡一睡。",
    "X82n1571_071:0346b24": "向汝道。一眾驚悚。師乃趨入方丈。容徵詰無疑。又呈",
    "X82n1571_071:0346c01": "百丈再參頌。容閱畢復問。頌也任汝頌。且道。三日耳",
    "X82n1571_071:0346c02": "聾意旨如何。師擬答。被容振威一喝。師是時白汗迸",
    "X82n1571_071:0346c03": "流。會得全機大用。容問世尊拈花。師驀豎拳。容曰。不",
    "X82n1571_071:0346c04": "得喚作拳頭。又作麼生。師便與一拳。容亦打曰。且道。",
    "X82n1571_071:0346c05": "是賞是罰。師曰。少賣弄。容頷之。遂受記莂。未幾。應湖",
    "X82n1571_071:0346c06": "州楊墳資福之請。初住。闢草開荒。刈茅縛屋。豺虎為",
    "X82n1571_071:0346c07": "鄰。師怡然處之。師律身最嚴。一果一菜。不私于眾。故",
    "X82n1571_071:0346c08": "學徒亦不辭勞苦。戮力經營。成大叢席。單提向上。勘",
    "X82n1571_071:0346c09": "驗方來。四方宿衲。嚮風而至。惟恐居後。圍繞者嘗不",
    "X82n1571_071:0346c10": "下萬餘指　上堂。祖師西來。初無奇特。一念回機。便",
    "X82n1571_071:0346c11": "同本得。只是不合賺神光斷了一臂。失却自家履一",
    "X82n1571_071:0346c12": "隻。者一隻那一隻。東土與西天。無處可尋覓。阿呵呵。",
    "X82n1571_071:0346c13": "若是明眼衲僧。終不受渠惑　上堂。未過楊墳渡。撒",
    "X82n1571_071:0346c14": "手便回。決無今日事。既過來結住布袋口。縱有韜略。",
    "X82n1571_071:0346c15": "卒無用處。且如何是今日事。諸人還知麼。若也知得。",
    "X82n1571_071:0346c16": "畫地為牢。終非究竟。無繩自縛。豈甘便休。直須活潑",
    "X82n1571_071:0346c17": "潑。如俊鶻沖霄。赤灑灑。似錦鱗破浪。苟或未然。勸諸",
    "X82n1571_071:0346c18": "人。莫廉纖。安排不是佛。扭揑亦非禪。千杯不醉風流",
    "X82n1571_071:0346c19": "子。吸盡西江不費錢　退院上堂。驀豎拄杖曰。盡大",
    "X82n1571_071:0346c20": "地是先師面目。全憑者箇。為流通徧剎塵。是山僧行",
    "X82n1571_071:0346c21": "履。了無住著可追攀。雖然。要見山僧行履。須識先師",
    "X82n1571_071:0346c22": "面目。既識先師面目。且道。山僧行履。即今又在甚處。",
    "X82n1571_071:0346c23": "多謝勸農橋上雨。殷勤送我出松關。拽拄杖便行",
    "X82n1571_071:0346c24": "　早參。立雪齊腰。斷臂安心。猶是向外馳求。將心與汝",
    "X82n1571_071:0347a01": "安。覓心不可得。也只救得一半。且道。者一半又作麼",
    "X82n1571_071:0347a02": "生。不辭向汝說。祇恐罵阿爺　早參。父母未生前。有",
    "X82n1571_071:0347a03": "則舊公案。佛祖雖提挈。未曾有決斷。資福老婆心。為",
    "X82n1571_071:0347a04": "汝重新判。且作麼生判。以拄杖旋風打散　康熙辛",
    "X82n1571_071:0347a05": "亥秋。復主福嚴三稔。示寂于辛酉九月廿九日。世壽",
    "X82n1571_071:0347a06": "六十有六。僧臘四十有九。遺命塔全身于本寺龍山",
    "X82n1571_071:0347a07": "之陽。語錄二卷。行世。",
    "X82n1571_071:0347a08": "皋亭直指靈嶽古禪師參金粟容。充侍司。一日。容驀",
    "X82n1571_071:0347a09": "伸手問曰。我手何似佛手。師曰。少賣弄。容又伸脚曰。",
    "X82n1571_071:0347a10": "我脚何似驢脚。師曰。轉見不堪。容曰。人人有箇生緣。",
    "X82n1571_071:0347a11": "你生緣在甚麼處。師曰。覿面不識。容曰。離了三關。又",
    "X82n1571_071:0347a12": "作麼生。師便喝。容曰。好與三十棒。師曰。和尚也不得",
    "X82n1571_071:0347a13": "無過。容休去　師一夕向容。口占曰。喫莖無根菜。參",
    "X82n1571_071:0347a14": "箇沒味禪。日裏三餐飯。夜間一覺眠。容曰。閻羅王。與",
    "X82n1571_071:0347a15": "你索飯錢。又作麼生。師曰。不是拳頭。便是巴掌。容曰。",
    "X82n1571_071:0347a16": "過在甚麼處。師曰。不合惱亂人家男女。容頷之(費隱容嗣)。",
    "X82n1571_071:0347a17": "琪園正法弘禪師居金粟西堂時。因言出行好。容曰。",
    "X82n1571_071:0347a18": "古人道。日日是好日。汝又作麼生。師乃彈指。容曰。作",
    "X82n1571_071:0347a19": "恁麼解會。師曰。和尚勞頓。容曰。鼻孔大頭垂　容一",
    "X82n1571_071:0347a20": "日謂師曰。當時幻祖道。欲要賭猜枚。大家出隻手。且",
    "X82n1571_071:0347a21": "道。猜的是甚麼枚。師驀豎一拳。容曰。不是不是。何不",
    "X82n1571_071:0347a22": "問我。師便問。容亦豎起拳。師曰。却是却是。容曰。妄安",
    "X82n1571_071:0347a23": "註脚　師示寂後。晦之宗白容。梓其琪園隨錄。行世",
    "X82n1571_071:0347a24": "(費隱容嗣)。",
    "X82n1571_071:0347b01": "松江超果離言法禪師常熱龔氏子。世居海濵。年十",
    "X82n1571_071:0347b02": "五。值海潮飄沒。師發心出家。參天童悟。便問。不是風",
    "X82n1571_071:0347b03": "幡動。如何是心動。悟搖扇曰。是恁麼動。師便禮拜",
    "X82n1571_071:0347b04": "　師作務次。悟拈石作擲勢。師劈胸作受勢。悟微笑休",
    "X82n1571_071:0347b05": "去。師因病作死工夫。乃封門打七。至第五日。聞扣門",
    "X82n1571_071:0347b06": "聲。忽如黑夜日出。白晝一般。歡喜無量。說偈自肯曰。",
    "X82n1571_071:0347b07": "久戰沙場不決功。今朝喜得定江東。始信佛祖不傳",
    "X82n1571_071:0347b08": "妙。伸手原在縮手中　會悟示寂。參金粟容。容問。臨",
    "X82n1571_071:0347b09": "濟道。誰知我正法眼藏。向瞎驢邊滅却。還滅不滅。師",
    "X82n1571_071:0347b10": "曰。請和尚道。容曰滅滅。師曰。料掉沒交涉。容頷之",
    "X82n1571_071:0347b11": "　上堂。舉南泉曰。我十八上便解作活計。趙州曰。我十",
    "X82n1571_071:0347b12": "八上。便解破家散宅。師曰。誇經賣紀。則不無二尊宿。",
    "X82n1571_071:0347b13": "若要樹立吾宗。更須悟始得。超果這裏。也無家得破。",
    "X82n1571_071:0347b14": "也無活計可作。日間麤蔬澹飯。夜來曲肱高枕。只看",
    "X82n1571_071:0347b15": "花開花落。那管歲去年遷。且道。還有佛法道理也無。",
    "X82n1571_071:0347b16": "豎拂子曰。但得不亡羊。何須泣岐路　康熙癸卯二",
    "X82n1571_071:0347b17": "月。師示疾。至二十四日。索筆書偈曰。形名寄世不堅",
    "X82n1571_071:0347b18": "剛。住既如然去亦當。地水火風今變動。且便撒手附",
    "X82n1571_071:0347b19": "歸航。又書封龕語。及舉火偈畢。就枕而逝。火浴。五色",
    "X82n1571_071:0347b20": "祥光。頂骨齒牙不壞。舍利燦爛如珠。緇素爭取供養。",
    "X82n1571_071:0347b21": "語錄三十卷。行世。建塔于郡之護生菴(費隱容嗣)。",
    "X82n1571_071:0347b22": "海寧覺王寺千峰立禪師參金粟容。命居第二座。容",
    "X82n1571_071:0347b23": "垂問曰。還有爐邊添炭者麼。出來相見。師問。昔日師",
    "X82n1571_071:0347b24": "翁道。大地分明一箇爐。看來渾是火柴頭。老僧信手",
    "X82n1571_071:0347c01": "輕挑撥。便解翻身動地流。動地流且置。只如大地是",
    "X82n1571_071:0347c02": "箇爐。和尚向甚處迴避。容曰。闍黎性命也不顧。師曰。",
    "X82n1571_071:0347c03": "者老漢話墮也。容曰。親言出親口。師便喝。容休去",
    "X82n1571_071:0347c04": "　容問。廬陵米作麼價。意旨如何。師曰。塞斷天下人咽",
    "X82n1571_071:0347c05": "喉。容曰。為甚對我答話。師便喝。容曰。爭奈公案何。師",
    "X82n1571_071:0347c06": "曰。話頭也不識。容亦喝。師曰。遲了八刻(費隱容嗣)。",
    "X82n1571_071:0347c07": "育王太白雪禪師上堂。喝一喝曰。是法非思量分別",
    "X82n1571_071:0347c08": "之所到。進則撞頭搕額。此義非見聞覺知之所造。退",
    "X82n1571_071:0347c09": "則墮塹落阬。進退但見尋常日用。自然虗曠。眾中若",
    "X82n1571_071:0347c10": "有藏日月于胸中者出來。向這裏[跳兆+孛]跳看。如無。大家",
    "X82n1571_071:0347c11": "收拾兩莖眉　上堂。事有萬殊。滿座清風。法無異說。",
    "X82n1571_071:0347c12": "澄明野色。零零星星。斷斷續續。樹上黃驪啼。得純清",
    "X82n1571_071:0347c13": "絕點。流注真常。理窮三際。積嶽堆山。休擬議。絕承當。",
    "X82n1571_071:0347c14": "無朕兆。莫商量。鼎內波濤。空中霹靂。果是誰家烟火",
    "X82n1571_071:0347c15": "茶飯。喝一喝曰。情塵未脫。有眼如盲　上堂。盡大地",
    "X82n1571_071:0347c16": "撮來。如粟米粒大。因甚二時沿門。拾他涕吐。直饒一",
    "X82n1571_071:0347c17": "法不見在門外。要會德山臨濟二老。棒如雨點。喝似",
    "X82n1571_071:0347c18": "雷鳴。未有日于在　上堂。古人道。宰官居士。入山參",
    "X82n1571_071:0347c19": "次。說三四句淡話。以表外護。今方廣有三件事。一者。",
    "X82n1571_071:0347c20": "元宵未盡。擊鼓槌鑼。火炮噴天。觸起無耳大蟲。連聲",
    "X82n1571_071:0347c21": "哮吼。山搖地振。二者。檀越倒騎驢馬。袖舞春風。雲霧",
    "X82n1571_071:0347c22": "豁開。露出乾坤。未形面目。三者。方廣柴強米貴。目視",
    "X82n1571_071:0347c23": "霄漢。天台行棒。觸著五臺。知恩報恩。山高嶮峻。進一",
    "X82n1571_071:0347c24": "重又一重。水密周流轉。一回復一回。昨夜石梁橋。化",
    "X82n1571_071:0348a01": "成龍去。頭角威獰。眼睛突出。鱗甲煥然。牙爪分明。且",
    "X82n1571_071:0348a02": "道。珠在甚麼處。一朝雷電起。看取令行時　上堂。乾",
    "X82n1571_071:0348a03": "三連。萬物得此長養。坤六斷。日月賴此光生。且道。未",
    "X82n1571_071:0348a04": "畫之先。鼻孔眼睛。在甚麼處。西天梵語。東土唐言",
    "X82n1571_071:0348a05": "　上堂。談妙談元。水中捉月。行棒行喝。枉用工夫。不消",
    "X82n1571_071:0348a06": "彈指。樓閣門開。不勞動步。百城俱到。奮迅臨時應用。",
    "X82n1571_071:0348a07": "馳驟不失其宜。摑倒須彌。可知宇宙之寬廣。踏飜大",
    "X82n1571_071:0348a08": "海。乃見滄溟之淺深。百花叢裏。一片虗凝。酒肆婬坊。",
    "X82n1571_071:0348a09": "咸歸實際。通身是眼。覿面當機。殺活同行。如何湊泊。",
    "X82n1571_071:0348a10": "直得聲號萬籟。威振八方。將謂是恁麼人境界。臥龍",
    "X82n1571_071:0348a11": "起舞。丹鳳翱翔　上堂。腐是豆做。飯是米煑。身上穿",
    "X82n1571_071:0348a12": "衣方免寒。口中說食終不飽。今古甞聞。何故要他開",
    "X82n1571_071:0348a13": "心見膽。猶如掘地覓天。青梅如彈指。新月似銀鈎(費隱",
    "X82n1571_071:0348a14": "容嗣)。",
    "X82n1571_071:0348a15": "石角讓菴潛禪師上堂。老來任運度衰年。儘日憨憨",
    "X82n1571_071:0348a16": "祇放眠。却被無端相催促。袈裟撩亂搭人前。隨身七",
    "X82n1571_071:0348a17": "件閒家具。說甚君臣位正偏。一字關頭輕拶破。等閒",
    "X82n1571_071:0348a18": "揑碎相中圓。以拄杖卓一卓曰。誰家竈裏火無烟",
    "X82n1571_071:0348a19": "　上堂。不挂上行衣。便登獅子座。風雨急連朝。人人寒",
    "X82n1571_071:0348a20": "徹骨。縱然有佛法。忍凍說不出。你諸人。各有一雙眼",
    "X82n1571_071:0348a21": "睛。烏律律在者裏。東覰西覰作甚麼。以拄杖不時打",
    "X82n1571_071:0348a22": "散　上堂。十五以前休重舉。十五以後謾摶量。正當",
    "X82n1571_071:0348a23": "十五月團圝。以拄杖挑來與眾看。一道神光冰逼面。",
    "X82n1571_071:0348a24": "誰人頓覺腦門寒　小參。問話底出來。僧出禮拜。師",
    "X82n1571_071:0348b01": "驀頭一棒曰。一釣便上。僧擬開口。師直棒打出。乃曰。",
    "X82n1571_071:0348b02": "奮獅子之全威。展金鵬之巨翅。奪肉于猛虎口中。揩",
    "X82n1571_071:0348b03": "癢向毒蛇頭上。要津獨據。截斷眾流。直饒千聖出頭",
    "X82n1571_071:0348b04": "來。也須倒退三千里。其餘自是出頭不得。且道。他憑",
    "X82n1571_071:0348b05": "箇甚麼道理。有者般峻絕。者般奇特。還委悉麼。莫怪",
    "X82n1571_071:0348b06": "從前多意氣。他家曾謁聖明君　謝頭首執事。上堂。",
    "X82n1571_071:0348b07": "三尺匣中尋俠客。七絃指下覓知音。知音遇則宮商",
    "X82n1571_071:0348b08": "叶干宇宙。三尺酬則利可斷乎黃金。然而佛法無多",
    "X82n1571_071:0348b09": "子。久長在得人(費隱容嗣)。",
    "X82n1571_071:0348b10": "清凉劒門謙禪師上堂。性天皎潔月輪孤。廓落乾坤",
    "X82n1571_071:0348b11": "意自舒。應用多方曾不昧。臨機獨得了無拘。福德種。",
    "X82n1571_071:0348b12": "智慧株。芳名高載翠微書。更須悟取當風句。火裏芙",
    "X82n1571_071:0348b13": "蕖映碧虗。豎拂子曰。見麼　上堂。芻狗雲中吠。秤錘",
    "X82n1571_071:0348b14": "水上浮。波斯臨古渡。失却夜明珠。急得前村王八伯。",
    "X82n1571_071:0348b15": "奔南走北暗嗟吁。謾嗟吁。趙州東壁角。仍自挂葫蘆。",
    "X82n1571_071:0348b16": "擬心湊泊。特地乖疎。雪消孤嶂迥。風生萬木呼。好丈",
    "X82n1571_071:0348b17": "夫會也無。時節因緣佛性義。大都須是識情枯。卓拄",
    "X82n1571_071:0348b18": "杖　臘八上堂。六年凍餓。瘦骨稜嶒。午夜星燦。刺破",
    "X82n1571_071:0348b19": "眼睛。猶自不知醜奇哉滿口稱。引他無限好男女。隨",
    "X82n1571_071:0348b20": "邪逐惡可憐生。只今還有為釋迦老子作主者麼。出",
    "X82n1571_071:0348b21": "來與清涼拄杖子相見。如無。清涼拄杖。與釋迦老子。",
    "X82n1571_071:0348b22": "雪屈去也。西堂纔出。師便打　上堂。只者是埋沒己",
    "X82n1571_071:0348b23": "靈。只者不是孤負先聖。透脫兩關。別資一路。猶未喫",
    "X82n1571_071:0348b24": "清凉拄杖。所以千說萬說。不如一見。苟若親見。則當",
    "X82n1571_071:0348c01": "頭坐斷。千眼頓開。自然拳踢相副。箭鋒相拄。控佛祖",
    "X82n1571_071:0348c02": "大機。廓人天正眼。青州布衫重七斤。古今獨邁打麵。",
    "X82n1571_071:0348c03": "還他州土麥。義出豐年。便恁麼去。達磨一宗。掃土而",
    "X82n1571_071:0348c04": "盡。只如把斷要津一句。作麼生道。桑樹上著箭。柳樹",
    "X82n1571_071:0348c05": "上出汁　小參。佛祖心印。衲僧巴鼻。朔風吹裂。寒雨",
    "X82n1571_071:0348c06": "灑濕。欲得完全。應須護惜。且如何護惜。一字入公門。",
    "X82n1571_071:0348c07": "九牛拽不出　立春上堂。春機忽爾來何處。社舞村",
    "X82n1571_071:0348c08": "歌滿大千。勝吉祥中勝義諦。鉢盂依舊口朝天。雖然。",
    "X82n1571_071:0348c09": "山僧也是熟處難忘(費隱容嗣)。",
    "X82n1571_071:0348c10": "武林東蓮古風然禪師嘉興石塘許氏子。十八歲剃",
    "X82n1571_071:0348c11": "度。往金粟依容。執役碓寮。力參本來面目話。一日豎",
    "X82n1571_071:0348c12": "起拂子曰。向者裏道道看。師無語。後請益此話。容搊",
    "X82n1571_071:0348c13": "住搖拽曰。見麼。師擬議。容曰。更要第二念那。師于言",
    "X82n1571_071:0348c14": "下有省。次日進方丈。容問。如何是你本分事。師頓足",
    "X82n1571_071:0348c15": "一下。容曰。脚跟未點地在。師便喝。容便打。師又喝。容",
    "X82n1571_071:0348c16": "直打出　後參天童悟祖。悟問。那裏來。師曰杭州。悟",
    "X82n1571_071:0348c17": "曰。將得杭州人事來麼。師近前禮拜曰。只者是。悟曰。",
    "X82n1571_071:0348c18": "者是甚麼。師曰。不妨疑著。悟便打。師便喝。悟直打出",
    "X82n1571_071:0348c19": "　復回金粟。容曰。後生家。東奔西走作麼。師曰。干木",
    "X82n1571_071:0348c20": "隨身。逢場作戲。容曰。天童與此間相去多少。師曰不",
    "X82n1571_071:0348c21": "別。容曰。既是不別。去作甚麼。師曰。不去怎知不別。容",
    "X82n1571_071:0348c22": "休去(費隱容嗣)。",
    "X82n1571_071:0348c23": "崑山選佛若翁臻禪師上堂。舉山翁和尚。一日牽驢",
    "X82n1571_071:0348c24": "巡堂一帀。命眾下語。不契。自作驢鳴而出。師曰。大小",
    "X82n1571_071:0349a01": "山翁。善向異類中行。要且無大人之相。惜乎那一堂",
    "X82n1571_071:0349a02": "驢漢。但念水草餘無所知。當時山僧若在。見他如此",
    "X82n1571_071:0349a03": "做次。便將把鮮草。塞向驢口。以手向驢背上。拍兩拍",
    "X82n1571_071:0349a04": "曰。這畜生。得恁麼不知著處。他若更作驢鳴。但連打",
    "X82n1571_071:0349a05": "楗板三下。引繩出堂。呵呵大笑。教他潑天伎倆。也無",
    "X82n1571_071:0349a06": "容身之處。敢問諸人。山僧如此批判。還有人為伊不",
    "X82n1571_071:0349a07": "甘者麼。設有。也是驢前馬後漢。頌曰。千年古木久成",
    "X82n1571_071:0349a08": "精。特地相將異類行。信步踏歌音弄巧。無人自和作",
    "X82n1571_071:0349a09": "驢鳴(費隱容嗣)。",
    "X82n1571_071:0349a10": "松江栴檀鐵舟濟禪師福嚴容問。汝昨日無語。而今",
    "X82n1571_071:0349a11": "如何下得一轉語。使圓前話。師曰。再犯不容。拂袖便",
    "X82n1571_071:0349a12": "出。容印以偈曰。荷禪大似走盤珠。閃爍光中眼目殊。",
    "X82n1571_071:0349a13": "機用不停明殺活。臨崖返擲是獅兒(費隱容嗣)。",
    "X82n1571_071:0349a14": "徑山公衡仁禪師參金粟容。問八角磨盤空裏走。意",
    "X82n1571_071:0349a15": "旨如何。師曰。無毛鷂子潑天飛。容曰。那箇證明。師曰。",
    "X82n1571_071:0349a16": "不妨與和尚同出入。容曰。老僧不知是甚麼意思。師",
    "X82n1571_071:0349a17": "曰。老老大大。是甚麼心行。容乃呵呵休去(費隱容嗣)。",
    "X82n1571_071:0349a18": "漢陽棲賢獨冠敬禪師雲夢楊氏子。年十三。從本邑",
    "X82n1571_071:0349a19": "空如鬀落。偶閱天奇語錄。警歎。荷笠南遊。首謁天童",
    "X82n1571_071:0349a20": "悟。問不著佛求。不著法求。不著僧求。大事不明。當何",
    "X82n1571_071:0349a21": "所求。悟劈頭棒曰。不著佛求。不著法求。不著僧求。師",
    "X82n1571_071:0349a22": "曰。學人到這裏。因甚不會。悟曰。不會正是好消息。師",
    "X82n1571_071:0349a23": "有省。再參金粟容。問遠趨函丈。乞師指示。容以手指",
    "X82n1571_071:0349a24": "曰。我指示你。師當下豁然曰。如此則恩大難酬。容劈",
    "X82n1571_071:0349b01": "頭棒曰。龍生金鳳子。翀破碧瑠璃。又如何。師作舞而",
    "X82n1571_071:0349b02": "出。容頷之。記莂後。出住吳興靈山。漢陽棲賢　上堂。",
    "X82n1571_071:0349b03": "法身無相。春色滿園關不住。般若無知。一枝紅杏出",
    "X82n1571_071:0349b04": "牆來。善財童子。參見五十三員善知識。末後向樓閣",
    "X82n1571_071:0349b05": "門前叉手。富嫌千口少。南嶽思和尚。一口吞盡三世",
    "X82n1571_071:0349b06": "諸佛。何處更有眾生可度。貧恨一身多。且道。棲賢會",
    "X82n1571_071:0349b07": "裏飯僧。是有所謂也。無所謂也。有所求也。無所求也。",
    "X82n1571_071:0349b08": "擊拂子曰。落梅濺石　僧問。楚江河路既通。因甚斷",
    "X82n1571_071:0349b09": "頭船子不到。師曰。無你棲泊處　問人人眉毛眼上",
    "X82n1571_071:0349b10": "橫。因甚自己不見。師曰。只因太近　康熙壬子。師于",
    "X82n1571_071:0349b11": "棲賢示微疾。謂侍僧曰。我欲歸興陽。眾皆不察師意。",
    "X82n1571_071:0349b12": "忽一日問侍僧曰。今何時。曰酉時。師曰。我生于酉。死",
    "X82n1571_071:0349b13": "于酉矣。索筆書偈曰。釣竿砍盡重栽竹。夙世業緣今",
    "X82n1571_071:0349b14": "已足。不脫荷衣歸去來。六六依然三十六。泊然而逝。",
    "X82n1571_071:0349b15": "時八月三十日也。門人奉全身歸興陽。塔于寺之東",
    "X82n1571_071:0349b16": "麓(費隱容嗣)。",
    "X82n1571_071:0349b17": "武林西湖留錫虗舟省禪師慈谿姚氏子。幼通儒業。",
    "X82n1571_071:0349b18": "文譽日隆。年十八。以疾悔入世緣。乃遍參語風雙桂",
    "X82n1571_071:0349b19": "諸先輩。後鼎遷。乃上雪竇薙染。依福嚴。久而有省。受",
    "X82n1571_071:0349b20": "記莂焉　示眾。舉洞山覩影頌曰。三春好景耐心看。",
    "X82n1571_071:0349b21": "不止無人幽谷蘭。一把柳枝收不得。和烟搭在玉闌",
    "X82n1571_071:0349b22": "干　示眾。舉馬祖日面佛月面佛頌曰。君向瀟湘我",
    "X82n1571_071:0349b23": "向秦。從來化外善為賓。銅頭鐵額分明在。却隔千山",
    "X82n1571_071:0349b24": "未易親　開法吼山。門人于杭之西湖。創留錫奉老。",
    "X82n1571_071:0349c01": "迨康熙戊申五月六日。書偈而寂(費隱容嗣)。",
    "X82n1571_071:0349c02": "松江長明古碧湛禪師久依福嚴容。充維那。一晚容",
    "X82n1571_071:0349c03": "問。汝從那裏來。師曰。不從外來。容曰。將謂汝是門外",
    "X82n1571_071:0349c04": "漢。師曰。和尚話頭也不識。容曰。看破汝了也。師曰。却",
    "X82n1571_071:0349c05": "是某甲看破和尚。容曰。老僧招得(費隱容嗣)。",
    "X82n1571_071:0349c06": "杭州龍池紫巖順禪師江寧人。參金粟。值容上堂。師",
    "X82n1571_071:0349c07": "出便喝。容曰。亂統底那裏來。師曰。蒼天蒼天。容曰。更",
    "X82n1571_071:0349c08": "冤苦在。師拂具歸眾。容頷之(費隱容嗣)。",
    "X82n1571_071:0349c09": "福州金雞正聞乾禪師上堂。劒號巨闕。珠稱夜光。一",
    "X82n1571_071:0349c10": "揑粉碎。誰解承當。隋氏當時空秘惜。下和刖足費商",
    "X82n1571_071:0349c11": "量。如今信手拈來看。不值分文價怎償　上堂。長夏",
    "X82n1571_071:0349c12": "深山風日晴。衝簾乳燕呌紛紛。閒來瞌睡無思筭。一",
    "X82n1571_071:0349c13": "盞濃茶也快人。不作佛法會。亦非世諦評。趙州呼喚",
    "X82n1571_071:0349c14": "未曾惺。無事石床松下坐。數聲漁笛起沙汀　上堂。",
    "X82n1571_071:0349c15": "有問有答。總落程途。無問無答。那怕爛却。古人齩定",
    "X82n1571_071:0349c16": "牙關。只到得者裏。大盡三十日。小盡二十九。蒼鷹舉",
    "X82n1571_071:0349c17": "翅潑天飛。兔兒只在窠邊守　上堂。千說萬說。不如",
    "X82n1571_071:0349c18": "一見。千參萬參。不如一悟。覩桃花而悟是虗傳。枕子",
    "X82n1571_071:0349c19": "墮地大妄語。太平時節沒遮攔。憑人歌笑憑人舞。當",
    "X82n1571_071:0349c20": "時錯怪李將軍。不易藍田射石虎(費隱容嗣)。",
    "X82n1571_071:0349c21": "高郵乾明巢菴定禪師興化陳氏子。出關陞座。欲識",
    "X82n1571_071:0349c22": "佛性義。當觀時節因緣。時節若至。其理自彰。敢問諸",
    "X82n1571_071:0349c23": "人。即今是甚麼時節。莫是昔日掩關。今日開關。的時",
    "X82n1571_071:0349c24": "節麼。須知昔日掩。普天帀地一時掩。今日開。普天帀",
    "X82n1571_071:0350a01": "地一時開。掩時初不相著。開時亦不相離。今昔無異。",
    "X82n1571_071:0350a02": "前後一致。不妨促百千萬億劫為一刻。不減一毫。延",
    "X82n1571_071:0350a03": "一刻作百千萬億劫。不增一毫。只這不減不增。如天",
    "X82n1571_071:0350a04": "普葢。如地普擎。如日普照。如風普涼。無理不週。無事",
    "X82n1571_071:0350a05": "不備。無法不圓。無機不到。出入自由。收放自在。此猶",
    "X82n1571_071:0350a06": "是建化門頭施設。未曾動著向上一路。所以道。向上",
    "X82n1571_071:0350a07": "一路。千聖不傳。學者勞形。如猿捉影。直饒三世諸佛。",
    "X82n1571_071:0350a08": "齊立下風。歷代祖師。退身有分。天下老和尚。提掇不",
    "X82n1571_071:0350a09": "起。山僧今日不惜眉毛八字打開。露箇消息去也。還",
    "X82n1571_071:0350a10": "委悉麼。遂拈拄杖。卓一卓曰。耀古騰今活潑潑。大千",
    "X82n1571_071:0350a11": "沙界露全身(費隱容嗣)。",
    "X82n1571_071:0350a12": "福嚴石菴琈禪師崑山楊氏子。早歲。禮奈奈沛出家。",
    "X82n1571_071:0350a13": "志慕禪宗。謁徑山容。參本來面目話。一夜開靜。忽聞",
    "X82n1571_071:0350a14": "鐘磬聲相接。豁然打失話頭。呈偈曰。鐘磬聲交徹九",
    "X82n1571_071:0350a15": "垓。銀山鐵壁一時開。從今更不逢人覓。自有佳音到",
    "X82n1571_071:0350a16": "耳來。容曰。鐘磬未鳴時如何。師曰。大地絕消息。容曰。",
    "X82n1571_071:0350a17": "鳴後如何。師曰。迴避無門。容曰。即今又作麼生。師一",
    "X82n1571_071:0350a18": "喝便出。容頷之。繼席福嚴　上堂。淨白地上安眠底。",
    "X82n1571_071:0350a19": "劒戟林中。插脚不入。劒戟林中坐臥的。淨白地上。留",
    "X82n1571_071:0350a20": "他不住。福嚴今日若見此二種人來。盡與伊就下平",
    "X82n1571_071:0350a21": "高。裁長補短。令一箇箇。教伊平出平入。絕彼絕此。作",
    "X82n1571_071:0350a22": "箇灑灑衲僧。且道。二途不涉的到來。又作麼生。正好",
    "X82n1571_071:0350a23": "朝打三千。暮打八百。何故。要見福嚴門下賞罰分明",
    "X82n1571_071:0350a24": "(費隱容嗣)。",
    "X82n1571_071:0350b01": "平湖法觀會禪師參金粟容。問鼻孔大頭垂。意旨如",
    "X82n1571_071:0350b02": "何。師曰。舌頭在口裏。容曰。向上還有事也無。師便出",
    "X82n1571_071:0350b03": "　一日容指冬瓜。問師曰。冬瓜直儱侗。瓠子曲灣灣。",
    "X82n1571_071:0350b04": "當人分上。又作麼生。師曰。眉毛八字橫。容曰。不妨道",
    "X82n1571_071:0350b05": "著。師珍重歸位。容頷之(費隱容嗣)。",
    "X82n1571_071:0350b06": "福州雪峰白嵩俊禪師春日上堂。師以手作拍板勢",
    "X82n1571_071:0350b07": "曰。沾春晏遇春陰。布穀催耕屋角鳴。白牛行步無踪",
    "X82n1571_071:0350b08": "跡。三界橫身臥地行。臥地行。要收全在鼻頭繩。風前",
    "X82n1571_071:0350b09": "任運隨緣放。騰踏毗盧海嶽驚。海嶽驚要惺惺。識得",
    "X82n1571_071:0350b10": "東風無面孔。千紅萬紫盡皆春。且作麼生是無面孔",
    "X82n1571_071:0350b11": "底東風。喝一喝　上堂。拈拄杖橫按曰。這一句子。語",
    "X82n1571_071:0350b12": "大天下莫能載焉。復豎起拄杖曰。這一句子。語小天",
    "X82n1571_071:0350b13": "下莫能破焉。又將拄杖左邊移向右邊曰。這一句子。",
    "X82n1571_071:0350b14": "三世諸佛。歷代祖師。天下老和尚。夜半放烏雞。尚自",
    "X82n1571_071:0350b15": "討頭腦不著。況你輩後生。瓠子茄子喫現成。知甚麼",
    "X82n1571_071:0350b16": "碗。連卓拄杖　上堂。鹽官死漢趙州無。冬瓜葉上弔",
    "X82n1571_071:0350b17": "葫蘆。搜盡屎腸無法說。長伸驢嘴谷孤孤。復拍禪床",
    "X82n1571_071:0350b18": "曰。谷孤孤。便下座(費隱容嗣)。",
    "X82n1571_071:0350b19": "孝廉大含居士王谷山陰人。參福嚴容。容問。如何是",
    "X82n1571_071:0350b20": "汝主人公。士曰。而今瞞我不得。容曰。見何道理。士曰。",
    "X82n1571_071:0350b21": "看破了也。容曰。以何為驗。士跳一跳。便出　容一日",
    "X82n1571_071:0350b22": "與士話宗門中事。臨了曰。者些在居士分上。都是塗",
    "X82n1571_071:0350b23": "污。士作不然聲。容曰。還要一杓惡水。士曰。惱殺丹青",
    "X82n1571_071:0350b24": "匠。容曰。山僧罪過(費隱容嗣)。",
    "X82n1571_071:0350c01": "松江士材居士李中梓參金粟。容驀伸手曰。我手何",
    "X82n1571_071:0350c02": "似佛手。士曰。且收通袖容。又伸脚曰。我脚何似驢脚。",
    "X82n1571_071:0350c03": "士曰。不妨疑著。容曰。人人有箇生緣。如何是居士生",
    "X82n1571_071:0350c04": "緣。士曰。今早喫飯還未饑。容曰。三關則且置。向上還",
    "X82n1571_071:0350c05": "有事也無。士拍桌一喝。容頷之　士著居士分燈錄。",
    "X82n1571_071:0350c06": "行世(費隱容嗣)。",
    "X82n1571_071:0350c07": "嘉興[車*度]轢居士嚴大參因遊雙徑。遇聞谷印。示以向",
    "X82n1571_071:0350c08": "上一著。苦究千日為期。了無所入。偶閱法眼指簾公",
    "X82n1571_071:0350c09": "案。忽然大悟。歷參憨山清。天隱修。雪嶠信諸老。皆為",
    "X82n1571_071:0350c10": "許可。復見天童悟祖。悟舉杖。士拂袖便走。悟攜杖打",
    "X82n1571_071:0350c11": "趕。士轉身向悟曰。咄哉老僧。又來泥裏洗土塊。悟頷",
    "X82n1571_071:0350c12": "之　士至西堂寮時。破山明為西堂。案頭有一茘殻",
    "X82n1571_071:0350c13": "獅子。士見作怕勢。明曰。不利市進去罷。士曰。破山獅",
    "X82n1571_071:0350c14": "子。不能齩人。拂袖便行　士至庫房。見庫主晒腐乾。",
    "X82n1571_071:0350c15": "士拈來便喫。庫主注目曰。元來家裏人。士以腐乾擲",
    "X82n1571_071:0350c16": "面曰。劒去久矣　士至佛殿上供。不拈香禮拜。振威",
    "X82n1571_071:0350c17": "一喝。維那宣疏。士與一拳曰。古佛過去久矣。便出殿",
    "X82n1571_071:0350c18": "　士忽打佛殿鼓三下。眾僧鬨然而至曰。是誰打鼓。",
    "X82n1571_071:0350c19": "士曰。打鼓有甚不是。一僧曰。各有時候。士曰。是甚時",
    "X82n1571_071:0350c20": "候。僧曰。或集眾。或普茶。士便掌曰。且道。是茶是飯。僧",
    "X82n1571_071:0350c21": "無語。方丈喚士至。問曰。為甚打鼓。士從東過西。知客",
    "X82n1571_071:0350c22": "曰。看破了也。士從西過東。知客無語。士曰。看破了也。",
    "X82n1571_071:0350c23": "悟曰。風顛漢參堂去　黃海岸司理。舉昔見石雨石",
    "X82n1571_071:0350c24": "車二老。問二石相磕時如何。雨曰。只可自怡悅。不堪",
    "X82n1571_071:0351a01": "持贈君。車曰。一碾粉碎。士別曰。撲破海岸　譚掃菴",
    "X82n1571_071:0351a02": "司業問。南泉斬猫。猫變甚麼。士曰。切莫眼花。又問。未",
    "X82n1571_071:0351a03": "出母胎度人已畢。又在雪山做甚麼。士曰。莫謗他好。",
    "X82n1571_071:0351a04": "又問。端師子作姦情。是實法不是實法。士扣齒三下",
    "X82n1571_071:0351a05": "　士隱居數十載。闡揚正法。高風遠播。衲子參隨。不",
    "X82n1571_071:0351a06": "絕于路。興復普明古剎傾家破產。頭目髓腦。委頓其",
    "X82n1571_071:0351a07": "中。有所弗惜。後竟成禾中一大寶坊。至康熙辛亥秋。",
    "X82n1571_071:0351a08": "無疾三日前。折簡相邀道舊十數輩。設席中列香花",
    "X82n1571_071:0351a09": "供具。士即踞坐不遜。談笑如常。無訣別語。齋畢。振威",
    "X82n1571_071:0351a10": "一喝。掀翻几案。眾錯愕起視。撼之不動矣。時世壽八",
    "X82n1571_071:0351a11": "十二也。所著有[車*度]轢鑽。乃闢諸方異見者。同語錄。行",
    "X82n1571_071:0351a12": "世(費隱容嗣)。",
    "X82n1571_071:0351a13": "鹽官無依道人徐昌治孝廉因聽楞嚴。心意豁然。遂",
    "X82n1571_071:0351a14": "棄上公車。依容自金粟天童徑山福嚴者二十年。一",
    "X82n1571_071:0351a15": "日粥次。容舉三不是話。畢竟是箇甚麼。士曰。無位真",
    "X82n1571_071:0351a16": "人。容曰。如何是無位真人。士曰。喫粥底不是。又問。如",
    "X82n1571_071:0351a17": "何是西來意。士舉如意曰。這是如意。容曰。者不喚如",
    "X82n1571_071:0351a18": "意作麼生。士曰。喚作甚麼。容拍桌一下。士唯唯。呈偈",
    "X82n1571_071:0351a19": "曰。昔年贈我無依號。而今信我樂天真。桌頭一拍須",
    "X82n1571_071:0351a20": "彌碎。萬法齊收日用親。容頷之。特授拄杖表信。士著。",
    "X82n1571_071:0351a21": "有祖庭指南二卷。行世(費隱容嗣)。",
    "X82n1571_071:0351a22": "虞山進士髻珠嚴栻字子張。參福嚴有年。一日容豎",
    "X82n1571_071:0351a23": "起拳頭問。不得說是。不得說非。試道一句看。士掩耳",
    "X82n1571_071:0351a24": "曰。弟子不聞。容曰。不聞處。與世尊拈花。是同是別。士",
    "X82n1571_071:0351b01": "亦驀豎一拳曰。迦葉惱他。容頷之(費隱容嗣)。",
    "X82n1571_071:0351b02": "贛州寶華諾諾行導禪師江南徽州人。首參天童悟。",
    "X82n1571_071:0351b03": "後依寶華忍得法。一日忍陞座。師問。大凡演唱宗乘。",
    "X82n1571_071:0351b04": "一句中。須具三元門。一元門。須具三要。如何是一句",
    "X82n1571_071:0351b05": "中具三元門。忍曰。龍袖拂開全體現。師曰。如何是一",
    "X82n1571_071:0351b06": "元門具三要。忍曰。象王行處絕狐踪。師曰。臨濟大師",
    "X82n1571_071:0351b07": "灼然猶在。忍曰。切莫辜負。師曰。落霞與孤鶩齊飛。秋",
    "X82n1571_071:0351b08": "水共長天一色。忍曰。賓主歷然。師作禮曰。學人禮拜",
    "X82n1571_071:0351b09": "去也。忍卓拄杖。頷之　崇禎甲申春。忍命師行脚。搜",
    "X82n1571_071:0351b10": "訪自宋迄今。歷代禪師。塔記碑銘。行實語句。備修續",
    "X82n1571_071:0351b11": "傳燈錄。遂遊南浙間。苦志收羅。及歸寶華。而忍已辭",
    "X82n1571_071:0351b12": "世。四眾堅請。乃繼席焉。先是。南中兵火。師避松陵。廷",
    "X82n1571_071:0351b13": "尉葉公紹顒。與師同參得法。堅請開堂頤浩。師上遵",
    "X82n1571_071:0351b14": "忍果熟香飄之記。堅不肯允。後師避兵遯村。報恩賢",
    "X82n1571_071:0351b15": "出拂相授。師曰。承嗣有在。吾不敢也。拂袖即行。海內",
    "X82n1571_071:0351b16": "叢席皆高之　師示寂。法嗣俯松[穴/吾]。編師語錄。行世",
    "X82n1571_071:0351b17": "(朝宗忍嗣)。",
    "X82n1571_071:0351b18": "廷尉葉紹顒妙高居士字慶繩。法名行承。吳江人。以",
    "X82n1571_071:0351b19": "進士歷官御史。巡按東粵。過曹溪。見六祖塔。禮拜次。",
    "X82n1571_071:0351b20": "忽發宿因。遂知有向上事。恨不遇作家。無人逼拶。後",
    "X82n1571_071:0351b21": "遇寶華忍于白下上堂。士問。古人道。發起勇猛便悟",
    "X82n1571_071:0351b22": "去。是否。忍曰。此猶是對鈍漢說底話。士不覺失聲曰。",
    "X82n1571_071:0351b23": "令人無可推諉。忍曰。居士得恁麼伶俐。士曰。古人見",
    "X82n1571_071:0351b24": "僧。便攔胸扭住。意旨如何。忍曰。不見道。令人無可推",
    "X82n1571_071:0351c01": "諉。士于言下有省　士偕南畿南粵諸當道。迎忍重",
    "X82n1571_071:0351c02": "興曹溪。以酬宿愿。忍臨行。有既得入處悟迹難除之",
    "X82n1571_071:0351c03": "囑　士再參忍于寶華。忍問。如何是你父母未生前",
    "X82n1571_071:0351c04": "面目。道道看。士曰。苦瓠連根苦。甜瓜徹底甜。忍曰。好",
    "X82n1571_071:0351c05": "箇男兒。不撥自轉。特上堂。付授僧伽黎一頂。勉其歸",
    "X82n1571_071:0351c06": "吳請益導公溫研。末後長養聖胎。務俾三十年後寶",
    "X82n1571_071:0351c07": "華兒孫滿天下云。士受囑後。隱居避世。惟事禪悅。臨",
    "X82n1571_071:0351c08": "終。誡期而逝(朝宗忍嗣)。",
    "X82n1571_071:0351c10": "五燈全書卷第七十一"
}