{
    "X75n1512_018:0195c19": "隆興佛教編年通論卷第十八",
    "X75n1512_018:0195c21": "隆興府石室沙門 祖琇 撰",
    "X75n1512_018:0195c22": "  唐",
    "X75n1512_018:0195c23": "[0195c23] 大曆五年。大廣智三藏不空示疾。誡門人曰。普賢行",
    "X75n1512_018:0195c24": "願出無邊法門。汝等勤而行之。宜觀菩提心本尊大",
    "X75n1512_018:0196a01": "印直詮阿字。了法無生證大覺身。又命弟子趙遷執",
    "X75n1512_018:0196a02": "筆授所撰涅槃軌範以貽後世。使準此送終。以表辭",
    "X75n1512_018:0196a03": "帝。詔遣內使賜湯藥勞問。就加開府儀同三司蕭國",
    "X75n1512_018:0196a04": "公。食邑三千戶。辭讓數四不允。不空歎曰。吾以法濟",
    "X75n1512_018:0196a05": "世。不意垂死濫汙封爵。乃以先師金剛智所付法物",
    "X75n1512_018:0196a06": "因中使李憲誠進之。遂沐浴更衣吉祥安臥而寂。闍",
    "X75n1512_018:0196a07": "維頂骨不壞。中含舍利光彩奪目。御史嚴郢撰紀德",
    "X75n1512_018:0196a08": "&#x7891;。太常徐浩書之于石。其辭曰。",
    "X75n1512_018:0196a09": "[0196a09] 和尚諱不空。西域人也。氏族不聞於中夏故不書。玄",
    "X75n1512_018:0196a10": "宗燭知至道。特見高仰。迄肅宗．代宗三朝。皆為灌頂",
    "X75n1512_018:0196a11": "國師。以玄言德祥開佑至尊。代宗初以特進大鴻臚",
    "X75n1512_018:0196a12": "褒表之。及示疾不起。又就臥內加開府儀同三司蕭",
    "X75n1512_018:0196a13": "國公。皆牢讓不允。特賜法號曰大廣智三藏。大曆五",
    "X75n1512_018:0196a14": "年夏六月癸未滅度于京師大興善寺。代宗為之廢",
    "X75n1512_018:0196a15": "朝三日。贈司空。追諡大辯正廣智三藏和尚。荼毗日",
    "X75n1512_018:0196a16": "詔遣中謁者齎祝文祖祭。申如在之敬。睿詞深切加",
    "X75n1512_018:0196a17": "薦令芳。禮冠群倫舉無與比。明年九月詔以舍利起",
    "X75n1512_018:0196a18": "塔于舊居寺院。和尚性&#x8066;朗。&#x613D;觀前佛法藏要旨。緇",
    "X75n1512_018:0196a19": "門獨立。邈蕩蕩其無雙。稽夫真言字儀之憲度。灌頂",
    "X75n1512_018:0196a20": "升壇之軌&#x8FF9;。即時成佛之速。應聲儲祉之妙。天麗且",
    "X75n1512_018:0196a21": "彌地普而深。固非末學所能詳也。敢不&#x69E9;見序其大",
    "X75n1512_018:0196a22": "歸。昔金剛薩埵親於毗盧遮那佛前受瑜伽最上乘",
    "X75n1512_018:0196a23": "義。後數百年傳於龍猛菩薩。龍猛又數百年傳於龍",
    "X75n1512_018:0196a24": "智阿闍黎。龍智傳金剛智阿闍黎。金剛智東來傳於",
    "X75n1512_018:0196b01": "和尚。和尚又西游天竺．師子等國。詣龍智阿闍黎。揚",
    "X75n1512_018:0196b02": "攉十八會法。法化相承。自毗盧遮那如來至於和尚",
    "X75n1512_018:0196b03": "凡六葉矣。每齋戒留中導迎善氣。登禮皆答。福應較",
    "X75n1512_018:0196b04": "然。溫樹不言莫可紀已。西域隘巷狂象奔突。以慈眼",
    "X75n1512_018:0196b05": "視之。不旋踵而象伏不起。南海半渡天吳鼓駭。以定",
    "X75n1512_018:0196b06": "力對之。未移&#x6677;而海靜無浪。其生也。母氏有毫光照",
    "X75n1512_018:0196b07": "燭之瑞。其沒也。精舍有池水竭涸之異。凡僧夏五十。",
    "X75n1512_018:0196b08": "享年七十。自成童至于晚暮。常飾供具坐道場。浴蘭",
    "X75n1512_018:0196b09": "焚香入佛知見。五十餘年晨夜寒暑未&#x751E;有傾歌懈",
    "X75n1512_018:0196b10": "倦之色。過人絕遠乃如是者。後學陞堂誦說。有師法",
    "X75n1512_018:0196b11": "者非一。而沙門慧朗受補處之記。得傳燈之旨。繼明",
    "X75n1512_018:0196b12": "佛日。紹六為七。至矣哉。於戲。法子永懷。梁木將絕。本",
    "X75n1512_018:0196b13": "行託予勒崇。昔承微言。今見几杖。光儀眇漠壇宇清",
    "X75n1512_018:0196b14": "愴。慕書昭銘小子何讓。銘曰。嗚呼大士。起我三宗。道",
    "X75n1512_018:0196b15": "為帝師。秩為儀同。昔在廣成。軒后順風。歲逾三千。復",
    "X75n1512_018:0196b16": "有蕭公。瑜伽上乘。真語密契。六葉授受。傳燈相繼。述",
    "X75n1512_018:0196b17": "者牒之。爛然有第。陸伏狂象。水息天吳。慈心制暴。慧",
    "X75n1512_018:0196b18": "力降愚。寂然感通。其可測乎。兩楹夢莫。雙樹變色。司",
    "X75n1512_018:0196b19": "空寵終。辨正旌德。天使祖祭。宸衷悽惻。詔起寶塔。舊",
    "X75n1512_018:0196b20": "庭之隅。下藏舍利。上飾浮圖。跡殊生滅。法離有無。刊",
    "X75n1512_018:0196b21": "石為&#x7891;。傳之大都。",
    "X75n1512_018:0196b22": "[0196b22] 論曰。初菩提流志三藏歷則天．中．睿．玄宗四朝。以",
    "X75n1512_018:0196b23": "窮佛之學紛澤大教。及終。玄宗賜諡開元一切遍",
    "X75n1512_018:0196b24": "知三藏。盛矣哉。蓋諡同如來也。不空始見流志．無",
    "X75n1512_018:0196c01": "畏二公。而師事金剛智。智沒復游天竺以廣其道。",
    "X75n1512_018:0196c02": "及還東土。神用無方。感應微妙。玄宗尊為國師。既",
    "X75n1512_018:0196c03": "而天寶之亂。肅宗託以祈禳。及其卒。遂預公台之",
    "X75n1512_018:0196c04": "贈。嗚呼。苟非其人疇能及此哉。況神道助化。天人",
    "X75n1512_018:0196c05": "之通理也。方吐蕃再犯京畿。郭汾陽以單騎入虜",
    "X75n1512_018:0196c06": "圍。群虜以父稱之。是時雖曰國家威福及子儀忠",
    "X75n1512_018:0196c07": "義所感。庸非神道為之陰助乎。惜哉大曆之後。用",
    "X75n1512_018:0196c08": "事者微遠略致。群盜跋扈王室浸微。繼以元載王",
    "X75n1512_018:0196c09": "縉之敗。後世議者遂以福力為不足憑。悲夫。",
    "X75n1512_018:0196c10": "[0196c10] 六年。越州律師曇一卒。補闕梁肅製其&#x7891;曰。釋氏先",
    "X75n1512_018:0196c11": "律師諱曇一。字覺胤。報年八十。僧夏六十一。以大曆",
    "X75n1512_018:0196c12": "六年十二月七日滅度于越州開元寺。遷座起塔于",
    "X75n1512_018:0196c13": "秦望山之陽。製縗會葬者以千百數。大師南陽張氏。",
    "X75n1512_018:0196c14": "曾祖隋太常恒。始家會稽之山陰。大師誕鍾粹氣聰",
    "X75n1512_018:0196c15": "悟夙發。幼學五經因探禹穴。至雲門寺逐依沙門諒",
    "X75n1512_018:0196c16": "公出家。景龍中剃度。尋受具戒。天縱辯慧。益以軌儀。",
    "X75n1512_018:0196c17": "翕然已為人望矣。開元初西游長安。觀音亮律師見",
    "X75n1512_018:0196c18": "而奇之。授以毗尼之學。又依崇聖寺壇子法師學俱",
    "X75n1512_018:0196c19": "舍．唯識。從印度大沙門無畏受菩薩戒。探道&#x89A9;奧出",
    "X75n1512_018:0196c20": "類&#x39DE;萃。暮月之間名動京師。大師崖岸峻峙。機神坦",
    "X75n1512_018:0196c21": "邁。體識詳稚。應用&#x8657;明。得三藏之隱賾。究諸宗之源",
    "X75n1512_018:0196c22": "底。加以素解玄儒。旁總曆緯。長老聞風而悅服。公卿",
    "X75n1512_018:0196c23": "下榻以賓禮。由是與少保兗國公陸公象先．賀賓客",
    "X75n1512_018:0196c24": "知章．李北海邕．徐中書安貞．褚諫議庭誨為儒釋之",
    "X75n1512_018:0197a01": "游莫逆之友。其導世皆先之以文行。弘之以戒定。入",
    "X75n1512_018:0197a02": "蘭室而馨香自發。臨水鏡而毫髮必鑒。不知其所由",
    "X75n1512_018:0197a03": "然矣。開元二十六年復歸會稽。謂人曰。三世佛法戒",
    "X75n1512_018:0197a04": "為根本。本之不修道遠乎哉。故設教以尸羅為主。取",
    "X75n1512_018:0197a05": "鄴郡律疏合終南事鈔。括其同異詳發正義。學徒賴",
    "X75n1512_018:0197a06": "焉。大凡北際河朔南越荊閩。四分之宗自我而盛。烈",
    "X75n1512_018:0197a07": "炬之破昏黑。群流之赴澗澤。適來之時。行化也如彼。",
    "X75n1512_018:0197a08": "有為而生。乘化而息。草木潛潤。慈雲無心。適去之時。",
    "X75n1512_018:0197a09": "處順也如此。人世遷轉。道存運往。瞻望不見。寂寥空",
    "X75n1512_018:0197a10": "山。哀哉。銘曰。越水漫漫。崇山回合。大師化滅。式建靈",
    "X75n1512_018:0197a11": "塔。緬慕上士。誕修淨法。有威有儀。不窪不雜。德溥化",
    "X75n1512_018:0197a12": "洽。雲從海納。勒銘垂後。千萬億劫。",
    "X75n1512_018:0197a13": "[0197a13] 是歲淮南節度使楊州牧御史大夫張延賞。狀舒州",
    "X75n1512_018:0197a14": "三祖行實。請諡于朝。夏四月天子賜諡曰鏡智禪師。",
    "X75n1512_018:0197a15": "刺史獨孤及製賜諡&#x7891;曰。按前志。禪師號僧粲。不知",
    "X75n1512_018:0197a16": "何許人。出見于周隋間。傳教於慧可大師。摳衣鄴中。",
    "X75n1512_018:0197a17": "得道於司空山。謂身相非真。故示有瘡疾。謂法無我。",
    "X75n1512_018:0197a18": "故居不擇地。以眾生病為病。故所至必說法度人。以",
    "X75n1512_018:0197a19": "一相不在內外中間。故必言不以文字。其教大略以",
    "X75n1512_018:0197a20": "寂照妙用攝群品流注生滅。觀四維上下。不見法。不",
    "X75n1512_018:0197a21": "見身。不見心。乃至心離名字。身等空界。法同夢幻。無",
    "X75n1512_018:0197a22": "得無證。然後謂之解脫。禪師率是道也。上膺付囑。下",
    "X75n1512_018:0197a23": "拯昏疑。大雲垂廕。國土皆化。謂南方教所未至我。是",
    "X75n1512_018:0197a24": "以有羅浮之行。其來不來也。其去無去也。既而以袈",
    "X75n1512_018:0197b01": "裟與法俱付悟者。道存影謝。遺骨此山。今二百歲矣。",
    "X75n1512_018:0197b02": "皇帝即位後五年歲次庚戌。某剖符是州。登禪師遺",
    "X75n1512_018:0197b03": "居。周覽塵跡。明徵故事。其荼毗起塔之制。實天寶景",
    "X75n1512_018:0197b04": "戍中別駕前河南尹趙郡李公常經始之。&#x7891;版之文",
    "X75n1512_018:0197b05": "隋內史侍郎河東薜公道衡．唐相國河南房公琯繼",
    "X75n1512_018:0197b06": "論撰之。而尊道之典易名之禮。則朝廷方以多故而",
    "X75n1512_018:0197b07": "未遑也。長老比丘釋湛然誦經於靈塔之下。與潤松",
    "X75n1512_018:0197b08": "俱老。痛先師名氏未經邦國焉。與禪眾寺大律師澄",
    "X75n1512_018:0197b09": "俊同寅&#x53F6;恭丞以為請。會是歲嵩山大比丘釋慧融",
    "X75n1512_018:0197b10": "至自廣陵勝業寺。大比丘釋開悟至自盧江。俱纂我",
    "X75n1512_018:0197b11": "禪師後七葉之遺訓曰。相與歎塔之不命。號之不崇。",
    "X75n1512_018:0197b12": "懼象法之根本墜于地也。願申無邊眾生之弘誓。以",
    "X75n1512_018:0197b13": "紓罔極。楊州牧御史大夫張公延賞以狀聞。於是六",
    "X75n1512_018:0197b14": "年夏四月上霈然降興廢繼絕之詔。&#x2054B;諡禪師曰鏡",
    "X75n1512_018:0197b15": "智。塔曰覺寂。以大德僧七人掃洒供養。天書錫命輝",
    "X75n1512_018:0197b16": "煥崖谷。眾庶踴躍謂大乘中興。是以大比丘眾議立",
    "X75n1512_018:0197b17": "石于塔東南隅。紀心法興廢之所以然。某以謂初中",
    "X75n1512_018:0197b18": "國之有佛教自漢孝明始也。歷魏晉宋齊及梁武。言",
    "X75n1512_018:0197b19": "第一義諦者不過布施持戒。天下惑於報應而人未",
    "X75n1512_018:0197b20": "知禪。世與道交相喪。至菩提達磨大師始示人以諸",
    "X75n1512_018:0197b21": "佛心要。人疑而未思。慧可大師傳而持之。人思而未",
    "X75n1512_018:0197b22": "修。造禪師三葉。其風浸廣。真如法味日漸月漬。萬木",
    "X75n1512_018:0197b23": "之根莖枝葉悉沐我雨。然後空王之密藏。二祖之微",
    "X75n1512_018:0197b24": "言。始行於世間。浹於人心。當時聞道於禪師者。其淺",
    "X75n1512_018:0197c01": "者知有為無非妄想。深者見佛性於言下。如燈照物。",
    "X75n1512_018:0197c02": "朝為凡夫夕為聖賢。雙峰大師道信其人也。其後信",
    "X75n1512_018:0197c03": "公以傳宏忍。忍傳慧能神秀。秀公傳普寂。寂公之門",
    "X75n1512_018:0197c04": "徒萬人。陞堂者六十有三。得自在慧者一。曰弘正。正",
    "X75n1512_018:0197c05": "公之廊廡龍象又倍焉。或化嵩洛。或之荊吳。自是心",
    "X75n1512_018:0197c06": "教之被於世也。與六籍侔盛。於戲微禪師吾其二乘",
    "X75n1512_018:0197c07": "矣。後代何述焉。庸詎知禪師之下生。不為諸佛故現",
    "X75n1512_018:0197c08": "比丘身以救濁劫乎。亦猶堯舜既往。周公制禮仲尼",
    "X75n1512_018:0197c09": "述之。游夏弘之。使高堂后蒼徐孟戴慶之徒可得而",
    "X75n1512_018:0197c10": "祖焉。天以聖賢所振為木鐸。其揆一也。諸公以為司",
    "X75n1512_018:0197c11": "馬。子長立夫子世家。謝臨川撰慧遠法師&#x7891;銘。今將",
    "X75n1512_018:0197c12": "令千載之後知先師之全身。禪門之權輿。王命之追",
    "X75n1512_018:0197c13": "崇在此山也。則揚其風。紀其時。宜在法流。某&#x751E;味禪",
    "X75n1512_018:0197c14": "師之道也久。故不讓其。銘曰。人之靜性。與生偕植。智",
    "X75n1512_018:0197c15": "誘於外。染為妄識。如浪斯鼓。與風動息。淫駭貪怒。為",
    "X75n1512_018:0197c16": "刃為賊。生死有涯。緣起無極。如來憫之。為闢度門。即",
    "X75n1512_018:0197c17": "妄了真。以證覺源。啟迪心印。貽我後昆。間生禪師。俾",
    "X75n1512_018:0197c18": "以教尊。二十八世。迭付微言。如如禪師。應期弘宣。世",
    "X75n1512_018:0197c19": "溷法滅。獨與道全。童蒙來求。我以意傳。攝相歸性。法",
    "X75n1512_018:0197c20": "身乃圓。性身本空。我為說焉。如如禪師。道既棄世。將",
    "X75n1512_018:0197c21": "二十紀。朝經乃屆。皇明昭賁。億兆膜拜。凡今後學。入",
    "X75n1512_018:0197c22": "佛境界。於取非取。誰縛誰解。萬有千歲。此法無壞。",
    "X75n1512_018:0197c23": "[0197c23] 七年。魯郡公顏真卿撰撫州寶應寺律藏院戒壇記",
    "X75n1512_018:0197c24": "曰。如來以身口意業難調伏也。淨尸羅以息其內。行",
    "X75n1512_018:0198a01": "住坐臥四威儀攝善心也。明布薩以昭其外。故曰波",
    "X75n1512_018:0198a02": "羅提木叉是汝之師。則憍陳如之善來。迦葉波之尚",
    "X75n1512_018:0198a03": "法。諸聲聞三歸約眾。十四年以八敬度尼。羯磨相承",
    "X75n1512_018:0198a04": "其致一也。漢靈帝建寧元年有北天竺五桑門支法",
    "X75n1512_018:0198a05": "領等。始於長安譯出四分戒本兼羯磨。與大僧受戒。",
    "X75n1512_018:0198a06": "至曹魏有天竺十尼自遠而來。為尼受具。後秦姚興",
    "X75n1512_018:0198a07": "弘始十一年有梵僧佛陀耶舍譯出四分律本。而關",
    "X75n1512_018:0198a08": "中先行僧祇。江南盛行十誦。至元魏法聰律師始闡",
    "X75n1512_018:0198a09": "四分之宗。聰傳道覆。覆傳慧光。光傳雲暉願。願傳隱",
    "X75n1512_018:0198a10": "樂洪雲。雲傳遵。遵傳智首。首傳道宣。宣傳法勵．滿意。",
    "X75n1512_018:0198a11": "意傳法成。成傳大亮．道賓。亮傳曇一．道岸．超慧澄。澄",
    "X75n1512_018:0198a12": "傳慧欽。皆口相授受臻於壺奧。欽俗姓徐。洪州建昌",
    "X75n1512_018:0198a13": "人也。蓋漢孺子之後。年二十二尋師於臨川楮山。後",
    "X75n1512_018:0198a14": "五歲削髮。隸于高安龍崗寺。遂受戒。有唐義淨則譯",
    "X75n1512_018:0198a15": "經上足曰。洪州之靈傑。其秉宣羯磨者。曰兩京滌法",
    "X75n1512_018:0198a16": "銳欽。智度&#x51B2;深。神用高爽。行無權實身絕開遮。闡律",
    "X75n1512_018:0198a17": "藏而日月光明。騁辯才而龍象蹴踏。江嶺之外凜然",
    "X75n1512_018:0198a18": "風生。開元末北游京師充福。先大德常誦涅槃經而",
    "X75n1512_018:0198a19": "講之。兼明俱舍論．維摩．金剛經又登講座。其下日有",
    "X75n1512_018:0198a20": "二三千人。由是名動輦轂。屬祿山作亂。杖錫南歸居",
    "X75n1512_018:0198a21": "于西山洪井雙嶺之間。慕高僧觀顯之遺蹤。於寺北",
    "X75n1512_018:0198a22": "&#x524F;置蘭若。山泉之美頗極幽絕。欽雖堅持律儀而志",
    "X75n1512_018:0198a23": "在弘濟。好讀周易．左傳。下&#x7B14;成章。著律儀輔演十卷。",
    "X75n1512_018:0198a24": "常撰本州龍興寺戒壇&#x7891;。頗見稱於作者。三年真卿",
    "X75n1512_018:0198b01": "添刺撫州。東南四里有宋侍中臨川內史謝靈運翻",
    "X75n1512_018:0198b02": "涅槃經古臺。基局儼然軒陛摧圮。高行頭陀僧智清",
    "X75n1512_018:0198b03": "者。首事修葺安居住持。明年秋七月真卿績袟將滿。",
    "X75n1512_018:0198b04": "有觀察使尚書御史大夫趙國魏公。願以我皇帝降",
    "X75n1512_018:0198b05": "誕之辰。奏為寶應寺。仍請山林高行僧三七人。冬十",
    "X75n1512_018:0198b06": "月二十三日聖恩允許。於是鼎新輪奐。其興也勃焉。",
    "X75n1512_018:0198b07": "乃請止觀大師法源法泉．襄陽乘覺．清涼善弘．羅浮",
    "X75n1512_018:0198b08": "圓覺．佛跡本喻．餘杭慧達洎當州海通．海岸等同住",
    "X75n1512_018:0198b09": "薰修。以資景福。僉以為學徒雖增毗尼未立。明年三",
    "X75n1512_018:0198b10": "月乃請欽登壇而董木鐸焉。仍俾龍崗道[榦-木+禾]．天台法",
    "X75n1512_018:0198b11": "裔．招提智融．白馬法胤．衡嶽智覺．司德義盈．香城藏",
    "X75n1512_018:0198b12": "選．龍興藏智．開元明徹等同秉法事。於是遠近駿奔",
    "X75n1512_018:0198b13": "道場側塞。聖像放光而龍王不雨者四旬。僧尼等三",
    "X75n1512_018:0198b14": "百五十七人。而文士正議大夫前衛尉少卿張廷&#x7690;",
    "X75n1512_018:0198b15": "脫俗歸真。其法名曰&#x74CC;綱為稱首焉。又欽此年已來",
    "X75n1512_018:0198b16": "為受具者凡一萬餘人。江嶺湖海之間幅員千里。像",
    "X75n1512_018:0198b17": "法於變皆欽化道之力焉。臨川在嶺隅。未&#x751E;弘律。於",
    "X75n1512_018:0198b18": "是二眾三百餘人請法裔敷演而依止之。後有上都",
    "X75n1512_018:0198b19": "資聖寺高德曰還本律主。偉茲能辯。深嗟嘆而讚美",
    "X75n1512_018:0198b20": "之。謂於寺東南置普通無礙禪院。內立鎮國觀音道",
    "X75n1512_018:0198b21": "場。請善弘居之以開悟心要。曇一上足曰。智融精持",
    "X75n1512_018:0198b22": "本事如會尊眾。乃命智晃等於普通道場東置律藏",
    "X75n1512_018:0198b23": "院&#x524F;立戒壇。以行欽公之來儀。且施肇紀之不朽。經",
    "X75n1512_018:0198b24": "營未幾壇殿&#x9B31;興。肅乎渡海浮囊分毫絕羅剎之請。",
    "X75n1512_018:0198c01": "嚴身瓔珞照耀有摩尼之光。則入佛位而披伽黎者",
    "X75n1512_018:0198c02": "名香普熏神足無極。半月可勝紀而無絕乎。有唐大",
    "X75n1512_018:0198c03": "曆辛亥歲行撫州刺史魯郡開國公顏真卿書而志",
    "X75n1512_018:0198c04": "之。",
    "X75n1512_018:0198c05": "[0198c05] 論曰。魯公&#x7891;稱漢建寧元年天竺沙門譯出戒本",
    "X75n1512_018:0198c06": "與大僧受戒。而梁僧傳及隋三寶錄皆謂曹魏嘉",
    "X75n1512_018:0198c07": "平中西域曇柯羅始出戒本。予讀後漢笮融陣謂。",
    "X75n1512_018:0198c08": "融於漢末每歲佛生日&#x8F19;多設飲飯。敷席幡員五",
    "X75n1512_018:0198c09": "六里。其來就食及觀者常數萬人。以此驗漢時未",
    "X75n1512_018:0198c10": "有戒律。凡齋事法如祠祀狀。戒律自魏時方來。信",
    "X75n1512_018:0198c11": "矣。魯公之說疑為傳之者&#x609E;。當以僧傳為正焉。",
    "X75n1512_018:0198c12": "[0198c12] 九年。道士史華以術得幸。因請立刃梯與沙門角法。",
    "X75n1512_018:0198c13": "有旨兩街選僧剋日較勝負。沙門崇慧者。不知何許",
    "X75n1512_018:0198c14": "人。常誦首楞嚴&#x546A;。表請挫之。帝率百僚臨觀。臾華履",
    "X75n1512_018:0198c15": "刃梯而上。命慧登之。慧躡刃而昇往復無傷。慧乘勝",
    "X75n1512_018:0198c16": "命聚薪于庭。舉烈焰。慧入火聚。呼史華令入。華慚汗",
    "X75n1512_018:0198c17": "不敢正視。帝大悅而罷。賜崇慧號護國三藏。後不知",
    "X75n1512_018:0198c18": "終。",
    "X75n1512_018:0198c19": "[0198c19] 論曰。史華崇慧事&#x8FF9;見唐佛道論衡并高僧傳。其",
    "X75n1512_018:0198c20": "信然歟。昔周穆王時有化人自西極而來。出入火",
    "X75n1512_018:0198c21": "聚越牖透垣。千變萬化不可名狀。世疑為佛世尊",
    "X75n1512_018:0198c22": "所遣化者也。崇慧得非教所謂。證應真果者具六",
    "X75n1512_018:0198c23": "通三明一十八變。常住世間隨機赴感。必此之流",
    "X75n1512_018:0198c24": "也歟。",
    "X75n1512_018:0199a01": "[0199a01] 本朝政和末。有道士林靈素者。本溫州人。善妖術。輔",
    "X75n1512_018:0199a02": "以雷公法。&#x751E;往來不逞於宿毫淮泗間乞食。諸寺群",
    "X75n1512_018:0199a03": "僧薄之。至楚州與慧世相歐擊。訟于官府。倅石仲問",
    "X75n1512_018:0199a04": "焉。喜其辯捷輕俊。脫之置&#x8218;中。問吐納燒鍊蜚神之",
    "X75n1512_018:0199a05": "術。七年正月仲&#x643A;入京謁宰相蔡京。京致見 上。靈",
    "X75n1512_018:0199a06": "素大言曰。天上有神霄玉清府。長生帝君主之。其弟",
    "X75n1512_018:0199a07": "青華帝君。皆玉帝子。次有左相僊伯并書罰僊吏。褚",
    "X75n1512_018:0199a08": "慧等八百餘官。謂徽宗即長生帝君。京乃左相僊伯。",
    "X75n1512_018:0199a09": "靈素即褚慧。 上忻然信之。賜號金門羽客。作通真",
    "X75n1512_018:0199a10": "宮處之。尋改天下大寺觀為神霄玉清。萬壽宮設長",
    "X75n1512_018:0199a11": "生青華帝君像。置道學科。靈素見 上必力詆釋氏",
    "X75n1512_018:0199a12": "請除之。",
    "X75n1512_018:0199a13": "[0199a13] 宣和元年正月乙卯。詔革釋氏舊名。禁銅鐃塔像。三",
    "X75n1512_018:0199a14": "月京城大水。[元/?][鼉-黽+?]出於市民廬舍。 上遣靈素治水。",
    "X75n1512_018:0199a15": "久之絕無驗。士民益懼。一日僧伽大士忽現禁中。",
    "X75n1512_018:0199a16": "[0199a16] 上就命禳水。大士振錫登城誦密語。頃之水用頓減",
    "X75n1512_018:0199a17": "至竭涸。靈素頗氣沮。既而衝 皇太子節不避。太子",
    "X75n1512_018:0199a18": "擊之。訴于 上。冬十一月乙卯 上惡之。特放還溫",
    "X75n1512_018:0199a19": "州。遂死于路。噫若僧伽崇慧者。信乎不般涅槃常住",
    "X75n1512_018:0199a20": "世間。護持國土垂祐生民。殆可見矣。",
    "X75n1512_018:0199a21": "[0199a21] 沙門圓澤者。寓東都慧林寺。與隱士李源厚善。慧林",
    "X75n1512_018:0199a22": "即源舊第也。父&#x6195;。守東都。為祿山所害。源以故不仕。",
    "X75n1512_018:0199a23": "常居寺中。與澤談噱終日。偶相率游峨嵋山。源欲自",
    "X75n1512_018:0199a24": "荊州泝峽以往。澤欲由長安斜谷。源以為久絕人事",
    "X75n1512_018:0199b01": "不欲復入京師。澤不死強。遂自荊州。舟次南浦。見婦",
    "X75n1512_018:0199b02": "人錦襠負甖而汲者。澤望而泣曰。所不欲由此者為",
    "X75n1512_018:0199b03": "是。源驚問故。澤曰。婦人孕三稔矣。遲吾為之子。不逢",
    "X75n1512_018:0199b04": "則已。今既見之。無可逃者。公當以符&#x546A;助我令速生。",
    "X75n1512_018:0199b05": "三日浴兒。願公臨[(厂@((既-旡)-日+口))*頁]。以一笑為信。後十三年於杭州",
    "X75n1512_018:0199b06": "天竺寺外當與公相見。源悲哀具浴。至暮而澤亡。婦",
    "X75n1512_018:0199b07": "乳三日。源往視之。兒見源果軒渠而笑。即具以語其",
    "X75n1512_018:0199b08": "家。葬訖。源返寺中。後如期自洛之吳赴其納。至期於",
    "X75n1512_018:0199b09": "葛洪井畔聞有牧童扣牛角而歌曰。三生石上舊精",
    "X75n1512_018:0199b10": "魂。賞月吟風莫要論。慚愧情人遠相訪。此身雖異性",
    "X75n1512_018:0199b11": "常存。源曰澤公&#x5FA4;否。答曰。李君真信士。然世緣未盡。",
    "X75n1512_018:0199b12": "且勿相近。惟勤修不惰乃復相見。又歌曰。身前身後",
    "X75n1512_018:0199b13": "事茫茫。欲話因緣恐斷腸。吳越江山尋已遍。&#x5374;回煙",
    "X75n1512_018:0199b14": "棹上瞿塘。遂隱不見。源復歸慧林。至長慶初年八十",
    "X75n1512_018:0199b15": "矣。御史中丞李德裕表薦曰。源天與至孝。絕心祿仕。",
    "X75n1512_018:0199b16": "五十餘年常守沉默。理契深要。一辭開祈百慮洗然。",
    "X75n1512_018:0199b17": "抱此真節&#x5F03;於清世。臣竊為陛下惜之。穆宗下詔以",
    "X75n1512_018:0199b18": "源守諫議大夫。不赴。尋以壽終。",
    "X75n1512_018:0199b19": "[0199b19] 十年。國師慧忠將終。耽源問。百年後有人問極則事。",
    "X75n1512_018:0199b20": "作麼生。忠曰。幸自可怜生。須要箇護身符子作麼。乃",
    "X75n1512_018:0199b21": "入辭代宗。代宗曰。師滅度後。弟子將何所記。忠曰。告",
    "X75n1512_018:0199b22": "檀越造取一所無縫塔。帝曰請師塔樣。忠良久曰會",
    "X75n1512_018:0199b23": "麼。帝曰不會。忠曰。貧道去後。有侍者應真&#x5374;知此事。",
    "X75n1512_018:0199b24": "以十二月九日右&#x8107;而寂。門弟子奉全身於黨子谷",
    "X75n1512_018:0199c01": "建塔。賜諡大證禪師。帝尋召應真入內。舉前語問之。",
    "X75n1512_018:0199c02": "真良久曰聖上會麼。帝曰不會。真述偈曰。湘之南。潭",
    "X75n1512_018:0199c03": "之北。中有黃金充一國。無影樹下合同舡。&#x7460;璃殿上",
    "X75n1512_018:0199c04": "無知識。代宗&#x751E;在便殿指天下觀軍容使魚朝恩謂",
    "X75n1512_018:0199c05": "忠曰。朝恩亦解些子佛法。朝恩即問忠曰。何者是無",
    "X75n1512_018:0199c06": "明。無明從何而起。忠曰。佛法衰相今現。帝曰何也。忠",
    "X75n1512_018:0199c07": "曰。奴也解問佛法。豈非衰相今現。朝恩色大怒。忠曰。",
    "X75n1512_018:0199c08": "即此是無明。無明從此起。朝恩復抗聲曰。有人言師",
    "X75n1512_018:0199c09": "今是佛得否。忠曰。朝廷有人言汝是天子果否。朝恩",
    "X75n1512_018:0199c10": "伏地曰。死罪死罪。朝恩實非天子。忠曰。我不是佛。所",
    "X75n1512_018:0199c11": "以二尊不並化。朝恩曰。師應長作凡夫無成佛時耶。",
    "X75n1512_018:0199c12": "忠曰。我向後必當作佛。汝姓什麼。朝恩曰姓魚。忠曰",
    "X75n1512_018:0199c13": "我向後作佛不名慧忠。汝向後若作天子改&#x5374;姓。莫",
    "X75n1512_018:0199c14": "不姓魚否。朝恩仍伏地曰。死罪死罪。朝恩此去實不",
    "X75n1512_018:0199c15": "敢向師論佛法。忠謂帝曰。幾怕殺此奴。",
    "X75n1512_018:0199c16": "[0199c16] 論曰。古云傳聖道者不北面。有盛德者無臣禮。大",
    "X75n1512_018:0199c17": "曆初魚朝恩以中貴秉天下兵權。帝以舊恩優容",
    "X75n1512_018:0199c18": "之。遂驕蹇抗敵。一時雖郭尚父猶憚之莫敢誰何。",
    "X75n1512_018:0199c19": "可謂權侔人主而富貴震天下。忠乃以奴呼之。未",
    "X75n1512_018:0199c20": "幾朝恩果以罪伏誅。茲可以想見忠之識量。謂之",
    "X75n1512_018:0199c21": "國師不是過也。佛世尊曰。我為法王。於法自在。嗚",
    "X75n1512_018:0199c22": "呼。忠殆庶幾焉。",
    "X75n1512_018:0199c23": "[0199c23] 十二年。宰相元載．王縉有罪。載伏誅。籍其家。鍾乳五",
    "X75n1512_018:0199c24": "百兩。胡椒八百斛。他物稱是縉。貶括州刺史。縉素奉",
    "X75n1512_018:0200a01": "佛不茹葷。晚節尤謹。妻死以第為佛祠。初帝未知重",
    "X75n1512_018:0200a02": "佛。每從容問縉所以然。縉必開陳福業報應。帝意向",
    "X75n1512_018:0200a03": "之。由是宮中祀佛。梵唄齋重無少懈。群臣承風旨言",
    "X75n1512_018:0200a04": "死生報應。故人事置而不修。議者以縉與杜鴻漸泥",
    "X75n1512_018:0200a05": "佛太過云。",
    "X75n1512_018:0200a06": "[0200a06] 十四年。天柱山崇慧禪師示寂。師彭州人。得法於牛",
    "X75n1512_018:0200a07": "頭威禪師。後居天柱寺。僧問。達磨未來此土。還有佛",
    "X75n1512_018:0200a08": "法也無。師曰。未來時且置。即今事作麼生。曰某甲不",
    "X75n1512_018:0200a09": "會。師曰。萬古長空一朝風月。良久又曰。闍黎會麼。自",
    "X75n1512_018:0200a10": "己分上作麼生。干他達磨來與未來作麼。他家來。大",
    "X75n1512_018:0200a11": "似賣卜漢相似。見汝不會。為汝錐破卦文才生吉凶。",
    "X75n1512_018:0200a12": "在汝分上一切自看。僧問如何是解卜底人。曰汝才",
    "X75n1512_018:0200a13": "出門時便不中也。問宗門中請師舉唱。答曰。石牛長",
    "X75n1512_018:0200a14": "吼真空外。木馬嘶時月隱山。問如何是西來意。曰白",
    "X75n1512_018:0200a15": "猿抱子歸青嶂。蜂蝶銜華綠&#x8602;間。及是遷化。肉身不",
    "X75n1512_018:0200a16": "壞。數百年猶在。",
    "X75n1512_018:0200a17": "[0200a17] 時華嚴疏主澄觀。字大休。會稽夏侯氏之子。至德中",
    "X75n1512_018:0200a18": "得度具戒。即以十事自勵曰。體不捐沙門之表。心不",
    "X75n1512_018:0200a19": "違如來之制。坐不背法界之經。性不染情礙之境。足",
    "X75n1512_018:0200a20": "不履尼寺之塵。&#x8107;不觸居士之榻。目不析非儀之綵。",
    "X75n1512_018:0200a21": "舌不味過午之餚。手不釋圓明之珠。宿不離衣&#x9262;之",
    "X75n1512_018:0200a22": "側。從牛頭忠徑山欽問西來宗旨。授華嚴圓教於京",
    "X75n1512_018:0200a23": "都詵禪師。至大曆三年代宗詔入內與大辯正三藏",
    "X75n1512_018:0200a24": "譯經為潤文大德。既而辭入五臺山大華嚴寺。覃思",
    "X75n1512_018:0200b01": "華嚴。以五地聖人栖身佛境心體真如。猶於後得智",
    "X75n1512_018:0200b02": "起世俗心學世間解。繇是&#x613D;覽六藝圖史。九流異學。",
    "X75n1512_018:0200b03": "華夏訓詁。竺經梵字及四圍五明聖教世典等書。靡",
    "X75n1512_018:0200b04": "不該洽。至是建中四年。將下&#x7B14;著疏先求瑞應。一夕",
    "X75n1512_018:0200b05": "夢金容當陽山峙光相顒顒。因以手捧咽面門。既覺",
    "X75n1512_018:0200b06": "而喜以謂獲光明遍照之徵。自是落筆無停思。乃以",
    "X75n1512_018:0200b07": "信解行證分華嚴為四大科。理無不包。觀每慨舊疏",
    "X75n1512_018:0200b08": "未盡經旨。唯賢首國師頗涉淵源。遂宗承之。製疏凡",
    "X75n1512_018:0200b09": "歷四年而文成。又夢身為龍。矯首南臺尾蟠北臺。宛",
    "X75n1512_018:0200b10": "轉凌&#x8657;鱗鬣耀日。須臾變百千數。蜿蜒青冥分散四",
    "X75n1512_018:0200b11": "方而去。識者以為流通之像也。初為眾講之。感景雲",
    "X75n1512_018:0200b12": "凝停講堂庭前之空中。又為僧叡等著隨疏演義四",
    "X75n1512_018:0200b13": "十卷．隨文手鏡一百卷云。",
    "X75n1512_018:0200b14": "[0200b14] 元興元年。南嶽明瓚禪師者。不知何許人。初宰相李",
    "X75n1512_018:0200b15": "泌乾元中辭入衡岳。瓚隱居上封。泌往謁之。瓚誦經。",
    "X75n1512_018:0200b16": "其聲先悲棲而後悅豫。泌雅知音。因謂曰。將非避隱",
    "X75n1512_018:0200b17": "者有雲霄意乎。瓚唾之曰。莫相賊莫相賊。泌色不為",
    "X75n1512_018:0200b18": "動。瓚久之見泌立候不懈。乃曰飯未。泌曰未也。瓚撥",
    "X75n1512_018:0200b19": "火出羊食。泌與語。久之辭去。瓚撫其背曰好做十年",
    "X75n1512_018:0200b20": "宰相。至是泌用事。為帝言其高行。有詔徵之。使者至",
    "X75n1512_018:0200b21": "石窟宣麻命曰。尊者起謝恩。瓚寒涕垂&#x9825;凝坐略不",
    "X75n1512_018:0200b22": "以介意。使者歎其淳正不之迫。回奏其事。帝咨美之",
    "X75n1512_018:0200b23": "數四不已。瓚&#x751E;著歌一篇。其辭曰。兀然無事無改換。",
    "X75n1512_018:0200b24": "無事何須論一段。直心無散亂。他事不須斷。過去已",
    "X75n1512_018:0200c01": "過去。未來猶莫筭。兀然無事坐。何曾有人喚。向外&#x8994;",
    "X75n1512_018:0200c02": "功夫。總是癡頑漢。&#x7CAE;不蓄一粒。逢飯但知[嗎-(烈-列)+中]。世間多",
    "X75n1512_018:0200c03": "事人。相&#x8D82;渾不及。我不樂生天。亦不愛福田。飢來喫",
    "X75n1512_018:0200c04": "飯。困來即眠。愚人笑我。智乃知焉。不是癡鈍。本體如",
    "X75n1512_018:0200c05": "然。要去即去。要住即住。身披一破衲。&#x811A;著娘生&#x88B4;。多",
    "X75n1512_018:0200c06": "言復多語。由來轉相&#x609E;。若欲度眾生。無過且自度。莫",
    "X75n1512_018:0200c07": "謾求真佛。真佛不可見。妙性及靈臺。何曾受熏鍊。心",
    "X75n1512_018:0200c08": "是無事心。面是娘生面。劫石可移動。箇中無改變。無",
    "X75n1512_018:0200c09": "事本無事。何須讀文字。削除人我本。冥合箇中意。種",
    "X75n1512_018:0200c10": "種勞筋骨。不如林下睡兀兀。舉頭見日高。乞飯從頭",
    "X75n1512_018:0200c11": "[打-丁+聿]。將功用功。展轉昏蒙。取即不得。不取自通。吾有一",
    "X75n1512_018:0200c12": "言。絕慮忘緣。巧說不得。只用心傳。更有一語。無過直",
    "X75n1512_018:0200c13": "與。細如毫末。大無方所。本自圓成。不勞機杼。世事悠",
    "X75n1512_018:0200c14": "悠。不如山丘。青松蔽日。碧澗長流。山雲當幙。夜月為",
    "X75n1512_018:0200c15": "&#x920E;。臥藤蘿下。塊石枕頭。不朝天子。豈羨王侯。生死無",
    "X75n1512_018:0200c16": "慮。更復何憂。水月無形。我常只寧。萬法皆爾。本自無",
    "X75n1512_018:0200c17": "生。[一/几]然無事坐。春來草自青。"
}