{
    "X61n1163_001:0624b06": " 刊西方直指敘",
    "X61n1163_001:0624b08": "西方直指淥田一念居士所撰也其意謂為未聞西",
    "X61n1163_001:0624b09": "方者告焉而其書具道事相而不外心性讀者信而",
    "X61n1163_001:0624b10": "解之解而行之則豈惟感西方淨土抑亦顯寂光淨",
    "X61n1163_001:0624b11": "土歟因今表出之於本山藏中命諸剞劂氏以廣其",
    "X61n1163_001:0624b12": "傳葢竊(余)志永存于不朽云。",
    "X61n1163_001:0624b13": "元祿辛未秋八月朔旦",
    "X61n1163_001:0624b14": "天台山沙門大雲(亮潤)識於東谿西樂院",
    "X61n1163_001:0624b20": " 西方直指序",
    "X61n1163_001:0624b22": "袁居士撰西方合論為參禪未悟者告而余又撰西",
    "X61n1163_001:0624b23": "方直指為未聞西方者告或曰汝儒流也可宗禪乎",
    "X61n1163_001:0624b24": "余曰余闢禪非宗禪也葢禪儒各立門戶原無干涉",
    "X61n1163_001:0624c01": "自世教不明人起見刺于是有排禪者有右禪者有",
    "X61n1163_001:0624c02": "合儒禪者有析儒禪者議論紛紛漫無著落致令邪",
    "X61n1163_001:0624c03": "士狂徒乘機[曰/月]詐逃匿其中匪惟累儒且累禪矣然",
    "X61n1163_001:0624c04": "則欲為闢禪計者請毋闢其名但攻其病使業禪者",
    "X61n1163_001:0624c05": "知如何始為禪不容以禪病而病禪使業儒者知如",
    "X61n1163_001:0624c06": "是且非禪豈容以禪病而病儒如食穀者不種麥然",
    "X61n1163_001:0624c07": "能識麥故不聞闢麥而終不以麥勝穀食麥者不種",
    "X61n1163_001:0624c08": "穀然能識穀故不聞闢穀而終不以穀勝麥此無他",
    "X61n1163_001:0624c09": "以穀麥較若黑白無所容其闢而實不必于闢也是",
    "X61n1163_001:0624c10": "故孔子稱老而不為老混者以孔子能知老耳韓子",
    "X61n1163_001:0624c11": "闢佛而為佛屈者以韓子不知佛耳今不知其病而",
    "X61n1163_001:0624c12": "攻之但從其門而闢之不惟禪者拒之即儒者亦疑",
    "X61n1163_001:0624c13": "之矣即闢禪者亦自疑矣故陰疑之不若陽辨之能",
    "X61n1163_001:0624c14": "辨之則禪不礙儒儒不礙禪何煩闢辭或曰方今禪",
    "X61n1163_001:0624c15": "毒大發波及吾儒汝不衛儒直[打丁+鳥]禪巢誠急則治標",
    "X61n1163_001:0624c16": "之奇策也但禪門一切皆空淨穢兩忘今子偏執西",
    "X61n1163_001:0624c17": "方豈不乖理余曰眾生錯認祖機正病此見而子猶",
    "X61n1163_001:0624c18": "然執病為藥豈非迷中倍人須知禪者淨土之禪淨",
    "X61n1163_001:0624c19": "土者禪之淨土原無許多分別知見子如不能見月",
    "X61n1163_001:0624c20": "忘指則謂西方為有非西方也謂西方為無非西方",
    "X61n1163_001:0624c21": "也謂西方為亦有亦無為非有非無亦非西方也謂",
    "X61n1163_001:0624c22": "禪即淨土淨土即禪總皆戲論吾于汝何哉雖然他",
    "X61n1163_001:0624c23": "道修行如蟻子上于高山念佛往生似風帆張于順",
    "X61n1163_001:0624c24": "水先哲言之諄諄奚俟愚嚽。",
    "X61n1163_001:0625a04": "西方直指目錄",
    "X61n1163_001:0625a06": "上卷",
    "X61n1163_001:0625a07": "淨土因地淨土功果淨土儀式",
    "X61n1163_001:0625a08": "淨土願文淨土辨疑",
    "X61n1163_001:0625a09": "中卷",
    "X61n1163_001:0625a10": "經論指歸祖師指歸",
    "X61n1163_001:0625a11": "下卷",
    "X61n1163_001:0625a12": "往生證驗往生持戒",
    "X61n1163_001:0625a18": "西方直指卷之上",
    "X61n1163_001:0625a20": "淥田　一念居士　編",
    "X61n1163_001:0625a21": "淨土因地",
    "X61n1163_001:0625a22": "經云過去久遠劫中有國王名憍尸迦彼時有佛名",
    "X61n1163_001:0625a23": "世自在王如來王聞法捨位出家號法藏比丘於彼",
    "X61n1163_001:0625a24": "佛前發四十八願有一願云我作佛時十方眾生至",
    "X61n1163_001:0625b01": "心信樂欲生我國十聲念我名號而不生者我不作",
    "X61n1163_001:0625b02": "佛乃歷劫勤修得成正覺號阿彌陀國號極樂世界",
    "X61n1163_001:0625b03": "從是西方過十萬億佛剎今現在說法觀音勢至二",
    "X61n1163_001:0625b04": "大菩薩為之贊化梵語阿彌陀此云無量以佛光明",
    "X61n1163_001:0625b05": "無量照十方國故以佛壽命及其人民經無量劫故",
    "X61n1163_001:0625b06": "其國黃金為地無陵谷坑坎寶池寶樹種種莊嚴水",
    "X61n1163_001:0625b07": "鳥風林俱宣妙法無晝夜寒暑無地獄餓鬼畜生無",
    "X61n1163_001:0625b08": "有女人衣食宮器隨念而至無有眾苦但受諸樂故",
    "X61n1163_001:0625b09": "名極樂一名安養一名清泰一名淨土。",
    "X61n1163_001:0625b10": "淨土功果",
    "X61n1163_001:0625b11": "經云欲生極樂國者當修三福一者孝養父母奉事",
    "X61n1163_001:0625b12": "師長慈心不殺修十善業二者受持三歸具足眾戒",
    "X61n1163_001:0625b13": "不犯威儀三者發菩提心深信因果讀誦大乘勸進",
    "X61n1163_001:0625b14": "行者如此三事名為淨業正因根熟則全持根生則",
    "X61n1163_001:0625b15": "分受又云若有人深信發願念阿彌陀佛者是人現",
    "X61n1163_001:0625b16": "世消災增壽西方七寶池中即生蓮華一孕標其姓",
    "X61n1163_001:0625b17": "名念佛精專華日敷茂臨終命時佛不捨願力親垂",
    "X61n1163_001:0625b18": "接引是人心不顛倒一剎那頃往蓮胎化生隨其淨",
    "X61n1163_001:0625b19": "業深淺有上中下九品皆得見佛聞法心無退轉證",
    "X61n1163_001:0625b20": "無生忍永不輪迴。",
    "X61n1163_001:0625b21": "淨土儀式",
    "X61n1163_001:0625b22": "行者每日清晨服飾已勿茹葷酒即焚香供佛屏除",
    "X61n1163_001:0625b23": "雜念至心專想如對金容如子憶母如遭水火狴窂",
    "X61n1163_001:0625b24": "者之求救合掌向西禮拜畢即念南無阿彌陀佛",
    "X61n1163_001:0625c01": "　南無觀世音菩薩　南無大勢至菩薩　南無一切",
    "X61n1163_001:0625c02": "菩薩聲聞諸上善人各十聲每聲以一氣為度不高",
    "X61n1163_001:0625c03": "不低念畢又念大慈菩薩發願偈一遍云十方三世",
    "X61n1163_001:0625c04": "佛阿彌陀第一九品度眾生威德無窮極我今大皈",
    "X61n1163_001:0625c05": "依懺悔三業罪凡有諸福善至心用回向願同念佛",
    "X61n1163_001:0625c06": "人感應隨時現臨終西方境分明在目前見聞皆精",
    "X61n1163_001:0625c07": "進共生極樂國見佛了生死如佛度一切念畢頂禮",
    "X61n1163_001:0625c08": "而退更有身心稍閑者念彌陀經并往生呪及西方",
    "X61n1163_001:0625c09": "願文為主其餘二時三時功課或念佛千聲萬聲悉",
    "X61n1163_001:0625c10": "隨力量而行每日立定成規不可一日間斷。",
    "X61n1163_001:0625c11": "淨土願文(沉蓮池撰)",
    "X61n1163_001:0625c12": "　稽首西方安樂國　　接引眾生大導師",
    "X61n1163_001:0625c13": "　我今發願願往生　　惟願慈悲哀攝受",
    "X61n1163_001:0625c14": "弟子(某甲眾等)普為四恩三有法界眾生求于諸佛一乘",
    "X61n1163_001:0625c15": "無上菩提道故專心持念阿彌陀佛萬德洪名期生",
    "X61n1163_001:0625c16": "淨土又以業重福輕障深慧淺染心易熾淨德難成",
    "X61n1163_001:0625c17": "今于佛前翹勤五體披瀝一心投誠懺悔我及眾生",
    "X61n1163_001:0625c18": "曠劫至今迷本淨心縱貪嗔癡染穢三業無量無邊",
    "X61n1163_001:0625c19": "所作罪垢無量無邊所結冤業願悉消滅從于今日",
    "X61n1163_001:0625c20": "立深誓願遠離惡法誓不更造勤修聖道誓不退惰",
    "X61n1163_001:0625c21": "誓成正覺誓度眾生阿彌陀佛以慈悲願力當證知",
    "X61n1163_001:0625c22": "我當哀憫我當加被我願禪觀之中夢寐之際得見",
    "X61n1163_001:0625c23": "阿彌陀佛金色之身得歷阿彌陀佛寶嚴之土得蒙",
    "X61n1163_001:0625c24": "阿彌陀佛甘露灌頂光明照身手摩我頭衣覆我體",
    "X61n1163_001:0626a01": "使我宿障自除善根增長疾空煩惱頓破無明圓覺",
    "X61n1163_001:0626a02": "妙心廓然開悟寂光真境常得現前至于臨欲命終",
    "X61n1163_001:0626a03": "預知時至身無一切病苦厄難心無一切貪戀迷惑",
    "X61n1163_001:0626a04": "諸根悅豫正念分明捨報安詳如入禪定阿彌陀佛",
    "X61n1163_001:0626a05": "與觀音勢至諸聖賢眾放光接引垂手提携樓閣幢",
    "X61n1163_001:0626a06": "幡異香天樂西方聖境昭示目前令諸眾生見者聞",
    "X61n1163_001:0626a07": "者歡喜感嘆發菩提心我于爾時乘金剛臺隨從佛",
    "X61n1163_001:0626a08": "後如彈指頃生極樂國七寶池內勝蓮華中華開見",
    "X61n1163_001:0626a09": "佛見諸菩薩聞妙法音獲無生忍于須臾間承事諸",
    "X61n1163_001:0626a10": "佛親蒙授記得授記已三身四智五眼六通無量百",
    "X61n1163_001:0626a11": "千陀羅尼門一切功德皆悉成就然後不違安養回",
    "X61n1163_001:0626a12": "入娑婆分身無數徧十方剎以不可思議自在神力",
    "X61n1163_001:0626a13": "種種方便度脫眾生咸令離染還得淨心同生西方",
    "X61n1163_001:0626a14": "入不退地如是大願世界無盡眾生無盡業及煩惱",
    "X61n1163_001:0626a15": "一切無盡我願無盡願今禮佛發願修持功德回施",
    "X61n1163_001:0626a16": "有情四恩總報三有齊資法界眾生同圓種智。",
    "X61n1163_001:0626a17": "淨土辨疑",
    "X61n1163_001:0626a18": "歸元直指選",
    "X61n1163_001:0626a19": "宗本問弟子欲脫生死不知依何法修。禪師讚嘆",
    "X61n1163_001:0626a20": "曰年紀幼而發心高聽吾所說徑路修行但念阿彌",
    "X61n1163_001:0626a21": "陀佛。宗本曰凡夫罪業甚多云何一世念佛便得往",
    "X61n1163_001:0626a22": "生淨土。答十六觀經云至心念南無阿彌陀佛一",
    "X61n1163_001:0626a23": "聲滅八十億劫生死重罪有人平生造五逆十惡臨",
    "X61n1163_001:0626a24": "終十念阿彌陀佛尚得往生況一世齊戒念佛乎。",
    "X61n1163_001:0626b01": "問阿彌陀佛何故有如是廣大功德廣大行願。答",
    "X61n1163_001:0626b02": "大阿彌陀經云我至成佛時名聲超十方人天欣得",
    "X61n1163_001:0626b03": "聞俱來生我剎地獄鬼畜生亦生我剎中是則凡在",
    "X61n1163_001:0626b04": "三界六道輪迴之內者無所不度可知矣阿彌陀佛",
    "X61n1163_001:0626b05": "現在西方極樂世界又在十方世界教化無數天人",
    "X61n1163_001:0626b06": "以至蜎飛蝡動之類(蜎飛者謂微細飛蟲也蝡動者謂微細蛆蟲也)若此者",
    "X61n1163_001:0626b07": "佛尚化度況于人乎阿彌陀佛又有願云若稱我名",
    "X61n1163_001:0626b08": "必生我國若不爾者誓不作佛是以廣度眾生無有",
    "X61n1163_001:0626b09": "窮極而人一念皈依遂生其國由此推之念佛功德",
    "X61n1163_001:0626b10": "實不可思議也又云若有眾生欲生我國上品者須",
    "X61n1163_001:0626b11": "用慈心不殺愛護含靈具諸戒行讀誦大乘解第一",
    "X61n1163_001:0626b12": "義諦理深明供養三寶孝敬雙親悲憐貧苦教化有",
    "X61n1163_001:0626b13": "情若能如是念佛者決定上品上生直至成佛其或",
    "X61n1163_001:0626b14": "力量未充且自堅持齊戒一心念佛若能念佛無間",
    "X61n1163_001:0626b15": "亦不在下品生矣況此法門不揀賢愚不擇貴賤不",
    "X61n1163_001:0626b16": "在貧富不分男女不問老幼不拘僧俗不論久近皆",
    "X61n1163_001:0626b17": "可以念佛念佛軌則亦不拘或高聲念低聲念流水",
    "X61n1163_001:0626b18": "念頂禮念參究念觀想念攝心念輪珠念行道念住",
    "X61n1163_001:0626b19": "立念靜坐念側臥念默念明念千念萬念皆同一念",
    "X61n1163_001:0626b20": "唯要決定信心求生淨土果能如是行持何用別尋",
    "X61n1163_001:0626b21": "知識可謂行船盡在把梢人達者同登安養國。問",
    "X61n1163_001:0626b22": "世間之人多說家緣縈絆世務纏身且待老來然後",
    "X61n1163_001:0626b23": "念佛。答曰苦哉苦哉豈不見死心禪師云世間之人",
    "X61n1163_001:0626b24": "財寶如山妻妾滿室日夜歡樂他豈不要長生在世",
    "X61n1163_001:0626c01": "爭奈前程有限暗裡相催符到便行不容遲滯閻羅",
    "X61n1163_001:0626c02": "老子不順人情無常鬼王有何面目且據諸人眼裡",
    "X61n1163_001:0626c03": "親見耳裡親聞前街後巷親戚眷屬朋友兄弟強壯",
    "X61n1163_001:0626c04": "後生死却多少豈不聞古人云莫待老來方學道孤",
    "X61n1163_001:0626c05": "墳盡是少年人又曰自從早年索妻養子經營家計",
    "X61n1163_001:0626c06": "受盡千辛萬苦忽然三寸氣斷未免一旦皆休若是",
    "X61n1163_001:0626c07": "孝順兒孫齊得幾僧看得部經燒得陌紙春三秋九",
    "X61n1163_001:0626c08": "做得碗飯哭得樹聲猶是記憶爹娘的若是不肖之",
    "X61n1163_001:0626c09": "子父母方死骨頭未冷作撻財產出賣田園恣意作",
    "X61n1163_001:0626c10": "樂以此較之著甚麼急兒孫自有兒孫福莫與兒孫",
    "X61n1163_001:0626c11": "作馬牛復引古德云冷笑富家翁營生忙似箭囤圓",
    "X61n1163_001:0626c12": "米生蟲庫中錢爛貫日裡把稈稱夜裡點燈算形骸",
    "X61n1163_001:0626c13": "如傀儡莫教繩索斷死心如此苦口勸人曾許你且",
    "X61n1163_001:0626c14": "做世間事待老來念佛乎當思人生在世能有幾時",
    "X61n1163_001:0626c15": "石火電光眨眼便過趂此未老未病之前抖擻身心",
    "X61n1163_001:0626c16": "撥棄塵事得一日光景念一日佛名得一時工夫修",
    "X61n1163_001:0626c17": "一時淨業由他臨命終時好死惡死我之盤纏預辨",
    "X61n1163_001:0626c18": "了也我之前程穩穩當當了也若不如此後悔何追",
    "X61n1163_001:0626c19": "思之思之。",
    "X61n1163_001:0626c20": "天台智者十疑論",
    "X61n1163_001:0626c21": "淨土指歸選",
    "X61n1163_001:0626c22": "世或以念佛往生為難乎使愚夫愚婦執持聖號",
    "X61n1163_001:0626c23": "諦信而不疑無不得生者或以為易乎非夫宿植",
    "X61n1163_001:0626c24": "深厚洞達玄旨不滯于偏小者莫窺其閫奧大本",
    "X61n1163_001:0627a01": "經說疑心修善不了佛智生彼胎宮壽五百歲不",
    "X61n1163_001:0627a02": "見三寶而上品生因實枉乎解第一義故知明宗",
    "X61n1163_001:0627a03": "得旨乃萬行之前導修淨業者其可緩哉。",
    "X61n1163_001:0627a04": "十六妙觀",
    "X61n1163_001:0627a05": "觀無量壽佛經云如來今者教韋提希及未來世一",
    "X61n1163_001:0627a06": "切眾生觀于西方極樂世界以佛力故當得見彼清",
    "X61n1163_001:0627a07": "淨國土如執明鏡自見面像見彼國土極妙樂事心",
    "X61n1163_001:0627a08": "歡喜故應時即得無生法忍。",
    "X61n1163_001:0627a09": "一心三觀",
    "X61n1163_001:0627a10": "四明尊者云三觀者一念即空即假即中也所謂空",
    "X61n1163_001:0627a11": "者一切皆空三觀悉彰蕩相之用也假者一切皆假",
    "X61n1163_001:0627a12": "三觀悉明立法之功也中者一切皆中三觀悉是絕",
    "X61n1163_001:0627a13": "待之體也是則終日蕩相而諸法皆成終日立法而",
    "X61n1163_001:0627a14": "纖塵必盡終日絕待而二諦熾然此不可思議之妙",
    "X61n1163_001:0627a15": "觀也。",
    "X61n1163_001:0627a16": "心觀為宗",
    "X61n1163_001:0627a17": "四明尊者妙宗鈔釋曰經以觀佛而為題目疏今乃",
    "X61n1163_001:0627a18": "以心觀為宗此二無殊方是今觀良以圓解全異小",
    "X61n1163_001:0627a19": "乘小昧唯心佛從外有大乘行人知我一心具諸佛",
    "X61n1163_001:0627a20": "性託境修觀佛相乃彰今觀彌陀依正為緣熏乎心",
    "X61n1163_001:0627a21": "性心性所具極樂依正由熏發生心具而生豈離心",
    "X61n1163_001:0627a22": "性全心是佛全佛是心終日觀心終日觀佛是故經",
    "X61n1163_001:0627a23": "目與疏語雖不同其義無別又應須了若觀佛者必",
    "X61n1163_001:0627a24": "須照心若專觀心未必託佛如一行三昧直觀一念",
    "X61n1163_001:0627b01": "不託它佛而為所緣若彼般舟及此觀法發軫即觀",
    "X61n1163_001:0627b02": "安養依正而觀依正不離心性故曰心觀須知此觀",
    "X61n1163_001:0627b03": "不專觀心內外分之此當外觀以由託彼依正觀故",
    "X61n1163_001:0627b04": "是以經題稱為觀佛若論難易今須從易法華玄云",
    "X61n1163_001:0627b05": "佛法大高眾生大廣初心為難心佛眾生三無差別",
    "X61n1163_001:0627b06": "觀心則易今此觀法非但觀佛乃據心觀就下顯高",
    "X61n1163_001:0627b07": "雖修佛觀不名為難是知今經心觀為宗意抂見佛",
    "X61n1163_001:0627b08": "故得二說義匪殊塗又應知法界圓融不思議體作",
    "X61n1163_001:0627b09": "我一念之心亦復舉體作生作佛作依作正作根作",
    "X61n1163_001:0627b10": "境一心一塵至一極微無非法界全體而作既一一",
    "X61n1163_001:0627b11": "法全法界作故趣舉一即是圓融法界全分既全法",
    "X61n1163_001:0627b12": "界有何一物不具諸法以一切法一一皆具一切法",
    "X61n1163_001:0627b13": "故。",
    "X61n1163_001:0627b14": "念佛通別",
    "X61n1163_001:0627b15": "妙宗云毗盧遮那徧一切處一切諸法皆是佛法所",
    "X61n1163_001:0627b16": "謂眾生性德之佛非自非它非因非果即是圓常大",
    "X61n1163_001:0627b17": "覺之體故起信論云所言覺義者謂心體離念離念",
    "X61n1163_001:0627b18": "相者等虗空界無所不徧法界一相即是如來常住",
    "X61n1163_001:0627b19": "法身依此法身說名本覺故知本佛圓明之體是我",
    "X61n1163_001:0627b20": "凡夫本具性德故一切教所談行法無不為顯此之",
    "X61n1163_001:0627b21": "覺體故四三昧通名念佛但其觀法為門不同如一",
    "X61n1163_001:0627b22": "行三昧直觀三道顯本性佛方等三昧則兼誦呪法",
    "X61n1163_001:0627b23": "華兼誦經觀音兼數息覺意歷三性此等三昧歷事",
    "X61n1163_001:0627b24": "雖異念佛是同俱為顯於大覺體故雖俱念佛而是",
    "X61n1163_001:0627c01": "通塗顯諸佛體若此觀門及般舟三昧託彼安養依",
    "X61n1163_001:0627c02": "正之境用微妙觀專就彌陀顯真佛體雖託彼境須",
    "X61n1163_001:0627c03": "知依正同居一心心性徧周無法不造無法不具若",
    "X61n1163_001:0627c04": "一毫法從心外生則不名為大乘觀也。",
    "X61n1163_001:0627c05": "四土",
    "X61n1163_001:0627c06": "一曰凡聖同居二曰方便有餘三曰實報無障礙四",
    "X61n1163_001:0627c07": "曰常寂光也一凡聖同居者自分二類初曰同居穢",
    "X61n1163_001:0627c08": "即娑婆之類以居其中者有凡有聖次曰同居淨即",
    "X61n1163_001:0627c09": "如極樂國土雖果報殊勝然亦凡聖同居何以故以",
    "X61n1163_001:0627c10": "生彼土者未必悉是得道之人二方便有餘者二乘",
    "X61n1163_001:0627c11": "菩薩所居修方便道斷四住惑故曰方便無明未盡",
    "X61n1163_001:0627c12": "故曰有餘三實報無障礙土者純諸法身菩薩所居",
    "X61n1163_001:0627c13": "四常寂光土者諸佛如來所居○十六觀經本為韋",
    "X61n1163_001:0627c14": "提希厭同居穢求同居淨故談妙觀良由三觀能破",
    "X61n1163_001:0627c15": "三惑不獨感於同居淨土隨其惑斷淺深之處自然",
    "X61n1163_001:0627c16": "感得有餘等三如病須藥本為安身求得仙方修合",
    "X61n1163_001:0627c17": "服之不但安身能輕骨。",
    "X61n1163_001:0627c18": "淨土唯心",
    "X61n1163_001:0627c19": "行人一念如在東一燈彌陀淨土如在西一燈以其",
    "X61n1163_001:0627c20": "光徧滿故一即一切一切即一心外無土土外無心",
    "X61n1163_001:0627c21": "此即事之里唯心淨土也以無壞無雜故此燈彼燈",
    "X61n1163_001:0627c22": "不相混亂心自是心佛自是佛淨土自是淨土即此",
    "X61n1163_001:0627c23": "土眾生念彼土之佛而求往生此即理之事西方淨",
    "X61n1163_001:0627c24": "土也雖分事理實非兩途若局於西方而不達唯心",
    "X61n1163_001:0628a01": "則得事失理雖未能稱理佛神力故亦得往生雖居",
    "X61n1163_001:0628a02": "下品亦無退轉若局自心而不求西方則事理俱失",
    "X61n1163_001:0628a03": "以不求生故不得往生此失事也以不知心外無法",
    "X61n1163_001:0628a04": "故定執方寸為心昧心法圓融之旨此失理也。",
    "X61n1163_001:0628a05": "以理奪事",
    "X61n1163_001:0628a06": "六祖云東方人造罪作業求生西方若西方(此西方非佛說",
    "X61n1163_001:0628a07": "西方乃對震旦國言耳)人造罪作業求生何處又誌公云智者",
    "X61n1163_001:0628a08": "知心是佛愚人願往西方二師所言皆以理奪事亦",
    "X61n1163_001:0628a09": "應病之藥也若隨語生解則執藥成病矣若直就理",
    "X61n1163_001:0628a10": "說則一法不可得有何淨土可生不獨無淨土而自",
    "X61n1163_001:0628a11": "心亦不可得此不可得亦不可得若然者則所謂自",
    "X61n1163_001:0628a12": "心有西方與即心是佛者皆成疣贅矣。",
    "X61n1163_001:0628a13": "般舟三力",
    "X61n1163_001:0628a14": "圓通梵法師會宗集引般舟三昧經言念佛往生有",
    "X61n1163_001:0628a15": "三種力一者本有佛性力言煩惱心中有如來藏也",
    "X61n1163_001:0628a16": "二者慈光攝取力言彌陀光明無量念佛眾生攝取",
    "X61n1163_001:0628a17": "不捨也三者念佛三昧力言憶佛念佛現前當來必",
    "X61n1163_001:0628a18": "定見佛也此三種力如三股繩合為一大索能牽重",
    "X61n1163_001:0628a19": "物又如水火鏡子若將對日以艾取之即可得火若",
    "X61n1163_001:0628a20": "將對月以珠取之即可得水今以鏡具水火之性喻",
    "X61n1163_001:0628a21": "眾生本具佛性之力也須假日月光來照者喻彌陀",
    "X61n1163_001:0628a22": "慈光攝取之力也以珠艾能引水火者喻信心念佛",
    "X61n1163_001:0628a23": "之力也此三種佛缺一不可三事和合水火方生三",
    "X61n1163_001:0628a24": "力相資必生淨土。",
    "X61n1163_001:0628b01": "水澄月現",
    "X61n1163_001:0628b02": "無為楊居士曰大願聖人從淨土來來實無來深心",
    "X61n1163_001:0628b03": "凡夫往淨土去去實無去彼不來此此不往彼而凡",
    "X61n1163_001:0628b04": "聖會遇兩得交際者何耶彌陀光明如淨滿月徧照",
    "X61n1163_001:0628b05": "十方水清而靜則月現全體月非取水而遽來水濁",
    "X61n1163_001:0628b06": "而動則月無定光月非舍水而遽去。",
    "X61n1163_001:0628b07": "天依懷禪師問學者云若言舍穢取淨則屬妄想若",
    "X61n1163_001:0628b08": "言無淨土則違佛語修淨土者宜如何修眾無語復",
    "X61n1163_001:0628b09": "自答云生則決定生去則實不去又云譬如鴈過長",
    "X61n1163_001:0628b10": "空影沉寒水鴈絕遺踪之意水無留影之心。",
    "X61n1163_001:0628b11": "廣狹自在",
    "X61n1163_001:0628b12": "以十方法界不離一微塵故一塵至微量同法界佛",
    "X61n1163_001:0628b13": "剎雖廣不離一塵十萬遐程不逾方寸。",
    "X61n1163_001:0628b14": "古今無間",
    "X61n1163_001:0628b15": "以三際不離一念故三際俱不可得以世相遷流本",
    "X61n1163_001:0628b16": "常住故經云觀彼久遠猶若今日經須臾間歷事諸",
    "X61n1163_001:0628b17": "佛徧十方界。",
    "X61n1163_001:0628b18": "一心不亂",
    "X61n1163_001:0628b19": "真歇云念佛法門徑路修行接上上根器旁引中下",
    "X61n1163_001:0628b20": "之機故一心不亂之說兼含二意曰理一心曰事一",
    "X61n1163_001:0628b21": "心若事一心人皆可以行之只一憶念如龍得水似",
    "X61n1163_001:0628b22": "虎靠山即楞嚴經憶佛念佛現前當來必定見佛不",
    "X61n1163_001:0628b23": "假方便自得心開若理一心亦非它法直將阿彌陀",
    "X61n1163_001:0628b24": "佛四字做個話頭二六時中自晨朝十念之頃直下",
    "X61n1163_001:0628c01": "提撕不以有心念不以無心念不以亦有亦無心念",
    "X61n1163_001:0628c02": "不以非有非無心念前後際斷一念不生不涉階梯",
    "X61n1163_001:0628c03": "頓超佛地得非淨土之見佛簡易於宗門乎信知乃",
    "X61n1163_001:0628c04": "佛乃祖在教在禪皆修淨業同歸一願入得此門無",
    "X61n1163_001:0628c05": "量法門悉皆能入。",
    "X61n1163_001:0628c06": "日用繫緣",
    "X61n1163_001:0628c07": "慈雲云凡歷涉緣務而內心不忘於佛及憶淨土譬",
    "X61n1163_001:0628c08": "如世人切事繫心雖經歷言語去來坐臥種種作務",
    "X61n1163_001:0628c09": "而不妨密憶前事宛然念佛之心亦應如是或若失",
    "X61n1163_001:0628c10": "念數數攝還久久成性任運常憶又復覺心微起惡",
    "X61n1163_001:0628c11": "念即便憶佛以佛力故惡念自息若見它人受苦以",
    "X61n1163_001:0628c12": "念佛心怜愍於彼願其離苦普賢行願云欲行惡法",
    "X61n1163_001:0628c13": "皆悉不成所修善業皆速成就如是相續念佛繫心",
    "X61n1163_001:0628c14": "能辦一切淨因功德　龍舒云凡聞惡聲則念阿彌",
    "X61n1163_001:0628c15": "陀佛以消禳之願一切人不為惡行凡見善事則念",
    "X61n1163_001:0628c16": "阿彌陀佛以贊助之願一切人皆為善行無事則默",
    "X61n1163_001:0628c17": "念阿彌陀佛常抂目前使念念不忘能如此者其於",
    "X61n1163_001:0628c18": "淨土決定往生。",
    "X61n1163_001:0628c19": "睡時入觀",
    "X61n1163_001:0628c20": "大藏集諸經禮懺儀云修淨土者凡入觀與睡時應",
    "X61n1163_001:0628c21": "□先起立合掌一心向西十稱阿彌陀佛觀音勢至",
    "X61n1163_001:0628c22": "清淨海眾畢即發願言弟子現是凡夫罪業深重輪",
    "X61n1163_001:0628c23": "迴六道不能出離今遇善知識得聞彌陀功德名號",
    "X61n1163_001:0628c24": "一心稱念願生淨土願佛哀憫垂手接引弟子不識",
    "X61n1163_001:0629a01": "彌陀世尊身相光明願佛菩薩示現身相及國土莊",
    "X61n1163_001:0629a02": "嚴等事說是語已一心正念即便入觀及睡或於正",
    "X61n1163_001:0629a03": "發願時見諸瑞相或於觀中得見或於睡夢得見此",
    "X61n1163_001:0629a04": "法近來大有靈驗不能具述精進行之方信不虗。",
    "X61n1163_001:0629a05": "撥無因果",
    "X61n1163_001:0629a06": "圓頓行人語默動靜皆遵聖教盡合佛心若以念佛",
    "X61n1163_001:0629a07": "生心動念成妄想者則息心無念亦成妄想首楞嚴",
    "X61n1163_001:0629a08": "經云縱滅一切見聞覺知內守幽間猶為法塵分別",
    "X61n1163_001:0629a09": "影事若以念佛著有為患則執空之人其患尤甚永",
    "X61n1163_001:0629a10": "嘉云豁達空撥因果漭漭蕩蕩招殃禍棄有著空病",
    "X61n1163_001:0629a11": "亦然還如避溺而投火若以外求他佛為未達則內",
    "X61n1163_001:0629a12": "執己心不達尤甚長沙云學道之人不識真只為從",
    "X61n1163_001:0629a13": "來認識神無量劫來生死本癡人喚作本來人若以",
    "X61n1163_001:0629a14": "別求淨土為偏見則執目前為淨土者其失尤甚楞",
    "X61n1163_001:0629a15": "嚴經說落魔道者都指現前即為佛國無別淨居及",
    "X61n1163_001:0629a16": "金色相口中好言眼耳鼻舌皆為淨土男女二根即",
    "X61n1163_001:0629a17": "是菩提弟子與師俱陷王難迷惑無知墮無間獄若",
    "X61n1163_001:0629a18": "以執有修證為權說者執無修證墮落外道其禍尤",
    "X61n1163_001:0629a19": "甚楞嚴云其人初不覺知魔著亦言自得無上涅槃",
    "X61n1163_001:0629a20": "謂三僧祇一念能越心中尚輕十方如來何況下位",
    "X61n1163_001:0629a21": "聲聞緣覺不禮塔廟摧毀經像謂言此是金銅土木",
    "X61n1163_001:0629a22": "肉身真常不自恭敬却崇土木實為顛倒其深信者",
    "X61n1163_001:0629a23": "從其毀碎埋棄地中疑悞眾生入無間獄佛言諄諄",
    "X61n1163_001:0629a24": "可不信乎。",
    "X61n1163_001:0629b01": "涅槃經云佛去世後五百歲中魔道漸興壞亂佛法",
    "X61n1163_001:0629b02": "然火就燥水就濕邪魔辨正一生之中以淳淨心堅",
    "X61n1163_001:0629b03": "固諦信至誠禮誦悔過發願吾知此人若身若心則",
    "X61n1163_001:0629b04": "與彌陀氣類交接智論云如風吹樹勢向西傾及其",
    "X61n1163_001:0629b05": "倒時必從西偃。",
    "X61n1163_001:0629b06": "壽禪師無我論(此非為淨土而發然修淨業者不可不知)",
    "X61n1163_001:0629b07": "問非惟外道修善不得解脫依內教修亦有不得道",
    "X61n1163_001:0629b08": "者何耶。答皆為有我故不得斷結凡作之時皆云",
    "X61n1163_001:0629b09": "我能作隨境所得住著因果若了二無我理證解一",
    "X61n1163_001:0629b10": "心不動塵勞當處解脫。",
    "X61n1163_001:0629b11": "問正作之時云何了無我。答所作之時從緣而起",
    "X61n1163_001:0629b12": "以有施為而無主宰所出音聲猶如風鐸隨機轉動",
    "X61n1163_001:0629b13": "惟似木人但依業力所為而無我性可得四大聚散",
    "X61n1163_001:0629b14": "生滅隨緣乃至六趣受身亦復如是實無有人而能",
    "X61n1163_001:0629b15": "來往華嚴經云如機關木人能出種種聲彼無我非",
    "X61n1163_001:0629b16": "我業性亦如是論云因緣故生天堂因緣故墮地獄",
    "X61n1163_001:0629b17": "若言是我非因緣者作惡何不生天乃墮地獄耶我",
    "X61n1163_001:0629b18": "豈愛彼地獄受苦耶我既作惡而不受樂者故知善",
    "X61n1163_001:0629b19": "惡感報惟是因緣非是我也而眾生於無我無作之",
    "X61n1163_001:0629b20": "中妄認我作強為其主不知是識所為決定無有作",
    "X61n1163_001:0629b21": "者外道皆稱執作悉有神我若無神我誰為所作智",
    "X61n1163_001:0629b22": "論破云心是識想故自能使身不待神也如火性能",
    "X61n1163_001:0629b23": "燒物不假於人唯識論云諸所執實有我體為有思",
    "X61n1163_001:0629b24": "慮為無思慮有思慮應是無常非一切時有思慮故",
    "X61n1163_001:0629c01": "無思慮如虗空不能作業亦不受果故所執我理俱",
    "X61n1163_001:0629c02": "不成由此故知定無實我但有諸識無始時來前滅",
    "X61n1163_001:0629c03": "後生因果相續由妄熏習似我相現愚者於中妄執",
    "X61n1163_001:0629c04": "為我又無我者即是無性性即是體體是主質義凡",
    "X61n1163_001:0629c05": "有一法皆從眾緣所成實無本體以無體故空是以",
    "X61n1163_001:0629c06": "眾生於性空中執為實有內則為我所覊外則為塵",
    "X61n1163_001:0629c07": "所局所以修行不出心境及至得果不離所因昇降",
    "X61n1163_001:0629c08": "雖殊常繫諸有互為高下終始輪迴眾患所生我為",
    "X61n1163_001:0629c09": "其本。",
    "X61n1163_001:0629c10": "問既萬法無體本來自空云何復有諸法建立。答",
    "X61n1163_001:0629c11": "秪為空無體性而從緣生若有自體即不假緣生既",
    "X61n1163_001:0629c12": "不從緣生即萬法有其定體若立定相即成常過善",
    "X61n1163_001:0629c13": "惡不可改移因果遂成錯亂為惡應生天為善應沉",
    "X61n1163_001:0629c14": "淵以無因故作善應無福作惡應無罪以無果故是",
    "X61n1163_001:0629c15": "以萬法無體無定但從緣現以緣生故無性諸法皆",
    "X61n1163_001:0629c16": "空以無性故緣生諸法建立故華嚴經明菩薩於無",
    "X61n1163_001:0629c17": "自性中建立一切佛事是以因空立有有無自名從",
    "X61n1163_001:0629c18": "有辨空空無自體。",
    "X61n1163_001:0629c19": "問現見諸法發生云何無性。答即生無生所以無",
    "X61n1163_001:0629c20": "性若云有生為復自生為他生為共生為無因生若",
    "X61n1163_001:0629c21": "云自生譬如自身若非父母云何得生故云此身即",
    "X61n1163_001:0629c22": "父母之遺體以過去業為內因託父母體為外緣內",
    "X61n1163_001:0629c23": "外因緣和合而有即非自生或云他生者若無宿業",
    "X61n1163_001:0629c24": "自因終不託胎皆從自業而有譬如外具水土若無",
    "X61n1163_001:0630a01": "種子決定不生若共生者因假緣成何有自體之用",
    "X61n1163_001:0630a02": "緣從因起而無外助之能因緣各無和合豈有如一",
    "X61n1163_001:0630a03": "沙無油合眾池而非有一盲不見聚羣盲而豈觀若",
    "X61n1163_001:0630a04": "無因生者即石女生兒龜毛作拂有因尚無無因豈",
    "X61n1163_001:0630a05": "有又從有因而立無因有因既無無因亦絕但了自",
    "X61n1163_001:0630a06": "他兩句無生則四句皆破既無自他將誰作和合及",
    "X61n1163_001:0630a07": "以無因有四句自然宴寂是知無生之生幻相宛爾",
    "X61n1163_001:0630a08": "生之無生真性湛然故金剛三昧經云因緣所生義",
    "X61n1163_001:0630a09": "是義滅非生滅諸生滅義是義生非滅。",
    "X61n1163_001:0630a10": "問既一切諸法無性無生云何眾生執著境緣而受",
    "X61n1163_001:0630a11": "實報。答秖為不了無性迷為實有所以受其實報",
    "X61n1163_001:0630a12": "如達其性空即不生貪著既不躭著任運施為不住",
    "X61n1163_001:0630a13": "其因終不受果故經云心生種種法生又云一切惟",
    "X61n1163_001:0630a14": "心造若心不起外境常虗了境性空其心自寂妄心",
    "X61n1163_001:0630a15": "既寂幻相何生心境俱冥自然合道華嚴經云眼耳",
    "X61n1163_001:0630a16": "鼻舌身心意諸情根一切空無性妄心分別有又云",
    "X61n1163_001:0630a17": "世間一切法但以心為主隨解取眾相顛倒不如實。",
    "X61n1163_001:0630a18": "問既受實報云何言一切空。答分明云眾生自妄",
    "X61n1163_001:0630a19": "認為實其性常空雖受苦樂厭愛情生人法俱空一",
    "X61n1163_001:0630a20": "無所得猶如夢見好惡欣慼盈懷及至覺來豁然無",
    "X61n1163_001:0630a21": "事覺來非有夢裏非無既習顛倒之因不無虗妄之",
    "X61n1163_001:0630a22": "果。",
    "X61n1163_001:0630a23": "問忘心幻境為復本無從今日無。答心境本無。",
    "X61n1163_001:0630a24": "問既是本無眾生云何不得解脫。答本來無縛云",
    "X61n1163_001:0630b01": "何稱解秪為不達本無妄生今有從無始際熏習之",
    "X61n1163_001:0630b02": "力不覺不知隨業而轉雖在業拘性常清淨。",
    "X61n1163_001:0630b03": "問如何得究竟清淨。答此有二義一者了其本無",
    "X61n1163_001:0630b04": "得自性清淨二者淨其妄染得離垢清淨本性既淨",
    "X61n1163_001:0630b05": "妄念不生二障雙消三輪廓徹契本明源種現俱寂。",
    "X61n1163_001:0630b07": "西方直指卷之上"
}