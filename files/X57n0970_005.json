{
    "X57n0970_005:0415c16": "性善惡論卷之五",
    "X57n0970_005:0415c18": "天台山幽谿沙門傳燈著",
    "X57n0970_005:0415c19": "客曰。果地圓證。一無所改。已聞教矣。云何名為隨淨",
    "X57n0970_005:0415c20": "圓修全修在性門。余曰。前明真如隨緣十界差別門",
    "X57n0970_005:0415c21": "中。凡分兩義。一隨淨緣。一隨染緣。慈雲圖說。其義尚",
    "X57n0970_005:0415c22": "略。今欲廣明此義。故以因心本具毫無虧欠者。重發",
    "X57n0970_005:0415c23": "明之。而云圓修者。對隨染九界之修。不得稱性圓修",
    "X57n0970_005:0415c24": "故也。又復應知。九界之修。亦莫非全性起修。一一圓",
    "X57n0970_005:0416a01": "融第迷了不同。故謂之圓不圓爾。故四明尊者妙宗",
    "X57n0970_005:0416a02": "鈔。釋心分垢淨。行開善惡云。心即迷了二心。行即違",
    "X57n0970_005:0416a03": "順二行。六道三教。迷三德性。為三惑染。故曰垢心。身",
    "X57n0970_005:0416a04": "口諸業違理有。作皆名惡行。惟圓頓教。了三德性。離",
    "X57n0970_005:0416a05": "三惑染。方名淨心。身口諸業順理無作。稱為善行。故",
    "X57n0970_005:0416a06": "知修之偏圓。行之逆順。全在了不了上分途。蓋事中",
    "X57n0970_005:0416a07": "九法界。乃全性惡以起修惡。事中佛法界。乃全性善",
    "X57n0970_005:0416a08": "以起修善。既全性起。有何一法不即佛法。猶如即波",
    "X57n0970_005:0416a09": "見水。即器見空。乃至即萬彚以見陽春。是故諸圓頓",
    "X57n0970_005:0416a10": "大乘經典。即修善以觀性善者少。即修惡以觀性惡",
    "X57n0970_005:0416a11": "者多。如淨名云。生死即涅槃。煩惱即菩提。生死煩惱",
    "X57n0970_005:0416a12": "修惡也。菩提涅槃性惡也。修之善惡雖分。性之善惡",
    "X57n0970_005:0416a13": "無分。教門所謂性惡融通。無法不趣。任運攝得佛界",
    "X57n0970_005:0416a14": "性善是也。又云。淫怒癡即是解脫。又云。六十二見。為",
    "X57n0970_005:0416a15": "如來種。又云。六根皆即淨土。又云。無離文字以說解",
    "X57n0970_005:0416a16": "脫。無行經云。貪欲即是道。瞋恚亦復然。如是三法中。",
    "X57n0970_005:0416a17": "具一切佛法。無非令修者不須轉側。達修惡以即性",
    "X57n0970_005:0416a18": "惡耳。又如圓覺楞嚴教極圓頓。其中修門。亦無非令",
    "X57n0970_005:0416a19": "人即修惡以達性惡。文雖不言。旨極符契。今於圓覺",
    "X57n0970_005:0416a20": "但舉綱要。而於楞嚴乃廣引證。以發明之。圓覺文殊",
    "X57n0970_005:0416a21": "章。明如來本起因地云。永斷無明。方成佛道。云何無",
    "X57n0970_005:0416a22": "明。一切眾生。從無始來。種種顛倒。妄認四大。以為身",
    "X57n0970_005:0416a23": "相。六塵緣影。為自心相。然後以奢摩他檢身。歸於四",
    "X57n0970_005:0416a24": "大。達身無身相。檢心歸於六塵緣影。了心無心相。乃",
    "X57n0970_005:0416b01": "至(〔云知〕)是空華即無輪轉。身心無明。幻化修惡也。達之",
    "X57n0970_005:0416b02": "本空。觀修惡即性惡也。故曰。知幻即離。不作方便。離",
    "X57n0970_005:0416b03": "幻即覺。亦非漸次。若楞嚴經。二十五聖。各陳圓通。亦",
    "X57n0970_005:0416b04": "無非全修惡。以即性惡蓋六根六塵六識七大。皆六",
    "X57n0970_005:0416b05": "道凡夫修惡邊事。惟三乘與偏教所觀。或即修惡。分",
    "X57n0970_005:0416b06": "入空如來藏之性惡以融通乎性善。或即修惡。分入",
    "X57n0970_005:0416b07": "不空如來藏之性惡。以融通乎性善。或全入三種如",
    "X57n0970_005:0416b08": "來藏。即修惡觀性惡。以融通乎性善。其餘分入者。不",
    "X57n0970_005:0416b09": "能具引。今約烏芻瑟摩等七大菩薩全入者。以發明",
    "X57n0970_005:0416b10": "之。使從事圓頓者。有所適從。",
    "X57n0970_005:0416b11": "第一明依火大隨淨圓修全修在性者",
    "X57n0970_005:0416b12": "經云。烏芻瑟摩。於如來前。合掌頂禮佛之雙足。而白",
    "X57n0970_005:0416b13": "佛言。我常先憶久遠劫前。性多貪欲。有佛出世。名曰",
    "X57n0970_005:0416b14": "空王。說多淫人成猛火聚。教我徧觀百駭四肢。諸冷",
    "X57n0970_005:0416b15": "煖氣。神光內凝。化多淫心。成智慧火。從是諸佛。皆呼",
    "X57n0970_005:0416b16": "召我名為火頭。我以火光三昧力故。成阿羅漢。心發",
    "X57n0970_005:0416b17": "大願。諸佛成道。我為力士。親伏魔冤。佛問圓通。我以",
    "X57n0970_005:0416b18": "諦觀身心煖觸。無礙流道。諸漏既銷。生大寶燄。證無",
    "X57n0970_005:0416b19": "上覺。斯為第一。",
    "X57n0970_005:0416b20": "釋曰。性多貪欲。九界修惡中之最下者。乃地獄之因。",
    "X57n0970_005:0416b21": "空王如來說多淫人成猛火聚者。示其華報。有虗勞",
    "X57n0970_005:0416b22": "痰火尫瘵之疾。果報有地獄歷劫猛火燒然之苦也。",
    "X57n0970_005:0416b23": "教我遍觀百駭四肢諸冷煖氣者。正觀修惡之火。為",
    "X57n0970_005:0416b24": "性惡之火也。神光內礙化多淫心成智慧火者。乃觀",
    "X57n0970_005:0416c01": "之既久。化修惡之火。為性惡之火。性惡融通。無法不",
    "X57n0970_005:0416c02": "趣。任運攝得佛界性善也。從是諸佛皆呼召我名為",
    "X57n0970_005:0416c03": "火頭。我以火光三昧成阿羅漢。心發大願諸佛成道",
    "X57n0970_005:0416c04": "我為力士親伏魔冤。正以從火大修惡得悟。以火光",
    "X57n0970_005:0416c05": "三昧而作佛事。行菩薩道。為性惡法門也。良由無始",
    "X57n0970_005:0416c06": "從如來藏中。性火真空。性空真火。清淨本然。周遍法",
    "X57n0970_005:0416c07": "界。三德以為業惑苦三道。而此三道。即是三因。故今",
    "X57n0970_005:0416c08": "可觀修惡之火即性惡之火。故曰。教我遍觀百骸四",
    "X57n0970_005:0416c09": "肢。諸冷煖氣。神光內凝。化多淫心成智慧火。所謂隨",
    "X57n0970_005:0416c10": "緣不變。差而無差者是也。夫觀身心煖觸。無礙流通。",
    "X57n0970_005:0416c11": "體真而止也。遍觀百駭四肢。方便隨緣而止也。化多",
    "X57n0970_005:0416c12": "淫心成智慧火。恩二邊分別而止也。體真成而清淨",
    "X57n0970_005:0416c13": "般若之德復。方便成而本然解脫之德證。息二邊成",
    "X57n0970_005:0416c14": "而法身之德圓。豈非隨淨圓修。而全修在性乎。",
    "X57n0970_005:0416c15": "第二明依地大隨淨圓修全修在性者",
    "X57n0970_005:0416c16": "經云。持地菩薩。即從座起。頂禮佛足。而白佛言。我念",
    "X57n0970_005:0416c17": "往昔。普光如來出現於世。我為比丘。常於一切要路",
    "X57n0970_005:0416c18": "津口。田地險隘。有不如法。妨損車馬。我皆平填。或作",
    "X57n0970_005:0416c19": "橋梁。或負沙土。如是勤苦。經無量佛出現於世。或有",
    "X57n0970_005:0416c20": "眾生。於闤闠處。要人擎物。我先為擎。至其所詣。放物",
    "X57n0970_005:0416c21": "即行。不取其直。毗舍浮佛現在世時。世多饑荒。我為",
    "X57n0970_005:0416c22": "負人。無問遠近。惟取一錢。或有車馬被於泥溺。我有",
    "X57n0970_005:0416c23": "神力。為其推輪。拔其苦惱。時國大王。延佛設齊。我於",
    "X57n0970_005:0416c24": "爾時。平地待佛。毗舍如來摩頂謂我。當平心地。則世",
    "X57n0970_005:0417a01": "界地。一切皆平。我即心開。見身微塵。與造世界。所有",
    "X57n0970_005:0417a02": "微塵。等無差別。微塵自性不相觸摩。乃至刀兵亦無",
    "X57n0970_005:0417a03": "所觸。我於法性。悟無生忍。成阿羅漢。迴心今入菩薩",
    "X57n0970_005:0417a04": "位中。聞諸如來宣妙蓮華佛知見地。我先證明。而為",
    "X57n0970_005:0417a05": "上首。佛問圓通。我以諦觀身界二塵。等無差別。本如",
    "X57n0970_005:0417a06": "來藏。虗妄發塵。塵銷智圓。成無上道。斯為第一。",
    "X57n0970_005:0417a07": "釋曰。我於爾時平地待佛者。此菩薩以平地為得悟",
    "X57n0970_005:0417a08": "之緣也。當平心地則世界地一切皆平者。夫平地以",
    "X57n0970_005:0417a09": "身。平心以智。地為隨緣之幻色。心為性色。即真空隨",
    "X57n0970_005:0417a10": "緣。平地則以一念歷千差不變。平心則會千差歸一",
    "X57n0970_005:0417a11": "性。歷千差則萬念以紛馳。故為煩惱為生死。歸一性",
    "X57n0970_005:0417a12": "則一道而坦然。故為菩提為涅槃。是以平大地。則心",
    "X57n0970_005:0417a13": "地反致於不平。此所謂無差而差也。平心地。則世界",
    "X57n0970_005:0417a14": "地一切以皆平。此所謂差而無差也。故觀之未幾。我",
    "X57n0970_005:0417a15": "即心開。見身微塵。與造世界所有微塵。等無差別。此",
    "X57n0970_005:0417a16": "則豈惟造世界一切皆平。即依正二報之地大。亦等",
    "X57n0970_005:0417a17": "無差別一切皆平也。苟非全性惡之性色。不變隨緣",
    "X57n0970_005:0417a18": "無差而差。以為九界依正之色。焉能身塵依色。等無",
    "X57n0970_005:0417a19": "差別。不相觸摩。乃至刀兵亦無所觸。隨緣不變差而",
    "X57n0970_005:0417a20": "無差哉。正以能達修惡之色。即性惡之色。性惡融通",
    "X57n0970_005:0417a21": "無法不趣。任運攝得佛界性善。故能塵銷智圓。成無",
    "X57n0970_005:0417a22": "上道也。以三止言之。所謂相在塵域。如器中鍠聲出",
    "X57n0970_005:0417a23": "於外。禪那法身。以為之主。雙遮雙照三諦俱觀者也。",
    "X57n0970_005:0417a24": "第三明依水大隨淨圓修全修在性者",
    "X57n0970_005:0417b01": "經云。月光童子。即從座起。頂禮佛足。而白佛言。我憶",
    "X57n0970_005:0417b02": "往昔恒河沙劫。有佛出世。名為水天。教諸菩薩修習",
    "X57n0970_005:0417b03": "水觀。入三摩地。觀於身中水性無奪。初從涕唾。如是",
    "X57n0970_005:0417b04": "窮盡津液精血大小便利。身中旋復。水性一同。見水",
    "X57n0970_005:0417b05": "身中。與世界外浮幢王剎諸香水海。等無差別。我於",
    "X57n0970_005:0417b06": "是時。初成此觀但見其水。未得無身。當為比丘室中",
    "X57n0970_005:0417b07": "安禪。我有弟子。窺窓觀室。惟見清水徧在室中。了無",
    "X57n0970_005:0417b08": "所見。童稚無知。取一瓦礫投於水內。激水作聲。顧盻",
    "X57n0970_005:0417b09": "而去。我出定後頓覺心痛。如舍利弗遭違害鬼。我自",
    "X57n0970_005:0417b10": "思惟。今我已得阿羅漢道。久離病緣。云何今日忽生",
    "X57n0970_005:0417b11": "心痛。將無退失爾時童子。捷來我前。說如上事。我則",
    "X57n0970_005:0417b12": "告言。汝更見水。可即開門入此水中除去瓦礫。童子",
    "X57n0970_005:0417b13": "奉教。後入定時。還復見水。瓦礫宛然。開門除出。我後",
    "X57n0970_005:0417b14": "出定。身質如初。逢無量佛如。是至於山海自在通王",
    "X57n0970_005:0417b15": "如來。方得己身與十方界諸香水海。性合真空。無二",
    "X57n0970_005:0417b16": "無別。今於如來得童真名。預菩薩會。佛問圓通。我以",
    "X57n0970_005:0417b17": "水性一味流通。得無生忍。圓滿菩提。斯為第一。",
    "X57n0970_005:0417b18": "釋曰。觀於身中水性無奪者。悟性惡之水。不二法門",
    "X57n0970_005:0417b19": "也。初從涕唾。如是窮盡津液精血大小便利。身中旋",
    "X57n0970_005:0417b20": "復。水性一同。觀正報之水。修惡即性惡也。見水身中",
    "X57n0970_005:0417b21": "與世界外浮幢王剎諸香水海等無差別者。相似證",
    "X57n0970_005:0417b22": "依報之水。修惡即性惡也。未出分段故。不得亡身。至",
    "X57n0970_005:0417b23": "於山海自在通王如來。方得亡身。至分真變易。方得",
    "X57n0970_005:0417b24": "與十方界諸香水海性合真空無二無別。豈非深證",
    "X57n0970_005:0417c01": "性水真空。性空真水。清淨本然。周遍法界乎。夫一自",
    "X57n0970_005:0417c02": "如來藏中。真如不變。性水真空。性空真水。清淨本然。",
    "X57n0970_005:0417c03": "周遍法界。隨眾生心。應所知量。循業發現。無差而差。",
    "X57n0970_005:0417c04": "為九法界依正二報之水。苟非隨緣不變。焉能依正",
    "X57n0970_005:0417c05": "二水厥性無奪。觀之既久。能使性合真空。無二無別",
    "X57n0970_005:0417c06": "乎。此以全性起修。用中道禪那。如器中鍠聲出於外",
    "X57n0970_005:0417c07": "者為之主。故得水性一味流通。得無生忍也。",
    "X57n0970_005:0417c08": "第四明依風大隨淨圓修全修在性者",
    "X57n0970_005:0417c09": "經云。琉璃光法王子。即從座起。頂禮佛足。而白佛言。",
    "X57n0970_005:0417c10": "我憧往昔經恒沙劫。有佛出世。名無量聲。開示菩薩",
    "X57n0970_005:0417c11": "本覺妙明。觀此世界及眾生身。皆是妄緣風力所轉。",
    "X57n0970_005:0417c12": "我於爾時。觀界安立。觀世動時。觀身動止。觀心動念。",
    "X57n0970_005:0417c13": "諸動無二。等無差別。我時了覺此群動性。來無所從。",
    "X57n0970_005:0417c14": "去無所至。十方微塵顛倒眾生。同一虗妄。如是乃至",
    "X57n0970_005:0417c15": "三千大千一世界內。所有眾生。如一器中所有蚊蚋",
    "X57n0970_005:0417c16": "啾啾亂鳴。於分寸中。鼓發狂閙。逢佛未幾。得無生忍。",
    "X57n0970_005:0417c17": "爾時心開。乃見東方不動佛國。為法王子。事十方佛。",
    "X57n0970_005:0417c18": "身心發光。洞徹無礙。佛問圓通。我以觀察風力無依。",
    "X57n0970_005:0417c19": "悟菩提心入三摩地。合十方佛。傳一妙心。斯為第一。",
    "X57n0970_005:0417c20": "釋曰。無量聲如來。開示菩薩本覺妙明。宜從本覺不",
    "X57n0970_005:0417c21": "動之性以觀之。今乃觀此世界及眾生身。皆是妄緣",
    "X57n0970_005:0417c22": "風力所轉。乃即修惡之風。觀其隨緣風力。差而無差",
    "X57n0970_005:0417c23": "者也。夫一自如來藏中真如不變。性風真空。性空真",
    "X57n0970_005:0417c24": "風。清淨本然。周遍法界。無差別體。而隨九界眾生心。",
    "X57n0970_005:0418a01": "應所知量。以為世界依報之風。及為眾生正報之風。",
    "X57n0970_005:0418a02": "而有種種差別。然而莫非全性以起修。全修而在性。",
    "X57n0970_005:0418a03": "故可即差別以觀乎無差別。故曰。我於爾時觀界安",
    "X57n0970_005:0418a04": "立。觀世動時。觀身動止。觀心動念。諸動無二。等無差",
    "X57n0970_005:0418a05": "別。此固會風性之無差也。若夫會性風真空。性空真",
    "X57n0970_005:0418a06": "風。清淨本然。周遍法界者。則曰。我時覺了此群動性。",
    "X57n0970_005:0418a07": "來無所從。去無所至。(云云)不惟見風空性一。亦乃了",
    "X57n0970_005:0418a08": "動無所動。夫以不動以待乎動。了動中有不動者在。",
    "X57n0970_005:0418a09": "猶有所待也。即動以悟乎來無所從。去無所至。固無",
    "X57n0970_005:0418a10": "所待也。故能逢佛未幾。得無生忍。爾時心開。乃見東",
    "X57n0970_005:0418a11": "方不動佛國。為法王子。非以動寂了無對。全修而在",
    "X57n0970_005:0418a12": "性乎。",
    "X57n0970_005:0418a13": "第五明依空大隨淨圓修全修在性者",
    "X57n0970_005:0418a14": "經云。虗空藏菩薩。即從座起。頂禮佛足。而白佛言。我",
    "X57n0970_005:0418a15": "與如來。定光佛。所得無邊身。爾時手執四大寶珠。照",
    "X57n0970_005:0418a16": "明十方微塵佛剎。化成虗空。又於自心。現大圓鏡。內",
    "X57n0970_005:0418a17": "放十種微妙寶光。流灌十方盡虗空際諸幢王剎。來",
    "X57n0970_005:0418a18": "入鏡內。涉入我身。身同虗空。不相妨礙。身能善入微",
    "X57n0970_005:0418a19": "塵國土。廣行佛事。得大隨順。此大神力。由我諦觀四",
    "X57n0970_005:0418a20": "大無依。妄想生滅。虗空無二。佛國本同。於同發明。得",
    "X57n0970_005:0418a21": "無生忍。佛問圓通。我以觀察虗空無邊。入三摩地。妙",
    "X57n0970_005:0418a22": "力圓明。斯為第一。",
    "X57n0970_005:0418a23": "釋曰。此菩薩所得無邊身。乃觀修惡晦昧之空。以為",
    "X57n0970_005:0418a24": "性惡之真空。此性惡空與性善空。無二法界。以法界",
    "X57n0970_005:0418b01": "無邊故。身亦無邊。又不獨此也。即性惡空。是性惡色。",
    "X57n0970_005:0418b02": "火風水三亦復如是。菩薩證此妙空。即此而備妙用。",
    "X57n0970_005:0418b03": "爾時手執四大寶珠。照明十方微塵佛剎。化成虗空。",
    "X57n0970_005:0418b04": "以表示之。此則正顯不惟證虗空之無邊。亦證四大",
    "X57n0970_005:0418b05": "性之無邊。不惟於空入性惡法門。而於四大性惡法",
    "X57n0970_005:0418b06": "門。而等入之。不惟證五大之無邊。亦證十法界五陰",
    "X57n0970_005:0418b07": "實法。依報國土之無邊。是故又於自心。現大圓鏡。內",
    "X57n0970_005:0418b08": "放十種微妙寶光。流灌十方盡虗空際諸幢王剎。來",
    "X57n0970_005:0418b09": "入鏡內。涉入我身。身同虗空。不相妨礙。善能身入微",
    "X57n0970_005:0418b10": "塵國土。廣行佛事。得大隨順。非以心界融通。依正不",
    "X57n0970_005:0418b11": "二。一多無礙。小大相容。妙用現前。性體不隔而然乎。",
    "X57n0970_005:0418b12": "始從真如不變性空真覺中。隨心循業。應所知量。以",
    "X57n0970_005:0418b13": "為晦昧之空。四大之空。固無差而差矣。今所證空。則",
    "X57n0970_005:0418b14": "隨淨圓修。全修在性。即差別而無差別。故曰。此大神",
    "X57n0970_005:0418b15": "力。由我諦觀四大無依。妄想生滅。虗空無二。佛國本",
    "X57n0970_005:0418b16": "同。於同發明。得無生忍。",
    "X57n0970_005:0418b17": "第六明依識大隨淨圓修全修在性者",
    "X57n0970_005:0418b18": "經云。彌勒菩薩。即從座起。頂禮佛足。而白佛言。我憶",
    "X57n0970_005:0418b19": "往昔。經微塵劫。有佛出世。名日月燈明。我從彼佛。而",
    "X57n0970_005:0418b20": "得出家。心重世名。好遊族姓。爾時世尊。教我修習惟",
    "X57n0970_005:0418b21": "心識定。入三摩地。歷劫以來。以此三昧。事恒沙佛。求",
    "X57n0970_005:0418b22": "世名心歇滅無有。至然燈佛出現於世。我乃得成無",
    "X57n0970_005:0418b23": "上妙圓識心三昧。乃至盡空如來國土。淨穢有無。皆",
    "X57n0970_005:0418b24": "是我心變化所現。世尊。我了如是惟心識故。識性流",
    "X57n0970_005:0418c01": "出無量如來。今得授記。次補佛處。佛問圓通。我以諦",
    "X57n0970_005:0418c02": "觀十方惟識。識心圓明。入圓成實。遠離依他及遍計",
    "X57n0970_005:0418c03": "執。得無生忍。斯為第一。",
    "X57n0970_005:0418c04": "釋曰。前經明本如來藏。性識明知。覺明真識。妙德瑩",
    "X57n0970_005:0418c05": "然。遍周法界者。真如不變之體也。隨眾生心。應所知",
    "X57n0970_005:0418c06": "量。循業發現者。隨淨心善業。則為第九菴摩羅白淨",
    "X57n0970_005:0418c07": "之識。隨染心惡業。則為菩薩二乘之八識。則為六道",
    "X57n0970_005:0418c08": "凡夫之八七六識。所謂不變隨緣。無差而差也。即此",
    "X57n0970_005:0418c09": "經文所謂心重世名。好遊族姓者也。爾時世尊。教我",
    "X57n0970_005:0418c10": "修習惟心識定。入三摩地。乃即修惡之三識。以觀性",
    "X57n0970_005:0418c11": "惡之真如。求世名心歇滅無有。已破六識七識之遍",
    "X57n0970_005:0418c12": "計執性也。乃至得成無上妙圓識心三昧。破去八識。",
    "X57n0970_005:0418c13": "得證第九真常淨識也。莫非悟真如不變。無差而差。",
    "X57n0970_005:0418c14": "故可即差別而會歸無差。既當時全性以為修。故可",
    "X57n0970_005:0418c15": "即全修而在性。能了達乎此。是為依識大隨淨圓修。",
    "X57n0970_005:0418c16": "全修而在性也。",
    "X57n0970_005:0418c17": "第七明依根大隨淨圓修全修在性者",
    "X57n0970_005:0418c18": "經云。大勢至法王子。與其同倫五十二菩薩。即從座",
    "X57n0970_005:0418c19": "起。頂禮佛足。而白佛言。我憶往昔恒河沙劫。有佛出",
    "X57n0970_005:0418c20": "世。名無量光。十二如來相繼一劫。其最後佛名超日",
    "X57n0970_005:0418c21": "月光。彼佛教我念佛三昧。譬如有人。一專為憶。一人",
    "X57n0970_005:0418c22": "專忘。如是二人若逢不逢。或見非見。二人相憶。二憶",
    "X57n0970_005:0418c23": "念深。如是乃至從生至生。同於形影。不相乖異。十方",
    "X57n0970_005:0418c24": "如來。憐念眾生。如母憶子。若子逃逝。雖憶何為。子若",
    "X57n0970_005:0419a01": "憶母。如母憶時。母子歷生。不相違遠。若眾生心憶佛",
    "X57n0970_005:0419a02": "念佛。現前當來必定見佛。去佛不遠。不假方便。自得",
    "X57n0970_005:0419a03": "心開。如染香人身有香氣。此則名曰香光莊嚴。我本",
    "X57n0970_005:0419a04": "因地。以念佛心。入無生忍。今於此界攝念佛人。歸於",
    "X57n0970_005:0419a05": "淨土。佛問圓通。我無選擇。都攝六根。淨念相繼。得三",
    "X57n0970_005:0419a06": "摩地。斯為第一。",
    "X57n0970_005:0419a07": "釋曰。前經雖明根大。而義說則以見大而例五根。備",
    "X57n0970_005:0419a08": "約六根。以明不變隨緣隨緣不變之旨。故曰。如一見",
    "X57n0970_005:0419a09": "根見周法界。聽齅甞觸。覺觸覺知。妙德瑩然。遍周法",
    "X57n0970_005:0419a10": "界。圓滿十虗。寧有方所。今且以一見根言之。有真見。",
    "X57n0970_005:0419a11": "有見精。有妄見。真見即真如不變之性也。即所謂性",
    "X57n0970_005:0419a12": "覺妙明。本覺明妙也。見精即隨緣之始。瞥然晦昧體。",
    "X57n0970_005:0419a13": "是無記。識精中見分也。所謂妄為明覺是也。妄見即",
    "X57n0970_005:0419a14": "緣塵分別。所謂因明立所。所既妄立。生汝妄能。無同",
    "X57n0970_005:0419a15": "異中熾然成異。自無差別。而為差別者也。此與首卷",
    "X57n0970_005:0419a16": "菩提涅槃元清淨體。則汝今者識精元明。能生諸緣。",
    "X57n0970_005:0419a17": "緣所遺者同。第無始與今日之不同耳。苟欲直指人",
    "X57n0970_005:0419a18": "心見性成佛。正當於此。會隨染緣修惡。原從無差以",
    "X57n0970_005:0419a19": "為差。故可即今差別者。以無差體。達見精修惡即是",
    "X57n0970_005:0419a20": "性惡。蓋見精即識精也。真見即菩提涅槃元清淨體",
    "X57n0970_005:0419a21": "也。若見見之時。見非是見。見猶離見。見不能及。則隨",
    "X57n0970_005:0419a22": "淨圓修全修在性之旨得矣。一根如此。耳根與餘根",
    "X57n0970_005:0419a23": "皆然。即以此而為勢至菩薩。以念佛心。入無生忍。亦",
    "X57n0970_005:0419a24": "無所而不可。蓋念佛。有念自佛三身者。有念它佛三",
    "X57n0970_005:0419b01": "身者。有合自它三身同念者。若見見之時。見非是見。",
    "X57n0970_005:0419b02": "能如是見。則自性三身俱念。如能見屬智。則果成報",
    "X57n0970_005:0419b03": "身。因中即念報身。經云妙菩提路是也。所見屬性。則",
    "X57n0970_005:0419b04": "果成法身。因中即念法身。經云清淨實相是也。天台",
    "X57n0970_005:0419b05": "大師云。菩提智與法性相應相冥。相應者。如函蓋相",
    "X57n0970_005:0419b06": "應。相冥者。如水乳相冥。如水銀和真金。能塗諸色像。",
    "X57n0970_005:0419b07": "功德和法身。處處應現往。是故見見之時。見非是見。",
    "X57n0970_005:0419b08": "見猶離見。見所不及。成解脫德。至果能成應身。豈非",
    "X57n0970_005:0419b09": "見見功夫。三身具念乎。抑以此而念自佛之法身者。",
    "X57n0970_005:0419b10": "而念它佛之法身。泯然無跡。了罔邊畔。自它俱見。不",
    "X57n0970_005:0419b11": "隔毫端。以此而念它佛報身應身時。靡不居吾法性",
    "X57n0970_005:0419b12": "之中。無能所絕待對。所謂境為妙假觀為空。境觀雙",
    "X57n0970_005:0419b13": "忘便是中。忘照何曾有前後。一心融絕了無踪是也。",
    "X57n0970_005:0419b14": "苟微此念。焉能以念佛心入無生忍耶。眼根如此。觀",
    "X57n0970_005:0419b15": "音耳門三昧例然。餘人圓通。鼻舌身意例然。觀根皆",
    "X57n0970_005:0419b16": "此觀識觀塵。亦復例照。猶如藥王。執毒為藥。是故能",
    "X57n0970_005:0419b17": "了真如性善性惡不變。以為隨緣。修善修惡隨緣當",
    "X57n0970_005:0419b18": "體不變者。可以拈一莖艸。為千丈舍那之身。舉一微",
    "X57n0970_005:0419b19": "塵。可以為西方清泰之國。盡大地拈來。無非雪山藥",
    "X57n0970_005:0419b20": "王樹也。",
    "X57n0970_005:0419b21": "客曰。隨淨圓修。全修在性門之旨。已領教矣。云何名",
    "X57n0970_005:0419b22": "為隨淨圓證舉一全收門。予曰。隨淨圓證者。如上所",
    "X57n0970_005:0419b23": "引七大菩薩。各依一大。以事圓修。至果亦各依一大",
    "X57n0970_005:0419b24": "以為圓證。略如月光童子。依水悟道。至於果證。方得",
    "X57n0970_005:0419c01": "亡身。與香水海性合真空。無二無別。豈非隨淨圓證",
    "X57n0970_005:0419c02": "一大乎。然而既曰性合真空無二無別。是則性色真",
    "X57n0970_005:0419c03": "空。性火真空。性風真空。性覺真空。性見覺明。性識明",
    "X57n0970_005:0419c04": "知。此之文意。皆於第三卷。一一會通者。莫不與水大",
    "X57n0970_005:0419c05": "性合真空。無二無別。非舉一而全收乎。又此七門。皆",
    "X57n0970_005:0419c06": "觀修惡以即性惡。不但性惡融通。無法不趣。而任運",
    "X57n0970_005:0419c07": "攝得佛法界性善。亦乃性善融通。無惡不具。而任運",
    "X57n0970_005:0419c08": "攝得九法界性惡。故圓修行人。至於果成。九皆究竟。",
    "X57n0970_005:0419c09": "四明尊者謂蛣蜣等。皆須六即判。其初後正此意也。",
    "X57n0970_005:0419c10": "客又問曰。圓頓教旨。明真如不變隨緣。隨緣不變義",
    "X57n0970_005:0419c11": "亦盡矣。蔑以加矣。何必定須論乎性具。予對曰。天台",
    "X57n0970_005:0419c12": "一家宗旨。明隨緣義。有隨緣變者。別教是也。有隨緣",
    "X57n0970_005:0419c13": "不變者。圓教是也。變與不變。正在教中所論。具與不",
    "X57n0970_005:0419c14": "具。具則隨緣不變。屬於圓教。隨緣若變。正因不具。是",
    "X57n0970_005:0419c15": "故判入別教。是則隨緣不變之旨。全在性具之功。那",
    "X57n0970_005:0419c16": "云不必論乎性具。客又問曰。隨緣不變。約具以明。此",
    "X57n0970_005:0419c17": "固當然。何必定須性具十界乎。予對曰。性具之理。若",
    "X57n0970_005:0419c18": "不具明十界依正色心。昧者但云性具佛界。不具九",
    "X57n0970_005:0419c19": "界。是則必須破九界。以證佛界。何以故。以九法界非",
    "X57n0970_005:0419c20": "性具故。乃但中佛性。隨染緣之所搆造。如淳善人。性",
    "X57n0970_005:0419c21": "不具惡。忽被惡人所逼。隨緣強作諸惡。既非其能。故",
    "X57n0970_005:0419c22": "說善人果然為惡。苟欲復其良善。必須大加翻悔。改",
    "X57n0970_005:0419c23": "惡遷善。故不足稱為君子不器。善惡皆能。若圓教人。",
    "X57n0970_005:0419c24": "以知性具十界。故能隨染緣造於九界。如全水為波。",
    "X57n0970_005:0420a01": "全水為氷。是故一切迷中染惡二法皆性具。故但彰",
    "X57n0970_005:0420a02": "己能。何過之有。以非過故。迷中二法。當體佛性。修中",
    "X57n0970_005:0420a03": "全九界。即是本性中九界。全修即性。名為成佛。無別",
    "X57n0970_005:0420a04": "他佛可成。又問曰。性具明乎十界。是則成道之時。但",
    "X57n0970_005:0420a05": "成佛果。修善性善義已周足。何須更立性惡法門之",
    "X57n0970_005:0420a06": "稱。予對曰。立此性惡法門。事非小小。凡有五大因緣。",
    "X57n0970_005:0420a07": "一理體本來具足故。二照性可以成修故。三果地圓",
    "X57n0970_005:0420a08": "證莫非妙法故。四起妙用時須施十界故。五根性不",
    "X57n0970_005:0420a09": "同攝機須遍故。餘之四義。前文已具。根性不同。攝機",
    "X57n0970_005:0420a10": "須遍。今當明之。凡為二意。一明菩薩度生須此法門",
    "X57n0970_005:0420a11": "故。二明眾生機緣須此入道故。菩薩度生須此法門",
    "X57n0970_005:0420a12": "又有二種。一者示現無量不乏此門故。二者自利因",
    "X57n0970_005:0420a13": "此即用利生故。示現無量不乏此門已如前果地圓",
    "X57n0970_005:0420a14": "現毫無虧欠門中說。第二自利因此即用利生今當",
    "X57n0970_005:0420a15": "明之。凡二義。初引義證。二引人證。初義證如淨名經",
    "X57n0970_005:0420a16": "說。爾時文殊師利。問維摩詰言。菩薩云何通達佛道。",
    "X57n0970_005:0420a17": "答曰。若菩薩行五無間。而無恚惱。至於地獄。無諸罪",
    "X57n0970_005:0420a18": "垢。至於畜生。無有無明憍慢等過。至於餓鬼。而具足",
    "X57n0970_005:0420a19": "功德。行色無色界。不以為勝。示行貪欲。離諸染著。示",
    "X57n0970_005:0420a20": "行瞋恚。於諸眾生無有恚礙。示行愚癡。而以智慧調",
    "X57n0970_005:0420a21": "伏其心。示行慳貪。而捨內外所有。不惜身命。示行毀",
    "X57n0970_005:0420a22": "禁。而安住淨戒。乃至小罪猶懷大懼。示行嗔恚。而常",
    "X57n0970_005:0420a23": "慈忍。示行懈怠。而勤修功德。示行乱意。而常念定。示",
    "X57n0970_005:0420a24": "行愚癡。而通達世間出世間慧。示行謟偽。而善方便",
    "X57n0970_005:0420b01": "隨諸經義。示行憍慢。而於眾生猶如橋梁。示行諸煩",
    "X57n0970_005:0420b02": "惱。而心常清淨。示入於魔。而順佛智不隨他教。示入",
    "X57n0970_005:0420b03": "聲聞。而為眾生說未聞法。示入辟支佛智。而成就大",
    "X57n0970_005:0420b04": "悲。教化眾生。示入貧窮。而有寶手功德無盡。示入形",
    "X57n0970_005:0420b05": "殘。而具相好以自莊嚴。示入下賤。而生佛種中具諸",
    "X57n0970_005:0420b06": "功德。示入羸劣醜陋。而得那羅延身。一切眾生之所",
    "X57n0970_005:0420b07": "樂見。示入老病。而永斷病根。超越死畏。示有資生。而",
    "X57n0970_005:0420b08": "恒觀無常。實無所貪。示有妻子綵女。而常樂遠離五",
    "X57n0970_005:0420b09": "欲淤泥。現於訥鈍。而成就辨才總持無失。示入邪濟。",
    "X57n0970_005:0420b10": "而以正濟度諸眾生。現遍入諸道。而斷其因緣。現於",
    "X57n0970_005:0420b11": "涅槃。而斷生死。文殊師利。菩薩能如是行於非道。通",
    "X57n0970_005:0420b12": "達佛道。",
    "X57n0970_005:0420b13": "釋曰。如此經文。可以證菩薩。以性惡法門。而化度眾",
    "X57n0970_005:0420b14": "生。通達佛道也。",
    "X57n0970_005:0420b15": "於是維摩詰。問文殊師利。何等為如來種。文殊師利",
    "X57n0970_005:0420b16": "言。有身為種。無明有愛為種。貪恚癡為種。四顛倒為",
    "X57n0970_005:0420b17": "種。五蓋為種。六入為種。七識為種。八邪法為種。九惱",
    "X57n0970_005:0420b18": "為種。十不善道為種。以要言之。六十二見及一切煩",
    "X57n0970_005:0420b19": "惱。皆是佛種。曰。何謂也。答曰。若見無為。入正位者。不",
    "X57n0970_005:0420b20": "能復發阿耨多羅三藐三菩提心。譬如高原陸地不",
    "X57n0970_005:0420b21": "生蓮華。卑濕淤泥乃生蓮華。如是見無為法。入正位",
    "X57n0970_005:0420b22": "者。終復不能生於佛法。煩惱泥中。乃有眾生起佛法",
    "X57n0970_005:0420b23": "耳。又如植種於空。終不得生。糞壤之地。乃能滋茂。如",
    "X57n0970_005:0420b24": "是入無為正位者。不生佛法。起於我見。如須彌山。猶",
    "X57n0970_005:0420c01": "能發於阿耨多羅三藐三菩提心。生佛法矣。是故當",
    "X57n0970_005:0420c02": "知。一切煩惱。為如來種。譬如不下巨海。不能得無價",
    "X57n0970_005:0420c03": "寶珠。如是不入煩惱大海。則不能得一切智寶。",
    "X57n0970_005:0420c04": "釋曰。如此經文。可以證觀修惡即性惡。任運攝得佛",
    "X57n0970_005:0420c05": "界性善。可以為如來種也。",
    "X57n0970_005:0420c06": "第二引人證者略引三緣。初婆須密多女緣",
    "X57n0970_005:0420c07": "華嚴經云。善財童子。見師子嚬申已。復告之言。善男",
    "X57n0970_005:0420c08": "子。於此南方。有一國土。名曰險難。此國有城。名寶莊",
    "X57n0970_005:0420c09": "嚴。中有女人。名婆須密多。汝詣彼問。菩薩云何學菩",
    "X57n0970_005:0420c10": "薩行修菩薩道。時善財童子。頂禮其足。遶無數帀。殷",
    "X57n0970_005:0420c11": "勤瞻仰辭退而去。爾時善財童子。大智光明照啟其",
    "X57n0970_005:0420c12": "心。思惟觀察。見諸法性。得了知一切言音陀羅尼門。",
    "X57n0970_005:0420c13": "得受持一切法輪陀羅尼門。得與一切眾生作所歸",
    "X57n0970_005:0420c14": "依大悲力。得觀察一切法義理光明門。得充滿法界",
    "X57n0970_005:0420c15": "清淨願。得普照十方一切法智光明。得遍莊嚴一切",
    "X57n0970_005:0420c16": "世界自在力。得普發起一切菩薩業圓滿願。漸次遊",
    "X57n0970_005:0420c17": "行。至險難國寶莊嚴城。處處尋覓婆須密女城中。有",
    "X57n0970_005:0420c18": "人不知此女功德智慧。作如是念。今此童子諸根寂",
    "X57n0970_005:0420c19": "靜。智慧明了。不迷不亂。諦視一尋。無有疲懈。無所取",
    "X57n0970_005:0420c20": "著。目視不瞬。心無所動。甚深寬廣。猶如大海。不應於",
    "X57n0970_005:0420c21": "此婆須密女。有貪愛心。有顛倒心。生於淨想。生於欲",
    "X57n0970_005:0420c22": "想。不應為此女色所攝。此童子者。不行魔行。不入魔",
    "X57n0970_005:0420c23": "境。不沒欲泥。不被魔縛。不應作處已能不作。有何等",
    "X57n0970_005:0420c24": "意而求此女。其中有人。先知此女有智慧者。告善財",
    "X57n0970_005:0421a01": "言。善哉善哉。善男子。汝今乃能推求尋覓婆須密女。",
    "X57n0970_005:0421a02": "汝已獲得廣大善利。善男子。汝應決定求佛果位。決",
    "X57n0970_005:0421a03": "定欲為一切眾生作所依怙。決定欲拔一切眾生貪",
    "X57n0970_005:0421a04": "愛毒箭。決定欲破一切眾生於女色中所有淨想。善",
    "X57n0970_005:0421a05": "男子。婆須密女。於此城內市廛之北。自宅中住。時善",
    "X57n0970_005:0421a06": "財聞是語已。歡喜踊躍。往詣其門。見其住宅廣博嚴",
    "X57n0970_005:0421a07": "麗。寶墻寶樹。及以寶壍。一一皆有十重圍遶。其寶塹",
    "X57n0970_005:0421a08": "中香水盈滿。金沙布地。諸天寶華。優鉢羅華。波頭摩",
    "X57n0970_005:0421a09": "華。拘物頭華。芬陀利華。遍覆水上。宮殿樓閣。處處分",
    "X57n0970_005:0421a10": "布。門闥牕牖。相望間列。咸施網鐸。悉置幡幢。無量珍",
    "X57n0970_005:0421a11": "奇以為嚴飾。瑠璃為地。眾寶間錯。燒諸沉水。塗以栴",
    "X57n0970_005:0421a12": "檀。懸眾寶鈴。風動成音。散諸天華。遍布其地。種種嚴",
    "X57n0970_005:0421a13": "麗。不可稱說。諸珍寶藏其數百千。十大園林。以為莊",
    "X57n0970_005:0421a14": "嚴。爾時善財。見此女人顏貌端嚴。色相圓滿。皮膚金",
    "X57n0970_005:0421a15": "色。目髮紺青。不長不短。不麤不細。欲界人天無能與",
    "X57n0970_005:0421a16": "比。音聲美妙。超諸梵世。一切眾生差別言音。悉皆具",
    "X57n0970_005:0421a17": "足。無不解了。深達字義。善巧談說。得如幻智。入方便",
    "X57n0970_005:0421a18": "門。眾寶瓔珞及諸嚴具。莊嚴其身。如意摩尼以為寶",
    "X57n0970_005:0421a19": "冠。而冠其首。復有無量眷屬圍遶。皆共善財同一行",
    "X57n0970_005:0421a20": "願。福德大藏。具足無盡。時婆須密多女。從其身出廣",
    "X57n0970_005:0421a21": "大光明。普照宅中一切宮殿。遇斯光者。身得清淨。爾",
    "X57n0970_005:0421a22": "時善財。前詣其所。頂禮其足。合掌而住。白言聖者。我",
    "X57n0970_005:0421a23": "已先發阿耨多羅三藐三菩提心。而未知菩薩云何",
    "X57n0970_005:0421a24": "學菩薩行。云何修菩薩道。我聞聖者善能教誨。願為",
    "X57n0970_005:0421b01": "我說。彼即告言。善男子。我得菩薩解脫。名離貪欲際。",
    "X57n0970_005:0421b02": "隨其欲樂。而為現身。若天見我。我為天女。形貌光明",
    "X57n0970_005:0421b03": "殊勝無比。如是乃至人非人等而見我者。我即為現",
    "X57n0970_005:0421b04": "人非人女。隨其樂欲。皆令得見。若有眾生。欲意所纏。",
    "X57n0970_005:0421b05": "來詣我所。我為說法。彼聞法已。則離貪欲。得菩薩無",
    "X57n0970_005:0421b06": "著境界三昧。若有眾生。暫見於我。則離貪欲。得菩薩",
    "X57n0970_005:0421b07": "歡喜三昧。若有眾生。暫與我語。則離貪欲。得菩薩無",
    "X57n0970_005:0421b08": "礙音聲三昧。若有眾生。暫執我手。則離貪欲。得菩薩",
    "X57n0970_005:0421b09": "遍往一切佛剎三昧。若有眾生。暫升我座。則離貪欲。",
    "X57n0970_005:0421b10": "得菩薩解脫光明三昧。若有眾生。暫觀於我。則離貪",
    "X57n0970_005:0421b11": "欲。得菩薩寂靜莊嚴三昧。若有眾生。見我嚬申。則離",
    "X57n0970_005:0421b12": "貪欲。得菩薩摧伏外道三昧。若有眾生。見我目瞬。則",
    "X57n0970_005:0421b13": "離貪欲。得菩薩佛境界光明三昧。若有眾生。抱持於",
    "X57n0970_005:0421b14": "我。則離貪欲。得菩薩攝一切眾生恒不捨離三昧。若",
    "X57n0970_005:0421b15": "有眾生。唼我唇吻。則離貪欲。得菩薩增長一切眾生",
    "X57n0970_005:0421b16": "福德藏三昧。凡有眾生。親近於我。一切皆得住離貪",
    "X57n0970_005:0421b17": "際。入菩薩一切智地。現前無礙解脫。善財白言。聖者",
    "X57n0970_005:0421b18": "種何善根。修何福業。而得成就如是自在。答言。善男",
    "X57n0970_005:0421b19": "子。我念過去。有佛出世。名為高行。其王都城。名曰妙",
    "X57n0970_005:0421b20": "門。善男子。彼高行如來。哀愍眾生。入於王城。蹈彼門",
    "X57n0970_005:0421b21": "門。其城一切悉。皆震動。忽然廣博。眾寶莊嚴。無量光",
    "X57n0970_005:0421b22": "明遞相映徹種種寶華散布其地。諸天音樂。同時俱",
    "X57n0970_005:0421b23": "奏。一切諸天充滿虗空。善男子。我於彼時。為長者妻。",
    "X57n0970_005:0421b24": "名曰善慧。見佛神力。心生覺悟。則與其夫。往詣佛所。",
    "X57n0970_005:0421c01": "以一寶錢。而為供養。是時文殊師利童子。為佛侍者。",
    "X57n0970_005:0421c02": "為我說法。令發阿耨多羅三藐三菩提心。善男子。我",
    "X57n0970_005:0421c03": "惟知此菩薩離貪際解脫。如諸菩薩摩訶薩。成就無",
    "X57n0970_005:0421c04": "邊巧方便智。其藏廣大。境界無比。而我云何能知能",
    "X57n0970_005:0421c05": "說彼功德行。",
    "X57n0970_005:0421c06": "第二無厭足王緣",
    "X57n0970_005:0421c07": "華嚴經云。善財童子。參普眼長者已。復告之言。善男",
    "X57n0970_005:0421c08": "子。於此南方。有一大城。名多羅幢。彼中有王。名無厭",
    "X57n0970_005:0421c09": "足。汝詣彼問。菩薩云何學菩薩行。修菩薩道。時善財",
    "X57n0970_005:0421c10": "童子。禮普眼足。遶無量帀。殷勤瞻仰。辭退而去。爾時",
    "X57n0970_005:0421c11": "善財童子。憶念思惟善知識教。念善知藏能攝受我。",
    "X57n0970_005:0421c12": "能守護我。令我於阿耨多羅三藐三菩提無有退轉。",
    "X57n0970_005:0421c13": "如是思惟。生歡喜心。淨信心。廣大心。怡暢心。欣慶心。",
    "X57n0970_005:0421c14": "勝妙心。寂靜心。莊嚴心。無著心。無礙心。平等心。自在",
    "X57n0970_005:0421c15": "心。住法心。遍往佛剎心。見佛莊嚴心。不捨十力心。漸",
    "X57n0970_005:0421c16": "次遊行。經歷國土村邑聚落。至多羅幢城。問無厭足",
    "X57n0970_005:0421c17": "王所在之處。諸人答言。此王今者在於正殿。坐師子",
    "X57n0970_005:0421c18": "座。宣布法化。調御眾生。可治者治。可攝者攝。罸其罪",
    "X57n0970_005:0421c19": "惡。決其諍訟。撫其孤弱。皆令永斷殺盜邪淫。亦令禁",
    "X57n0970_005:0421c20": "止妄言兩舌惡口綺語。又使遠離貪瞋邪見。時善財",
    "X57n0970_005:0421c21": "奇千。依眾人語。尋即往詣。遙見彼王。坐那羅延金剛",
    "X57n0970_005:0421c22": "之座。阿僧祇寶以為其足。無量寶像以為莊嚴。金繩",
    "X57n0970_005:0421c23": "為網。彌覆其上。如意摩尼以為冠。莊嚴其首。閻浮檀",
    "X57n0970_005:0421c24": "金以為半月。莊嚴其額。帝青摩尼以為耳璫。相對垂",
    "X57n0970_005:0422a01": "下。無價摩尼以為瓔珞。莊嚴其頸。天妙摩尼。以為印。",
    "X57n0970_005:0422a02": "釧。莊嚴其臂。閻浮檀金以為其蓋。眾寶聞錯以為輪",
    "X57n0970_005:0422a03": "輻。大琉璃寶以為其竿。光味摩尼以為齊。雜寶為鈴。",
    "X57n0970_005:0422a04": "恒出妙音。放大光明。周遍十方。如是寶蓋而覆其上。",
    "X57n0970_005:0422a05": "阿那羅王。有大力勢。能伏他眾。無能與敵。以離垢繒。",
    "X57n0970_005:0422a06": "而繫其頂。十千大臣前後圍遶。共理王事。其前復有",
    "X57n0970_005:0422a07": "十萬猛卒。形貌醜惡。衣服褊陋。執持器杖。攘臂瞋目。",
    "X57n0970_005:0422a08": "眾生見者。無不恐怖。無量眾生。犯王教敕。或盜他物。",
    "X57n0970_005:0422a09": "或害他命。或侵他妻。或生邪見。或起瞋恨。或懷貪嫉。",
    "X57n0970_005:0422a10": "作如是等種種惡業。身被五縛。將詣王所。隨其所犯。",
    "X57n0970_005:0422a11": "而治罸之。或斷手足。或截耳鼻。或挑其目。或斬其首。",
    "X57n0970_005:0422a12": "或剝其皮。或解其體。或以湯煑。或以火焚。或驅上高",
    "X57n0970_005:0422a13": "山。推令墮落。有如是等無量楚毒。發聲號呌。譬如眾",
    "X57n0970_005:0422a14": "合大地獄中。善財見已。作如是念。我為利益一切眾",
    "X57n0970_005:0422a15": "生。求菩薩行。修菩薩道。今者此王滅諸善法。作大罪",
    "X57n0970_005:0422a16": "業。逼惱眾生。乃至斷命。曾不顧懼未來惡道。云何於",
    "X57n0970_005:0422a17": "此而欲求法。發大悲心。救護眾生。作是念時。空中有",
    "X57n0970_005:0422a18": "天而告之言。善男子。汝當憶念普眼長者善知識教。",
    "X57n0970_005:0422a19": "善財仰視而白之曰。我常憶念。初不敢忘。天曰。善男",
    "X57n0970_005:0422a20": "子。汝莫厭離善知識語。善知識者。能引導汝。至無險",
    "X57n0970_005:0422a21": "難安隱之處。善男子。菩薩善巧方便智不可思議。攝",
    "X57n0970_005:0422a22": "受眾生智不可思議。護念眾生智不可思議。成熟眾",
    "X57n0970_005:0422a23": "生智不可思議。守護眾生智不可思議。度脫眾生智",
    "X57n0970_005:0422a24": "不可思議。調伏眾生智不可思議。時善財童子。聞此",
    "X57n0970_005:0422b01": "語已。即詣王所。頂禮其足。白言聖者。我已先發阿耨",
    "X57n0970_005:0422b02": "多羅三藐三菩提心。而未知菩薩云何學菩薩行。云",
    "X57n0970_005:0422b03": "何修菩薩道。我聞。聖者善能教誨。願為我說。時阿那",
    "X57n0970_005:0422b04": "羅王。理王事已。執善財手。將入宮中。命之同坐。告言。",
    "X57n0970_005:0422b05": "善男子。汝應觀我所住宮殿。善財如語。即遍觀察。見",
    "X57n0970_005:0422b06": "其宮殿。廣大無比。皆以妙寶之所合成。七寶為墻。周",
    "X57n0970_005:0422b07": "帀圍遶。百千眾寶以為樓閣。種種莊嚴悉皆妙好。不",
    "X57n0970_005:0422b08": "思議摩尼寶網。羅覆其上。十億侍女。端正殊絕。威儀",
    "X57n0970_005:0422b09": "進止皆悉可觀。凡所施為無非巧妙。先起後臥。軟意",
    "X57n0970_005:0422b10": "承旨。時阿那羅王。告善財言。善男子。於意云何。我若",
    "X57n0970_005:0422b11": "實作如是惡業。云何而得如是果報。如是色身。如是",
    "X57n0970_005:0422b12": "眷屬。如是富贍。如是自在。善男子。我得菩薩如幻解",
    "X57n0970_005:0422b13": "脫。善男子。我此國土所有眾生。多行殺盜。乃至邪見。",
    "X57n0970_005:0422b14": "作餘方便。不能令其捨離惡業。善男子。我為調伏彼",
    "X57n0970_005:0422b15": "眾生故。化作惡人。造諸罪業。受種種苦。令其一切作",
    "X57n0970_005:0422b16": "惡眾生。見是事已。心生惶怖。心生厭離。心生怯弱。斷",
    "X57n0970_005:0422b17": "其所作一切惡業。發阿耨多羅三藐三菩提意。善男",
    "X57n0970_005:0422b18": "子。我以如是巧方便故。令諸眾生捨十惡業。住十善",
    "X57n0970_005:0422b19": "道。究竟快樂。究竟安隱。究竟住於一切智地。善男子。",
    "X57n0970_005:0422b20": "我身語意。未曾惱害於一眾生。善男子。如我心者。寧",
    "X57n0970_005:0422b21": "於未來受無間苦。終不發生一念之意。與一蚊一蟻",
    "X57n0970_005:0422b22": "而作苦事。況復人耶。人是□田。能生一切諸善法故。",
    "X57n0970_005:0422b23": "善男子。我惟得此如幻解脫。如諸菩薩摩訶薩。得無",
    "X57n0970_005:0422b24": "生忍。知諸有趣悉皆如幻。菩薩諸行悉皆如幻。一切",
    "X57n0970_005:0422c01": "世間悉皆如影。一切諸法悉皆如夢。入真實相無礙",
    "X57n0970_005:0422c02": "法門。修行帝網一切諸行。以無礙智行於境界。普入",
    "X57n0970_005:0422c03": "一切平等三昧。於陀羅尼。已得自在。而我云何能知",
    "X57n0970_005:0422c04": "能說彼功德行。",
    "X57n0970_005:0422c06": "性善惡論卷之五"
}