{
    "T26n1521_017:0115b02": "十住毘婆沙論卷第十七",
    "T26n1521_017:0115b04": "聖者龍樹造",
    "T26n1521_017:0115b05": "後秦龜茲國三藏鳩摩羅什譯",
    "T26n1521_017:0115b06": "解頭陀品之餘",
    "T26n1521_017:0115b07": "　◎如五空閑說　　餘功德亦爾",
    "T26n1521_017:0115b08": "　自讀誦教他　　得捨空閑處",
    "T26n1521_017:0115b09": "阿練若比丘有五種分別。一以惡意欲求",
    "T26n1521_017:0115b10": "利養。二愚癡鈍根故行阿練若。三狂癡失意",
    "T26n1521_017:0115b11": "作阿練若。四為行頭陀行故作阿練若。五",
    "T26n1521_017:0115b12": "以諸佛菩薩賢聖所稱讚故作阿練若。於",
    "T26n1521_017:0115b13": "此五阿練若中為行頭陀行故作阿練若。",
    "T26n1521_017:0115b14": "以諸佛菩薩賢聖所稱讚故作阿練若。是",
    "T26n1521_017:0115b15": "二為善。餘三可呵。如五種分別阿練若法",
    "T26n1521_017:0115b16": "餘十一頭陀行亦應如是分別知。問曰。佛",
    "T26n1521_017:0115b17": "說若已受阿練若法終不應捨。若有因",
    "T26n1521_017:0115b18": "緣得捨去不。答曰。",
    "T26n1521_017:0115b19": "　讀誦經因緣　　可捨阿練若",
    "T26n1521_017:0115b20": "若比丘欲從他受讀誦經法。若欲教他讀",
    "T26n1521_017:0115b21": "誦。應從阿練若處來入塔寺。以是因緣可",
    "T26n1521_017:0115b22": "得捨離。",
    "T26n1521_017:0115b23": "　教他讀誦時　　不應望供給",
    "T26n1521_017:0115b24": "　即時應念佛　　佛常有所作",
    "T26n1521_017:0115b25": "阿練若從空閑處來。教他讀誦。不應求敬",
    "T26n1521_017:0115b26": "心供給。應當念佛。尚自有所作。何況於",
    "T26n1521_017:0115b27": "我。念佛者。佛是多陀阿伽陀三藐三佛陀。",
    "T26n1521_017:0115b28": "諸天龍神乾闥婆阿修羅迦樓羅緊那羅摩睺",
    "T26n1521_017:0115b29": "羅伽釋提桓因四天王人非人所供養。一切",
    "T26n1521_017:0115c01": "眾生無上福田。尚不求他供給身自執事。",
    "T26n1521_017:0115c02": "我今未有所知。始欲求學。云何受他供給。",
    "T26n1521_017:0115c03": "復應作是念。",
    "T26n1521_017:0115c04": "　我應善供給　　一切諸眾生",
    "T26n1521_017:0115c05": "　不望彼供給　　自利利他故",
    "T26n1521_017:0115c06": "云何為自利。若貴供給則失法施功德。",
    "T26n1521_017:0115c07": "若不貴供給者則得法施功德。云何為利",
    "T26n1521_017:0115c08": "他。若貴彼供給而教令讀誦者。彼則生念",
    "T26n1521_017:0115c09": "師直以世利故而教誨我不以法故。是人",
    "T26n1521_017:0115c10": "若以是心供給師者則不得大利。若但",
    "T26n1521_017:0115c11": "恭敬法故尊重師者則得大利是名利",
    "T26n1521_017:0115c12": "他。",
    "T26n1521_017:0115c13": "　從他求智慧　　應不惜身命",
    "T26n1521_017:0115c14": "若行者欲從他求智慧應捨身命。捨者",
    "T26n1521_017:0115c15": "為智慧故。勤心精進恭敬於師不惜身命。",
    "T26n1521_017:0115c16": "問曰。何以故。為智慧恭敬師而不惜身",
    "T26n1521_017:0115c17": "命。答曰。",
    "T26n1521_017:0115c18": "　若一字一心　　以此為劫數",
    "T26n1521_017:0115c19": "　恭敬於師所　　能說此論者",
    "T26n1521_017:0115c20": "　離諸諂曲心　　深愛而恭敬",
    "T26n1521_017:0115c21": "　晝夜不休息　　盡於爾所劫",
    "T26n1521_017:0115c22": "隨師所教論義字數及爾所心念。若受法",
    "T26n1521_017:0115c23": "者心無諂曲不惜身命。晝夜恭敬始終無",
    "T26n1521_017:0115c24": "異。雖能如是猶不報師所益論議智慧之",
    "T26n1521_017:0115c25": "恩。是故弟子應離諂曲心捨貪惜身命破",
    "T26n1521_017:0115c26": "於憍慢。若師輕蔑及以敬愛心無有異。",
    "T26n1521_017:0115c27": "當生深愛心第一恭敬心。應生父母心。應",
    "T26n1521_017:0115c28": "生大師心。應生善知識想。應生能為難事",
    "T26n1521_017:0115c29": "想。應生難報心。若師聽則受所常行事。",
    "T26n1521_017:0116a01": "不須師勅餘事則相望師意隨事而行。師",
    "T26n1521_017:0116a02": "所愛重隨而愛重。不應因師求於世利。莫",
    "T26n1521_017:0116a03": "求師讚歎。莫求名聞。但求智慧法寶。師",
    "T26n1521_017:0116a04": "有謬失常應隱藏。若師過釁若彰露者。當",
    "T26n1521_017:0116a05": "方便覆之。師有功德稱揚流布。深心愛樂",
    "T26n1521_017:0116a06": "聽受持解。思惟義趣如所說行。求自利",
    "T26n1521_017:0116a07": "利他者。莫為秸弟子。莫為大弟子。莫",
    "T26n1521_017:0116a08": "為垢弟子。莫為衰弟子。莫為無益弟子。",
    "T26n1521_017:0116a09": "無如是等過。但住善弟子法中。供給於師。",
    "T26n1521_017:0116a10": "如般舟經說。佛告[颱台+犮]陀婆羅。若菩薩欲得",
    "T26n1521_017:0116a11": "是三昧者。應勤精進於諸師所生尊重心",
    "T26n1521_017:0116a12": "難遭心。若從口聞。若得經卷處。於是師所",
    "T26n1521_017:0116a13": "應深心恭敬生父母心善知識心大師心。以",
    "T26n1521_017:0116a14": "能說如是法助菩提故。[颱台+犮]陀婆羅。若求菩",
    "T26n1521_017:0116a15": "薩道者。若求聲聞者。所從師讀誦是法",
    "T26n1521_017:0116a16": "處。不生深恭敬心父母心善知識心大師心。",
    "T26n1521_017:0116a17": "能得誦利是法。令不忘失久住不滅者。",
    "T26n1521_017:0116a18": "無有是處。何以故。[颱台+犮]陀婆羅以不恭敬因",
    "T26n1521_017:0116a19": "緣故。佛法則滅。是故[颱台+犮]陀婆羅。若求菩薩",
    "T26n1521_017:0116a20": "道者。若求聲聞者。於所從聞。讀誦書寫",
    "T26n1521_017:0116a21": "是法處。生恭敬心父母心善知識心大師心",
    "T26n1521_017:0116a22": "者。於所讀誦書寫未得者令得已得久住",
    "T26n1521_017:0116a23": "則有是處。何以故。以恭敬心故佛法不滅。",
    "T26n1521_017:0116a24": "是故[颱台+犮]陀婆羅。我今告汝。於是師所應生",
    "T26n1521_017:0116a25": "深恭敬心父母心善知識心大師心。是則隨",
    "T26n1521_017:0116a26": "我所教。",
    "T26n1521_017:0116a27": "助尸羅果品第六",
    "T26n1521_017:0116a28": "如是菩薩。為求多聞知多聞義已隨說行",
    "T26n1521_017:0116a29": "故。能令尸羅清淨。清淨尸羅法應當修行。",
    "T26n1521_017:0116b01": "問曰。何等法能令尸羅清淨。答曰。",
    "T26n1521_017:0116b02": "　護身口意業　　亦不得護法",
    "T26n1521_017:0116b03": "　終不令我見　　及以餘見雜",
    "T26n1521_017:0116b04": "　迴向薩婆若　　此四淨尸羅",
    "T26n1521_017:0116b05": "行者修此四法。尸羅自然清淨。護身口意",
    "T26n1521_017:0116b06": "業者。常應正念身口意業乃至小罪不令",
    "T26n1521_017:0116b07": "錯謬。譬如龜鼈常護頭足。此人深樂空故。",
    "T26n1521_017:0116b08": "於第一義中而亦不得護三業法。有人",
    "T26n1521_017:0116b09": "雖見法空謂知空者在。是故說不雜",
    "T26n1521_017:0116b10": "我見眾生見人見壽者見知者見。迴向薩婆",
    "T26n1521_017:0116b11": "若者。持戒果報不求餘福。但為度一切眾",
    "T26n1521_017:0116b12": "生。以求佛道。是為四。復有四法。能令尸羅",
    "T26n1521_017:0116b13": "清淨。所謂。",
    "T26n1521_017:0116b14": "　無我我所心　　亦無斷常見",
    "T26n1521_017:0116b15": "　入於眾緣法　　則能淨尸羅",
    "T26n1521_017:0116b16": "無我我所心者。不貪著我我所心。但知此",
    "T26n1521_017:0116b17": "心虛妄顛倒而無我法。無斷常見者。以斷",
    "T26n1521_017:0116b18": "常見多過故。入眾緣法者。知諸法從眾緣",
    "T26n1521_017:0116b19": "生無有定性。行於中道。如是四法能淨尸",
    "T26n1521_017:0116b20": "羅。復有四法能淨尸羅。所謂。",
    "T26n1521_017:0116b21": "　行四聖種行　　及十二頭陀",
    "T26n1521_017:0116b22": "　亦不樂眾鬧　　念何故出家",
    "T26n1521_017:0116b23": "四聖種者。所謂趣得衣服而足。趣得飲食",
    "T26n1521_017:0116b24": "而足。趣得坐臥具而足。樂斷樂修行。十二",
    "T26n1521_017:0116b25": "頭陀者。所謂受阿練若法。受乞食法。糞掃",
    "T26n1521_017:0116b26": "衣。一坐。常坐。食後不受非時飲食。但有三",
    "T26n1521_017:0116b27": "衣。毛毳衣。隨敷坐。樹下住。空地住。死人間",
    "T26n1521_017:0116b28": "住。亦不樂眾鬧者。不與在家出家者和",
    "T26n1521_017:0116b29": "合。有人雖行阿練若法。多知多識故。多人",
    "T26n1521_017:0116c01": "往來。是故說不樂眾鬧。若至餘處。若心不",
    "T26n1521_017:0116c02": "與和合。何故出家者。行尸羅者作是念。我",
    "T26n1521_017:0116c03": "何故而出家。念已。隨出家事欲成就故。如",
    "T26n1521_017:0116c04": "所說行。是為四。復有四法能淨尸羅。所",
    "T26n1521_017:0116c05": "謂。",
    "T26n1521_017:0116c06": "　五陰無生滅　　六性如法性",
    "T26n1521_017:0116c07": "　見六情亦空　　不著世俗語",
    "T26n1521_017:0116c08": "　如是之四法　　亦能淨尸羅",
    "T26n1521_017:0116c09": "五陰無生滅者。思惟五陰本末故。見五陰",
    "T26n1521_017:0116c10": "無生滅者。見地等六性如法性。如法性不",
    "T26n1521_017:0116c11": "可得六性亦不可得。知六情雖是苦樂等。心",
    "T26n1521_017:0116c12": "心數法因緣。以正智推求。亦知是空。了達",
    "T26n1521_017:0116c13": "三種皆知是空。有行者貪著於空則還妨",
    "T26n1521_017:0116c14": "道。是故說莫貪著空。隨於世俗說空名",
    "T26n1521_017:0116c15": "字。如是法者能淨尸羅。問曰。若爾者云何",
    "T26n1521_017:0116c16": "言五陰諸法。答曰。以空故。五陰諸法空。最",
    "T26n1521_017:0116c17": "後言莫著於空者。空亦應捨。如是無有",
    "T26n1521_017:0116c18": "邪疑法妨礙尸羅。問曰。五陰諸法。以有相",
    "T26n1521_017:0116c19": "可相故。決定有。如說色是苦惱相覺苦樂",
    "T26n1521_017:0116c20": "是受相。現有如是等諸相。云何言非空非",
    "T26n1521_017:0116c21": "不空。答曰。",
    "T26n1521_017:0116c22": "　惱壞是色相　　何等為是色",
    "T26n1521_017:0116c23": "　若惱是色相　　離相無可相",
    "T26n1521_017:0116c24": "　此相在何處　　無相無可相",
    "T26n1521_017:0116c25": "　世界終無有　　無相有可相",
    "T26n1521_017:0116c26": "　相與及可相　　非合非不合",
    "T26n1521_017:0116c27": "　其來無所從　　去亦無所至",
    "T26n1521_017:0116c28": "　若有合非合　　成於相可相",
    "T26n1521_017:0116c29": "　如是則為失　　相及可相相",
    "T26n1521_017:0117a01": "　以相成可相　　相亦不自成",
    "T26n1521_017:0117a02": "　相自不能成　　云何成可相",
    "T26n1521_017:0117a03": "　世界甚可愍　　分別相可相",
    "T26n1521_017:0117a04": "　迷惑諸邪徑　　邪師所欺誑",
    "T26n1521_017:0117a05": "　相可相則是　　無相無可相",
    "T26n1521_017:0117a06": "　如是眼見事　　如何不能知",
    "T26n1521_017:0117a07": "　隨計相可相　　有如是戲論",
    "T26n1521_017:0117a08": "　隨起戲論時　　則隨煩惱處",
    "T26n1521_017:0117a09": "復次行者以不來不去門觀諸陰性入空。",
    "T26n1521_017:0117a10": "如說。",
    "T26n1521_017:0117a11": "　生老病死法　　生時無從來",
    "T26n1521_017:0117a12": "　生老病死法　　滅時無所去",
    "T26n1521_017:0117a13": "　諸陰界入性　　生時無從來",
    "T26n1521_017:0117a14": "　滅時無所去　　佛法義如是",
    "T26n1521_017:0117a15": "　如火非人功　　亦不在鑽木",
    "T26n1521_017:0117a16": "　和合中亦無　　而因和合有",
    "T26n1521_017:0117a17": "　薪盡則火滅　　滅時無所去",
    "T26n1521_017:0117a18": "　諸緣合故有　　緣散則皆無",
    "T26n1521_017:0117a19": "　眼識亦如是　　不在於眼中",
    "T26n1521_017:0117a20": "　不在於色中　　亦不在中間",
    "T26n1521_017:0117a21": "　不在和合中　　亦不離和合",
    "T26n1521_017:0117a22": "　亦不從餘來　　而因和合有",
    "T26n1521_017:0117a23": "　和合散則無　　諸法亦如是",
    "T26n1521_017:0117a24": "　生時無從來　　滅時無所至",
    "T26n1521_017:0117a25": "　如彼龍心力　　而有陰雲現",
    "T26n1521_017:0117a26": "　不從龍身出　　亦不餘處來",
    "T26n1521_017:0117a27": "　而此大陰雲　　雨流滿世界",
    "T26n1521_017:0117a28": "　然後乃消滅　　亦無有去處",
    "T26n1521_017:0117a29": "　如雲無來去　　諸法亦如是",
    "T26n1521_017:0117b01": "　生時無從來　　滅時無所去",
    "T26n1521_017:0117b02": "　如壁上畫人　　不在一一彩",
    "T26n1521_017:0117b03": "　亦不在和合　　壁中亦復無",
    "T26n1521_017:0117b04": "　畫師所亦無　　畫筆中亦無",
    "T26n1521_017:0117b05": "　不從餘處來　　而因和合有",
    "T26n1521_017:0117b06": "　和合散則無　　諸法亦如是",
    "T26n1521_017:0117b07": "　有時無從來　　無時無所去",
    "T26n1521_017:0117b08": "　燈炎不在油　　亦不從炷出",
    "T26n1521_017:0117b09": "　亦不餘處來　　而因油炷有",
    "T26n1521_017:0117b10": "　因緣盡則滅　　滅時無去處",
    "T26n1521_017:0117b11": "　諸法來去相　　皆亦復如是",
    "T26n1521_017:0117b12": "復有四法。能淨尸羅。所謂。",
    "T26n1521_017:0117b13": "　能自思量身　　不自高下他",
    "T26n1521_017:0117b14": "　此二無所得　　心猗無有慢",
    "T26n1521_017:0117b15": "　觀諸法平等　　是四淨尸羅",
    "T26n1521_017:0117b16": "能自思量者。行者作是念。我身不淨無常死",
    "T26n1521_017:0117b17": "相為何所直。如是念已。即不自高下於他",
    "T26n1521_017:0117b18": "人。信解身及他無我我所故無所得。猗者。",
    "T26n1521_017:0117b19": "得如是法故。心輕柔軟堪任受法。以此猗",
    "T26n1521_017:0117b20": "樂心不自高。觀諸法平等者。以空觀有為",
    "T26n1521_017:0117b21": "無為法一切悉等無上中下差別。如說。",
    "T26n1521_017:0117b22": "　若當因於下　　而有中上者",
    "T26n1521_017:0117b23": "　下不作中上　　云何因下有",
    "T26n1521_017:0117b24": "　下自作下者　　中上先定有",
    "T26n1521_017:0117b25": "　若當因於中　　而有下上者",
    "T26n1521_017:0117b26": "　中不作下上　　云何因中有",
    "T26n1521_017:0117b27": "　中自作中者　　下上先定有",
    "T26n1521_017:0117b28": "　若當因於上　　而有中下者",
    "T26n1521_017:0117b29": "　上不作中下　　云何因上有",
    "T26n1521_017:0117c01": "　上自作上者　　中下先定有",
    "T26n1521_017:0117c02": "　因下不得作　　不因亦不得",
    "T26n1521_017:0117c03": "　若先定有者　　不應因於下",
    "T26n1521_017:0117c04": "　若先定無者　　云何成中上",
    "T26n1521_017:0117c05": "　因中不得作　　不因亦不得",
    "T26n1521_017:0117c06": "　若先定有者　　不應因於中",
    "T26n1521_017:0117c07": "　若先定無者　　云何成下上",
    "T26n1521_017:0117c08": "　因上不得作　　不因亦不得",
    "T26n1521_017:0117c09": "　若先定有者　　不應因於上",
    "T26n1521_017:0117c10": "　若先定無者　　云何成中下",
    "T26n1521_017:0117c11": "復次以空一相故。觀諸法皆平等眾生亦",
    "T26n1521_017:0117c12": "如是。如說。",
    "T26n1521_017:0117c13": "　智者於空中　　不說分別相",
    "T26n1521_017:0117c14": "　空一而無異　　能如是見空",
    "T26n1521_017:0117c15": "　是則為見佛　　佛不異空故",
    "T26n1521_017:0117c16": "　說言諸佛一　　一切眾生一",
    "T26n1521_017:0117c17": "　一切法一法　　無上中下別",
    "T26n1521_017:0117c18": "　一切佛世尊　　離自性他性",
    "T26n1521_017:0117c19": "　一切諸眾生　　亦離自他性",
    "T26n1521_017:0117c20": "　一切法亦爾　　離自性他性",
    "T26n1521_017:0117c21": "　以是因緣故　　是故名一相",
    "T26n1521_017:0117c22": "　有諸佛則非　　無諸佛亦非",
    "T26n1521_017:0117c23": "　有諸眾生非　　無諸眾生非",
    "T26n1521_017:0117c24": "　有諸法則非　　無諸法亦非",
    "T26n1521_017:0117c25": "　離於有無故　　名之為平等",
    "T26n1521_017:0117c26": "　一切佛世尊　　眾生及諸法",
    "T26n1521_017:0117c27": "　一切不可取　　名諸法平等",
    "T26n1521_017:0117c28": "　一切佛眾生　　及法無差別",
    "T26n1521_017:0117c29": "　不可分別故　　名之為平等",
    "T26n1521_017:0118a01": "　諸佛與眾生　　并及一切法",
    "T26n1521_017:0118a02": "　入生住滅中　　寂滅無所有",
    "T26n1521_017:0118a03": "　亦無所從來　　亦復無所去",
    "T26n1521_017:0118a04": "　以無來去故　　名之為平等",
    "T26n1521_017:0118a05": "　諸佛與眾生　　并及一切法",
    "T26n1521_017:0118a06": "　悉皆無所有　　過一切有道",
    "T26n1521_017:0118a07": "　此三非是等　　亦復非非等",
    "T26n1521_017:0118a08": "　非等非非等　　非非等不等",
    "T26n1521_017:0118a09": "　如是說諸法　　皆等無差別",
    "T26n1521_017:0118a10": "復有四法。能淨尸羅。如說。",
    "T26n1521_017:0118a11": "　善能信解空　　不驚無相法",
    "T26n1521_017:0118a12": "　眾生中大悲　　能忍於無我",
    "T26n1521_017:0118a13": "　如是之四法　　亦能淨尸羅",
    "T26n1521_017:0118a14": "行者了達諸法無自性無他性故。名為信",
    "T26n1521_017:0118a15": "解空。如說。",
    "T26n1521_017:0118a16": "　一切所有法　　終不自性生",
    "T26n1521_017:0118a17": "　若從眾緣生　　則應從他有",
    "T26n1521_017:0118a18": "　不從自性生　　云何從他生",
    "T26n1521_017:0118a19": "　自性已不成　　他性亦復無",
    "T26n1521_017:0118a20": "　若離自性生　　則無有自性",
    "T26n1521_017:0118a21": "　若離於自性　　則無有自相",
    "T26n1521_017:0118a22": "　自性自性相　　不以合故有",
    "T26n1521_017:0118a23": "　不以散故無　　二定有則無",
    "T26n1521_017:0118a24": "　他不能生法　　自亦不能生",
    "T26n1521_017:0118a25": "　自他亦不能　　離二亦不生",
    "T26n1521_017:0118a26": "　若無有自者　　云何從他生",
    "T26n1521_017:0118a27": "　離於世俗法　　則無有自他",
    "T26n1521_017:0118a28": "　若他從他生　　他即無自體",
    "T26n1521_017:0118a29": "　無體則非有　　以何物生他",
    "T26n1521_017:0118b01": "　以無自體故　　他生亦復無",
    "T26n1521_017:0118b02": "　四種皆空故　　無法定生滅",
    "T26n1521_017:0118b03": "不驚無相者。信樂遠離諸相故不驚。",
    "T26n1521_017:0118b04": "如說。",
    "T26n1521_017:0118b05": "　一切若無相　　一切即有相",
    "T26n1521_017:0118b06": "　寂滅是無相　　即為是有法",
    "T26n1521_017:0118b07": "　若觀無相法　　無相即為相",
    "T26n1521_017:0118b08": "　若言修無相　　即非修無相",
    "T26n1521_017:0118b09": "　若捨諸計著　　名之為無相",
    "T26n1521_017:0118b10": "　取是捨著相　　則為無解脫",
    "T26n1521_017:0118b11": "　凡以有取故　　因取而有捨",
    "T26n1521_017:0118b12": "　離取取何事　　名之以為捨",
    "T26n1521_017:0118b13": "　取者所用取　　及以可取法",
    "T26n1521_017:0118b14": "　共離俱無有　　是皆名寂滅",
    "T26n1521_017:0118b15": "　若法相因成　　此即為無性",
    "T26n1521_017:0118b16": "　若無有性者　　此即無有相",
    "T26n1521_017:0118b17": "　若法無有性　　此即無相者",
    "T26n1521_017:0118b18": "　云何言無性　　即名為無相",
    "T26n1521_017:0118b19": "　若用有與無　　亦遮亦應聽",
    "T26n1521_017:0118b20": "　雖言心不著　　是則無有過",
    "T26n1521_017:0118b21": "　何處先有法　　而後不滅者",
    "T26n1521_017:0118b22": "　何處先有然　　而後有滅者",
    "T26n1521_017:0118b23": "　此有相寂滅　　同無相寂滅",
    "T26n1521_017:0118b24": "　是故寂滅語　　及寂滅語者",
    "T26n1521_017:0118b25": "　先來非寂滅　　亦非不寂滅",
    "T26n1521_017:0118b26": "　亦非寂不寂　　非非寂不寂",
    "T26n1521_017:0118b27": "眾生中大悲者。眾生無量無邊故。悲心亦廣",
    "T26n1521_017:0118b28": "大。復次諸佛法無量無邊無盡如虛空。悲心",
    "T26n1521_017:0118b29": "是諸佛法根本。能得大法故名為大悲。一",
    "T26n1521_017:0118c01": "切眾生中最大者名為佛。佛所行故名為大",
    "T26n1521_017:0118c02": "悲。忍無我法者。信樂實法故。諸佛皆一涅",
    "T26n1521_017:0118c03": "槃道故。名為無我法。若入此法中心則不",
    "T26n1521_017:0118c04": "忍。如小草入火則燒盡。若真金入火能堪",
    "T26n1521_017:0118c05": "忍無失如是。若凡夫人不修習善根入無",
    "T26n1521_017:0118c06": "我中不能堪忍即生邪疑。是菩薩無量世",
    "T26n1521_017:0118c07": "來修習善根智慧猛利諸佛護念。雖未斷",
    "T26n1521_017:0118c08": "結使入無我法中心能忍受。無我法者陰界",
    "T26n1521_017:0118c09": "入十二因緣等諸法是。破我因緣如先說。是",
    "T26n1521_017:0118c10": "故欲淨尸羅。當行此四法。復次。",
    "T26n1521_017:0118c11": "　有四破尸羅　　而似持尸羅",
    "T26n1521_017:0118c12": "　行者當精進　　自制慎莫為",
    "T26n1521_017:0118c13": "寶頂經迦葉品中。佛告迦葉。四種破戒比丘",
    "T26n1521_017:0118c14": "似如持戒比丘。何等四。迦葉。有比丘。於經",
    "T26n1521_017:0118c15": "戒中盡能具行而說有我。迦葉是名破戒",
    "T26n1521_017:0118c16": "似如持戒。復次迦葉。有比丘。誦持律經守",
    "T26n1521_017:0118c17": "護戒行。於身見中不動不離。是名破戒似",
    "T26n1521_017:0118c18": "如持戒。復次迦葉。有比丘。具行十二頭陀。",
    "T26n1521_017:0118c19": "而見諸法定有。是名破戒似如持戒。復次",
    "T26n1521_017:0118c20": "迦葉。有比丘。緣眾生行慈心。聞諸行無",
    "T26n1521_017:0118c21": "生相心則驚畏。是名破戒似如持戒。迦葉。",
    "T26n1521_017:0118c22": "此四破戒人似如持戒。復次。",
    "T26n1521_017:0118c23": "　世尊之所說　　沙門有四品",
    "T26n1521_017:0118c24": "　應為第四者　　遠離前三種",
    "T26n1521_017:0118c25": "迦葉品中說四種比丘者。應學第四沙門。",
    "T26n1521_017:0118c26": "不應為三。何等為四。佛告迦葉。有四種",
    "T26n1521_017:0118c27": "沙門。一者形色相沙門。二者威儀矯異沙門。",
    "T26n1521_017:0118c28": "三者貪求名利沙門。四者真實行沙門。云何",
    "T26n1521_017:0118c29": "名為形色相沙門。有沙門形沙門色相。所謂",
    "T26n1521_017:0119a01": "著僧伽梨剃除鬚髮。執持黑鉢。而行不淨",
    "T26n1521_017:0119a02": "身業不淨口業不淨意業。不求寂滅。不求",
    "T26n1521_017:0119a03": "善。慳貪懈怠行惡法。破戒不樂修道。是",
    "T26n1521_017:0119a04": "名形色相沙門。云何威儀矯異沙門。具四",
    "T26n1521_017:0119a05": "種威儀。審諦安詳趣得衣食。行聖種行。不",
    "T26n1521_017:0119a06": "與在家出家和合。少於語言。以是所行。欲",
    "T26n1521_017:0119a07": "取人意心不清淨。如此威儀不為善。不",
    "T26n1521_017:0119a08": "為寂滅。而見諸法定有。於空無所有法畏",
    "T26n1521_017:0119a09": "如墮坑。見說空者生怨家想。是名威儀矯",
    "T26n1521_017:0119a10": "異沙門。云何為貪求名利沙門。有沙門雖",
    "T26n1521_017:0119a11": "強能持戒。作是念。云何令人知我持戒。強",
    "T26n1521_017:0119a12": "求多聞。云何令人知我多聞。強作阿練若",
    "T26n1521_017:0119a13": "法。云何令人知我是阿練若。強行少欲知足",
    "T26n1521_017:0119a14": "遠離。云何令人知我少欲知足行遠離法。",
    "T26n1521_017:0119a15": "非為厭離心故。非為滅煩惱故。非以求",
    "T26n1521_017:0119a16": "八直聖道故。非為涅槃故。非度一切眾",
    "T26n1521_017:0119a17": "生故。是名求名利沙門。云何真實行沙門。",
    "T26n1521_017:0119a18": "有沙門尚不貪惜身。何況惜名利聞諸法",
    "T26n1521_017:0119a19": "空無所有。心大歡喜隨說而行。尚不貪惜",
    "T26n1521_017:0119a20": "涅槃而行梵行。何況貪惜三界。尚不著空",
    "T26n1521_017:0119a21": "見。何況著我人眾生壽者命者知者見者見。",
    "T26n1521_017:0119a22": "於諸煩惱中而求解脫。不於外求。觀一",
    "T26n1521_017:0119a23": "切法本來清淨無垢。此人但依於身不依",
    "T26n1521_017:0119a24": "於餘。以諸法實相尚不貪法身。何況色身。",
    "T26n1521_017:0119a25": "見法離相不以言說。尚不分別無為聖眾。",
    "T26n1521_017:0119a26": "何況眾人。不為斷不為修習故。不惡生",
    "T26n1521_017:0119a27": "死不樂涅槃無縛無解。知諸佛法無有",
    "T26n1521_017:0119a28": "定相。知已不往來生死亦復不滅。迦葉。是",
    "T26n1521_017:0119a29": "名隨真實行沙門。迦葉。汝等應勤行真實",
    "T26n1521_017:0119b01": "行。沙門莫為名字所害。復次。",
    "T26n1521_017:0119b02": "　不為王等法　　而持於尸羅",
    "T26n1521_017:0119b03": "　亦不依生等　　而持於尸羅",
    "T26n1521_017:0119b04": "行者欲淨尸羅。不應為王等法。王等法者。",
    "T26n1521_017:0119b05": "佛為淨德力士說。善男子。菩薩尸羅者。乃至",
    "T26n1521_017:0119b06": "失命因緣猶不破戒。不期為國王故持戒。",
    "T26n1521_017:0119b07": "不期生天故持戒。不期為釋提桓因不",
    "T26n1521_017:0119b08": "為梵天王不為富樂自在力故持戒不為",
    "T26n1521_017:0119b09": "名聞稱讚故。不為利養故持戒。不為壽",
    "T26n1521_017:0119b10": "命故。不為飲食衣服臥具醫藥資生物故",
    "T26n1521_017:0119b11": "持戒。不依生等法者。不為生天人持戒。",
    "T26n1521_017:0119b12": "不自依持戒。不依他持戒。不依今世持",
    "T26n1521_017:0119b13": "戒。不依後世持戒。不依色不依受想行",
    "T26n1521_017:0119b14": "識不依眼不依入不依耳鼻舌身意故",
    "T26n1521_017:0119b15": "持戒。不依欲界色界無色界故持戒。不為",
    "T26n1521_017:0119b16": "得脫地獄畜生餓鬼阿修羅惡道故持戒。不",
    "T26n1521_017:0119b17": "為畏天中貧故持戒。不為畏人中貧故",
    "T26n1521_017:0119b18": "持戒。不為畏夜叉貧故持戒。問曰。若不",
    "T26n1521_017:0119b19": "為如此等法者。為何法故持戒。答曰。",
    "T26n1521_017:0119b20": "　為欲令三寶　　久住故持戒",
    "T26n1521_017:0119b21": "　為欲得種種　　利益故持戒",
    "T26n1521_017:0119b22": "三寶久住者。為不斷佛種故持戒。為轉法",
    "T26n1521_017:0119b23": "輪故持戒。為攝聖眾故持戒。為脫生老病",
    "T26n1521_017:0119b24": "死憂悲苦惱故持戒。為度一切眾生故持",
    "T26n1521_017:0119b25": "戒。為令一切眾生得安樂故持戒。為令眾",
    "T26n1521_017:0119b26": "生到安樂處故持戒。為修禪定故持戒。",
    "T26n1521_017:0119b27": "為智慧解脫解脫知見故持戒。是事如淨德",
    "T26n1521_017:0119b28": "經中廣說。",
    "T26n1521_017:0119b29": "　菩薩能如是　　成就於尸羅",
    "T26n1521_017:0119c01": "　不失於十利　　及餘種種利",
    "T26n1521_017:0119c02": "　亦復不墮於　　四難處邪道",
    "T26n1521_017:0119c03": "　不得四失法　　不值四壞法",
    "T26n1521_017:0119c04": "　又得不欺誑　　諸佛等四法",
    "T26n1521_017:0119c05": "　能過墮地獄　　十事諸怖畏",
    "T26n1521_017:0119c06": "不失於十利者。不失常為轉輪聖王。常",
    "T26n1521_017:0119c07": "於彼中不失不放逸心。不失常作釋提桓",
    "T26n1521_017:0119c08": "因。常於彼中不失不放逸心。常不失求",
    "T26n1521_017:0119c09": "諸佛道。常不失諸菩薩所教化事。常不失",
    "T26n1521_017:0119c10": "樂說辯才。常不失種諸善根福德滿足所",
    "T26n1521_017:0119c11": "願。常不失為諸佛菩薩賢聖所讚。常不",
    "T26n1521_017:0119c12": "失疾能具足一切智慧。是為十。種種利",
    "T26n1521_017:0119c13": "者。於種種功德不退失。如經中說。菩薩善",
    "T26n1521_017:0119c14": "守持戒。常為諸天所讚。諸龍王善護諸人",
    "T26n1521_017:0119c15": "供養。常為諸佛所念。常為世間大師。愍",
    "T26n1521_017:0119c16": "念眾生。不墮四難處等邪道者。菩薩能如",
    "T26n1521_017:0119c17": "是成就尸羅者。不墮四難處。一不生無",
    "T26n1521_017:0119c18": "佛處。二不生邪見家。三不生長壽天。四不",
    "T26n1521_017:0119c19": "墮一切惡道。得四不失法者。一不失菩提",
    "T26n1521_017:0119c20": "心。二不失念佛。三不失常求多聞。四不",
    "T26n1521_017:0119c21": "失念無量世事。不值四壞法者。一不值",
    "T26n1521_017:0119c22": "法壞。二不值刀兵。三不值惡毒。四不值",
    "T26n1521_017:0119c23": "飢餓。得四不誑法者。一不欺誑十方諸佛。",
    "T26n1521_017:0119c24": "二不欺誑諸天神等。三不欺誑眾生。四不",
    "T26n1521_017:0119c25": "自欺誑身。又過十怖畏者。菩薩如是清淨",
    "T26n1521_017:0119c26": "持戒。能過墮地獄等十怖畏。何等十。一能",
    "T26n1521_017:0119c27": "過地獄怖畏。二能過畜生怖畏。三能過餓",
    "T26n1521_017:0119c28": "鬼怖畏。四能過貧窮怖畏。五能過誹謗呵罵",
    "T26n1521_017:0119c29": "惡名怖畏。六能過諸煩惱所覆怖畏。七能過",
    "T26n1521_017:0120a01": "聲聞辟支佛正位怖畏。八能過天人龍神夜",
    "T26n1521_017:0120a02": "叉乾闥婆阿修羅迦樓羅緊那羅摩睺羅伽等",
    "T26n1521_017:0120a03": "怖畏。九能過刀兵惡毒水火師子虎狼他人",
    "T26n1521_017:0120a04": "所害怖畏。十能過邪見怖畏。菩薩如是淨",
    "T26n1521_017:0120a05": "持於戒。則能住諸佛法。所謂四十不共法。",
    "T26n1521_017:0120a06": "堪任為法器。",
    "T26n1521_017:0120a07": "讚戒品第七",
    "T26n1521_017:0120a08": "菩薩如是淨持尸羅。能攝種種功德諸利。",
    "T26n1521_017:0120a09": "如無盡意菩薩說。復次略讚尸羅少分。尸羅",
    "T26n1521_017:0120a10": "者。是出家人第一所喜樂處。如年少富貴",
    "T26n1521_017:0120a11": "最可喜樂。能增長善法。如慈母養子。能防",
    "T26n1521_017:0120a12": "護衰患如父護子。尸羅能成就諸出家者",
    "T26n1521_017:0120a13": "一切大利。如白衣多財尸羅能救一切苦",
    "T26n1521_017:0120a14": "惱。如正行順理。尸羅善人所敬。如報恩法。",
    "T26n1521_017:0120a15": "尸羅人所愛重。猶如壽命。尸羅智者所貴。",
    "T26n1521_017:0120a16": "如智慧。求解脫者善護尸羅。如王密事大",
    "T26n1521_017:0120a17": "臣守護。樂道利者。愛重尸羅。如樂涅槃",
    "T26n1521_017:0120a18": "愛重佛法。智慧之人善守尸羅。如惜壽者",
    "T26n1521_017:0120a19": "護安身法救死時急。尸羅為最如遇急難",
    "T26n1521_017:0120a20": "得善知識。尸羅清淨莊嚴賢人。如貴家女",
    "T26n1521_017:0120a21": "慚愧無穢。尸羅即是功德之初門。如不諂曲",
    "T26n1521_017:0120a22": "開諸善利。尸羅最是梵行之本。如直心則是",
    "T26n1521_017:0120a23": "正見之本。諸大人法以尸羅為本。如求重",
    "T26n1521_017:0120a24": "位以直心為本。尸羅即是功德寶[卄/積]。如不",
    "T26n1521_017:0120a25": "放逸。亦如正念能生諸利。亦如賢友初中",
    "T26n1521_017:0120a26": "後善。學正法者不得過越。如海常限。尸羅",
    "T26n1521_017:0120a27": "即是功德住處。亦如大地萬物依止。尸羅潤",
    "T26n1521_017:0120a28": "益諸善功德。亦如天雨潤益種子能成五",
    "T26n1521_017:0120a29": "根。如火熟物能生諸利。如風成身。尸羅能",
    "T26n1521_017:0120b01": "受一切道果。亦如虛空含受萬物亦如吉",
    "T26n1521_017:0120b02": "瓶隨願皆得。亦如美饍利益諸根。尸羅善",
    "T26n1521_017:0120b03": "能通利諸道。能令諸根清淨無礙。智慧壽命",
    "T26n1521_017:0120b04": "以尸羅為本。猶如身命以氣息為本。尸",
    "T26n1521_017:0120b05": "羅即是最上依處如民依王。尸羅即是諸功",
    "T26n1521_017:0120b06": "德主。如軍大將。尸羅得眾快樂。如隨意婦",
    "T26n1521_017:0120b07": "能稱夫心。若求涅槃及生天上。尸羅即是",
    "T26n1521_017:0120b08": "學道資用。如彼遠行必持衣糧。尸羅將人令",
    "T26n1521_017:0120b09": "至善處。如經險路得善導師。尸羅度人",
    "T26n1521_017:0120b10": "從生死過。猶如牢船得渡大海。尸羅能",
    "T26n1521_017:0120b11": "滅諸煩惱患。猶如良藥能消眾病。尸羅器仗",
    "T26n1521_017:0120b12": "能御魔賊。如善兵器能對敵陣。如所愛親",
    "T26n1521_017:0120b13": "經難不捨。尸羅將人諸衰惱中隨護不捨。",
    "T26n1521_017:0120b14": "尸羅能照後世癡冥。如大燈明能除黑闇。",
    "T26n1521_017:0120b15": "尸羅度人出諸惡道。如度深水得好橋",
    "T26n1521_017:0120b16": "梁。尸羅能除煩惱熱急。如清涼室能除毒",
    "T26n1521_017:0120b17": "熱。欲墮惡趣尸羅能救。如勇士持刃救",
    "T26n1521_017:0120b18": "人怖畏。諸凡夫人應深愛尸羅如諸菩薩",
    "T26n1521_017:0120b19": "學諦勝處。行者善行尸羅如諸菩薩行捨",
    "T26n1521_017:0120b20": "勝處得果之人善修尸羅亦如菩薩修滅",
    "T26n1521_017:0120b21": "勝處護持尸羅令人得果。亦如菩薩修",
    "T26n1521_017:0120b22": "慧勝處。不壞法者能淨尸羅如諸菩薩清淨",
    "T26n1521_017:0120b23": "無垢。諸惡人等捨離尸羅如彼諂曲捨離直",
    "T26n1521_017:0120b24": "心。放逸之人不行尸羅如慳貪者不行惠",
    "T26n1521_017:0120b25": "施。放逸之人捨離尸羅如戲論者離寂滅",
    "T26n1521_017:0120b26": "法。愚癡之人無有尸羅猶如盲者不見五",
    "T26n1521_017:0120b27": "色。無思惟者去尸羅遠。如離八道去涅",
    "T26n1521_017:0120b28": "槃遠。善愛身者深樂尸羅如阿羅漢深愛",
    "T26n1521_017:0120b29": "樂法。尸羅能使無惱善法相續不斷。如佛",
    "T26n1521_017:0120c01": "出世善事不絕。尸羅能令諸道果住。如",
    "T26n1521_017:0120c02": "佛神力令法久住。尸羅如佛自利利人。尸",
    "T26n1521_017:0120c03": "羅善護諸善功德。如王知時能護國界。尸",
    "T26n1521_017:0120c04": "羅安行者心。如須陀洹果。如時發事後",
    "T26n1521_017:0120c05": "則無悔。尸羅究竟必得涅槃。如菩薩願究",
    "T26n1521_017:0120c06": "竟得佛。尸羅亦如良田好澤投之以種疾",
    "T26n1521_017:0120c07": "得增長。尸羅是正行之因。如知時方等是",
    "T26n1521_017:0120c08": "成諸事因。如人端嚴福德智慧人所尊貴。",
    "T26n1521_017:0120c09": "尸羅如是自他所敬。如福德熟時心則安",
    "T26n1521_017:0120c10": "隱。尸羅能使心得安隱受諸利報。尸羅能",
    "T26n1521_017:0120c11": "令行者歡喜。猶如好兒令父心悅。尸羅則",
    "T26n1521_017:0120c12": "是無有過失無畏之法。如人無過心則無",
    "T26n1521_017:0120c13": "畏。尸羅令人今世後世無有怖畏無諸罪",
    "T26n1521_017:0120c14": "惡。供養稱讚持尸羅者餘者亦喜自知有",
    "T26n1521_017:0120c15": "分。尸羅親愛眾生。如修慈定。尸羅滅苦如",
    "T26n1521_017:0120c16": "修悲定。尸羅與喜如修喜定。尸羅無憎無",
    "T26n1521_017:0120c17": "愛。如修捨定。尸羅為人所信。如四種善語",
    "T26n1521_017:0120c18": "能令人信。尸羅樂行。如世法中常歡喜心。",
    "T26n1521_017:0120c19": "如多聞是樂說因。尸羅則是言行相應因。尸",
    "T26n1521_017:0120c20": "羅是無畏因。如辯才無畏。尸羅是名聞因。",
    "T26n1521_017:0120c21": "如通諸經有好名稱。尸羅是能救法。如易",
    "T26n1521_017:0120c22": "與語者為人所救。尸羅能成明解脫法。如",
    "T26n1521_017:0120c23": "隨所說行。尸羅是諸佛相。如阿耨多羅三",
    "T26n1521_017:0120c24": "藐三菩提。尸羅助修道法。如定助慧。尸羅",
    "T26n1521_017:0120c25": "令人無所畏難。如大心膽無所畏懼。尸羅",
    "T26n1521_017:0120c26": "是諸功德聚處。猶如雪山寶物積聚信等功",
    "T26n1521_017:0120c27": "德。諸希有事所可依止。尸羅猶如大海有",
    "T26n1521_017:0120c28": "諸奇異。亦如美果依止於樹。尸羅與人隨",
    "T26n1521_017:0120c29": "所樂果。如隨正智慧者如行即得。尸羅名",
    "T26n1521_017:0121a01": "為無水而淨。尸羅則是最上妙香。不從根",
    "T26n1521_017:0121a02": "莖枝葉華果中出。尸羅莊嚴過諸寶飾。常住",
    "T26n1521_017:0121a03": "其身無能却者。尸羅大樂不從五欲生。後",
    "T26n1521_017:0121a04": "世亦有諸妙樂報。尸羅是一切世間天人魔",
    "T26n1521_017:0121a05": "梵沙門婆羅門所讚歎者。尸羅快樂自在",
    "T26n1521_017:0121a06": "身中不從他得生天涅槃之善方便。尸羅即",
    "T26n1521_017:0121a07": "是信河正濟。無有泥陷瓦石刺蕀。隨意可",
    "T26n1521_017:0121a08": "入善渡無礙。尸羅是寶財無諸衰惱。尸羅是",
    "T26n1521_017:0121a09": "淨道無能壞者猶如平路行旅無難。尸羅",
    "T26n1521_017:0121a10": "是好田不種不穫自然獲實。尸羅是甘露",
    "T26n1521_017:0121a11": "果。不從樹草生。香美無比。尸羅是沙華",
    "T26n1521_017:0121a12": "不從水陸生常不萎壞。尸羅除煩惱熱。",
    "T26n1521_017:0121a13": "如冷水洗浴。尸羅善守護勝諸刀杖行尸",
    "T26n1521_017:0121a14": "羅者不以人畏故而得恭敬。尸羅是自在",
    "T26n1521_017:0121a15": "處無有諍競。尸羅是好寶不從山生。不從",
    "T26n1521_017:0121a16": "大海出。而寶價無量。尸羅能過不活畏入眾",
    "T26n1521_017:0121a17": "畏考掠畏墮惡道畏。尸羅常隨逐人。今世後",
    "T26n1521_017:0121a18": "世如影隨形。",
    "T26n1521_017:0121a19": "戒報品第八",
    "T26n1521_017:0121a20": "菩薩離垢地。清淨具說已。菩薩住此地。常",
    "T26n1521_017:0121a21": "作轉輪王。第二地於十地中名為離垢。慳",
    "T26n1521_017:0121a22": "貪十惡根本永盡故名為離垢。菩薩於是地",
    "T26n1521_017:0121a23": "中深行尸羅波羅蜜。是菩薩若未離欲。此",
    "T26n1521_017:0121a24": "地果報因緣故。作四天下轉輪聖王。得千輻",
    "T26n1521_017:0121a25": "金輪種種珍寶莊嚴。其輞真琉璃為轂。周",
    "T26n1521_017:0121a26": "圓十五里。百種夜叉神所共守護。能飛行",
    "T26n1521_017:0121a27": "虛空導四種兵。輕健迅疾如金翅鳥王。如",
    "T26n1521_017:0121a28": "風如念。所詣之處滅諸衰患降伏怨賊。一",
    "T26n1521_017:0121a29": "切小王皆來歸伏。親族人民莫不愛敬。普能",
    "T26n1521_017:0121b01": "照明。聖王姓族種種華鬘瓔珞間錯莊校。五",
    "T26n1521_017:0121b02": "種伎樂常隨逐之。以奇妙寶蓋羅覆其上。",
    "T26n1521_017:0121b03": "行時有種種華香碎末旃檀常雨供養。燒真",
    "T26n1521_017:0121b04": "黑沈水牛頭旃檀黃旃檀以塗其身。其輪兩",
    "T26n1521_017:0121b05": "邊天女執持白拂侍立。種種珍寶以為其",
    "T26n1521_017:0121b06": "蓋。其輪有種種希有之事而用莊嚴。是名",
    "T26n1521_017:0121b07": "金輪寶具足。一切象相。身大而白如真銀",
    "T26n1521_017:0121b08": "山王出神嶽。大象眾中能飛行虛空。伊羅",
    "T26n1521_017:0121b09": "婆那安闍那王摩那等諸大象王皆能摧却。",
    "T26n1521_017:0121b10": "是名白象寶具足。馬相色如孔雀頸。其體",
    "T26n1521_017:0121b11": "輕疾如金翅鳥王飛行無礙。是名馬寶。貴家",
    "T26n1521_017:0121b12": "中生身無疾病。有大勢力形體淨潔憶念",
    "T26n1521_017:0121b13": "深遠直心柔軟。持戒堅固深敬愛王。能通達",
    "T26n1521_017:0121b14": "種種經書技術。是名主兵臣寶。如財主",
    "T26n1521_017:0121b15": "天王富相具足千萬億種諸寶伏藏常隨逐行。",
    "T26n1521_017:0121b16": "千萬億種諸夜叉神眷屬隨從。皆是先世行",
    "T26n1521_017:0121b17": "業之報。善知分別。金銀帝青大青金剛摩羅竭",
    "T26n1521_017:0121b18": "車璩馬瑙珊瑚頗梨摩尼真珠琉璃等種種",
    "T26n1521_017:0121b19": "寶物。悉能善知出入多少。隨宜能用。能滿",
    "T26n1521_017:0121b20": "王願。是名居士寶。光明如日月照十六由",
    "T26n1521_017:0121b21": "旬。形如大鼓能滅種種毒虫惡氣疾病苦",
    "T26n1521_017:0121b22": "痛。人天見者莫不珍愛。好華瓔珞以為莊",
    "T26n1521_017:0121b23": "嚴。處在高幢威光奇特。能令眾生發希有",
    "T26n1521_017:0121b24": "心生大歡喜。是名珠寶。其手爪甲紅赤而",
    "T26n1521_017:0121b25": "薄。其形脩直高隆。潤澤不肥不瘦。身肉次第",
    "T26n1521_017:0121b26": "肌膚厚實細密薄皮不堪苦事。身安堅牢如",
    "T26n1521_017:0121b27": "多羅樹。身上處處吉字明了。吉樹文畫嚴",
    "T26n1521_017:0121b28": "莊其身。象王牛王馬王畫文幡蓋文魚文園",
    "T26n1521_017:0121b29": "林等文現其身上。踝平不現。足如龜背。足",
    "T26n1521_017:0121c01": "邊俱赤。足跟圓廣。[蹲酋+(十/田/ㄙ)]傭柔軟。膝圓不現。髀",
    "T26n1521_017:0121c02": "如金柱如芭蕉樹。如象王鼻軟澤光潤。傭",
    "T26n1521_017:0121c03": "圓而直。橫文有三。腹傭不現。臍圓而深。脊背",
    "T26n1521_017:0121c04": "平直。乳如頻婆果。如雙鴛鴦圓起不垂柔",
    "T26n1521_017:0121c05": "軟鮮淨。又其臂纖傭圓且長節隱不現。其",
    "T26n1521_017:0121c06": "鼻端直不偏現出不大不小孔覆不現。兩",
    "T26n1521_017:0121c07": "頰不深平滿不高兩邊俱滿。額平而長有吉",
    "T26n1521_017:0121c08": "畫文。耳軟而垂著無價環。齒如真珠貫如",
    "T26n1521_017:0121c09": "月初生。如雪如珂。脣如丹霞。如頻婆果",
    "T26n1521_017:0121c10": "上下相當不麁不細。如赤真珠貫。眼白黑",
    "T26n1521_017:0121c11": "睛二色分明。莊嚴長廣光明清淨。其睫青緻",
    "T26n1521_017:0121c12": "長而不亂。眉毛不厚不薄不高不下如月",
    "T26n1521_017:0121c13": "初生。高曲而長兩邊相似。髮軟而細潤澤不",
    "T26n1521_017:0121c14": "亂。其身芬馨常有香氣。如開種種上好香",
    "T26n1521_017:0121c15": "奩。身諸毛孔常出真妙栴檀名香能悅人",
    "T26n1521_017:0121c16": "心。口中常有青蓮華香。身體柔軟如伽陵伽。",
    "T26n1521_017:0121c17": "天衣細滑之事一切具足。心無諂曲直信慚",
    "T26n1521_017:0121c18": "愧深愛敬王。知時知方善有方便攝取王",
    "T26n1521_017:0121c19": "心坐起言語能得王意隨王意行常出愛",
    "T26n1521_017:0121c20": "語。如人間德女眾好具足。色如提盧多摩天",
    "T26n1521_017:0121c21": "女清淨分明。如月十五日畫文炳現。如帝",
    "T26n1521_017:0121c22": "釋夫人舍脂。著天衣天鬘天香。多以天光明",
    "T26n1521_017:0121c23": "金摩尼珠莊校其身。善知歌舞伎樂娛樂戲",
    "T26n1521_017:0121c24": "笑之事。善有方便隨意能令王發歡喜。一",
    "T26n1521_017:0121c25": "切女中是女為最。是名玉女寶。又轉輪聖",
    "T26n1521_017:0121c26": "王有四如意德。一者色貌端嚴。於四天下",
    "T26n1521_017:0121c27": "第一無比。二無病痛。三人民深愛。四壽命",
    "T26n1521_017:0121c28": "長遠。教誨眾生以十善業。能令諸天宮殿",
    "T26n1521_017:0121c29": "充滿。能減阿修羅眾。能薄諸惡趣增益善",
    "T26n1521_017:0122a01": "處。能為眾生多求利事有所施作。不用",
    "T26n1521_017:0122a02": "兵仗以法治化天子安樂。外無敵國畏內",
    "T26n1521_017:0122a03": "無陰謀畏。又其國內無疫病飢餓及諸災",
    "T26n1521_017:0122a04": "蝗衰惱之事。一切邊王皆所歸伏。多有眷",
    "T26n1521_017:0122a05": "屬能疾攝人。更無有能侵害國界。其四種",
    "T26n1521_017:0122a06": "兵勢力具足。諸婆羅門居士庶人皆共愛敬。",
    "T26n1521_017:0122a07": "甘香美食自然而有。國界日增無有損減善",
    "T26n1521_017:0122a08": "能通達經書技藝算數呪術皆悉受持。巧",
    "T26n1521_017:0122a09": "能論說分別義趣。群臣具足悉有威德。常",
    "T26n1521_017:0122a10": "行財施無能及者。千子端嚴如諸天子威",
    "T26n1521_017:0122a11": "德勇健能破強敵。所住宮殿堂閣樓觀如四",
    "T26n1521_017:0122a12": "天王帝釋勝殿。王所教誨無有能壞於四",
    "T26n1521_017:0122a13": "天下。唯有此王威相具足故無能及者。音",
    "T26n1521_017:0122a14": "聲深遠易聽易解不散不亂。如迦羅頻伽",
    "T26n1521_017:0122a15": "鳥美軟和雅聞者悅耳。眷屬同心不可沮",
    "T26n1521_017:0122a16": "壞。所住之處地水虛空無有障礙。威力猛",
    "T26n1521_017:0122a17": "盛能堪大事。念問耆老不欺誑人。心無",
    "T26n1521_017:0122a18": "妬嫉不忍非法無有瞋恨。威儀安詳而不",
    "T26n1521_017:0122a19": "輕躁。所言誠實未曾兩舌。行施持戒常修",
    "T26n1521_017:0122a20": "善心。進止知時不失方便。神色和悅言常",
    "T26n1521_017:0122a21": "含笑。未曾皺眉惡眼視人。退失利者為",
    "T26n1521_017:0122a22": "之作利。已有利者令深知報懷慚愧心。",
    "T26n1521_017:0122a23": "有大智慧威德尊嚴而能忍辱。大丈夫相其",
    "T26n1521_017:0122a24": "性猛厲。諸所為事疾能成辦。先正思量然後",
    "T26n1521_017:0122a25": "乃行。王有法眼所為殊勝。善思量者乃與從",
    "T26n1521_017:0122a26": "事。若不任者更求賢明。善集福德財物。清",
    "T26n1521_017:0122a27": "淨能自防護不破禁戒。多饒財寶如毘沙",
    "T26n1521_017:0122a28": "門王。有大勢力如天帝釋。端嚴可愛猶如",
    "T26n1521_017:0122a29": "滿月。能照如日。能忍如地。心深如海不為",
    "T26n1521_017:0122b01": "苦樂之所傾動。如須彌山王風不能搖。諸",
    "T26n1521_017:0122b02": "寶妙事之所住處。諸善福德之所依止。是諸",
    "T26n1521_017:0122b03": "一切世間親族。諸苦惱者之所歸趣。無歸作",
    "T26n1521_017:0122b04": "歸無舍作舍。有怖畏者能除怖畏。轉輪",
    "T26n1521_017:0122b05": "聖王有如是等相。",
    "T26n1521_017:0122b06": "　能轉破戒者　　令住於善法",
    "T26n1521_017:0122b07": "　其餘所行事　　如初地中說",
    "T26n1521_017:0122b08": "轉破戒者。能令眾生捨惡行善得安樂事。",
    "T26n1521_017:0122b09": "令住善法者。能轉眾生惡身口意業令行",
    "T26n1521_017:0122b10": "善身口意業。此事如初地中說。所謂見諸",
    "T26n1521_017:0122b11": "佛得諸三昧。但彼數百此地數千以為差",
    "T26n1521_017:0122b12": "別。",
    "T26n1521_017:0122b13": "十住毘婆沙論卷第十七"
}