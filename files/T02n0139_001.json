{
    "T02n0139_001:0861b12": "佛說四泥犁經",
    "T02n0139_001:0861b14": "東晉西域沙門竺曇無蘭譯",
    "T02n0139_001:0861b15": "聞如是：一時婆伽婆，在舍衛城祇樹給孤獨",
    "T02n0139_001:0861b16": "園。爾時，世尊告諸比丘：「有四大泥犁。云何為",
    "T02n0139_001:0861b17": "四？諸比丘！提舍大泥犁，瞿波離比丘大泥犁，",
    "T02n0139_001:0861b18": "禘婆達兜大泥犁，末佉梨大泥犁。「諸比丘！彼",
    "T02n0139_001:0861b19": "提舍大泥犁，身出火焰長二十肘；諸比丘！瞿",
    "T02n0139_001:0861b20": "波犁大泥梨，身出火焰長三十肘；諸比丘！",
    "T02n0139_001:0861b21": "調達大泥犁，身出火焰長四十肘；末佉梨大",
    "T02n0139_001:0861b22": "泥梨身出火焰長六十肘。諸有人民，欲求安",
    "T02n0139_001:0861b23": "隱獲其義者，若三十大海水灌彼身上，彼海",
    "T02n0139_001:0861b24": "水盡火不滅，猶如融銅。若有人以二十渧水",
    "T02n0139_001:0861b25": "著彼融銅中，彼水渧速疾滅，彼提舍比丘亦",
    "T02n0139_001:0861b26": "復如是，火焰不滅。若復有人欲求安隱獲其",
    "T02n0139_001:0861b27": "義者，復以二十大海水灌其身上，彼水速盡。",
    "T02n0139_001:0861b28": "所以然者？彼提舍比丘愚人，遮比丘僧使一",
    "T02n0139_001:0861b29": "日不食，以此因緣，使提舍比丘入大地獄。諸",
    "T02n0139_001:0861c01": "有比丘，於瞿波離比丘，有一人起欲使安隱",
    "T02n0139_001:0861c02": "獲其義者，以三十大海水灌其身上，彼海水",
    "T02n0139_001:0861c03": "速盡。譬如二日所融銅；或有一人以三十渧",
    "T02n0139_001:0861c04": "水著融銅中，消盡無餘此亦如是。瞿波離比",
    "T02n0139_001:0861c05": "丘愚人，或有人起欲使獲安隱義者，以三十",
    "T02n0139_001:0861c06": "大海水灌其身上，彼大海水速盡。所以然者？",
    "T02n0139_001:0861c07": "彼瞿波離比丘愚人，謗舍利弗、目乾連比丘，",
    "T02n0139_001:0861c08": "身壞命終生三惡道，墮鉢頭摩地獄。以此因",
    "T02n0139_001:0861c09": "緣，瞿波離比丘入大泥梨。彼調達大泥梨，",
    "T02n0139_001:0861c10": "若復有人欲使獲安隱義者，復以四十大海",
    "T02n0139_001:0861c11": "水灌其身上，彼大海速盡彼火不滅。譬如三",
    "T02n0139_001:0861c12": "日融銅，若有人以四十渧水著融銅中，即",
    "T02n0139_001:0861c13": "時消盡無餘，此亦如是。調達愚人，若有人起",
    "T02n0139_001:0861c14": "欲使獲安隱義，以四十大海水灌其身上，彼",
    "T02n0139_001:0861c15": "大海水速盡，彼火不滅。所以然者？調達愚人",
    "T02n0139_001:0861c16": "欲害如來，殺阿羅漢比丘尼，壞亂比丘僧，身",
    "T02n0139_001:0861c17": "壞命終趣三惡道，生阿鼻地獄中，由此因緣，",
    "T02n0139_001:0861c18": "使彼調達比丘入大地獄，身出火焰長四十",
    "T02n0139_001:0861c19": "肘。諸有比丘，彼末佉梨大泥犁，若有一人起",
    "T02n0139_001:0861c20": "欲使獲安隱義，以六十大海水灌其身上，彼",
    "T02n0139_001:0861c21": "海水速盡，彼火不滅。譬如四日所融銅，若有",
    "T02n0139_001:0861c22": "人以六十渧水著融銅中，即時消盡無餘，彼",
    "T02n0139_001:0861c23": "末佉梨亦復如是。若有一人起欲使獲安隱",
    "T02n0139_001:0861c24": "義者，以六十大海水灌其身上，彼大海水速",
    "T02n0139_001:0861c25": "盡，此火不滅。所以然者？此末佉梨愚人，教受",
    "T02n0139_001:0861c26": "百拘梨人使行邪見，以此因緣，使末佉梨身",
    "T02n0139_001:0861c27": "出火焰長六十肘。如是，諸比丘！四大泥犁。」時，",
    "T02n0139_001:0861c28": "諸比丘聞佛所說，歡喜奉行。",
    "T02n0139_001:0861c29": "佛說四泥犁經"
}