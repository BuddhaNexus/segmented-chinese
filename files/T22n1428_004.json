{
    "T22n1428_004:0588a07": "四分律卷第四(初分之四)",
    "T22n1428_004:0588a09": "姚秦罽賓三藏佛陀耶舍",
    "T22n1428_004:0588a10": "共竺佛念等譯",
    "T22n1428_004:0588a11": "十三僧殘法之三",
    "T22n1428_004:0588a12": "[0588a12] ◎時尊者沓婆摩羅子去佛不遠，世尊知而",
    "T22n1428_004:0588a13": "故問：「汝聞此比丘尼所說不？」答言：「聞！唯世",
    "T22n1428_004:0588a14": "尊當知之。」世尊告言：「今不應作如是報",
    "T22n1428_004:0588a15": "我，若實當言實，若不實當言不實。」時沓婆",
    "T22n1428_004:0588a16": "摩羅子聞世尊教已，即從坐起偏露右",
    "T22n1428_004:0588a17": "臂、右膝著地，合掌白佛言：「我從生已來未",
    "T22n1428_004:0588a18": "曾憶夢中行不淨，況於覺悟而行不淨！」世",
    "T22n1428_004:0588a19": "尊報曰：「善哉，善哉！沓婆摩羅子！汝應作是",
    "T22n1428_004:0588a20": "說。」時世尊告諸比丘：「汝等應檢問此慈地",
    "T22n1428_004:0588a21": "比丘，莫以無根非梵行謗，此沓婆摩羅子",
    "T22n1428_004:0588a22": "比丘清淨人，若以無根非梵行謗者獲大",
    "T22n1428_004:0588a23": "重罪。」諸比丘答言：「如是世尊！」諸比丘從佛",
    "T22n1428_004:0588a24": "受教，尋至慈地比丘所檢問本末：「此事云",
    "T22n1428_004:0588a25": "何？為實爾不？莫以無根非梵行謗，此沓",
    "T22n1428_004:0588a26": "婆摩羅子清淨梵行人，若以無根非梵行謗",
    "T22n1428_004:0588a27": "清淨梵行人得大重罪。」時慈地比丘得諸",
    "T22n1428_004:0588a28": "比丘詰問已報言：「我知沓婆摩羅子清淨梵",
    "T22n1428_004:0588a29": "行人，無是事。我來到羅閱城，彼為僧分房",
    "T22n1428_004:0588b01": "臥具，與我等惡房、惡臥具。我即生不忍心",
    "T22n1428_004:0588b02": "言：『沓婆摩羅子有愛，隨所喜者與好房好",
    "T22n1428_004:0588b03": "臥具，不喜者與惡房惡臥具。以不愛我故，",
    "T22n1428_004:0588b04": "與惡房惡臥具。』差次受請與我惡食處，由",
    "T22n1428_004:0588b05": "此倍增[真/心]恚言：『眾僧云何差此有愛人，",
    "T22n1428_004:0588b06": "為僧分房舍臥具、差次受請飯食也？』而此",
    "T22n1428_004:0588b07": "沓婆摩羅子清淨梵行人，無如是事。」時諸比",
    "T22n1428_004:0588b08": "丘聞，中有少欲知足、行頭陀、樂學戒、知慚",
    "T22n1428_004:0588b09": "愧者，嫌責慈地比丘：「汝云何以無根非梵",
    "T22n1428_004:0588b10": "行謗沓婆摩羅子梵行人耶？」時諸比丘往",
    "T22n1428_004:0588b11": "世尊所，頭面作禮在一面坐，以此因緣具",
    "T22n1428_004:0588b12": "白世尊。世尊爾時以此因緣集諸比丘，以",
    "T22n1428_004:0588b13": "無數方便呵責慈地比丘：「汝所為非，非威",
    "T22n1428_004:0588b14": "儀、非沙門法、非淨行、非隨順行，所不應",
    "T22n1428_004:0588b15": "為。云何以無根非梵行謗清淨梵行人",
    "T22n1428_004:0588b16": "耶？」世尊告諸比丘：「有二種人一向入地獄。",
    "T22n1428_004:0588b17": "何謂二？若非梵行自稱梵行，若真梵行以",
    "T22n1428_004:0588b18": "無根非梵行謗之，是謂二一向入地獄。」世",
    "T22n1428_004:0588b19": "尊以無數方便呵責慈地比丘已，告諸比",
    "T22n1428_004:0588b20": "丘言：「此慈地比丘癡人！多種有漏處，最初",
    "T22n1428_004:0588b21": "犯戒。自今已去與諸比丘結戒，集十句義",
    "T22n1428_004:0588b22": "乃至正法久住，欲說戒者當如是說：若比",
    "T22n1428_004:0588b23": "丘[真/心]恚所覆故，非波羅夷比丘，以無根波",
    "T22n1428_004:0588b24": "羅夷法謗，欲壞彼清淨行。若於異時，若問、",
    "T22n1428_004:0588b25": "若不問，知此事無根說，『我[真/心]恚故作是語。』",
    "T22n1428_004:0588b26": "若比丘作是語者，僧伽婆尸沙。」[0588b26] 比丘義如",
    "T22n1428_004:0588b27": "上。[0588b27] [真/心]恚者，有十惡法因緣故[真/心]，十事中",
    "T22n1428_004:0588b28": "以一一生[真/心]。[0588b28] 根者，有三根：見根、聞根、疑根。",
    "T22n1428_004:0588b29": "見根者，實見犯梵行、見偷五錢過五錢、見",
    "T22n1428_004:0588c01": "斷人命。若他見者，從彼聞是謂見根。聞根",
    "T22n1428_004:0588c02": "者，若聞犯梵行、聞偷五錢若過五錢、聞",
    "T22n1428_004:0588c03": "斷人命、聞自歎譽得上人法，若彼說從彼",
    "T22n1428_004:0588c04": "聞是謂聞根。疑根者，有二種生疑：從見生、",
    "T22n1428_004:0588c05": "從聞生。從見生者，若見與婦女入林、出林、",
    "T22n1428_004:0588c06": "無衣裸形、男根不淨污身手；捉刀血污，與惡",
    "T22n1428_004:0588c07": "知識為伴，是謂從見生疑。從聞生疑者，",
    "T22n1428_004:0588c08": "若在暗地、若聞床聲、若聞草蓐轉側聲、",
    "T22n1428_004:0588c09": "若聞身動聲、若聞共語聲、若聞交會語聲、",
    "T22n1428_004:0588c10": "若聞我犯梵行聲、若聞言偷五錢過五錢",
    "T22n1428_004:0588c11": "聲、若聞言我殺人、若聞言我得上人法，",
    "T22n1428_004:0588c12": "是謂從聞生疑。除此三根已，更以餘法謗",
    "T22n1428_004:0588c13": "者是謂無根。[0588c13] 若彼人不清淨，不見犯波羅",
    "T22n1428_004:0588c14": "夷、不聞犯波羅夷、不疑犯波羅夷，便作",
    "T22n1428_004:0588c15": "是言：「我見聞疑彼犯波羅夷。」以無根法謗，",
    "T22n1428_004:0588c16": "僧伽婆尸沙。若彼人不清淨，不見犯波羅",
    "T22n1428_004:0588c17": "夷、不聞犯波羅夷、不疑犯波羅夷，生見",
    "T22n1428_004:0588c18": "聞疑想。後忘此想，便作是言：「我見聞疑",
    "T22n1428_004:0588c19": "彼犯波羅夷。」以無根法謗，僧伽婆尸沙。若",
    "T22n1428_004:0588c20": "彼人不清淨，不見聞疑彼犯波羅夷，彼有",
    "T22n1428_004:0588c21": "疑後便言：「我是中無疑。我見聞疑。」以無根",
    "T22n1428_004:0588c22": "法謗，僧伽婆尸沙。若彼人不清淨，不見聞",
    "T22n1428_004:0588c23": "疑彼犯波羅夷，彼生疑後便忘疑，便言：「我",
    "T22n1428_004:0588c24": "見聞疑。」以無根法謗，僧伽婆尸沙。若彼人",
    "T22n1428_004:0588c25": "不清淨，不見聞疑彼犯波羅夷，是中無疑，",
    "T22n1428_004:0588c26": "彼便言：「我是中有疑，見聞疑犯波羅夷。」以",
    "T22n1428_004:0588c27": "無根法謗，僧伽婆尸沙。若彼人不清淨，不",
    "T22n1428_004:0588c28": "見聞疑彼犯波羅夷，是中無疑後忘無疑，",
    "T22n1428_004:0588c29": "彼便言：「我見聞疑彼犯波羅夷。」以無根法",
    "T22n1428_004:0589a01": "謗，僧伽婆尸沙。若彼人不清淨，不見彼犯波",
    "T22n1428_004:0589a02": "羅夷，便言：「我聞疑彼犯波羅夷。」以無根法",
    "T22n1428_004:0589a03": "謗，僧伽婆尸沙。若彼人不清淨，不見彼犯",
    "T22n1428_004:0589a04": "波羅夷，是中有見想，後忘此想，便言：「我聞",
    "T22n1428_004:0589a05": "疑彼犯波羅夷。」以無根法謗，僧伽婆尸沙。",
    "T22n1428_004:0589a06": "若彼人不清淨，不見彼犯波羅夷，是中有",
    "T22n1428_004:0589a07": "疑，便言：「是中無疑。我聞疑彼犯波羅夷。」",
    "T22n1428_004:0589a08": "以無根法謗，僧伽婆尸沙。若彼人不清淨，不",
    "T22n1428_004:0589a09": "見彼犯波羅夷，是中有疑，後忘疑，便言：",
    "T22n1428_004:0589a10": "「我聞疑彼犯波羅夷。」以無根法謗，僧伽婆尸",
    "T22n1428_004:0589a11": "沙。若彼人不清淨，不見彼犯波羅夷，是中",
    "T22n1428_004:0589a12": "無疑，便言：「我有疑。我聞疑彼犯波羅夷。」",
    "T22n1428_004:0589a13": "以無根法謗，僧伽婆尸沙。若彼人不清淨，不",
    "T22n1428_004:0589a14": "見彼犯波羅夷，是中無疑。後忘此無疑，",
    "T22n1428_004:0589a15": "便言：「我聞疑彼犯波羅夷。」以無根法謗，僧",
    "T22n1428_004:0589a16": "伽婆尸沙。聞疑亦如是(此中更有諸句，文繁不出)。[0589a16] 若比",
    "T22n1428_004:0589a17": "丘以無根四事謗比丘，說而了了，僧伽婆尸",
    "T22n1428_004:0589a18": "沙；不了了，偷蘭遮。若指印書遣使、若作知",
    "T22n1428_004:0589a19": "相，了了，僧伽婆尸沙；不了了，偷蘭遮。除四",
    "T22n1428_004:0589a20": "波羅夷，更以餘非比丘法謗，言：「汝犯邊罪、",
    "T22n1428_004:0589a21": "犯比丘尼、賊心受戒、破內外道、黃門、殺父、",
    "T22n1428_004:0589a22": "殺母、殺阿羅漢、破僧、惡心出佛身血、非人、",
    "T22n1428_004:0589a23": "畜生、二根。」說而了了者，僧伽婆尸沙；不了了",
    "T22n1428_004:0589a24": "者，偷蘭遮。若指印書使、若作知相，了了，僧伽",
    "T22n1428_004:0589a25": "婆尸沙；不了了，偷蘭遮。除此非比丘法，更以",
    "T22n1428_004:0589a26": "餘無根法謗比丘，隨前所犯，若以八無",
    "T22n1428_004:0589a27": "根波羅夷法謗比丘尼，說而了了，僧伽婆尸",
    "T22n1428_004:0589a28": "沙；不了了，偷蘭遮。若指印、若書使、若作知相，",
    "T22n1428_004:0589a29": "了了，僧伽婆尸沙；不了了，偷蘭遮。除此八波",
    "T22n1428_004:0589b01": "羅夷，更以餘無根非比丘尼法謗，了了，僧伽",
    "T22n1428_004:0589b02": "婆尸沙；不了了者，偷蘭遮。若以指印書使、若",
    "T22n1428_004:0589b03": "作知相，了了，僧伽婆尸沙；不了了，偷蘭遮。",
    "T22n1428_004:0589b04": "除非比丘尼法，更以餘無根法謗比丘尼",
    "T22n1428_004:0589b05": "者，隨前所犯，除比丘比丘尼，以無根罪謗",
    "T22n1428_004:0589b06": "餘人者，突吉羅。[0589b06] 比丘尼，僧伽婆尸沙；式叉摩",
    "T22n1428_004:0589b07": "那、沙彌、沙彌尼，突吉羅。是謂為犯。[0589b07] 不犯者，見",
    "T22n1428_004:0589b08": "根、聞根、疑根說實，戲笑說、若疾疾說、若獨說、",
    "T22n1428_004:0589b09": "靜處說、夢中說、若欲說此錯說彼，無犯。[0589b09] 無",
    "T22n1428_004:0589b10": "犯者，最初未制戒，癡狂、心亂、痛惱所纏。(八竟)",
    "T22n1428_004:0589b11": "[0589b11] 佛在羅閱祇耆闍崛山中，時慈地比丘從耆",
    "T22n1428_004:0589b12": "闍崛山下，見大羝羊共母羊行婬，見已自",
    "T22n1428_004:0589b13": "相謂言：「此羝羊即是沓婆摩羅子，母羊即是",
    "T22n1428_004:0589b14": "慈比丘尼。」我今當語諸比丘言：「我先以聞",
    "T22n1428_004:0589b15": "無根法謗沓婆摩羅子，我等今親自眼見沓",
    "T22n1428_004:0589b16": "婆摩羅子實與慈比丘尼行不淨。」即便往",
    "T22n1428_004:0589b17": "詣諸比丘所言：「我等前聞以無根波羅夷",
    "T22n1428_004:0589b18": "謗沓婆摩羅子，今親自眼見沓婆摩羅子",
    "T22n1428_004:0589b19": "與慈比丘尼行婬。」諸比丘言：「此事云何？汝",
    "T22n1428_004:0589b20": "等莫以無根法謗沓婆摩羅子修梵行人，",
    "T22n1428_004:0589b21": "以無根法謗梵行人得重罪。」爾時慈地比",
    "T22n1428_004:0589b22": "丘得諸比丘詰問已，便作是言：「沓婆摩羅",
    "T22n1428_004:0589b23": "子無有此事，是清淨人。我等向者從耆闍",
    "T22n1428_004:0589b24": "崛山下，見諸羝羊與母羊行婬。我等即自",
    "T22n1428_004:0589b25": "相謂言：『此羝羊是沓婆摩羅子，母羊是慈比",
    "T22n1428_004:0589b26": "丘尼。』我等今日目自見之。當向諸比丘說",
    "T22n1428_004:0589b27": "言：『我本以聞無根法謗沓婆摩羅子，今眼",
    "T22n1428_004:0589b28": "自見共慈比丘尼行婬。』然此沓婆摩羅子",
    "T22n1428_004:0589b29": "是清淨人，實無此事。」諸比丘聞已，中有少",
    "T22n1428_004:0589c01": "欲知足、行頭陀、樂學戒、知慚愧者，嫌責慈",
    "T22n1428_004:0589c02": "地比丘：「汝等云何以異分無根波羅夷謗沓",
    "T22n1428_004:0589c03": "婆摩羅子清淨人？」諸比丘即往世尊所，頭面",
    "T22n1428_004:0589c04": "禮足在一面坐，以此因緣具白世尊。世尊",
    "T22n1428_004:0589c05": "以此因緣集比丘僧，以無數方便呵責慈",
    "T22n1428_004:0589c06": "地比丘：「汝等所為非，非威儀、非沙門法、",
    "T22n1428_004:0589c07": "非淨行、非隨順行，所不應為。沓婆摩羅子",
    "T22n1428_004:0589c08": "修梵行，汝等云何以異分無根波羅夷謗",
    "T22n1428_004:0589c09": "沓婆摩羅子清淨人？」呵責已告諸比丘：「慈",
    "T22n1428_004:0589c10": "地比丘癡人！多種有漏處，最初犯戒。自今已",
    "T22n1428_004:0589c11": "去與諸比丘結戒，集十句義乃至正法久",
    "T22n1428_004:0589c12": "住，欲說戒者當如是說：若比丘以[真/心]恚",
    "T22n1428_004:0589c13": "故，於異分事中取片，非波羅夷比丘以無根",
    "T22n1428_004:0589c14": "波羅夷法謗，欲壞彼清淨行。彼於異時若",
    "T22n1428_004:0589c15": "問、若不問，知是異分事中取片，是比丘自言：",
    "T22n1428_004:0589c16": "『我[真/心]恚故作是語。』作是語者，僧伽婆尸沙。」",
    "T22n1428_004:0589c17": "[0589c17] 比丘義如上。[0589c17] [真/心]恚如上說。[0589c17] 異分者，若比丘",
    "T22n1428_004:0589c18": "不犯彼羅夷，言見犯波羅夷，以異分無",
    "T22n1428_004:0589c19": "根法謗，僧伽婆尸沙。若比丘不犯波羅夷，",
    "T22n1428_004:0589c20": "謂犯，僧伽婆尸沙。以異分無根波羅夷",
    "T22n1428_004:0589c21": "法謗，僧伽婆尸沙。若比丘不犯波羅夷，",
    "T22n1428_004:0589c22": "彼見犯波夜提、波羅提提舍尼、偷蘭遮、突吉",
    "T22n1428_004:0589c23": "羅、惡說，以異分事無根波羅夷法謗，僧伽婆",
    "T22n1428_004:0589c24": "尸沙。若比丘犯僧伽婆尸沙，彼言犯波羅",
    "T22n1428_004:0589c25": "夷，以異分無根波羅夷法謗，僧伽婆尸沙。若",
    "T22n1428_004:0589c26": "比丘犯僧伽婆尸沙，彼謂犯波逸提、波羅提",
    "T22n1428_004:0589c27": "提舍尼、偷蘭遮、突吉羅、惡說，以異分事無根",
    "T22n1428_004:0589c28": "波羅夷法謗，僧伽婆尸沙。不清淨、不清淨",
    "T22n1428_004:0589c29": "人相似，名同、姓同、相同，以此人事謗彼，以",
    "T22n1428_004:0590a01": "異分無根波羅夷法謗，僧伽婆尸沙。若不清",
    "T22n1428_004:0590a02": "淨人與清淨人相似，名同、姓同、相同，以此",
    "T22n1428_004:0590a03": "人事謗，彼以異分無根波羅夷法謗，僧伽婆",
    "T22n1428_004:0590a04": "尸沙。若清淨人與不清淨人相似，名同、姓同、",
    "T22n1428_004:0590a05": "相同，以此人事謗彼，以異分無根波羅夷",
    "T22n1428_004:0590a06": "法謗，僧伽婆尸沙。若清淨人清淨人相似，名",
    "T22n1428_004:0590a07": "同、姓同、相同，以此人事謗彼，以異分無根",
    "T22n1428_004:0590a08": "波羅夷法謗，僧伽婆尸沙。若見本在家時，犯",
    "T22n1428_004:0590a09": "婬、盜五錢若過五錢、若殺人，便語人言：「我",
    "T22n1428_004:0590a10": "見比丘犯婬、盜五錢若過五錢、若殺人。」以",
    "T22n1428_004:0590a11": "異分無根波羅夷法謗，僧伽婆尸沙。若聞本",
    "T22n1428_004:0590a12": "在家時，犯婬、聞盜五錢若過五錢、聞殺人、",
    "T22n1428_004:0590a13": "聞自稱得上人法，彼便作是言：「我聞彼犯",
    "T22n1428_004:0590a14": "婬、聞盜五錢若過五錢、聞斷人命、聞自稱",
    "T22n1428_004:0590a15": "得上人法。」以異分無根波羅夷法謗，僧伽",
    "T22n1428_004:0590a16": "婆尸沙。若比丘自語：「聞響聲，我犯婬、聞盜",
    "T22n1428_004:0590a17": "五錢若過五錢、聞斷人命、聞自稱得上",
    "T22n1428_004:0590a18": "人法。」以異分無根波羅夷法謗，僧伽婆尸沙。",
    "T22n1428_004:0590a19": "若比丘以異分無根四事法謗比丘，說而了",
    "T22n1428_004:0590a20": "了者，僧伽婆尸沙；說而不了了者，偷蘭遮。若",
    "T22n1428_004:0590a21": "指印、若書、若使、若作知相，了了者，僧伽婆",
    "T22n1428_004:0590a22": "尸沙；不了了者，偷蘭遮。除四波羅夷，以餘",
    "T22n1428_004:0590a23": "異分無根非比丘法謗言：「汝犯邊罪，乃至二",
    "T22n1428_004:0590a24": "形如上說。」說而了了者，僧伽婆尸沙；不了了",
    "T22n1428_004:0590a25": "者，偷蘭遮。若指印、若書、若使、若作知相，了了",
    "T22n1428_004:0590a26": "者，僧伽婆尸沙；不了了者，偷蘭遮。除上事更",
    "T22n1428_004:0590a27": "以餘異分無根法謗比丘，隨前所犯。若比丘",
    "T22n1428_004:0590a28": "以異分無根八波羅夷法謗比丘尼，說而了",
    "T22n1428_004:0590a29": "了者，僧伽婆尸沙；不了了者，偷蘭遮。若指印、",
    "T22n1428_004:0590b01": "若書、若使、若作知相，了了者，僧伽婆尸沙；不",
    "T22n1428_004:0590b02": "了了者，偷蘭遮。除八波羅夷，以餘異分非比",
    "T22n1428_004:0590b03": "丘尼法謗，說而了了者，僧伽婆尸沙；不了",
    "T22n1428_004:0590b04": "了者，偷蘭遮。若指印、若書、若使、若作知相，",
    "T22n1428_004:0590b05": "了了者，僧伽婆尸沙；不了了者，偷蘭遮。除非",
    "T22n1428_004:0590b06": "比丘尼法，更以餘異分無根法謗比丘尼，隨",
    "T22n1428_004:0590b07": "所犯。除謗比丘比丘尼，以異分無根法謗",
    "T22n1428_004:0590b08": "餘人者，突吉羅。[0590b08] 比丘尼，僧伽婆尸沙；式叉摩",
    "T22n1428_004:0590b09": "那、沙彌、沙彌尼，突吉羅。是謂為犯。[0590b09] 不犯者，見",
    "T22n1428_004:0590b10": "根、聞根、疑根說實，戲笑說、疾疾說、若獨說、夢",
    "T22n1428_004:0590b11": "中說、若欲說此錯說彼，不犯。[0590b11] 不犯者，最",
    "T22n1428_004:0590b12": "初未制戒，癡狂、心亂、痛惱所纏。(九竟)◎",
    "T22n1428_004:0590b13": "[0590b13] ◎爾時佛在彌尼搜國阿奴夷界，時諸豪族",
    "T22n1428_004:0590b14": "釋子執信牢固，從世尊求出家。時有釋種",
    "T22n1428_004:0590b15": "子兄弟二人：一名阿那律，次名摩訶男。阿",
    "T22n1428_004:0590b16": "那律者，其母愛念常不離目前，其母與設三",
    "T22n1428_004:0590b17": "時殿，春夏冬使與諸婇女五欲自恣共相娛",
    "T22n1428_004:0590b18": "樂。時摩訶男釋子語阿那律言：「今諸釋種豪",
    "T22n1428_004:0590b19": "族子孫，盡以信堅固從世尊求出家，而我",
    "T22n1428_004:0590b20": "一門都無出家者。兄可知家業，公私之事",
    "T22n1428_004:0590b21": "一以相付，弟欲出家。若不能者，弟當持家",
    "T22n1428_004:0590b22": "業，兄可出家。」阿那律言：「我今不能出家，卿",
    "T22n1428_004:0590b23": "能可去。」摩訶男如是再三語，阿那律亦再三",
    "T22n1428_004:0590b24": "報言：「我不能出家。」摩訶男語阿那律言：「若",
    "T22n1428_004:0590b25": "不能出家者，我今當白兄持家業事，應典",
    "T22n1428_004:0590b26": "領作人修治屋宅，奉望貴勝及諸知親，出",
    "T22n1428_004:0590b27": "入王所威儀禮節其事如是，耕田種作務",
    "T22n1428_004:0590b28": "及時節。」阿那律報言：「卿之所說極為繁",
    "T22n1428_004:0590b29": "碎，我所不堪！何不說言於五欲中共相娛",
    "T22n1428_004:0590c01": "樂耶？居業之事卿自為之，我欲以信從世",
    "T22n1428_004:0590c02": "尊求出家。」摩訶男報言：「兄可往辭母。」時阿",
    "T22n1428_004:0590c03": "那律即詣母所白言：「聽子所說，當知諸釋",
    "T22n1428_004:0590c04": "種子皆共出家，而我居門獨無出家者，我今",
    "T22n1428_004:0590c05": "欲往詣世尊所求出家。若母聽許便當出",
    "T22n1428_004:0590c06": "家修清淨行。」其母報言：「吾正有汝等二人，",
    "T22n1428_004:0590c07": "愛念情深初不欲離目前。今云何令汝出",
    "T22n1428_004:0590c08": "家也？乃至於死猶不欲相離，況當生別。」時",
    "T22n1428_004:0590c09": "阿那律如是再三白母欲求出家。其母亦再",
    "T22n1428_004:0590c10": "三答：「終不放汝！」時阿那律再三從母求出",
    "T22n1428_004:0590c11": "家，母即自思念：「當以何方便令子不出家。」",
    "T22n1428_004:0590c12": "尋復念言：「釋種子跋提，其母甚愛念，必不",
    "T22n1428_004:0590c13": "聽出家。當語阿那律言：『若跋提母放子出",
    "T22n1428_004:0590c14": "家，我亦放汝出家。』」念已即語阿那律。時阿",
    "T22n1428_004:0590c15": "那律聞母此言已，往跋提所語言：「卿今知",
    "T22n1428_004:0590c16": "不？諸釋子盡出家，然我等未有出家者，我",
    "T22n1428_004:0590c17": "等二人可共出家。」跋提報言：「我不堪出家，",
    "T22n1428_004:0590c18": "卿欲出家任意。」阿那律如是再三勸之，跋",
    "T22n1428_004:0590c19": "提亦再三報言：「我不出家。」阿那律報言：「我",
    "T22n1428_004:0590c20": "今日出家之事一以由汝。」彼報言：「卿云何",
    "T22n1428_004:0590c21": "以出家之事一以見由？」阿那律報言：「我辭",
    "T22n1428_004:0590c22": "母出家，母報我言：『汝若能令跋提出家者，",
    "T22n1428_004:0590c23": "當放汝出家。』是以相由耳。」跋提報言：「卿且",
    "T22n1428_004:0590c24": "止！須我往白母。」時跋提釋子即往母所，",
    "T22n1428_004:0590c25": "長跪白母言：「母今知不？諸釋種子盡出家，唯",
    "T22n1428_004:0590c26": "我一門獨無，我今信樂欲從世尊求出家，",
    "T22n1428_004:0590c27": "願母見聽。」其母報言：「我不聽汝出家。何以",
    "T22n1428_004:0590c28": "故？我正有汝一子，心甚愛念，不欲須臾",
    "T22n1428_004:0590c29": "離目前，乃至於死猶不欲相離，而況生別。」",
    "T22n1428_004:0591a01": "跋提如是再三白母唯見聽許，其母亦再三",
    "T22n1428_004:0591a02": "報子不聽出家。其母見兒心至，竊自念",
    "T22n1428_004:0591a03": "言：「我當作何方便令子不出家？」時母思惟：",
    "T22n1428_004:0591a04": "「阿那律母甚愛其子，彼終不聽令出家。若",
    "T22n1428_004:0591a05": "彼聽出家者，我亦當放子出家。」念已即語",
    "T22n1428_004:0591a06": "跋提言：「若阿那律母聽子出家，我當放汝。」",
    "T22n1428_004:0591a07": "時跋提釋子往阿那律所語言：「我母已聽",
    "T22n1428_004:0591a08": "我出家，我等今可且復自停，更在家七年，五",
    "T22n1428_004:0591a09": "欲極意共相娛樂，然後出家。」阿那律報言：「七",
    "T22n1428_004:0591a10": "年極遠，人命無常。」跋提復言：「若不能七年",
    "T22n1428_004:0591a11": "者，寧可六年，若五四三二一年，在家五欲自",
    "T22n1428_004:0591a12": "娛耶！」阿那律報言：「一年極遠，我不堪忍，人",
    "T22n1428_004:0591a13": "命無常。」跋提言：「若不堪一年，可七月中五",
    "T22n1428_004:0591a14": "欲自娛耶！」阿那律報言：「七月極遠，我不堪",
    "T22n1428_004:0591a15": "忍，人命無常。」跋提言：「若不堪七月，可六五",
    "T22n1428_004:0591a16": "四三二一月共相娛樂耶！」阿那律言：「一月極",
    "T22n1428_004:0591a17": "遠，我不堪忍，人命無常。」跋提子言：「若不能",
    "T22n1428_004:0591a18": "一月者，可七日之中共相娛樂耶！」阿那律",
    "T22n1428_004:0591a19": "報言：「七日不遠，若七日竟能出家者善。若",
    "T22n1428_004:0591a20": "不出家，我當出家。」時諸釋子七日之中，極",
    "T22n1428_004:0591a21": "意五欲共相娛樂。滿七日已，時阿那律釋",
    "T22n1428_004:0591a22": "子、跋提釋子、難提釋子、金毘羅釋子、難陀釋",
    "T22n1428_004:0591a23": "子、跋難陀釋子、阿難陀釋子、提婆達釋子、",
    "T22n1428_004:0591a24": "優波離剃髮師第九，各淨洗浴已，以香塗身",
    "T22n1428_004:0591a25": "梳治鬚髮著珠瓔珞，乘大象馬出迦毘",
    "T22n1428_004:0591a26": "羅衛城。時國人民見諸釋子，自相謂言：「此",
    "T22n1428_004:0591a27": "諸釋子，先洗浴其身著瓔珞具，乘大象",
    "T22n1428_004:0591a28": "馬入園遊觀亦如今日。」時諸釋子乘大象",
    "T22n1428_004:0591a29": "馬齊其界內下象，脫衣服瓔珞具并象，",
    "T22n1428_004:0591b01": "與優波離語言：「汝常依我等以自存活，我",
    "T22n1428_004:0591b02": "等今者出家，以此寶衣并大象與汝用自",
    "T22n1428_004:0591b03": "資生活。」時諸釋子即前進至阿[少/兔]夷彌尼國。",
    "T22n1428_004:0591b04": "優波離在後心自思念：「我本由此釋子得",
    "T22n1428_004:0591b05": "自存活，今日以信樂捨我從世尊出家，我",
    "T22n1428_004:0591b06": "今寧可隨逐出家，若彼有所得我亦當得。」",
    "T22n1428_004:0591b07": "時優波離即以所得寶衣瓔珞，以白疊裹",
    "T22n1428_004:0591b08": "之懸著高樹，念言：「其有來取者與之。」於是",
    "T22n1428_004:0591b09": "便往詣諸釋子所，白諸釋子言：「汝等來後，",
    "T22n1428_004:0591b10": "我即生念：『我常依諸釋子得自生活，今日",
    "T22n1428_004:0591b11": "諸釋子以信樂從世尊求出家，而況我不",
    "T22n1428_004:0591b12": "隨逐出家耶！諸釋子所得我亦當得。』」時諸",
    "T22n1428_004:0591b13": "釋子及優波離，相將詣世尊所，頭面禮足&#x5374;",
    "T22n1428_004:0591b14": "住一面，白佛言：「世尊！我等父母已聽出家，",
    "T22n1428_004:0591b15": "願大德聽我出家。唯願世尊先度優波離。何",
    "T22n1428_004:0591b16": "以故？我等多有憍慢，欲除憍慢故。」爾時世",
    "T22n1428_004:0591b17": "尊即先度優波離，次度阿那律，次跋提釋",
    "T22n1428_004:0591b18": "子，次難提釋子，次金毘羅釋子，次難陀釋",
    "T22n1428_004:0591b19": "子，優波離受大戒最為上座。時有大上座",
    "T22n1428_004:0591b20": "名毘羅荼，別度釋子阿難陀，餘次上座度",
    "T22n1428_004:0591b21": "跋難陀提婆達多。[0591b21] 爾時世尊度諸釋子已遣",
    "T22n1428_004:0591b22": "詣占波國。爾時諸釋子受世尊及諸上座",
    "T22n1428_004:0591b23": "教授已，往詣彼國，各自思惟證增上地，",
    "T22n1428_004:0591b24": "提婆達得神足證。時跋提釋子獨在阿蘭",
    "T22n1428_004:0591b25": "若處樹下塚間思惟，於夜過已高聲稱言：",
    "T22n1428_004:0591b26": "「甚樂！甚樂！」其邊諸比丘聞念言：「此跋提比丘",
    "T22n1428_004:0591b27": "本在俗時，恒五欲以自娛樂，捨彼榮樂出",
    "T22n1428_004:0591b28": "家為道，獨在阿蘭若處樹下塚間，於夜過",
    "T22n1428_004:0591b29": "已而自稱言：『甚樂！甚樂！』此跋提釋子將無自",
    "T22n1428_004:0591c01": "念本在家時五欲自娛，而自稱言甚樂耶？」",
    "T22n1428_004:0591c02": "時諸比丘明旦詣世尊所，頭面禮足在一",
    "T22n1428_004:0591c03": "面坐，以此因緣具白世尊。世尊&#x52C5;一比丘：",
    "T22n1428_004:0591c04": "「汝可速喚跋提比丘來。」比丘受教，即便往",
    "T22n1428_004:0591c05": "喚跋提比丘言：「世尊喚汝來。」時跋提比丘即",
    "T22n1428_004:0591c06": "詣世尊所，頭面禮足在一面坐。世尊知而",
    "T22n1428_004:0591c07": "故問：「云何跋提，汝實獨在阿蘭若處、塚間、",
    "T22n1428_004:0591c08": "樹下至中夜，自稱言甚樂甚樂耶？」跋提答",
    "T22n1428_004:0591c09": "言：「實爾。世尊！」佛言：「跋提！汝觀察何義而自",
    "T22n1428_004:0591c10": "稱言甚樂甚樂耶？」跋提白佛言：「我本在家",
    "T22n1428_004:0591c11": "時，內外常以刀杖而自衛護。如是衛護猶",
    "T22n1428_004:0591c12": "有恐怖，懼有外怨賊而來侵奪我命。今",
    "T22n1428_004:0591c13": "我獨在阿蘭若處、塚間、樹下，至於中夜無",
    "T22n1428_004:0591c14": "有恐懼身毛不&#x7AEA;。大德！我念出離之樂，是",
    "T22n1428_004:0591c15": "故自稱言甚樂甚樂耳。」世尊告言：「善哉，善哉！",
    "T22n1428_004:0591c16": "族姓子！是汝所應，以信出家樂清淨行。」[0591c16] 爾時",
    "T22n1428_004:0591c17": "世尊在羅閱祇耆闍崛山，時瓶沙王無子，時",
    "T22n1428_004:0591c18": "王即集能相婆羅門令占相諸夫人，語言：",
    "T22n1428_004:0591c19": "「汝占此諸夫人，何者應生子？」婆羅門占相",
    "T22n1428_004:0591c20": "言：「此少壯夫人當生子，而是王怨。」王聞是",
    "T22n1428_004:0591c21": "語已，於其夜與此夫人交會，即便有娠。",
    "T22n1428_004:0591c22": "後生男，顏容端正，未生子時婆羅門記言：「當",
    "T22n1428_004:0591c23": "是王怨。」因此立字名未生怨。然此王子年",
    "T22n1428_004:0591c24": "漸長大，提婆達以神通力使王子信樂。提",
    "T22n1428_004:0591c25": "婆達念言：「我欲畜徒眾。」爾時世尊在拘睒",
    "T22n1428_004:0591c26": "毘國，時彼國中有人，名迦休拘羅子，命終",
    "T22n1428_004:0591c27": "未久生化自在天中。時迦休天子中夜時",
    "T22n1428_004:0591c28": "來至大目揵連所，頭面禮足在一面立，",
    "T22n1428_004:0591c29": "白目連言：「提婆達心欲為惡，而生念言：『我",
    "T22n1428_004:0592a01": "欲畜徒眾。』」時迦休天子作此語已，頭面",
    "T22n1428_004:0592a02": "作禮遶竟即沒不現。時目連夜過已往世",
    "T22n1428_004:0592a03": "尊所，頭面禮足在一面坐，以此因緣具白",
    "T22n1428_004:0592a04": "世尊。世尊問目連言：「汝意云何？如迦休天",
    "T22n1428_004:0592a05": "子所言實爾無錯耶？」目連白佛言：「實爾。",
    "T22n1428_004:0592a06": "世尊！」世尊告目連：「莫作是說，我不見諸天、",
    "T22n1428_004:0592a07": "世人、諸魔梵王、沙門、婆羅門所說如實無違，",
    "T22n1428_004:0592a08": "唯除如來言不虛也。」佛告目連：「世有五事",
    "T22n1428_004:0592a09": "最尊。」(如後所說)[0592a09] 爾時提婆達往至太子阿闍世所，",
    "T22n1428_004:0592a10": "以神通力飛在空中，或現身說法、或隱",
    "T22n1428_004:0592a11": "身說法、或現半身說法、或不現半身說",
    "T22n1428_004:0592a12": "法，或身出煙、或身出火，或變身作嬰孩，",
    "T22n1428_004:0592a13": "身著瓔珞在太子抱上轉側欶太子指，時",
    "T22n1428_004:0592a14": "太子阿闍世見此變恐懼身毛為&#x7AEA;。時提婆",
    "T22n1428_004:0592a15": "達知太子恐懼，即語言：「勿懷恐懼！勿懷恐",
    "T22n1428_004:0592a16": "懼！」太子問曰：「汝是何人？」答言：「我是提婆達。」太",
    "T22n1428_004:0592a17": "子言：「汝實是提婆達者，還復汝身。」尋復其",
    "T22n1428_004:0592a18": "身。見已即增信樂，既信樂已更增所供養。",
    "T22n1428_004:0592a19": "時阿闍世日日將從五百乘車，朝暮問訊并",
    "T22n1428_004:0592a20": "供五百釜飲食。時諸比丘聞阿闍世日從五",
    "T22n1428_004:0592a21": "百乘車，朝暮問訊提婆達，并供養五百釜",
    "T22n1428_004:0592a22": "飲食，即至世尊所頭面禮足在一面坐，以",
    "T22n1428_004:0592a23": "此因緣具白世尊。世尊爾時告諸比丘：「汝",
    "T22n1428_004:0592a24": "等各自攝心，莫生貪著提婆達利養也。何",
    "T22n1428_004:0592a25": "以故？正使阿闍世日日從五百乘車，朝暮",
    "T22n1428_004:0592a26": "問訊并供五百釜飲食，正可增益提婆達惡",
    "T22n1428_004:0592a27": "心。譬如男子打惡狗鼻，而令彼狗更增凶",
    "T22n1428_004:0592a28": "惡。比丘當知此亦如是，正使阿闍世日日",
    "T22n1428_004:0592a29": "從五百乘車，朝暮問訊提婆達，并供五百",
    "T22n1428_004:0592b01": "釜飲食，正可增提婆達惡心耳。」時摩竭國",
    "T22n1428_004:0592b02": "王瓶沙聞阿闍世，日日從五百乘車，朝暮問",
    "T22n1428_004:0592b03": "訊提婆達，并供五百釜飲食。時王瓶沙日將",
    "T22n1428_004:0592b04": "從七百乘車，朝暮問訊世尊，并供七百釜",
    "T22n1428_004:0592b05": "飲食。爾時提婆達聞瓶沙王將從七百乘車，",
    "T22n1428_004:0592b06": "朝暮問訊世尊并供七百釜飲食，聞已以",
    "T22n1428_004:0592b07": "利養故生嫉&#x59AC;心即失神通，便作是念：「我",
    "T22n1428_004:0592b08": "今當伺候佛大眾集時，往至佛所求哀請",
    "T22n1428_004:0592b09": "言：『世尊年已老邁，壽過於人，學道亦久，宜",
    "T22n1428_004:0592b10": "居閑靜默然自守。世尊是諸法之主，宜可",
    "T22n1428_004:0592b11": "以僧付囑於我，我當將護。』」爾時提婆達",
    "T22n1428_004:0592b12": "伺大眾集，即如所念具白世尊。佛告言：「我",
    "T22n1428_004:0592b13": "尚不以僧付舍利弗、目連，況汝癡人涕唾",
    "T22n1428_004:0592b14": "之身，豈可付囑。」時提婆達生此念：「今世尊",
    "T22n1428_004:0592b15": "於大眾中乃言我愚癡涕唾之身。」即生不",
    "T22n1428_004:0592b16": "忍心。此是提婆達於此生中，最初於世尊",
    "T22n1428_004:0592b17": "所生不忍心。[0592b17] 時提婆達往阿闍世所語言：",
    "T22n1428_004:0592b18": "「王以正法治者得長壽，汝父死後乃得作",
    "T22n1428_004:0592b19": "王，年已老耄不得久在五欲中而自娛樂。",
    "T22n1428_004:0592b20": "汝可殺父、我當殺佛，於摩竭國界有新",
    "T22n1428_004:0592b21": "王、新佛，治國教化不亦樂耶？」王子報言：「可",
    "T22n1428_004:0592b22": "爾。」即問提婆達：「汝須何等？」答言：「我須人",
    "T22n1428_004:0592b23": "眾。」即便與人。時提婆達即遣二人往欲害",
    "T22n1428_004:0592b24": "佛，教言：「汝往殺佛已，更從餘道來。」遣二人",
    "T22n1428_004:0592b25": "去後，復更遣四人，語言：「汝逆彼二人，若得",
    "T22n1428_004:0592b26": "便殺，更從餘道來。」後復更遣八人，語言：「汝",
    "T22n1428_004:0592b27": "逆彼四人，若於道路得便殺之，更從餘",
    "T22n1428_004:0592b28": "道來。」如是轉倍遣人乃至六十四人。如是",
    "T22n1428_004:0592b29": "根本斷滅，不可分別、不知誰害世尊。世尊",
    "T22n1428_004:0592c01": "爾時在&#x732A;坎窟中坐，從此窟出於山巖下",
    "T22n1428_004:0592c02": "經行。佛自念言：「昔我所作緣對，期在今日。」時",
    "T22n1428_004:0592c03": "二人受提婆達教，即著鎧執持刀杖往趣",
    "T22n1428_004:0592c04": "世尊，彼二人心念：「我欲害佛。」適生此念，即",
    "T22n1428_004:0592c05": "時不能得前，念言：「世尊有大神德、威力無",
    "T22n1428_004:0592c06": "量，正使弟子亦有神力，我等豈能得害世",
    "T22n1428_004:0592c07": "尊？」適生此念即便得往，遙見世尊顏貌端",
    "T22n1428_004:0592c08": "正，諸根寂定得上調伏第一寂滅，諸根堅固",
    "T22n1428_004:0592c09": "如調龍象，意不錯亂，猶水澄清，內外清徹。",
    "T22n1428_004:0592c10": "見已發歡喜心，即捨刀杖置在一處，前詣",
    "T22n1428_004:0592c11": "世尊所，頭面作禮在一面坐。世尊漸漸為",
    "T22n1428_004:0592c12": "二人說微妙法，使發歡喜勸令修善，說",
    "T22n1428_004:0592c13": "施、說戒、說生天福，呵欲不淨、讚歎出離。二",
    "T22n1428_004:0592c14": "人即於座上諸塵垢盡，得法眼淨，見法得",
    "T22n1428_004:0592c15": "法，白佛言：「自今已去受三自歸，歸依佛、",
    "T22n1428_004:0592c16": "歸依法、歸依僧，作優婆塞。自今已去，盡形",
    "T22n1428_004:0592c17": "壽不殺生乃至不飲酒。」時世尊告二人言：",
    "T22n1428_004:0592c18": "「汝欲還者乃更從彼道去，莫從此道。」即從",
    "T22n1428_004:0592c19": "坐起，頭面禮佛遶三匝而去。到提婆達所",
    "T22n1428_004:0592c20": "語言：「世尊有大神德威力，無量弟子亦有神",
    "T22n1428_004:0592c21": "力，我等豈能害世尊耶？」時提婆達報言：",
    "T22n1428_004:0592c22": "「汝出去！滅去！何用汝為？云何二人不能殺",
    "T22n1428_004:0592c23": "一人？」提婆達乘此恚意，自往耆闍崛山，手",
    "T22n1428_004:0592c24": "執大石遙擲世尊。時有天即接石置山頂",
    "T22n1428_004:0592c25": "上，從彼石邊有小迸石片，來打佛足指",
    "T22n1428_004:0592c26": "傷皮血出。時世尊即右顧猶如大龍，作",
    "T22n1428_004:0592c27": "如是言：「未曾有瞿曇乃作是事。」時世尊即",
    "T22n1428_004:0592c28": "還入窟，自襞僧伽梨四疊，右&#x8107;臥猶如",
    "T22n1428_004:0592c29": "師子，&#x811A;&#x811A;相累極患疼痛一心忍之。[0592c29] 時眾",
    "T22n1428_004:0593a01": "多比丘聞提婆達遣人害佛，各各皆執杖",
    "T22n1428_004:0593a02": "石遶窟高聲大喚。佛從窟出，語諸比丘：「汝",
    "T22n1428_004:0593a03": "等何為執此杖石遶窟大喚？如捕魚者得",
    "T22n1428_004:0593a04": "魚喚聲。」諸比丘白佛言：「向聞提婆達欲來",
    "T22n1428_004:0593a05": "害佛，是故我等手執杖石來至窟所，恐怨",
    "T22n1428_004:0593a06": "家來害世尊。」佛告比丘：「汝等各還所止專",
    "T22n1428_004:0593a07": "意修道，諸佛常法無所覆護。何以故？已",
    "T22n1428_004:0593a08": "勝諸怨故。汝等比丘，當知轉輪聖王若為",
    "T22n1428_004:0593a09": "外怨所害，無有是處。如來亦復如是，若",
    "T22n1428_004:0593a10": "有眾惡來害，無有是處。」告諸比丘：「世有五",
    "T22n1428_004:0593a11": "種尊。何謂五？或有尊，戒不清淨，自稱言：",
    "T22n1428_004:0593a12": "『我戒清淨。』諸弟子親近如實知之，言：『今我",
    "T22n1428_004:0593a13": "師戒不清淨，自稱我戒清淨，我若向諸白",
    "T22n1428_004:0593a14": "衣說彼即不喜。若彼不喜則不應說，置令",
    "T22n1428_004:0593a15": "受人施，後自當知。』如是諸比丘，彼世間尊",
    "T22n1428_004:0593a16": "法，弟子為戒生護，師求弟子護。二者，諸比",
    "T22n1428_004:0593a17": "丘！或有命不清淨，自稱言：『我命清淨。』如上",
    "T22n1428_004:0593a18": "說。三者，諸比丘！或有見慧不清淨，而自稱：",
    "T22n1428_004:0593a19": "『我見慧清淨。』如上說。四者，或有言說不清",
    "T22n1428_004:0593a20": "淨，自稱言：『我言說清淨。』如上說。五者，或有",
    "T22n1428_004:0593a21": "在法律外，而自稱言：『我在法律內清淨。』如",
    "T22n1428_004:0593a22": "上說。如是諸比丘！世有是五種以為尊法。",
    "T22n1428_004:0593a23": "諸比丘！我今持戒清淨，亦自稱言：『我持戒清",
    "T22n1428_004:0593a24": "淨。』不令弟子護我，我亦不求弟子護。如是",
    "T22n1428_004:0593a25": "諸比丘！我命清淨，自稱言：『我命清淨。』如上",
    "T22n1428_004:0593a26": "說。如是諸比丘！我見慧清淨，自稱言：『我見慧",
    "T22n1428_004:0593a27": "清淨。』如上說。諸比丘！我言說清淨，自稱言：",
    "T22n1428_004:0593a28": "『我言說清淨。』如上說。諸比丘！我在法律內，",
    "T22n1428_004:0593a29": "自稱言：『我在法律內。』如上說。」[0593a29] 時世尊告諸",
    "T22n1428_004:0593b01": "比丘：「汝等可差舍利弗使告諸白衣大",
    "T22n1428_004:0593b02": "眾，若提婆達所為事者，則非佛法僧事，是提",
    "T22n1428_004:0593b03": "婆達所作。應作白二羯磨，當差堪能羯磨",
    "T22n1428_004:0593b04": "人如上，作如是白：『大德僧聽！若僧時到僧",
    "T22n1428_004:0593b05": "忍聽，今差舍利弗比丘向諸白衣大眾說，",
    "T22n1428_004:0593b06": "提婆達所為事者非佛法僧事，當知是提婆",
    "T22n1428_004:0593b07": "達所作。白如是。』『大德僧聽！僧今差舍利弗",
    "T22n1428_004:0593b08": "比丘向諸白衣大眾說，提婆達所作事非",
    "T22n1428_004:0593b09": "佛法僧事，是提婆達所作。誰諸長老忍僧",
    "T22n1428_004:0593b10": "差舍利弗向諸白衣大眾說，提婆達所作",
    "T22n1428_004:0593b11": "非佛法僧者默然，誰不忍者說。』『僧已忍差",
    "T22n1428_004:0593b12": "舍利弗向諸白衣大眾說提婆達所作事，",
    "T22n1428_004:0593b13": "非佛法僧竟。僧忍，默然故，是事如是持。』」[0593b13] 時",
    "T22n1428_004:0593b14": "舍利弗聞此語已心疑，即往至世尊所，頭",
    "T22n1428_004:0593b15": "面禮足在一面坐，白佛言：「世尊！我當云何",
    "T22n1428_004:0593b16": "在白衣眾中說其惡？何以故？我本向諸白",
    "T22n1428_004:0593b17": "衣讚歎其善言，大姓出家、聰明、有大神力、",
    "T22n1428_004:0593b18": "顏貌端正。」佛告舍利弗：「汝先讚歎提婆達聰",
    "T22n1428_004:0593b19": "明、有大神力、大姓出家，實爾以不？」答言：「大",
    "T22n1428_004:0593b20": "德！實爾。」「是故舍利弗！汝今應往至白衣大",
    "T22n1428_004:0593b21": "眾中語言：『提婆達先時如是，今日如是。當",
    "T22n1428_004:0593b22": "知提婆達所作非佛法僧，是提婆達所作。』」爾",
    "T22n1428_004:0593b23": "時舍利弗承佛教已，往白衣大眾中，語言：",
    "T22n1428_004:0593b24": "「提婆達先時如是，今日如是。當知提婆達",
    "T22n1428_004:0593b25": "所作者非佛法僧，是提婆達所作。」時大眾中",
    "T22n1428_004:0593b26": "忍可提婆達者即言：「沙門釋子以供養故",
    "T22n1428_004:0593b27": "生嫉&#x59AC;心，不喜提婆達得供養故，便於大",
    "T22n1428_004:0593b28": "眾中說言：『提婆達所作非佛法僧，是提婆達",
    "T22n1428_004:0593b29": "所作耳。』」中有信樂佛者便作此言：「提婆達",
    "T22n1428_004:0593c01": "或能已作，或方當作。」[0593c01] 時阿闍世密自衣裹帶",
    "T22n1428_004:0593c02": "刀，疾疾入宮欲害其父。時守門者發覺搜",
    "T22n1428_004:0593c03": "求身上得刀，問言：「執此刀欲作何等？」報",
    "T22n1428_004:0593c04": "言：「我欲入宮害王。」守門者問言：「誰教汝乃",
    "T22n1428_004:0593c05": "生此心耶？」答言：「提婆達教我。」時守門者即",
    "T22n1428_004:0593c06": "將詣諸大臣所語言：「阿闍世欲害王。」時諸",
    "T22n1428_004:0593c07": "大臣問言：「誰教汝？」答言：「提婆達教我。」眾中",
    "T22n1428_004:0593c08": "有臣言：「沙門釋子皆作此事，盡應當殺。」或",
    "T22n1428_004:0593c09": "有臣言：「諸沙門釋子不盡為惡，不應盡殺，",
    "T22n1428_004:0593c10": "唯是王子提婆達所作，今當殺之。」或有臣言：",
    "T22n1428_004:0593c11": "「此沙門釋子不盡為惡，但提婆達、阿闍世所",
    "T22n1428_004:0593c12": "作雖應死，不應殺。何以故？王是法王，聞必",
    "T22n1428_004:0593c13": "不悅。」時即衛守將詣瓶沙王所，白王言：「此",
    "T22n1428_004:0593c14": "阿闍世欲害於王。」王問：「誰教汝耶？」答言：「是",
    "T22n1428_004:0593c15": "提婆達。」中有大臣言：「沙門釋子一切皆惡，盡",
    "T22n1428_004:0593c16": "應殺之。」王聞此言心甚不悅。中有臣言：",
    "T22n1428_004:0593c17": "「沙門釋子不盡為惡，不應盡殺。但提婆達、",
    "T22n1428_004:0593c18": "阿闍世所作，王應殺之。」王聞此言心亦不",
    "T22n1428_004:0593c19": "悅。中有大臣言：「沙門釋子不盡為惡，不",
    "T22n1428_004:0593c20": "應盡殺。是提婆達、阿闍世所作，今雖應死，",
    "T22n1428_004:0593c21": "不應殺。何以故？王是法王，恐聞必不悅。」時",
    "T22n1428_004:0593c22": "王瓶沙悅可此語，告諸臣言：「此一切沙門",
    "T22n1428_004:0593c23": "釋子不必皆惡，是故不應盡殺。是提婆達、",
    "T22n1428_004:0593c24": "阿闍世所作，亦不應殺。何以故？佛先命舍",
    "T22n1428_004:0593c25": "利弗在大眾中說言：『提婆達所作者非佛",
    "T22n1428_004:0593c26": "法僧，是提婆達所作耳。』是故不應殺。」時父",
    "T22n1428_004:0593c27": "王呵責太子阿闍世已，告諸大臣：「可恕太",
    "T22n1428_004:0593c28": "子阿闍世。」尋即放去。時諸大臣皆共高聲言：",
    "T22n1428_004:0593c29": "「阿闍世所為事大應死，云何小爾呵責便放",
    "T22n1428_004:0594a01": "去耶？」[0594a01] 爾時提婆達既教人害佛，復教阿闍",
    "T22n1428_004:0594a02": "世害父，惡名流布，利養斷絕。時提婆達通",
    "T22n1428_004:0594a03": "己五人家家乞食：一名三聞達多，二名騫荼",
    "T22n1428_004:0594a04": "達婆，三名拘婆離，四名迦留羅提舍，及其",
    "T22n1428_004:0594a05": "身為五。時諸比丘聞提婆達教人害佛，復",
    "T22n1428_004:0594a06": "教阿闍世害父，惡名流布，利養斷絕，通己",
    "T22n1428_004:0594a07": "五人家家乞食，往世尊所頭面禮足在一",
    "T22n1428_004:0594a08": "面坐，以此因緣具白世尊。世尊即集大眾，",
    "T22n1428_004:0594a09": "知而故問提婆達言：「汝實將四人家家乞",
    "T22n1428_004:0594a10": "食耶？」答言：「如是。世尊！」世尊爾時以無數方",
    "T22n1428_004:0594a11": "便呵責提婆達：「汝所為非，非威儀、非沙",
    "T22n1428_004:0594a12": "門法、非淨行、非隨順行，所不應為。汝云",
    "T22n1428_004:0594a13": "何別將四人家家乞食耶？我無數方便說，應",
    "T22n1428_004:0594a14": "慈愍白衣家，汝今云何別將四人家家乞",
    "T22n1428_004:0594a15": "食？」時世尊以無數方便呵責提婆達已，即",
    "T22n1428_004:0594a16": "告諸比丘：「自今已去，不得別眾食，聽齊三",
    "T22n1428_004:0594a17": "人食。所以然者，有二事利故：為攝難調",
    "T22n1428_004:0594a18": "故，為慈愍白衣家故。何以故？恐彼難調人",
    "T22n1428_004:0594a19": "故，自結別眾以惱眾僧。」[0594a19] 提婆達即生此念：",
    "T22n1428_004:0594a20": "「未曾有！瞿曇沙門乃斷人口食。我寧可破彼",
    "T22n1428_004:0594a21": "僧輪，我身滅後可得名稱言：『沙門瞿曇有",
    "T22n1428_004:0594a22": "大神力、智慧無礙，而提婆達能破彼僧輪。』」時",
    "T22n1428_004:0594a23": "提婆達即往伴比丘所語言：「我等今可共",
    "T22n1428_004:0594a24": "破彼僧輪，我等死後可得名稱言：『沙門瞿",
    "T22n1428_004:0594a25": "曇有大神力、智慧無礙，而提婆達能破彼僧",
    "T22n1428_004:0594a26": "輪。』」時提婆達伴，名三聞達多，智慧高才，即",
    "T22n1428_004:0594a27": "報言：「沙門瞿曇有大神力，及其弟子徒眾亦",
    "T22n1428_004:0594a28": "復如是，我等何能得破彼僧輪？」提婆達言：",
    "T22n1428_004:0594a29": "「如來常稱說頭陀，少欲知足、樂出離者，我今",
    "T22n1428_004:0594b01": "有五法，亦是頭陀勝法，少欲知足、樂出離",
    "T22n1428_004:0594b02": "者：盡形壽乞食、盡形壽著糞掃衣、盡形壽露",
    "T22n1428_004:0594b03": "坐、盡形壽不食酥鹽、盡形壽不食魚及",
    "T22n1428_004:0594b04": "肉。我今持此五法，教諸比丘足令信樂，當",
    "T22n1428_004:0594b05": "語諸比丘言：『世尊無數方便歎譽頭陀，少欲",
    "T22n1428_004:0594b06": "知足、樂出離者。我等今有五法，亦是頭陀勝",
    "T22n1428_004:0594b07": "法：盡形壽乞食，乃至不食魚及肉，可共行",
    "T22n1428_004:0594b08": "之。』年少比丘必多受教，上座比丘恐不信",
    "T22n1428_004:0594b09": "受，由此方便故得破其僧輪。」時三聞達多",
    "T22n1428_004:0594b10": "語提婆達言：「若作如是，足得破彼僧輪。」",
    "T22n1428_004:0594b11": "時提婆達即以五法教諸比丘言：「世尊無",
    "T22n1428_004:0594b12": "數方便歎譽頭陀，少欲知足、樂出離者。我等",
    "T22n1428_004:0594b13": "今有五法，亦是頭陀，少欲知足、樂出離勝法：",
    "T22n1428_004:0594b14": "我等盡形壽乞食、盡形壽著糞掃衣、盡形壽",
    "T22n1428_004:0594b15": "露坐、盡形壽不食酥鹽魚及肉。」爾時眾多",
    "T22n1428_004:0594b16": "比丘聞提婆達以五法如是教諸比丘令",
    "T22n1428_004:0594b17": "其信樂，廣說如上。諸比丘聞已，往至世尊",
    "T22n1428_004:0594b18": "所，頭面禮足在一面坐，以此因緣具白世",
    "T22n1428_004:0594b19": "尊。佛告諸比丘：「提婆達今日欲斷四聖種。",
    "T22n1428_004:0594b20": "何等四？我常以無數方便說衣服趣得知",
    "T22n1428_004:0594b21": "足，我亦歎說衣服趣得知足，我亦以無數",
    "T22n1428_004:0594b22": "方便說飲食、床、臥具、病瘦醫藥趣得知足，",
    "T22n1428_004:0594b23": "亦歎說飲食、床、臥具、病瘦醫藥趣得知足。",
    "T22n1428_004:0594b24": "比丘當知，提婆達今日欲斷四聖種。」時世",
    "T22n1428_004:0594b25": "尊以此因緣集比丘僧，知而故問提婆達",
    "T22n1428_004:0594b26": "言：「汝審欲以五法教諸比丘不？」廣說如",
    "T22n1428_004:0594b27": "上。對曰：「如是。世尊！」◎"
}