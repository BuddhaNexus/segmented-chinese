{
    "X04n0223_074:0497c15": "大方廣佛新華嚴經合論卷第七十四",
    "X04n0223_074:0497c16": "唐于闐國三藏沙門實叉難陀譯經",
    "X04n0223_074:0497c17": "唐太原方山長者李通玄造論",
    "X04n0223_074:0497c18": "唐福州開元寺沙門志寧釐經合論",
    "X04n0223_074:0497c19": "佛不思議法品第三十三之一",
    "X04n0223_074:0497c20": "[0497c20] 【論】將釋此品約立四門一釋品名目二釋品來意",
    "X04n0223_074:0497c21": "三釋能說法主四隨文釋義一釋品名目者此品",
    "X04n0223_074:0497c22": "依如來身口智三業得名云何名不思議想心不",
    "X04n0223_074:0497c23": "能及名為不思情識名言不能及故言不議以想",
    "X04n0223_074:0497c24": "心曰思是有所得心故言義名識是世情名言義",
    "X04n0223_074:0498a01": "量是妄度量心不能及情亡識滅任智用故明如",
    "X04n0223_074:0498a02": "來智用非識心妄情思慮所知故非情亡想寂智",
    "X04n0223_074:0498a03": "現乃應是修方便三昧力方現也識情昧正智現",
    "X04n0223_074:0498a04": "前名為不思議二釋品來意者明前品既說菩薩",
    "X04n0223_074:0498a05": "住處攝生住持之宜此品即明能化之智故名佛",
    "X04n0223_074:0498a06": "不思議非情識議量所為任智自性&#x5FA7;周不為應",
    "X04n0223_074:0498a07": "物故有此品來也三釋能說法主者說法菩薩號",
    "X04n0223_074:0498a08": "青蓮華藏明前品菩薩得法成忍得心自在號曰",
    "X04n0223_074:0498a09": "心王此明根本智圓明清淨無染名青蓮華以根",
    "X04n0223_074:0498a10": "本智圓明能成差別智名藏故告蓮華藏菩薩者",
    "X04n0223_074:0498a11": "明根本智告差別智故為表相成故三乘名先得",
    "X04n0223_074:0498a12": "智緣真後得智緣俗此一乘得即同得不分三世",
    "X04n0223_074:0498a13": "有前後故故青蓮華藏菩薩告蓮華藏菩薩說此",
    "X04n0223_074:0498a14": "不思議如來國土身眼耳鼻等不思議智自在法",
    "X04n0223_074:0498a15": "故此品意明以自心王根本智說差別智教化眾",
    "X04n0223_074:0498a16": "生自佛事業大自在用故為此會中從阿僧祇品",
    "X04n0223_074:0498a17": "至出現品有八品經總談佛果位中心行法則故",
    "X04n0223_074:0498a18": "該前五位差別同所歸故不移十三昧之體普光",
    "X04n0223_074:0498a19": "明智而有此八品法門及一部經故皆約自佛智",
    "X04n0223_074:0498a20": "德立菩薩名而說自法令易解故四隨文釋義者",
    "X04n0223_074:0498a21": "於此一品經長科為三十五段前三段是問并佛",
    "X04n0223_074:0498a22": "加持及青蓮華獲益後三十二段是答。",
    "X04n0223_074:0498a23": "[0498a23] 【經】爾時大會中有諸菩薩作是念諸佛國土云何不",
    "X04n0223_074:0498a24": "思議諸佛本願云何不思議諸佛種性云何不思議",
    "X04n0223_074:0498b01": "諸佛出現云何不思議諸佛身云何不思議諸佛音",
    "X04n0223_074:0498b02": "聲云何不思議諸佛智慧云何不思議諸佛自在云",
    "X04n0223_074:0498b03": "何不思議諸佛無礙云何不思議諸佛解脫云何不",
    "X04n0223_074:0498b04": "思議。",
    "X04n0223_074:0498b05": "[0498b05] 【論】第一爾時已下至云何不思議有六行經明諸",
    "X04n0223_074:0498b06": "菩薩大眾作念有問佛十種不思議分。",
    "X04n0223_074:0498b07": "[0498b07] 【經】爾時世尊知諸菩薩心之所念則以神力加持智",
    "X04n0223_074:0498b08": "慧攝受光明照耀威勢充滿令青蓮華藏菩薩住佛",
    "X04n0223_074:0498b09": "無畏入佛法界獲佛威德神通自在得佛無礙廣大",
    "X04n0223_074:0498b10": "觀察知一切佛種性次第等住不可說佛法方便。",
    "X04n0223_074:0498b11": "[0498b11] 【論】第二爾時世尊已下至佛法方便有四行半經",
    "X04n0223_074:0498b12": "明如來以十法加持青蓮華藏菩薩分。",
    "X04n0223_074:0498b13": "[0498b13] 【經】爾時青蓮華藏菩薩則能通達無礙法界則能安",
    "X04n0223_074:0498b14": "住離障深行則能成滿普賢大願則能知見一切佛",
    "X04n0223_074:0498b15": "法以大悲心觀察眾生欲令清淨精勤修習無有厭",
    "X04n0223_074:0498b16": "怠受行一切諸菩薩法於一念中出生佛智解了一",
    "X04n0223_074:0498b17": "切無盡智門總持辯才皆悉具足承佛神力告蓮華",
    "X04n0223_074:0498b18": "藏菩薩言佛子。",
    "X04n0223_074:0498b19": "[0498b19] 【論】第三爾時青蓮華藏菩薩已下至告蓮華藏菩",
    "X04n0223_074:0498b20": "薩言佛子有六行經明青蓮華藏菩薩蒙佛加持",
    "X04n0223_074:0498b21": "以十種自在智慧欲答前菩薩眾所問十法分。",
    "X04n0223_074:0498b22": "[0498b22] 【經】諸佛世尊有無量住所謂常住大悲住種種身作",
    "X04n0223_074:0498b23": "諸佛事住平等意轉淨法輪住四辯才說無量法住",
    "X04n0223_074:0498b24": "不思議一切佛法住清淨音&#x5FA7;無量土住不可說甚",
    "X04n0223_074:0498c01": "深法界住現一切最勝神通住能開示無有障礙究",
    "X04n0223_074:0498c02": "竟之法。",
    "X04n0223_074:0498c03": "[0498c03] 【論】第四諸佛世尊已下至無有障礙究竟之法有",
    "X04n0223_074:0498c04": "五行經明青蓮華藏菩薩都舉諸佛有十種無量",
    "X04n0223_074:0498c05": "住且總答前大眾十種問分已下通十種無量住",
    "X04n0223_074:0498c06": "總有三十二種無量普&#x5FA7;周無礙總別同異成壞",
    "X04n0223_074:0498c07": "自在因陀羅網門答前十問問佛不思議法故於",
    "X04n0223_074:0498c08": "此三十二種如因陀羅網互參普&#x5FA7;周法門中約",
    "X04n0223_074:0498c09": "數有三百二十種答前十問此三百二十種因陀",
    "X04n0223_074:0498c10": "羅網互參法門中以明佛不思議無盡無盡重重",
    "X04n0223_074:0498c11": "重重無限無限如下一一段中自具十法如經自",
    "X04n0223_074:0498c12": "明不煩科意。",
    "X04n0223_074:0498c13": "[0498c13] 【經】佛子諸佛世尊有十種法普&#x5FA7;無量無邊法界何",
    "X04n0223_074:0498c14": "等為十所謂一切諸佛有無邊際身色相清淨普入",
    "X04n0223_074:0498c15": "諸趣而無染著一切諸佛有無邊際無障礙眼於一",
    "X04n0223_074:0498c16": "切法悉能明見一切諸佛有無邊際無障礙耳悉能",
    "X04n0223_074:0498c17": "解了一切音聲一切諸佛有無邊際鼻能到諸佛自",
    "X04n0223_074:0498c18": "在彼岸一切諸佛有廣長舌出妙音聲周&#x5FA7;法界一",
    "X04n0223_074:0498c19": "切諸佛有無邊際身應眾生心咸令得見一切諸佛",
    "X04n0223_074:0498c20": "有無邊際意住於無礙平等法身一切諸佛有無邊",
    "X04n0223_074:0498c21": "際無礙解脫示現無盡大神通力一切諸佛有無邊",
    "X04n0223_074:0498c22": "際清淨世界隨眾生樂現眾佛土具足無量種種莊",
    "X04n0223_074:0498c23": "嚴而於其中不生染著一切諸佛有無邊際菩薩行",
    "X04n0223_074:0498c24": "願得圓滿智遊戲自在悉能通達一切佛法佛子是",
    "X04n0223_074:0499a01": "為如來應正等覺普&#x5FA7;法界無邊際十種佛法佛子",
    "X04n0223_074:0499a02": "諸佛世尊有十種念念出生智何等為十所謂一切",
    "X04n0223_074:0499a03": "諸佛於一念中悉能示現無量世界從天來下一切",
    "X04n0223_074:0499a04": "諸佛於一念中悉能示現無量世界菩薩受生一切",
    "X04n0223_074:0499a05": "諸佛於一念中悉能示現無量世界出家學道一切",
    "X04n0223_074:0499a06": "諸佛於一念中悉能示現無量世界菩提樹下成等",
    "X04n0223_074:0499a07": "正覺一切諸佛於一念中悉能示現無量世界轉妙",
    "X04n0223_074:0499a08": "法輪一切諸佛於一念中悉能示現無量世界教化",
    "X04n0223_074:0499a09": "眾生供養諸佛一切諸佛於一念中悉能示現無量",
    "X04n0223_074:0499a10": "世界不可言說種種佛身一切諸佛於一念中悉能",
    "X04n0223_074:0499a11": "示現無量世界種種莊嚴無數莊嚴如來自在一切",
    "X04n0223_074:0499a12": "智藏一切諸佛於一念中悉能示現無量世界無量",
    "X04n0223_074:0499a13": "無數清淨眾生一切諸佛於一念中悉能示現無量",
    "X04n0223_074:0499a14": "世界三世諸佛種種根性種種精進種種行解於三",
    "X04n0223_074:0499a15": "世中成等正覺是為十佛子諸佛世尊有十種不失",
    "X04n0223_074:0499a16": "時何等為十所謂一切諸佛成等正覺不失時一切",
    "X04n0223_074:0499a17": "諸佛成熟有緣不失時一切諸佛授菩薩記不失時",
    "X04n0223_074:0499a18": "一切諸佛隨眾生心示現神力不失時一切諸佛隨",
    "X04n0223_074:0499a19": "眾生解示現佛身不失時一切諸佛住於大捨不失",
    "X04n0223_074:0499a20": "時一切諸佛入諸聚落不失時一切諸佛攝諸淨信",
    "X04n0223_074:0499a21": "不失時一切諸佛調惡眾生不失時一切諸佛現不",
    "X04n0223_074:0499a22": "思議諸佛神通不失時是為十佛子諸佛世尊有十",
    "X04n0223_074:0499a23": "種無比不思議境界何等為十所謂一切諸佛一跏",
    "X04n0223_074:0499a24": "趺坐&#x5FA7;滿十方無量世界一切諸佛說一義句悉能",
    "X04n0223_074:0499b01": "開示一切佛法一切諸佛放一光明悉能&#x5FA7;照一切",
    "X04n0223_074:0499b02": "世界一切諸佛於一身中悉能示現一切諸身一切",
    "X04n0223_074:0499b03": "諸佛於一處中悉能示現一切世界一切諸佛於一",
    "X04n0223_074:0499b04": "智中悉能決了一切諸法無所罣礙一切諸佛於一",
    "X04n0223_074:0499b05": "念中悉能&#x5FA7;往十方世界一切諸佛於一念中悉現",
    "X04n0223_074:0499b06": "如來無量威德一切諸佛於一念中普緣三世佛及",
    "X04n0223_074:0499b07": "眾生心無雜亂一切諸佛於一念中與去來今一切",
    "X04n0223_074:0499b08": "諸佛體同無二是為十佛子諸佛世尊能出生十種",
    "X04n0223_074:0499b09": "智何者為十所謂一切諸佛知一切法無所趣向而",
    "X04n0223_074:0499b10": "能出生迴向願智一切諸佛知一切法皆無有身而",
    "X04n0223_074:0499b11": "能出生清淨身智一切諸佛知一切法本來無二而",
    "X04n0223_074:0499b12": "能出生能覺悟智一切諸佛知一切法無我無眾生",
    "X04n0223_074:0499b13": "而能出生調眾生智一切諸佛知一切法本來無相",
    "X04n0223_074:0499b14": "而能出生了諸相智一切諸佛知一切世界無有成",
    "X04n0223_074:0499b15": "壞而能出生了成壞智一切諸佛知一切法無有造",
    "X04n0223_074:0499b16": "作而能出生知業果智一切諸佛知一切法無有言",
    "X04n0223_074:0499b17": "說而能出生了言說智一切諸佛知一切法無有染",
    "X04n0223_074:0499b18": "淨而能出生知染淨智一切諸佛知一切法無有生",
    "X04n0223_074:0499b19": "滅而能出生了生滅智是為十佛子諸佛世尊有十",
    "X04n0223_074:0499b20": "種普入法何等為十所謂一切諸佛有淨妙身普入",
    "X04n0223_074:0499b21": "三世一切諸佛皆悉具足三種自在普化眾生一切",
    "X04n0223_074:0499b22": "諸佛皆悉具足諸陀羅尼普能受持一切佛法一切",
    "X04n0223_074:0499b23": "諸佛皆悉具足四種辯才普轉一切清淨法輪一切",
    "X04n0223_074:0499b24": "諸佛皆悉具足平等大悲恒不捨離一切眾生一切",
    "X04n0223_074:0499c01": "諸佛皆悉具足甚深禪定恒普觀察一切眾生一切",
    "X04n0223_074:0499c02": "諸佛皆悉具足利他善根調伏眾生無有休息一切",
    "X04n0223_074:0499c03": "諸佛皆悉具足無所礙心普能安住一切法界一切",
    "X04n0223_074:0499c04": "諸佛皆悉具足無礙神力一念普現三世諸佛一切",
    "X04n0223_074:0499c05": "諸佛皆悉具足無礙智慧一念普立三世劫數是為",
    "X04n0223_074:0499c06": "十佛子諸佛世尊有十種難信受廣大法何等為十",
    "X04n0223_074:0499c07": "所謂一切諸佛悉能摧滅一切諸魔一切諸佛悉能",
    "X04n0223_074:0499c08": "降伏一切外道一切諸佛悉能調伏一切眾生咸令",
    "X04n0223_074:0499c09": "歡悅一切諸佛悉能往詣一切世界化導&#x7FA3;品一切",
    "X04n0223_074:0499c10": "諸佛悉能知證甚深法界一切諸佛悉皆能以無二",
    "X04n0223_074:0499c11": "之身現種種身充滿世界一切諸佛悉皆能以清淨",
    "X04n0223_074:0499c12": "音聲起四辯才說法無斷凡有信受功不唐捐一切",
    "X04n0223_074:0499c13": "諸佛皆悉能於一毛孔中出現諸佛與一切世界微",
    "X04n0223_074:0499c14": "塵數等無有斷絕一切諸佛皆悉能於一微塵中示",
    "X04n0223_074:0499c15": "現眾剎與一切世界微塵數等具足種種上妙莊嚴",
    "X04n0223_074:0499c16": "恒於其中轉妙法輪教化眾生而微塵不大世界不",
    "X04n0223_074:0499c17": "小常以證智安住法界一切諸佛皆悉了達清淨法",
    "X04n0223_074:0499c18": "界以智光明破世癡闇令於佛法悉得開曉隨逐如",
    "X04n0223_074:0499c19": "來住十力中是為十佛子諸佛世尊有十種大功德",
    "X04n0223_074:0499c20": "離過清淨何等為十所謂一切諸佛具大威德離過",
    "X04n0223_074:0499c21": "清淨一切諸佛悉於三世如來家生種族調善離過",
    "X04n0223_074:0499c22": "清淨一切諸佛盡未來際心無所住離過清淨一切",
    "X04n0223_074:0499c23": "諸佛於三世法皆無所著離過清淨一切諸佛知種",
    "X04n0223_074:0499c24": "種性皆是一性無所從來離過清淨一切諸佛前際",
    "X04n0223_074:0500a01": "後際福德無盡等於法界離過清淨一切諸佛無邊",
    "X04n0223_074:0500a02": "身相&#x5FA7;十方剎隨時調伏一切眾生離過清淨一切",
    "X04n0223_074:0500a03": "諸佛獲四無畏離諸恐怖於眾會中大師子吼明了",
    "X04n0223_074:0500a04": "分別一切諸法離過清淨一切諸佛於不可說不可",
    "X04n0223_074:0500a05": "說劫入般涅槃眾生聞名獲無量福如佛現在功德",
    "X04n0223_074:0500a06": "無異離過清淨一切諸佛遠在不可說不可說世界",
    "X04n0223_074:0500a07": "中若有眾生一心正念則皆得見離過清淨是為十",
    "X04n0223_074:0500a08": "佛子諸佛世尊有十種究竟清淨何等為十所謂一",
    "X04n0223_074:0500a09": "切諸佛往昔大願究竟清淨一切諸佛所持梵行究",
    "X04n0223_074:0500a10": "竟清淨一切諸佛離世眾惑究竟清淨一切諸佛莊",
    "X04n0223_074:0500a11": "嚴國土究竟清淨一切諸佛所有眷屬究竟清淨一",
    "X04n0223_074:0500a12": "切諸佛所有種族究竟清淨一切諸佛色身相好究",
    "X04n0223_074:0500a13": "竟清淨一切諸佛法身無染究竟清淨一切諸佛一",
    "X04n0223_074:0500a14": "切智智無有障礙究竟清淨一切諸佛解脫自在所",
    "X04n0223_074:0500a15": "作已辦到於彼岸究竟清淨是為十佛子諸佛世尊",
    "X04n0223_074:0500a16": "於一切世界一切時有十種佛事何等為十一者若",
    "X04n0223_074:0500a17": "有眾生專心憶念則現其前二者若有眾生心不調",
    "X04n0223_074:0500a18": "順則為說法三者若有眾生能生淨信必令獲得無",
    "X04n0223_074:0500a19": "量善根四者若有眾生能入法位悉皆現證無不了",
    "X04n0223_074:0500a20": "知五者教化眾生無有疲厭六者遊諸佛剎往來無",
    "X04n0223_074:0500a21": "礙七者大悲不捨一切眾生八者現變化身恒不斷",
    "X04n0223_074:0500a22": "絕九者神通自在未嘗休息十者安住法界能&#x5FA7;觀",
    "X04n0223_074:0500a23": "察是為十佛子諸佛世尊有十種無盡智海法何等",
    "X04n0223_074:0500a24": "為十所謂一切諸佛無邊法身無盡智海法一切諸",
    "X04n0223_074:0500b01": "佛無量佛事無盡智海法一切諸佛佛眼境界無盡",
    "X04n0223_074:0500b02": "智海法一切諸佛無量無數難思善根無盡智海法",
    "X04n0223_074:0500b03": "一切諸佛普雨一切甘露妙法無盡智海法一切諸",
    "X04n0223_074:0500b04": "佛讚佛功德無盡智海法一切諸佛往昔所修種種",
    "X04n0223_074:0500b05": "願行無盡智海法一切諸佛盡未來際恒作佛事無",
    "X04n0223_074:0500b06": "盡智海法一切諸佛了知一切眾生心行無盡智海",
    "X04n0223_074:0500b07": "法一切諸佛福智莊嚴無能過者無盡智海法是為",
    "X04n0223_074:0500b08": "十佛子諸佛世尊有十種常法何等為十所謂一切",
    "X04n0223_074:0500b09": "諸佛常行一切諸波羅蜜一切諸佛於一切法常離",
    "X04n0223_074:0500b10": "迷惑一切諸佛常具大悲一切諸佛常有十力一切",
    "X04n0223_074:0500b11": "諸佛常轉法輪一切諸佛常為眾生示成正覺一切",
    "X04n0223_074:0500b12": "諸佛常樂調伏一切眾生一切諸佛心常正念不二",
    "X04n0223_074:0500b13": "之法一切諸佛化眾生已常示入於無餘涅槃一一",
    "X04n0223_074:0500b14": "諸佛境界無邊際故是為十佛子諸佛世尊有十種",
    "X04n0223_074:0500b15": "演說無量諸佛法門何等為十所謂一切諸佛演說",
    "X04n0223_074:0500b16": "無量眾生界門一切諸佛演說無量眾生行門一切",
    "X04n0223_074:0500b17": "諸佛演說無量眾生業果門一切諸佛演說無量化",
    "X04n0223_074:0500b18": "眾生門一切諸佛演說無量淨眾生門一切諸佛演",
    "X04n0223_074:0500b19": "說無量菩薩行門一切諸佛演說無量菩薩願門一",
    "X04n0223_074:0500b20": "切諸佛演說無量一切世界成壞劫門一切諸佛演",
    "X04n0223_074:0500b21": "說無量菩薩深心淨佛剎門一切諸佛演說無量一",
    "X04n0223_074:0500b22": "切世界三世諸佛於彼彼劫次第出現門一切諸佛",
    "X04n0223_074:0500b23": "演說一切諸佛智門是為十佛子諸佛世尊有十種",
    "X04n0223_074:0500b24": "為眾生作佛事何等為十所謂一切諸佛示現色身",
    "X04n0223_074:0500c01": "為眾生作佛事一切諸佛出妙音聲為眾生作佛事",
    "X04n0223_074:0500c02": "一切諸佛有所受為眾生作佛事一切諸佛無所受",
    "X04n0223_074:0500c03": "為眾生作佛事一切諸佛以地水火風為眾生作佛",
    "X04n0223_074:0500c04": "事一切諸佛神力自在示現一切所緣境界為眾生",
    "X04n0223_074:0500c05": "作佛事一切諸佛種種名號為眾生作佛事一切諸",
    "X04n0223_074:0500c06": "佛以佛剎境界為眾生作佛事一切諸佛嚴淨佛剎",
    "X04n0223_074:0500c07": "為眾生作佛事一切諸佛寂寞無言為眾生作佛事",
    "X04n0223_074:0500c08": "是為十佛子諸佛世尊有十種最勝法何等為十所",
    "X04n0223_074:0500c09": "謂一切諸佛大願堅固不可沮壞所言必作言無有",
    "X04n0223_074:0500c10": "二一切諸佛為欲圓滿一切功德盡未來劫修菩薩",
    "X04n0223_074:0500c11": "行不生懈倦一切諸佛為欲調伏一切眾生故往不",
    "X04n0223_074:0500c12": "可說不可說世界如是而為一切眾生而無斷絕一",
    "X04n0223_074:0500c13": "切諸佛於信於毀二種眾生大悲普觀平等無異一",
    "X04n0223_074:0500c14": "切諸佛從初發心乃至成佛終不退失菩提之心一",
    "X04n0223_074:0500c15": "切諸佛積集無量諸善功德皆以迴向一切智性於",
    "X04n0223_074:0500c16": "諸世間終無染著一切諸佛於諸佛所修學三業唯",
    "X04n0223_074:0500c17": "行佛行非二乘行皆為迴向一切智性成於無上正",
    "X04n0223_074:0500c18": "等菩提一切諸佛放大光明其光平等照一切處及",
    "X04n0223_074:0500c19": "照一切諸佛之法令諸菩薩心得清淨滿一切智一",
    "X04n0223_074:0500c20": "切諸佛捨離世樂不貪不染而普願世間離苦得樂",
    "X04n0223_074:0500c21": "無諸戲論一切諸佛愍諸眾生受種種苦守護佛種",
    "X04n0223_074:0500c22": "行佛境界出離生死逮十力地是為十佛子諸佛出",
    "X04n0223_074:0500c23": "尊有十種無障礙住何等為十所謂一切諸佛皆能",
    "X04n0223_074:0500c24": "往一切世界無障礙住一切諸佛皆能住一切世界",
    "X04n0223_074:0501a01": "無障礙住一切諸佛皆能於一切世界行住坐臥無",
    "X04n0223_074:0501a02": "障礙住一切諸佛皆能於一切世界演說正法無障",
    "X04n0223_074:0501a03": "礙住一切諸佛皆能於一切世界住兜率天宮無障",
    "X04n0223_074:0501a04": "礙住一切諸佛皆能入法界一切三世無障礙住一",
    "X04n0223_074:0501a05": "切諸佛皆能坐法界一切道場無障礙住一切諸佛",
    "X04n0223_074:0501a06": "皆能念念觀一切眾生心行以三種自在教化調伏",
    "X04n0223_074:0501a07": "無障礙住一切諸佛皆能以一身住無量不思議佛",
    "X04n0223_074:0501a08": "所及一切處利益眾生無障礙住一切諸佛皆能開",
    "X04n0223_074:0501a09": "示無量諸佛所說正法無障礙住是為十佛子諸佛",
    "X04n0223_074:0501a10": "世尊有十種最勝無上莊嚴何等為十所謂一切諸",
    "X04n0223_074:0501a11": "佛皆悉具足諸相隨好是為諸佛第一最勝無上身",
    "X04n0223_074:0501a12": "莊嚴一切諸佛皆悉具足六十種音一一音有五百",
    "X04n0223_074:0501a13": "分一一分無量百千清淨之音以為嚴好能於法界",
    "X04n0223_074:0501a14": "一切眾中無諸恐怖大師子吼演說如來甚深法義",
    "X04n0223_074:0501a15": "眾生聞者靡不歡喜隨其根欲悉得調伏是為諸佛",
    "X04n0223_074:0501a16": "第二最勝無上語莊嚴一切諸佛皆具十力諸大三",
    "X04n0223_074:0501a17": "昧十八不共莊嚴意業所行境界通達無礙一切佛",
    "X04n0223_074:0501a18": "法咸得無餘法界莊嚴而為莊嚴法界眾生心之所",
    "X04n0223_074:0501a19": "行去來現在各各差別於一念中悉能明見是為諸",
    "X04n0223_074:0501a20": "佛第三最勝無上意莊嚴一切諸佛皆悉能放無數",
    "X04n0223_074:0501a21": "光明一一光明有不可說光明網以為眷屬普照一",
    "X04n0223_074:0501a22": "切諸佛國土滅除一切世間黑闇示現無量諸佛出",
    "X04n0223_074:0501a23": "興其身平等悉皆清淨所作佛事咸不唐捐能令眾",
    "X04n0223_074:0501a24": "生至不退轉是為諸佛第四最勝無上光明莊嚴一",
    "X04n0223_074:0501b01": "切諸佛現微笑時皆於口中放百千億那由他阿僧",
    "X04n0223_074:0501b02": "祇光明一一光明各有無量不思議種種色&#x5FA7;照十",
    "X04n0223_074:0501b03": "方一切世界於大眾中發誠實語授無量無數不思",
    "X04n0223_074:0501b04": "議眾生阿耨多羅三藐三菩提記是為諸佛第五離",
    "X04n0223_074:0501b05": "世癡惑最勝無上現微笑莊嚴一切諸佛皆有法身",
    "X04n0223_074:0501b06": "清淨無礙於一切法究竟通達住於法界無有邊際",
    "X04n0223_074:0501b07": "雖在世間不與世雜了世實性行出世法言語道斷",
    "X04n0223_074:0501b08": "超蘊界處是為諸佛第六最勝無上法身莊嚴一切",
    "X04n0223_074:0501b09": "諸佛皆有無量常妙光明不可說不可說種種色相",
    "X04n0223_074:0501b10": "以為嚴好為光明藏出生無量圓滿光明普照十方",
    "X04n0223_074:0501b11": "無有障礙是為諸佛第七最勝無上常妙光明莊嚴",
    "X04n0223_074:0501b12": "一切諸佛皆有無邊妙色可愛妙色清淨妙色隨心",
    "X04n0223_074:0501b13": "所現妙色&#x668E;蔽一切三界妙色到於彼岸無上妙色",
    "X04n0223_074:0501b14": "是為諸佛第八最勝無上妙色莊嚴一切諸佛皆於",
    "X04n0223_074:0501b15": "三世佛種中生積眾善寶究竟清淨無諸過失離世",
    "X04n0223_074:0501b16": "譏謗一切法中最為殊勝清淨妙行之所莊嚴具足",
    "X04n0223_074:0501b17": "成就一切智智種族清淨無能譏毀是為諸佛第九",
    "X04n0223_074:0501b18": "最勝無上種族莊嚴一切諸佛以大慈力莊嚴其身",
    "X04n0223_074:0501b19": "究竟清淨無諸渴愛身行永息心善解脫見者無厭",
    "X04n0223_074:0501b20": "大悲救護一切世間第一福田無上受者哀愍利益",
    "X04n0223_074:0501b21": "一切眾生悉令增長無量福德智慧之聚是為諸佛",
    "X04n0223_074:0501b22": "第十最勝無上大慈大悲功德莊嚴是為十佛子諸",
    "X04n0223_074:0501b23": "佛世尊有十種自在法何等為十所謂一切諸佛於",
    "X04n0223_074:0501b24": "一切法悉得自在明達種種句身味身演說諸法辯",
    "X04n0223_074:0501c01": "才無礙是為諸佛第一自在法一切諸佛教化眾生",
    "X04n0223_074:0501c02": "未曾失時隨其願樂為說正法咸令調伏無有斷絕",
    "X04n0223_074:0501c03": "是為諸佛第二自在法一切諸佛能令盡&#x8657;空界無",
    "X04n0223_074:0501c04": "量無數種種莊嚴一切世界六種震動令彼世界或",
    "X04n0223_074:0501c05": "舉或下或大或小或合或散未曾惱害於一眾生其",
    "X04n0223_074:0501c06": "中眾生不覺不知無疑無怪是為諸佛第三自在法",
    "X04n0223_074:0501c07": "一切諸佛以神通力悉能嚴淨一切世界於一念頃",
    "X04n0223_074:0501c08": "普現一切世界莊嚴此諸莊嚴經無數劫說不能盡",
    "X04n0223_074:0501c09": "悉皆離染清淨無比一切佛剎嚴淨之事皆令平等",
    "X04n0223_074:0501c10": "入一剎中是為諸佛第四自在法一切諸佛見一眾",
    "X04n0223_074:0501c11": "生應受化者為其住壽經不可說不可說劫乃至盡",
    "X04n0223_074:0501c12": "未來際結跏趺坐身心無倦專心憶念未曾廢忘方",
    "X04n0223_074:0501c13": "便調伏而不失時如為一眾生為一切眾生悉亦如",
    "X04n0223_074:0501c14": "是是為諸佛第五自在法一切諸佛悉能&#x5FA7;往一切",
    "X04n0223_074:0501c15": "世界一切如來所行之處而不暫捨一切法界十方",
    "X04n0223_074:0501c16": "各別一一方有無量世界海一一世界海有無量世",
    "X04n0223_074:0501c17": "界種佛以神力一念咸到轉於無礙清淨法輪是為",
    "X04n0223_074:0501c18": "諸佛第六自在法一切諸佛為欲調伏一切眾生念",
    "X04n0223_074:0501c19": "念中成阿耨多羅三藐三菩提而於一切佛法非已",
    "X04n0223_074:0501c20": "現覺亦非當覺亦不住於有學之地而悉知見通達",
    "X04n0223_074:0501c21": "無礙無量智慧無量自在教化調伏一切眾生是為",
    "X04n0223_074:0501c22": "諸佛第七自在法一切諸佛能以眼處作耳處佛事",
    "X04n0223_074:0501c23": "能以耳處作鼻處佛事能以鼻處作舌處佛事能以",
    "X04n0223_074:0501c24": "舌處作身處佛事能以身處作意處佛事能以意處",
    "X04n0223_074:0502a01": "於一切世界中住世出世間種種境界一一境界中",
    "X04n0223_074:0502a02": "能作無量廣大佛事是為諸佛第八自在法一切諸",
    "X04n0223_074:0502a03": "佛其身毛孔一一能容一切眾生一一眾生其身悉",
    "X04n0223_074:0502a04": "與不可說諸佛剎等而無迫隘一一眾生步步能過",
    "X04n0223_074:0502a05": "無數世界如是展轉盡無數劫悉見諸佛出現於世",
    "X04n0223_074:0502a06": "教化眾生轉淨法輪開示過去未來現在不可說法",
    "X04n0223_074:0502a07": "盡&#x8657;空界一切眾生諸趣受身威儀往來及其所受",
    "X04n0223_074:0502a08": "種種樂具皆悉具足而於其中無所障礙是為諸佛",
    "X04n0223_074:0502a09": "第九自在法一切諸佛於一念頃現一切世界微塵",
    "X04n0223_074:0502a10": "數佛一一佛皆於一切法界眾妙蓮華廣大莊嚴世",
    "X04n0223_074:0502a11": "界蓮華藏師子座上成等正覺示現諸佛自在神力",
    "X04n0223_074:0502a12": "如於眾妙蓮華廣大莊嚴世界如是於一切法界中",
    "X04n0223_074:0502a13": "不可說不可說種種莊嚴種種境界種種形相種種",
    "X04n0223_074:0502a14": "示現種種劫數清淨世界如於一念如是於無量無",
    "X04n0223_074:0502a15": "邊阿僧祇劫一切念中一念一切現一念無量住而",
    "X04n0223_074:0502a16": "未曾用少方便力是為諸佛第十自在法佛子諸佛",
    "X04n0223_074:0502a17": "世尊有十種無量不思議圓滿佛法何等為十所謂",
    "X04n0223_074:0502a18": "一切諸佛一一淨相皆具百福一切諸佛皆悉成就",
    "X04n0223_074:0502a19": "一切佛法一切諸佛皆悉成就一切善根一切諸佛",
    "X04n0223_074:0502a20": "皆悉成就一切功德一切諸佛皆能教化一切眾生",
    "X04n0223_074:0502a21": "一切諸佛皆悉能為眾生作主一切諸佛皆悉成就",
    "X04n0223_074:0502a22": "清淨佛剎一切諸佛皆悉成就一切智智一切諸佛",
    "X04n0223_074:0502a23": "皆悉成就色身相好見者獲益功不唐捐一切諸佛",
    "X04n0223_074:0502a24": "皆具諸佛平等正法一切諸佛作佛事已莫不示現",
    "X04n0223_074:0502b01": "入於涅槃是為十佛子諸佛世尊有十種善巧方便",
    "X04n0223_074:0502b02": "何等為十所謂一切諸佛了知諸法皆離戲論而能",
    "X04n0223_074:0502b03": "開示諸佛善根是為第一善巧方便一切諸佛知一",
    "X04n0223_074:0502b04": "切法悉無所見各不相知無縛無解無受無集無成",
    "X04n0223_074:0502b05": "就自在究竟到於彼岸然於諸法真實而知不異不",
    "X04n0223_074:0502b06": "別而得自在無我無受不壞實際已得至於大自在",
    "X04n0223_074:0502b07": "地常能觀察一切法界是為第二善巧方便一切諸",
    "X04n0223_074:0502b08": "佛永離諸相心無所住而能悉知不亂不錯雖知一",
    "X04n0223_074:0502b09": "切相皆無自性而如其體性悉能善入而亦示現無",
    "X04n0223_074:0502b10": "量色身及以一切清淨佛土種種莊嚴無盡之相集",
    "X04n0223_074:0502b11": "智慧燈滅眾生惑是為第三善巧方便一切諸佛住",
    "X04n0223_074:0502b12": "於法界不住過去未來現在如如性中無去來今三",
    "X04n0223_074:0502b13": "世相故而能演說去來今世無量諸佛出現世間令",
    "X04n0223_074:0502b14": "其聞者普見一切諸佛境界是為第四善巧方便一",
    "X04n0223_074:0502b15": "切諸佛身語意業無所造作無來無去亦無有住離",
    "X04n0223_074:0502b16": "諸數法到於一切諸法彼岸而為眾法藏具無量智",
    "X04n0223_074:0502b17": "了達種種世出世法智慧無礙示現無量自在神力",
    "X04n0223_074:0502b18": "調伏一切法界眾生是為第五善巧方便一切諸佛",
    "X04n0223_074:0502b19": "知一切法不可見非一非異非量非無量非來非去",
    "X04n0223_074:0502b20": "皆無自性亦不違於世間諸法一切智者無自在中",
    "X04n0223_074:0502b21": "見一切法於法自在廣說諸法而常安住真如實性",
    "X04n0223_074:0502b22": "是為第六善巧方便一切諸佛於一時中加一切時",
    "X04n0223_074:0502b23": "具淨善根入於正位而無所著於其日月年劫成壞",
    "X04n0223_074:0502b24": "如是等時不住不捨而能示現若晝若夜初中後時",
    "X04n0223_074:0502c01": "一日七日半月一月一年百年一劫多劫不可思劫",
    "X04n0223_074:0502c02": "不可說劫乃至盡於未來際劫恒為眾生轉妙法輪",
    "X04n0223_074:0502c03": "不斷不退無有休息是為第七善巧方便一切諸佛",
    "X04n0223_074:0502c04": "恒住法界成就諸佛無量無畏及不可數辯不可量",
    "X04n0223_074:0502c05": "辯無盡辯無斷辯無邊辯不共辯無窮辯真實辯方",
    "X04n0223_074:0502c06": "便開示一切句辯一切法辯隨其根性及以欲解以",
    "X04n0223_074:0502c07": "種種法門說不可說不可說百千億那由他脩多羅",
    "X04n0223_074:0502c08": "初中後善皆悉究竟是為第八善巧方便一切諸佛",
    "X04n0223_074:0502c09": "住淨法界知一切法本無名字無過去名無現在名",
    "X04n0223_074:0502c10": "無未來名無眾生名無非眾生名無國土名無非國",
    "X04n0223_074:0502c11": "土名無法名無非法名無功德名無非功德名無菩",
    "X04n0223_074:0502c12": "薩名無佛名無數名無非數名無生名無滅名無有",
    "X04n0223_074:0502c13": "名無無名無一名無種種名何以故諸法體性不可",
    "X04n0223_074:0502c14": "說故一切諸法無方無處不可集說不可散說不可",
    "X04n0223_074:0502c15": "一說不可多說音聲莫逮言語悉斷雖隨世俗種種",
    "X04n0223_074:0502c16": "言說無所攀緣無所造作遠離一切&#x8657;妄想著如是",
    "X04n0223_074:0502c17": "究竟到於彼岸是為第九善巧方便一切諸佛知一",
    "X04n0223_074:0502c18": "切法本性寂靜無生故非色無戲論故非受無名數",
    "X04n0223_074:0502c19": "故非想無造作故非行無執取故非識無入處故非",
    "X04n0223_074:0502c20": "處無所得故非界然亦不壞一切諸法本性無起如",
    "X04n0223_074:0502c21": "&#x8657;空故一切諸法皆悉空寂無業果無修習無成就",
    "X04n0223_074:0502c22": "無出生故非數非不數非有非無非生非滅非垢非",
    "X04n0223_074:0502c23": "淨非入非出非住非不住非調伏非不調伏非眾生",
    "X04n0223_074:0502c24": "非無眾生非壽命非無壽命非因緣非無因緣而能",
    "X04n0223_074:0503a01": "了知正定邪定及不定聚一切眾生為說妙法令到",
    "X04n0223_074:0503a02": "彼岸成就十力四無所畏能師子吼具一切智住佛",
    "X04n0223_074:0503a03": "境界是為第十善巧方便佛子是為諸佛成就十種",
    "X04n0223_074:0503a04": "善巧方便佛子諸佛世尊有十種廣大佛事無量無",
    "X04n0223_074:0503a05": "邊不可思議一切世間諸天及人皆不能知去來現",
    "X04n0223_074:0503a06": "在所有一切聲聞獨覺亦不能知唯除如來威神之",
    "X04n0223_074:0503a07": "力何等為十所謂一切諸佛於盡&#x8657;空&#x5FA7;法界一切",
    "X04n0223_074:0503a08": "世界兜率陀天皆現受生修菩薩行作大佛事無量",
    "X04n0223_074:0503a09": "色相無量威德無量光明無量音聲無量言辭無量",
    "X04n0223_074:0503a10": "三昧無量智慧所行境界攝取一切人天魔梵沙門",
    "X04n0223_074:0503a11": "婆羅門阿脩羅等大慈無礙大悲究竟平等饒益一",
    "X04n0223_074:0503a12": "切眾生或令生天或令生人或淨其根或調其心或",
    "X04n0223_074:0503a13": "時為說差別三乘或時為說圓滿一乘普皆濟度令",
    "X04n0223_074:0503a14": "出生死是為第一廣大佛事佛子一切諸佛從兜率",
    "X04n0223_074:0503a15": "天降神母胎以究竟三昧觀受生法如幻如化如影",
    "X04n0223_074:0503a16": "如空如熱時燄隨樂而受無量無礙入無諍法起無",
    "X04n0223_074:0503a17": "著智離欲清淨成就廣大妙莊嚴藏受最後身住大",
    "X04n0223_074:0503a18": "寶莊嚴樓閣而作佛事或以神力而作佛事或以正",
    "X04n0223_074:0503a19": "念而作佛事或現神通而作佛事或現智日而作佛",
    "X04n0223_074:0503a20": "事或現諸佛廣大境界而作佛事或現諸佛無量光",
    "X04n0223_074:0503a21": "明而作佛事或入無數廣大三昧而作佛事或現從",
    "X04n0223_074:0503a22": "彼諸三昧起而作佛事佛子如來爾時在母胎中為",
    "X04n0223_074:0503a23": "欲利益一切世間種種示現而作佛事所謂或現初",
    "X04n0223_074:0503a24": "生或現童子或現在宮或現出家或復示現成等正",
    "X04n0223_074:0503b01": "覺或復示現轉妙法輪或示現於入般涅槃如是皆",
    "X04n0223_074:0503b02": "以種種方便於一切方一切網一切旋一切種一切",
    "X04n0223_074:0503b03": "世界中而作佛事是為第二廣大佛事佛子一切諸",
    "X04n0223_074:0503b04": "佛一切善業皆已清淨一切生智皆已明潔而以生",
    "X04n0223_074:0503b05": "法誘導&#x7FA3;迷令其開悟具行眾善為眾生故示誕王",
    "X04n0223_074:0503b06": "宮一切諸佛於諸色欲宮殿妓樂皆已捨離無所貪",
    "X04n0223_074:0503b07": "染常觀諸有空無體性一切樂具悉不真實持佛淨",
    "X04n0223_074:0503b08": "戒究竟圓滿觀諸內宮妻妾侍從生大悲愍觀諸眾",
    "X04n0223_074:0503b09": "生&#x8657;妄不實起大慈心觀諸世間無一可樂而生大",
    "X04n0223_074:0503b10": "喜於一切法心得自在而起大捨具佛功德現生法",
    "X04n0223_074:0503b11": "界身相圓滿眷屬清淨而於一切皆無所著以隨類",
    "X04n0223_074:0503b12": "音為眾演說令於世法深生厭離如其所行示所得",
    "X04n0223_074:0503b13": "果復以方便隨應教化未成熟者令其成熟已成熟",
    "X04n0223_074:0503b14": "者令得解脫為作佛事令不退轉復以廣大慈悲之",
    "X04n0223_074:0503b15": "心恒為眾生說種種法又為示現三種自在令其開",
    "X04n0223_074:0503b16": "悟心得清淨雖處內宮眾所咸&#x89A9;而於一切諸世界",
    "X04n0223_074:0503b17": "中施作佛事以大智慧以大精進示現種種諸佛神",
    "X04n0223_074:0503b18": "通無礙無盡恒住三種巧方便業所謂身業究竟清",
    "X04n0223_074:0503b19": "淨語業常隨智慧而行意業甚深無有障礙以是方",
    "X04n0223_074:0503b20": "便利益眾生是為第三廣大佛事佛子一切諸佛示",
    "X04n0223_074:0503b21": "處種種莊嚴宮殿觀察厭離捨而出家欲使眾生了",
    "X04n0223_074:0503b22": "知世法皆是妄想無常敗壞深起厭離不生染著永",
    "X04n0223_074:0503b23": "斷世間貪愛煩惱修清淨行利益眾生當出家時捨",
    "X04n0223_074:0503b24": "俗威儀住無諍法滿足本願無量功德以大智光滅",
    "X04n0223_074:0503c01": "世癡闇為諸世間無上福田常為眾生讚佛功德令",
    "X04n0223_074:0503c02": "於佛所植諸善本以智慧眼見真實義復為眾生讚",
    "X04n0223_074:0503c03": "說出家清淨無過永得出離長為世間智慧高幢是",
    "X04n0223_074:0503c04": "為第四廣大佛事佛子一切諸佛具一切智於無量",
    "X04n0223_074:0503c05": "法悉已知見菩提樹下成最正覺降伏眾魔威德特",
    "X04n0223_074:0503c06": "尊其身充滿一切世界神力所作無邊無盡於一切",
    "X04n0223_074:0503c07": "智所行之義皆得自在修諸功德悉已圓滿其菩提",
    "X04n0223_074:0503c08": "座具足莊嚴周&#x5FA7;十方一切世界佛處其上轉妙法",
    "X04n0223_074:0503c09": "輪說諸菩薩所有行願開示無量諸佛境界令諸菩",
    "X04n0223_074:0503c10": "薩皆得悟入修行種種清淨妙行復能示導一切眾",
    "X04n0223_074:0503c11": "生令種善根生於如來平等地中住諸菩薩無邊妙",
    "X04n0223_074:0503c12": "行成就一切功德勝法一切世界一切眾生一切佛",
    "X04n0223_074:0503c13": "剎一切諸法一切菩薩一切教化一切三世一切調",
    "X04n0223_074:0503c14": "伏一切神變一切眾生心之樂欲悉善了知而作佛",
    "X04n0223_074:0503c15": "事是為第五廣大佛事佛子一切諸佛轉不退法輪",
    "X04n0223_074:0503c16": "令諸菩薩不退轉故轉無量法輪令一切世間咸了",
    "X04n0223_074:0503c17": "知故轉開悟一切法輪能大無畏師子吼故轉一切",
    "X04n0223_074:0503c18": "法智藏法輪開法藏門除闇障故轉無礙法輪等&#x8657;",
    "X04n0223_074:0503c19": "空故轉無著法輪觀一切法非有無故轉照世法輪",
    "X04n0223_074:0503c20": "令一切眾生淨法眼故轉開示一切智法輪悉&#x5FA7;一",
    "X04n0223_074:0503c21": "切三世法故轉一切佛同一法輪一切佛法不相違",
    "X04n0223_074:0503c22": "故一切諸佛以如是等無量無數百千億那由他法",
    "X04n0223_074:0503c23": "輪隨諸眾生心行差別而作佛事不可思議是為第",
    "X04n0223_074:0503c24": "六廣大佛事佛子一切諸佛入於一切王都城邑為",
    "X04n0223_074:0504a01": "諸眾生而作佛事所謂人王都邑天王都邑龍王夜",
    "X04n0223_074:0504a02": "叉王乾闥婆王阿脩羅王迦樓羅王緊那羅王摩&#x777A;",
    "X04n0223_074:0504a03": "羅伽王羅剎王毗舍闍王如是等王一切都邑入城",
    "X04n0223_074:0504a04": "門時大地震動光明普照盲者得眼聾者得耳狂者",
    "X04n0223_074:0504a05": "得心&#x8EB6;者得衣諸憂苦者悉得安樂一切樂器不鼓",
    "X04n0223_074:0504a06": "自鳴諸莊嚴具若著不著咸出妙音眾生聞者無不",
    "X04n0223_074:0504a07": "欣樂一切諸佛色身清淨相好具足見者無厭能為",
    "X04n0223_074:0504a08": "眾生作於佛事所謂若顧視若觀察若動轉若屈伸",
    "X04n0223_074:0504a09": "若行若住若坐若臥若默若語若現神通若為說法",
    "X04n0223_074:0504a10": "若有教敕如是一切皆為眾生而作佛事一切諸佛",
    "X04n0223_074:0504a11": "普於一切無數世界種種眾生心樂海中勸令念佛",
    "X04n0223_074:0504a12": "常勤觀察種諸善根修菩薩行歎佛色相微妙第一",
    "X04n0223_074:0504a13": "一切眾生難可值遇若有得見而興信心則生一切",
    "X04n0223_074:0504a14": "無量善法集佛功德普皆清淨如是稱讚佛功德已",
    "X04n0223_074:0504a15": "分身普往十方世界令諸眾生悉得瞻奉思惟觀察",
    "X04n0223_074:0504a16": "承事供養種諸善根得佛歡喜增長佛種悉當成佛",
    "X04n0223_074:0504a17": "以如是行而作佛事或為眾生示現色身或出妙音",
    "X04n0223_074:0504a18": "或但微笑令其信樂頭頂禮敬曲躬合掌稱揚讚歎",
    "X04n0223_074:0504a19": "問訊起居而作佛事一切諸佛以如是等無量無數",
    "X04n0223_074:0504a20": "不可言說不可思議種種佛事於一切世界中隨諸",
    "X04n0223_074:0504a21": "眾生心之所樂以本願力大慈悲力一切智力方便",
    "X04n0223_074:0504a22": "教化悉令調伏是為第七廣大佛事佛子一切諸佛",
    "X04n0223_074:0504a23": "或住阿蘭若處而作佛事或住寂靜處而作佛事或",
    "X04n0223_074:0504a24": "住空閑處而作佛事或住佛住處而作佛事或住三",
    "X04n0223_074:0504b01": "昧而作佛事或獨處園林而作佛事或隱身不現而",
    "X04n0223_074:0504b02": "作佛事或住甚深智而作佛事或住諸佛無比境界",
    "X04n0223_074:0504b03": "而作佛事或住不可見種種身行隨諸眾生心樂欲",
    "X04n0223_074:0504b04": "解方便教化無有休息而作佛事或以天身求一切",
    "X04n0223_074:0504b05": "智而作佛事或以龍身夜叉身乾闥婆身阿脩羅身",
    "X04n0223_074:0504b06": "迦樓羅身緊那羅身摩&#x777A;羅伽人非人等身求一切",
    "X04n0223_074:0504b07": "智而作佛事或以聲聞身獨覺身菩薩身求一切智",
    "X04n0223_074:0504b08": "而作佛事或時說法或時寂默而作佛事或說一佛",
    "X04n0223_074:0504b09": "或說多佛而作佛事或說諸菩薩一切行一切願為",
    "X04n0223_074:0504b10": "一行願而作佛事或說諸菩薩一行一願為無量行",
    "X04n0223_074:0504b11": "願而作佛事或說佛境界即世間境界而作佛事或",
    "X04n0223_074:0504b12": "說世間境界即佛境界而作佛事或說佛境界即非",
    "X04n0223_074:0504b13": "境界而作佛事或住一日或住一夜或住半月或住",
    "X04n0223_074:0504b14": "一月或住一年乃至住不可說劫為諸眾生而作佛",
    "X04n0223_074:0504b15": "事是為第八廣大佛事佛子一切諸佛是生清淨善",
    "X04n0223_074:0504b16": "根之藏令諸眾生於佛法中生淨信解諸根調伏永",
    "X04n0223_074:0504b17": "離世間令諸菩薩於菩提道具智慧眼不由他悟或",
    "X04n0223_074:0504b18": "現涅槃而作佛事或現世間皆悉無常而作佛事或",
    "X04n0223_074:0504b19": "說佛身而作佛事或說所作皆悉已辦而作佛事或",
    "X04n0223_074:0504b20": "說功德圓滿無缺而作佛事或說永斷諸有根本而",
    "X04n0223_074:0504b21": "作佛事或令眾生厭離世間隨順佛心而作佛事或",
    "X04n0223_074:0504b22": "說壽命終歸於盡而作佛事或說世間無一可樂而",
    "X04n0223_074:0504b23": "作佛事或為宣說盡未來際供養諸佛而作佛事或",
    "X04n0223_074:0504b24": "說諸佛轉淨法輪令其得聞生大歡喜而作佛事或",
    "X04n0223_074:0504c01": "為宣說諸佛境界令其發心而修諸行而作佛事或",
    "X04n0223_074:0504c02": "為宣說念佛三昧令其發心常樂見佛而作佛事或",
    "X04n0223_074:0504c03": "為宣說諸根清淨勤求佛道心無懈退而作佛事或",
    "X04n0223_074:0504c04": "詣一切諸佛國土觀諸境界種種因緣而作佛事或",
    "X04n0223_074:0504c05": "攝一切諸眾生身皆為佛身令諸懈怠放逸眾生悉",
    "X04n0223_074:0504c06": "住如來清淨禁戒而作佛事是為第九廣大佛事佛",
    "X04n0223_074:0504c07": "子一切諸佛入涅槃時無量眾生悲號涕泣生大憂",
    "X04n0223_074:0504c08": "惱遞相瞻顧而作是言如來世尊有大慈悲哀愍饒",
    "X04n0223_074:0504c09": "益一切世間與諸眾生為救為歸如來出現難可值",
    "X04n0223_074:0504c10": "遇無上福田於今永滅即以如是令諸眾生悲號戀",
    "X04n0223_074:0504c11": "慕而作佛事復為化度一切天人龍神夜叉乾闥婆",
    "X04n0223_074:0504c12": "阿脩羅迦樓羅緊那羅摩&#x777A;羅伽人非人等故隨其",
    "X04n0223_074:0504c13": "樂欲自碎其身以為舍利無量無數不可思議令諸",
    "X04n0223_074:0504c14": "眾生起淨信心恭敬尊重歡喜供養修諸功德具足",
    "X04n0223_074:0504c15": "圓滿復起於塔種種嚴飾於諸天宮龍宮夜叉宮乾",
    "X04n0223_074:0504c16": "闥婆阿脩羅迦樓羅緊那羅摩&#x777A;羅伽人非人等諸",
    "X04n0223_074:0504c17": "宮殿中以為供養牙齒爪髮咸以起塔令其見者皆",
    "X04n0223_074:0504c18": "悉念佛念法念僧信樂不迴誠敬尊重在在處處布",
    "X04n0223_074:0504c19": "施供養修諸功德以是福故或生天上或處人間種",
    "X04n0223_074:0504c20": "族尊榮財產備足所有眷屬悉皆清淨不入惡趣常",
    "X04n0223_074:0504c21": "生善道恒得見佛具眾白法於三有中速得出離各",
    "X04n0223_074:0504c22": "隨所願獲自乘果於如來所知恩報恩永與世間作",
    "X04n0223_074:0504c23": "所歸依佛子諸佛世尊雖般涅槃仍與眾生作不思",
    "X04n0223_074:0504c24": "議清淨福田無盡功德最上福田令諸眾生善根具",
    "X04n0223_074:0505a01": "足福德圓滿是為第十廣大佛事佛子此諸佛事無",
    "X04n0223_074:0505a02": "量廣大不可思議一切世間諸天及人及去來今聲",
    "X04n0223_074:0505a03": "聞獨覺皆不能知唯除如來威神所加。",
    "X04n0223_074:0505a05": "大方廣佛新華嚴經合論卷第七十四",
    "X04n0223_074:0505a07": "音切",
    "X04n0223_074:0505a08": "寞[0505a08] (母各切)。礙[0505a08] (艾音)。譏[0505a08] (居希切)。謗[0505a08] (北浪切)。誕[0505a08] (但音)。聾[0505a08] (盧紅切)。&#x8EB6;[0505a08] (力垛切)。"
}