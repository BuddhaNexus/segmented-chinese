{
    "T08n0228_024:0669a07": "佛說佛母出生三法藏般若",
    "T08n0228_024:0669a08": "波羅蜜多經卷第二十四",
    "T08n0228_024:0669a10": "西天譯經三藏朝奉大夫試光祿卿",
    "T08n0228_024:0669a11": "傳法大師賜紫臣施護奉 詔譯",
    "T08n0228_024:0669a12": "◎常啼菩薩品第三十之二",
    "T08n0228_024:0669a13": "[0669a13] 爾時，佛告須菩提：「彼常啼菩薩摩訶薩，如是",
    "T08n0228_024:0669a14": "憂愁啼泣時，忽然見有如來形像住立其前，作",
    "T08n0228_024:0669a15": "是讚言：『善哉，善哉！善男子！諸佛如來、應供、正",
    "T08n0228_024:0669a16": "等正覺本行菩薩道時求般若波羅蜜多，亦",
    "T08n0228_024:0669a17": "如汝今如是勤求等無有異。是故汝應益加",
    "T08n0228_024:0669a18": "精進勇猛堅固，從此東行五百由旬，有一大",
    "T08n0228_024:0669a19": "城名曰眾香，其城七重——七重垣牆縱廣十二",
    "T08n0228_024:0669a20": "由旬，廣博清淨妙好殊麗，人民熾盛安隱豐",
    "T08n0228_024:0669a21": "樂，有五百街道處處連接，橋津平正人所愛",
    "T08n0228_024:0669a22": "樂——其七重城七寶嚴飾，一一城上皆以閻浮",
    "T08n0228_024:0669a23": "檀金而為樓閣，七寶行樹周匝圍繞，復有七",
    "T08n0228_024:0669a24": "多羅樹。彼七寶行樹，各有種種寶華寶&#x83D3;，一",
    "T08n0228_024:0669a25": "一樹間眾寶間錯，有諸寶網互映交絡，彌覆",
    "T08n0228_024:0669a26": "城上垂諸寶鈴，風吹鈴聲甚可愛樂，如五種",
    "T08n0228_024:0669a27": "樂巧出音聲，清妙和雅聞者適悅。其城四邊，",
    "T08n0228_024:0669a28": "流泉浴池清淨具足，中有諸船七寶裝鉸，",
    "T08n0228_024:0669a29": "池水自然冷暖調適人所愛樂。是諸池中有",
    "T08n0228_024:0669b01": "眾色華，所謂優&#x9262;羅華、俱母陀華、奔",
    "T08n0228_024:0669b02": "拏利迦華等，及餘種種妙色香華，乃至三千",
    "T08n0228_024:0669b03": "大千世界所有一切諸妙華等，皆悉具足。其",
    "T08n0228_024:0669b04": "城四邊有五百園，一一園中有五百池，其池",
    "T08n0228_024:0669b05": "縱廣一俱盧舍，彼一一池七寶裝鉸甚可愛",
    "T08n0228_024:0669b06": "樂。是諸池中亦有種種妙色香華，所謂優&#x9262;",
    "T08n0228_024:0669b07": "羅華、俱母陀華、奔拏利迦華等，是一一華大如",
    "T08n0228_024:0669b08": "車輪，青色青光，黃色黃光，赤色赤光，白色白",
    "T08n0228_024:0669b09": "光。一一池中復有白鶴、鳧、鴈、鴛鴦等種種異",
    "T08n0228_024:0669b10": "鳥游集其上。是諸園林浴池，城中人民自在",
    "T08n0228_024:0669b11": "遊適無所繫屬，但以眾生先業所感。彼諸眾",
    "T08n0228_024:0669b12": "生於長夜中，修行般若波羅蜜多，清淨信解",
    "T08n0228_024:0669b13": "甚深法門故，獲如是最勝果報。善男子！彼眾",
    "T08n0228_024:0669b14": "香城中有大高臺，法上菩薩摩訶薩所止宮",
    "T08n0228_024:0669b15": "舍在於其上。其臺分量縱廣正等各一由旬，",
    "T08n0228_024:0669b16": "七重垣牆七寶莊嚴殊特妙好，七重行樹周",
    "T08n0228_024:0669b17": "匝圍繞，復有七多羅樹。於其宮中有四大園，",
    "T08n0228_024:0669b18": "一名常喜，二名無憂，三名適悅，四名華莊嚴。",
    "T08n0228_024:0669b19": "一一園中有八大池，一名賢，二名賢上，三名",
    "T08n0228_024:0669b20": "歡喜，四名喜上，五名安樂，六名妙樂，七名",
    "T08n0228_024:0669b21": "決定，八名阿&#x56A9;訶。彼一一池四邊皆以四寶",
    "T08n0228_024:0669b22": "莊嚴，東黃金寶，南白銀寶，西吠&#x7460;璃寶，北頗",
    "T08n0228_024:0669b23": "胝迦寶，玟瑰為底金沙布上。一一池側有八",
    "T08n0228_024:0669b24": "梯陛七寶莊嚴，以眾寶物而為層級，其層級",
    "T08n0228_024:0669b25": "間有閻浮檀金芭蕉行樹。彼諸池中亦有種",
    "T08n0228_024:0669b26": "種妙色香華，所謂優&#x9262;羅華、俱母陀華、奔拏",
    "T08n0228_024:0669b27": "利迦華等，亦復有諸白鶴、鳧、鴈、鴛鴦等種種",
    "T08n0228_024:0669b28": "異鳥游集其上。彼一一池四邊各有妙香華",
    "T08n0228_024:0669b29": "樹，香如栴檀，色味具足，風吹其華墮池水中。",
    "T08n0228_024:0669c01": "而彼宮舍園林池沼如是嚴飾，法上菩薩摩",
    "T08n0228_024:0669c02": "訶薩處其宮內，與六萬八千婇女眷屬俱，於",
    "T08n0228_024:0669c03": "如是等園林池沼遊翫適悅，五欲娛樂嬉戲",
    "T08n0228_024:0669c04": "自在。眾香城中所有人民若男若女，亦復皆",
    "T08n0228_024:0669c05": "入常喜等園、賢等諸池遊戲娛樂。彼法上菩",
    "T08n0228_024:0669c06": "薩摩訶薩既娛樂已，於自宮內日三時中，說",
    "T08n0228_024:0669c07": "般若波羅蜜多。又復眾香城中一切人民，於",
    "T08n0228_024:0669c08": "其城內多人聚處，為法上菩薩摩訶薩敷大",
    "T08n0228_024:0669c09": "法座——其座四足，黃金、白銀、吠琉璃、頗胝迦四",
    "T08n0228_024:0669c10": "寶所成，復有種種真珠、瓔珞而為裝鉸，座高",
    "T08n0228_024:0669c11": "半俱盧舍，於其座上敷以茵褥及憍尸迦衣，",
    "T08n0228_024:0669c12": "上妙細[疊*毛]種種嚴飾，於座周匝散五色華，燒",
    "T08n0228_024:0669c13": "眾妙香，嚴好殊特清淨可愛——法上菩薩摩訶",
    "T08n0228_024:0669c14": "薩處其法座，天人四眾集會一處恭敬圍繞，",
    "T08n0228_024:0669c15": "以重法故，各各燒香散華供養法上菩薩摩",
    "T08n0228_024:0669c16": "訶薩。是時，菩薩廣為一切天、人四眾，宣說般",
    "T08n0228_024:0669c17": "若波羅蜜多。隨應說已，中有受持者、有讀誦",
    "T08n0228_024:0669c18": "者、有思惟者、有書寫者、有如說行者、有不退",
    "T08n0228_024:0669c19": "轉於阿耨多羅三藐三菩提者。善男子！彼法",
    "T08n0228_024:0669c20": "上菩薩摩訶薩說法會中有如是等功德利",
    "T08n0228_024:0669c21": "益，是故汝今宜應東行往彼法上菩薩摩訶",
    "T08n0228_024:0669c22": "薩所，汝當從彼得聞般若波羅蜜多，而彼菩",
    "T08n0228_024:0669c23": "薩摩訶薩能以此法為汝示教利喜。汝今東",
    "T08n0228_024:0669c24": "行勿計晝夜，勇猛精進一心勤求，即當不久",
    "T08n0228_024:0669c25": "決定得聞般若波羅蜜多。』",
    "T08n0228_024:0669c26": "[0669c26] 「爾時，常啼菩薩摩訶薩聞是說已，心生歡喜",
    "T08n0228_024:0669c27": "適悅慶快。譬如有人為箭所中苦痛斯甚，是",
    "T08n0228_024:0669c28": "人爾時無復餘念，但念何時得大良藥而為",
    "T08n0228_024:0669c29": "救療，使我得脫如是苦惱。須菩提！常啼菩薩",
    "T08n0228_024:0670a01": "摩訶薩，亦復如是而無餘念，但念何時得瞻",
    "T08n0228_024:0670a02": "禮親近法上菩薩摩訶薩？從彼得聞般若波",
    "T08n0228_024:0670a03": "羅蜜多。即於是處一心諦想法上菩薩摩訶",
    "T08n0228_024:0670a04": "薩，思惟般若波羅蜜多。常啼菩薩摩訶薩作",
    "T08n0228_024:0670a05": "是思惟時，於一切法中生無所依想，得入無",
    "T08n0228_024:0670a06": "量無數三摩地門，所謂：觀一切法自性三摩",
    "T08n0228_024:0670a07": "地，一切法自性無所得三摩地，一切法自性",
    "T08n0228_024:0670a08": "智生三摩地，破一切法無明三摩地，一切法",
    "T08n0228_024:0670a09": "不壞見三摩地，一切法作光明三摩地，一切",
    "T08n0228_024:0670a10": "法離癡瞑三摩地，破一切法無智三摩地，一",
    "T08n0228_024:0670a11": "切法離闇三摩地，一切法相不可得三摩地，",
    "T08n0228_024:0670a12": "散華三摩地，一切法無我相三摩地，離幻三",
    "T08n0228_024:0670a13": "摩地，如鏡像出生三摩地，一切眾生語言三",
    "T08n0228_024:0670a14": "摩地，離塵三摩地，一切眾生歡喜三摩地，",
    "T08n0228_024:0670a15": "隨一切眾生善巧語言三摩地，種種語言文",
    "T08n0228_024:0670a16": "字章句出生三摩地，無畏三摩地，自性三摩",
    "T08n0228_024:0670a17": "地，離障得解脫三摩地，無染三摩地，名句文",
    "T08n0228_024:0670a18": "莊嚴三摩地，等觀一切法三摩地，一切法離",
    "T08n0228_024:0670a19": "境界相三摩地，一切法無礙際三摩地，如虛",
    "T08n0228_024:0670a20": "空三摩地，金剛喻三摩地，清淨相王三摩地，",
    "T08n0228_024:0670a21": "無負三摩地，得勝三摩地，不退觀三摩地，法",
    "T08n0228_024:0670a22": "界決定三摩地，法界寂靜三摩地，安隱三摩",
    "T08n0228_024:0670a23": "地，師子吼三摩地，勝一切眾生三摩地，離垢",
    "T08n0228_024:0670a24": "三摩地，清淨三摩地，蓮華莊嚴三摩地，斷愛",
    "T08n0228_024:0670a25": "三摩地，隨一切堅固三摩地，一切法最上三",
    "T08n0228_024:0670a26": "摩地，得神通力無所畏三摩地，一切法通達",
    "T08n0228_024:0670a27": "三摩地，壞一切法印三摩地，一切法無差別",
    "T08n0228_024:0670a28": "見三摩地，離一切見三摩地，大法光明三摩",
    "T08n0228_024:0670a29": "地，一切法離相三摩地，解脫一切著三摩地，",
    "T08n0228_024:0670b01": "一切法無懈三摩地，甚深法光明三摩地，等",
    "T08n0228_024:0670b02": "高三摩地，不可奪三摩地，破魔境界三摩地，",
    "T08n0228_024:0670b03": "三界最勝三摩地，光明門三摩地，見一切如",
    "T08n0228_024:0670b04": "來三摩地。[0670b04] 「須菩提！彼常啼菩薩摩訶薩得入",
    "T08n0228_024:0670b05": "如是等諸三摩地門，於三摩地中見十方無",
    "T08n0228_024:0670b06": "量阿僧祇世界諸佛如來，各各為諸菩薩摩",
    "T08n0228_024:0670b07": "訶薩，說般若波羅蜜多。是諸如來皆悉安慰",
    "T08n0228_024:0670b08": "讚歎常啼菩薩摩訶薩言：『善哉，善哉！善男子！",
    "T08n0228_024:0670b09": "汝能勤求般若波羅蜜多。我等本行菩薩道",
    "T08n0228_024:0670b10": "時求般若波羅蜜多，亦如汝今得是諸三摩",
    "T08n0228_024:0670b11": "地等無有異。汝今得是諸三摩地已，而能通",
    "T08n0228_024:0670b12": "達般若波羅蜜多，方便安住不退轉法。我等",
    "T08n0228_024:0670b13": "得是諸三摩地已，即得阿耨多羅三藐三菩",
    "T08n0228_024:0670b14": "提。我等於諸三摩地中，觀察自性無法可見。",
    "T08n0228_024:0670b15": "從諸三摩地出已，於一切法生無住想。善男",
    "T08n0228_024:0670b16": "子！無住法者是謂般若波羅蜜多。我等於是",
    "T08n0228_024:0670b17": "無住法中，得金色身種種光明，三十二大人",
    "T08n0228_024:0670b18": "相、八十種隨形好皆悉具足，得不思議佛無",
    "T08n0228_024:0670b19": "上智、佛無上慧，成就一切佛法功德，到一切法",
    "T08n0228_024:0670b20": "彼岸。善男子！如是功德，諸佛如來猶尚不能",
    "T08n0228_024:0670b21": "稱量讚歎說其邊際，何況聲聞、緣覺？是故汝",
    "T08n0228_024:0670b22": "今於是法中，益加恭敬尊重愛樂精進勤求，",
    "T08n0228_024:0670b23": "以是義故阿耨多羅三藐三菩提不為難得。",
    "T08n0228_024:0670b24": "又，善男子！汝今宜應於善知識極生恭敬尊",
    "T08n0228_024:0670b25": "重愛樂。何以故？菩薩摩訶薩為善知識所護",
    "T08n0228_024:0670b26": "助者，速得阿耨多羅三藐三菩提。』爾時，常啼",
    "T08n0228_024:0670b27": "菩薩摩訶薩白諸如來言：『誰當是我真善知",
    "T08n0228_024:0670b28": "識？願諸如來示教於我。』即時，諸佛如來謂言：",
    "T08n0228_024:0670b29": "『善男子！當知法上菩薩摩訶薩者是汝善知",
    "T08n0228_024:0670c01": "識，而彼菩薩世世已來常教化汝，令汝通",
    "T08n0228_024:0670c02": "達般若波羅蜜多方便、學諸佛法，成就汝於",
    "T08n0228_024:0670c03": "阿耨多羅三藐三菩提。汝應知彼重恩，當念",
    "T08n0228_024:0670c04": "報恩。善男子！汝於法上菩薩摩訶薩欲報恩",
    "T08n0228_024:0670c05": "者，假使一劫百劫，乃至百千劫中恭敬頂戴，",
    "T08n0228_024:0670c06": "以一切樂具乃至三千大千世界所有上妙",
    "T08n0228_024:0670c07": "色聲香味觸等而為供養，亦未能報一少分",
    "T08n0228_024:0670c08": "恩。何以故？汝以法上菩薩摩訶薩因緣故，令",
    "T08n0228_024:0670c09": "汝得入諸三摩地門，通達般若波羅蜜多方",
    "T08n0228_024:0670c10": "便。是故當知彼恩深重。』爾時如來作是說已忽",
    "T08n0228_024:0670c11": "然不現。[0670c11] 「彼常啼菩薩摩訶薩從三摩地出已，",
    "T08n0228_024:0670c12": "不復見彼諸佛如來，心生悲惱啼泣而住。即",
    "T08n0228_024:0670c13": "作是念：『向者如來從何所來？去至何所？彼為",
    "T08n0228_024:0670c14": "我說法上菩薩摩訶薩甚為希有，而彼菩薩",
    "T08n0228_024:0670c15": "摩訶薩已得陀羅尼及五神通，已曾供養無",
    "T08n0228_024:0670c16": "量諸佛，彼即是我真善知識。世世已來常所",
    "T08n0228_024:0670c17": "教化利益於我，我今於彼益加恭敬尊重愛",
    "T08n0228_024:0670c18": "樂，是故宜應往彼瞻禮親近供養聽受般若",
    "T08n0228_024:0670c19": "波羅蜜多。及問向者如來從何所來？去至何",
    "T08n0228_024:0670c20": "所？然我今者自念貧乏一無所有，金銀珍寶、",
    "T08n0228_024:0670c21": "衣服臥具、幢幡寶蓋、香華燈塗，如是等物悉",
    "T08n0228_024:0670c22": "不能辦，乃至一華亦不能及，當以何物而為",
    "T08n0228_024:0670c23": "供養？我若空往心非所安。』如是憂愁思惟方",
    "T08n0228_024:0670c24": "計。[0670c24] 「爾時，常啼菩薩摩訶薩作是念已未即東",
    "T08n0228_024:0670c25": "行，且於中路別入一城，於其城中靜住思惟：",
    "T08n0228_024:0670c26": "『我欲東行為求法故，供養法上菩薩摩訶薩",
    "T08n0228_024:0670c27": "是大利益，我今宜應自賣其身，隨所得價當",
    "T08n0228_024:0670c28": "買香華，自持往彼供養法上菩薩摩訶薩。何",
    "T08n0228_024:0670c29": "以故？我從世世已來，為欲因緣故於輪迴中",
    "T08n0228_024:0671a01": "受生死身，歷無量苦流轉諸趣，破壞其身終",
    "T08n0228_024:0671a02": "無利益，不曾為此清淨法故捨自身命，是故",
    "T08n0228_024:0671a03": "我今為求法故無所&#x608B;惜。』作是思惟已，即於",
    "T08n0228_024:0671a04": "城中多人聚處如是唱言：『我今賣身。誰當買",
    "T08n0228_024:0671a05": "我？誰當買我？』[0671a05] 「爾時諸魔知是事已，即作是念：",
    "T08n0228_024:0671a06": "『今常啼菩薩以樂法故自賣其身，欲買香華",
    "T08n0228_024:0671a07": "供養法上菩薩，為求般若波羅蜜多。何故諸",
    "T08n0228_024:0671a08": "菩薩行般若波羅蜜多，皆能成就阿耨多羅",
    "T08n0228_024:0671a09": "三藐三菩提，猶如大海無所傾動，我等諸魔",
    "T08n0228_024:0671a10": "不能壞亂？彼因緣故空我境界，是故我今宜",
    "T08n0228_024:0671a11": "設方便壞其道意。』爾時惡魔如是念已，當彼",
    "T08n0228_024:0671a12": "常啼菩薩作此唱時，即以魔力隱蔽城中一",
    "T08n0228_024:0671a13": "切人眾，皆不令聞常啼菩薩所唱之聲。[0671a13] 「爾時，",
    "T08n0228_024:0671a14": "常啼菩薩摩訶薩如是三唱皆無買者。菩薩",
    "T08n0228_024:0671a15": "爾時心生愁惱啼泣而言：『苦哉，苦哉！我所賣",
    "T08n0228_024:0671a16": "身為供養法上菩薩摩訶薩，今無買者，故知",
    "T08n0228_024:0671a17": "我身深為罪咎。』",
    "T08n0228_024:0671a18": "[0671a18] 「爾時，帝釋天主知是事已，即作是念：『我應往",
    "T08n0228_024:0671a19": "彼常啼菩薩摩訶薩所，當試其心可能堅固",
    "T08n0228_024:0671a20": "深心樂法，真實能捨如是身不？』帝釋天主作",
    "T08n0228_024:0671a21": "是念已，即是變身為婆羅門，來住常啼菩薩",
    "T08n0228_024:0671a22": "摩訶薩前，作是問言：『汝今何故如是憂愁啼",
    "T08n0228_024:0671a23": "泣苦惱？』常啼菩薩言：『我今欲賣此身，無有買",
    "T08n0228_024:0671a24": "者，以是緣故啼泣而住。』婆羅門言：『汝所賣身",
    "T08n0228_024:0671a25": "欲何所作？』常啼菩薩言：『我為愛樂法故，今自",
    "T08n0228_024:0671a26": "賣身買諸香華，欲供養法上菩薩摩訶薩，為",
    "T08n0228_024:0671a27": "求般若波羅蜜多。而我此身薄福德故，賣無",
    "T08n0228_024:0671a28": "售者。』爾時，婆羅門謂常啼菩薩摩訶薩言：『我",
    "T08n0228_024:0671a29": "不須人無所施作，我於今時將欲大祠，須用",
    "T08n0228_024:0671b01": "人心人血人髓，汝今可能而相與不？』爾時，常",
    "T08n0228_024:0671b02": "啼菩薩摩訶薩聞此語已，踊躍歡喜即作是",
    "T08n0228_024:0671b03": "念：『我於今時得最上利，定當得聞般若波羅",
    "T08n0228_024:0671b04": "蜜多圓滿所願。此婆羅門而肯須我心及血",
    "T08n0228_024:0671b05": "髓，我應歡喜一一授與。』作是念已，即謂婆羅",
    "T08n0228_024:0671b06": "門言：『仁者所須，我當相奉。』婆羅門言：『汝欲價",
    "T08n0228_024:0671b07": "直其數幾何？』常啼菩薩言：『隨所相與我即當",
    "T08n0228_024:0671b08": "受。』[0671b08] 「爾時，常啼菩薩摩訶薩即執利刀刺其右",
    "T08n0228_024:0671b09": "臂出血，次欲於其右髀破骨出髓。是時，有一",
    "T08n0228_024:0671b10": "長者女在高樓上，遙見常啼菩薩摩訶薩先",
    "T08n0228_024:0671b11": "自刺臂出血，又欲破骨出髓，即作是念：『此善",
    "T08n0228_024:0671b12": "男子何故如是苦楚其身？我應往彼詢問其",
    "T08n0228_024:0671b13": "故。』時長者女作是念已，即下高樓來菩薩所，",
    "T08n0228_024:0671b14": "發是問言：『善男子！汝何緣故於其自身受是",
    "T08n0228_024:0671b15": "苦楚？所出血髓欲將何用？』常啼菩薩言：『善女",
    "T08n0228_024:0671b16": "人！當知我今貧乏無有財寶，所出血髓賣與",
    "T08n0228_024:0671b17": "此婆羅門，所得價直當買香華，供養法上菩",
    "T08n0228_024:0671b18": "薩摩訶薩。』長者女言：『汝以香華供養彼菩薩",
    "T08n0228_024:0671b19": "摩訶薩，當有何等功德利益？』常啼菩薩言：『汝",
    "T08n0228_024:0671b20": "善女人當知，彼法上菩薩摩訶薩能為我說",
    "T08n0228_024:0671b21": "般若波羅蜜多及方便門。學彼法已，能為眾",
    "T08n0228_024:0671b22": "生作所歸趣，即能成就阿耨多羅三藐三菩",
    "T08n0228_024:0671b23": "提，得金色身三十二大人相、八十種隨形好，",
    "T08n0228_024:0671b24": "常光無量光，大慈大悲大喜大捨，十力、四無所",
    "T08n0228_024:0671b25": "畏、四無礙智、十八不共法等，不可思議無量",
    "T08n0228_024:0671b26": "無數佛功德法悉能圓滿，及以一切無上法",
    "T08n0228_024:0671b27": "寶，分布施與一切眾生。是故我今為欲成就",
    "T08n0228_024:0671b28": "如是功德故，往供養彼菩薩摩訶薩，聽受般",
    "T08n0228_024:0671b29": "若波羅蜜多及方便門。』[0671b29] 「爾時，長者女白常啼",
    "T08n0228_024:0671c01": "菩薩摩訶薩言：『善男子！如汝所說，甚為希有！",
    "T08n0228_024:0671c02": "若人為求如是法故，假使如兢伽沙數身命",
    "T08n0228_024:0671c03": "盡以供養，是所應作，功不唐捐有大利益。善",
    "T08n0228_024:0671c04": "男子！我家具有金、銀、&#x7460;璃、硨磲、瑪瑙、珊瑚、琥",
    "T08n0228_024:0671c05": "珀及頗胝迦等種種珍寶，乃至衣服臥具、幢",
    "T08n0228_024:0671c06": "幡寶蓋、香華燈塗，隨汝所須我悉當與，汝當",
    "T08n0228_024:0671c07": "持以供養法上菩薩摩訶薩，勿復賣身受諸",
    "T08n0228_024:0671c08": "苦楚。我今亦欲同汝往彼法上菩薩摩訶薩",
    "T08n0228_024:0671c09": "所，瞻禮親近隨喜供養種諸善根。』時長者女",
    "T08n0228_024:0671c10": "作是說已住於一面。[0671c10] 「爾時，帝釋天主隱其婆",
    "T08n0228_024:0671c11": "羅門身還復本相，住常啼菩薩摩訶薩前，作",
    "T08n0228_024:0671c12": "如是言：『善哉，善哉。善男子！汝能堅固深心樂",
    "T08n0228_024:0671c13": "法勇猛勤求。善男子！過去諸佛如來、應供、正",
    "T08n0228_024:0671c14": "等正覺本行菩薩道時，求般若波羅蜜多亦",
    "T08n0228_024:0671c15": "如汝今等無有異，汝當決定得成阿耨多羅",
    "T08n0228_024:0671c16": "三藐三菩提，圓滿一切佛功德法。善男子！我",
    "T08n0228_024:0671c17": "實不須人心血髓，故來相試。汝今有何所須，",
    "T08n0228_024:0671c18": "我當授汝。』常啼菩薩言：『天主！汝可與我阿耨",
    "T08n0228_024:0671c19": "多羅三藐三菩提？』帝釋天主言：『善男子！此",
    "T08n0228_024:0671c20": "是諸佛境界，非我境界；諸佛如來可能成辦，",
    "T08n0228_024:0671c21": "我不能辦。餘有所須，我皆相奉。』常啼菩薩言：",
    "T08n0228_024:0671c22": "『我今無復餘願，以汝帝釋天主實語力故，又",
    "T08n0228_024:0671c23": "復以我自所願力自實語力，及佛世尊威神",
    "T08n0228_024:0671c24": "力故，若我決定不退轉於阿耨多羅三藐三",
    "T08n0228_024:0671c25": "菩提，諸佛如來、應供、正等正覺知我深心者，",
    "T08n0228_024:0671c26": "願我此身平復如故。』爾時，常啼菩薩摩訶薩",
    "T08n0228_024:0671c27": "發是言已，於須臾間身即平復，乃至無有瘢",
    "T08n0228_024:0671c28": "痕等相。爾時，帝釋天主見是相已，讚歎希有",
    "T08n0228_024:0671c29": "隱身不現。[0671c29] 「爾時，彼長者女即白常啼菩薩摩",
    "T08n0228_024:0672a01": "訶薩言：『善男子！汝今應可同往我舍，白我父",
    "T08n0228_024:0672a02": "母求索所須，持以供養法上菩薩摩訶薩。』爾",
    "T08n0228_024:0672a03": "時，常啼菩薩摩訶薩謂長者女言：『善哉！同往，",
    "T08n0228_024:0672a04": "今正是時。』[0672a04] 「于是彼長者女，與常啼菩薩摩訶",
    "T08n0228_024:0672a05": "薩同詣父舍。到其舍已，常啼菩薩摩訶薩住",
    "T08n0228_024:0672a06": "於門側，彼長者女即入其舍白父母言：『父",
    "T08n0228_024:0672a07": "母！我家具有金銀珍寶及種種物，願以少分",
    "T08n0228_024:0672a08": "見賜於我，及所供給我五百侍女聽許從我，",
    "T08n0228_024:0672a09": "我當與一菩薩摩訶薩名曰常啼，同往供養",
    "T08n0228_024:0672a10": "一菩薩摩訶薩名曰法上。而彼法上菩薩摩",
    "T08n0228_024:0672a11": "訶薩，能為我等說甚深法，聞彼法已即能成",
    "T08n0228_024:0672a12": "就一切佛法功德利益，是故父母願賜聽許。』",
    "T08n0228_024:0672a13": "是時父母即告女言：『汝所說者常啼菩薩摩",
    "T08n0228_024:0672a14": "訶薩，今在何處？』彼女答言：『今在門外。父母當",
    "T08n0228_024:0672a15": "知，彼菩薩摩訶薩者，深心樂法勇猛堅固，",
    "T08n0228_024:0672a16": "為欲成就阿耨多羅三藐三菩提，廣度一切",
    "T08n0228_024:0672a17": "眾生出生死苦，欲往供養法上菩薩摩訶薩，",
    "T08n0228_024:0672a18": "求般若波羅蜜多故自賣其身，於此城中高",
    "T08n0228_024:0672a19": "聲唱言：「誰當買我？」如是三唱無有買者。是時，",
    "T08n0228_024:0672a20": "常啼菩薩憂愁苦惱啼泣而住。我於爾時在",
    "T08n0228_024:0672a21": "高樓上，見一婆羅門來菩薩所，互言謂已，即",
    "T08n0228_024:0672a22": "時菩薩手執利刀刺其右臂出血，復欲割其",
    "T08n0228_024:0672a23": "右髀破骨出髓。我時見是事已即作是念：「此",
    "T08n0228_024:0672a24": "善男子！何故如是苦楚其身？我宜往彼詢問",
    "T08n0228_024:0672a25": "其故。」念已即往。我問彼言：「汝何緣故受斯苦",
    "T08n0228_024:0672a26": "楚？所出血髓欲將何用？」彼答我言：「我欲買諸",
    "T08n0228_024:0672a27": "香華持往供養法上菩薩摩訶薩，我貧乏故",
    "T08n0228_024:0672a28": "無有財寶，故出血髓賣與此婆羅門，其得價",
    "T08n0228_024:0672a29": "直當買香華供養菩薩。」父母！我聞彼說，深所",
    "T08n0228_024:0672b01": "讚歎，復問彼言：「汝今如是供養彼菩薩，當有",
    "T08n0228_024:0672b02": "何等功德利益？」彼答我言：「供養彼菩薩故，從",
    "T08n0228_024:0672b03": "彼得聞般若波羅蜜多及方便門。學是法已，",
    "T08n0228_024:0672b04": "乃能成就不可思議無量無數佛功德法。」我",
    "T08n0228_024:0672b05": "聞是說已心生歡喜，即謂彼言：「善男子！為求",
    "T08n0228_024:0672b06": "法故行難行行，甚為希有！汝今不須如是苦",
    "T08n0228_024:0672b07": "楚其身，我家具有金銀珍寶及種種物，隨汝",
    "T08n0228_024:0672b08": "所欲我當相與，我亦樂欲同汝往彼法上菩",
    "T08n0228_024:0672b09": "薩摩訶薩所，瞻禮親近隨喜供養。」我復謂言：",
    "T08n0228_024:0672b10": "「今且同汝往我父舍，白我父母求索財寶，與",
    "T08n0228_024:0672b11": "汝俱持供養法上菩薩摩訶薩。」彼即答言：「善",
    "T08n0228_024:0672b12": "哉！可行。今正是時。」父母！以是緣故，常啼菩薩",
    "T08n0228_024:0672b13": "摩訶薩同我至此。是故父母若欲令我成就",
    "T08n0228_024:0672b14": "一切無上功德法者，如我所欲種種財寶及",
    "T08n0228_024:0672b15": "侍女等，願賜見聽，勿復為礙。』[0672b15] 「爾時，父母即告",
    "T08n0228_024:0672b16": "女言：『汝所說者彼善男子，甚為希有！為求法",
    "T08n0228_024:0672b17": "故行難行行，而欲成就不可思議佛功德法，",
    "T08n0228_024:0672b18": "欲為一切眾生作大利益。此因緣者，是為一",
    "T08n0228_024:0672b19": "切世間勝上事業。今聽汝往，凡諸所欲自當",
    "T08n0228_024:0672b20": "隨意，我等亦欲往彼法上菩薩摩訶薩所，瞻",
    "T08n0228_024:0672b21": "禮親近隨喜供養。』爾時，彼長者女為供養法",
    "T08n0228_024:0672b22": "上菩薩摩訶薩因緣故白父母言：『我亦不敢",
    "T08n0228_024:0672b23": "障人功德，父母欲往自當隨意。』",
    "T08n0228_024:0672b24": "[0672b24] 「爾時，長者女即時嚴整五百乘車眾寶莊嚴，",
    "T08n0228_024:0672b25": "令五百侍女各嚴身已，人乘一車，所有金銀",
    "T08n0228_024:0672b26": "珍寶、衣服臥具、幢幡寶蓋、香華燈塗及種種",
    "T08n0228_024:0672b27": "物載以一車。時，長者女與常啼菩薩摩訶薩",
    "T08n0228_024:0672b28": "共乘一車，父母眷屬亦乘寶車。如是莊嚴導",
    "T08n0228_024:0672b29": "從圍繞，出所住舍東行往詣法上菩薩摩訶",
    "T08n0228_024:0672c01": "薩所。如是行經五百由旬，常啼菩薩摩訶薩",
    "T08n0228_024:0672c02": "與長者女，遙見一城，其城七重，七重垣牆、七",
    "T08n0228_024:0672c03": "寶行樹周匝圍繞，其城縱廣十二由旬，廣博",
    "T08n0228_024:0672c04": "清淨，五百街巷處處連接，橋津平正安隱豐",
    "T08n0228_024:0672c05": "樂，人民熾盛甚可愛樂。於其城中多人聚處，",
    "T08n0228_024:0672c06": "有大法座高廣妙好眾寶莊嚴，遙見法上菩",
    "T08n0228_024:0672c07": "薩摩訶薩處于座上，有無量百千天人四眾，",
    "T08n0228_024:0672c08": "恭敬圍繞聽受說法。如是見已，常啼菩薩摩",
    "T08n0228_024:0672c09": "訶薩心生慶快踊躍歡喜，譬如苾芻得第三",
    "T08n0228_024:0672c10": "禪樂，一心專注尊重恭敬，即謂長者女言：『此",
    "T08n0228_024:0672c11": "城名為眾香，彼菩薩者是謂法上菩薩摩訶",
    "T08n0228_024:0672c12": "薩。我等今時不應乘車前詣其所。』發是言已",
    "T08n0228_024:0672c13": "即各下車，歡喜肅恭步進於前。",
    "T08n0228_024:0672c14": "佛說佛母出生三法藏般若波羅蜜多經卷"
}