{
    "X08n0240_033:0727a11": "大方廣佛華嚴經綱要卷第三十三",
    "X08n0240_033:0727a12": "于闐國三藏沙門實叉難陀　譯經",
    "X08n0240_033:0727a13": "清涼山大華嚴寺沙門澄觀　疏義",
    "X08n0240_033:0727a14": "明匡山法雲寺憨山沙門德清提挈",
    "X08n0240_033:0727a15": "十迴向品第二十五之十一",
    "X08n0240_033:0727a16": "佛子。菩薩摩訶薩復以法施所修善根如是迴向。願",
    "X08n0240_033:0727a17": "一切佛剎皆悉清淨。以不可說不可說莊嚴具而莊",
    "X08n0240_033:0727a18": "嚴之。一一佛剎其量廣大同於法界。純善無礙清淨",
    "X08n0240_033:0727a19": "光明。諸佛於中現成正覺。一佛剎中清淨境界。悉能",
    "X08n0240_033:0727a20": "顯現一切佛剎。如一佛剎一切佛剎亦復如是。",
    "X08n0240_033:0727a21": "第三一門願成依果。文分為二。先總明。後其一一",
    "X08n0240_033:0727a22": "下別顯。今初十句。先一句牒前起後。次云願一切",
    "X08n0240_033:0727a23": "佛剎下正顯願相。一願清淨。二願莊嚴。三分量普",
    "X08n0240_033:0727a24": "周。四純善。五無障礙。六具淨光。七有佛現。八融攝。",
    "X08n0240_033:0727b01": "九舉一例餘。一剎之展量同法界。一剎之卷顯現",
    "X08n0240_033:0727b02": "無餘。展卷無礙。是一佛剎。如一佛剎剎剎皆然。準",
    "X08n0240_033:0727b03": "後人嚴。塵塵尚然。況復剎剎。",
    "X08n0240_033:0727b04": "其一一剎悉以等法界無量無邊清淨妙寶莊嚴之",
    "X08n0240_033:0727b05": "具而為嚴飾。所謂阿僧祇清淨寶座敷眾寶衣。阿僧",
    "X08n0240_033:0727b06": "祇寶帳寶網垂布。阿僧祇寶蓋。一切妙寶互相暎徹。",
    "X08n0240_033:0727b07": "阿僧祇寶雲普雨眾寶。阿僧祇寶華周徧清淨。阿僧",
    "X08n0240_033:0727b08": "祇眾寶所成欄楯軒檻清淨莊嚴。阿僧祇寶鈴。常演",
    "X08n0240_033:0727b09": "諸佛微妙音聲周流法界。阿僧祇寶蓮華。種種寶色",
    "X08n0240_033:0727b10": "開敷榮曜。阿僧祇寶樹周帀行列。無量妙寶以為華",
    "X08n0240_033:0727b11": "果。阿僧祇寶宮殿。無量菩薩止住其中。阿僧祇寶樓",
    "X08n0240_033:0727b12": "閣。廣博崇麗延袤遠近。阿僧祇寶却敵。大寶所成莊",
    "X08n0240_033:0727b13": "嚴妙好。阿僧祇寶門闥。妙寶瓔珞周帀垂布。阿僧祇",
    "X08n0240_033:0727b14": "寶牕牖。不思議寶清淨莊嚴。阿僧祇寶多羅。形如半",
    "X08n0240_033:0727b15": "月眾寶集成。如是一切悉以眾寶而為嚴飾。離垢清",
    "X08n0240_033:0727b16": "淨不可思議。無非如來善根所起。具足無數寶藏莊",
    "X08n0240_033:0727b17": "嚴。",
    "X08n0240_033:0727b18": "第二別顯中先顯寶嚴。後如寶莊嚴下類餘嚴。今",
    "X08n0240_033:0727b19": "初分三。初其一一下總標。次所謂下別顯。三是為",
    "X08n0240_033:0727b20": "菩薩下總結。今別顯中分二。先通顯寶嚴。後佛子",
    "X08n0240_033:0727b21": "於彼一切下別明人寶嚴。前中以阿僧數。但有九",
    "X08n0240_033:0727b22": "十四數。以晉經皆云無量阿僧祇。初有數事但云",
    "X08n0240_033:0727b23": "無量。則阿僧祇言非是數中之一。但是無數之言。",
    "X08n0240_033:0727b24": "若定是數則為限局。今就九十四內寶樹之中有",
    "X08n0240_033:0727c01": "無量妙寶以為華果為一。宮殿中有無量菩薩為",
    "X08n0240_033:0727c02": "二。初段顯因之後有無數寶藏為三。一一瓔珞中",
    "X08n0240_033:0727c03": "有千菩薩上妙莊嚴為四。下寶枝中有不思議鳥",
    "X08n0240_033:0727c04": "為五。寶華中有無量菩薩為六。足滿百數。文中分",
    "X08n0240_033:0727c05": "二。初十八事略明顯勝。先列事略明。次如是一切",
    "X08n0240_033:0727c06": "下舉因顯勝。",
    "X08n0240_033:0727c07": "復有阿僧祇寶河。流出一切清淨善法。阿僧祇寶海",
    "X08n0240_033:0727c08": "法水盈滿。阿僧祇寶芬陀利華。常出妙法芬陀利聲。",
    "X08n0240_033:0727c09": "阿僧祇寶須彌山。智慧山王秀出清淨。阿僧祇八楞",
    "X08n0240_033:0727c10": "妙寶。寶線貫穿嚴淨無比。阿僧祇淨光寶。常放無礙",
    "X08n0240_033:0727c11": "大智光明普照法界。阿僧祇寶鈴鐸。更相扣擊出妙",
    "X08n0240_033:0727c12": "音聲。阿僧祇清淨寶諸菩薩寶具足充滿。阿僧祇寶",
    "X08n0240_033:0727c13": "繒綵處處垂下色相光潔。阿僧祇妙寶幢。以寶半月",
    "X08n0240_033:0727c14": "而為嚴飾。阿僧祇寶旛。悉能普雨無量寶旛。阿僧祇",
    "X08n0240_033:0727c15": "寶帶。垂布空中莊嚴殊妙。阿僧祇寶敷具。能生種種",
    "X08n0240_033:0727c16": "微細樂觸。阿僧祇妙寶旋。示現菩薩一切智眼。阿僧",
    "X08n0240_033:0727c17": "祇寶瓔珞。一一瓔珞百千菩薩上妙莊嚴。阿僧祇寶",
    "X08n0240_033:0727c18": "宮殿。超過一切妙絕無比。阿僧祇寶莊嚴具。金剛摩",
    "X08n0240_033:0727c19": "尼以為嚴飾。阿僧祇種種妙寶莊嚴具。常現一切清",
    "X08n0240_033:0727c20": "淨妙色。阿僧祇清淨寶。殊形異彩光鑒暎徹。阿僧祇",
    "X08n0240_033:0727c21": "寶山以為垣牆。周帀圍繞清淨無礙。阿僧祇寶香。其",
    "X08n0240_033:0727c22": "香普熏一切世界。阿僧祇寶化事。一一化事周徧法",
    "X08n0240_033:0727c23": "界。阿僧祇寶光明。一一光明現一切光。",
    "X08n0240_033:0727c24": "次復有下八十二事廣顯。於中分五。第一二十四",
    "X08n0240_033:0728a01": "事。唯以外寶為嚴。其間三兩亦標以事名。釋以法",
    "X08n0240_033:0728a02": "門。且從多判。",
    "X08n0240_033:0728a03": "復有阿僧祇寶光明。清淨智光照了諸法。復有阿僧",
    "X08n0240_033:0728a04": "祇無礙寶光明。一一光明周徧法界。有阿僧祇寶處。",
    "X08n0240_033:0728a05": "一切諸寶皆悉具足。阿僧祇寶藏。開示一切正法藏",
    "X08n0240_033:0728a06": "寶。阿僧祇寶幢。如來幢相迥然高出。阿僧祇寶賢。大",
    "X08n0240_033:0728a07": "智賢像具足清淨。阿僧祇寶園。生諸菩薩三昧快樂。",
    "X08n0240_033:0728a08": "阿僧祇寶音。如來妙音普示世間。阿僧祇寶形。其一",
    "X08n0240_033:0728a09": "一形皆放無量妙法光明。阿僧祇寶相。其一一相悉",
    "X08n0240_033:0728a10": "超眾相。阿僧祇寶威儀。見者皆生菩薩喜樂。阿僧祇",
    "X08n0240_033:0728a11": "寶聚。見者皆生智慧寶聚。阿僧祇寶安住。見者皆生",
    "X08n0240_033:0728a12": "善住寶心。阿僧祇寶衣服。其有著者生諸菩薩無比",
    "X08n0240_033:0728a13": "三昧。阿僧祇寶袈裟。其有著者纔始發心則得善見",
    "X08n0240_033:0728a14": "陀羅尼門。",
    "X08n0240_033:0728a15": "二復有阿僧祇寶光明下有十五事。標以事名。釋",
    "X08n0240_033:0728a16": "以法門。欲顯即事成法門故。",
    "X08n0240_033:0728a17": "阿僧祇寶修習。其有見者。如一切寶皆是業果。決定",
    "X08n0240_033:0728a18": "清淨。阿僧祇寶無礙知見。其有見者。得了一切清淨",
    "X08n0240_033:0728a19": "法眼。阿僧祇寶光藏。其有見者則得成就大智慧藏。",
    "X08n0240_033:0728a20": "三寶修習下三事。唯約法門。顯即法可貴非要託",
    "X08n0240_033:0728a21": "事。",
    "X08n0240_033:0728a22": "阿僧祇寶座。佛坐其上大師子吼。阿僧祇寶燈。常放",
    "X08n0240_033:0728a23": "清淨智慧光明。阿僧祇寶多羅樹。次第行列繚以寶",
    "X08n0240_033:0728a24": "繩莊嚴清淨。其樹復有阿僧祇寶幹。從身聳擢端直",
    "X08n0240_033:0728b01": "圓潔。阿僧祇寶枝種種眾寶莊嚴稠密。不思議鳥翔",
    "X08n0240_033:0728b02": "集其中。常吐妙音宣揚正法。阿僧祇寶葉。放大智光",
    "X08n0240_033:0728b03": "徧一切處。阿僧祇寶華。一一華上無量菩薩結跏趺",
    "X08n0240_033:0728b04": "坐。徧遊法界。阿僧祇寶果。見者當得一切智智不退",
    "X08n0240_033:0728b05": "轉果。阿僧祇寶聚落。見者捨離世聚落法。阿僧祇寶",
    "X08n0240_033:0728b06": "都邑。無礙眾生於中盈滿。阿僧祇寶宮殿。王處其中",
    "X08n0240_033:0728b07": "具足菩薩那羅延身。勇猛堅固。被法甲冑心無退轉。",
    "X08n0240_033:0728b08": "阿僧祇寶舍。入者能除戀舍宅心。阿僧祇寶衣。著者",
    "X08n0240_033:0728b09": "能令解了無著。阿僧祇寶宮殿出家菩薩充滿其中。",
    "X08n0240_033:0728b10": "阿僧祇寶珍玩。見者咸生無量歡喜。阿僧祇寶輪。放",
    "X08n0240_033:0728b11": "不思議智慧光明。轉不退輪。阿僧祇寶跋陀樹。因陀",
    "X08n0240_033:0728b12": "羅網莊嚴清淨。阿僧祇寶地。不思議寶間錯莊嚴。阿",
    "X08n0240_033:0728b13": "僧祇寶吹。其音清亮充滿法界。阿僧祇寶鼓。妙音克",
    "X08n0240_033:0728b14": "諧窮劫不絕。",
    "X08n0240_033:0728b15": "四寶座下二十七事。約於事寶能成法門。或顯依",
    "X08n0240_033:0728b16": "中有正。明雜莊嚴。",
    "X08n0240_033:0728b17": "阿僧祇寶眾生。盡能攝持無上法寶。阿僧祇寶身。具",
    "X08n0240_033:0728b18": "足無量功德妙寶。阿僧祇寶口。常演一切妙法寶音。",
    "X08n0240_033:0728b19": "阿僧祇寶心。具清淨意大智願寶。阿僧祇寶念。斷諸",
    "X08n0240_033:0728b20": "愚惑。究竟堅固一切智寶。阿僧祇寶明。誦持一切諸",
    "X08n0240_033:0728b21": "佛法寶。阿僧祇寶慧。決了一切諸佛法藏。阿僧祇寶",
    "X08n0240_033:0728b22": "智。得大圓滿一切智寶。阿僧祇寶眼。鑒十方寶無所",
    "X08n0240_033:0728b23": "障礙。阿僧祇寶耳。聽聞無量盡法界聲清淨無礙。阿",
    "X08n0240_033:0728b24": "僧祇寶鼻。常齅隨順清淨寶香。阿僧祇寶舌。能說無",
    "X08n0240_033:0728c01": "量諸語言法。阿僧祇寶身。徧遊十方而無罣礙。阿僧",
    "X08n0240_033:0728c02": "祇寶意。常勤修習普賢行願。阿僧祇寶音。淨妙音聲",
    "X08n0240_033:0728c03": "徧十方界。阿僧祇寶身業。一切所作以智為首。阿僧",
    "X08n0240_033:0728c04": "祇寶語業。常說修行無礙智寶。阿僧祇寶意業。得無",
    "X08n0240_033:0728c05": "障礙廣大智寶究竟圓滿。",
    "X08n0240_033:0728c06": "五寶眾生下十八事。顯於內身六根三業。皆名為",
    "X08n0240_033:0728c07": "寶。並圓明可貴故。此上諸事。或純或雜。或依正無",
    "X08n0240_033:0728c08": "礙。皆以事事無礙因所感故。若將一因各對一事。",
    "X08n0240_033:0728c09": "如以寂忍為因。所感寶衣等。恐繁不顯。復將一因",
    "X08n0240_033:0728c10": "成一切果。四句融通。義如常說。",
    "X08n0240_033:0728c11": "佛子。菩薩摩訶薩於彼一切諸佛剎中。於一佛剎一",
    "X08n0240_033:0728c12": "方一處一毛端量。有無量無邊不可說數諸大菩薩。",
    "X08n0240_033:0728c13": "皆悉成就清淨智慧。充滿而住。如一佛剎。一方一處",
    "X08n0240_033:0728c14": "一毛端量。如是盡虗空徧法界一一佛剎一一方一",
    "X08n0240_033:0728c15": "一處一一毛端量。悉亦如是。",
    "X08n0240_033:0728c16": "第二人寶者。法華云彼國何故名曰大寶莊嚴。彼",
    "X08n0240_033:0728c17": "國中以菩薩為大寶故。所以楚魏之朝。亦不以金",
    "X08n0240_033:0728c18": "玉為珍而以賢臣為寶。徧法界微塵之處。有多菩",
    "X08n0240_033:0728c19": "薩。可謂大心嚴剎也。",
    "X08n0240_033:0728c20": "是為菩薩摩訶薩以諸善根而為迴向。普願一切諸",
    "X08n0240_033:0728c21": "佛國土悉具種種妙寶莊嚴。",
    "X08n0240_033:0728c22": "三結成寶嚴。",
    "X08n0240_033:0728c23": "如寶莊嚴如是廣說。如是香莊嚴。華莊嚴。鬘莊嚴。塗",
    "X08n0240_033:0728c24": "香莊嚴。燒香莊嚴。末香莊嚴。衣莊嚴。蓋莊嚴。幢莊嚴。",
    "X08n0240_033:0729a01": "旛莊嚴。摩尼寶莊嚴。次第乃至過此百倍。皆如寶莊",
    "X08n0240_033:0729a02": "嚴如是廣說。",
    "X08n0240_033:0729a03": "第二類顯餘嚴。有十一事。一一皆有上之百事。并",
    "X08n0240_033:0729a04": "前一百則一千。二言次第乃至過此百倍者。若言",
    "X08n0240_033:0729a05": "嚴事過百則不應言皆如寶嚴。若準晉經云。衣蓋",
    "X08n0240_033:0729a06": "幢旛乃至百事莊嚴則以香等為百。然過此倍之",
    "X08n0240_033:0729a07": "三字。譯者不妙。若別理通者。以前寶嚴但列百事。",
    "X08n0240_033:0729a08": "非止為百。應過百倍。則百百為萬。表圓融萬行。則",
    "X08n0240_033:0729a09": "應迴文云。摩尼寶嚴皆如寶莊嚴。如是廣說次第。",
    "X08n0240_033:0729a10": "乃至過此百倍。理則無違。上迴向菩提中一門",
    "X08n0240_033:0729a11": "依報果圓。",
    "X08n0240_033:0729a12": "佛子。菩薩摩訶薩以法施等所集善根。為長養一切",
    "X08n0240_033:0729a13": "善根故迴向。為嚴淨一切佛剎故迴向。為成就一切",
    "X08n0240_033:0729a14": "眾生故迴向。為令一切眾生皆心淨不動故迴向。為",
    "X08n0240_033:0729a15": "令一切眾生皆入甚深佛法故迴向。為令一切眾生",
    "X08n0240_033:0729a16": "皆得無能過清淨功德故迴向。為令一切眾生皆得",
    "X08n0240_033:0729a17": "不可壞清淨福力故迴向。為令一切眾生皆得無盡",
    "X08n0240_033:0729a18": "智力。度諸眾生令入佛法故迴向。為令一切眾生皆",
    "X08n0240_033:0729a19": "得平等無量清淨言音故迴向。為令一切眾生皆得",
    "X08n0240_033:0729a20": "平等無礙眼成就盡虗空徧法界等智慧故迴向。為",
    "X08n0240_033:0729a21": "令一切眾生皆得清淨念知前際劫一切世界故迴",
    "X08n0240_033:0729a22": "向為令一切眾生皆得無礙大智慧悉能決了一切",
    "X08n0240_033:0729a23": "法藏故迴向。為令一切眾生皆得無限量大菩提周",
    "X08n0240_033:0729a24": "徧法界無所障礙故迴向。為令一切眾生皆得平等",
    "X08n0240_033:0729b01": "無分別同體善根故迴向。為令一切眾生皆得一切",
    "X08n0240_033:0729b02": "功德具足莊嚴清淨身語意業故迴向。為令一切眾",
    "X08n0240_033:0729b03": "生皆得同於普賢行故迴向。為令一切眾生皆得入",
    "X08n0240_033:0729b04": "一切同體清淨佛剎故迴向。為令一切眾生悉觀察",
    "X08n0240_033:0729b05": "一切智皆趣入圓滿故迴向。為令一切眾生皆得遠",
    "X08n0240_033:0729b06": "離不平等善根故迴向。為令一切眾生皆得平等無",
    "X08n0240_033:0729b07": "異相深心。次第圓滿一切智故迴向。為令一切眾生",
    "X08n0240_033:0729b08": "皆得安住一切白法故迴向。為令一切眾生皆於一",
    "X08n0240_033:0729b09": "念中證一切智得究竟故迴向。為令一切眾生皆得",
    "X08n0240_033:0729b10": "成滿清淨一切智道故迴向。",
    "X08n0240_033:0729b11": "大文第三二門迴向所為中。初一門應為眾生。後",
    "X08n0240_033:0729b12": "一門應為菩提。今初有二十三句。初之二句。文雖",
    "X08n0240_033:0729b13": "在初。義通二處。第三成就眾生。是為總句。下皆是",
    "X08n0240_033:0729b14": "別。始自信心終成種智。其文並顯。",
    "X08n0240_033:0729b15": "佛子。菩薩摩訶薩以諸善根普為一切眾生如是迴",
    "X08n0240_033:0729b16": "向已。復以此善根。欲普圓滿演說一切清淨行法力",
    "X08n0240_033:0729b17": "故迴向。欲成就清淨行威力得不可說不可說法海",
    "X08n0240_033:0729b18": "故迴向。欲於一一法海具足無量等法界清淨智光",
    "X08n0240_033:0729b19": "明故迴向。欲開示演說一切法差別句義故迴向。欲",
    "X08n0240_033:0729b20": "成就無邊廣大一切法光明三昧故迴向。欲隨順三",
    "X08n0240_033:0729b21": "世諸佛辯才故迴向。欲成就去來現在一切佛自在",
    "X08n0240_033:0729b22": "身故迴向。為尊重一切佛可愛樂無障礙法故迴向。",
    "X08n0240_033:0729b23": "為滿足大悲心救護一切眾生常無退轉故迴向。欲",
    "X08n0240_033:0729b24": "成就不思議差別法無障礙智。心無垢染。諸根清淨。",
    "X08n0240_033:0729c01": "普入一切眾會道場故迴向。欲於一切若覆若仰。若",
    "X08n0240_033:0729c02": "麤若細。若廣若狹。小大染淨。如是等諸佛國土常轉",
    "X08n0240_033:0729c03": "平等不退法輪故迴向。欲於念念中得無所畏。無有",
    "X08n0240_033:0729c04": "窮盡種種辯才。妙法光明開示演說故迴向。為樂求",
    "X08n0240_033:0729c05": "眾善。發心修習。諸根轉勝。獲一切法大神通智。盡能",
    "X08n0240_033:0729c06": "了知一切諸法故迴向。欲於一切眾會道場親近供",
    "X08n0240_033:0729c07": "養。為一切眾生演一切法。咸令歡喜故迴向。",
    "X08n0240_033:0729c08": "二應向菩提中明因果滿。大用無盡。亦顯可知。",
    "X08n0240_033:0729c09": "佛子。菩薩摩訶薩又以此善根如是迴向。所謂以住",
    "X08n0240_033:0729c10": "法界無量住迴向。以住法界無量身業迴向。以住法",
    "X08n0240_033:0729c11": "界無量語業迴向。以住法界無量意業迴向。以住法",
    "X08n0240_033:0729c12": "界無量色平等迴向。以住法界無量受想行識平等",
    "X08n0240_033:0729c13": "迴向。以住法界無量蘊平等迴向。以住法界無量界",
    "X08n0240_033:0729c14": "平等迴向。以住法界無量處平等迴向。以住法界無",
    "X08n0240_033:0729c15": "量內平等迴向。以住法界無量外平等迴向。以住法",
    "X08n0240_033:0729c16": "界無量發起平等迴向。以住法界無量深心平等迴",
    "X08n0240_033:0729c17": "向。以住法界無量方便平等迴向。以住法界無量信",
    "X08n0240_033:0729c18": "解平等迴向。以住法界無量諸根平等迴向。以住法",
    "X08n0240_033:0729c19": "界無量初中後際平等迴向。以住法界無量業報平",
    "X08n0240_033:0729c20": "等迴向。以住法界無量染淨平等迴向。以住法界無",
    "X08n0240_033:0729c21": "量眾生平等迴向。以住法界無量佛剎平等迴向。以",
    "X08n0240_033:0729c22": "住法界無量法平等迴向。以住法界無量世間光明",
    "X08n0240_033:0729c23": "平等迴向。以住法界無量諸佛菩薩平等迴向。以住",
    "X08n0240_033:0729c24": "法界無量菩薩行願平等迴向。以住法界無量菩薩",
    "X08n0240_033:0730a01": "出離平等迴向。以住法界無量菩薩教化調伏平等",
    "X08n0240_033:0730a02": "迴向。以住法界無量法界無二平等迴向。以住法界",
    "X08n0240_033:0730a03": "無量如來眾會道場平等迴向。",
    "X08n0240_033:0730a04": "第四迴向實際。有二十九句。皆言法界者。理事無",
    "X08n0240_033:0730a05": "礙法界也。皆云住者。智契即事之理。無所住故。住",
    "X08n0240_033:0730a06": "即入義以安住故。法界無二即是等義。初云無量",
    "X08n0240_033:0730a07": "住者一切善根皆是所住。今以無住之住。便同法",
    "X08n0240_033:0730a08": "界無量。他皆倣此。上八門竟。",
    "X08n0240_033:0730a09": "佛子。菩薩摩訶薩如是迴向時安住法界無量平等",
    "X08n0240_033:0730a10": "清淨身。安住法界無量平等清淨語。安住法界無量",
    "X08n0240_033:0730a11": "平等清淨心。安住法界無量平等諸菩薩清淨行願。",
    "X08n0240_033:0730a12": "安住法界無量平等清淨眾會道場。安住法界無量",
    "X08n0240_033:0730a13": "平等為一切菩薩廣說諸法清淨智。安住法界無量",
    "X08n0240_033:0730a14": "平等能入盡法界一切世界身。安住法界無量平等",
    "X08n0240_033:0730a15": "一切法光明清淨無畏。能以一音盡斷一切眾生疑",
    "X08n0240_033:0730a16": "網。隨其根欲皆令歡喜。住於無上一切種智。力無所",
    "X08n0240_033:0730a17": "畏。自在神通。廣大功德出離法中。",
    "X08n0240_033:0730a18": "大文第三迴向成益。文有十句。皆言安住者。由上",
    "X08n0240_033:0730a19": "智契故能得安也。身等即差別事法。今即平等清",
    "X08n0240_033:0730a20": "淨。平等清淨即是法界無盡。法界清淨即是所得",
    "X08n0240_033:0730a21": "智能安住。全同法界。由八安住成後二用。一一音",
    "X08n0240_033:0730a22": "普斷物疑。二上住佛德。佛德雖多略舉其四。謂十",
    "X08n0240_033:0730a23": "力四無畏十自在六神通。名廣大德。對上種智為",
    "X08n0240_033:0730a24": "佛二嚴。是出離法。",
    "X08n0240_033:0730b01": "佛子。是為菩薩摩訶薩第十住等法界無量迴向。",
    "X08n0240_033:0730b02": "三依釋結名。上位行竟。",
    "X08n0240_033:0730b03": "菩薩摩訶薩以法施等一切善根如是迴向時。成滿",
    "X08n0240_033:0730b04": "普賢無量無邊菩薩行願。悉能嚴淨盡虗空等法界",
    "X08n0240_033:0730b05": "一切佛剎。令一切眾生亦得如是。具足成就無邊智",
    "X08n0240_033:0730b06": "慧。了一切法。於念念中。見一切佛出興於世。於念念",
    "X08n0240_033:0730b07": "中。見一切佛無量無邊自在力。所謂廣大自在力。無",
    "X08n0240_033:0730b08": "著自在力。無礙自在力。不思議自在力。淨一切眾生",
    "X08n0240_033:0730b09": "自在力。立一切世界自在力。現不可說語言自在力。",
    "X08n0240_033:0730b10": "隨時應現自在力。住不退轉神通智自在力。演說一",
    "X08n0240_033:0730b11": "切無邊法界俾無有餘自在力。出生普賢菩薩無邊",
    "X08n0240_033:0730b12": "際眼自在力。以無礙耳識聞持無量諸佛正法自在",
    "X08n0240_033:0730b13": "力。一身結跏趺坐周徧十方無量法界於諸眾生無",
    "X08n0240_033:0730b14": "所迫隘自在力。以圓滿智普入三世無量法自在力。",
    "X08n0240_033:0730b15": "又得無量清淨。所謂一切眾生清淨。一切佛剎清淨。",
    "X08n0240_033:0730b16": "一切法清淨。一切處徧知智清淨。徧虗空界無邊智",
    "X08n0240_033:0730b17": "清淨。得一切差別言音智。以種種言音普應眾生清",
    "X08n0240_033:0730b18": "淨。放無量圓滿光普照一切無邊世界清淨。出生一",
    "X08n0240_033:0730b19": "切三世菩薩行智清淨。一念中普入三世一切諸佛",
    "X08n0240_033:0730b20": "眾會道場智清淨。入無邊一切世間令一切眾生皆",
    "X08n0240_033:0730b21": "作所應作清淨。如是等皆得具足。皆得成就。皆已修",
    "X08n0240_033:0730b22": "治。皆得平等。皆悉現前。皆悉知見。皆悉悟入。皆已觀",
    "X08n0240_033:0730b23": "察。皆得清淨到於彼岸。",
    "X08n0240_033:0730b24": "大文第二位果。分三。初標得因。次云成滿普賢下",
    "X08n0240_033:0730c01": "別列所得三種果滿。一因果利益滿。次於念念下",
    "X08n0240_033:0730c02": "見佛自在滿。先標。所謂廣大下別顯。有七行經。皆",
    "X08n0240_033:0730c03": "以體用理量俱無障礙。是佛自在。三又得無量清",
    "X08n0240_033:0730c04": "淨下有六行經。清淨果滿。由淨惑障。見性淨故。亦",
    "X08n0240_033:0730c05": "先標。所謂下列。次云如是等下二行經。結能得之",
    "X08n0240_033:0730c06": "相。平等者離能所知故。上文通前正說分竟。",
    "X08n0240_033:0730c07": "下六證成前五科在十迴向初。",
    "X08n0240_033:0730c08": "爾時佛神力故。十方各百萬佛剎微塵數世界六種",
    "X08n0240_033:0730c09": "震動。所謂動徧動等徧動。起徧起等徧起。踊徧踊等",
    "X08n0240_033:0730c10": "徧踊。震徧震等徧震。吼徧吼等徧吼。擊徧擊等徧擊。",
    "X08n0240_033:0730c11": "佛神力故。法如是故。雨眾天華。天鬘。天末香。天諸雜",
    "X08n0240_033:0730c12": "香。天衣服。天珍寶。天莊嚴具。天摩尼寶。天沉水香。天",
    "X08n0240_033:0730c13": "栴檀香。天上妙蓋。天種種幢。天雜色旛。阿僧祇諸天",
    "X08n0240_033:0730c14": "身。無量百千億不可說天妙法音。不可思議天讚佛",
    "X08n0240_033:0730c15": "音。阿僧祇天歡喜音。咸稱善哉。無量阿僧祇百千那",
    "X08n0240_033:0730c16": "由他諸天恭敬禮拜。無數天子常念諸佛。希求如來",
    "X08n0240_033:0730c17": "無量功德。心不捨離。無數天子作眾妓樂。歌詠讚歡",
    "X08n0240_033:0730c18": "供養如來。百千阿僧祇諸天放大光明普照盡虗空",
    "X08n0240_033:0730c19": "徧法界一切佛剎。現無量阿僧祇諸佛境界。如來化",
    "X08n0240_033:0730c20": "身出過諸天。",
    "X08n0240_033:0730c21": "大文第六從爾時佛神力下瑞應分。於中二。先動",
    "X08n0240_033:0730c22": "地生信。次云佛神力故法如是故下興供表行。於",
    "X08n0240_033:0730c23": "中三。初二句興供因。二雨眾天華下外事供。次云",
    "X08n0240_033:0730c24": "阿僧祇諸天身下六行經。內事三業。",
    "X08n0240_033:0731a01": "如於此世界兜率陀天宮說如是法。周徧十方一切",
    "X08n0240_033:0731a02": "世界兜率天宮悉亦如是。",
    "X08n0240_033:0731a03": "大文第七如於此世界下結通十方。以是通方之",
    "X08n0240_033:0731a04": "說。準上諸會。或結瑞應。今此結說故別開章。",
    "X08n0240_033:0731a05": "爾時復以佛神力故。十方各過百萬佛剎微塵數世",
    "X08n0240_033:0731a06": "界外。各有百萬佛剎微塵數諸菩薩而來集會。周徧",
    "X08n0240_033:0731a07": "十方。咸作是言。善哉善哉。佛子。乃能說此諸大迴向。",
    "X08n0240_033:0731a08": "佛子。我等皆同一號名金剛幢。悉從金剛光世界金",
    "X08n0240_033:0731a09": "剛幢佛所來詣此土。彼諸世界悉以佛神力故而說",
    "X08n0240_033:0731a10": "是法眾會眷屬。文辭句義。皆亦如是不增不減。我等",
    "X08n0240_033:0731a11": "皆承佛神力。從彼土來為汝作證。如我來此眾會為",
    "X08n0240_033:0731a12": "汝作證。十方所有一切世界兜率天宮寶莊嚴殿諸",
    "X08n0240_033:0731a13": "菩薩眾來為作證亦復如是。",
    "X08n0240_033:0731a14": "大文第八爾時復以佛神力下證成分。云百萬者。",
    "X08n0240_033:0731a15": "位過前故。上長行竟。",
    "X08n0240_033:0731a16": "爾時金剛幢菩薩承佛神力。觀察十方一切眾會。暨",
    "X08n0240_033:0731a17": "于法界已。善知文義。增廣大心。大悲普覆一切眾生。",
    "X08n0240_033:0731a18": "繫心安住三世佛種。善入一切佛功德法。成就諸佛",
    "X08n0240_033:0731a19": "自在之身。觀諸眾生心之所樂。及其所種一切善根",
    "X08n0240_033:0731a20": "悉分別知。隨順法身。為現清淨妙色之身。即於是時",
    "X08n0240_033:0731a21": "而說頌言。",
    "X08n0240_033:0731a22": "大文第九爾時金剛下偈讚勸修分。於中二。先敘",
    "X08n0240_033:0731a23": "意。",
    "X08n0240_033:0731a24": "　菩薩成就法智慧　　悟解無邊正法門",
    "X08n0240_033:0731b01": "　為法光明調御師　　了知無礙真實法",
    "X08n0240_033:0731b02": "　菩薩為法大導師　　開示甚深難得法",
    "X08n0240_033:0731b03": "　引導十方無量眾　　悉令安住正法中",
    "X08n0240_033:0731b04": "　菩薩已飲佛法海　　法雲普雨十方界",
    "X08n0240_033:0731b05": "　法日出現於世間　　闡揚妙法利羣生",
    "X08n0240_033:0731b06": "　常為難遇法施主　　了知入法巧方便",
    "X08n0240_033:0731b07": "　法光清淨照其心　　於世說法恒無畏",
    "X08n0240_033:0731b08": "　善修於法自在心　　悉能悟入諸法門",
    "X08n0240_033:0731b09": "　成就甚深妙法海　　普為眾生擊法鼓",
    "X08n0240_033:0731b10": "　宣說甚深希有法　　以法長養諸功德",
    "X08n0240_033:0731b11": "　具足清淨法喜心　　示現世間佛法藏",
    "X08n0240_033:0731b12": "　諸佛法王所灌頂　　成就法性智藏身",
    "X08n0240_033:0731b13": "　悉能解了法實相　　安住一切眾善法",
    "X08n0240_033:0731b14": "　菩薩修行第一施　　一切如來所讚喜",
    "X08n0240_033:0731b15": "　所作皆蒙佛忍可　　以此成就人中尊",
    "X08n0240_033:0731b16": "　菩薩成就妙法身　　親從諸佛法化生",
    "X08n0240_033:0731b17": "　為利眾生作法燈　　演說無量最勝法",
    "X08n0240_033:0731b18": "　隨所修行妙法施　　則亦觀察彼善根",
    "X08n0240_033:0731b19": "　所作眾善為眾生　　悉以智慧而迴向",
    "X08n0240_033:0731b20": "　所有成佛功德法　　悉以迴施諸羣生",
    "X08n0240_033:0731b21": "　願令一切皆清淨　　到佛莊嚴之彼岸",
    "X08n0240_033:0731b22": "　十方佛剎無有量　　悉具無量大莊嚴",
    "X08n0240_033:0731b23": "　如是莊嚴不可思　　盡以莊嚴一國土",
    "X08n0240_033:0731b24": "　如來所有清淨智　　願令眾生皆具足",
    "X08n0240_033:0731c01": "　猶如普賢真佛子　　一切功德自莊嚴",
    "X08n0240_033:0731c02": "　成就廣大神通力　　往詣世界悉周徧",
    "X08n0240_033:0731c03": "　一切眾生無有餘　　皆使修行菩薩道",
    "X08n0240_033:0731c04": "　諸佛如來所開悟　　十方無量諸眾生",
    "X08n0240_033:0731c05": "　一切皆令如普賢　　具足修行最上行",
    "X08n0240_033:0731c06": "　諸佛菩薩所成就　　種種差別諸功德",
    "X08n0240_033:0731c07": "　如是功德無有邊　　願使眾生悉圓滿",
    "X08n0240_033:0731c08": "　菩薩具足自在力　　所應學處皆往學",
    "X08n0240_033:0731c09": "　示現一切大神通　　普詣十方無量土",
    "X08n0240_033:0731c10": "　菩薩能於一念頃　　覲等眾生無數佛",
    "X08n0240_033:0731c11": "　又復於一毛端中　　盡攝諸法皆明見",
    "X08n0240_033:0731c12": "　世間眾生無有量　　菩薩悉能分別知",
    "X08n0240_033:0731c13": "　諸佛無量等眾生　　大心供養咸令盡",
    "X08n0240_033:0731c14": "　種種名香上妙華　　眾寶衣裳及旛蓋",
    "X08n0240_033:0731c15": "　分布法界咸充滿　　發心普供十方佛",
    "X08n0240_033:0731c16": "　一毛孔中悉明見　　不思議數無量佛",
    "X08n0240_033:0731c17": "　一切毛孔皆如是　　普禮一切世間燈",
    "X08n0240_033:0731c18": "　舉身次第恭敬禮　　如是無邊諸最勝",
    "X08n0240_033:0731c19": "　亦以言辭普稱讚　　窮盡未來一切劫",
    "X08n0240_033:0731c20": "　一如來所供養具　　其數無量等眾生",
    "X08n0240_033:0731c21": "　如是供養一如來　　一切如來亦復然",
    "X08n0240_033:0731c22": "　供養讚歎諸如來　　盡彼世間一切劫",
    "X08n0240_033:0731c23": "　世間劫數可終盡　　菩薩供養無休懈",
    "X08n0240_033:0731c24": "　一切世間種種劫　　於爾所劫修諸行",
    "X08n0240_033:0732a01": "　恭敬供養一如來　　盡一切劫無厭足",
    "X08n0240_033:0732a02": "　如無量劫供一佛　　供一切佛皆如是",
    "X08n0240_033:0732a03": "　亦不分別是劫數　　於所供養生疲厭",
    "X08n0240_033:0732a04": "　法界廣大無邊際　　菩薩觀察悉明了",
    "X08n0240_033:0732a05": "　以大蓮華徧布中　　施等眾生無量佛",
    "X08n0240_033:0732a06": "　寶華香色皆圓滿　　清淨莊嚴甚微妙",
    "X08n0240_033:0732a07": "　一切世間無可喻　　持以供養人中尊",
    "X08n0240_033:0732a08": "　眾生數等無量剎　　諸妙寶蓋滿其中",
    "X08n0240_033:0732a09": "　悉以供養一如來　　供一切佛皆如是",
    "X08n0240_033:0732a10": "　塗香無比最殊勝　　一切世間未曾有",
    "X08n0240_033:0732a11": "　以此供養天人師　　窮盡眾生數等劫",
    "X08n0240_033:0732a12": "　末香燒香上妙華　　眾寶衣服莊嚴具",
    "X08n0240_033:0732a13": "　如是供養諸最勝　　歡喜奉事無厭足",
    "X08n0240_033:0732a14": "　等眾生數照世燈　　念念成就大菩提",
    "X08n0240_033:0732a15": "　亦以無邊偈稱述　　供養人中調御者",
    "X08n0240_033:0732a16": "　如眾生數佛世尊　　皆修無上妙供養",
    "X08n0240_033:0732a17": "　如眾生數無量劫　　如是讚歎無窮盡",
    "X08n0240_033:0732a18": "　如是供養諸佛時　　以佛神力皆周徧",
    "X08n0240_033:0732a19": "　悉見十方無量佛　　安住普賢菩薩行",
    "X08n0240_033:0732a20": "　過去未來及現在　　所有一切諸善根",
    "X08n0240_033:0732a21": "　令我常修普賢行　　速得安住普賢地",
    "X08n0240_033:0732a22": "　一切如來所知見　　世間無量諸眾生",
    "X08n0240_033:0732a23": "　悉願具足如普賢　　為聰慧者所稱讚",
    "X08n0240_033:0732a24": "　此是十方諸大士　　共所修治迴向行",
    "X08n0240_033:0732b01": "　諸佛如來為我說　　此迴向行最無上",
    "X08n0240_033:0732b02": "　十方世界無有餘　　其中一切諸眾生",
    "X08n0240_033:0732b03": "　莫不咸令得開覺　　悉使常如普賢行",
    "X08n0240_033:0732b04": "　如其迴向行布施　　亦復堅持於禁戒",
    "X08n0240_033:0732b05": "　精進長時無退怯　　忍辱柔和心不動",
    "X08n0240_033:0732b06": "　禪定持心常一緣　　智慧了境同三昧",
    "X08n0240_033:0732b07": "　去來現在皆通達　　世間無有得其邊",
    "X08n0240_033:0732b08": "　菩薩身心及語業　　如是所作皆清淨",
    "X08n0240_033:0732b09": "　一切修行無有餘　　悉與普賢菩薩等",
    "X08n0240_033:0732b10": "　譬如法界無分別　　戲論染著皆永盡",
    "X08n0240_033:0732b11": "　亦如涅槃無障礙　　心常如是離諸取",
    "X08n0240_033:0732b12": "　智者所有迴向法　　諸佛如來已開示",
    "X08n0240_033:0732b13": "　種種善根悉迴向　　是故能成菩薩道",
    "X08n0240_033:0732b14": "　佛子善學此迴向　　無量行願悉成就",
    "X08n0240_033:0732b15": "　攝取法界盡無餘　　是故能成善逝力",
    "X08n0240_033:0732b16": "　若欲成就佛所說　　菩薩廣大殊勝行",
    "X08n0240_033:0732b17": "　宜應善住此迴向　　是諸佛子號普賢",
    "X08n0240_033:0732b18": "正說偈中亦二。先明第十迴向。後歎勝勸修。次七",
    "X08n0240_033:0732b19": "偈頌迴向行。分三。初隨所修行下二偈總頌前九",
    "X08n0240_033:0732b20": "段迴向。二十方佛剎下一偈頌迴向嚴剎。三如來",
    "X08n0240_033:0732b21": "所有下四偈頌迴向所為。三菩薩具足下有二十",
    "X08n0240_033:0732b22": "偈頌位果。分三。初一偈頌見佛自在由己自在方",
    "X08n0240_033:0732b23": "見佛自在。二菩薩能於一念下十七偈。頌得清淨",
    "X08n0240_033:0732b24": "中一念中普入三世一切諸佛眾會道場智清淨。",
    "X08n0240_033:0732c01": "上云入者必在供養。故此廣顯。此是力能不可頌",
    "X08n0240_033:0732c02": "前願成所為。三過去未來下二偈。總結第十迴向。",
    "X08n0240_033:0732c03": "然上且依麤相而分。菩薩縱任辨才。體勢包攝。大",
    "X08n0240_033:0732c04": "旨無異故不委論。上別頌竟。下第二結歎勸",
    "X08n0240_033:0732c05": "修。通於十向。於中九偈。分二。初此是十方下六偈",
    "X08n0240_033:0732c06": "舉人就行以歎勝。謂是菩薩所行。如來所說。六度",
    "X08n0240_033:0732c07": "隨相等行。法界離相等行。故是超勝。後智者所有",
    "X08n0240_033:0732c08": "下三偈結歎勸修。",
    "X08n0240_033:0732c09": "　一切眾生猶可數　　三世心量亦可知",
    "X08n0240_033:0732c10": "　如是普賢諸佛子　　功德邊際無能測",
    "X08n0240_033:0732c11": "　一毛度空可得邊　　眾剎為塵可知數",
    "X08n0240_033:0732c12": "　如是大仙諸佛子　　所住行願無能量",
    "X08n0240_033:0732c13": "大文第十末後二偈較量功德。德既無限。宜可修。",
    "X08n0240_033:0732c14": "行。然此顯德深勝高遠者。一圓融教故。二約殊勝",
    "X08n0240_033:0732c15": "願力故。登地已上寄位階差故。每結云若以殊勝",
    "X08n0240_033:0732c16": "願力復過於此不可數知。勿謂此深便言地劣。",
    "X08n0240_033:0732c17": "上第五會竟。",
    "X08n0240_033:0732c19": "大方廣佛華嚴經綱要卷第三十三"
}