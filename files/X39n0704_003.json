{
    "X39n0704_003:0195a07": "地持論義記目次",
    "X39n0704_003:0195a09": "卷第一上下卷第二上下卷第三上",
    "X39n0704_003:0195a10": "逸失",
    "X39n0704_003:0195a11": "卷第三下",
    "X39n0704_003:0195a12": "釋方便處戒品之餘",
    "X39n0704_003:0195a13": "釋方便處忍品第十一",
    "X39n0704_003:0195a14": "釋方便處精進品第十二",
    "X39n0704_003:0195a15": "釋方便處禪品第十三",
    "X39n0704_003:0195a16": "卷第四上",
    "X39n0704_003:0195a17": "釋方便處慧品第十四",
    "X39n0704_003:0195a18": "釋方便處四攝品第十五",
    "X39n0704_003:0195a19": "釋方便處供養習近無量品第十六",
    "X39n0704_003:0195a20": "釋方便處菩提分品第十七(止如說行十一門中第三菩提具)",
    "X39n0704_003:0195a21": "卷等四下卷第五上",
    "X39n0704_003:0195a22": "逸失",
    "X39n0704_003:0195a23": "卷第五下",
    "X39n0704_003:0195a24": "釋次方便處住品第四之餘",
    "X39n0704_003:0195b01": "釋持畢竟方便處生品第一",
    "X39n0704_003:0195b02": "釋畢竟方便處攝品第二",
    "X39n0704_003:0195b03": "釋畢竟方便處地品第三",
    "X39n0704_003:0195b04": "釋畢竟方便處行品第四",
    "X39n0704_003:0195b05": "釋畢竟方便處建立品第五",
    "X39n0704_003:0195b07": "[0195b07] 地持論義記目次(終)",
    "X39n0704_003:0195b12": "No. 704",
    "X39n0704_003:0195b13": "地持論義記第三(之下)",
    "X39n0704_003:0195b15": "隋淨影寺沙門釋 慧遠 述",
    "X39n0704_003:0195b16": "[0195b16] 自下次明修學之儀。於中初明受持之相。菩薩所犯",
    "X39n0704_003:0195b17": "無無餘下重復分別持犯之義。前中有四。一從正受。",
    "X39n0704_003:0195b18": "二作是思下明專護持。三若有所犯如法悔中犯已",
    "X39n0704_003:0195b19": "能悔。第四若無如法人下善淨心受。此猶是前自性",
    "X39n0704_003:0195b20": "戒中四德成也。但彼第二善淨心受。今為第四。前中",
    "X39n0704_003:0195b21": "復四。一受前方便。二欲於我下正明受戒。三智者三",
    "X39n0704_003:0195b22": "說授彼戒下明後方便。四於餘律儀最勝已下校量",
    "X39n0704_003:0195b23": "顯勝。前方便中有遠有近。初至聽許是遠方便。作是",
    "X39n0704_003:0195b24": "請下是近方便。遠方便中具應有二。一受者方便。從",
    "X39n0704_003:0195c01": "師乞戒。二授者方便。觀察其人堪與不堪。為說持犯。",
    "X39n0704_003:0195c02": "今但明受者方便。授者方便略不具論。就此受者方",
    "X39n0704_003:0195c03": "便之中。欲學律儀攝善攝生標別所學。在家出家定",
    "X39n0704_003:0195c04": "其受人。發菩提願是得戒因。要先發願方便受戒。故",
    "X39n0704_003:0195c05": "說願心以為戒因。同法已下是得戒緣。同法菩薩標",
    "X39n0704_003:0195c06": "其戒師。同習大乘故名同法。下顯師德。已發願者師",
    "X39n0704_003:0195c07": "心立也。彼願先起名為起發。有智已下師德具也。言",
    "X39n0704_003:0195c08": "有智者能知戒法。言有力者能說戒法。善語善義顯",
    "X39n0704_003:0195c09": "前有智。能通聖教名為善語。明開戒法名為善義。能",
    "X39n0704_003:0195c10": "誦能持顯前有力。身心有力故能誦持。以誦持故堪",
    "X39n0704_003:0195c11": "能說也。是菩薩所先禮足下乞戒方便。先禮身乞。作",
    "X39n0704_003:0195c12": "言口乞。戒師是中有二方便。一心方便。觀察其人堪",
    "X39n0704_003:0195c13": "與不堪。二口方便。具為宣說持犯之相。令彼受者自",
    "X39n0704_003:0195c14": "量己心堪以不堪。此師方便。如後持戒方便中說。故",
    "X39n0704_003:0195c15": "此不論。作是請下是近方便。初明受者受戒方便。爾",
    "X39n0704_003:0195c16": "時智下明其戒師授戒方便。前言請已牒前起後。",
    "X39n0704_003:0195c17": "[0195c17] 下正求戒。於中有三。初佛菩薩前恭敬作禮敬其所",
    "X39n0704_003:0195c18": "學。二念其功德起軟中上清淨心者念其所求。念彼",
    "X39n0704_003:0195c19": "功德。起願求心。求心轉增名軟中上。不雜餘想名淳",
    "X39n0704_003:0195c20": "淨心。此心即是得戒之因。三於智者下正明受儀。於",
    "X39n0704_003:0195c21": "智者前謙敬長跪。在佛像前身業方便。智者是師。事",
    "X39n0704_003:0195c22": "合歸禮。佛像表證。理必須對。作是言下口業方便。語",
    "X39n0704_003:0195c23": "已念下意業方便。於中有三。語已念住長養心者起",
    "X39n0704_003:0195c24": "要期心。要期斷惡攝善攝生。名養淨心。我今已下起",
    "X39n0704_003:0196a01": "得戒想。戒師授我。即便得之。去得不遙。故云不久當",
    "X39n0704_003:0196a02": "得無盡律儀戒也。當得無量攝善戒也。當得無上攝",
    "X39n0704_003:0196a03": "生戒也。此三通名大功德聚。念已嘿住起受說心。上",
    "X39n0704_003:0196a04": "來第一受者方便。下明戒師戒師授者方便。不起亂",
    "X39n0704_003:0196a05": "心意方便也。專心授法情無異緣。名不亂心。若坐若",
    "X39n0704_003:0196a06": "立身方便也。作是言下口方便也。初言法弟汝是菩",
    "X39n0704_003:0196a07": "薩不。問其人也。對佛為師。一切菩薩同學佛法通名",
    "X39n0704_003:0196a08": "兄弟。智者前學。義說為兄。受者後習。義稱為弟。受法",
    "X39n0704_003:0196a09": "之弟故云法弟。若不對佛。別自相望。授者是師。受者",
    "X39n0704_003:0196a10": "弟子。為接其人使令心喜。故喚為弟。是菩薩不叩問",
    "X39n0704_003:0196a11": "其人。以此戒法唯被菩薩。故今問言是菩薩不。受者",
    "X39n0704_003:0196a12": "是中應答言是。發願未者問其心也。要發心者方名",
    "X39n0704_003:0196a13": "菩薩。前言菩薩已知有願。何勞重問發願已未。釋言",
    "X39n0704_003:0196a14": "菩薩行德非一。直有悲心亦名菩薩。未必有願。故須",
    "X39n0704_003:0196a15": "問之。下答言有。從上至此受前方便。下正授戒。於中",
    "X39n0704_003:0196a16": "初先牒其所求三聚戒法。此諸戒下嘆勝令受。三世",
    "X39n0704_003:0196a17": "同作住受戒也。三世同學學持戒也。汝能受下正明",
    "X39n0704_003:0196a18": "受戒。汝能受也答能受也。第二第三彰其授儀。何故",
    "X39n0704_003:0196a19": "三說少不慇至。多則煩廣。故遺廣略一儀三耳。",
    "X39n0704_003:0196a20": "[0196a20] 自下第三明後方便。於中有六。第一戒師為之啟白。",
    "X39n0704_003:0196a21": "二由白故佛菩薩前咸有相現。三由相現同皆覺知。",
    "X39n0704_003:0196a22": "四由覺知起愛念心。五由愛念增其功德。六所為既",
    "X39n0704_003:0196a23": "竟同禮而去。初啟白者。為使受者知佛菩薩一切咸",
    "X39n0704_003:0196a24": "知。愧而堅持。三說授已牒前起後。受者不起受者儀",
    "X39n0704_003:0196b01": "也。爾時智下授者儀也。爾時智者。舉啟白人正啟白。",
    "X39n0704_003:0196b02": "先白菩薩。以同學故。後白諸佛。以本師故。白菩薩中。",
    "X39n0704_003:0196b03": "初先身禮。然後口白。就白佛中。十方諸佛第一大師",
    "X39n0704_003:0196b04": "知見學者。標所白人。於一切下須白所由。由能知見",
    "X39n0704_003:0196b05": "故須啟白。於一切生現知見覺知此受者。於一切法",
    "X39n0704_003:0196b06": "現知見覺知所受法。如是白下正是白辭。為增其心",
    "X39n0704_003:0196b07": "故為三白。第二段中。如是受竟結前起後。次第已下",
    "X39n0704_003:0196b08": "正明相現。法有相者。戒法力故。佛菩薩前或有香臺。",
    "X39n0704_003:0196b09": "或有妙華。或復出聲種種相現。爾時十方乃至從某",
    "X39n0704_003:0196b10": "受菩薩戒。是第三段由相覺知。起子想下是第四段",
    "X39n0704_003:0196b11": "由知愛念。令善增下是第五段由愛善增。如是白下",
    "X39n0704_003:0196b12": "是第六段竟已禮去。此六合為後方便也。",
    "X39n0704_003:0196b13": "[0196b13] 自下第四校量顯勝。於中於明上能過下。木叉已下",
    "X39n0704_003:0196b14": "明下劣上。前言菩薩所受律儀於餘最上。總對顯勝。",
    "X39n0704_003:0196b15": "此乃菩薩所受三聚通名律儀。同離惡故。望餘凡夫",
    "X39n0704_003:0196b16": "二乘律儀。此最上也。下別顯之。攝無量德行廣故勝。",
    "X39n0704_003:0196b17": "三聚圓備。名攝無量無邊德也。從真心起。依真故勝。",
    "X39n0704_003:0196b18": "菩提之心能破情相。歸窮自實。名真實心。戒依是生。",
    "X39n0704_003:0196b19": "所以最勝。一切惡治治廣故勝。律儀戒者能治一切",
    "X39n0704_003:0196b20": "殺生等過。攝善戒者能治一切不攝善過。攝生戒者",
    "X39n0704_003:0196b21": "能治一切不攝生過。一切眾生。一切惡行。無出此三。",
    "X39n0704_003:0196b22": "皆能對治。是故最勝。下劣上中木叉不及。明小劣大。",
    "X39n0704_003:0196b23": "攝一切德釋不及也。",
    "X39n0704_003:0196b24": "[0196b24] 上來第一從他正受。自下第二專精護持。於中初明",
    "X39n0704_003:0196c01": "持戒方便。從他受已極淨心下正明持戒前方便中",
    "X39n0704_003:0196c02": "有近有遠。受戒已後起心護持。名之為近。未受戒前",
    "X39n0704_003:0196c03": "須作方便。起後持戒。名之為遠。今先明近。有智不從",
    "X39n0704_003:0196c04": "一切受下明遠方便。近中思惟如法者行非不行者。",
    "X39n0704_003:0196c05": "持戒心也。功德增者。嘆益勸持。持戒功德踰過前受。",
    "X39n0704_003:0196c06": "故曰轉增。間修多羅摩得勒伽應當持者。正勸護持。",
    "X39n0704_003:0196c07": "[0196c07] 自下第二遠方便中。文別有二。一明戒師內心方便。",
    "X39n0704_003:0196c08": "觀察受者堪以不堪。二明戒師口業方便。為說持犯。",
    "X39n0704_003:0196c09": "令彼受者自量其心堪以不堪。就初段中智者不從",
    "X39n0704_003:0196c10": "一切受戒。總以標舉。此名戒師以為智者。不得&#x8F19;從",
    "X39n0704_003:0196c11": "一切求者與受戒也。下別顯之。於中初就功德之行。",
    "X39n0704_003:0196c12": "明應不應。不飲酒下就智慧行明應不應。前功德中",
    "X39n0704_003:0196c13": "初明不應。後明應從。前不應中句別有八。初有三句",
    "X39n0704_003:0196c14": "無行方便。後五無行。無方便中。言不信者是第一句。",
    "X39n0704_003:0196c15": "不信何等。謂聞戒法不能信也。不須第二。須猶欲也。",
    "X39n0704_003:0196c16": "不思第三。無思量也。無正行中。約對五度以分別障。",
    "X39n0704_003:0196c17": "初明檀障。所言慳者&#x6061;惜己物。貪者已下求欲他財。",
    "X39n0704_003:0196c18": "對財初著以為貪。求財無厭名為多欲。取無齊限名",
    "X39n0704_003:0196c19": "不知足。次明戒障。言破戒者是其業非。今未受。云何",
    "X39n0704_003:0196c20": "已得有戒可破。釋言雖未受菩薩戒。或時先受七眾",
    "X39n0704_003:0196c21": "戒法。於中毀犯名為破戒。若破彼戒。明亦不能護菩",
    "X39n0704_003:0196c22": "薩戒。故今簡之。慢緩不護當作罪過。情無惡憚名為",
    "X39n0704_003:0196c23": "慢緩。不避犯緣稱曰不護。次明忍障。內心不忍名為",
    "X39n0704_003:0196c24": "瞋恨。瞋據當時。恨據後也。身口暴卒名不堪忍。次精",
    "X39n0704_003:0197a01": "進障。一向不修名為嬾惰。此精進障。行而中癈說為",
    "X39n0704_003:0197a02": "懈怠。此精進垢。次明禪障。睡眠沉也。樂說掉也。如是",
    "X39n0704_003:0197a03": "等人悉不從受。總結不應。下明應從。修善乃至[愨-心+牛]乳",
    "X39n0704_003:0197a04": "頃者。據近言耳。多則彌善。少極至此。得從受。幾時名",
    "X39n0704_003:0197a05": "為[愨-心+牛]牛乳頃。以手一捋名[愨-心+牛]乳頃。非謂[愨-心+牛]於一牛乳",
    "X39n0704_003:0197a06": "竟方名[愨-心+牛]頃。此極少善云何從受。然彼未受已能自",
    "X39n0704_003:0197a07": "起如是善心。明知受竟亦堪護持。故得從受。上就功",
    "X39n0704_003:0197a08": "德。下就智慧明應不應。先明應從。乘前便故。後明不",
    "X39n0704_003:0197a09": "應。就明應中不飲酒者明離癡緣。不愚癡者明無癡",
    "X39n0704_003:0197a10": "體。此簡凡夫。下簡小乘。深義能入稱不怯弱。廣教能",
    "X39n0704_003:0197a11": "受名不少聞。此明有解。不謗菩薩修多羅者明其有",
    "X39n0704_003:0197a12": "信。然亦不謗菩薩毗尼摩德勒伽。但修多羅三藏之",
    "X39n0704_003:0197a13": "首。就初言耳。如是等下總結應也。下明不應。於中初",
    "X39n0704_003:0197a14": "言誹謗違逆。不說不教正明不應。誹謗無信違逆不",
    "X39n0704_003:0197a15": "欲。不向說者不說教法。不教義者不教行法。何以故",
    "X39n0704_003:0197a16": "下問答顯之。何故問也。菩薩正應化攝眾生。何故不",
    "X39n0704_003:0197a17": "說復不教義。下顯其意。於中三句。一明彼人無信無",
    "X39n0704_003:0197a18": "智二種覆故。聞而誹謗。故不得說。二如是下明謗有",
    "X39n0704_003:0197a19": "損。得罪無量。故不得說。謗罪廣多。不可直陳。故舉受",
    "X39n0704_003:0197a20": "福以反顯之。然菩薩戒。無惡不離。無善不修。無生不",
    "X39n0704_003:0197a21": "度。是故受者功德無量。謗者翻此罪寧不多。三乃至",
    "X39n0704_003:0197a22": "下彰謗者得罪分齊。一謗已後。乃至未捨惡言惡見",
    "X39n0704_003:0197a23": "惡覺已來。常得是罪。惡言口語。惡見惡覺是心謗也。",
    "X39n0704_003:0197a24": "謗心穴徹名為惡見。始心思量名為惡覺。要作要期",
    "X39n0704_003:0197b01": "斷此諸惡。方得遠離如是大罪。無心斷來運運常生。",
    "X39n0704_003:0197b02": "[0197b02] 上來戒師內心方便。自下戒師口業方便。於中有三。",
    "X39n0704_003:0197b03": "一教戒師為受戒者說持犯相。二菩薩有四波羅夷",
    "X39n0704_003:0197b04": "下廣明持犯。三此事起菩薩戒下結嘆引證勸物修",
    "X39n0704_003:0197b05": "學。就初段中先教為說摩德勒伽持犯之相。以此論",
    "X39n0704_003:0197b06": "中持犯相具。故偏教說摩德勒伽。次明說意。為令受",
    "X39n0704_003:0197b07": "者進否己心。如是人下總結應受。",
    "X39n0704_003:0197b08": "[0197b08] 第二段中初為說重。後為說輕。就前重中初總。次別",
    "X39n0704_003:0197b09": "後重分別。住律儀戒有四波羅夷。是初總也。於中略",
    "X39n0704_003:0197b10": "以三門分別。一約三聚定其所在。今此四重何聚所",
    "X39n0704_003:0197b11": "攝。當知此四攝善戒&#x53CE;。云何知此非是律儀。前文釋",
    "X39n0704_003:0197b12": "言律儀戒者如七眾戒。七眾法中。未曾說此為波羅",
    "X39n0704_003:0197b13": "夷。明知非是律儀戒攝。云何知此非攝生戒。準勝鬘",
    "X39n0704_003:0197b14": "經。明知非是彼經初明。於所受戒不起犯心。是律儀",
    "X39n0704_003:0197b15": "戒。次四攝善。後四攝生。攝善戒中所防四過猶此四",
    "X39n0704_003:0197b16": "重。故知此四是攝善戒。非攝生戒。相狀如何。彼中第",
    "X39n0704_003:0197b17": "一於尊不慢。彼所除慢。猶此第四癡慢心犯。但彼對",
    "X39n0704_003:0197b18": "人。此中對法。有斯異耳。彼中第二於生不瞋。彼所除",
    "X39n0704_003:0197b19": "恚猶此第三瞋恚心犯。彼中第三於他不癡。彼所除",
    "X39n0704_003:0197b20": "癡猶此第一貪癡心犯。彼中第四內外不慳。彼所除",
    "X39n0704_003:0197b21": "慳猶此第二慳惜心犯。準彼驗此。定知此四是攝善",
    "X39n0704_003:0197b22": "戒。二就三聚料簡有無。問曰何故律儀攝善所防之",
    "X39n0704_003:0197b23": "惡皆有重法。攝生中無。釋言行修有兼有正。就心以",
    "X39n0704_003:0197b24": "論攝生為正。餘二為兼。菩薩之意正為生故。就行論",
    "X39n0704_003:0197c01": "之。律儀攝善是以正行。攝生為兼。今就行論。律儀攝",
    "X39n0704_003:0197c02": "善是正行故。違之過深。故說為重。攝生兼行。違之過",
    "X39n0704_003:0197c03": "輕。故不名重。有無如是。三釋其文。今言菩薩住律儀",
    "X39n0704_003:0197c04": "者。名攝善戒為律儀也。然下文中三聚戒法通名律",
    "X39n0704_003:0197c05": "儀。非獨名彼律儀戒法以為律儀。何故如是。律儀正",
    "X39n0704_003:0197c06": "以防過為義。三俱防過。是故三聚俱名律儀。律儀通",
    "X39n0704_003:0197c07": "故。今名攝善以為律儀。波羅夷者此名無餘。犯此法",
    "X39n0704_003:0197c08": "者。於佛法中事同死人。更無餘善。故曰無餘。",
    "X39n0704_003:0197c09": "[0197c09] 何等四下第二別也。初問。次辯。後總結之。四中初一",
    "X39n0704_003:0197c10": "貪癡心犯。第二慳犯。於中有二。一者財慳。二欲聞下",
    "X39n0704_003:0197c11": "是其法慳。第三瞋犯。惡言口也。手打身也。瞋恨意也。",
    "X39n0704_003:0197c12": "第四是其癡慢心犯。謗菩薩藏是謗正法。說相似下",
    "X39n0704_003:0197c13": "是立邪也。",
    "X39n0704_003:0197c14": "[0197c14] 於四已下重復分別。於中有五。一彰犯分齊。二不能",
    "X39n0704_003:0197c15": "增下釋波羅夷無餘之義。三以軟中下明犯輕重有",
    "X39n0704_003:0197c16": "失不失。四無有頓下明失分齊。五菩薩失已堪更受",
    "X39n0704_003:0197c17": "下寄對顯異。就初段中。言一一犯名波羅夷何況四",
    "X39n0704_003:0197c18": "者。彰犯分齊。四中犯一。已名無餘。何況具犯。此與律",
    "X39n0704_003:0197c19": "中犯一一法名波羅夷。其言相似。自下第二釋波羅",
    "X39n0704_003:0197c20": "夷無餘之義。不能增廣現法莊嚴。現無行也。亦不能",
    "X39n0704_003:0197c21": "長現在淨心。明無願也。由犯此四。現在不能增廣福",
    "X39n0704_003:0197c22": "慧嚴菩提行。復無淨心。心行俱無故曰無餘。自下第",
    "X39n0704_003:0197c23": "三明犯輕重有失不失。初明輕中犯而不捨。後明上",
    "X39n0704_003:0197c24": "犯。犯而失戒。就中先明上犯失戒。後辯上相。謂數毀",
    "X39n0704_003:0198a01": "犯。言是功德是上犯也。然犯有四。一輕微心犯。二中",
    "X39n0704_003:0198a02": "容心犯。三重心犯。四異見心犯。依前三心數數毀犯",
    "X39n0704_003:0198a03": "而無慚愧。歡喜愛樂言是功德。此四犯中。第一犯者",
    "X39n0704_003:0198a04": "非波羅夷。是後四十二戒所攝。第二為下。第三為中。",
    "X39n0704_003:0198a05": "第四為上。自下第四明失分齊。無有頓犯捨菩薩戒。",
    "X39n0704_003:0198a06": "如比丘比者。此明菩薩於四重法。增上煩惱。單犯一",
    "X39n0704_003:0198a07": "法即便失戒。與彼比丘捨道之時捨戒相似。無有頓",
    "X39n0704_003:0198a08": "犯四重法竟方始失戒。如彼比丘捨道捨戒。自下第",
    "X39n0704_003:0198a09": "五寄對顯異。初明受異。後明捨異。菩薩失戒堪任更",
    "X39n0704_003:0198a10": "受。非如比丘。是受異也。比丘犯重不失禁戒。何須更",
    "X39n0704_003:0198a11": "受而言不得。然比丘戒犯雖不失。後遇餘緣捨此律",
    "X39n0704_003:0198a12": "儀。若欲更受。先犯成難。是故不得。菩薩犯時雖復失",
    "X39n0704_003:0198a13": "戒。後受還得。何故如是。聲聞之人一形期果。要須身",
    "X39n0704_003:0198a14": "器極淨方得。若曾犯重。後雖欲受。業障深重。是故不",
    "X39n0704_003:0198a15": "得。菩薩為欲多身求果。微善亦去。是故得之。又菩提",
    "X39n0704_003:0198a16": "心滅罪勝治。此心生時重罪消滅。故得發戒。二乘心",
    "X39n0704_003:0198a17": "劣。不能滅罪。故不發戒。有二緣下明捨異也。於中先",
    "X39n0704_003:0198a18": "明大小差別。後釋其文。大小別者。大乘有二。小乘有",
    "X39n0704_003:0198a19": "四。大乘二者。一捨菩提願。二上煩惱犯。小乘四者。一",
    "X39n0704_003:0198a20": "捨道捨。三命終捨。三斷善捨。四二形生捨。菩薩何故",
    "X39n0704_003:0198a21": "無捨道捨。以其通受七眾法故。菩薩何故無命終捨。",
    "X39n0704_003:0198a22": "本受戒時。要期乃至成菩提故。斷善根捨菩薩同之。",
    "X39n0704_003:0198a23": "猶是增上煩惱犯也。菩薩何故無二形捨。所受通防",
    "X39n0704_003:0198a24": "一切形故。聲聞何故無退心捨。聲聞戒法被於凡下。",
    "X39n0704_003:0198b01": "凡下眾生善心未立。進退難依。是故不可隨心說捨。",
    "X39n0704_003:0198b02": "何故復無上煩惱捨。聲聞戒法約相而制。但犯四重",
    "X39n0704_003:0198b03": "制罪齊等。不可隨心。上犯便捨。中下不失。以其所制",
    "X39n0704_003:0198b04": "不隨心故。別相如是。次釋其文。於中先明菩薩捨相。",
    "X39n0704_003:0198b05": "無捨身下約對辯異。前中初言二緣失戒。總以標舉。",
    "X39n0704_003:0198b06": "下別顯之。捨菩提願壞本故捨。戒依願生。如草依地。",
    "X39n0704_003:0198b07": "今捨本故所以失戒。增上犯者障重故失。約對辯中",
    "X39n0704_003:0198b08": "但明菩薩無命終捨餘略不論。無有捨身受身失者。",
    "X39n0704_003:0198b09": "異形不失。乃至十方異處不捨。不捨願下舉非新得",
    "X39n0704_003:0198b10": "明本不失。",
    "X39n0704_003:0198b11": "[0198b11] 上為說重。下次說輕。輕中有二。一總舉戒令人識知",
    "X39n0704_003:0198b12": "謂犯不犯染不染等。就下所說四十二中。皆初明犯。",
    "X39n0704_003:0198b13": "後明不犯。復就犯中有染不染。故今總舉令人知之。",
    "X39n0704_003:0198b14": "惡心違法名之為犯。善心順法名為不犯。犯有輕重。",
    "X39n0704_003:0198b15": "重者從於染汙心起。名為染汙。輕者不從染汙心起。",
    "X39n0704_003:0198b16": "名不染汙。染有階降。是故說為軟中上也。二廣分別。",
    "X39n0704_003:0198b17": "廣中具有四十二戒。初三十一是攝善戒。後之十一",
    "X39n0704_003:0198b18": "是攝生戒。前攝善中。初七檀戒。次六是其尸羅之戒。",
    "X39n0704_003:0198b19": "次四忍戒。次三是其精進之戒。次三禪戒。後八慧戒。",
    "X39n0704_003:0198b20": "就檀戒中。初一對上以明敬施。後六對下以明攝施。",
    "X39n0704_003:0198b21": "前中先犯。後明不犯。犯中有二。一明犯相。二若不恭",
    "X39n0704_003:0198b22": "下辯輕異重有染不染。就犯相中。於一日夜明犯時",
    "X39n0704_003:0198b23": "也。長則太奢。短則不及。故以一日一夜為限。若佛已",
    "X39n0704_003:0198b24": "下明犯境界。境謂三寶。若佛在世若佛塔廟是佛寶",
    "X39n0704_003:0198c01": "也。若佛已下是法寶也。法及經卷是其小法。理及行",
    "X39n0704_003:0198c02": "藏名之為法。教名經卷。修多羅德是其大法。若比丘",
    "X39n0704_003:0198c03": "下是僧寶也。比丘聲聞大菩薩眾是菩薩僧。若不少",
    "X39n0704_003:0198c04": "下明其犯相。若不供養乃至一禮是身犯也。不一偈",
    "X39n0704_003:0198c05": "讚是口犯也。乃至不能一念淨心是意犯也。是名為",
    "X39n0704_003:0198c06": "犯眾多犯者結其犯相。一罪起時多罪隨生名眾多",
    "X39n0704_003:0198c07": "犯。此義云何。一罪起時種類相續運運罪生。障此覆",
    "X39n0704_003:0198c08": "藏復有罪生。展轉覆藏復有罪生。故名多犯。上明犯",
    "X39n0704_003:0198c09": "相。下明輕重染不染義。不敬懶惰懈怠之心違勝供",
    "X39n0704_003:0198c10": "養名為染汙。依此起犯名為染汙。忘誤心輕名不染",
    "X39n0704_003:0198c11": "汙。依此起犯名非染汙。上來明犯。下明不犯。入淨心",
    "X39n0704_003:0198c12": "者。初地以上永不犯也。如不壞淨者。小乘法中見諦",
    "X39n0704_003:0198c13": "已上名不壞淨。彼於三寶得不壞信。常能依法供養",
    "X39n0704_003:0198c14": "三寶。將彼類顯淨心菩薩。故曰如也。淨心菩薩乃過",
    "X39n0704_003:0198c15": "於彼。麤況相似。故說為如。",
    "X39n0704_003:0198c16": "[0198c16] 自下六中初一財施。次一法施。次有二戒財施攝取。",
    "X39n0704_003:0198c17": "下有兩戒法施攝取。初財施中先明其犯。後明不犯。",
    "X39n0704_003:0198c18": "犯中明染不明不染。第二法中還初明犯。後明不犯。",
    "X39n0704_003:0198c19": "犯中初染後明不染。染中初言上坐有德應敬問法。",
    "X39n0704_003:0198c20": "起犯緣也。年夏高已名為上坐。智德過已名為有德。",
    "X39n0704_003:0198c21": "此二種人同名應敬。言同法者是下人也。同行佛法",
    "X39n0704_003:0198c22": "故名同法。憍慢瞋恨是犯心也。還對前二。於上不恭",
    "X39n0704_003:0198c23": "說為憍慢。於下忿怒名為瞋恨。通則義齊。不起已下",
    "X39n0704_003:0198c24": "明犯相也。不起不讓對上明犯。於前上人身不起敬",
    "X39n0704_003:0199a01": "口不讓坐。所以成犯。問請不答對下明犯。於前下人",
    "X39n0704_003:0199a02": "問訊不詶。請法不答。所以成犯。是名下結。下明不染。",
    "X39n0704_003:0199a03": "懶怠無記忘誤等心。不同瞋慢故非染汙。不專用意",
    "X39n0704_003:0199a04": "所以是犯。若諸戒中策勤為主。懶惰之犯即名染汙。",
    "X39n0704_003:0199a05": "若以將護攝化為主。懶惰之犯便名不染。應當知之。",
    "X39n0704_003:0199a06": "上來明犯。下明不犯。若重病者自身重病。若亂心者",
    "X39n0704_003:0199a07": "餘事牽心。不覺前人問訊請法。眠作覺者。菩薩實眠。",
    "X39n0704_003:0199a08": "前人謂覺。此等問請不答不犯。此對犯中問請不答。",
    "X39n0704_003:0199a09": "明不犯也。若上坐下對前犯中不起不讓。明不犯也。",
    "X39n0704_003:0199a10": "於中七句。前三為法不禮不犯。後四為人。前三句者。",
    "X39n0704_003:0199a11": "一見上坐說法定論不禮不犯。二自說法聽法定論。",
    "X39n0704_003:0199a12": "雖見上坐不禮不犯。三於他人說法眾中定論眾中",
    "X39n0704_003:0199a13": "不禮不犯。後四句者。一護說者心。二令彼調伏。三護",
    "X39n0704_003:0199a14": "多人意。四護僧制。相顯可知。",
    "X39n0704_003:0199a15": "[0199a15] 次下兩戒財施攝中。初明檀越敬施輕財瞋慢不受",
    "X39n0704_003:0199a16": "敗彼施福所以成犯。後明檀越奉獻重寶瞋慢不受",
    "X39n0704_003:0199a17": "失彼施善所以成犯。前中初犯。後明不犯。犯中明染。",
    "X39n0704_003:0199a18": "略無不染。檀越來請乃至眾具起犯緣也。瞋慢心者",
    "X39n0704_003:0199a19": "起犯心也。不受不住是犯相也。來施不受請去不往",
    "X39n0704_003:0199a20": "所以成犯。是名下結。下不犯中句別十二。第三狂者。",
    "X39n0704_003:0199a21": "謂彼狂施得不受也。餘悉可知。第二攝中明犯不犯",
    "X39n0704_003:0199a22": "染及不染。染中檀越以金銀等是犯緣也。瞋慢犯心。",
    "X39n0704_003:0199a23": "不受犯相。是名下結。不染可知。不犯有八。初言狂者。",
    "X39n0704_003:0199a24": "施主狂施不受不犯。第二受已生貪著者。自護煩惱",
    "X39n0704_003:0199b01": "不受不犯。三施主生悔不受不犯。四施主生惑不受",
    "X39n0704_003:0199b02": "不犯。疑無果報故云生惑。餘悉可知。",
    "X39n0704_003:0199b03": "[0199b03] 下法攝中。初明善人求法不施所以成犯。後明惡人",
    "X39n0704_003:0199b04": "棄捨不化所以成犯。就初攝中明犯不犯染及不染",
    "X39n0704_003:0199b05": "就前染中。眾生欲聞是犯緣也。瞋恨無嫉是犯心也。",
    "X39n0704_003:0199b06": "不為說者是犯相也。是名下結。不染可知。下不犯中",
    "X39n0704_003:0199b07": "句別有十。第二病者。自己有病不堪為說。第三狂者。",
    "X39n0704_003:0199b08": "彼人狂亂得不為說。餘悉可知。下就惡人明應攝中",
    "X39n0704_003:0199b09": "明犯不犯。就明犯中。先辯後釋。辯中先染。後明不染。",
    "X39n0704_003:0199b10": "染中初言凶惡犯戒是犯緣也。一向罪人名為凶惡。",
    "X39n0704_003:0199b11": "雜惡眾生名為犯戒。瞋恨犯心自捨遮他是犯相也。",
    "X39n0704_003:0199b12": "是名下結。不染可知。何以故下釋以成犯。不犯可解。",
    "X39n0704_003:0199b13": "[0199b13] 次下六門。是尸羅戒。於中前四自修戒行。後二依戒",
    "X39n0704_003:0199b14": "攝取眾生。就前四中。初明正戒。第二正命。三正威儀。",
    "X39n0704_003:0199b15": "第四正見。就正戒中單明其犯。略無不犯。文別有三。",
    "X39n0704_003:0199b16": "一對聲聞明其應同。二又復遮下明應異者菩薩不",
    "X39n0704_003:0199b17": "同。三若嫌恨下明一向同所以成犯。前應同中先舉",
    "X39n0704_003:0199b18": "同法。次結應同。後釋同意。從初乃至信者增廣舉同",
    "X39n0704_003:0199b19": "法也。如來波羅提木叉中明立制處。所謂如來戒經",
    "X39n0704_003:0199b20": "中也。毗尼立遮正舉制法。護眾生故乃至增廣明立",
    "X39n0704_003:0199b21": "制意。佛本為護眾生不信。故立制法。令未信者因之",
    "X39n0704_003:0199b22": "生信。已信增廣。制意如是。如戒經中為十利故世尊",
    "X39n0704_003:0199b23": "結戒。此猶是彼十中二也。由立制法。比丘依之。物見",
    "X39n0704_003:0199b24": "尊敬。故今世俗未信生信已信增廣。此舉同法。同聲",
    "X39n0704_003:0199c01": "聞學正結應同。下釋同意。何故問也。大小應異。何故",
    "X39n0704_003:0199c02": "同學。下釋同意。初先舉小。後將況大。前舉小中。初言",
    "X39n0704_003:0199c03": "聲聞乃至自度。越勝舉劣。越彼菩薩自度度他。超舉",
    "X39n0704_003:0199c04": "聲聞自度之德故曰乃至。乃至不離護他。令不信者",
    "X39n0704_003:0199c05": "信信者增廣。越自舉他。彼雖自度。而所修行不但自",
    "X39n0704_003:0199c06": "護。乃至不離護於眾生。令不信者&#x89A9;已生信信者增",
    "X39n0704_003:0199c07": "廣。此舉小也。何況已下將小況大。顯必應同。彼但自",
    "X39n0704_003:0199c08": "度。猶尚護他順行制法。何況菩薩第一義度。寧不護",
    "X39n0704_003:0199c09": "他。同行制法。言意如是。第一義度是勝義也。菩薩兼",
    "X39n0704_003:0199c10": "度度中最勝。是故名為第一義度。",
    "X39n0704_003:0199c11": "[0199c11] 自下第二明其不同。於中有三。一明少利少方便等",
    "X39n0704_003:0199c12": "菩薩不同。不能廣受檀越多施令成施福。名為少利。",
    "X39n0704_003:0199c13": "不能為人廣有乞求。名為少作。不能積財廣攝眾生。",
    "X39n0704_003:0199c14": "名少方便。二何以故下問答辯釋。何故問也。少欲知",
    "X39n0704_003:0199c15": "足應是道理何故不同。下對釋之。聲聞自度應住少",
    "X39n0704_003:0199c16": "者。簡小異大。非菩薩下簡大異小。故不應同。此文猶",
    "X39n0704_003:0199c17": "隱。若具為文。應言菩薩自度度他非應住於少利少",
    "X39n0704_003:0199c18": "作少方便也。既知如此量非在先。遠牽成文。言亦可",
    "X39n0704_003:0199c19": "解。三為生故下廣顯不同。先舉其事。後結不同。五篇",
    "X39n0704_003:0199c20": "戒中唯三十事有同不同。餘者皆同。就三十中。十一",
    "X39n0704_003:0199c21": "不同。餘者同學。何者十一。一從非親居士乞衣。二非",
    "X39n0704_003:0199c22": "親居士自恣施衣。三王臣送寶。良以菩薩自得受畜。",
    "X39n0704_003:0199c23": "故無索寶催切之過。四純黑臥具。五純白臥具。六者",
    "X39n0704_003:0199c24": "不滿六年臥具。七不帖坐具。八自受寶物。九乞&#x9262;。十",
    "X39n0704_003:0200a01": "自乞縷使非親里織師織。十一過前求雨浴衣。此皆",
    "X39n0704_003:0200a02": "不同。餘者皆同。初離衣宿及六宿衣。何故同者。菩薩",
    "X39n0704_003:0200a03": "亦有捨衣法故。長衣長&#x9262;月望之衣安居施衣及七",
    "X39n0704_003:0200a04": "日藥何故同者。菩薩亦有說淨法故。非親里尼浣染",
    "X39n0704_003:0200a05": "故衣浣染羊毛何故同者。增長染過生譏嫌故。勸一",
    "X39n0704_003:0200a06": "居士讚二居士何故同者。護世嫌故。野虫臥具何故",
    "X39n0704_003:0200a07": "同者。多惱眾生生世嫌故。自持羊毛何故同者。須順",
    "X39n0704_003:0200a08": "威儀令他敬故。販賣買寶何故同者。息世嫌故。勸雇",
    "X39n0704_003:0200a09": "織師何故同者。自增貪過生世嫌故。奪比丘衣何故",
    "X39n0704_003:0200a10": "同者。惱眾生故。迴僧施物其過深重。理然須同。具辯",
    "X39n0704_003:0200a11": "如是。今此略明九種不同。從非親里居士乞衣是一",
    "X39n0704_003:0200a12": "不同。及自恣與是二不同。當觀施主堪不堪者。聲聞",
    "X39n0704_003:0200a13": "法中有二知足。一施主知足。二受者知足。然今無有",
    "X39n0704_003:0200a14": "受者知足。但觀施主堪與不堪。不得過於施主知足。",
    "X39n0704_003:0200a15": "&#x9262;亦如是。是三不同。此明菩薩得多受也。言自乞縷",
    "X39n0704_003:0200a16": "織師織者。是四不同。畜憍奢耶臥具坐具即有四種。",
    "X39n0704_003:0200a17": "純黑臥具。純白臥具。不滿六年臥具。不帖坐具。通前",
    "X39n0704_003:0200a18": "為八。金銀亦受。通前為九。上來廣舉不同之事。如是",
    "X39n0704_003:0200a19": "等下結明不同。此是第二明應異者菩薩不同。",
    "X39n0704_003:0200a20": "[0200a20] 自下第三明一向同所以成犯。於中初明嫌恨故同",
    "X39n0704_003:0200a21": "犯而染汙。後明懶怠犯而非染。",
    "X39n0704_003:0200a22": "[0200a22] 就正命中還初明犯。後明不犯。犯中明染。略無不染。",
    "X39n0704_003:0200a23": "身口諂曲總明犯相。下別顯之。若現相者是身諂也。",
    "X39n0704_003:0200a24": "現諂威儀名為現相。毀呰求利是口諂也。讚餘毀此",
    "X39n0704_003:0200b01": "望得其利名為毀呰。為貪利故說已於彼餘施主邊",
    "X39n0704_003:0200b02": "大得利養。望此施主學彼施已。名為因利以求利也。",
    "X39n0704_003:0200b03": "此前名為未起者起。住邪命下於已起者不能捨離。",
    "X39n0704_003:0200b04": "是名下結。不犯可知。",
    "X39n0704_003:0200b05": "[0200b05] 正威儀中明犯不犯染及不染。掉動不靜高聲嬉戲",
    "X39n0704_003:0200b06": "是犯相也。掉動是身。不靜是意。高聲是口。令他喜樂",
    "X39n0704_003:0200b07": "犯之所為。作是緣下牒以結之。作是令他喜樂因緣。",
    "X39n0704_003:0200b08": "所以成犯。不染可知。不犯有七。第四他好為攝彼者。",
    "X39n0704_003:0200b09": "有人好戲。菩薩為之令彼愛樂攝以道也。第五為欲",
    "X39n0704_003:0200b10": "斷彼故者。有人多戲。菩薩先同。後示其過令彼斷除。",
    "X39n0704_003:0200b11": "餘悉可知。",
    "X39n0704_003:0200b12": "[0200b12] 就正見中單明犯相。略無不犯。犯中明染。不明不染。",
    "X39n0704_003:0200b13": "染中有四。一明犯心。二明犯相。三牒前結之。四釋犯",
    "X39n0704_003:0200b14": "儀。作如是見是犯心也。作是說下是犯相也。於中初",
    "X39n0704_003:0200b15": "言菩薩不應樂涅槃等申己所見。何以故下釋己所",
    "X39n0704_003:0200b16": "見。作是說下牒以結之。何以故下釋犯所以。何故問",
    "X39n0704_003:0200b17": "也。菩薩常自願在諸有。今還說此。何故明犯。下釋有",
    "X39n0704_003:0200b18": "三。一且明聲聞厭樂之心不及菩薩。二謂聲聞下解",
    "X39n0704_003:0200b19": "釋聲聞不及所以。聲聞自利。是故不及。菩薩普為。所",
    "X39n0704_003:0200b20": "以為勝。以普為故。疾願離過速求菩提利眾生也。三",
    "X39n0704_003:0200b21": "彼習下明不及相。彼習不染勝阿羅漢。就劣況勝。地",
    "X39n0704_003:0200b22": "前菩薩始習不染。初地已上成就不染。然彼地前始",
    "X39n0704_003:0200b23": "習不染。已能畢竟令過不起勝阿羅漢。何況終成。故",
    "X39n0704_003:0200b24": "說聲聞不及菩薩。成就有漏離煩惱者釋顯前勝。二",
    "X39n0704_003:0200c01": "輪煩惱地前未斷名成有漏。染伏不起名離煩惱。羅",
    "X39n0704_003:0200c02": "漢雖斷三毒猶行。是故菩薩勝彼羅漢。如經中說難",
    "X39n0704_003:0200c03": "陀習貪舍利習瞋。如是等也。",
    "X39n0704_003:0200c04": "[0200c04] 前四自行。下二攝他。初對善人不能離過如法攝取",
    "X39n0704_003:0200c05": "所以成犯。後對惡人不能苦切逼而伏取所以成犯。",
    "X39n0704_003:0200c06": "就初戒中。明犯不犯染及不染。染中初至亦不除滅",
    "X39n0704_003:0200c07": "是犯相也。不護不信是口過也。不護譏毀是身過也。",
    "X39n0704_003:0200c08": "此二明於未起不護。亦不除者先犯不悔。若實有下",
    "X39n0704_003:0200c09": "牒以結犯。就不染中。實無不除非染汙者。雖自無過。",
    "X39n0704_003:0200c10": "為淨他心理須悔滅。而不除滅。所以成犯。以實無過",
    "X39n0704_003:0200c11": "無覆罪心所以非染。不犯可知。下攝惡中明犯不犯。",
    "X39n0704_003:0200c12": "犯中觀生應以苦言是犯緣也。恐憂不為所以成犯。",
    "X39n0704_003:0200c13": "是名下結。以無惡心故名非染。不犯可知。",
    "X39n0704_003:0200c14": "[0200c14] 次四忍戒。第一他惱返報故犯。第二犯他不懺故犯。",
    "X39n0704_003:0200c15": "第三他懺不受故犯。第四久結不捨故犯。初中單明",
    "X39n0704_003:0200c16": "犯而染汙。報罵口也。報瞋意也。報毀還口。與罵何別。",
    "X39n0704_003:0200c17": "當惡名罵。過惡稱毀。是名下結。第二可知。第三戒中",
    "X39n0704_003:0200c18": "明犯不犯染及不染。他懺犯緣。嫌恨犯心。不受犯相。",
    "X39n0704_003:0200c19": "是名下結。餘悉可知。第四可解。",
    "X39n0704_003:0200c20": "[0200c20] 次下三戒是精進戒。於中初一明利他行。相顯可知。",
    "X39n0704_003:0200c21": "後二自利。初明睡眠惛沉故犯。後說世事悼動故犯。",
    "X39n0704_003:0200c22": "相顯可知。",
    "X39n0704_003:0200c23": "[0200c23] 次三禪戒。隨修始終分為三種。初一據始明以瞋慢",
    "X39n0704_003:0200c24": "不受師教。所以成犯。第二修時五蓋覆心不自開學。",
    "X39n0704_003:0201a01": "所以成犯。第三修成取味為德。所以成犯。於禪愛著",
    "X39n0704_003:0201a02": "名為味禪。此是煩惱妄見為德。故成犯也。此三可知。",
    "X39n0704_003:0201a03": "[0201a03] 次下八戒是般若戒。於中前五對法明犯。後之三戒",
    "X39n0704_003:0201a04": "對人明犯。前中初四習學失儀。後之一戒聞深誹謗。",
    "X39n0704_003:0201a05": "就前四中。初之兩戒大小相對明學失儀。後之兩戒",
    "X39n0704_003:0201a06": "邪正相對彰學失儀。就前二中。初偏學大。後偏習小。",
    "X39n0704_003:0201a07": "就學大中明犯不犯。犯中明染略無不染。見是犯心。",
    "X39n0704_003:0201a08": "說是犯相。不應聽者不應聞也。不應受者不應思也。",
    "X39n0704_003:0201a09": "不應學者不應修也。菩薩何用聲聞法為。明前三種",
    "X39n0704_003:0201a10": "不應所以。是名下結。以有異見言不應學故成染汙。",
    "X39n0704_003:0201a11": "何以故下釋犯所以。不犯可知。第二戒中明犯不染。",
    "X39n0704_003:0201a12": "餘略不論。於菩薩藏不作方便無學心也。棄捨不學",
    "X39n0704_003:0201a13": "無學行也。此明捨大。學聲聞法明專習小。此犯相也。",
    "X39n0704_003:0201a14": "是名下結。何故前者學大棄小犯成染汙。今此習小",
    "X39n0704_003:0201a15": "全不學大犯成非染。前由見心宣說菩薩不應學小",
    "X39n0704_003:0201a16": "是故染汙。今此戒中以學失儀所以成犯。由無異見",
    "X39n0704_003:0201a17": "故非染汙。何故前者偏有見心。今此無之。世人多說",
    "X39n0704_003:0201a18": "菩薩不應學聲聞法。故前有見。世間無說菩薩不應",
    "X39n0704_003:0201a19": "學菩薩法。故此無見。次二戒中。初之一戒棄內習外",
    "X39n0704_003:0201a20": "所以成犯。後之一戒習外生愛所以成犯。就初戒中",
    "X39n0704_003:0201a21": "明犯不犯。犯中明染不犯有三。一能速受。二於佛法",
    "X39n0704_003:0201a22": "久學深知習外不犯。久學不忘是聞慧也。若思知義",
    "X39n0704_003:0201a23": "是思慧也。於法具觀是修慧也。得不動智是證智也。",
    "X39n0704_003:0201a24": "三日日下樂學以儀故得無犯。菩薩善外愛樂不捨",
    "X39n0704_003:0201b01": "不作毒想是名犯者是第二門。隨知生愛。所以成犯",
    "X39n0704_003:0201b02": "上來四門習學失儀。次下一戒於深誹謗。就此戒中",
    "X39n0704_003:0201b03": "明犯不犯。犯中明染。文別有四。一明犯緣。所謂三寶。",
    "X39n0704_003:0201b04": "初至實儀是法寶也。菩薩法藏是教法寶。深義實義",
    "X39n0704_003:0201b05": "是理法寶空理名深。有理名實。諸佛菩薩無量神力",
    "X39n0704_003:0201b06": "佛僧寶也。二誹謗下明其犯相。先明謗法。誹謗不受",
    "X39n0704_003:0201b07": "總明謗法。言非利益別謗理法。非如來說別謗教法。",
    "X39n0704_003:0201b08": "是亦不能安樂生者。謗佛菩薩無量力也。三是名下",
    "X39n0704_003:0201b09": "結。四或自心下明所犯由。或因自思。或隨他謗。下不",
    "X39n0704_003:0201b10": "犯中文別有三。一勸捨解心勸生信心。二不諂下教",
    "X39n0704_003:0201b11": "捨解心教生信心。三自處下牒其所教結成不犯。就",
    "X39n0704_003:0201b12": "初段中。聞甚深義不生解者勸捨解也。應起信者勸",
    "X39n0704_003:0201b13": "生信也。第二段中。不諂曲心作如是學我大不是盲",
    "X39n0704_003:0201b14": "無慧目教捨解心。於實心中起如是意故曰不諂。如",
    "X39n0704_003:0201b15": "來慧眼隨順說下教生信心。於中初先仰信如來。諸",
    "X39n0704_003:0201b16": "佛如來照理之智名為慧眼。隨理起說名隨順說。此",
    "X39n0704_003:0201b17": "說乃是餘契經外名有餘說。云何起下自識捨謗。第",
    "X39n0704_003:0201b18": "三段中自處無知。牒前文中教捨解心。念已無目名",
    "X39n0704_003:0201b19": "處無知。如來見法正觀正向。牒前文中教生信心。理",
    "X39n0704_003:0201b20": "是如來慧眼所見。名為如來現知見法。前觀此法是",
    "X39n0704_003:0201b21": "佛所說名為正觀。前者自誡云何起謗名為正向。以",
    "X39n0704_003:0201b22": "信順故於戒不犯。由捨解故非不解謗。",
    "X39n0704_003:0201b23": "[0201b23] 自下三戒對人明犯。初由貪恚自讚毀他所以成犯。",
    "X39n0704_003:0201b24": "第二瞋慢聞說不聽所以成犯。第三高慢輕毀他說",
    "X39n0704_003:0201c01": "所以成犯。初戒可知。第二戒中明犯不犯染及不染。",
    "X39n0704_003:0201c02": "初聞說處決定論處起犯緣也。瞋慢犯心。不聽犯相。",
    "X39n0704_003:0201c03": "是名下結。不染可知。就不犯中句別十一。初不解者",
    "X39n0704_003:0201c04": "自身不解說者語也。亦可說人無知解也。病及無力",
    "X39n0704_003:0201c05": "自導己也。彼倒說者。彼說不正得不往也。護說心者。",
    "X39n0704_003:0201c06": "說者畏已得不去也。數聞已受已知義者。明已於彼",
    "X39n0704_003:0201c07": "所說法中先已知也。若多則下明已更於其餘經中",
    "X39n0704_003:0201c08": "溫學無暇得不往也。若多聞者廣聽餘法。是聞慧也。",
    "X39n0704_003:0201c09": "若聞持者依聞起思。若如說下依法起修。依法起觀",
    "X39n0704_003:0201c10": "名如說行。進習止業名修禪定。若鈍根者。自己鈍根",
    "X39n0704_003:0201c11": "難往無益得不往也。難受持者。已於餘法受持艱難。",
    "X39n0704_003:0201c12": "多用功力無容去也。後之一戒相顯可知。",
    "X39n0704_003:0201c13": "[0201c13] 自下十一攝生戒中。初二同事。次一愛語。次四布施。",
    "X39n0704_003:0201c14": "後四利行。就同事中初戒明其樂事中同。就此戒中。",
    "X39n0704_003:0201c15": "明犯不犯染及不染。住律儀者。名攝生戒為律儀也。",
    "X39n0704_003:0201c16": "見生所作是其犯緣。瞋恨犯心。不同犯相。下別顯之。",
    "X39n0704_003:0201c17": "思量諸事為事始也。下行路等正明所作。若行路者",
    "X39n0704_003:0201c18": "威儀事也。興利田牧勞生事也。和合諍訟利益事也。",
    "X39n0704_003:0201c19": "吉會是其隨俗事也。福業是其修善事也。餘悉可知。",
    "X39n0704_003:0201c20": "第二戒者苦事中同。就中亦有犯及不犯染及不染。",
    "X39n0704_003:0201c21": "見病犯緣。瞋恨犯心。不往犯相。是名下結。就不犯中",
    "X39n0704_003:0201c22": "句別十一。鈍根難悟難受持者。自己鈍根受持艱難。",
    "X39n0704_003:0201c23": "自所作業多用功力無容瞻視。不往不犯。次一愛語。",
    "X39n0704_003:0201c24": "相顯可知。次四施中。初一報恩。第二無畏。第三財施。",
    "X39n0704_003:0202a01": "第四法施。相顯可知。利行四中。初之一戒無德善人",
    "X39n0704_003:0202a02": "方便隨順。相顯可知。第二有德稱讚令喜。於中亦明",
    "X39n0704_003:0202a03": "犯與不犯染及不染。就不犯中令起惱者。由嘆起貪。",
    "X39n0704_003:0202a04": "或起瞋等。聞嘆喜過名為溢喜。聞嘆自高名為起慢。",
    "X39n0704_003:0202a05": "由嘆縱逸起不善業名起非義。皆得不嘆。言是實德",
    "X39n0704_003:0202a06": "似非德者。如說菩薩行非通道。實是勝德。相似非德。",
    "X39n0704_003:0202a07": "若稱嘆者令多眾生習起不善。是以不嘆。言實善說",
    "X39n0704_003:0202a08": "似非善者。如經宣說貪欲是道恚癡亦然。如是一切",
    "X39n0704_003:0202a09": "實是善說相似非善。若稱嘆者增人惑情。故得不嘆。",
    "X39n0704_003:0202a10": "第三一戒易調惡人隨過治&#x7F78;。初先明犯。相顯可知。",
    "X39n0704_003:0202a11": "下明不犯。不可治者。彼有勢力不可治也。不可語者。",
    "X39n0704_003:0202a12": "彼性暉戾語則轉增。不可誨者。彼無慚&#x803B;設語不改。",
    "X39n0704_003:0202a13": "起嫌恨者。聞增瞋也。若觀時者。觀己自無善伴時也。",
    "X39n0704_003:0202a14": "恐起&#x9B2A;者。因治&#x7F78;彼更舉他事。餘悉可知。",
    "X39n0704_003:0202a15": "[0202a15] 自下一戒難調惡人神力攝取。初先明犯。相顯可知。",
    "X39n0704_003:0202a16": "下明不犯。更起染者。由見神變於所作罪謂當道理。",
    "X39n0704_003:0202a17": "更起染著不肯捨離。得不為現。餘悉可知。從上有四",
    "X39n0704_003:0202a18": "波羅夷法訖來至此。大段第二廣明持犯。",
    "X39n0704_003:0202a19": "[0202a19] 自下第三結嘆引證勸物修學。初言此事起菩薩戒。",
    "X39n0704_003:0202a20": "是結嘆也。此上所明持犯之事。依之能生菩薩戒行。",
    "X39n0704_003:0202a21": "名為起戒。佛處處下引說證成。佛處處說律儀攝善",
    "X39n0704_003:0202a22": "攝生戒者明經合論。此是摩德和合說者彰論扶經。",
    "X39n0704_003:0202a23": "論與經同。名和合說。下勸修學。當勤受持勸修學也。",
    "X39n0704_003:0202a24": "起敬專學教修學也。上來第一持戒方便。自下第二",
    "X39n0704_003:0202b01": "正明護持。從他受已所持法也。欲學菩提利生心者",
    "X39n0704_003:0202b02": "持戒心也。極淨欲學持律儀心。菩提心者持攝善心。",
    "X39n0704_003:0202b03": "攝善求果名菩提心。利生心者。持攝生心。專精護持",
    "X39n0704_003:0202b04": "持戒行也。",
    "X39n0704_003:0202b05": "[0202b05] 上來第二專精護持。自下第三犯已能悔。若有所犯",
    "X39n0704_003:0202b06": "如法悔者。總勸悔也。此一切犯突吉羅攝辯其罪名。",
    "X39n0704_003:0202b07": "突吉胡語。此云惡作。當向已下廣教懺悔。於中初明",
    "X39n0704_003:0202b08": "對人悔法。若無如下責心悔法。對人悔中有總有別。",
    "X39n0704_003:0202b09": "向大小人如法悔者是其總也。大小雖異。同是行人。",
    "X39n0704_003:0202b10": "故得對之。能解語者。要有知解。解人語義方得對也。",
    "X39n0704_003:0202b11": "能受悔者。要有戒行。堪受人懺方得對也。以增上下",
    "X39n0704_003:0202b12": "是其別也。別中初明上犯失戒不可悔除。次明中犯",
    "X39n0704_003:0202b13": "向多人悔。後明下犯向一人悔。就中犯中。中煩惱犯",
    "X39n0704_003:0202b14": "標別所悔。三人若過定所對人。少至三人。多則益善。",
    "X39n0704_003:0202b15": "長跪合掌突吉羅懺。稱先罪名懺悔儀也。大德已下",
    "X39n0704_003:0202b16": "懺悔辭也。捨毗尼者。背法起過名捨毗尼。非全捨戒。",
    "X39n0704_003:0202b17": "餘如比丘突吉懺者。懺辭不盡指同餘說。比丘懺中。",
    "X39n0704_003:0202b18": "今向大德發露懺悔不敢覆藏。懺悔則安樂。不懺不",
    "X39n0704_003:0202b19": "安樂。憶念犯發露。知而不覆藏。大德憶我戒身具足",
    "X39n0704_003:0202b20": "清淨布薩。受懺者云汝識罪不。懺者云識。受懺者言",
    "X39n0704_003:0202b21": "當自責心勿復更作。今少此言故指彼也。問曰比丘",
    "X39n0704_003:0202b22": "突吉羅中何者是其對人悔法。今指彼乎。謂破僧中",
    "X39n0704_003:0202b23": "方便罪等對人悔也。就下犯中懺法同前。及餘犯者。",
    "X39n0704_003:0202b24": "及餘四十二輕戒也。責心悔法相顯可知。問曰責心",
    "X39n0704_003:0202c01": "但懺下犯。通悔中品。準下受中無師得戒。今此懺中。",
    "X39n0704_003:0202c02": "但令重心理亦俱滅。若無如是具德人下是第四段",
    "X39n0704_003:0202c03": "善淨心受。於中初言無具德人應自受者。總舉自受。",
    "X39n0704_003:0202c04": "如經中說。千里無人方得自受。下別教之。整衣服等",
    "X39n0704_003:0202c05": "是前方便。作是言下正明受辭。餘如前下是後方便。",
    "X39n0704_003:0202c06": "謂餘啟白如前說也。",
    "X39n0704_003:0202c07": "[0202c07] 上來廣辯受持之相。下重分別持犯之義。初先明犯。",
    "X39n0704_003:0202c08": "後論持義。犯中有二。一明菩薩犯非無餘堪任更受。",
    "X39n0704_003:0202c09": "二軟中上下明犯輕重。就初段中。菩薩所犯無無餘",
    "X39n0704_003:0202c10": "者。正明菩薩犯非無餘堪任更受。聲聞犯重不得更",
    "X39n0704_003:0202c11": "受名曰無餘。菩薩得受是故無彼無餘犯也。如世尊",
    "X39n0704_003:0202c12": "下辯明菩薩須受分齊。瞋犯更受。貪犯不須。如世尊",
    "X39n0704_003:0202c13": "說瞋犯更受非貪欲者。引說以分。問曰前說四重法",
    "X39n0704_003:0202c14": "中亦有貪犯。上言失戒。云何今言非貪欲犯。貪有二",
    "X39n0704_003:0202c15": "種。一者貪財犯而失戒。二者貪色犯而不失。前據財",
    "X39n0704_003:0202c16": "貪。此就色貪。兩言不違。問曰貪財亦是失戒。何故世",
    "X39n0704_003:0202c17": "尊偏言瞋犯。釋言貪財無他覺利於生必瞋。是故猶",
    "X39n0704_003:0202c18": "名瞋犯失也。當知此下論主釋經。以顯須受之分齊",
    "X39n0704_003:0202c19": "也。當知此意總以勸知。下別顯之。愛生能作一切所",
    "X39n0704_003:0202c20": "作。故佛宣說非貪欲犯。利生是其菩薩所作。愛物能",
    "X39n0704_003:0202c21": "為。故曰能作。非作已下釋前瞋犯應更受也。非作更",
    "X39n0704_003:0202c22": "受直立道理。瞋眾生下就過顯之。不度自他當無終",
    "X39n0704_003:0202c23": "益。不作所作現闕交利。如是不作牒以結之。自下第",
    "X39n0704_003:0202c24": "二明犯輕重。軟中上犯如四攝品者。上文宣說持犯",
    "X39n0704_003:0203a01": "相中。舉犯不犯染及不染。軟中上犯勸物以知。然犯",
    "X39n0704_003:0203a02": "不犯染及不染前已具辯。軟中上犯。上來未解。故今",
    "X39n0704_003:0203a03": "牒之。指四攝品。今雖指彼。就下求之都無此相。當應",
    "X39n0704_003:0203a04": "更指餘經論中四攝品也。亦可此言指前所說四攝",
    "X39n0704_003:0203a05": "之行為四攝品。前文之中。分四攝行以為十一。第十",
    "X39n0704_003:0203a06": "門中明犯輕重。九品不同菩薩治&#x7F78;。今指彼也。",
    "X39n0704_003:0203a07": "[0203a07] 下明持中先明樂住。後明苦住。樂中有四。一數。二名。",
    "X39n0704_003:0203a08": "三釋。四結。具三樂住是舉數也。次列三名。行修圓滿",
    "X39n0704_003:0203a09": "名方便具。護戒心純名淨心具。過修善因現獲勝報",
    "X39n0704_003:0203a10": "助戒緣成名本因具。次廣釋之。方便具中戒不穿漏",
    "X39n0704_003:0203a11": "受體完也。淨身口等持行淨也。淨身口意明攝對治。",
    "X39n0704_003:0203a12": "不犯發露明離諸過。未起不為名不數犯。已起能除",
    "X39n0704_003:0203a13": "名發露惡。是名下結。就淨心中初求心淨。不懈怠下",
    "X39n0704_003:0203a14": "明行心淨。前求淨中始終分三。為法出家不為身命",
    "X39n0704_003:0203a15": "始心淨也。但求佛法不為身命。為義已下明行淨也。",
    "X39n0704_003:0203a16": "戒能義利名之為義。既出家已為義為禪不為財也。",
    "X39n0704_003:0203a17": "為沙門下終心淨也。此即是慧。沙門慧體。涅槃慧果。",
    "X39n0704_003:0203a18": "但為此果不為非義。魔天五欲是其非義。菩薩不求。",
    "X39n0704_003:0203a19": "行心淨中。不懈未退明攝善也。自分不懈。勝進不退。",
    "X39n0704_003:0203a20": "不雜惡下明離惡也。不雜眾惡不善之法明離業也。",
    "X39n0704_003:0203a21": "不雜煩惱離煩惱也。受有已下離苦果也。未來之苦",
    "X39n0704_003:0203a22": "名為受有。熾燃苦報三途苦也。生老病死人天苦也。",
    "X39n0704_003:0203a23": "斷因離果名為不雜。不雜之言該此諸句。是名下結。",
    "X39n0704_003:0203a24": "本因可知。具三正下牒以總結。",
    "X39n0704_003:0203b01": "[0203b01] 與此違下翻樂明苦。上來廣釋一切戒竟。是名下結。",
    "X39n0704_003:0203b02": "是名略說廣說一切是結前也。前文之中有略有廣。",
    "X39n0704_003:0203b03": "初就在家出家分二名之為略。後分三聚謂之為廣。",
    "X39n0704_003:0203b04": "是名略說結前略也。是名廣說結上廣也。此一切戒",
    "X39n0704_003:0203b05": "分為難等是開後也。謂下六門皆就一切隨義分矣。",
    "X39n0704_003:0203b06": "[0203b06] 就難戒中初牒舉數。前門分二。此增說三。下諸門中",
    "X39n0704_003:0203b07": "隨次漸增。下別顯之。於中初門捨樂專持所以為難。",
    "X39n0704_003:0203b08": "二忍苦堅持所以為難。三常能具持所以為難。一切",
    "X39n0704_003:0203b09": "修行修善法也。一切正受止惡法也。此二受。法下明",
    "X39n0704_003:0203b10": "持行。憶念不亂順前善法。盡壽已下順前止法。一切",
    "X39n0704_003:0203b11": "門中初牒舉數。次列四名。前三自利。後一利他。言正",
    "X39n0704_003:0203b12": "受者對緣始發。言性戒者過習今成。如須陀洹性戒",
    "X39n0704_003:0203b13": "成就。言習戒者以本修故今更能起。言方便者四攝",
    "X39n0704_003:0203b14": "行也。下釋可知。善人戒中初牒舉數。後辯其相。前四",
    "X39n0704_003:0203b15": "專持。後一能悔。就前四中初一自利。後三利他。一切",
    "X39n0704_003:0203b16": "行中初牒舉數。六種七種一向略說。十三種者。前門",
    "X39n0704_003:0203b17": "說五。今增為六。增六說七。六七合論故有十三。言一",
    "X39n0704_003:0203b18": "向者。前六修分。後七成分。從修向成故云一向。下別",
    "X39n0704_003:0203b19": "顯之。先明前六。六中前三據修分別。後之三門就行",
    "X39n0704_003:0203b20": "分別。前三修中。初一明其始心寬廣。第二明其正修",
    "X39n0704_003:0203b21": "無罪。欲樂苦行二俱離者。愛著五欲名為欲樂。邪見",
    "X39n0704_003:0203b22": "苦身名為苦行。正修離此故曰無罪。第三明其終成",
    "X39n0704_003:0203b23": "堅固。於中有四。一不為在家五欲所動。謂於喜處常",
    "X39n0704_003:0203b24": "不還戒。五欲適情名為喜處。見過深厭故不還戒。二",
    "X39n0704_003:0203c01": "不為出家利養所動。三不為外道邪論所動。四不為",
    "X39n0704_003:0203c02": "煩惱諸纏所動。不能侵欺不微損也。亦不能奪非全",
    "X39n0704_003:0203c03": "失也。就此四中初一受堅。後三持堅。是名下結。後三",
    "X39n0704_003:0203c04": "行中三聚戒別。通前六也。",
    "X39n0704_003:0203c05": "[0203c05] 就律儀中嚴成總舉。當知戒嚴總顯其相。謂聲聞下",
    "X39n0704_003:0203c06": "就人別指。菩薩所受相同彼也。律儀結名。此是第四。",
    "X39n0704_003:0203c07": "攝善第五。攝生第六。就後七中。初之三種當相以分。",
    "X39n0704_003:0203c08": "後之四種約果以別。言順戒者順善戒也。不順戒者",
    "X39n0704_003:0203c09": "離惡戒也。此二是受護隨持戒。守禁名護。護隨前受",
    "X39n0704_003:0203c10": "故曰隨護。就後四中。大人報者律儀果也。由離惡故",
    "X39n0704_003:0203c11": "得佛如來相好之報。故下文言三十二相無差別因",
    "X39n0704_003:0203c12": "皆是持戒。故今舉果以別其因。次有兩句。攝善戒果。",
    "X39n0704_003:0203c13": "增意是定。善趣是慧。出世聖道名為善趣。非謂三有",
    "X39n0704_003:0203c14": "人天善趣。攝善得此。是故舉果以別其因。利生報者",
    "X39n0704_003:0203c15": "攝生果也。",
    "X39n0704_003:0203c16": "[0203c16] 就除惱中初牒舉數。次釋。後結。釋中有五。一自思惟",
    "X39n0704_003:0203c17": "不欲令他八事惱已。言八事者。身三口四加手石等",
    "X39n0704_003:0203c18": "即為八也。二加我下以己方便。他不欲我不欲。始不",
    "X39n0704_003:0203c19": "欲也。言不喜者。八事現前心不喜也。如我既然。彼亦",
    "X39n0704_003:0203c20": "如是。三云何下以理自遮。四以是故下結志不為。五",
    "X39n0704_003:0203c21": "作是思下如念捨離。是名下結。",
    "X39n0704_003:0203c22": "[0203c22] 就明此世他世樂中。初牒舉數。次釋。後結。下解此世",
    "X39n0704_003:0203c23": "他世樂義。釋中分戒以之為四。自餘五度各別為一。",
    "X39n0704_003:0203c24": "故有九也。良以此中以戒為宗。故就戒中偏分為四。",
    "X39n0704_003:0204a01": "前二自行。後二利他。亦可前二就法分別。惡法則遮。",
    "X39n0704_003:0204a02": "善法則開。後之兩門對人分別。善者則攝。惡者則伏。",
    "X39n0704_003:0204a03": "[0204a03] 就後五中。檀俱戒者離不施過。餘者例然。如是下結。",
    "X39n0704_003:0204a04": "下解此世他世樂義。現修之時得行愛味名現法樂。",
    "X39n0704_003:0204a05": "來獲勝報名後世樂。清淨戒中初牒舉數。次釋。後結。",
    "X39n0704_003:0204a06": "釋中前九修戒方便。後一行成離過清淨。就前九中",
    "X39n0704_003:0204a07": "初五自分。後四勝進。就自分中初一正願。次二正修。",
    "X39n0704_003:0204a08": "後二正行。初善受戒為沙門等不為身命故名正願。",
    "X39n0704_003:0204a09": "為求學果名為沙門。為求佛果名為菩提。次二修中",
    "X39n0704_003:0204a10": "初離不及。後離太過。不退起疑。離不及也。悔己所修",
    "X39n0704_003:0204a11": "名起疑悔。不過持戒起非處疑。離太過也。修過已分",
    "X39n0704_003:0204a12": "心則掉動不能入法。便生異想。言無聖道名非處疑。",
    "X39n0704_003:0204a13": "後二行中。初一集善離懈怠者離精進垢。不樂睡眠",
    "X39n0704_003:0204a14": "離精進障。日夜精進顯前離怠。成就善法顯前不樂",
    "X39n0704_003:0204a15": "睡眠言也。後一離過。所謂離於放逸過也。如前說者。",
    "X39n0704_003:0204a16": "如前護持律儀戒中成就五種不放逸也。下勝進中",
    "X39n0704_003:0204a17": "初一正願。次一正行。次一正修。後一正解。亦名正見。",
    "X39n0704_003:0204a18": "正願可知。",
    "X39n0704_003:0204a19": "[0204a19] 就正行中差別有三。一正威儀。二者正業。三者正命。",
    "X39n0704_003:0204a20": "就威儀中。攝持威儀威儀始也。善於威儀威儀成也。",
    "X39n0704_003:0204a21": "就正業中。所作眾事方便修習作業始也。善如法下",
    "X39n0704_003:0204a22": "作業成也。就正命中。正命具足攝對治也。諂等悉離",
    "X39n0704_003:0204a23": "離諸過也。就正修中。離二邊者修得中也。離樂及苦",
    "X39n0704_003:0204a24": "顯前離邊。世俗欲樂外道苦行菩薩悉離。正解可知。",
    "X39n0704_003:0204b01": "上來九門修戒方便。第十所受不缺減者戒行成也。",
    "X39n0704_003:0204b02": "此十下結。",
    "X39n0704_003:0204b03": "[0204b03] 上來廣釋。自下第三結嘆顯勝。是名戒聚是總結也。",
    "X39n0704_003:0204b04": "得菩提下是嘆勝也。於中有四。一遠得菩提。二乃至",
    "X39n0704_003:0204b05": "下近獲五利。三如前下能為三事。四所作下總嘆顯",
    "X39n0704_003:0204b06": "勝令物愛求。就初段中。得菩提者總明得果。滿是尸",
    "X39n0704_003:0204b07": "羅得菩提者釋得所由。第二段中。乃至未成得五利",
    "X39n0704_003:0204b08": "者總以標舉。下別顯之。前三是其行報福利。為佛念",
    "X39n0704_003:0204b09": "者現在修時佛常護念。終時喜者死時無悔。捨身已",
    "X39n0704_003:0204b10": "下後報殊勝。後二明其行德福利。戒度成者戒行成",
    "X39n0704_003:0204b11": "也。性戒成者戒心成也。第三段中句別有三。一攝九",
    "X39n0704_003:0204b12": "為三。二明三聚能為三事。三雙結之。就初段中。先牒",
    "X39n0704_003:0204b13": "前九。後攝為三。第二段中。三種為三總以標舉。次別",
    "X39n0704_003:0204b14": "顯之。言律儀戒令心住者。律儀防非。心不從惡。學戒",
    "X39n0704_003:0204b15": "不捨名為心住。餘二可知。是名下結。是名菩薩一切",
    "X39n0704_003:0204b16": "事者是總結也。所謂下別。現法樂住結前律儀令心",
    "X39n0704_003:0204b17": "住也。身心不倦具佛法者結前攝善自成法也。成就",
    "X39n0704_003:0204b18": "生者結前攝生成眾生也。此名三聚以為三事。下雙",
    "X39n0704_003:0204b19": "結之。是名菩薩一切戒者結前九種為三聚也。是名",
    "X39n0704_003:0204b20": "戒福結前三聚為三事也。自下第四結嘆顯勝中。無",
    "X39n0704_003:0204b21": "餘廣也。無上勝也。三世同學嘆其要也。",
    "X39n0704_003:0204b22": "論本第六",
    "X39n0704_003:0204b23": "○忍品第十一",
    "X39n0704_003:0204b24": "[0204b24] 忍品者。由持戒故不惱眾生。故次明忍。廣辯忍義故",
    "X39n0704_003:0204c01": "云忍品。",
    "X39n0704_003:0204c02": "[0204c02] 就此品中初問。次釋。後總結嘆。云何問也。釋中初先",
    "X39n0704_003:0204c03": "開列章門。後廣辯釋。前開門中。有九舉數。性等列名。",
    "X39n0704_003:0204c04": "言自性者忍行體性。言一切者忍行之相。忍相非一",
    "X39n0704_003:0204c05": "故云一切。言難忍者忍行殊勝。忍心決定難忍能忍",
    "X39n0704_003:0204c06": "故名為難。一切門者攝行寬廣。一切忍行攝入此門",
    "X39n0704_003:0204c07": "名一切門。言善人者忍行純善。善心修忍故名善人。",
    "X39n0704_003:0204c08": "一切行者忍行具足。一切緣中成就忍行故名一切。",
    "X39n0704_003:0204c09": "言除惱者忍行功能。修此忍時能除物惱名除惱忍。",
    "X39n0704_003:0204c10": "此世他世樂者忍行利益。修此忍行能令自他現未",
    "X39n0704_003:0204c11": "獲慶故名此世他世樂。清淨忍者忍行離過。修時無",
    "X39n0704_003:0204c12": "罪故名清淨。下廣解釋。釋自性中初問。次釋。後總結",
    "X39n0704_003:0204c13": "之。釋中四句。依思力者。依現思力能安忍也。若性忍",
    "X39n0704_003:0204c14": "者。由過久習今能忍也。",
    "X39n0704_003:0204c15": "[0204c15] 此二忍性。下二忍因。一切諸忍依無貪者。貪愛己身",
    "X39n0704_003:0204c16": "逢違則忿故依無貪。純一悲者依無瞋也。無悲憐物",
    "X39n0704_003:0204c17": "遇違便怒故依悲也。一切忍中初問。次釋。後總結之。",
    "X39n0704_003:0204c18": "釋中兩番。一隨人分二。二隨行分三。此二各三牒前",
    "X39n0704_003:0204c19": "開後。次列三名。他不益者。他人加損能堪忍也。安苦",
    "X39n0704_003:0204c20": "忍者。因修致惱能安忍也。法思忍者理中忍也。於八",
    "X39n0704_003:0204c21": "解處審觀名思。思心住法名法思忍。下廣釋之。",
    "X39n0704_003:0204c22": "[0204c22] 解初門中先牒。後釋。釋中先明他不饒益。作是學下",
    "X39n0704_003:0204c23": "對之修忍。前中初言久來大苦明己性苦。由性苦故",
    "X39n0704_003:0204c24": "他逼生惱是故明之。久遠深苦無聞重苦。他不饒益",
    "X39n0704_003:0205a01": "現前迫者。正明他人不饒益也。下修忍中。先修三觀",
    "X39n0704_003:0205a02": "自調己心。後習五想對緣能忍。何者三觀。一以業自",
    "X39n0704_003:0205a03": "責。二又我下以智自開。三又聲聞下以大自解。前中",
    "X39n0704_003:0205a04": "初言作是學等。往業自責去其瞋心。云何去瞋。苦藉",
    "X39n0704_003:0205a05": "因緣。過業為因。他逼為緣。因強緣弱。因是我作不能",
    "X39n0704_003:0205a06": "自責。何為偏得瞋他弱緣。作是學者忍意難成。故須",
    "X39n0704_003:0205a07": "學也。是我自業過惡招者。略明現苦由其往因。本作",
    "X39n0704_003:0205a08": "罪因得今日苦重復顯之。今若已下懼增後苦生其",
    "X39n0704_003:0205a09": "忍心。第二段中我身及彼俱是行苦直出道理。下明",
    "X39n0704_003:0205a10": "修忍。彼無智等恕彼愚短不生瞋心。我有智下以智",
    "X39n0704_003:0205a11": "自開生其忍心。第三段中。聲聞自利舉小例大去其",
    "X39n0704_003:0205a12": "瞋心。況菩薩者以大自解生其忍心。自下第二更於",
    "X39n0704_003:0205a13": "眾生修習五想。心難調故。於中有三。一略。二廣。三釋",
    "X39n0704_003:0205a14": "忍義。就初段中。如是思已牒前生後。修五想者略以",
    "X39n0704_003:0205a15": "標舉。於怨親下略明修益。怨親中人違順分別。下中",
    "X39n0704_003:0205a16": "勝品優劣分別。若苦若樂就報分別。有德無德行業",
    "X39n0704_003:0205a17": "分別。如是能忍總結修益。第二廣中初問起發。次列",
    "X39n0704_003:0205a18": "五名。五中初一共凡夫想。中有三門共二乘想。下一",
    "X39n0704_003:0205a19": "菩薩不共之想。本親想者。觀生本親故能安忍。法數",
    "X39n0704_003:0205a20": "想者。觀生但是五陰法數。無人可瞋。無常想者。觀生",
    "X39n0704_003:0205a21": "法數性是無常。惱者已謝現無可瞋。言苦想者。觀生",
    "X39n0704_003:0205a22": "法數體是大苦。唯合憐愍不應瞋也。攝取想者。觀生",
    "X39n0704_003:0205a23": "可愍理宜攝取不應瞋也。下廣釋之。本親牒初。下釋",
    "X39n0704_003:0205a24": "有三。一修想方便。二於怨憎下親想成就。三依本親",
    "X39n0704_003:0205b01": "下想成能忍。",
    "X39n0704_003:0205b02": "[0205b02] 第二門中法數牒前。下釋有三。一修想方便。二如是",
    "X39n0704_003:0205b03": "思下法想成就。三依法想下想成能忍。就初段中。先",
    "X39n0704_003:0205b04": "觀所有因緣行者觀生無性。唯從過去業因緣行之",
    "X39n0704_003:0205b05": "所集起名因緣行。觀生唯是因緣行攝故云行數。數",
    "X39n0704_003:0205b06": "者猶是流例之謂。如出家者名為僧數。此亦如是。言",
    "X39n0704_003:0205b07": "法數者。現求眾生唯是五陰諸法之數故云法數。此",
    "X39n0704_003:0205b08": "明所有。下觀所無。初一無字遍下諸句。所謂無我無",
    "X39n0704_003:0205b09": "生無命乃至無諍。",
    "X39n0704_003:0205b10": "[0205b10] 第三門中無常牒前。下釋亦三。一修想方便。二如是",
    "X39n0704_003:0205b11": "思下無常想成。三依無常下想成能忍。無常有二。第",
    "X39n0704_003:0205b12": "一正修無常之想。言生所起一切悉是無常死者觀",
    "X39n0704_003:0205b13": "性無常。有為諸法生相集起名生所起。於中亦有住",
    "X39n0704_003:0205b14": "異等想。就初說生。性是無常盡壞之法故云死法。於",
    "X39n0704_003:0205b15": "上復有不益事者觀事無常。二智者下以理自遮不",
    "X39n0704_003:0205b16": "應惱彼。",
    "X39n0704_003:0205b17": "[0205b17] 第四門中苦相牒前。下釋有三。一修想方便。二正思",
    "X39n0704_003:0205b18": "下苦想成就。三依苦相下想下想成能忍。前中有二。",
    "X39n0704_003:0205b19": "一觀眾生齊具三苦。先觀具力。後況不具。三乘聖人",
    "X39n0704_003:0205b20": "神變自在名為大力。尚不離者總明具苦。標勝擬劣",
    "X39n0704_003:0205b21": "故說為尚。三苦恒隨稱曰不離。三苦體狀故名三相。",
    "X39n0704_003:0205b22": "所謂下別。三苦名義廣如別章。言變易者猶是壞苦。",
    "X39n0704_003:0205b23": "遷壞名變。況不具者。凡夫無力名為不具。聖尚不離",
    "X39n0704_003:0205b24": "況此凡下。二作是學下以理自遮不惱於彼。",
    "X39n0704_003:0205c01": "[0205c01] 第五門中攝想牒前。下釋有三。一起攝想。二如是思",
    "X39n0704_003:0205c02": "下攝想成就。三依攝想下想成能忍。前中兩句。初起",
    "X39n0704_003:0205c03": "攝想。二不應下以理自遮不應惱彼。",
    "X39n0704_003:0205c04": "[0205c04] 自下第三總釋忍義。云何問也。言不瞋者內心不瞋。",
    "X39n0704_003:0205c05": "言不報者身口不報。此據當時。不懷恨者後無結恨。",
    "X39n0704_003:0205c06": "是名下結。",
    "X39n0704_003:0205c07": "[0205c07] 安苦忍中初牒前門。次釋。後結。釋中有三。一修觀方",
    "X39n0704_003:0205c08": "便。二如是思下忍觀成就。三一切苦下觀成能忍。前",
    "X39n0704_003:0205c09": "中先舉無益之苦久來&#x8657;受用以自誡。後舉有益理",
    "X39n0704_003:0205c10": "必須忍。就無益中。昔來求欲為諸苦因生大苦者。總",
    "X39n0704_003:0205c11": "明求欲能生大苦。因求致惱故名求欲以為苦因。因",
    "X39n0704_003:0205c12": "是能生無量大苦。所謂下別。皆是下結。彰彼大苦皆",
    "X39n0704_003:0205c13": "由癡故久處不覺。下明有益理必須忍。今修樂因無",
    "X39n0704_003:0205c14": "量悉忍過重自要況復小苦。以重況輕顯必能為。上",
    "X39n0704_003:0205c15": "來修觀。如是思時覺慧具者忍觀成也。覺知先來無",
    "X39n0704_003:0205c16": "益之苦名為覺具。知有益苦理必須受名為慧具。一",
    "X39n0704_003:0205c17": "切苦下對緣能忍中初總。八種下別。雖受眾苦要當",
    "X39n0704_003:0205c18": "安下總以結嘆。初總可知。第二別中八種舉數。依等",
    "X39n0704_003:0205c19": "列名。言依處者。謂乞食等四依處也。世法處者衰惱",
    "X39n0704_003:0205c20": "事也。在世必有名世法處。威儀處者。謂行住等四威",
    "X39n0704_003:0205c21": "儀也。攝法處者求法行也。隨戒處者持戒行也。方便",
    "X39n0704_003:0205c22": "處者修善行也。起修善巧故名方便。利生處者化他",
    "X39n0704_003:0205c23": "行也。諸所作者營世業也。此等皆是生忍之所故悉",
    "X39n0704_003:0205c24": "名處。下廣顯之。依中先牒。次釋。後結。釋中有二。一明",
    "X39n0704_003:0206a01": "依處。二明能忍。就明依中謂四依處總以標舉。盡形",
    "X39n0704_003:0206a02": "乞食著糞掃衣樹下而坐病服陳棄。此四是其起行",
    "X39n0704_003:0206a03": "所依故名為依。下別顯之。依法出家憑依人也。得比",
    "X39n0704_003:0206a04": "丘分依行體也。戒者是其比丘之因名比丘分。若得",
    "X39n0704_003:0206a05": "已下正辯依相。但明乞食。若得麤者弊惡苦也。不恭",
    "X39n0704_003:0206a06": "敬者輕慢苦也。留難不時留礙苦也。下明能忍。",
    "X39n0704_003:0206a07": "[0206a07] 就世法中初牒前門。次釋。後結。釋中先明世間之法。",
    "X39n0704_003:0206a08": "後明能忍。明世法中有九舉數。次列九名。前四違緣",
    "X39n0704_003:0206a09": "合故生苦。後五順緣離故生苦。前四猶是世八法中",
    "X39n0704_003:0206a10": "四違法也。世八法者。一利。二衰。三毀。四譽。五稱。六譏。",
    "X39n0704_003:0206a11": "七苦。八樂。八中初二是其身法。財榮潤己名之為利。",
    "X39n0704_003:0206a12": "打縛等事名之為衰。次四口法。當善而論說以為稱。",
    "X39n0704_003:0206a13": "當惡而談說以為譏。過善而讚說之為譽。過惡而說",
    "X39n0704_003:0206a14": "謂之為毀。後二意法。此八種中順法易忍故此不論。",
    "X39n0704_003:0206a15": "衰譏毀苦違心難忍今偏舉之。就後五中。前二依果",
    "X39n0704_003:0206a16": "盡壞生苦。後三正報衰滅生苦。壞法壞者。資生樂具",
    "X39n0704_003:0206a17": "性是壞法遇緣壞也。盡法盡者。向猶質在此全盡也。",
    "X39n0704_003:0206a18": "後正報中老法老者。內報性是衰老之法。時至便老",
    "X39n0704_003:0206a19": "名老法老。病死亦然。下結。",
    "X39n0704_003:0206a20": "[0206a20] 就威儀中初牒前門。次釋。後結。釋中先明威儀差別。",
    "X39n0704_003:0206a21": "後明能忍。明威儀中有四舉數。次列四名。下辯其相。",
    "X39n0704_003:0206a22": "若行若坐除去陰障不非時臥。就行就坐明疲極苦。",
    "X39n0704_003:0206a23": "臥床坐床草葉敷者。就坐就臥明其所依麤弊苦也。",
    "X39n0704_003:0206a24": "略不明住。因此已下明其能忍。是名下結。",
    "X39n0704_003:0206b01": "[0206b01] 攝法牒前。下廣釋之。有七舉數。次列其名。寶供為一。",
    "X39n0704_003:0206b02": "德供為二。諮法為三。廣說為四。妙嘆為五。獨靜已下",
    "X39n0704_003:0206b03": "以之為六。憶念已下以為第七。初一攝福。後六攝智。",
    "X39n0704_003:0206b04": "供養三寶名寶供養。後六智中。前四攝聞。次一攝思。",
    "X39n0704_003:0206b05": "後一攝修。就聞慧中供養有德從之求法。名德供養。",
    "X39n0704_003:0206b06": "此一是其求法方便。諮受正法正聞法也。此二自利。",
    "X39n0704_003:0206b07": "下二利他。廣為說者初為說也。妙音嘆者嘆令受也。",
    "X39n0704_003:0206b08": "就思慧中。獨靜思惟思慧始也。稱量思次。觀察思成。",
    "X39n0704_003:0206b09": "就修慧中。憶念攝受修止觀者學定慧也。此七種法",
    "X39n0704_003:0206b10": "總以結之。方便修者起明第六方便處也。依前七法",
    "X39n0704_003:0206b11": "進學所行名方便修。所起眾苦悉能忍者。總明前苦",
    "X39n0704_003:0206b12": "皆能忍也。",
    "X39n0704_003:0206b13": "[0206b13] 就隨衣中初牒。後釋。釋中先明隨戒差別。後明能忍。",
    "X39n0704_003:0206b14": "就隨戒中有七舉數。下別顯之。第三捨除不如法行",
    "X39n0704_003:0206b15": "心正念者。謂離殺盜邪婬等也。餘悉可知。如是等下",
    "X39n0704_003:0206b16": "總結能忍。利生牒前。略說十一顯其相也。如前說者",
    "X39n0704_003:0206b17": "如戒品說。同事有二。愛語有一。布施有四。利行有四。",
    "X39n0704_003:0206b18": "通合十一。因是下結。所作牒前。下釋可知。雖受已下",
    "X39n0704_003:0206b19": "總以結嘆。是名已下總結安苦。",
    "X39n0704_003:0206b20": "[0206b20] 法思忍中先牒。後釋。釋中初言於法正釋。善觀開覺",
    "X39n0704_003:0206b21": "是總釋也。正釋據始。於法觀察簡是去非故云正釋。",
    "X39n0704_003:0206b22": "善觀為次。如法照知名為善觀。開覺為終。於諸法中",
    "X39n0704_003:0206b23": "開解覺悟故名開覺。於八下別。別中初言八處深念",
    "X39n0704_003:0206b24": "略標舉也。所謂下廣。先廣八處。三寶為三。寶義為四。",
    "X39n0704_003:0206c01": "神力為五。因果為六。得義為七。方便為八。所知行處",
    "X39n0704_003:0206c02": "總結前八。此等皆是解心所知故名所知。證心行處",
    "X39n0704_003:0206c03": "名為行處。又復解下廣前深念。有二舉數。久修快淨",
    "X39n0704_003:0206c04": "列其二名。久遠修習世間解也。得快淨智出世智也。",
    "X39n0704_003:0206c05": "亦可久修是其教解。淨智是證。",
    "X39n0704_003:0206c06": "[0206c06] 上來廣釋。自下第三總結一切。是名一切是結前也。",
    "X39n0704_003:0206c07": "於二分別為難忍等是開後也。謂於在家出家二中",
    "X39n0704_003:0206c08": "開為難等。難中初門。有三舉數。前門說二。今說增三。",
    "X39n0704_003:0206c09": "下諸門中隨次漸增。下別列名。初下劣者備含多種。一",
    "X39n0704_003:0206c10": "位分下。二德業下。三年夏下。四卑下謂妻子等。五者",
    "X39n0704_003:0206c11": "賤下謂凡庶等。餘二可知。一切門中初問舉數。後廣",
    "X39n0704_003:0206c12": "分別。前三對已違順分別。後一對已階降分別。下中",
    "X39n0704_003:0206c13": "上者備含多種。一者就位分下中上。二就德業分下",
    "X39n0704_003:0206c14": "中上。三就年夏分下中上。四就尊卑分下中上。五就",
    "X39n0704_003:0206c15": "貴賤分下中上。六就惱事分下中上。善人忍中初問",
    "X39n0704_003:0206c16": "舉數。後廣分別。前二自利。後三利他。自中初一見忍",
    "X39n0704_003:0206c17": "福利。於中初總。次別。後結。見忍大利是初總也。謂修",
    "X39n0704_003:0206c18": "下別。於未來世不多結恨無怨憎苦。不多乖離心多",
    "X39n0704_003:0206c19": "喜樂無愛別苦。死時無悔生善趣等無求不得苦。無",
    "X39n0704_003:0206c20": "有惡法求離不得故無悔恨。無有善果求而不得故",
    "X39n0704_003:0206c21": "生善趣及天上也。善趣人道。天上天道。如是下總以",
    "X39n0704_003:0206c22": "結之。此初門竟。",
    "X39n0704_003:0206c23": "[0206c23] 自下第二忍利他中教他為一。歎忍為二。隨喜為三。",
    "X39n0704_003:0206c24": "通前五也。一切行中初問舉數。前六修分。後七成分。",
    "X39n0704_003:0207a01": "合為十三。下廣分別。先廣前六。六中初一畏苦故忍。",
    "X39n0704_003:0207a02": "次有一門念生故忍。與樂名慈。拔苦稱悲。親厚顯前",
    "X39n0704_003:0207a03": "慈悲深也。親愛顯前親厚極也。下有四門求菩提忍。",
    "X39n0704_003:0207a04": "於中初二善趣地忍。願樂菩提欲滿羼提接善心也。",
    "X39n0704_003:0207a05": "願樂菩提是求果心。欲滿羼提是求因心。第二受法",
    "X39n0704_003:0207a06": "離過行也。忍力出家受法方便。常具受持正受法也。",
    "X39n0704_003:0207a07": "自下結之。是出家忍結忍出家。名受法忍結具受戒。",
    "X39n0704_003:0207a08": "次一性忍是種性上。種性具是足種性地。先修現住",
    "X39n0704_003:0207a09": "是解行地。亦可種具足其性種。先修現住是其習種。",
    "X39n0704_003:0207a10": "是名下結。次一正念是初地上知法無生生空觀也。",
    "X39n0704_003:0207a11": "見離言法法空觀也。是名下結。與理相應名正念忍。",
    "X39n0704_003:0207a12": "[0207a12] 次明後七。不益忍者此猶是前他不益也。一切忍者",
    "X39n0704_003:0207a13": "猶是向前安苦忍也。此之兩門對境分別。次二約就",
    "X39n0704_003:0207a14": "時處分別。一切處忍就處明也。一切時忍就時辯也。",
    "X39n0704_003:0207a15": "下有三門就具分別。相顯可知。",
    "X39n0704_003:0207a16": "[0207a16] 除惱忍中初問舉數。次廣。後結。下釋除惱。廣中前三",
    "X39n0704_003:0207a17": "對人分別。言苦求者苦人來求菩薩能忍。後二惡人",
    "X39n0704_003:0207a18": "菩薩能忍。言凶暴者一向惡人。出家犯戒是雜惡人。",
    "X39n0704_003:0207a19": "下有五句化益分別。五種堪忍總標舉也。下別顯之。",
    "X39n0704_003:0207a20": "此五還對前三眾生以明化益。苦生為除對前苦求",
    "X39n0704_003:0207a21": "為除苦也。後四通對凶暴雜惡以除惡也。言求法者。",
    "X39n0704_003:0207a22": "自始求法。法次法向。自依法行。此二是其利他方便。",
    "X39n0704_003:0207a23": "廣說口益。營助身益。此二正化。精進堪能總結五也。",
    "X39n0704_003:0207a24": "是名八種通以結之。下總解釋除惱之義。所患為惱。",
    "X39n0704_003:0207b01": "為除違緣逼惱苦也。此即是前苦求為除所少堪益。",
    "X39n0704_003:0207b02": "為除順緣不足苦也。此即是前不善眾生為說助也。",
    "X39n0704_003:0207b03": "[0207b03] 就明此世他世樂中初問舉數。次廣辯釋。後解此世",
    "X39n0704_003:0207b04": "他世樂義。下總結之。初段可知。第二廣中住不放逸",
    "X39n0704_003:0207b05": "忍行所依。般若實慧是不放逸。菩薩住此故能堪忍。",
    "X39n0704_003:0207b06": "堪忍已下對緣明忍。自苦有五。他苦有四。合為九也。",
    "X39n0704_003:0207b07": "自中五者。一忍寒熱。二忍飢渴。三忍蚊&#x8771;。四忍風日",
    "X39n0704_003:0207b08": "眾毒所觸。五忍身心疲弊之苦。他中四者。所謂生老",
    "X39n0704_003:0207b09": "病死苦也。於此諸苦能忍饒益。如是忍下解釋此世",
    "X39n0704_003:0207b10": "他世樂義。先就自論。後就他說。相續可知。是名下結。",
    "X39n0704_003:0207b11": "[0207b11] 清淨忍中初牒舉數。次釋。後結。釋中前八修習忍行。",
    "X39n0704_003:0207b12": "次一忍因。後一離障。就前八中初六自忍。後二助他。",
    "X39n0704_003:0207b13": "就自忍中。無返報者當時不報。不起恚者後無恚恨。",
    "X39n0704_003:0207b14": "無怨想者永絕餘想。言常饒益向如本者。非直無想",
    "X39n0704_003:0207b15": "加欲益之。此文是倒。若正為文。應言常益如向本心。",
    "X39n0704_003:0207b16": "指本為向。菩薩本心欲益眾生。雖逢損惱猶起益心。",
    "X39n0704_003:0207b17": "如向本心後如是也。於不饒益軟語謝者。謂於他人",
    "X39n0704_003:0207b18": "不益己者軟言謝也。由我無巧令彼惱我故須謝之。",
    "X39n0704_003:0207b19": "彼來懺謝菩薩忍受。下助他中不忍有患故須悲之。",
    "X39n0704_003:0207b20": "修忍有德故須敬也。倍敬佛者。佛無煩惱起忍不難。",
    "X39n0704_003:0207b21": "彼具煩惱而能堪忍用力過佛故倍敬也。第九一門",
    "X39n0704_003:0207b22": "修忍之因。以悲深故能起忍也。後一離障相顯可知。",
    "X39n0704_003:0207b23": "如是十種以結之。",
    "X39n0704_003:0207b24": "[0207b24] 上來廣釋。自下第三結嘆顯勝。從性至淨廣大無量",
    "X39n0704_003:0207c01": "結嘆行廣。大菩提因依見必得結嘆行能。",
    "X39n0704_003:0207c02": "○精進品第十二",
    "X39n0704_003:0207c03": "[0207c03] 精進品者。由忍住緣便能無間策修善法。故次忍後",
    "X39n0704_003:0207c04": "明其精進。廣辯此義名精進品。",
    "X39n0704_003:0207c05": "[0207c05] 就此品中初問。次釋。後總結嘆。釋中初先開列九門。",
    "X39n0704_003:0207c06": "後廣辯釋。前開門中有九舉數。性等列名。名同前釋。",
    "X39n0704_003:0207c07": "下廣釋之。性中初問。次釋。後結。釋中有四。一明其體。",
    "X39n0704_003:0207c08": "二辯其能。三明所離。四明所起。是菩薩心是其體也。",
    "X39n0704_003:0207c09": "蓋乃是其精進心數通名心矣。堪能已下乃至不斷",
    "X39n0704_003:0207c10": "是其能也。於中四句。堪攝為一。是自利行。利安為二。",
    "X39n0704_003:0207c11": "是利他行。此二一對就行分別。熾燃為三。明其頓修。",
    "X39n0704_003:0207c12": "不斷為四。明其常修。此二一對據修分別。亦不顛倒",
    "X39n0704_003:0207c13": "是所離也。精進發動喜入邪中故明不倒。正智俱故",
    "X39n0704_003:0207c14": "不顛倒也。起身口意是所起也。謂精進心起身等業。",
    "X39n0704_003:0207c15": "[0207c15] 就一切中初問。後釋。釋中兩段。一隨形分二。二隨行",
    "X39n0704_003:0207c16": "分三。此二各三牒以舉數。次列其名。三中初一起願",
    "X39n0704_003:0207c17": "精進。弘者是大。誓者是願。依精進心發生大願。名弘",
    "X39n0704_003:0207c18": "誓精進。後二是其起行精進。攝善法者起自利行。攝",
    "X39n0704_003:0207c19": "眾生者起利他行。下廣釋之。解弘誓中初牒。次解。後",
    "X39n0704_003:0207c20": "結。下嘆。初牒可知。解中先起精進心數。是精進體。下",
    "X39n0704_003:0207c21": "起弘誓。堪被誓鎧略明弘誓。誓心難壞如似被鎧。故",
    "X39n0704_003:0207c22": "從喻稱名為被鎧。我為一下廣明弘誓。為一眾生所",
    "X39n0704_003:0207c23": "為極少。百千大劫為一日夜時之極長。在地獄中苦",
    "X39n0704_003:0207c24": "之極重。至成佛者所趣極遠。斯乃菩薩過重自要。況",
    "X39n0704_003:0208a01": "復已下以重況輕顯必能為。是名下結。像類下嘆。嘆",
    "X39n0704_003:0208a02": "中有二。初嘆始況終。二嘆誓能。就前嘆中像類菩薩",
    "X39n0704_003:0208a03": "牒弘誓人。始起願心未有真行。已似菩薩故云像類。",
    "X39n0704_003:0208a04": "弘誓精進牒前誓心。起少解下嘆始況終。少解少信",
    "X39n0704_003:0208a05": "已能長養無量勤性。是嘆始也。於大乘法麤信微解",
    "X39n0704_003:0208a06": "名少信解。依此信解起弘誓心。名為長養弘誓。能與",
    "X39n0704_003:0208a07": "無量勝慧為本。名為無量開覺之性。能與無量勝修",
    "X39n0704_003:0208a08": "為本。名為無量勤方便性。況復成就是況終也。於大",
    "X39n0704_003:0208a09": "乘中少解少信。已能如是長養無量開覺勤性。何況",
    "X39n0704_003:0208a10": "信解究竟成就。下嘆誓能。如是弘誓精進菩薩牒前",
    "X39n0704_003:0208a11": "誓人。為菩提故利生不難正嘆誓能。",
    "X39n0704_003:0208a12": "[0208a12] 攝善精進牒第二門。下釋有二。一明精進為攝諸度。",
    "X39n0704_003:0208a13": "相顯可知。二隨修分七。先總舉數。次廣分別。後歎顯",
    "X39n0704_003:0208a14": "勝。然此七種行實同時。隨相以分非無階降。於中初",
    "X39n0704_003:0208a15": "三種性行德。次一解行。次一初地。次一在於二地已",
    "X39n0704_003:0208a16": "上。後一在於八地已上。種性三中初一離惡。後二攝",
    "X39n0704_003:0208a17": "善。就離惡中不動列名。下別顯之。別有三種。一煩惱",
    "X39n0704_003:0208a18": "不動。二異論不動。三諸苦不動。下攝善中初一功德。",
    "X39n0704_003:0208a19": "後一智慧。就智慧中得明處者。謂於無量五明處法",
    "X39n0704_003:0208a20": "智攝在心故名為得。此世諦智安住正念第一義智。",
    "X39n0704_003:0208a21": "方便具者解行行也。解行能為出世方便究竟名方",
    "X39n0704_003:0208a22": "便具。下釋其相。所當得義不顛倒道隨順得者。無上",
    "X39n0704_003:0208a23": "菩提是當得義。十地是其當義家道。道中不邪名不",
    "X39n0704_003:0208a24": "顛倒。解行攝取當義家道名隨順得。正精進者初地",
    "X39n0704_003:0208b01": "行也。契證正道名之為正。起願趣果名為精進。下釋",
    "X39n0704_003:0208b02": "其相。義饒益者自分行也。真行潤已名義饒益。所當",
    "X39n0704_003:0208b03": "得義成就願者精進願也。無上菩提是當得義。初地",
    "X39n0704_003:0208b04": "願求名成就願。言熾燃者二地已上修道行也。修道",
    "X39n0704_003:0208b05": "無間故曰熾燃。常勤方便釋顯其相。言離慢者八地",
    "X39n0704_003:0208b06": "已上成就行也。以離功用分別心息名為離慢。心不",
    "X39n0704_003:0208b07": "自舉釋顯其相。",
    "X39n0704_003:0208b08": "[0208b08] 上來廣釋。下嘆顯勝。於中四句。一明精進疾滿諸度",
    "X39n0704_003:0208b09": "能得菩提。二一切下明菩提行由精進成。菩提是果。",
    "X39n0704_003:0208b10": "行由因也。三是故下結嘆顯勝。四世尊下引說證成。",
    "X39n0704_003:0208b11": "利生精進。列數指前。難精進中初問舉數。次釋。後嘆。",
    "X39n0704_003:0208b12": "釋中初一專修故難。第二門者常修故難。第三門者",
    "X39n0704_003:0208b13": "善修故難。先釋。後結。釋中六句。平等為一。修心得中",
    "X39n0704_003:0208b14": "分別為二。正智不邪德具為三。行德圓成不緩不急",
    "X39n0704_003:0208b15": "為第四門。顯前平等。不倒為五。顯前分別。義益為六。",
    "X39n0704_003:0208b16": "顯前德具。下嘆顯勝。依此精進。能利眾生故為悲因。",
    "X39n0704_003:0208b17": "能入實義故為慧因。一切門中初問舉數。次列四名。",
    "X39n0704_003:0208b18": "捨染離惡。生淨修善。此二一對行修分別。淨業修福。",
    "X39n0704_003:0208b19": "增智起慧。此二一對行德分別。下廣可知。就善人中",
    "X39n0704_003:0208b20": "初問舉數。後廣分別。初四世間。後一地上。就世間中",
    "X39n0704_003:0208b21": "隨修始終故分四種。於中初一起願廣大。言無不作",
    "X39n0704_003:0208b22": "一切欲者是廣欲也。謂於一切廣大欲中無不作矣。",
    "X39n0704_003:0208b23": "方便不息是常欲也。次一不下發修務勝。下顯其相。",
    "X39n0704_003:0208b24": "行不頓成所以若中。漸學彌高所以若上。從中至上。",
    "X39n0704_003:0208c01": "故曰長養。次一不懈攝行不退。於中八句。不懈為一。",
    "X39n0704_003:0208c02": "自分策勤。勇猛為二。勝進不退。此二對一。熾燃為三。",
    "X39n0704_003:0208c03": "明其專修。長久為四。明其常修。此二一對。下重顯之。",
    "X39n0704_003:0208c04": "精進為五。顯前不懈。不退為六。顯前勇猛。不息為七。",
    "X39n0704_003:0208c05": "顯前熾燃。不壞為八。顯前長久。次一不倒巧觀求出。",
    "X39n0704_003:0208c06": "前三正是世間所行。此明方便趣入出道。言不顛倒",
    "X39n0704_003:0208c07": "義饒益者舉其所求。出世正證名不顛倒。行利成就",
    "X39n0704_003:0208c08": "名義饒益。方便攝者能求行也。解行發修趣求彼義",
    "X39n0704_003:0208c09": "名方便攝。勤方便者出世行也。趣佛無間名勤方便。",
    "X39n0704_003:0208c10": "速疾菩提顯其相也。",
    "X39n0704_003:0208c11": "[0208c11] 一切行中初問舉數。次釋。後結。釋前六中初先牒前。",
    "X39n0704_003:0208c12": "次釋。後嘆。釋中初二修義分別。初常後頓。次有兩門",
    "X39n0704_003:0208c13": "對因分別。初對過因。後對現因。下有兩門修分分別。",
    "X39n0704_003:0208c14": "初一自分。後一勝進。不動精進自分堅也。下別顯之。",
    "X39n0704_003:0208c15": "苦觸不動行不動也。不向餘義願不動也。人天二乘",
    "X39n0704_003:0208c16": "名為餘義。菩薩不向。不知足者勝進無厭。限量不喜",
    "X39n0704_003:0208c17": "釋顯其相。下牒嘆勝。成六牒前。慇勤已下是嘆勝也。",
    "X39n0704_003:0208c18": "始心專精故曰慇勤。正修不動名堪堅固。終成不退",
    "X39n0704_003:0208c19": "名於諸法不可壞也。釋後七中初先牒舉。次釋。後結。",
    "X39n0704_003:0208c20": "釋中初一起欲方便。後六正修。與欲俱者精進之心",
    "X39n0704_003:0208c21": "與欲俱也。下釋其相。言慇勤者是精進心。欲願菩提",
    "X39n0704_003:0208c22": "是樂欲心。是二相隨故名為俱。後六修中攝為三對。",
    "X39n0704_003:0208c23": "初二一對修分分別。前一自分。後一勝進。等具足者自",
    "X39n0704_003:0208c24": "分具也。下釋其相。諸餘煩惱染汙心住舉劣顯勝。諸",
    "X39n0704_003:0209a01": "餘眾生情與惑俱名染心住。菩薩於善等心住者辯",
    "X39n0704_003:0209a02": "勝過劣。於善等住故勝餘生。言勝進者求勝行也。下",
    "X39n0704_003:0209a03": "釋其相。諸餘煩惱上煩惱住舉劣顯勝。性使之結直",
    "X39n0704_003:0209a04": "名煩惱。麤起之惑名上煩惱。諸餘眾生與彼惑俱無",
    "X39n0704_003:0209a05": "心欲斷名為心住。斷彼煩惱如救頭燃辯勝過劣。準",
    "X39n0704_003:0209a06": "前類之。文少不足。若具應言菩薩精進斷彼煩惱如",
    "X39n0704_003:0209a07": "救頭燃。次二一對解行分別。初解。後行。求精進者求",
    "X39n0704_003:0209a08": "法生解。明處求故釋顯其相。謂求五明學精進者依",
    "X39n0704_003:0209a09": "法起行。下釋其相。彼如是法。五明處中內論法也。隨",
    "X39n0704_003:0209a10": "其所應起法次者。隨己所宜起修行也。此二如前力",
    "X39n0704_003:0209a11": "性品說。後二一對行利分別。前一利他。相顯可知。後",
    "X39n0704_003:0209a12": "一自利。自正方便攝善行也。護精進者離過行也。是",
    "X39n0704_003:0209a13": "名下結。上來釋竟。如是十三釋已總結。除惱及樂。指",
    "X39n0704_003:0209a14": "同忍說。彼前忍中除惱有八。一苦求不惱。二凶惡人",
    "X39n0704_003:0209a15": "堪忍不惱。三雜惡者堪忍不惱。四為除苦。五者求法。",
    "X39n0704_003:0209a16": "六法次法向。七廣宣說。八所作營助。此同彼也。又前",
    "X39n0704_003:0209a17": "忍中所明此世他世樂者有其九種。一忍寒熱。二忍",
    "X39n0704_003:0209a18": "飢渴。三忍蚊&#x8771;。四忍風日。五忍疲極。此為前五。後復",
    "X39n0704_003:0209a19": "於彼生老病死四種眾生堪忍攝化而以為四。通前",
    "X39n0704_003:0209a20": "說九。今說同彼。",
    "X39n0704_003:0209a21": "[0209a21] 就清淨中初問舉數。次列其名。十中前三是世間行。",
    "X39n0704_003:0209a22": "後七出世。就前三中隨順行始。隨過修治故曰隨順。",
    "X39n0704_003:0209a23": "修習行次。欲趣出道。依於教授教誡法中精勤修習。",
    "X39n0704_003:0209a24": "專著行終。由前修故出世相現。隨相起求情無實怠。",
    "X39n0704_003:0209b01": "故曰專著。就後七中。初三見道。次三修道。後一在其",
    "X39n0704_003:0209b02": "無功用道。就見道中言善攝者。於出世法善修相應。",
    "X39n0704_003:0209b03": "故曰善攝。時具足者。於前攝時具足修也。分別相者。",
    "X39n0704_003:0209b04": "於前修時分別知也。次修道中。言不退者始心不怯。",
    "X39n0704_003:0209b05": "言不壞者正修不動。言平等者終成得中。無功用中",
    "X39n0704_003:0209b06": "言回向者。法水中趣順菩提故曰回向。下廣釋之。就初",
    "X39n0704_003:0209b07": "門中。為斷煩惱隨應修治總釋隨順。隨患所應教修",
    "X39n0704_003:0209b08": "治也。如愛下別。如是下結。第二門中初簡前門。次釋。",
    "X39n0704_003:0209b09": "後結。非成初業是簡前也。修五度行在始名初。今非",
    "X39n0704_003:0209b10": "彼也。謂心住下正解修習。依法奉修名為心住。教授",
    "X39n0704_003:0209b11": "教誡此句是總。下別顯之。修習方便。是前教授集善",
    "X39n0704_003:0209b12": "行也。調伏方便。是前教誡離惡行也。是名下結。第三",
    "X39n0704_003:0209b13": "門中。非習精進方便心住是簡前也。修精進者是前",
    "X39n0704_003:0209b14": "總明。教授已下是前釋相。教授教誡是前門中教授",
    "X39n0704_003:0209b15": "教誡。言方便者是前門中修習方便調伏方便。言心",
    "X39n0704_003:0209b16": "住者是前門中謂心已住。此非彼也。然是初業彰初異",
    "X39n0704_003:0209b17": "後。世間終心專所行。與彼出世為始方便。故云初業。",
    "X39n0704_003:0209b18": "於是已下正解專義。解行是其出世方便。菩薩於是",
    "X39n0704_003:0209b19": "出世方便勤修曰專。恒習名常。並學稱頓。是名下結。",
    "X39n0704_003:0209b20": "就初以結故云專著。第四門中。因諸所尊攝法緣也。",
    "X39n0704_003:0209b21": "若多聞力攝法因也。不倒已下正明攝法。始觀不邪",
    "X39n0704_003:0209b22": "名不顛倒。正證相應名心安住。是名下結。第五門中",
    "X39n0704_003:0209b23": "如是不倒牒前起後。止時修止舉時修舉捨時修捨",
    "X39n0704_003:0209b24": "正顯相也。是名下結。第六門中止舉捨相牒前起後。",
    "X39n0704_003:0209c01": "三昧住起常善觀者正顯其相。名止舉捨以為三昧。",
    "X39n0704_003:0209c02": "入時名住。出時名起。於此住起皆悉善知不謬分別。",
    "X39n0704_003:0209c03": "是名下結。第七門中第一勝妙不住法也。第一甚深",
    "X39n0704_003:0209c04": "不思議者證道法也。言無量者助道法也。菩薩方便",
    "X39n0704_003:0209c05": "不自輕者於前勝妙不自輕也。不怯弱者於前甚深",
    "X39n0704_003:0209c06": "不怯弱也。不少勝進生足想者於前無量能廣修也。",
    "X39n0704_003:0209c07": "是名下結。第八門中初釋。後結。釋中四句。一守根門。",
    "X39n0704_003:0209c08": "二食知量。三少睡眠精進方便。四正智心住。正智是",
    "X39n0704_003:0209c09": "觀。心住是止。四中前三攝修方便。後一修成。下牒結",
    "X39n0704_003:0209c10": "之。三摩提具牒前三句。前三定因名三摩具。精進成",
    "X39n0704_003:0209c11": "者結前三句。定因成也。正義饒益牒結第四正智心",
    "X39n0704_003:0209c12": "住。是名下結。第九門中不緩不急平等修者調停等",
    "X39n0704_003:0209c13": "也。一切法便平等修者齊具等也。是名下結。第十回",
    "X39n0704_003:0209c14": "向相顯可知。",
    "X39n0704_003:0209c15": "[0209c15] 上來廣釋。自下第三釋已結嘆。從性至淨得菩提者",
    "X39n0704_003:0209c16": "略時得果。依是滿下釋得所由。",
    "X39n0704_003:0209c17": "○禪品第十三",
    "X39n0704_003:0209c18": "[0209c18] 言禪品者。由精進故善一其心。故精進次後明禪定。",
    "X39n0704_003:0209c19": "廣明禪定義故云禪品。",
    "X39n0704_003:0209c20": "[0209c20] 就此品中初問。次釋。後嘆顯勝。釋中初先開列九門。",
    "X39n0704_003:0209c21": "後廣辯釋。前開門中有九舉數。性等列名。亦如上釋。",
    "X39n0704_003:0209c22": "下次釋之。性中初問。次釋。後結。於菩薩藏是禪法也。",
    "X39n0704_003:0209c23": "聞思前行是禪因也。禪定是修。聞思是解□後修故",
    "X39n0704_003:0209c24": "曰前行。世出世下正是禪體。世出世間就位辯體。世",
    "X39n0704_003:0210a01": "俗八禪名為世間。無漏理定名為出世。一心安住當",
    "X39n0704_003:0210a02": "相辯體。或止分下約修辯體。止謂修止。觀謂修觀。此",
    "X39n0704_003:0210a03": "二同類。修習止觀或俱分者。樂住止觀。此義如前力",
    "X39n0704_003:0210a04": "性品說。一切禪中初問。次釋。後結總嘆。釋中兩分。一",
    "X39n0704_003:0210a05": "隨位分二。地前世間。地上出世。若隨義別。世俗淨定",
    "X39n0704_003:0210a06": "名為世間無漏出世。問曰何故戒忍精進隨形分二。",
    "X39n0704_003:0210a07": "禪不如是。釋言戒等修起在相故隨形別。定成在內",
    "X39n0704_003:0210a08": "形別難分故隨位矣。後慧亦爾。二隨行分三。有三舉",
    "X39n0704_003:0210a09": "數。次列三名。現法樂者法顯在心名為現法。證法適",
    "X39n0704_003:0210a10": "神名現法樂。亦可現在證法適神名現法樂。依如毗",
    "X39n0704_003:0210a11": "曇。初禪創捨五欲樂故偏名現樂。成實法中。二禪已",
    "X39n0704_003:0210a12": "上方名現樂。離覺觀故。如彼成實四修定中具廣分",
    "X39n0704_003:0210a13": "明。今則通矣。出生德者出生自德。利眾生者生利他",
    "X39n0704_003:0210a14": "德。下廣釋之。",
    "X39n0704_003:0210a15": "[0210a15] 釋初門中。離一切妄身心止息捨相趣寂。修理定故",
    "X39n0704_003:0210a16": "離一切妄。修事定故身心止息。捨五識中隨事紛動",
    "X39n0704_003:0210a17": "名身止息。離意識中取法之亂名心止息。第一寂下",
    "X39n0704_003:0210a18": "證寂滅相。第一寂滅定體成也。理定除妄名舉心息。",
    "X39n0704_003:0210a19": "事定除亂名捨味著。及一切相捨味著者遠離染障。",
    "X39n0704_003:0210a20": "謂離下地諸使煩惱。及一切相遠離修障。所謂語言",
    "X39n0704_003:0210a21": "覺觀等也。是名下結。",
    "X39n0704_003:0210a22": "[0210a22] 第二門中初明出生大乘功德。後出小乘。就大乘中",
    "X39n0704_003:0210a23": "所生眾多說為種種。所生微細名不思議。所發淵深",
    "X39n0704_003:0210a24": "稱曰無量。所處寬廣故曰無邊。上來嘆勝。十力種性",
    "X39n0704_003:0210b01": "所攝三昧出其所嘆。菩薩所成無量三昧能為力因。",
    "X39n0704_003:0210b02": "名十力性。所攝三昧。彼三昧下寄對顯勝。及所生下",
    "X39n0704_003:0210b03": "明其出生二乘功德。此亦是其菩薩功德與二乘同。",
    "X39n0704_003:0210b04": "是故名為二乘功德。言解脫者謂八解脫。言除入者",
    "X39n0704_003:0210b05": "謂八除入。一切入者十一切入。無礙慧者謂四無礙。",
    "X39n0704_003:0210b06": "此等諸義廣如別章。此應具論。無諍智者常觀物心",
    "X39n0704_003:0210b07": "不與他覺。言願智者是捷疾智。隨願能知名為願智。",
    "X39n0704_003:0210b08": "勝妙德者總以結之。是名下結。",
    "X39n0704_003:0210b09": "[0210b09] 利生禪者牒第三門。有十一種。如前說者。如戒品說。",
    "X39n0704_003:0210b10": "依布施下別就施中具明十一。類餘皆爾。問曰忍進",
    "X39n0704_003:0210b11": "指前便捨。何故禪中重辯十一。以禪是其生德本故。",
    "X39n0704_003:0210b12": "問曰何故偏就施中明其十一。施中備有財法無畏",
    "X39n0704_003:0210b13": "攝行寬廣彰具顯故。依布施者是布施攝。眾生作下。",
    "X39n0704_003:0210b14": "就前施中明具十一。初二同事。所作與同樂事同也。",
    "X39n0704_003:0210b15": "為除苦者苦事同也。如所應說是愛語也。次四布施",
    "X39n0704_003:0210b16": "知恩報恩施也。護諸恐畏憂苦為解無畏施也。給施",
    "X39n0704_003:0210b17": "所須是財施也。如法畜眾是法施也。下四利行。能隨",
    "X39n0704_003:0210b18": "順者無德善人能隨順也。實德嘆者有德嘆者有德",
    "X39n0704_003:0210b19": "嘆者有德善人能讚嘆也。等心伏者易調惡人能折",
    "X39n0704_003:0210b20": "伏也。神力怖者難調惡人神力怖也。是名下結。",
    "X39n0704_003:0210b21": "[0210b21] 就難禪中初問舉數。後辯其相。一於禪體自在故難。",
    "X39n0704_003:0210b22": "二出生廣德所以為難。三得果廣大是故為難。",
    "X39n0704_003:0210b23": "[0210b23] 一切門中初問舉數。後列其名。有覺觀者是初禪也。",
    "X39n0704_003:0210b24": "喜俱二禪。喜通前二。初禪以用覺觀別竟。今云喜俱",
    "X39n0704_003:0210c01": "為別後也。一心禪體。此一心體與喜相應故曰喜俱。",
    "X39n0704_003:0210c02": "下皆同爾。樂俱三禪。樂通前三。初二禪中用覺觀喜",
    "X39n0704_003:0210c03": "別之已竟。今云樂俱為別後也。四禪已上同名捨俱。",
    "X39n0704_003:0210c04": "此是捨受。非是行捨。八禪之義廣如別章。",
    "X39n0704_003:0210c05": "[0210c05] 善人禪中初問舉數。後辯其相。不味禪者根本淨禪。",
    "X39n0704_003:0210c06": "後四禪果四無量也。定與此合故名為俱。",
    "X39n0704_003:0210c07": "[0210c07] 一切行中初問舉數。次釋。後結。釋中先明前之六種。",
    "X39n0704_003:0210c08": "善禪為一。所謂淨禪無漏禪也。無記化化以為第二。",
    "X39n0704_003:0210c09": "所謂十四種變化也。廣如別章。此應具論。此二一對",
    "X39n0704_003:0210c10": "就性分別。止分為三。觀分為四。此二一對隨相分別。",
    "X39n0704_003:0210c11": "自利為五。他利為六。此二一對行利分別。次明後七。",
    "X39n0704_003:0210c12": "七中初三所生分別。出生神通生五通也。名義兩緣",
    "X39n0704_003:0210c13": "起於智慧。慧能知教說為名緣。慧能了義說為義緣。",
    "X39n0704_003:0210c14": "止舉捨三約修分別。現樂下一當體分別。世俗八諦",
    "X39n0704_003:0210c15": "名現法樂。合理之淨名第一義。是名下結。",
    "X39n0704_003:0210c16": "[0210c16] 除惱禪中初問舉數。後廣可知。",
    "X39n0704_003:0210c17": "[0210c17] 此他世中初問舉教。後廣分別。九中初三化業差別。",
    "X39n0704_003:0210c18": "神通身業。隨說口業。教誡意業。心行授與故說為意。",
    "X39n0704_003:0210c19": "次有三句化益差別。為惡眾生亦惡趣者身業益也。",
    "X39n0704_003:0210c20": "失辯眾生以辯益者口業益也。失念眾生以念益者",
    "X39n0704_003:0210c21": "意業化也。下有三句化事差別。造不倒論化物生解。",
    "X39n0704_003:0210c22": "技術饒益化令得樂。息惡放光化令離苦。",
    "X39n0704_003:0210c23": "[0210c23] 清淨禪中初問舉數。後廣分別。十中初二就位分別。",
    "X39n0704_003:0210c24": "世俗淨定名為世間。此就世俗清淨禪中辯明第九",
    "X39n0704_003:0211a01": "清淨禪義。是故名為清淨淨禪。下諸句中重淨例爾。",
    "X39n0704_003:0211a02": "不味不染顯前淨也。離貪愛故名為不味。捨餘煩惱",
    "X39n0704_003:0211a03": "說為不染。出世淨者無漏禪也。就出世淨明清淨義",
    "X39n0704_003:0211a04": "故名出世清淨淨也。次三約修始終分別。方便淨者",
    "X39n0704_003:0211a05": "定前方便。根本淨者正得禪體。上勝進者依前根本",
    "X39n0704_003:0211a06": "能勝入也。次下兩句出入分別。入住起力是順入也。",
    "X39n0704_003:0211a07": "初入名入。正住名住。出定名起。入出自在故名為力。",
    "X39n0704_003:0211a08": "捨復入力是逆入也。前從定起說以為捨。還復入中",
    "X39n0704_003:0211a09": "故云復入。出入自在故名為力。下有三門生德分別。",
    "X39n0704_003:0211a10": "初句發通。後二生智。智中初言離一切見見道智也。",
    "X39n0704_003:0211a11": "二障斷者修道智也。所謂煩惱智障斷也。",
    "X39n0704_003:0211a12": "[0211a12] 上來廣辯。自下第三結嘆顯勝。無量禪者結明行廣。",
    "X39n0704_003:0211a13": "下嘆行能。得大菩提總顯行能。依是得下重復顯之。",
    "X39n0704_003:0211a14": "明德決定已得當得彰其要也。"
}