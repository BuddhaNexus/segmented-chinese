{
    "X87n1629_002:0456b17": "金剛般若經集驗記卷中",
    "X87n1629_002:0456b19": "梓州司馬　孟獻忠　撰",
    "X87n1629_002:0456b20": "滅罪篇第三(并序三章)　神力篇第四(并序十六章)",
    "X87n1629_002:0456b21": "滅罪篇第三(并序三章)",
    "X87n1629_002:0456b22": "夫三界虗妄。一心所作。心在分別。一切俱邪。心絕攀",
    "X87n1629_002:0456b23": "緣。則萬殊皆正。夫心者。不內不外。亦不中間。心垢則",
    "X87n1629_002:0456b24": "眾罪咸生。心淨則眾罪同滅。禍福不牽於物。垢淨必",
    "X87n1629_002:0456c01": "在於心。故上士忘心。見諸相而非相。達人齊觀。悟非",
    "X87n1629_002:0456c02": "色而非空。由是犯律比丘。頓除疑悔。破戒菩薩。還入",
    "X87n1629_002:0456c03": "聖流。然則業以心成。罪隨心滅。式廣普賢之路。爰申",
    "X87n1629_002:0456c04": "滅罪之篇。",
    "X87n1629_002:0456c05": "蕭瑀金剛般若靈驗記曰。鄜(音敷)州實室寺僧法藏。戒",
    "X87n1629_002:0456c06": "律清淳。慈悲普行。隨開皇十三年。於洛交縣葦川城",
    "X87n1629_002:0456c07": "造寺一所。僧房二十餘間。佛殿講堂等三口。並七架",
    "X87n1629_002:0456c08": "六栿(音伏)塼瓦砌餝。修理華麗。丈六大像一軀。總有四",
    "X87n1629_002:0456c09": "鋪。鋪皆十一事。莊嚴不可思議。觀世音石像一軀。金",
    "X87n1629_002:0456c10": "銅隱起。千佛屏風等。並莊嚴成就。至大業五年。勑但",
    "X87n1629_002:0456c11": "是諸處佛堂之內佛像者。並移州內大寺。伽藍補壞",
    "X87n1629_002:0456c12": "修理並已成就。法藏又造一切經。已寫八百餘卷。造",
    "X87n1629_002:0456c13": "長紙。於京城月愛寺抄寫。檀軸精妙。法藏至武德",
    "X87n1629_002:0456c14": "二年閏五月內。得患困重。經餘二旬。乃見一人。青衣",
    "X87n1629_002:0456c15": "服飾華麗。在當樓上。手持經一卷。告法藏云。汝一生",
    "X87n1629_002:0456c16": "已來。造大功德。皆悉精妙。汝今互用三寶物。得罪無",
    "X87n1629_002:0456c17": "量。我所持經者。是金剛般若。汝若能自造一卷。至心",
    "X87n1629_002:0456c18": "誦持。一生已來。所用三寶物罪。並得消滅。藏即應聲。",
    "X87n1629_002:0457a01": "若得滅罪。病又瘳(音抽)差。即發深心。決定敬寫金剛般",
    "X87n1629_002:0457a02": "若百部。誦持不廢。又云。一生已來。雖作功德。未曾抄",
    "X87n1629_002:0457a03": "寫金剛般若經。諸佛覺悟弟子。唯身上所有三衣瓶",
    "X87n1629_002:0457a04": "鉢等。即當盡捨。付囑大德。自知病重。遺囑弟子及親",
    "X87n1629_002:0457a05": "知。為造金剛般若經百部。舍婆提城舍衛國。各中半",
    "X87n1629_002:0457a06": "抄寫並莊嚴了訖。散與一切道俗讀誦。般若威力。不",
    "X87n1629_002:0457a07": "可思議。救拔一切眾生。作是語已。藏即命終。將至王",
    "X87n1629_002:0457a08": "所。具問一生作何福業。藏即分踈。造佛像。抄寫金剛",
    "X87n1629_002:0457a09": "般若百部。施一切人轉讀。兼寫餘經八百卷。晝夜誦",
    "X87n1629_002:0457a10": "持般若。不甞廢闕。王聞此言。師造功德極大。不可思",
    "X87n1629_002:0457a11": "議。即遣使藏中取功德簿。將至王前。王自開檢。並依",
    "X87n1629_002:0457a12": "藏師所說。一不錯謬。王言。師今造寺佛像。抄寫經典。",
    "X87n1629_002:0457a13": "及誦持般若。功德圓滿。不可思議。放師在寺。勸化一",
    "X87n1629_002:0457a14": "切讀誦般若。具修一切功德。莫生懈怠。師得長壽。後",
    "X87n1629_002:0457a15": "命終之日。即生十方淨土。",
    "X87n1629_002:0457a16": "郎余令冥報拾遺曰。前校書即吳興[淡火]嘉會。太宗時",
    "X87n1629_002:0457a17": "以罪徒配蘭州。自到已來。每思鄉邑。其後日。則禮佛",
    "X87n1629_002:0457a18": "兼於東南望泰山禮拜。願得還鄉。經二百餘日。永徽",
    "X87n1629_002:0457a19": "六年十月三日夜半。忽見二童子。儀容秀麗。綺衣紈",
    "X87n1629_002:0457a20": "袴服飾鮮華。云。兒等並是泰山府君之子。府君媿先",
    "X87n1629_002:0457a21": "生朝夕禮拜。故遣近接。即須同行。嘉會云。此去泰山",
    "X87n1629_002:0457a22": "三千餘里。經途既遠。若為能到。童子曰。先生但當閉",
    "X87n1629_002:0457a23": "目。兒自有馬。嘉會即依其言。須臾而至。見宮闕廊宇。",
    "X87n1629_002:0457a24": "有若人間。引人謁拜府君。府君為之興。須臾之間。延",
    "X87n1629_002:0457b01": "入曲室。對坐言語。無所不盡。府君說云。人之在生。但",
    "X87n1629_002:0457b02": "犯一事。生時不發。死後冥官終不捨之。但能日誦金",
    "X87n1629_002:0457b03": "剛般若經。大得滅罪。又云。前有一府君。為坐貪穢。天",
    "X87n1629_002:0457b04": "曹解之。問知今府君姓劉。(音流)不敢問字。謁見之後。每",
    "X87n1629_002:0457b05": "夜恒與嘉會雙陸。兼設餚饌。嘉會如廁。於小廳東頭。",
    "X87n1629_002:0457b06": "見姑臧令慕容仁軌笏(音忽)而坐。嘉會召問之。云。不知",
    "X87n1629_002:0457b07": "何事。府君追來已六十餘日。嘉會還。為府君言之。府",
    "X87n1629_002:0457b08": "君令召仁軌。謂之曰。公縣下有婦女阿趙。行私縣尉。",
    "X87n1629_002:0457b09": "他法抽殺。此嫗來訴。縣尉遂誤追明府君耳。府若庭",
    "X87n1629_002:0457b10": "前有一大盆。其中貯水。令仁軌洗面。乃賜之食。食訖",
    "X87n1629_002:0457b11": "云。欲遣兒送明府。恐為群兇所逼。乃自命一兒。故送",
    "X87n1629_002:0457b12": "仁軌。雙陸七局。其兒便還。云已送訖。又云。慕容明府",
    "X87n1629_002:0457b13": "不敢坐於大堂。今居堂東頭一小房內。嘉會即辭府",
    "X87n1629_002:0457b14": "君。府君放去。嘉會具為州縣官言之。州官初不之信。",
    "X87n1629_002:0457b15": "蘭州長史趙持滿。故令人於姑臧訪問仁軌。仁軌云。",
    "X87n1629_002:0457b16": "從去九月內。得風疾。手足煩疼。遂便灸灼三十餘處。",
    "X87n1629_002:0457b17": "家人覺其神彩恍忽。十一月初。便得療損。校其日數。",
    "X87n1629_002:0457b18": "莫不闇同。縣尉拷殺阿趙事皆實錄。縣尉尋患。旬日",
    "X87n1629_002:0457b19": "而死。初嘉會謁見府君之時。家人但覺其神爽昏耄",
    "X87n1629_002:0457b20": "而已。既而每日誦金剛般若經。以為常業。尋還本土。",
    "X87n1629_002:0457b21": "至今現在(丘貞明說。余令後見嘉會所說亦同)。",
    "X87n1629_002:0457b22": "又曰。龍朔元年。洛州景福寺比丘尼修行。房中有一",
    "X87n1629_002:0457b23": "供侍童女任五娘死。修行為立靈座。經於月餘。其姊",
    "X87n1629_002:0457b24": "及妹弟於夜中忽聞靈座上呻吟。其弟初甚恐懼。後",
    "X87n1629_002:0457c01": "乃問之。答曰。我生時於寺中食肉。坐此大受苦痛。我",
    "X87n1629_002:0457c02": "體上有瘡。恐汙床席。汝可多將灰置床上也。弟依其",
    "X87n1629_002:0457c03": "言。置灰後看床上。大有膿血。語弟曰。姊患不能縫衣。",
    "X87n1629_002:0457c04": "汝大襤縷。宜將布來。我為汝作衫及韈(音袜)。弟置布於",
    "X87n1629_002:0457c05": "靈床上。經宿即成。又語其姊曰。兒小時患染。遂殺一",
    "X87n1629_002:0457c06": "螃蟹取汁。塗瘡得差。今入刀林地獄。肉中見有折刀",
    "X87n1629_002:0457c07": "七枚。願姊慈流。為作功德救助。知姊煎迫。卒不濟辨。",
    "X87n1629_002:0457c08": "但隨身衣服。無益死者。今並未壞。請以用之。姊未報。",
    "X87n1629_002:0457c09": "間乃曰。兒取去。良久又曰。衣服已來。見在床上。其姊",
    "X87n1629_002:0457c10": "試往視之。乃是所斂之服也。姊遂送至淨土寺寶獻",
    "X87n1629_002:0457c11": "師處。憑寫金剛般若經。每寫一卷了。即報云。已出一",
    "X87n1629_002:0457c12": "刀。凡寫七卷了。乃云。七刀並得出。訖今蒙福助。即往",
    "X87n1629_002:0457c13": "託生。與姊及弟哭別而去(吳興沈玄法說。與淨土寺僧智整所說亦同)。",
    "X87n1629_002:0457c14": "贊曰。有情曰凡。無愛為聖。惟罪生滅。隨心垢淨。正念",
    "X87n1629_002:0457c15": "忘懷。即邪為正。六纏九惱。同歸實性。",
    "X87n1629_002:0457c16": "神力篇第四(并序十六章)",
    "X87n1629_002:0457c17": "昔者媧皇御極斷鼇以補天。夷羿(音詣)彎弓解鳥而落",
    "X87n1629_002:0457c18": "日。璿臺之上。載駈夏后之龍。瑤水之濵。更舞周王之",
    "X87n1629_002:0458a01": "駿。(音浚)仙公之潛流吐火。元方之匿影分形。況乎道契",
    "X87n1629_002:0458a02": "如如。切無等等。將開于塔。移天人於他界。不起于座。",
    "X87n1629_002:0458a03": "示妙喜於閻浮。聖烈巍巍。固無得而稱矣。故迹其尤",
    "X87n1629_002:0458a04": "異者。列為神力篇。",
    "X87n1629_002:0458a05": "蕭瑀金剛般若經靈驗記曰。梁時有一婆羅門師。名",
    "X87n1629_002:0458a06": "法藏。能持經呪辟諸邪惡。有一小僧。學呪數年。自謂",
    "X87n1629_002:0458a07": "成就。堪伏邪魅。同行來詣江畔。遂投宮亭湖神廟止",
    "X87n1629_002:0458a08": "宿。誦諸禁呪。其夜廟神遂來殺之。藏聞弟子身死。怨",
    "X87n1629_002:0458a09": "恨。自來到神廟廡。夜宿謂呪。因亦致死。于時同寺一",
    "X87n1629_002:0458a10": "僧。每持金剛般若經。聞藏師徒並為神殺死。故來神",
    "X87n1629_002:0458a11": "廟。座上誦般若經。夜半聞有風聲。極大迅(音峻)速。須臾",
    "X87n1629_002:0458a12": "見一大人。身形瓌異。奇特可畏。種種形容。眼光似電。",
    "X87n1629_002:0458a13": "師端坐正念。誦經不輟。不怕不懼。神來至前。攝諸威",
    "X87n1629_002:0458a14": "勢。右膝著地。合掌恭敬。聽誦經訖。師問神曰。檀越是",
    "X87n1629_002:0458a15": "何神祇。初來猛迅。後乃寂然。神言。弟子是此宮亭湖",
    "X87n1629_002:0458a16": "神。為性剛強猛戾。見師誦習大乘經典。功德大大不",
    "X87n1629_002:0458a17": "可思議。是以伏聽。師言。檀越既能如此信敬。何意打",
    "X87n1629_002:0458a18": "殺前者誦呪二僧。神言。彼僧不能誦持大乘經典。弟",
    "X87n1629_002:0458a19": "子入廟。逆前放罵。專惡言降伏弟子。二僧見弟子形",
    "X87n1629_002:0458a20": "貌。自然怕死。非故殺比丘。諸人知師入神廟宿。恐同",
    "X87n1629_002:0458a21": "前二僧。至明相率往廟迎問。師乃安然。諸人等甚大",
    "X87n1629_002:0458a22": "嘉慶。問師具知。諸人因此發心受持般若經者甚眾。",
    "X87n1629_002:0458a23": "又貞觀元年。蓬州儀隴縣丞劉弼。前在江南任縣尉。",
    "X87n1629_002:0458a24": "忽有一鳥於房門前樹上鳴喚。人云。是甚惡鳥。此鳥",
    "X87n1629_002:0458b01": "至者。必殺家長。弼聞恐懼。思念無計。夜間夢見一僧。",
    "X87n1629_002:0458b02": "令讀金剛般若經一百遍。善神來拔。此樹隔舍擲著",
    "X87n1629_002:0458b03": "大街巷中竟無亦答。般若之力其大矣哉。",
    "X87n1629_002:0458b04": "郎余令冥報拾遺曰。隴西李虔觀。今居鄭州。明慶五",
    "X87n1629_002:0458b05": "年。丁父福胤憂。乃刺血寫金剛般若經。及般若多心",
    "X87n1629_002:0458b06": "經各一卷。隨願往生經二卷。出外將入。即一度浴後。",
    "X87n1629_002:0458b07": "忽聞院中有異香氣。非常郁烈。隣側並就觀之。無不",
    "X87n1629_002:0458b08": "稱嘆(余令曾過鄭州見彼親說。友人所傳)。",
    "X87n1629_002:0458b09": "又曰。曹州濟陰縣西二十里村中。有一精舍。龍朔二",
    "X87n1629_002:0458b10": "年冬十月。有野火暴起。非常熾盛。乃至精舍。遂踰越",
    "X87n1629_002:0458b11": "而過。兼及僧房。草舍焚燎總盡。唯有金剛般若經一",
    "X87n1629_002:0458b12": "卷。猶儼然如故(曹州參軍事〔廗〕元褘所說)。",
    "X87n1629_002:0458b13": "又曰。明慶年中。平州人孫壽於海濵遊獵。見野火炎",
    "X87n1629_002:0458b14": "熾。草木蕩盡。唯有一叢茂草。不被焚燎。疑此草中有",
    "X87n1629_002:0458b15": "獸。遂以火爇之。竟不能著。壽甚怪之。遂入草間尋覓。",
    "X87n1629_002:0458b16": "乃見一函金剛般若經。其傍又見一死僧。顏色不變。",
    "X87n1629_002:0458b17": "火不延燎。葢為此也(孫壽親自見。說之)。",
    "X87n1629_002:0458b18": "又曰。前大理司直河內司馬喬卿慳。純謹有至行。永",
    "X87n1629_002:0458b19": "徽年中。為揚州戶曹。丁母憂。居喪毀瘠。刺心上血。寫",
    "X87n1629_002:0458b20": "金剛般若經一卷。未幾於廬(音閭)上生芝草二莖。經九",
    "X87n1629_002:0458b21": "日長一尺八寸。綠莖朱蓋。日瀝汁一升。傍下食足。味",
    "X87n1629_002:0458b22": "甘如蜜。盡而復生。如此數四(音鄉同僚數人向余令說。余令孝子傳亦具說",
    "X87n1629_002:0458b23": "焉)。",
    "X87n1629_002:0458b24": "大中大夫楊體幾。京兆人也。去大極元年。任饒州長",
    "X87n1629_002:0458c01": "史。奉勑兼充銀山大使。檢校採銀。其銀之窟。所役夫",
    "X87n1629_002:0458c02": "匠。動越萬人。側近百姓。共為章市。其市之中。總無瓦",
    "X87n1629_002:0458c03": "屋。咸以篷篨為舍。簷廡(音撫)相接。其夜有一家忽然失",
    "X87n1629_002:0458c04": "火。市內之屋。蕩盡無餘。唯中心一家。火所不燎。體幾",
    "X87n1629_002:0458c05": "巡檢。問其所由。為家內有一老人。常受持金剛般若",
    "X87n1629_002:0458c06": "經。般若之力。火不能燒。合州之中。莫不驚異。",
    "X87n1629_002:0458c07": "梓州惠義寺僧釋清虗。俗姓唐氏。立性剛烈。少誦金",
    "X87n1629_002:0458c08": "剛般若經。去萬歲通天元年十月初。於齊州靈巖寺",
    "X87n1629_002:0458c09": "北三總山中。深心發願。為三途受苦眾在等。受持金",
    "X87n1629_002:0458c10": "剛般若經。願一切眾生。早得離苦解脫。從十月三日",
    "X87n1629_002:0458c11": "誦至六日。有七頭鹿忽來聽經。及至誦時即來伏聽。",
    "X87n1629_002:0458c12": "誦訖便去。及其總了。更不復來。僧清虗去萬歲通天",
    "X87n1629_002:0458c13": "元年十月二十三日。日西於齊州靈巖寺地三總山",
    "X87n1629_002:0458c14": "中。端坐誦經。忽非似夢。遂不見所住處屋宅及山河",
    "X87n1629_002:0458c15": "石壁。唯見一城。似梓州城。其僧從東門入。至一橋見",
    "X87n1629_002:0458c16": "一捉鋪人。是山東人士。遂行出城西門可五六里許。",
    "X87n1629_002:0458c17": "又見一城。在於道左。其城縱廣可有五里。其僧下道",
    "X87n1629_002:0458c18": "至城東門。其門纔猜可容一人入。僧問捉門者曰。得",
    "X87n1629_002:0459a01": "知大王何時放地獄受苦眾生。報云。昨日午時。齊州",
    "X87n1629_002:0459a02": "靈巖寺有一禪師。手執錫仗。年可七十。已上來詣王",
    "X87n1629_002:0459a03": "前。語王言。有一客僧為三塗受苦眾生誦金剛般若。",
    "X87n1629_002:0459a04": "王得知否。天王何時息放地獄受苦眾生。王報阿師",
    "X87n1629_002:0459a05": "言。弟子先知。明日午時為阿師放却少分輕者。其捉",
    "X87n1629_002:0459a06": "門人謂其僧云。阿師即去。請更莫語。其僧遂迴還從",
    "X87n1629_002:0459a07": "西門入。到一驛門前。前見一顆苽。如椀許大。破作兩",
    "X87n1629_002:0459a08": "片。僧食一片。仍餘一片。至前捉鋪處。鋪家問僧何處",
    "X87n1629_002:0459a09": "得此苽。請乞一片。其人得此苽食。口云。十月有此美",
    "X87n1629_002:0459a10": "苽。所言未訖。忽見城西門外有無量人眾。入城門來。",
    "X87n1629_002:0459a11": "婦女多。大夫少。縗(音催)麻服者眾。吉服者稀(音希)。至其僧",
    "X87n1629_002:0459a12": "坐前。各各禮拜。蒙阿師濟拔。其僧報云。元不相識。何",
    "X87n1629_002:0459a13": "處救拔。後有三箇橑奴。亦來禮拜。蒙阿師救拔弟子。",
    "X87n1629_002:0459a14": "其僧問云。你是誰家小兒。面無血色太劇顇。從何處",
    "X87n1629_002:0459a15": "來。衫衣並新。何因如此。答言。我是玄宗觀家人。為盜",
    "X87n1629_002:0459a16": "觀家糓麥。治酒買肉。不知多少。破閻羅王勘。當經今",
    "X87n1629_002:0459a17": "五年。不識漿水一滴。其衫是生時所造。死後始著。當",
    "X87n1629_002:0459a18": "被勘。當其衫被剝。掛著奈何樹頭。所以得新。語訖辭",
    "X87n1629_002:0459a19": "去。靈驗如此。",
    "X87n1629_002:0459a20": "萬歲通天元年十一月二十三日。清虗在齊州三總",
    "X87n1629_002:0459a21": "山中。暮間忽有東地風起。遙見野火燒山。相去可有",
    "X87n1629_002:0459a22": "一十餘里。至人定時。其火漸近。去僧坐處司百餘步。",
    "X87n1629_002:0459a23": "其僧心驚。誦經念佛。并誦十一面呪。其火去所住屋",
    "X87n1629_002:0459a24": "可五十步已來。忽然迴風。其火遂自滅。逮(音代)至一更。",
    "X87n1629_002:0459b01": "忽然還熾。僧將掃帚撲火。遂不焚。去屋不逾十步。火",
    "X87n1629_002:0459b02": "即自滅。其屋十步之內。茅共簷(音鹽)平。仍有亂草一聚。",
    "X87n1629_002:0459b03": "去脊不盈數尺。至時亂草及茅。並為煨燼。唯有臥屋",
    "X87n1629_002:0459b04": "得免火燒。其東北兩面。屋簷并被火燒。信知般若之",
    "X87n1629_002:0459b05": "力。不可思議。",
    "X87n1629_002:0459b06": "登對元年二月。其僧清虗至徒來山中。尋常誦經。不",
    "X87n1629_002:0459b07": "過兩遍。腰脊疼痛。不能堪忍。僧於佛前遂發誓願。弟",
    "X87n1629_002:0459b08": "子今夜結跏趺坐。為一切眾生誦金剛般若。必滿五",
    "X87n1629_002:0459b09": "遍然後始息。縱使疼痛。狀猶割刺。終須滿數。以死為",
    "X87n1629_002:0459b10": "限。誦至三遍。骨節有如支解。誦至四遍。有物在佛堂",
    "X87n1629_002:0459b11": "內闘。聲似水牛大蟲爭力而闘。佛堂亦動。誦至五遍。",
    "X87n1629_002:0459b12": "將半諸痛都愈。舉目四望。朗然明徹。佛殿講堂。一皆",
    "X87n1629_002:0459b13": "不見。唯覺端坐在於空中。大地平正。無有高下。及至",
    "X87n1629_002:0459b14": "同伴來喚。空聞其喚。不見有人。同伴曳手挽起。方始",
    "X87n1629_002:0459b15": "醒覺。般若神力。無得而稱焉。",
    "X87n1629_002:0459b16": "聖曆元年仲秋八月。其僧清虗。時在豫州。向法王寺",
    "X87n1629_002:0459b17": "禮拜。見舍利塔內著一切經。其塔上四面無門。遂有",
    "X87n1629_002:0459b18": "群鴿。入舍利塔內。見僧入塔禮拜。一時飛散。其僧禮",
    "X87n1629_002:0459b19": "懺既畢。至塔門內坐。一鴿從空飛下。直入僧懷。歷左",
    "X87n1629_002:0459b20": "右肩。(音堅)遂至頭上。下繞經三帀。便即高飛。鳥尚解敬",
    "X87n1629_002:0459b21": "持經。在人亦希。勉勵。(音例)。",
    "X87n1629_002:0459b22": "長安三年閏四月內。其僧清虗。向藍田縣南山中悟",
    "X87n1629_002:0459b23": "真寺坐夏。其寺上坊禪院。院舊無泉水。皆向澗底取",
    "X87n1629_002:0459b24": "水。往還十里有餘。禪院僧徒。將為辛苦。華嚴法師康",
    "X87n1629_002:0459c01": "藏。共三綱平議。眾請祈泉。其僧報眾言。此火難事。徒",
    "X87n1629_002:0459c02": "眾咸曰。阿師既在此座夏。作意念誦。為寺家祈請。不",
    "X87n1629_002:0459c03": "廢脩道。願不推託。既不能苦違眾心。欲覔一困處念",
    "X87n1629_002:0459c04": "誦。其禪院上坊下坊皆亦人滿。唯中間有一彌勒閣。",
    "X87n1629_002:0459c05": "閇而恒鎖。無人敢開。僧既見閇。即喚直歲平章。欲開",
    "X87n1629_002:0459c06": "此閣。於中念誦。主人并客僧等語其僧言。莫向此閣。",
    "X87n1629_002:0459c07": "閣中有一黑蛇。其大如鉢。身長二丈。常護此閣。恐損",
    "X87n1629_002:0459c08": "阿師。其僧報云。江南有宮亭湖神。身長數里。變化自",
    "X87n1629_002:0459c09": "在。亦是大蛇。能致驟雨飄風。尚來歸伏。況乎小者。亦",
    "X87n1629_002:0459c10": "何足言。其僧即索鑰(音藥)匙開門。把火直入。更不見物。",
    "X87n1629_002:0459c11": "唯聞蛇腥。其僧正念燒香啟請。弟子聞大身眾生。守",
    "X87n1629_002:0459c12": "護此閣。恐是過去賢聖。或是山龍諸神。弟子今日向",
    "X87n1629_002:0459c13": "此閣中。一心念誦。為上坊禪院求請一泉。幸願諸神。",
    "X87n1629_002:0459c14": "咸加擁護。勿令恐畏。聽誦金剛般若。布施弟子一箇",
    "X87n1629_002:0459c15": "小泉。以供上坊禪院。即至心念誦。一坐三日三夜。目",
    "X87n1629_002:0459c16": "不交睫。(音接)心眼之中。見三婦人在彌勒閣西北。於山",
    "X87n1629_002:0459c17": "之腹。以刀子剜地。忽然不見。迄于明發。遂向東北。臨",
    "X87n1629_002:0459c18": "澗合眼誦般若經。見一道水。從婦人刀子掘地處來。",
    "X87n1629_002:0459c19": "歷僧前而過。經三五日。傣然常見。未以為信。誦仍不",
    "X87n1629_002:0459c20": "輟。更經二日。轉轉分明。其僧即移向見婦人刀子掘",
    "X87n1629_002:0459c21": "地處誦經。合眼還見水從背後流出。又經三日。其僧",
    "X87n1629_002:0459c22": "遂取杖抉看。撥(音鉢)却木葉。見一濕地。大小如二尺面",
    "X87n1629_002:0459c23": "盤。將鋤掘之。遂見一水脈。因成一坎。可受石餘轉。更",
    "X87n1629_002:0459c24": "至心誦得五遍。其坎(堪感反)中水。不覺滿盈。引向禪庭。",
    "X87n1629_002:0460a01": "供給眾用。則知聖無不應。感而必通。信乎般若之功",
    "X87n1629_002:0460a02": "無得而稱者也。",
    "X87n1629_002:0460a03": "長安四年三月末。其僧清虗向少室山少林寺坐夏。",
    "X87n1629_002:0460a04": "其寺禪院在西。其院北山上有一佛堂。但是師僧。並",
    "X87n1629_002:0460a05": "不敢侵夜往。彼有一律師。侵夜往彼誦律。聞空中有",
    "X87n1629_002:0460a06": "言。阿師急去。遲即損害阿師。至二更盡。未及得出。被",
    "X87n1629_002:0460a07": "神將刀弰(音笑)刺其肋(音勒)下。便即下山而歸。至明日午",
    "X87n1629_002:0460a08": "時。律師便即捨壽。不經半歲。有一小師。專持火頭金",
    "X87n1629_002:0460a09": "剛神呪。徒眾同試呪力。小師即作法呪樹。其樹或眾",
    "X87n1629_002:0460a10": "條俱束。或群柯同屈。眾見靈驗。即共小師平議。上坊",
    "X87n1629_002:0460a11": "有一故堂。前後無敢宿者。阿師既持神呪。敢於其中",
    "X87n1629_002:0460a12": "念誦宿否。小師報言。神靈勝伊萬倍之處。尚自降伏。",
    "X87n1629_002:0460a13": "此亦小小之者。蓋不足言。小師乃嚴持香鑪。往彼念",
    "X87n1629_002:0460a14": "誦。恃其呪力。降伏彼神。其夜。神遂現身。捉其兩脚。擲",
    "X87n1629_002:0460a15": "向澗底。七日失音。半年已來。精神短少。少林大德。承",
    "X87n1629_002:0460a16": "聞清虗在京之日。於悟真寺請泉。兼伏大蛇。俱有神",
    "X87n1629_002:0460a17": "驗。遂語僧曰。阿師持經。大有靈應。請阿師作少法事。",
    "X87n1629_002:0460a18": "遣眾知聞。報云。大德欲遣清虗作何法事。僧眾同曰。",
    "X87n1629_002:0460a19": "上坊有一佛堂。比來無敢宿者。阿師能獨自念誦於",
    "X87n1629_002:0460a20": "彼宿否。其僧報曰。此是三代尊客住持之處。正是師",
    "X87n1629_002:0460a21": "僧依止之處。云何不得。其僧即辨香油。往彼念誦。再",
    "X87n1629_002:0460a22": "宿三日。都無所見。僧等問禪院僧曰。昨日□□□僧",
    "X87n1629_002:0460a23": "已三二日。總不見出。向何處去。禪院僧等報言。上坊",
    "X87n1629_002:0460a24": "佛堂之中。便宿念誦。大德等令急喚取。參差被神打",
    "X87n1629_002:0460b01": "殺。大眾自來同喚。阿師出來。其僧報言。終無所慮。徒",
    "X87n1629_002:0460b02": "眾咸曰。阿師未異凡人。共我一種。何故於此。自欲損",
    "X87n1629_002:0460b03": "害。答曰。萬事不畏。大德但歸。及至一更向盡。其神即",
    "X87n1629_002:0460b04": "到。於佛堂東。轟然發響。似擲數十口尾。聲震空中。其",
    "X87n1629_002:0460b05": "僧即燃火出看。寂然無所見。身毛皆竪。即誦十一面",
    "X87n1629_002:0460b06": "觀世音呪。繞佛堂一帀。堂內若水牛闘聲。像亦震動。",
    "X87n1629_002:0460b07": "誦呪七遍。其聲逾烈。轉更哮吼。響谷動山。即向佛堂",
    "X87n1629_002:0460b08": "前。正立思惟。欲不敢入。忽然更却思惟。如何在此。不",
    "X87n1629_002:0460b09": "能降伏。捺心即入。聲更轉盛。堂中之燈。尚亦示滅。呪",
    "X87n1629_002:0460b10": "既無驗。即誦金剛般若經。及誦一遍。其聲漸小。至於",
    "X87n1629_002:0460b11": "三遍。其聲即斷。迄于天明。寂然安靜。故知般若之力。",
    "X87n1629_002:0460b12": "不可思議。",
    "X87n1629_002:0460b13": "去神龍二年十二月十一日。齊州義淨三藏及景闍",
    "X87n1629_002:0460b14": "梨。奏清虗入內祈雪。二七日。雖得少分。未能普足。勑",
    "X87n1629_002:0460b15": "語清虗。阿師祈請。雖不能稱意。任阿師選寺住好否。",
    "X87n1629_002:0460b16": "其僧自恨祈請不稱聖意。遂答勑云。實不歡喜。大德",
    "X87n1629_002:0460b17": "等見作此對。亦皆失色。阿師既觸天威。即合付法。勑",
    "X87n1629_002:0460b18": "又云。如得雨雪。即與阿師亂綵二百段。兼授阿師五",
    "X87n1629_002:0460b19": "品。并作薦福寺綱維。阿師何意。遂不歡喜。答云。幸蒙",
    "X87n1629_002:0460b20": "天思。驅使祈請雨雪。自恨上不覆天心。下不允人望。",
    "X87n1629_002:0460b21": "愚誠徒懇。不愜聖心。夙夜兢懼。唯知待罪。濫荷天恩。",
    "X87n1629_002:0460b22": "所以不喜。勑云。且放阿師出外念誦。還須祈請。忽得",
    "X87n1629_002:0460b23": "雨雪。即須進狀。因便奏云。此度不降雨雪。即為一切",
    "X87n1629_002:0460b24": "眾生燒指。又降勑曰。朕喚阿師來供養。可遣阿師來",
    "X87n1629_002:0460c01": "受苦。又父母遺體。豈可毀傷。阿師必不得漫有傷損。",
    "X87n1629_002:0460c02": "食訖。辭聖上出。即向南山炭谷瀧湫(子由反)上祈請雨",
    "X87n1629_002:0460c03": "雪。雖復雪下。終不能稱心。更移就索曲村安樂佛堂",
    "X87n1629_002:0460c04": "中誦金剛般若。又經七日。時得薄雪。還不稱心。遂即",
    "X87n1629_002:0460c05": "發願燒指兩節。經一日一夜。燒未盡間。忽然四面雲",
    "X87n1629_002:0460c06": "合。雨雪參雜而下。眾皆愕然驚怪。二日始絕。百姓父",
    "X87n1629_002:0460c07": "老等。連狀欲奏。且於薦福等共三藏平章。清虗昨城",
    "X87n1629_002:0460c08": "南燒兩節指。為法界祈請雨雪。燒盡兩節。眾人同看。",
    "X87n1629_002:0460c09": "所有骨灰。今示見在。今朝村人大小欲為塗藥。其兩",
    "X87n1629_002:0460c10": "指節還復如故。三藏遂云。此事難信。不近人情。伊是",
    "X87n1629_002:0460c11": "凡僧。未至羅漢。如何燒指已盡。更得却生。既非聖流。",
    "X87n1629_002:0460c12": "無有此事。即語村人父老等急歸州縣知聞。直是將",
    "X87n1629_002:0460c13": "作妖惑。欲益返損。却責老人。非但誑炫凡庸。亦是誣",
    "X87n1629_002:0460c14": "罔聖上。僧徒聞此。轉加不信。其僧既見眾人起謗。更",
    "X87n1629_002:0460c15": "入道場。啟請十方諸佛。一切賢聖。弟子為法界蒼生。",
    "X87n1629_002:0460c16": "燒指祈雪。蒙諸天龍王等。應時降雪。又令弟子所燒",
    "X87n1629_002:0460c17": "之指。燼而重生。咸起謗言。不加淨信。誤他四眾。墮於",
    "X87n1629_002:0460c18": "地獄。弟子今更發願誦般若經。兩日之間。願生指重",
    "X87n1629_002:0460c19": "落。至于二日。勤加念誦。兩節重生之指。還復更落。眾",
    "X87n1629_002:0460c20": "見指落。重起謗言。阿師當時燒生。如今始落。其僧即",
    "X87n1629_002:0460c21": "報眾曰。且向城南前祈雪處。於彼養瘡。還遣重生。不",
    "X87n1629_002:0460c22": "知得否。眾人同曰。阿師似著狂病。常行謗語。即往城",
    "X87n1629_002:0460c23": "南而養瘡。念誦不輟。至十五日內。指節又生長一節",
    "X87n1629_002:0460c24": "半。指甲亦出。眾人見者。莫不驚異。咸曰。亦不足怪。此",
    "X87n1629_002:0461a01": "道人有妖術。則知般若之力。二乘之所不知。凡俗聞",
    "X87n1629_002:0461a02": "之。皆能起謗。",
    "X87n1629_002:0461a03": "去景龍二年。清虗始還故里。至太極元年六月二十",
    "X87n1629_002:0461a04": "九日夜。東江水漲。僧時在惠義寺停。其水直入寺中。",
    "X87n1629_002:0461a05": "眾僧各自併當衣物。其僧房中有一小閣。所有衣物。",
    "X87n1629_002:0461a06": "并遂閣上。便即然燈趺而坐。一心正意念誦金剛般",
    "X87n1629_002:0461a07": "若經。良久聞水入房聲。把火照看。了無一滴之水。其",
    "X87n1629_002:0461a08": "餘諸房皆被水入。僧徒聞見非是一人。般若威力。卒",
    "X87n1629_002:0461a09": "難縷說。",
    "X87n1629_002:0461a10": "陳文建者。梓州郪(音妻)縣人也。身有騎都慰勳。每於州",
    "X87n1629_002:0461a11": "城門首堂上。常誦金剛般若。發願為父母祖父母等。",
    "X87n1629_002:0461a12": "誦滿八萬四千遍。尋亦誦了。刺史元善應氵事。被追",
    "X87n1629_002:0461a13": "入京。令文建誦般若經。滿五千遍。建即為誦。及善應",
    "X87n1629_002:0461a14": "至京。皆得清雪。",
    "X87n1629_002:0461a15": "銅山縣人陳德者。常以寫經為業。忽然因病疹。為冥",
    "X87n1629_002:0461a16": "司所追。見地下築(音竹)臺。德問。是何臺也。冥司報云。是",
    "X87n1629_002:0461a17": "般若臺。為陳文建欲至。築此臺以待之。其德却蘇。具",
    "X87n1629_002:0461a18": "說此事。遠近知聞。競持般若(牛頭山靈瑞寺禪師惠融所說)。",
    "X87n1629_002:0461a19": "趙郡孛(音貝)廷光者。為德州司馬。深信因果。諸持金剛",
    "X87n1629_002:0461a20": "般若。每眼所見。常有圓光。誦念稍勤。其光漸大。誦念",
    "X87n1629_002:0461a21": "若簡。其光即小。即知般若冥感。精誠所通也。",
    "X87n1629_002:0461a22": "贊曰。大哉神力。不可思議。蓮承法座。芥納須彌。地變",
    "X87n1629_002:0461a23": "神足。天開聖池。非定非慧。斯焉取斯。",
    "X87n1629_002:0461a24": "金剛般若經集驗記卷中"
}