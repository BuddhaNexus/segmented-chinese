{
    "X65n1286_002:0381c10": "祖庭鉗鎚錄卷之下",
    "X65n1286_002:0381c12": "明嗣祖沙門 費隱通容 輯著",
    "X65n1286_002:0381c13": "居士 夏春暉 龔士龍 較",
    "X65n1286_002:0381c16": "[0381c16] 福州西禪懶菴鼎需禪師。&#x5FA7;參名宿。法無異味。歸里",
    "X65n1286_002:0381c17": "結菴於姜&#x5CEF;絕頂。不下山者三年。妙喜菴于洋嶼。師",
    "X65n1286_002:0381c18": "之友彌光。與師書云。菴主手段。與諸方別。可來少&#x6B35;",
    "X65n1286_002:0381c19": "何如。師不答。光以計邀師飯。師往赴之。會妙喜為諸",
    "X65n1286_002:0381c20": "徒入室。師隨喜焉。妙喜舉僧問馬祖如何是佛。祖曰",
    "X65n1286_002:0381c21": "即心是佛。汝作麼生。師下語。妙喜詬之曰。汝見解如",
    "X65n1286_002:0381c22": "此。敢妄為人師耶。鳴鼓普說。訐其平生珍重得力處。",
    "X65n1286_002:0381c23": "排為邪解。師淚交頤。不敢仰視。默計曰。我之所證。既",
    "X65n1286_002:0381c24": "為所排。西來不傳之旨。豈止此耶。遂歸心弟子之列。",
    "X65n1286_002:0382a01": "一日喜問曰。內不放出。外不放入。正恁麼時如何。師",
    "X65n1286_002:0382a02": "擬開口。喜拈竹篦劈脊連打三下。師於此大悟。厲聲",
    "X65n1286_002:0382a03": "曰。和尚已多了也。喜又打一下。師禮拜。喜笑曰。今日",
    "X65n1286_002:0382a04": "方知吾不汝欺也。遂印以偈云。頂門&#x7AEA;亞摩醯眼。肘",
    "X65n1286_002:0382a05": "後斜懸奪命符。瞎&#x5374;眼卸&#x5374;符。趙州東壁掛葫蘆。於",
    "X65n1286_002:0382a06": "是聲名喧動叢林。",
    "X65n1286_002:0382a07": "[0382a07] 通容曰。大慧鉗鎚爐&#x97B4;。高出諸方。故相從者多。而",
    "X65n1286_002:0382a08": "得法者亦盛。于長樂洋嶼菴。僅五十日。打發十一",
    "X65n1286_002:0382a09": "人開悟。懶菴亦是其數。且懶菴已出頭為人。尚訐",
    "X65n1286_002:0382a10": "其平日珍重得力處。排為邪解。使他氣宇索然。向",
    "X65n1286_002:0382a11": "咽喉一拶。直得頂門開眼。此非大慧孰能歟。",
    "X65n1286_002:0382a12": "[0382a12] 慶元府育王佛照德光禪師。臨江軍彭氏子。志學之",
    "X65n1286_002:0382a13": "年。依本郡東山光化寺吉禪師落髮。一日入室。吉問。",
    "X65n1286_002:0382a14": "不是心不是佛不是物。是什麼。師罔措。遂致疑。通夕",
    "X65n1286_002:0382a15": "不寐。次日詣方丈請益。昨日蒙和尚垂問。既不是心。",
    "X65n1286_002:0382a16": "又不是佛。又不是物。畢竟是甚麼。望和尚慈悲指示。",
    "X65n1286_002:0382a17": "吉震威一喝曰。這沙彌更要我與汝下註&#x811A;在。拈棒",
    "X65n1286_002:0382a18": "劈脊打出。師於是有省。後謁月菴果應菴華百丈震。",
    "X65n1286_002:0382a19": "終不自肯。適大慧領育王。四海英材鱗集。師亦與焉。",
    "X65n1286_002:0382a20": "大慧室中問師。喚作竹篦則觸。不喚作竹篦則背。不",
    "X65n1286_002:0382a21": "得下語。不得無語。師擬對。慧便棒。師豁然大悟。從前",
    "X65n1286_002:0382a22": "所得。瓦解&#x6C37;消。",
    "X65n1286_002:0382a23": "[0382a23] 通容曰。佛照於吉師機下有省。又謁諸大老。終不",
    "X65n1286_002:0382a24": "自肯。以藕斷絲未斷也。大慧與他海水逆流。而江",
    "X65n1286_002:0382b01": "湖傾覆矣。",
    "X65n1286_002:0382b02": "[0382b02] 福州玉泉曇懿禪師。久依圓悟。自謂不疑。紹興初。出",
    "X65n1286_002:0382b03": "住興化祥雲。法席頗盛。大慧入閩。知其所見未徹。致",
    "X65n1286_002:0382b04": "書令來。師遲遲。慧小參。且痛斥。仍榜告四眾。師不得",
    "X65n1286_002:0382b05": "已。破夏謁之。慧鞠其所證。既而曰。汝恁麼見解。敢嗣",
    "X65n1286_002:0382b06": "圓悟老人耶。師退院親之。一日入室。慧問。我要個不",
    "X65n1286_002:0382b07": "會禪底做國師。師曰。我做得國師去也。慧喝出。居無",
    "X65n1286_002:0382b08": "何。慧語之曰。香巖悟處。不在擊竹邊。俱胝得處。不在",
    "X65n1286_002:0382b09": "指頭上。師乃頓明。",
    "X65n1286_002:0382b10": "[0382b10] 通容曰。臨濟家法。驅耕夫之牛。奪飢人之食。大慧",
    "X65n1286_002:0382b11": "訐鼎需平生珍重。排為邪解。傍曇懿所見未諦。痛",
    "X65n1286_002:0382b12": "斥其非。令他當機撒手。直下翻身。可謂是其人矣。",
    "X65n1286_002:0382b13": "[0382b13] 近禮侍者。三山人。久侍大慧。&#x751E;默究竹篦話。無所入。",
    "X65n1286_002:0382b14": "一日入室罷。求指示。慧曰。汝是福州人。我說個喻向",
    "X65n1286_002:0382b15": "汝。如將名品&#x8318;枝。和皮&#x6BBB;一時剝了。以手送在汝口",
    "X65n1286_002:0382b16": "裡。祇是汝不解吞。師不覺失笑曰。和尚吞&#x5374;即[社-土+(囟-乂+夕)]事。",
    "X65n1286_002:0382b17": "慧後問師曰。前日吞了底&#x8318;枝。祇是汝不知滋味。師",
    "X65n1286_002:0382b18": "曰。若知滋味。轉見[社-土+(囟-乂+夕)]事。",
    "X65n1286_002:0382b19": "[0382b19] 通容曰。大慧說亦說得是。近禮解亦解得親。但平",
    "X65n1286_002:0382b20": "沙落鴈一句。作麼生道。",
    "X65n1286_002:0382b21": "[0382b21] 提刑吳偉明居士。字元昭。久參真歇了禪師。得自受",
    "X65n1286_002:0382b22": "用為極致。後謁大慧於洋嶼菴。隨眾入室。慧舉無佛",
    "X65n1286_002:0382b23": "性話問之。公擬答。慧以竹篦便打。公無對。遂留咨參。",
    "X65n1286_002:0382b24": "一日慧謂曰。不須呈伎倆。直須啐地拆曝地斷。方敵",
    "X65n1286_002:0382c01": "得生死。若祇呈伎倆。有甚了期。即辭去。道次延平。&#x5010;",
    "X65n1286_002:0382c02": "然契悟。連書數頌寄慧。皆室中所問者。有曰。不是心。",
    "X65n1286_002:0382c03": "不是物。不是物。通身一具金&#x93BB;骨。趙州親見老南泉。",
    "X65n1286_002:0382c04": "解道鎮州出蘿蔔。慧即說偈證之曰。通身一具金&#x93C1;",
    "X65n1286_002:0382c05": "骨。堪與人天為軌則。要識臨濟小廝兒。便是當年白",
    "X65n1286_002:0382c06": "拈賊。",
    "X65n1286_002:0382c07": "[0382c07] 通容曰。偉明雖悟一具金&#x93C1;骨。則不無。若遇敲骨",
    "X65n1286_002:0382c08": "取髓底人。管取納&#x6B35;有分。然而能為白拈賊。則與",
    "X65n1286_002:0382c09": "臨濟同參矣。",
    "X65n1286_002:0382c10": "[0382c10] 內翰曾開居士。字天遊。久參圓悟。暨往來大慧之門",
    "X65n1286_002:0382c11": "有日矣。紹興辛未。佛海補三衢光孝。公與超然居士",
    "X65n1286_002:0382c12": "趙公訪之。問曰。如何是善知識。海曰。燈籠露柱。&#x732B;兒",
    "X65n1286_002:0382c13": "狗子。公曰。為什麼贊即歡喜。毀即煩惱。海曰。侍郎曾",
    "X65n1286_002:0382c14": "見善知識否。公曰。某三十年參問。何言不見。海曰。向",
    "X65n1286_002:0382c15": "歡喜處見。煩惱處見。公擬議。海震聲便喝。公擬對。海",
    "X65n1286_002:0382c16": "曰。開口底不是。公開然。海召曰。侍郎向甚處去也。公",
    "X65n1286_002:0382c17": "猛省。遂點頭。說偈曰。咄哉瞎驢。叢林妖孽。震地一聲。",
    "X65n1286_002:0382c18": "天機漏泄。有人更問意如何。拈起拂子劈口截。海曰。",
    "X65n1286_002:0382c19": "也祇得一橛。",
    "X65n1286_002:0382c20": "[0382c20] 通容曰。一個死曾開。被佛海弄成活天遊。然佛海",
    "X65n1286_002:0382c21": "猶謂祇得一橛。且道是那一橛。參。",
    "X65n1286_002:0382c22": "[0382c22] 洪州百丈山懷海禪師者。福州長樂人也。師侍馬祖",
    "X65n1286_002:0382c23": "行次。見一群野鴨飛過。祖曰。是甚麼。師曰。野鴨子。祖",
    "X65n1286_002:0382c24": "曰。甚處去也。師曰。飛過去也。祖遂搊師鼻。負痛失聲。",
    "X65n1286_002:0383a01": "祖曰。又道飛過去也。師於言下有省。師再參。侍立次。",
    "X65n1286_002:0383a02": "祖目視繩&#x7240;角拂子。師曰。即此用。離此用。祖曰。汝向",
    "X65n1286_002:0383a03": "後開兩片皮。將何為人。師取拂子&#x7AEA;起。祖曰。即此用。",
    "X65n1286_002:0383a04": "離此用。師擬掛拂子於舊處。祖震威一喝。師直得三",
    "X65n1286_002:0383a05": "日耳聾。師謂眾曰。佛法不是小事。老僧昔被馬大師",
    "X65n1286_002:0383a06": "一喝。直得三日耳聾。黃檗聞舉。不覺吐舌。師曰。子已",
    "X65n1286_002:0383a07": "後莫嗣馬祖去麼。檗曰。不然。今日因和尚舉。得見馬",
    "X65n1286_002:0383a08": "祖大機之用。然且不識馬祖。若嗣馬祖。已後喪我兒",
    "X65n1286_002:0383a09": "孫。師曰。如是如是。見與師齊。減師半德。見過於師。方",
    "X65n1286_002:0383a10": "堪傳授。子甚有超師之見。檗便禮拜。",
    "X65n1286_002:0383a11": "[0383a11] 通容曰。黃檗因百丈舉馬祖一喝明機。終嗣百丈。",
    "X65n1286_002:0383a12": "而不嗣馬祖。以親聞而面稟故也。百丈猶疑之曰。",
    "X65n1286_002:0383a13": "子以後莫嗣馬祖去麼。檗曰不然。今日因和尚舉。",
    "X65n1286_002:0383a14": "得見馬祖大機之用。然且不識馬祖。若嗣馬祖。已",
    "X65n1286_002:0383a15": "後喪我兒孫。此雖棒下無生忍。臨機不見師。而亦",
    "X65n1286_002:0383a16": "師承為萬古法要。人面稟嘉猷。有蒙受用。不可欺",
    "X65n1286_002:0383a17": "心故也。又明主張此門。必不可無師承。而濫外道",
    "X65n1286_002:0383a18": "也。",
    "X65n1286_002:0383a19": "[0383a19] 韶州雲門山光奉院文偃禪師。以己事未明。往參睦",
    "X65n1286_002:0383a20": "州。州纔見來。便閉&#x5374;門。師乃扣門。州曰誰。師曰某甲。",
    "X65n1286_002:0383a21": "州曰。作甚麼。師曰。己事未明。乞師指示。州開門。一見",
    "X65n1286_002:0383a22": "便閉&#x5374;。師如是連三日扣門。至第三日。州開門。師乃",
    "X65n1286_002:0383a23": "拶入。州便擒住曰。道道。師擬議。州便推出曰。秦時[車*度]",
    "X65n1286_002:0383a24": "轢鑽。遂掩門。損師一足。師從此悟入。",
    "X65n1286_002:0383b01": "[0383b01] 通容曰。睦州向銀山鐵壁。令雲門拶入。故雲門得",
    "X65n1286_002:0383b02": "氣宇如王。自在無比。藏身北斗。獨步東山。乃至為",
    "X65n1286_002:0383b03": "人打翻。露布葛藤。剪&#x5374;常情見解。格外縱擒。言前",
    "X65n1286_002:0383b04": "定奪。非上根利器。莫能窺其彷彿。真為受睦州毒",
    "X65n1286_002:0383b05": "氣深。而為人手段辣也。",
    "X65n1286_002:0383b06": "[0383b06] 襄州洞山守初宗慧禪師。初參雲門。門問。近離甚處。",
    "X65n1286_002:0383b07": "師曰查渡。門曰。夏在甚處。師曰。湖南報慈。曰幾時離",
    "X65n1286_002:0383b08": "彼。師曰八。月二十五門。曰放。汝三頓。棒師至明日。&#x5374;",
    "X65n1286_002:0383b09": "上問訊。昨日蒙和尚放三頓棒。不知過在甚麼處。門",
    "X65n1286_002:0383b10": "曰。飯袋子。江西湖南。便恁麼去。師於言下大悟。遂曰。",
    "X65n1286_002:0383b11": "他後向無人煙處。不蓄一粒米。不種一莖菜。接待十",
    "X65n1286_002:0383b12": "方往來。盡與他抽釘拔楔。拈&#x5374;炙脂帽子。脫&#x5374;鶻臭",
    "X65n1286_002:0383b13": "布衫。教伊洒洒地。作個無事衲僧。豈不快哉。門曰。汝",
    "X65n1286_002:0383b14": "身如椰子大。開得如許大口。師便禮拜。",
    "X65n1286_002:0383b15": "[0383b15] 通容曰。古人田地穩密。故能據定乾坤。把住要關。",
    "X65n1286_002:0383b16": "於接對次。自然令人開發。故雲門放守初三頓棒。",
    "X65n1286_002:0383b17": "直得疑聚不已。再與提持。便乃七通八達。今人於",
    "X65n1286_002:0383b18": "接對次。或有機用。唯恐人之不信。又復與他重新",
    "X65n1286_002:0383b19": "解說一遍。使人愈明白。而愈轉遠。縱有多般施設。",
    "X65n1286_002:0383b20": "亦唯清風過耳也。",
    "X65n1286_002:0383b21": "[0383b21] 澧州欽山文邃禪師。福州人也。少依杭州大慈山寰",
    "X65n1286_002:0383b22": "中禪師受業。時巖頭雪&#x5CEF;在眾。&#x89A9;師吐論。知是法器。",
    "X65n1286_002:0383b23": "相率遊。二大士各承德山印記。師雖屢激揚。而終然",
    "X65n1286_002:0383b24": "凝滯。一日問德山曰。天王也恁麼道。龍潭也恁麼道。",
    "X65n1286_002:0383c01": "未審和尚作麼生道。山曰。汝試舉天王龍潭道底看。",
    "X65n1286_002:0383c02": "師擬進語。山便打。師被打。歸延壽堂曰。是則是。打我",
    "X65n1286_002:0383c03": "太煞。巖頭曰。汝恁麼道。後不得道見德山來。後於洞",
    "X65n1286_002:0383c04": "山言下發解。乃為之嗣。",
    "X65n1286_002:0383c05": "[0383c05] 通容曰。德山打欽山。乃本色鉗鎚。而欽山當機不",
    "X65n1286_002:0383c06": "薦。及謂打我太煞。則三公同遊。利鈍自見。後於洞",
    "X65n1286_002:0383c07": "山言下發解。則機用&#x8F2D;弱。益可知矣。雖然發解之",
    "X65n1286_002:0383c08": "後。德山向施鉗鎚。皆受用得著。人亦知乎。",
    "X65n1286_002:0383c09": "[0383c09] 舒州投子義青禪師。青社李氏子。七齡&#x9834;異。往妙相",
    "X65n1286_002:0383c10": "寺出家。試經得度。習百法論。未幾嘆曰。三祗途遠。自",
    "X65n1286_002:0383c11": "困何益。乃入洛聽華嚴。義若貫珠。&#x751E;讀諸林菩薩偈。",
    "X65n1286_002:0383c12": "至即心自性。猛省曰。法離文字。寧可講乎。即棄遊宗",
    "X65n1286_002:0383c13": "席。時圓鑑禪師居會聖巖。一夕夢畜青色鷹。為吉徵。",
    "X65n1286_002:0383c14": "屆旦師來。鑑禮延之。令看外道問佛不問有言不問",
    "X65n1286_002:0383c15": "無言因緣。經三載。一日問曰。汝記得話頭麼。試舉看。",
    "X65n1286_002:0383c16": "師擬對。鑑掩其口。師了然開悟。遂禮拜。鑑曰。汝妙悟",
    "X65n1286_002:0383c17": "玄機耶。師曰。設有也須吐&#x5374;。時資侍者在旁曰。青華",
    "X65n1286_002:0383c18": "嚴今日如病得汗。師回顧曰。合取狗口。若更忉忉。我",
    "X65n1286_002:0383c19": "即便嘔。自此復經三年。鑑時出洞下宗旨示之。悉皆",
    "X65n1286_002:0383c20": "妙契。付以太陽頂相皮履直裰。囑曰。代吾續其宗風。",
    "X65n1286_002:0383c21": "無久滯此。善宜護持。遂書偈送曰。須彌立太&#x8657;。日月",
    "X65n1286_002:0383c22": "輔而轉。群&#x5CEF;漸倚他。白雲方改變。少林風起叢。曹溪",
    "X65n1286_002:0383c23": "洞簾卷。金鳳宿龍巢。宸苔豈車碾。令依圓通秀禪師。",
    "X65n1286_002:0383c24": "師至彼。無所參問。唯嗜睡而已。執事白通曰。堂中有",
    "X65n1286_002:0384a01": "僧。日睡。當行規法。通曰是誰。曰青上座。通曰未可。待",
    "X65n1286_002:0384a02": "與按過通即拽杖入堂。見師正睡。乃擊&#x7240;訶曰。我這",
    "X65n1286_002:0384a03": "裡無閑飯。與上座喫了打眠。師曰。和尚教某何為。通",
    "X65n1286_002:0384a04": "曰。何不參禪去。師曰。美食不中飽人喫。通曰。爭奈大",
    "X65n1286_002:0384a05": "有人不肯上座。師曰。待肯堪作甚麼。通曰。上座曾見",
    "X65n1286_002:0384a06": "甚麼人來。師曰浮山。通曰。&#x6060;得恁麼頑賴。遂握手相",
    "X65n1286_002:0384a07": "笑歸方丈。繇是道風籍甚。",
    "X65n1286_002:0384a08": "[0384a08] 通容曰。易曰。鼎折足。覆公餗。言其不勝任也。洞山",
    "X65n1286_002:0384a09": "之道。傳雲居膺。膺傳同安丕。丕傳同安志。志傳梁",
    "X65n1286_002:0384a10": "山觀。觀傳太陽玄。至玄無正傳。遂將衣&#x9262;。寄托與",
    "X65n1286_002:0384a11": "浮山鑑。既久而得投子青。青後始有芙蓉楷丹霞",
    "X65n1286_002:0384a12": "淳真歇了諸公出世。道滿天下。是知洞上之宗。至",
    "X65n1286_002:0384a13": "投子青為中興。青公於洞上宗旨。悟入玄微。不落",
    "X65n1286_002:0384a14": "沁漏。故能起太陽之既墜。振寶鏡之將埋。唯公得",
    "X65n1286_002:0384a15": "其勝任。雖然浮山鑑。法眼不明。關吏不嚴。雖青公",
    "X65n1286_002:0384a16": "亦無深造。且鼎足折。公餗覆。吾知其不勝任矣。以",
    "X65n1286_002:0384a17": "有浮山鑑。始有投子青。以有投子青。始能中興其",
    "X65n1286_002:0384a18": "道。易曰。君子知微知彰。知柔知剛。萬夫之望二公",
    "X65n1286_002:0384a19": "以之。",
    "X65n1286_002:0384a20": "[0384a20] 鼎州德山宣鑒禪師。簡州周氏子。早歲出家。依年受",
    "X65n1286_002:0384a21": "具。精究律藏。於性相諸經。貫通旨趣。常講金剛般若。",
    "X65n1286_002:0384a22": "時謂之周金剛。&#x751E;謂同學曰。一毛吞海。海性無虧。纖",
    "X65n1286_002:0384a23": "芥投鋒。鋒利不動。學與無學。唯我知焉。復聞南方禪",
    "X65n1286_002:0384a24": "席頗盛。師氣不平。乃曰。出家兒千劫學佛威儀。萬劫",
    "X65n1286_002:0384b01": "學佛細行。不得成佛。南方魔子敢言。直指人心。見性",
    "X65n1286_002:0384b02": "成佛。我當摟其窟穴。滅其種類。以報佛恩。遂擔青龍",
    "X65n1286_002:0384b03": "疏鈔至澧陽。路上見一婆子賣餅。因息肩買餅點心。",
    "X65n1286_002:0384b04": "婆指擔云。這個是什麼文字。師曰。青龍疏鈔。婆曰。講",
    "X65n1286_002:0384b05": "何經。師曰。金剛經。婆曰。我有一問。汝若答得。施與點",
    "X65n1286_002:0384b06": "心。若答不得。且別處去。金剛經道。過去心不可得。現",
    "X65n1286_002:0384b07": "在心不可得。未來心不可得。未審上座點那個心。師",
    "X65n1286_002:0384b08": "無語。遂往龍潭。至法堂曰。久響龍潭。及乎到來。潭又",
    "X65n1286_002:0384b09": "不見。龍又不現。潭引身曰。子親到龍潭。師無語。遂&#x637F;",
    "X65n1286_002:0384b10": "止焉。一夕侍立次。潭曰。更深何不下去。師珍重便出。",
    "X65n1286_002:0384b11": "&#x5374;回曰。外面黑。潭點紙燭度與師。師擬接。潭復吹滅。",
    "X65n1286_002:0384b12": "師於此大悟。便禮拜。潭曰。子見個甚麼。師曰。從今向",
    "X65n1286_002:0384b13": "去。更不疑天下老和尚舌頭也。至來日。龍潭陞座。謂",
    "X65n1286_002:0384b14": "眾曰。可中有個漢。牙如劍樹。口似血盆。一棒打不回",
    "X65n1286_002:0384b15": "頭。他時向孤&#x5CEF;頂上。立吾道去在。師將疏鈔。堆法堂",
    "X65n1286_002:0384b16": "前。舉火炬曰。窮諸玄辯。若一毫置於太&#x8657;。竭世樞機。",
    "X65n1286_002:0384b17": "似一滴投於巨壑。遂焚之。於是禮辭。",
    "X65n1286_002:0384b18": "[0384b18] 通容曰。德山氣宇自衝昂。在蜀講解。聲壓遐邇。初",
    "X65n1286_002:0384b19": "聞南方即心即佛之道。即欲摟滅窟族。此之氣&#x69E9;。",
    "X65n1286_002:0384b20": "固不凡矣。及逢婆子詰問三心。而不將義理應對。",
    "X65n1286_002:0384b21": "亦不強辯抑人。須知有太公之道。而無欺心自負。",
    "X65n1286_002:0384b22": "吾知師之講解。斷非今時類也。因婆得參龍潭。而",
    "X65n1286_002:0384b23": "龍潭亦知師之器厚。故居會下相為折剉。令其技",
    "X65n1286_002:0384b24": "窮謀盡。一夕吹滅紙燭。要渠頭首自落。故德山絕",
    "X65n1286_002:0384c01": "無情見。而殺氣逼人也。以此為人。為人極徹。以此",
    "X65n1286_002:0384c02": "殺人。殺人見血。其猶千里萬里鈍銕一條。故德山",
    "X65n1286_002:0384c03": "宗風。高出宇宙者也。",
    "X65n1286_002:0384c04": "[0384c04] 秀州華亭船子德成禪師。節操高邈。度量不群。自印",
    "X65n1286_002:0384c05": "心於藥山。與道吾雲巖。為同道交。洎離藥山。乃謂二",
    "X65n1286_002:0384c06": "同志曰。公等應各據一方。建立藥山宗旨。余率性&#x758E;",
    "X65n1286_002:0384c07": "野。唯好山水。樂情自遣。無所能也。他後知我所止之",
    "X65n1286_002:0384c08": "處。若遇靈利座主。指一人來。或堪雕琢。將授生平所",
    "X65n1286_002:0384c09": "得。以報先師之恩。遂分&#x643A;至秀州華亭。泛一小舟。隨",
    "X65n1286_002:0384c10": "緣度日。以接四方往來之者。時人莫知其高蹈。因號",
    "X65n1286_002:0384c11": "船子和尚。道吾後到京口。遇夾山上堂。僧問。如何是",
    "X65n1286_002:0384c12": "法身。山曰。法身無相。曰如何是法眼。山曰。法眼無瑕。",
    "X65n1286_002:0384c13": "道吾不覺失笑。山便下座。請問道吾。某甲適來祇對",
    "X65n1286_002:0384c14": "這僧話。必有不是。致令上座失笑。望上座不吝慈悲。",
    "X65n1286_002:0384c15": "吾曰。和尚一等是出世。未有師在。山曰。某甲甚處不",
    "X65n1286_002:0384c16": "是。望為說破。吾曰。某甲終不說。請和尚&#x5374;往華亭船",
    "X65n1286_002:0384c17": "子處去。山曰。此人如何。吾曰。此人上無片瓦。下無卓",
    "X65n1286_002:0384c18": "錐。和尚若去。須易服而往。山乃散眾。束裝直造華亭。",
    "X65n1286_002:0384c19": "船子纔見。便問。大德住甚麼寺。山曰。寺即不住。住即",
    "X65n1286_002:0384c20": "不似。師曰。不似似個甚麼。山曰。不是目前。法師曰。甚",
    "X65n1286_002:0384c21": "處學得來。山曰。非耳目之所到。師曰。一句合頭語。萬",
    "X65n1286_002:0384c22": "劫繫驢橛。師又問。垂絲千尺。意在深潭。離&#x920E;三寸。子",
    "X65n1286_002:0384c23": "何不道。山擬開口。被師一橈打落水中。山纔上船。師",
    "X65n1286_002:0384c24": "又曰道道。山擬開口。師又打。山豁然大悟。乃點頭三",
    "X65n1286_002:0385a01": "下。師曰。竿頭絲線從君弄。不犯清波意自殊。由遂問",
    "X65n1286_002:0385a02": "拋綸擲&#x920E;。師意如何。師曰。絲懸綠水浮定有無之意。",
    "X65n1286_002:0385a03": "山曰。語帶玄而無路。舌頭談而不談。師曰。釣盡江波",
    "X65n1286_002:0385a04": "金鱗始遇。山乃掩耳。師曰。如是如是。乃囑曰。汝向去。",
    "X65n1286_002:0385a05": "直須藏身處沒蹤跡。沒蹤跡處莫藏身。吾二十年在",
    "X65n1286_002:0385a06": "藥山。祇明斯事。汝今既得。他後莫住城隍聚落。但向",
    "X65n1286_002:0385a07": "深山裡钁頭邊。&#x8994;取一個半個。接續無令斷絕。山乃",
    "X65n1286_002:0385a08": "辭行。頻頻回顧。師遂喚闍黎。山乃回首。師&#x7AEA;起橈子",
    "X65n1286_002:0385a09": "曰。汝將謂別有。乃覆船入水而逝。",
    "X65n1286_002:0385a10": "[0385a10] 通容曰。夾山若不是道吾與他指引於船子處。決",
    "X65n1286_002:0385a11": "不能開發。故夾山悟道。而道吾有功也。然夾山受",
    "X65n1286_002:0385a12": "船子囑付。尚復頻頻回顧。心猶未死。何也。覺範謂。",
    "X65n1286_002:0385a13": "信力尚微。未大通徹。余謂覺範只知其一。不知其",
    "X65n1286_002:0385a14": "二。吾謂船子雖有深錐痛劄之功。而亦有紆遲鈍",
    "X65n1286_002:0385a15": "置之過。蓋夾山既在棒下翻身。又復授他程途之",
    "X65n1286_002:0385a16": "&#x8FF9;。謂汝向去直須藏身處沒蹤跡。沒蹤跡處莫藏",
    "X65n1286_002:0385a17": "身。又云。吾二十年在藥山。祇明斯事。致使夾山重",
    "X65n1286_002:0385a18": "復遲疑。將謂別有不能徹信到底。所謂師家若有",
    "X65n1286_002:0385a19": "實法與人。土亦難消。正此意也。故夾山雖信力未",
    "X65n1286_002:0385a20": "大通徹。而船子實有紆遲鈍置之過也。故曰金屑",
    "X65n1286_002:0385a21": "雖貴。落眼成翳。何況以二十年中拖帶蘊藉。將為",
    "X65n1286_002:0385a22": "事耶。雖然船子見夾山疑為別有。竭力為渠覆舟",
    "X65n1286_002:0385a23": "而死。使他剿除。所謂解鈴須是繫鈴人。千古獨師",
    "X65n1286_002:0385a24": "大哉。",
    "X65n1286_002:0385b01": "[0385b01] 漳州三平義忠禪師。福州楊氏子。初參石鞏。鞏常張",
    "X65n1286_002:0385b02": "弓架箭接機。師詣法席。鞏曰看箭。師乃撥開&#x80F7;曰。此",
    "X65n1286_002:0385b03": "是殺人箭。活人箭又作麼生。鞏乃彈弓弦三下。師乃",
    "X65n1286_002:0385b04": "禮拜。鞏曰。二十年張弓架箭。祇射得半個聖人。遂&#x629D;",
    "X65n1286_002:0385b05": "折弓箭。",
    "X65n1286_002:0385b06": "[0385b06] 通容曰。門庭高。機鋒峻。非大造就。不敢入頭。若得",
    "X65n1286_002:0385b07": "入頭。自然七穿八穴。石鞏三平以之。雖然三平末",
    "X65n1286_002:0385b08": "後。猶被石鞏勾瞞&#x5374;也不知。",
    "X65n1286_002:0385b09": "[0385b09] 澧州洛浦山元安禪師。鳳翔麟遊人也。丱年出家。具",
    "X65n1286_002:0385b10": "戒。通經論。問道臨濟。後為侍者。濟&#x751E;對眾美之曰。臨",
    "X65n1286_002:0385b11": "濟門下一隻箭。誰敢當鋒。師蒙印可。自謂已足。一日",
    "X65n1286_002:0385b12": "侍立次。有座主參濟。濟問。有一人於三乘十二分教",
    "X65n1286_002:0385b13": "明得。有一人不於三乘十二分教明得。且道此人是",
    "X65n1286_002:0385b14": "同是別。主曰。明得即同。明不得即別。師曰。這裡是甚",
    "X65n1286_002:0385b15": "麼所在。說同說別。濟顧師曰。汝又作麼生。師便喝。濟",
    "X65n1286_002:0385b16": "送座主。回問師。汝豈不是適來喝老僧者。師曰是。濟",
    "X65n1286_002:0385b17": "便打。師後辭濟。濟問。甚處去。師曰。南方去。濟以拄杖",
    "X65n1286_002:0385b18": "劃一劃曰。過得這個便去。師乃喝。濟便打。師作禮而",
    "X65n1286_002:0385b19": "去。濟明日陞堂曰。臨濟門下。有個赤梢鯉魚。搖頭擺",
    "X65n1286_002:0385b20": "尾。向南方去。不知向誰家虀甕裡淹殺。師遊歷罷。直",
    "X65n1286_002:0385b21": "往夾山。卓菴經年。不訪夾山。山脩書令僧馳往。師接",
    "X65n1286_002:0385b22": "便坐&#x5374;。再展手索。僧無對。師便打曰。歸去。舉似和尚。",
    "X65n1286_002:0385b23": "僧回舉似。山曰。這僧若開書。三日內必來。若不開書。",
    "X65n1286_002:0385b24": "斯人救不得也。師果三日後至。見夾山不禮拜。乃當",
    "X65n1286_002:0385c01": "面叉手而立。山曰。&#x9DC4;棲鳳巢。非其同類。出去。師曰。自",
    "X65n1286_002:0385c02": "遠趨風。請師一接。山曰。目前無闍黎。此間無老僧。師",
    "X65n1286_002:0385c03": "便喝。山曰。住住。且莫草草&#x5307;&#x5307;。雲月是同。溪山各異。",
    "X65n1286_002:0385c04": "截斷天下人舌頭。即不無闍黎。爭教無舌人解語。師",
    "X65n1286_002:0385c05": "佇思。山便打。因茲服膺。",
    "X65n1286_002:0385c06": "[0385c06] 通容曰。臨濟稱洛浦一隻箭。則洛浦亦深造矣。但",
    "X65n1286_002:0385c07": "末後謂向南方去。不知落誰家虀甕裡淹殺。故知",
    "X65n1286_002:0385c08": "臨濟未全肯也。不然。見夾山死於機下。臨濟眼目",
    "X65n1286_002:0385c09": "何在也。然亦須知夾山受船子惡鉗鎚。故接洛浦",
    "X65n1286_002:0385c10": "亦不鮮也。",
    "X65n1286_002:0385c11": "[0385c11] 蘄州三角山令珪禪師。初參清平。平問。來作麼。師曰。",
    "X65n1286_002:0385c12": "來禮拜。平曰。禮拜阿誰。師曰。特來禮拜和尚。平咄曰。",
    "X65n1286_002:0385c13": "這鈍根阿師。師乃禮拜。平以手斫師頸一下。從此領",
    "X65n1286_002:0385c14": "旨。",
    "X65n1286_002:0385c15": "[0385c15] 通容曰。清平不具大人相。受人禮拜。也不會。致使",
    "X65n1286_002:0385c16": "三角布裙拖地。",
    "X65n1286_002:0385c17": "[0385c17] 黃龍慧南禪師。依泐潭澄禪師。分座接物。名振諸方。",
    "X65n1286_002:0385c18": "偶同雲&#x5CEF;悅禪師游西山。話及雲門法道。&#x5CEF;曰。澄公",
    "X65n1286_002:0385c19": "雖是雲門之後。法道異矣。南詰其所以異。&#x5CEF;曰。雲門",
    "X65n1286_002:0385c20": "如九轉丹砂點銕成金。澄公藥汞銀。徒可翫。入&#x7145;則",
    "X65n1286_002:0385c21": "流去。南怒以枕擲之。&#x5CEF;雖謝過。而又曰。雲門氣宇如",
    "X65n1286_002:0385c22": "王。甘死語下乎。澄公有法授人。死語也。死語其能活",
    "X65n1286_002:0385c23": "人乎。即背去。南挽之曰。若如是則誰可汝意。&#x5CEF;曰。石",
    "X65n1286_002:0385c24": "霜圓手段出諸方。公宜見之。不可後也。南默計曰。悅",
    "X65n1286_002:0386a01": "師翠巖。使我見石霜。於悅何有哉。即造石霜。及中途。",
    "X65n1286_002:0386a02": "聞慈明不事事。忽叢林。無意見之。遂登衡嶽。謁福嚴",
    "X65n1286_002:0386a03": "賢禪師。賢命掌書記。俄賢卒。郡守請慈明補之。既至。",
    "X65n1286_002:0386a04": "目其貶剝諸方件件。數為邪解。南為之氣索。遂造其",
    "X65n1286_002:0386a05": "室。欲行師資禮。明曰。書記已領徒遊方。設使有疑。可",
    "X65n1286_002:0386a06": "坐商略。不必作是行徑。南哀懇愈切。明曰。公學雲門",
    "X65n1286_002:0386a07": "禪。必善其旨。如云放洞山三頓棒。是有喫棒分耶。是",
    "X65n1286_002:0386a08": "無喫棒分耶。南曰。是有喫棒分。明色莊曰。若爾則從",
    "X65n1286_002:0386a09": "朝至暮。鵲噪鴉鳴亦有喫棒分。即端坐受南炷香作",
    "X65n1286_002:0386a10": "禮。明復問曰。趙州謂。臺山婆子我為汝勘破了也。且",
    "X65n1286_002:0386a11": "道那裡是他勘破婆子處。南汗下不能加答。連日入",
    "X65n1286_002:0386a12": "室請決。明唯詬罵而已。一日南曰。罵豈慈悲法施耶。",
    "X65n1286_002:0386a13": "明曰。汝作罵會耶。南於是大悟。遂作頌曰。傑出叢林",
    "X65n1286_002:0386a14": "是趙州。老婆勘破沒來繇。而今四海清如鏡。行人莫",
    "X65n1286_002:0386a15": "與路為&#x8B90;。呈慈明。明許可之。",
    "X65n1286_002:0386a16": "[0386a16] 通容曰。慈明之為南公。乃師資相關。手段固出人。",
    "X65n1286_002:0386a17": "而雲&#x5CEF;為南公乃友道。相與有出格勉勵。於祖林",
    "X65n1286_002:0386a18": "中。亦不多見。蓋雲&#x5CEF;見道真。而擇法明。故能力排",
    "X65n1286_002:0386a19": "澄公。使老南寶惜悉棄去。而見慈明。得到大徹。",
    "X65n1286_002:0386a20": "[0386a20] 秘書吳恂居士。字德夫。居晦堂。入室次。堂謂曰。平生",
    "X65n1286_002:0386a21": "學解記憶多聞。即不問。汝父母未生已前。道將一句",
    "X65n1286_002:0386a22": "來。公擬議。堂以拂子擊之。即領深旨。連呈三偈。其後",
    "X65n1286_002:0386a23": "曰。咄哉這多智俗漢。&#x9F69;盡古今公案。忽於狼藉堆頭。",
    "X65n1286_002:0386a24": "拾得蜣蜋糞彈。明明不值分文。萬兩黃金不換。等閑",
    "X65n1286_002:0386b01": "拈出示人。祇為走盤難看。咦。堂答曰。水中得火世還",
    "X65n1286_002:0386b02": "稀。看看令人特地疑。自古不存師弟子。如今&#x5374;許老",
    "X65n1286_002:0386b03": "胡知。",
    "X65n1286_002:0386b04": "[0386b04] 通容曰。悟道雖則有時節因緣。不可拘論。然亦在",
    "X65n1286_002:0386b05": "師家田地穩密。機用顯大。於師資相扣之時。一&#x64E1;",
    "X65n1286_002:0386b06": "一搦。一機一拶。自然令人得活西來意。不紆葛藤。",
    "X65n1286_002:0386b07": "不墮死水。是亦時節因緣也。",
    "X65n1286_002:0386b08": "[0386b08] 樞密吳厚居士。擁節歸鍾陵。謁圓通旻禪師曰。某頃",
    "X65n1286_002:0386b09": "赴省試過此。過趙州關。因問。前住訥老透關底事如",
    "X65n1286_002:0386b10": "何。訥曰。且去做官。今不覺五十餘年。旻曰。曾得透關",
    "X65n1286_002:0386b11": "底事麼。公曰。八次經過。常存此念。然未甚脫洒在。旻",
    "X65n1286_002:0386b12": "度扇與之曰。請使扇。公即揮扇。旻曰。有甚不脫洒處。",
    "X65n1286_002:0386b13": "公忽有省。曰便請末後句。旻乃揮扇兩下。公曰。親切",
    "X65n1286_002:0386b14": "親切。旻曰。吉獠舌頭三千里。",
    "X65n1286_002:0386b15": "[0386b15] 通容曰。吉獠舌頭三千里。還是為他發明。還是為",
    "X65n1286_002:0386b16": "他印證。",
    "X65n1286_002:0386b17": "[0386b17] 左司都貺居士。問圓通曰。是法非思量分別之所能",
    "X65n1286_002:0386b18": "解。當如何&#x51D1;泊。通曰。全身入火聚。公曰。畢竟如何曉",
    "X65n1286_002:0386b19": "會。通曰。驀直去。公沉吟。通曰。可再喫茶麼。公曰不必。",
    "X65n1286_002:0386b20": "通曰。何不恁麼會。公遂契旨曰。元來太近。通曰。十萬",
    "X65n1286_002:0386b21": "八千。公占偈曰。不可思議。是大火聚。便恁麼去。不離",
    "X65n1286_002:0386b22": "當處。通曰。咦。猶有這個在。公曰。乞師再垂指示。通曰。",
    "X65n1286_002:0386b23": "便恁麼去。鐺是銕鑄。公頓首謝之。",
    "X65n1286_002:0386b24": "[0386b24] 通容曰。圓通能據&#x6B35;結案。指示使都貺。嗚呼尚饗。",
    "X65n1286_002:0386c01": "[0386c01] 大慧禪師答聖泉珪和尚書曰。既得外護者。存心相",
    "X65n1286_002:0386c02": "照。自可撥置人事。頻與衲子輩作佛事。久久自殊勝。",
    "X65n1286_002:0386c03": "臾望室中與之子細。不得容人情。不得共伊落草。直",
    "X65n1286_002:0386c04": "似之以本分草料。教伊自悟自得。方是尊宿為人體",
    "X65n1286_002:0386c05": "裁也。若是見他遲疑不薦。便與之下註&#x811A;。非但瞎&#x5374;",
    "X65n1286_002:0386c06": "他眼。亦乃失&#x5374;自家本分手段。不得人。即是吾輩緣",
    "X65n1286_002:0386c07": "法只如此。若得一個半個本分底。亦不負平昔志願",
    "X65n1286_002:0386c08": "也。",
    "X65n1286_002:0386c09": "[0386c09] 大慧禪師答鼓山逮長老書曰。專使來收書。并信香",
    "X65n1286_002:0386c10": "等。知開法出世。唱道於石門。不忘所從來。為嶽長老",
    "X65n1286_002:0386c11": "拈香。續楊岐宗派。既已承當個事。須卓卓地做教徹",
    "X65n1286_002:0386c12": "頭徹尾。以平昔實證實悟底一著子。端居丈室。如擔",
    "X65n1286_002:0386c13": "百二十斤擔子。從獨木橋上過。&#x811A;蹉手跌。則和自家",
    "X65n1286_002:0386c14": "性命不可保。況復與人抽釘拔楔。救濟他人耶。古德",
    "X65n1286_002:0386c15": "云。此事如八十翁翁入場屋。豈是兒戲。又古德云。我",
    "X65n1286_002:0386c16": "若一向舉揚宗教。法堂前草深一丈。須倩人看院始",
    "X65n1286_002:0386c17": "得。巖頭每云。向未屙已前一&#x89B7;。便眼卓朔地。晏國師",
    "X65n1286_002:0386c18": "不跨石門句。睦州現成公案放汝三十棒。汾陽無業",
    "X65n1286_002:0386c19": "莫妄想。魯祖凡見僧入門。便轉身面壁而坐。為人時",
    "X65n1286_002:0386c20": "當不昧這般體裁。方不失從上宗旨耳。昔溈山謂仰",
    "X65n1286_002:0386c21": "山曰。建法幢。立宗旨。於一方五種緣備。始得成就。五",
    "X65n1286_002:0386c22": "種謂外護緣。檀越緣。衲子緣。土地緣。道緣。聞霜臺趙",
    "X65n1286_002:0386c23": "公是汝請主。致政司業鄭公送汝入院。二公天下士。",
    "X65n1286_002:0386c24": "以此觀之。汝於五種緣稍備。每有衲子。自閩中來者。",
    "X65n1286_002:0387a01": "無不稱嘆法席之盛。檀越歸向。士大夫外護。住持無",
    "X65n1286_002:0387a02": "魔障。衲子雲集。可以&#x8D82;色力未衰時。頻與衲子。激揚",
    "X65n1286_002:0387a03": "個事。垂手之際。須著精彩。不得&#x83BE;鹵。蓋近年以來。有",
    "X65n1286_002:0387a04": "一種裨販之輩。到處學得一堆一擔相似禪。往往宗",
    "X65n1286_002:0387a05": "師造次放過。遂至承&#x8657;接響。遞相印授。誤賺後人。致",
    "X65n1286_002:0387a06": "使正宗淡薄。單傳直指之風。幾掃地矣。不可不子細。",
    "X65n1286_002:0387a07": "五祖師翁住白雲時。&#x751E;答靈源和尚書云。今夏諸庄",
    "X65n1286_002:0387a08": "顆粒不收。不以為憂。其可憂者。一堂數百衲子。一夏",
    "X65n1286_002:0387a09": "無一人透得個狗子無佛性話。恐佛法將滅耳。汝看",
    "X65n1286_002:0387a10": "主法底宗師用心。又何曾以產錢多少。山門大小為",
    "X65n1286_002:0387a11": "重輕。米鹽細務為急切來。汝既出頭。承當個善知識",
    "X65n1286_002:0387a12": "名字。當以一味本分事。接待方來。所有庫司財穀。分",
    "X65n1286_002:0387a13": "付知因識果知事。分司列局令掌之。時時提舉大綱。",
    "X65n1286_002:0387a14": "安僧不必多。日用齋粥。常教後手有餘。自然不費力。",
    "X65n1286_002:0387a15": "衲子到室中。下刃要緊。不得拖泥帶水。如雪&#x5CEF;空禪",
    "X65n1286_002:0387a16": "師。頃在雲居雲門相聚。老漢知渠不自欺。是個佛法",
    "X65n1286_002:0387a17": "中人。故一味以本分鉗鎚似之。後來自在別處打發。",
    "X65n1286_002:0387a18": "大法既明。向所受過底鉗鎚。一時得受用。方知妙喜",
    "X65n1286_002:0387a19": "不以佛法當人情。去年送一冊語錄來。造次顛沛。不",
    "X65n1286_002:0387a20": "失臨濟宗旨。今送在眾寮中。與衲子為將來說法之",
    "X65n1286_002:0387a21": "式。若使老漢初為渠拖泥帶水。說老婆禪。眼開後。定",
    "X65n1286_002:0387a22": "罵我無疑。所以古人云。我不重先師道德。只重先師",
    "X65n1286_002:0387a23": "不為我說破。若為我說破。豈有今日。便是這個道理",
    "X65n1286_002:0387a24": "也。趙州云。若教老僧隨伊根機接人。自有三乘十二",
    "X65n1286_002:0387b01": "分教。接他了也。老僧這裡。祇以本分事接人。若接不",
    "X65n1286_002:0387b02": "得。自是學者根性遲鈍。不干老僧事。思之思之。",
    "X65n1286_002:0387b04": "祖庭鉗鎚錄卷之下(終)",
    "X65n1286_002:0387b09": "No. 1286-A",
    "X65n1286_002:0387b10": " (附)宗門雜錄四條",
    "X65n1286_002:0387b12": "拈花",
    "X65n1286_002:0387b13": "[0387b13] 王荊公問佛慧泉禪師云。禪家所謂世尊拈花。出在",
    "X65n1286_002:0387b14": "何典。泉云。藏經亦不載。公曰。余頃在翰苑。偶見大梵",
    "X65n1286_002:0387b15": "天王問佛決疑經三卷。因閱之。經文所載甚詳。梵王",
    "X65n1286_002:0387b16": "至靈山。以金色波羅花獻佛。舍身為&#x7240;座。請佛為眾",
    "X65n1286_002:0387b17": "生說法。世尊登座。拈花示眾。人天百萬。悉皆罔措。獨",
    "X65n1286_002:0387b18": "有金色頭陀。破顏微笑。世尊云。吾有正法眼藏涅槃",
    "X65n1286_002:0387b19": "妙心實相無相。分付摩訶大迦葉。此經多談帝王事",
    "X65n1286_002:0387b20": "佛請問。所以秘藏。世無聞者。",
    "X65n1286_002:0387b21": "五問[0387b21] 此蓋當時義學之徒。相與造說。誣罔先",
    "X65n1286_002:0387b22": "聖。非毀禪宗。而自聰禪師問達觀&#x9834;和尚。凡",
    "X65n1286_002:0387b23": "五問。欲杜邪謬。故辯詳之。",
    "X65n1286_002:0387b24": "[0387b24] 僧自聰問達觀&#x9834;和尚曰。諸經論家多言。西天自",
    "X65n1286_002:0387c01": "迦葉至師子尊者。祖師相傳。至此斷絕。其實如何。",
    "X65n1286_002:0387c02": "[0387c02] 答曰。吁如此說者。生滅心也。不知為法惜人。螢&#x9B2A;杲",
    "X65n1286_002:0387c03": "日。雀填滄海。枉勞形耳。且二十四祖師子尊者。度婆",
    "X65n1286_002:0387c04": "舍斯多。兼出達摩達。其緣具在唐會稽沙門靈徹序。",
    "X65n1286_002:0387c05": "木陵沙門法炬所編寶林傳。并據前魏天竺三藏支",
    "X65n1286_002:0387c06": "疆梁樓續法記。具明師子尊者遇難以前傳衣付法",
    "X65n1286_002:0387c07": "之事。從大迦葉為首。直下血&#x8109;。第二十五祖婆舍斯",
    "X65n1286_002:0387c08": "多。二十六祖不如密多。二十七祖般若多羅。付菩提",
    "X65n1286_002:0387c09": "達磨。即唐土初祖也。原支疆梁樓三藏來震旦。祇洛",
    "X65n1286_002:0387c10": "陽白馬寺。時即前魏常道卿公。景元二年辛巳歲也。",
    "X65n1286_002:0387c11": "師子入滅。方二年矣。以是顯知。經論諸師。誣罔後昆。",
    "X65n1286_002:0387c12": "吁哉奈何。",
    "X65n1286_002:0387c13": "[0387c13] 問曰。達磨大師自西天。帶楞伽經四卷來。是否。",
    "X65n1286_002:0387c14": "[0387c14] 答曰。非也。好事者為之耳。且達磨單傳心印。不立文",
    "X65n1286_002:0387c15": "字。直指人心。見性成佛。豈有四卷經耶。聰曰。寶林傳",
    "X65n1286_002:0387c16": "亦如是說。&#x9834;曰。編修者不暇詳討矣。試為子評之。夫",
    "X65n1286_002:0387c17": "楞伽經三譯。而初譯四卷。乃宋天竺三藏求那跋陀",
    "X65n1286_002:0387c18": "之所譯。次十卷。元魏時菩提流支。與達磨同時。下藥",
    "X65n1286_002:0387c19": "以毒達磨者。是也。後七卷。唐天后代于闐三藏實叉",
    "X65n1286_002:0387c20": "難陀譯。以此證之。先後&#x8657;實可知矣。仰山寂禪師亦",
    "X65n1286_002:0387c21": "常辯此。其事甚明。",
    "X65n1286_002:0387c22": "[0387c22] 問曰。傳法偈無翻譯。&#x69E9;付法藏傳中無此偈。以致",
    "X65n1286_002:0387c23": "諸家多說無據。願垂至誨。",
    "X65n1286_002:0387c24": "[0387c24] 答。噫子孫支分。是非蜂起。不能根究耳。只如達磨未",
    "X65n1286_002:0388a01": "入此土。已會唐言。何以知之。初見梁武時。對問其事。",
    "X65n1286_002:0388a02": "即可知矣。後又二祖可大師。十年侍奉。以至立雪斷",
    "X65n1286_002:0388a03": "臂。志求祖乘。至勤誠矣。後達磨告曰。吾有一袈裟。付",
    "X65n1286_002:0388a04": "汝為信。世必有疑者云。吾西天之人。子此土之子。得",
    "X65n1286_002:0388a05": "法實信。汝當以吾言證之。又云。自釋迦聖師。至般若",
    "X65n1286_002:0388a06": "多羅。以及於吾。皆傳衣表法。傳法留偈。吾今付汝偈。",
    "X65n1286_002:0388a07": "曰。吾本來茲土。傳法救迷情。一花開五葉。結果自然",
    "X65n1286_002:0388a08": "成。因引從上諸祖偈。一一授之。內傳法印。以契證心。",
    "X65n1286_002:0388a09": "外付袈裟。以定宗旨。以此則知。達磨付二祖決矣。此",
    "X65n1286_002:0388a10": "乃單傳口授。何暇翻譯哉。",
    "X65n1286_002:0388a11": "[0388a11] 問曰。天台尊者。一心三觀法門。與祖意如何。",
    "X65n1286_002:0388a12": "[0388a12] 答曰。子若不問。吾難以言也。吾&#x751E;見教中云。吾有正",
    "X65n1286_002:0388a13": "法眼藏。付囑大迦葉。且不在三乘五教之內。原佛祖",
    "X65n1286_002:0388a14": "之教。皆有傳授。昔聞大師於藏中。得龍樹所造中論。",
    "X65n1286_002:0388a15": "覽至第四卷。破諸法性有定性則無因果等事。如頌",
    "X65n1286_002:0388a16": "曰。因緣所生法。我說即是空。亦名為假名。亦名中道",
    "X65n1286_002:0388a17": "義。次頌云。未曾有一法。不從因緣生。是故一切法。無",
    "X65n1286_002:0388a18": "不是空者。繇此達一心三觀。曰空曰假曰中。若據教",
    "X65n1286_002:0388a19": "意。大凡一偈。皆有四句。以成其意耳。智者離為三觀。",
    "X65n1286_002:0388a20": "似枝蔓。又未詳傳授。因此便言。遠稟龍樹。以樹為祖。",
    "X65n1286_002:0388a21": "近稟思大。則可知矣。若間世承稟。吾恐後世必有聰",
    "X65n1286_002:0388a22": "利之人。空看佛經。自稟釋迦。豈其然乎。良繇智者具",
    "X65n1286_002:0388a23": "大福德智慧辯才。累為帝師。故成一家之說。辭博理",
    "X65n1286_002:0388a24": "微。而後世子孫。稱傳祖教。乃番毀師子尊者親付法",
    "X65n1286_002:0388b01": "與婆舍斯多。以至此土六祖傳衣付法。以為邪解。嗚",
    "X65n1286_002:0388b02": "呼吾若備論。即成是非。子自詳之。",
    "X65n1286_002:0388b03": "[0388b03] 問曰。自達磨至此土。因何諸祖師言教。與西天諸",
    "X65n1286_002:0388b04": "祖。洎六祖已上不同。牛頭一宗北秀荷澤南岳讓",
    "X65n1286_002:0388b05": "青源思。言句漸異。見解差殊。各黨師門。互毀盟主。",
    "X65n1286_002:0388b06": "如何得息諍去。",
    "X65n1286_002:0388b07": "[0388b07] 答曰。快哉此問。且祖師來此土。如一樹子。就地下種。",
    "X65n1286_002:0388b08": "因緣和合。而生芽也。種即達磨并二祖也。枝葉即道",
    "X65n1286_002:0388b09": "副總持道育之徒也。洎二祖為種。三祖為芽。乃至六",
    "X65n1286_002:0388b10": "祖為種。南岳讓為芽也。其牛頭神秀荷澤等。皆枝葉",
    "X65n1286_002:0388b11": "耳。然六祖下。枝葉繁茂。生子亦多。其種又逐風土所",
    "X65n1286_002:0388b12": "宜。採取得葉。貴葉得枝。貴枝亦猶樹焉。在南為橘。在",
    "X65n1286_002:0388b13": "北為枳。雖形味有變。而根本豈有變乎。又類日焉。在",
    "X65n1286_002:0388b14": "東為朝。在西為暮。日亦逐方而轉。則輪影也。其空必",
    "X65n1286_002:0388b15": "不轉必矣。德何快哉。子但了其內心。莫隨其外法。內",
    "X65n1286_002:0388b16": "心者脫其生死。外法者逐其愛惡。愛惡生則去佛祖",
    "X65n1286_002:0388b17": "遠矣。為子等閑籤出正宗。及橫枝言句。各於後述其",
    "X65n1286_002:0388b18": "繇序。令學者明其嫡庶者矣。",
    "X65n1286_002:0388b19": "覺夢堂重較五家宗派序",
    "X65n1286_002:0388b20": "[0388b20] 皇明景德間。吳僧道原集傳燈三十卷。自曹溪下。列",
    "X65n1286_002:0388b21": "為兩派。一曰南岳讓。讓出馬大師。一曰青原思。思出",
    "X65n1286_002:0388b22": "石頭遷。自兩派下。又分五宗。馬大師出八十四員善",
    "X65n1286_002:0388b23": "知識。內有百丈海。出黃檗運大溈佑二人。運下出臨",
    "X65n1286_002:0388b24": "濟玄。故號臨濟宗。佑下出大仰寂。故號溈仰宗。八十",
    "X65n1286_002:0388c01": "四人。又有天王悟。悟得龍潭信。信得德山鑒。鑒得雪",
    "X65n1286_002:0388c02": "&#x5CEF;存。存下出雲門宗法眼宗。石頭遷出藥山儼天皇",
    "X65n1286_002:0388c03": "悟二人。悟下得慧真。真得幽閑。閑得文賁便絕。唯藥",
    "X65n1286_002:0388c04": "山得雲巖晟。晟得洞山价。价得曹山寂。是為曹洞宗。",
    "X65n1286_002:0388c05": "今傳燈&#x5374;修雲門法眼兩宗。歸石頭下。誤矣。緣同時",
    "X65n1286_002:0388c06": "道悟有兩人。一曰江陵城西天王寺道悟。渚宮人。崔",
    "X65n1286_002:0388c07": "子玉之後。嗣馬祖。元和十三年四月十三日化。正議",
    "X65n1286_002:0388c08": "大夫丘玄素撰塔銘。文幾千言。其略云。馬祖祝曰。它",
    "X65n1286_002:0388c09": "日莫離舊處。故還渚宮。一曰江陵城東天皇寺道悟。",
    "X65n1286_002:0388c10": "婺州東陽人。姓張氏。嗣石頭。元和二年丁亥化。律師",
    "X65n1286_002:0388c11": "符載所撰&#x7891;。二&#x7891;所載。生緣出處甚詳。但緣道原採",
    "X65n1286_002:0388c12": "集傳燈之日。非一一親往尋討。不過宛轉托人捃拾。",
    "X65n1286_002:0388c13": "而得其差誤可知也。自景德至今。天下四海。以傳燈",
    "X65n1286_002:0388c14": "為據。雖列剎據位立宗者。不能略加究辨。唯丞相無",
    "X65n1286_002:0388c15": "盡居士及呂夏卿二君子。每會議宗門中事。&#x751E;曰。石",
    "X65n1286_002:0388c16": "頭得藥山。山得曹洞一宗。教理行果。言說宛轉。且天",
    "X65n1286_002:0388c17": "皇道悟下。出個周金剛。呵風罵雨。雖佛祖不敢嬰其",
    "X65n1286_002:0388c18": "鋒。恐自天皇或有差誤。寂音尊者亦&#x751E;疑之云。道悟",
    "X65n1286_002:0388c19": "似有兩人。無盡後於達觀&#x9834;處。得唐符載所撰天皇",
    "X65n1286_002:0388c20": "道悟塔記。又討得丘玄素所作天王道悟塔記。&#x8CF7;以",
    "X65n1286_002:0388c21": "&#x5FA7;示諸方曰。吾&#x751E;疑。德山洞山同出石頭下。因甚垂",
    "X65n1286_002:0388c22": "手處。死活不同。今以丘符二記證之。朗然明白。方知",
    "X65n1286_002:0388c23": "吾擇法驗人之不謬耳。寂音曰。圭&#x5CEF;答裴相國宗趣",
    "X65n1286_002:0388c24": "狀。列馬祖之嗣六人。首曰江陵道悟。其下江曰。兼稟",
    "X65n1286_002:0389a01": "徑山。今妄以雲門臨濟二宗兢者。可發一笑。略書梗",
    "X65n1286_002:0389a02": "&#x69E9;。以傳明達者。始知五家之正派。如是而已。",
    "X65n1286_002:0389a03": "一喝分五教",
    "X65n1286_002:0389a04": "[0389a04] 淨因蹣庵成禪師。同法真圓悟慈受。并十大法師。齋",
    "X65n1286_002:0389a05": "于太尉陳公良弼府第。時徽宗私幸觀其法會。善華",
    "X65n1286_002:0389a06": "嚴者。對眾問諸禪師曰。吾佛說教。自小乘至圓頓。掃",
    "X65n1286_002:0389a07": "除空有。獨證真常。然後萬德莊嚴。方名為佛。禪家一",
    "X65n1286_002:0389a08": "喝。轉凡成聖。與諸經論。似相違背。今一喝若能入五",
    "X65n1286_002:0389a09": "教。是為正說。若不能入。是為邪說。諸禪師顧成。成曰。",
    "X65n1286_002:0389a10": "如法師所問。不足諸大禪師之&#x9167;。淨因小長老可以",
    "X65n1286_002:0389a11": "使法師無惑也。成召善。善應諾。成曰。法師所謂佛法",
    "X65n1286_002:0389a12": "小乘教者。乃有義也。大乘始教者。乃空義也。大乘終",
    "X65n1286_002:0389a13": "教者。乃不有不空義也。大乘頓教者。乃即有即空義",
    "X65n1286_002:0389a14": "也。一乘圓教者。乃不空而不有。不有而不空義也。如",
    "X65n1286_002:0389a15": "我一喝。非唯能入五教。至於百工技藝。諸子百家。悉",
    "X65n1286_002:0389a16": "皆能入。成乃喝一喝。問善曰。還聞麼。善曰聞。成曰。汝",
    "X65n1286_002:0389a17": "既聞。則此一喝是有。能入小乘教。成須臾又召善曰。",
    "X65n1286_002:0389a18": "還聞麼。曰不聞。成曰。汝既不聞。則適來一喝是無。能",
    "X65n1286_002:0389a19": "入始教。成又顧善曰。我初一喝。汝既道有。喝久聲消。",
    "X65n1286_002:0389a20": "汝復道無。道無則元初實有。道有則于今實無。不有",
    "X65n1286_002:0389a21": "不無。能入終教。成又曰。我有一喝之時。有非是有。因",
    "X65n1286_002:0389a22": "無而有。無一喝之時。無非是無。因有故無。即有即無。",
    "X65n1286_002:0389a23": "能入頓教。成又曰。我此一喝。不作一喝用。有無不及。",
    "X65n1286_002:0389a24": "情解俱忘。道有之時。纖塵不立。道無之時。橫&#x5FA7;&#x8657;空。",
    "X65n1286_002:0389b01": "即此一喝。入百千萬億喝。百千萬億喝入此一喝。是",
    "X65n1286_002:0389b02": "能入圓教。善不覺身起于坐。再拜於成之前。成復為",
    "X65n1286_002:0389b03": "善曰。非唯一喝為然。乃至語默動靜。一切時。一切處。",
    "X65n1286_002:0389b04": "一切物。一切事。契理契機。周&#x5FA7;無餘。於是四眾歡喜。",
    "X65n1286_002:0389b05": "聞所未聞。龍顏大悅。謂左右侍臣曰。禪師有如此玄",
    "X65n1286_002:0389b06": "談妙論。太尉啟曰。此乃禪師之餘論耳。"
}