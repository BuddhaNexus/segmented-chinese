{
    "T01n0024_002:0316a27": "起世經卷第二",
    "T01n0024_002:0316a29": "隋天竺三藏闍那崛多等譯",
    "T01n0024_002:0316b01": "&#x6B1D;單越洲品第二之餘",
    "T01n0024_002:0316b02": "[0316b02] 「諸比丘！&#x6B1D;單越人，髮紺青色，長齊八指，人",
    "T01n0024_002:0316b03": "皆一類，一形一色，無別形色可知其異。諸",
    "T01n0024_002:0316b04": "比丘！&#x6B1D;單越人，悉有衣服，無有裸形及半",
    "T01n0024_002:0316b05": "露者，親&#x758E;平等無所適莫，齒皆齊密，不缺",
    "T01n0024_002:0316b06": "不&#x758E;，美妙淨潔，色白如珂，鮮明可愛。諸比",
    "T01n0024_002:0316b07": "丘！&#x6B1D;單越人，若有飢渴須飲食時，便自收",
    "T01n0024_002:0316b08": "取，不耕不種，自然粳米，清淨鮮白，無有糠",
    "T01n0024_002:0316b09": "&#x7CE9;，取已盛置敦持果中，復取火珠，置敦持",
    "T01n0024_002:0316b10": "下，眾生福力，火珠應時，忽然出焰，飲食熟",
    "T01n0024_002:0316b11": "已，焰還自滅。彼人得飯欲食之時，施設器",
    "T01n0024_002:0316b12": "物，就座而坐。爾時，若有四方人來，欲共同",
    "T01n0024_002:0316b13": "食，即為諸人具設飯食，飯終不盡，乃至食",
    "T01n0024_002:0316b14": "人，坐食未竟，所設之飯器常盈滿。彼人食此",
    "T01n0024_002:0316b15": "無有糠&#x7CE9;自然粳米成熟飯時，清淨香美，眾",
    "T01n0024_002:0316b16": "味備具，不須羹臛，其飯形色，猶若諸天蘇",
    "T01n0024_002:0316b17": "陀之味，又如華叢潔白鮮明。彼人食已，身",
    "T01n0024_002:0316b18": "分充盈無減無缺，湛然不改無老無變，是食",
    "T01n0024_002:0316b19": "乃至資益彼人，色力安辯無不具足。[0316b19] 「諸比丘！",
    "T01n0024_002:0316b20": "&#x6B1D;單越人，若於女人生染著時，隨心所愛，迴",
    "T01n0024_002:0316b21": "目觀視，彼女知情即來隨逐，其人將行至於",
    "T01n0024_002:0316b22": "樹下，所將之女，若是此人母姨&#x59C9;妹親戚類",
    "T01n0024_002:0316b23": "者，樹枝如本不為下垂，其葉應時萎黃枯落，",
    "T01n0024_002:0316b24": "不相覆苫，不出華果，亦不為出&#x7240;敷臥具。",
    "T01n0024_002:0316b25": "若非母姨&#x59C9;妹等者，樹即低枝垂條覆蔭，柯",
    "T01n0024_002:0316b26": "葉&#x6B1D;茂，華果鮮榮，亦為彼人出百千種&#x7240;敷",
    "T01n0024_002:0316b27": "臥具，便共相將入於樹下，隨意所為歡娛",
    "T01n0024_002:0316b28": "受樂。",
    "T01n0024_002:0316b29": "[0316b29] 「諸比丘！&#x6B1D;單越人，住於母胎，唯經七日，至",
    "T01n0024_002:0316c01": "第八日即便產生。其母產訖，隨所生子若男",
    "T01n0024_002:0316c02": "若女，皆將置於四衢道中，捨之而去。於彼道",
    "T01n0024_002:0316c03": "上東西南北行人往來，見此男女心生憐念，",
    "T01n0024_002:0316c04": "為養育故，各以手指內其口中，於彼指端，",
    "T01n0024_002:0316c05": "自然流出上妙甘乳，飲彼男女，令得全活。如",
    "T01n0024_002:0316c06": "是飲乳，經於七日，彼諸男女還自成就一色",
    "T01n0024_002:0316c07": "類身，與彼舊人形量無異，男還逐男，女還",
    "T01n0024_002:0316c08": "逐女，各依伴侶相隨而去。",
    "T01n0024_002:0316c09": "[0316c09] 「諸比丘！&#x6B1D;單越人壽命一定，無有中夭，命若",
    "T01n0024_002:0316c10": "終時，皆得上生。何因緣故，&#x6B1D;單越人得此定",
    "T01n0024_002:0316c11": "壽，命終已後皆復上生？諸比丘！世或有人，",
    "T01n0024_002:0316c12": "專事殺生、偷盜、邪婬、妄言、兩舌、惡口、綺語、貪瞋、",
    "T01n0024_002:0316c13": "邪見，以是因緣身壞命終，墜墮惡道，生地",
    "T01n0024_002:0316c14": "獄中。或復有人，不曾殺生、不盜他物，不行",
    "T01n0024_002:0316c15": "邪婬、不妄言、不兩舌、不惡口、不綺語、不",
    "T01n0024_002:0316c16": "貪、不瞋、亦不邪見，以是因緣，身壞命終，",
    "T01n0024_002:0316c17": "趣向善道，生人天中。何因緣故，向下生者？",
    "T01n0024_002:0316c18": "以其殺生、邪見等故。何因緣故，向上生者？",
    "T01n0024_002:0316c19": "以不殺生、正見等故。或復有人作如是念：『我",
    "T01n0024_002:0316c20": "於今者應行十善，以是因緣，我身壞時，當",
    "T01n0024_002:0316c21": "得往生&#x6B1D;單越中。彼處生已，住壽千年不增",
    "T01n0024_002:0316c22": "不減。』彼人既作如是願已，行十善業，身壞",
    "T01n0024_002:0316c23": "得生&#x6B1D;單越中，既於彼處復得定壽，滿足",
    "T01n0024_002:0316c24": "千年不增不減。諸比丘！以此因緣，&#x6B1D;單越人",
    "T01n0024_002:0316c25": "得定壽命。",
    "T01n0024_002:0316c26": "[0316c26] 「諸比丘！何因緣故皆得上生？諸比丘！閻浮洲",
    "T01n0024_002:0316c27": "人以於他邊受十善業，是故命終即得往生",
    "T01n0024_002:0316c28": "&#x6B1D;單越界。&#x6B1D;單越人以其舊有具十善業，&#x6B1D;",
    "T01n0024_002:0316c29": "單越中如法行故，身壞命終皆當上生諸天",
    "T01n0024_002:0317a01": "善處。諸比丘！以此因緣，&#x6B1D;單越人上生勝",
    "T01n0024_002:0317a02": "處。諸比丘！&#x6B1D;單越人命行終盡捨壽之時，",
    "T01n0024_002:0317a03": "無有一人憂戀悲哭，唯共輿置四衢道中，",
    "T01n0024_002:0317a04": "捨之而去。",
    "T01n0024_002:0317a05": "[0317a05] 「諸比丘！&#x6B1D;單越人中有如是法，若有眾生，",
    "T01n0024_002:0317a06": "壽命盡時，即有一鳥，名憂承伽摩(隋言高逝)，從大",
    "T01n0024_002:0317a07": "山中疾飛而至，銜死人髮，將其尸骸，擲置",
    "T01n0024_002:0317a08": "餘方洲渚之上。何以故？&#x6B1D;單越人業行清",
    "T01n0024_002:0317a09": "淨，樂淨潔故。樂意喜故，不令風吹臭穢之",
    "T01n0024_002:0317a10": "氣來至其所。諸比丘！&#x6B1D;單越人大小便利將",
    "T01n0024_002:0317a11": "下之時，為彼人故地即開裂，便利畢已地合",
    "T01n0024_002:0317a12": "如故。何以故？&#x6B1D;單越人樂淨潔故，樂意喜",
    "T01n0024_002:0317a13": "故。",
    "T01n0024_002:0317a14": "[0317a14] 「復次，彼處有何因緣而得說名&#x6B1D;單越洲？諸",
    "T01n0024_002:0317a15": "比丘！彼&#x6B1D;單越洲，於四天下中比餘三洲，",
    "T01n0024_002:0317a16": "最上最妙最高最勝，故說彼洲為&#x6B1D;單越也",
    "T01n0024_002:0317a17": "(&#x6B1D;單越，正音&#x6B1D;怛羅究溜，隋言高上作，謂高上於餘方也)。",
    "T01n0024_002:0317a18": "起世經轉輪聖王品第三",
    "T01n0024_002:0317a19": "[0317a19] 「諸比丘！閻浮洲內，轉輪聖王出現世時，此閻",
    "T01n0024_002:0317a20": "浮洲，自然具有七種瑞寶，轉輪王身復有四",
    "T01n0024_002:0317a21": "種神通德力。何者七寶？一金輪寶、二白象",
    "T01n0024_002:0317a22": "寶、三紺馬寶、四神珠寶、五玉女寶、六主藏",
    "T01n0024_002:0317a23": "寶、七兵將寶，是為七寶。諸比丘！云何名",
    "T01n0024_002:0317a24": "為轉輪聖王輪寶具足？諸比丘！轉輪聖王出",
    "T01n0024_002:0317a25": "閻浮洲，以水灌頂作剎利主，於十五日月盛",
    "T01n0024_002:0317a26": "圓滿受齋之晨，洗沐清淨，不擣白[疊*毛]以為衣",
    "T01n0024_002:0317a27": "服，解髮垂下，飾以摩尼及諸瓔珞，在樓閣",
    "T01n0024_002:0317a28": "上，親屬群臣前後圍遶。是時，王前有金輪寶",
    "T01n0024_002:0317a29": "忽然來應，輪徑七肘，千輻轂輞眾相滿足，",
    "T01n0024_002:0317b01": "自然成就非工匠造。爾時，灌頂剎利轉輪聖",
    "T01n0024_002:0317b02": "王，即作是念：『我昔曾聞有如是說：「若灌頂",
    "T01n0024_002:0317b03": "剎利王，於十五日月盛圓滿受齋之晨，洗沐",
    "T01n0024_002:0317b04": "清淨，身著不擣白[疊*毛]之衣服諸瓔珞，在樓閣",
    "T01n0024_002:0317b05": "上，親屬群臣前後圍遶，是時王前忽然而有",
    "T01n0024_002:0317b06": "天金輪寶，千輻轂輞眾相滿足，自然來應非",
    "T01n0024_002:0317b07": "工匠成，輪徑七肘，內外金色，得是瑞時，彼則",
    "T01n0024_002:0317b08": "成就轉輪王德。」我今得此，亦應定是轉輪聖",
    "T01n0024_002:0317b09": "王。』",
    "T01n0024_002:0317b10": "[0317b10] 「爾時，灌頂剎利轉輪聖王，意欲試彼天輪寶",
    "T01n0024_002:0317b11": "故，&#x52C5;令嚴備四種力兵，所謂象兵、馬兵、車兵、",
    "T01n0024_002:0317b12": "步兵。四種力兵既嚴備已，王即往詣天金輪",
    "T01n0024_002:0317b13": "所，偏露右髆在金輪前，右膝著地，申其右",
    "T01n0024_002:0317b14": "手捫摸輪寶，作如是言：『汝天輪寶，我身定",
    "T01n0024_002:0317b15": "是轉輪王者，未降伏處為我降伏。』彼天輪寶",
    "T01n0024_002:0317b16": "應聲即轉，為欲降伏未伏者故。諸比丘！是",
    "T01n0024_002:0317b17": "時，灌頂剎利王既見輪寶如是轉已，即命嚴",
    "T01n0024_002:0317b18": "駕行向東方，於是輪寶及四種兵一時皆從。",
    "T01n0024_002:0317b19": "諸比丘！於輪寶前，復有四大天身引導而行，",
    "T01n0024_002:0317b20": "彼天輪寶所到諸方住止之處，轉輪聖王及",
    "T01n0024_002:0317b21": "四種兵，悉於彼處停住止宿。",
    "T01n0024_002:0317b22": "[0317b22] 「爾時，東方一切國土所有諸王，各取金器盛",
    "T01n0024_002:0317b23": "滿銀粟，又取銀器盛滿金粟，既辦具已，皆",
    "T01n0024_002:0317b24": "共持詣轉輪王前，啟言：『天王善來！善來！今",
    "T01n0024_002:0317b25": "此奉獻是天王物，東方人民豐樂安隱無所",
    "T01n0024_002:0317b26": "怖畏，民戶殷多甚可愛樂。惟願大天、垂哀",
    "T01n0024_002:0317b27": "納受，憐愍臣等細小諸王，臣等今日承奉天",
    "T01n0024_002:0317b28": "王，一心無二。』爾時，輪王告諸王曰：『汝等誠心",
    "T01n0024_002:0317b29": "能如是者，汝當各各於自境界，如法治化攝",
    "T01n0024_002:0317c01": "養群生，莫令國內有不如法。所以者何？汝",
    "T01n0024_002:0317c02": "等，若有令我國內非法惡事顯現流行，我當",
    "T01n0024_002:0317c03": "治汝罪無所捨。今教汝等，自斷殺生，教人",
    "T01n0024_002:0317c04": "不殺，不與勿取，邪婬妄語，乃至邪見，皆不",
    "T01n0024_002:0317c05": "應為。汝等，若能斷於殺生，教人不殺，不與",
    "T01n0024_002:0317c06": "勿取，不行邪婬，實語正見者，我即信知，汝",
    "T01n0024_002:0317c07": "等諸王合國降伏。』",
    "T01n0024_002:0317c08": "[0317c08] 「爾時，東方諸國王等，聞轉輪王如是誡&#x52C5;，一",
    "T01n0024_002:0317c09": "時皆受十善業行。受已遵承，各於國土如法",
    "T01n0024_002:0317c10": "治化。轉輪聖王自在力故，所向之處輪寶隨",
    "T01n0024_002:0317c11": "行，如是聖王天金輪寶，降伏東方一切國",
    "T01n0024_002:0317c12": "已，盡東海岸，周遍遊行，然後迴旋，次第巡",
    "T01n0024_002:0317c13": "歷南方西方乃至北方，依於古昔轉輪聖王",
    "T01n0024_002:0317c14": "所行之道引導而去。轉輪聖王及四種兵次",
    "T01n0024_002:0317c15": "第行時，其前復有四大天身，先輪寶行，若此",
    "T01n0024_002:0317c16": "輪寶所住之處，隨其方面，轉輪聖王及四種",
    "T01n0024_002:0317c17": "兵，即皆停宿。",
    "T01n0024_002:0317c18": "[0317c18] 「爾時，北方一切國土所有諸王，亦各齎持天",
    "T01n0024_002:0317c19": "真金器盛滿銀粟，天真銀器盛滿金粟，俱共",
    "T01n0024_002:0317c20": "來詣轉輪王所。到已長跪作如是言：『善哉天",
    "T01n0024_002:0317c21": "來！善哉天來！我等北方蒙天王力，人民熾盛",
    "T01n0024_002:0317c22": "豐樂安隱，無諸怖畏甚可愛樂，願天留此施",
    "T01n0024_002:0317c23": "行治化，臣等隨順無敢二心。』時，轉輪王&#x52C5;諸",
    "T01n0024_002:0317c24": "王言：『若能爾者，汝等各於自境治化，一依教",
    "T01n0024_002:0317c25": "命，莫令國界有不如法。所以者何？若令我",
    "T01n0024_002:0317c26": "境有非法人及諸惡行，我當治汝。又復汝",
    "T01n0024_002:0317c27": "等，莫自殺生，教人莫殺，不與勿取，邪婬妄",
    "T01n0024_002:0317c28": "語，乃至邪見，汝等皆斷。若離殺生，乃至自",
    "T01n0024_002:0317c29": "他修行正見，能如是者，我當信知，汝等國",
    "T01n0024_002:0318a01": "土已善降伏。』爾時，諸王同聲共啟轉輪王言：",
    "T01n0024_002:0318a02": "『如天誡&#x52C5;，臣等奉行。』爾時，北方諸國王等，",
    "T01n0024_002:0318a03": "聞轉輪王如是誡&#x52C5;，各各遵受十善業行。受",
    "T01n0024_002:0318a04": "已奉持皆令如法，各於國土依律治化。轉輪",
    "T01n0024_002:0318a05": "聖王自在力故，所行之處輪寶隨逐，此金輪",
    "T01n0024_002:0318a06": "寶，如是次第，降伏北方，盡北方海際所有諸",
    "T01n0024_002:0318a07": "國，既周遍已還來本處。爾時，輪寶乃於閻",
    "T01n0024_002:0318a08": "浮提中，選擇最上威德形勝極妙之地，當於",
    "T01n0024_002:0318a09": "其上，東西經度闊七由旬，南北規畫十二由",
    "T01n0024_002:0318a10": "旬，如是規度為界分已，爾時諸天即於其夜",
    "T01n0024_002:0318a11": "從空來下，為轉輪王造立宮殿，應時成就。既",
    "T01n0024_002:0318a12": "成就已，妙色端嚴四寶莊挍，所謂天金天銀",
    "T01n0024_002:0318a13": "頗梨琉璃。此金輪寶為聖王故，當宮內門，",
    "T01n0024_002:0318a14": "於上空中嶷然停住，如輪在軸不搖不動。轉",
    "T01n0024_002:0318a15": "輪聖王當於是時，生大歡喜踊躍無量，作如",
    "T01n0024_002:0318a16": "是念：『我今已得金輪寶耶！』諸比丘！轉輪聖",
    "T01n0024_002:0318a17": "王有如是等天金輪寶，自然具足。",
    "T01n0024_002:0318a18": "[0318a18] 「諸比丘！轉輪聖王復有何等白色象寶，應當",
    "T01n0024_002:0318a19": "具足？諸比丘！是轉輪王，於日初分坐正殿時，",
    "T01n0024_002:0318a20": "即當王前出生象寶，名烏逋沙他(隋言潔齊)，形",
    "T01n0024_002:0318a21": "體勝妙，其色純白，如拘物頭華，七枝拄地，",
    "T01n0024_002:0318a22": "有大神力，騰空而行，頭色紅赤，如因陀羅",
    "T01n0024_002:0318a23": "瞿波迦虫，具有六牙，並皆纖利，一一牙上，",
    "T01n0024_002:0318a24": "具足莊嚴，雜色廁鈿，猶如金粟。轉輪聖王",
    "T01n0024_002:0318a25": "見象寶已，作如是念：『白象雖現，未知調時，",
    "T01n0024_002:0318a26": "堪受諸事，成賢乘不？』爾時，象寶一日之間即",
    "T01n0024_002:0318a27": "善調伏，一切事中悉堪駕馭，猶如餘象無量",
    "T01n0024_002:0318a28": "千歲極調伏已，端嚴賢善，適意隨順。如是如",
    "T01n0024_002:0318a29": "是，此白象寶，於一日中暫受調伏堪任眾",
    "T01n0024_002:0318b01": "事，亦復如是。時，轉輪王為試象故，於其晨",
    "T01n0024_002:0318b02": "朝日初出時，乘此象寶，周迴巡歷，遍諸海",
    "T01n0024_002:0318b03": "岸盡大地際。既周遍已，是轉輪王還至本宮，",
    "T01n0024_002:0318b04": "乃進小食。以是因緣，彼王爾時內心自慶，",
    "T01n0024_002:0318b05": "歡喜踊躍：『為我故，生如此象寶。』諸比丘！轉",
    "T01n0024_002:0318b06": "輪聖王，有如是等白色象寶，自然具足。",
    "T01n0024_002:0318b07": "[0318b07] 「諸比丘！何等名為轉輪聖王馬寶具足？諸比",
    "T01n0024_002:0318b08": "丘！是轉輪王日初分時，坐正殿上，即於王",
    "T01n0024_002:0318b09": "前，出紺馬寶，名婆羅訶(隋言長毛)，色青體潤，毛",
    "T01n0024_002:0318b10": "尾悅澤，頭黑騣披，有神通力，騰空而行。時，",
    "T01n0024_002:0318b11": "轉輪王見馬寶已，作如是念：『此馬雖現，未知",
    "T01n0024_002:0318b12": "調時堪受諸事，可得為我作善乘不？』是時，馬",
    "T01n0024_002:0318b13": "寶一日之中即善調伏堪受諸事，猶如餘馬",
    "T01n0024_002:0318b14": "無量千歲極調熟已，賢善閑習。如是如是，",
    "T01n0024_002:0318b15": "調此馬時，一日之內堪任受行一切諸事，亦",
    "T01n0024_002:0318b16": "復如是。時，轉輪王欲試馬故，於其晨朝日初",
    "T01n0024_002:0318b17": "出時，乘此馬寶，周歷大地，還至本宮，轉輪聖",
    "T01n0024_002:0318b18": "王乃始進食。以是因緣生大歡喜，踊躍無",
    "T01n0024_002:0318b19": "量：『我今已得紺馬之寶！』諸比丘！轉輪聖王",
    "T01n0024_002:0318b20": "有如是等馬寶具足。",
    "T01n0024_002:0318b21": "[0318b21] 「諸比丘！何等名為轉輪聖王珠寶具足？諸比",
    "T01n0024_002:0318b22": "丘！轉輪聖王有摩尼寶，毘琉璃色，具足八楞，",
    "T01n0024_002:0318b23": "非工匠造，端嚴特妙，自然流出清淨光明。時，",
    "T01n0024_002:0318b24": "轉輪王見珠寶已，作如是念：『此摩尼寶眾相",
    "T01n0024_002:0318b25": "滿足，我今應當懸置宮內令現光明。』時，轉輪",
    "T01n0024_002:0318b26": "王為欲試此摩尼寶故，嚴備四兵，所謂象兵、",
    "T01n0024_002:0318b27": "馬兵、車兵、步兵，具四兵已，即於夜半，天降微",
    "T01n0024_002:0318b28": "雨，重雲黑闇，電光出時，轉輪聖王取此珠寶，",
    "T01n0024_002:0318b29": "懸置幢上，出遊苑中。何以故？意欲遊觀驗珠",
    "T01n0024_002:0318c01": "德故。諸比丘！此摩尼寶在高幢上，普照四方，",
    "T01n0024_002:0318c02": "及四種兵悉皆明了，光明周遍如日照世。爾",
    "T01n0024_002:0318c03": "時，彼地所有一切婆羅門居士等，皆謂天明",
    "T01n0024_002:0318c04": "日光已出，並即驚起，作諸事業。以是因緣，轉",
    "T01n0024_002:0318c05": "輪聖王，受大歡喜，踊躍無量，念言：『此寶為我",
    "T01n0024_002:0318c06": "出生！』諸比丘！轉輪聖王，有如是等珠寶具足。",
    "T01n0024_002:0318c07": "[0318c07] 「諸比丘！何等名為轉輪聖王女寶具足？諸比",
    "T01n0024_002:0318c08": "丘！轉輪王世出生女寶，不&#x9E81;不細，不長",
    "T01n0024_002:0318c09": "不短，不白不黑，最勝最妙，進止姝妍，色貌",
    "T01n0024_002:0318c10": "具足，令人見之樂觀無厭。又此女寶，熱時身",
    "T01n0024_002:0318c11": "涼，寒時身煖，於其體上出妙香氣，猶若栴",
    "T01n0024_002:0318c12": "檀，口中恒出優&#x9262;羅香。為輪王故，晚臥早",
    "T01n0024_002:0318c13": "起，勤謹恭敬，凡有所作無失王心，此女意中",
    "T01n0024_002:0318c14": "尚無惡念，況其身口而有過失。以是因緣，",
    "T01n0024_002:0318c15": "轉輪聖王受大歡喜，踊躍無量，心自念言：『此",
    "T01n0024_002:0318c16": "已為我生女寶耶！』諸比丘！轉輪聖王有如是",
    "T01n0024_002:0318c17": "等女寶具足。[0318c17] 「諸比丘！何等名為轉輪聖王主",
    "T01n0024_002:0318c18": "藏臣寶威力具足？",
    "T01n0024_002:0318c19": "諸比丘！轉輪王出世生主藏臣寶，大富饒財",
    "T01n0024_002:0318c20": "多有功德，報得天眼，洞見地中有主無主",
    "T01n0024_002:0318c21": "一切伏藏，皆為其眼之所鑒識，若水若陸",
    "T01n0024_002:0318c22": "若遠若近，於中所有珍奇寶物，此主藏臣皆",
    "T01n0024_002:0318c23": "為作護，如法守視不令毀失，無主之物應",
    "T01n0024_002:0318c24": "時收取，擬為輪王資須受用。爾時，藏臣即",
    "T01n0024_002:0318c25": "自往詣轉輪王所，到已啟言：『大聖天王！若",
    "T01n0024_002:0318c26": "天所須資財寶物，惟願勿憂，臣力能辦，",
    "T01n0024_002:0318c27": "天所用者皆令具足。』時，轉輪王為欲驗試主",
    "T01n0024_002:0318c28": "藏臣寶，乘船入水中流而住，&#x52C5;藏臣曰：『汝",
    "T01n0024_002:0318c29": "藏臣來，我須財寶，宜速備具！宜速備具！』",
    "T01n0024_002:0319a01": "藏臣啟言：『惟願大天，假臣須臾，待船至岸，",
    "T01n0024_002:0319a02": "當於水側收取財寶，以供天用。』王告藏臣：『我",
    "T01n0024_002:0319a03": "今不須岸上財物，但當於此為我辦之。』藏",
    "T01n0024_002:0319a04": "臣啟言：『謹奉天&#x52C5;不敢有違。』爾時，藏臣受王",
    "T01n0024_002:0319a05": "&#x52C5;已，偏袒右臂，右膝著船，手[打-丁+毛]大水，指",
    "T01n0024_002:0319a06": "如蟹鼇，撮聚金銀，滿諸器內，即於船上，持",
    "T01n0024_002:0319a07": "用奉獻，啟言：『大王，此諸金銀，皆是天寶，天",
    "T01n0024_002:0319a08": "以此物，供給於王，以為財用。』時，轉輪王告",
    "T01n0024_002:0319a09": "藏臣言：『我不須財，但試汝耳！』時，主藏臣，聞",
    "T01n0024_002:0319a10": "王語已，還收金銀，置於水內。以是因緣，轉",
    "T01n0024_002:0319a11": "輪聖王，受大歡喜，踊躍無量，心自念言：『我",
    "T01n0024_002:0319a12": "今已得藏臣寶耶！』諸比丘！轉輪聖王，有如",
    "T01n0024_002:0319a13": "是等藏臣具足。",
    "T01n0024_002:0319a14": "[0319a14] 「諸比丘！何等名為轉輪聖王主兵臣寶威力",
    "T01n0024_002:0319a15": "具足？諸比丘！由轉輪王福德力故，自然出",
    "T01n0024_002:0319a16": "生兵將之寶，巧智多能，善諸謀策，洞識軍",
    "T01n0024_002:0319a17": "機，神慧成就。轉輪聖王所須兵力，悉能備",
    "T01n0024_002:0319a18": "具，欲走即走，欲行即行，欲散即散，欲集即",
    "T01n0024_002:0319a19": "集。爾時，兵將便自往詣轉輪王所，到已啟",
    "T01n0024_002:0319a20": "言：『王若須兵，教習&#x99C8;役，惟願勿慮，臣當為",
    "T01n0024_002:0319a21": "王教習兵馬，皆令如心，調柔隨順。』時，轉輪",
    "T01n0024_002:0319a22": "王，為欲試此主兵寶故，便&#x52C5;所司，嚴備四",
    "T01n0024_002:0319a23": "兵，所謂象兵、馬兵、車兵、步兵。王知四兵悉嚴",
    "T01n0024_002:0319a24": "備已，告將寶言：『汝兵將來，當善為我&#x60E3;領",
    "T01n0024_002:0319a25": "四兵，教令隨順，善走善行，善集善散，如法",
    "T01n0024_002:0319a26": "勿違。』時，兵將寶，聞轉輪王如是&#x52C5;已，啟言：",
    "T01n0024_002:0319a27": "『大王，謹奉天&#x52C5;，臣不敢違。』便&#x60E3;四兵，莊嚴",
    "T01n0024_002:0319a28": "器仗，教走教行，教集教散。如王所&#x52C5;，欲走",
    "T01n0024_002:0319a29": "即走、欲行即行、欲集即集、欲散即散，隨意",
    "T01n0024_002:0319b01": "自在。以是因緣，轉輪聖王，生大歡喜，踊躍",
    "T01n0024_002:0319b02": "無量，心自念言：『我今已得主兵將寶！』諸比",
    "T01n0024_002:0319b03": "丘！轉輪聖王，有如是等主兵將寶，威力具",
    "T01n0024_002:0319b04": "足。諸比丘！若有如是七寶現者，然後得名轉",
    "T01n0024_002:0319b05": "輪聖王。",
    "T01n0024_002:0319b06": "[0319b06] 「諸比丘！何等名為轉輪聖王四種自在神通",
    "T01n0024_002:0319b07": "具足？諸比丘！轉輪聖王，壽命長遠，久住在",
    "T01n0024_002:0319b08": "世；於一切時一切世間，無有人類能得如是",
    "T01n0024_002:0319b09": "安隱久住，與轉輪王壽命等者。是則名為轉",
    "T01n0024_002:0319b10": "輪聖王第一壽命神通具足。",
    "T01n0024_002:0319b11": "[0319b11] 「復次，諸比丘！轉輪聖王，所受身體，少病少",
    "T01n0024_002:0319b12": "惱，眾相具足，其腹平滿，不小不大，寒熱",
    "T01n0024_002:0319b13": "冷煖，隨時調適，進止輕便，食飲消化，安隱",
    "T01n0024_002:0319b14": "快樂；於一切時一切世間，無有餘人世間受",
    "T01n0024_002:0319b15": "生少病少惱能如是者。是則名為轉輪聖王",
    "T01n0024_002:0319b16": "第二身力神通具足。",
    "T01n0024_002:0319b17": "[0319b17] 「復次，諸比丘！轉輪聖王，報生形貌端正殊特，",
    "T01n0024_002:0319b18": "常為世間樂觀無厭，色身清淨，具足莊嚴，",
    "T01n0024_002:0319b19": "最勝最妙，無有倫匹；於一切時一切世間，",
    "T01n0024_002:0319b20": "人中受生，無有如是端正殊特，為諸世間樂",
    "T01n0024_002:0319b21": "觀無厭，如轉輪王形相備者。是則名為轉輪",
    "T01n0024_002:0319b22": "聖王第三色貌神通具足。",
    "T01n0024_002:0319b23": "[0319b23] 「復次，諸比丘！轉輪聖王，業力因緣，有大福",
    "T01n0024_002:0319b24": "報，世間種種，資產豐饒，珍奇眾寶，無不具",
    "T01n0024_002:0319b25": "足；於一切時一切世間，人中受生，無有如",
    "T01n0024_002:0319b26": "是富樂自在，資財服玩眾妙寶物充溢府庫比",
    "T01n0024_002:0319b27": "輪王者。是則名為轉輪聖王第四果報神通",
    "T01n0024_002:0319b28": "具足。諸比丘！若具如是四種神通無缺減",
    "T01n0024_002:0319b29": "者，然後得名轉輪聖王。",
    "T01n0024_002:0319c01": "[0319c01] 「諸比丘！又此福德轉輪聖王，為諸人民之所",
    "T01n0024_002:0319c02": "愛敬，心常喜樂，如子愛父；又諸人民，亦得",
    "T01n0024_002:0319c03": "輪王之所憐念，意恒慈育，如父愛子。",
    "T01n0024_002:0319c04": "[0319c04] 「諸比丘！轉輪聖王，或於一時，乘大寶車，出",
    "T01n0024_002:0319c05": "宮遊觀，歷諸勝地，爰及林苑。當於是時，一",
    "T01n0024_002:0319c06": "切人民，悉得面見轉輪聖王，皆大歡喜，咸共",
    "T01n0024_002:0319c07": "同聲告馭者曰：『汝善馭者，惟願持轡從容徐",
    "T01n0024_002:0319c08": "行，勿令速疾。所以者何？汝若持車，徐徐緩",
    "T01n0024_002:0319c09": "進，則令我等多時得見轉輪聖王。』爾時，輪王",
    "T01n0024_002:0319c10": "聞此語已，亦復如是&#x52C5;馭者言：『汝善馭者，",
    "T01n0024_002:0319c11": "徐徐緩步，慎勿速疾。所以者何？汝若持車，",
    "T01n0024_002:0319c12": "安詳漸進，則亦令我多時遊歷周遍觀視一",
    "T01n0024_002:0319c13": "切人民。』諸比丘！時，諸民眾見輪王已，各各",
    "T01n0024_002:0319c14": "自持所有寶物，車前胡跪，奉獻輪王，啟言：『大",
    "T01n0024_002:0319c15": "王，民等今者以此奉天，此物屬天，願天受",
    "T01n0024_002:0319c16": "取，隨意所用。何以故？如此寶物，唯應天",
    "T01n0024_002:0319c17": "用故。』",
    "T01n0024_002:0319c18": "[0319c18] 「諸比丘！轉輪聖王出現世時，此閻浮洲清",
    "T01n0024_002:0319c19": "淨平正，無有荊棘，及諸稠林、丘墟坑坎、廁溷",
    "T01n0024_002:0319c20": "雜穢臭處不淨、礓石瓦礫沙鹵等物，悉皆無",
    "T01n0024_002:0319c21": "有。金銀七寶自然具足，不寒不熱，節候均",
    "T01n0024_002:0319c22": "調。諸比丘！又轉輪王出現世時，此閻浮洲",
    "T01n0024_002:0319c23": "自然安置八萬城邑，皆悉快樂，無諸怖畏，",
    "T01n0024_002:0319c24": "人民熾盛，穀食豐饒，聚落殷多，甚可愛樂。",
    "T01n0024_002:0319c25": "諸比丘！又轉輪王出現世時，此閻浮洲王所",
    "T01n0024_002:0319c26": "治處，聚落城邑，比屋連村，&#x9DC4;飛相到，人民",
    "T01n0024_002:0319c27": "安樂，不可思議。諸比丘！又轉輪王出現世",
    "T01n0024_002:0319c28": "時，此閻浮洲常於夜半，從阿那婆達多池中",
    "T01n0024_002:0319c29": "興大雲氣，遍閻浮洲及諸山海，應時雨注，亦",
    "T01n0024_002:0320a01": "遍閻浮，如搆牛乳間，雨深四指。其水甘美",
    "T01n0024_002:0320a02": "具八功德，下處即沒，更不滂流，浸潤地中，",
    "T01n0024_002:0320a03": "水澇不現，至夜後分，雲霧消除。有清涼風，",
    "T01n0024_002:0320a04": "從大海出，吹其潤澤流散，閻浮人民，觸之",
    "T01n0024_002:0320a05": "皆受安樂，又彼甘澤潤漬，此洲普使肥良",
    "T01n0024_002:0320a06": "鮮明光膩；譬如世間善作鬘師鬘師弟子造",
    "T01n0024_002:0320a07": "鬘既成，以水灑散，令其悅澤花色光鮮，此",
    "T01n0024_002:0320a08": "亦如是。又轉輪王出現世時，此閻浮洲一切",
    "T01n0024_002:0320a09": "土地，自然沃壤&#x6B1D;茂滋液；譬如有人以蘇",
    "T01n0024_002:0320a10": "油塗物，其地肥美膏腴津潤，亦復如是。諸",
    "T01n0024_002:0320a11": "比丘！轉輪聖王既出現已，住世久遠，經無",
    "T01n0024_002:0320a12": "量年，於此時間，亦復雜受人中苦觸。譬如",
    "T01n0024_002:0320a13": "細軟丈夫其體柔弱，食美食已，運動施為，",
    "T01n0024_002:0320a14": "受少疲觸，乃得消化。如是如是，彼轉輪王，",
    "T01n0024_002:0320a15": "處世久遠，於生死中，受少苦觸，亦復如是。",
    "T01n0024_002:0320a16": "諸比丘！轉輪聖王壽命終時，捨此身已，必",
    "T01n0024_002:0320a17": "生天上，與三十三天，同處共生。[0320a17] 「諸比丘！轉",
    "T01n0024_002:0320a18": "輪聖王當命終時，為供養輪王故，於虛空中，",
    "T01n0024_002:0320a19": "自然普雨優&#x9262;羅華、&#x9262;頭摩華、拘物頭華、",
    "T01n0024_002:0320a20": "分陀利華等種種香華，亦雨天沈水末、多",
    "T01n0024_002:0320a21": "伽羅末、栴檀香末，及天曼陀羅等種種諸",
    "T01n0024_002:0320a22": "華。復有天樂，其音微妙，不鼓自鳴，亦有諸",
    "T01n0024_002:0320a23": "天歌讚之聲，在虛空中，為供養此轉輪王",
    "T01n0024_002:0320a24": "身，作福利故。",
    "T01n0024_002:0320a25": "[0320a25] 「諸比丘！爾時，女寶、主藏臣寶、主兵將寶等，",
    "T01n0024_002:0320a26": "則以種種淨妙香湯，洗輪王身。香汁洗已，",
    "T01n0024_002:0320a27": "先用劫波娑[疊*毛]，儭身裹之；然後乃以不擣",
    "T01n0024_002:0320a28": "[疊*毛]衣，於上重裹；次復更以殊妙細[疊*毛]足五百",
    "T01n0024_002:0320a29": "段，就二[疊*毛]上次第纏之。裹纏畢已，又取金",
    "T01n0024_002:0320b01": "棺，滿盛蘇油，持輪王身，置之棺內；又以銀",
    "T01n0024_002:0320b02": "槨，盛此金棺，內銀槨已，從上下釘，令其牢",
    "T01n0024_002:0320b03": "固。又復集聚一切香木積成大[卄/積]，然後闍毘",
    "T01n0024_002:0320b04": "轉輪王身。既闍毘已，收其灰骨，於四衢道",
    "T01n0024_002:0320b05": "中，為轉輪王作蘇偷婆(隋言大聚，舊云塔者訛略也)，高一由",
    "T01n0024_002:0320b06": "旬，闊半由旬，雜色莊挍，四寶所成，所謂金銀",
    "T01n0024_002:0320b07": "琉璃頗梨。其蘇偷婆，四院周圍，五十由旬，七",
    "T01n0024_002:0320b08": "重垣牆、七重欄楯，略說如上，乃至眾鳥各",
    "T01n0024_002:0320b09": "各自鳴。時，彼女寶及主藏主、兵寶等，為轉",
    "T01n0024_002:0320b10": "輪王作蘇偷婆，既成就已，然後施設上妙",
    "T01n0024_002:0320b11": "供具，諸來求者，種種供給，所謂須食與食、",
    "T01n0024_002:0320b12": "須飲與飲、須乘與乘、須衣與衣、須財與財、",
    "T01n0024_002:0320b13": "須寶與寶，盡給施之，悉令滿足。",
    "T01n0024_002:0320b14": "[0320b14] 「諸比丘！轉輪聖王命終已後，始經七日，輪",
    "T01n0024_002:0320b15": "寶、象寶、馬寶、珠寶，皆即自然隱沒不現。女寶、",
    "T01n0024_002:0320b16": "主藏、主兵將等，悉亦命終。四種寶城，稍稍",
    "T01n0024_002:0320b17": "改變，還為塼土。所有人民，亦皆隨時，漸次減",
    "T01n0024_002:0320b18": "少。諸比丘！一切諸行，有為無常，如是遷",
    "T01n0024_002:0320b19": "改，無有常住，破壞離散，不得自在。是磨滅",
    "T01n0024_002:0320b20": "法，暫須臾間，非久停住。諸比丘！應當捨於",
    "T01n0024_002:0320b21": "有為諸行，應當遠離、應當厭惡、應當速求",
    "T01n0024_002:0320b22": "解脫之道。",
    "T01n0024_002:0320b23": "起世經地獄品第四之一",
    "T01n0024_002:0320b24": "[0320b24] 「諸比丘！於四大洲、八萬小洲，諸餘大山及",
    "T01n0024_002:0320b25": "須彌山王之外，別有一山，名斫迦羅(前代舊譯云鐵圍山)，",
    "T01n0024_002:0320b26": "高六百八十萬由旬，縱廣亦六百八十萬由",
    "T01n0024_002:0320b27": "旬，彌密牢固，金剛所成，難可破壞。諸比丘！",
    "T01n0024_002:0320b28": "此鐵圍外，復有一重大鐵圍山，高廣正等，",
    "T01n0024_002:0320b29": "如前由旬。兩山之間，極大黑暗無有光明，",
    "T01n0024_002:0320c01": "日月有如是大威神大力大德，不能照彼令",
    "T01n0024_002:0320c02": "見光明。諸比丘！於兩山間，有八大地獄。何",
    "T01n0024_002:0320c03": "等為八？所謂活大地獄、黑大地獄、合大地",
    "T01n0024_002:0320c04": "獄、叫喚大地獄、大叫喚大地獄、熱惱大地獄、",
    "T01n0024_002:0320c05": "大熱惱大地獄、阿毘至大地獄。",
    "T01n0024_002:0320c06": "[0320c06] 「諸比丘！此八大地獄，各各復有十六小地",
    "T01n0024_002:0320c07": "獄，周匝圍遶而為眷屬。是十六獄，悉皆縱",
    "T01n0024_002:0320c08": "廣五百由旬。何等十六！所謂黑雲沙地獄、",
    "T01n0024_002:0320c09": "糞屎泥地獄、五叉地獄、飢餓地獄、燋渴地",
    "T01n0024_002:0320c10": "獄、膿血地獄、一銅釜地獄、多銅釜地獄、鐵",
    "T01n0024_002:0320c11": "磑地獄、&#x51FE;量地獄、雞地獄、灰河地獄、斫截",
    "T01n0024_002:0320c12": "地獄、&#x5292;葉地獄、狐狼地獄、寒&#x6C37;地獄。",
    "T01n0024_002:0320c13": "[0320c13] 「諸比丘！何因緣故，名活大地獄？諸比丘！此",
    "T01n0024_002:0320c14": "活大地獄所有眾生，生者有者出者住者，手",
    "T01n0024_002:0320c15": "指自然皆有鐵瓜，長而纖利，悉若鋒鋩。",
    "T01n0024_002:0320c16": "彼諸眾生，既相見已，心意濁亂，心濁亂故，",
    "T01n0024_002:0320c17": "各以鐵爪，自&#x7234;其身，令皆破裂，或自擘身",
    "T01n0024_002:0320c18": "擘已復擘，乃至大擘；裂已復裂，乃至大裂；",
    "T01n0024_002:0320c19": "割已復割，乃至大割。諸比丘！彼諸眾生，自",
    "T01n0024_002:0320c20": "割裂已，作如是知：『我今已傷，我今已死。』以",
    "T01n0024_002:0320c21": "業報故，即於是時，復有冷風，來吹其身，須",
    "T01n0024_002:0320c22": "臾復生肌體皮肉、筋骨血髓，生已還活。",
    "T01n0024_002:0320c23": "既得活已，業力因緣，復起東西，更相謂言：『汝",
    "T01n0024_002:0320c24": "諸眾生，願欲得活已勝我耶！』諸比丘！",
    "T01n0024_002:0320c25": "當知此中少分說故，名為活耳。然於其中，",
    "T01n0024_002:0320c26": "更有別業，受極重苦，痛惱逼迫，楚毒難堪，乃",
    "T01n0024_002:0320c27": "至先世，或於人身、或非人身，所起所造，惡",
    "T01n0024_002:0320c28": "不善業，未盡未滅、未除未轉、未少分現、未",
    "T01n0024_002:0320c29": "全分現，於其中間，命報未盡，求死不得。",
    "T01n0024_002:0321a01": "[0321a01] 「復次，諸比丘！活大地獄所有眾生，生者有",
    "T01n0024_002:0321a02": "者乃至住者，手指復生純鐵刀子、半鐵刀",
    "T01n0024_002:0321a03": "子，極長纖利。各各相看，心意濁亂，既濁",
    "T01n0024_002:0321a04": "亂已，乃至各各&#x7234;裂擘割，破截而死，冷風",
    "T01n0024_002:0321a05": "來吹，須臾還活。諸比丘！如是如是，少分說",
    "T01n0024_002:0321a06": "故，名為活耳。諸比丘！復有別業，而於其中，",
    "T01n0024_002:0321a07": "極受苦惱，苦未畢故，求死不得。乃至往昔，",
    "T01n0024_002:0321a08": "或於人身、或非人身，所作所造，惡不善業，",
    "T01n0024_002:0321a09": "未盡未滅、未除未離，如是一切次第具受。",
    "T01n0024_002:0321a10": "[0321a10] 「復次，諸比丘！活大地獄所有眾生，於無量",
    "T01n0024_002:0321a11": "時，苦報盡已，從此獄出，東西馳走，更",
    "T01n0024_002:0321a12": "求餘處屋舍室宅，求救護處、求歸依處。如",
    "T01n0024_002:0321a13": "是求時，以罪業故，即自往入黑雲沙小地獄",
    "T01n0024_002:0321a14": "中，其獄縱廣五百由旬。既入獄已，上虛空",
    "T01n0024_002:0321a15": "中，起大黑雲，雨諸飛沙，其焰熾燃，極大猛",
    "T01n0024_002:0321a16": "熱，墮於地獄眾生身上，至皮燒皮、至肉燒",
    "T01n0024_002:0321a17": "肉、至筋燒筋、至骨燒骨、至髓燒髓，出大&#x70DF;",
    "T01n0024_002:0321a18": "焰，洞徹熾燃，受極苦惱，以其苦報未畢盡",
    "T01n0024_002:0321a19": "故，求死不得。乃至往昔人非人身，所作所",
    "T01n0024_002:0321a20": "造惡不善業，不滅不除、不轉不變、不離不",
    "T01n0024_002:0321a21": "失，次第而受，經無量時。",
    "T01n0024_002:0321a22": "[0321a22] 「諸比丘！彼諸眾生，如是受苦，經無量時已，",
    "T01n0024_002:0321a23": "從黑雲沙地獄出，更復馳走，求屋求宅、求救",
    "T01n0024_002:0321a24": "求覆、求歸依處。如是求時，又復自入熱糞屎",
    "T01n0024_002:0321a25": "泥小地獄中，其獄亦廣五百由旬。罪人入已，",
    "T01n0024_002:0321a26": "自咽已下在糞泥中，其糞熱沸，&#x70DF;焰俱出，",
    "T01n0024_002:0321a27": "燒彼罪人手足耳鼻頭目身體，一時燋燃。乃",
    "T01n0024_002:0321a28": "至往昔若人非人，所起所造惡不善業，未盡",
    "T01n0024_002:0321a29": "未滅、未除未轉、不離不失，次第而受。",
    "T01n0024_002:0321b01": "[0321b01] 「復次，諸比丘！於糞屎小地獄中，有諸鐵蟲，",
    "T01n0024_002:0321b02": "名為針口，在糞泥中，鑽諸眾生，一切身分，",
    "T01n0024_002:0321b03": "悉令穿破。先鑽其皮，既破皮已，次鑽其肉，",
    "T01n0024_002:0321b04": "既破肉已，次鑽其筋，既破筋已，次鑽其骨，",
    "T01n0024_002:0321b05": "既破骨已住於髓中，食諸眾生一切精髓，令",
    "T01n0024_002:0321b06": "其遍身受嚴劇苦。然彼壽命，亦未終畢，乃",
    "T01n0024_002:0321b07": "至是人惡不善業，未滅未盡，如是次第具",
    "T01n0024_002:0321b08": "足受之。",
    "T01n0024_002:0321b09": "[0321b09] 「諸比丘！彼地獄中諸眾生等，於無量時受",
    "T01n0024_002:0321b10": "苦痛已，從糞屎泥小地獄出，又復奔走，求",
    "T01n0024_002:0321b11": "室求宅、求護求洲、求歸依處。爾時，即入五叉",
    "T01n0024_002:0321b12": "小地獄中，其獄亦廣五百由旬。彼諸罪人",
    "T01n0024_002:0321b13": "入此獄已，時守獄卒執取罪人，高舉撲之，",
    "T01n0024_002:0321b14": "置於熾燃熱鐵地上，&#x70DF;焰洞起，罪人在中，",
    "T01n0024_002:0321b15": "悶絕仰臥。獄卒乃以兩熱鐵釘，釘其二&#x811A;，",
    "T01n0024_002:0321b16": "熱焰熾燃；又以二釘，釘其兩手，焰亦熾燃；",
    "T01n0024_002:0321b17": "於臍輪中，下一鐵釘，焰轉猛熾。獄卒於是，",
    "T01n0024_002:0321b18": "復以五叉，磔其五體，極受苦毒。乃至彼處，",
    "T01n0024_002:0321b19": "壽命未終，惡業未盡，往昔所造人非人身一",
    "T01n0024_002:0321b20": "切惡業，於此獄中，次第而受。",
    "T01n0024_002:0321b21": "[0321b21] 「諸比丘！彼諸眾生，受此苦痛，經無量時，從",
    "T01n0024_002:0321b22": "於五叉小地獄出，還復馳走，求救求室、求洲",
    "T01n0024_002:0321b23": "求依、求覆求護，即更來詣飢餓地獄，其獄亦",
    "T01n0024_002:0321b24": "廣五百由旬。罪人入已，時守獄卒，遙見彼",
    "T01n0024_002:0321b25": "人從外而來，即前問言：『汝等今者來至此",
    "T01n0024_002:0321b26": "中，有何所欲？』彼諸眾生，皆共答言：『仁者！我",
    "T01n0024_002:0321b27": "等飢餓！』時，守獄卒即執罪人，撲置熾燃熱",
    "T01n0024_002:0321b28": "鐵地上——爾時罪人，悶絕仰臥——便以鐵鉗，",
    "T01n0024_002:0321b29": "坼開其口，取熱鐵丸，擲置口中，彼人脣口，",
    "T01n0024_002:0321c01": "應時燒燃；既燒脣已，即燒其舌；既燒舌已，",
    "T01n0024_002:0321c02": "即燒其&#x816D;；既燒&#x816D;已，即燒其咽；既燒咽已，",
    "T01n0024_002:0321c03": "即燒其心；既燒心已，即燒其胸；既燒胸已，",
    "T01n0024_002:0321c04": "即燒其腸；既燒腸已，即燒其胃；既燒胃已，",
    "T01n0024_002:0321c05": "經過小腸，從下部出。其丸猛熱，尚赤如初。",
    "T01n0024_002:0321c06": "彼諸眾生，當於是時，極受苦毒，命亦未終。",
    "T01n0024_002:0321c07": "略說乃至，若人非人先世所作，如是次第，",
    "T01n0024_002:0321c08": "此地獄中，種種具受。",
    "T01n0024_002:0321c09": "[0321c09] 「諸比丘！彼諸眾生，於無量時，受是苦已，從",
    "T01n0024_002:0321c10": "此飢餓小地獄出，復更馳走，略說如前，求",
    "T01n0024_002:0321c11": "守護處。然後來詣燋渴地獄，其獄亦廣五百",
    "T01n0024_002:0321c12": "由旬。入此獄已，時守獄卒，遙見彼人從外",
    "T01n0024_002:0321c13": "而來，即前問言：『汝等今者何所求須？』罪人",
    "T01n0024_002:0321c14": "答言：『仁者！我今甚渴。』時，守獄卒即捉罪人，",
    "T01n0024_002:0321c15": "撲置熾燃熱鐵地上，在猛焰中，仰臥悶絕，",
    "T01n0024_002:0321c16": "便取鐵鉗磔開其口，融赤銅汁，灌其口中。",
    "T01n0024_002:0321c17": "彼諸眾生，脣口應時悉皆燋爛。唇口爛已，",
    "T01n0024_002:0321c18": "次燒其舌，如是燒&#x816D;燒喉、燒心燒胸、燒腸",
    "T01n0024_002:0321c19": "燒胃，直過小腸，從下部出。彼諸眾生，各於",
    "T01n0024_002:0321c20": "是時，受極重苦、受極重痛，其苦特異，難可",
    "T01n0024_002:0321c21": "思議，然彼壽命，未終未盡。略說如前，乃",
    "T01n0024_002:0321c22": "至若人非人所造惡業，未滅未離，如是次",
    "T01n0024_002:0321c23": "第，具足受之。"
}