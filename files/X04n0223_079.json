{
    "X04n0223_079:0532b13": "大方廣佛新華嚴經合論卷第七十九",
    "X04n0223_079:0532b14": "唐于闐國三藏沙門實叉難陀譯經",
    "X04n0223_079:0532b15": "唐太原方山長者李通玄造論",
    "X04n0223_079:0532b16": "唐福州開元寺沙門志寧釐經合論",
    "X04n0223_079:0532b17": "如來出現品第三十七之二",
    "X04n0223_079:0532b18": "【經】復次佛子譬如大海有大摩尼寶名集一切光明",
    "X04n0223_079:0532b19": "毗盧遮那藏若有眾生觸其光者悉同其色若有見",
    "X04n0223_079:0532b20": "者眼得清淨隨彼光明所照之處雨摩尼寶名為安",
    "X04n0223_079:0532b21": "樂令諸眾生離苦調適佛子諸如來身亦復如是為",
    "X04n0223_079:0532b22": "大寶聚一切功德大智慧藏若有眾生觸佛身寶智",
    "X04n0223_079:0532b23": "慧光者同佛身色若有見者法眼清淨隨彼光明所",
    "X04n0223_079:0532b24": "照之處令諸眾生離貧窮苦乃至具足佛菩提樂佛",
    "X04n0223_079:0532c01": "子如來法身無所分別亦無戲論而能普為一切眾",
    "X04n0223_079:0532c02": "生作大佛事佛子是為如來身第九相諸菩薩摩訶",
    "X04n0223_079:0532c03": "薩應如是見復次佛子譬如大海有大如意摩尼寶",
    "X04n0223_079:0532c04": "王名一切世間莊嚴藏具足成就百萬功德隨所住",
    "X04n0223_079:0532c05": "處令諸眾生災患消除所願滿足然此如意摩尼寶",
    "X04n0223_079:0532c06": "王非少福眾生所能得見如來身如意寶王亦復如",
    "X04n0223_079:0532c07": "是名為能令一切眾生皆悉歡喜若有見身聞名讚",
    "X04n0223_079:0532c08": "德悉令永離生死苦患假使一切世界一切眾生一",
    "X04n0223_079:0532c09": "時專心欲見如來悉令得見所願皆滿佛子佛身非",
    "X04n0223_079:0532c10": "是少福眾生所能得見唯除如來自在神力所應調",
    "X04n0223_079:0532c11": "伏若有眾生因見佛身便種善根乃至成熟為成熟",
    "X04n0223_079:0532c12": "故乃令得見如來身耳佛子是為如來身第十相諸",
    "X04n0223_079:0532c13": "菩薩摩訶薩應如是見以其心無量徧十方故所行",
    "X04n0223_079:0532c14": "無礙如虗空故普入法界故住真實際故無生無滅",
    "X04n0223_079:0532c15": "故等住三世故永離一切分別故住盡後際誓願故",
    "X04n0223_079:0532c16": "嚴淨一切世界故莊嚴一一佛身故爾時普賢菩薩",
    "X04n0223_079:0532c17": "摩訶薩欲重明此義而說頌言。",
    "X04n0223_079:0532c18": "　譬如虗空徧十方　　若色非色有非有",
    "X04n0223_079:0532c19": "　三世眾生身國土　　如是普在無邊際",
    "X04n0223_079:0532c20": "　諸佛真身亦如是　　一切法界無不徧",
    "X04n0223_079:0532c21": "　不可得見不可取　　為化眾生而現形",
    "X04n0223_079:0532c22": "　譬如虗空不可取　　普使眾生造眾業",
    "X04n0223_079:0532c23": "　不念我今何所作　　云何我作為誰作",
    "X04n0223_079:0532c24": "　諸佛身業亦如是　　普使羣生修善法",
    "X04n0223_079:0533a01": "　如來未曾有分別　　我今於彼種種作",
    "X04n0223_079:0533a02": "　譬如日出閻浮提　　光明破闇悉無餘",
    "X04n0223_079:0533a03": "　山樹池蓮地眾物　　種種品類皆蒙益",
    "X04n0223_079:0533a04": "　諸佛日出亦如是　　生長人天眾善行",
    "X04n0223_079:0533a05": "　永除癡闇得智明　　恒受尊榮一切樂",
    "X04n0223_079:0533a06": "　譬如日光出現時　　先照山王次餘山",
    "X04n0223_079:0533a07": "　後照高原及大地　　而日未始有分別",
    "X04n0223_079:0533a08": "　善逝光明亦如是　　先照菩薩次緣覺",
    "X04n0223_079:0533a09": "　後照聲聞及眾生　　而佛本來無動念",
    "X04n0223_079:0533a10": "　譬如生盲不見日　　日光亦為作饒益",
    "X04n0223_079:0533a11": "　令知時節受飲食　　永離眾患身安隱",
    "X04n0223_079:0533a12": "　無信眾生不見佛　　而佛亦為興義利",
    "X04n0223_079:0533a13": "　聞名及以觸光明　　因此乃至得菩提",
    "X04n0223_079:0533a14": "　譬如淨月在虗空　　能蔽眾星示盈缺",
    "X04n0223_079:0533a15": "　一切水中皆現影　　諸有觀瞻悉對前",
    "X04n0223_079:0533a16": "　如來淨月亦復然　　能蔽餘乘示脩短",
    "X04n0223_079:0533a17": "　普現天人淨心水　　一切皆謂對其前",
    "X04n0223_079:0533a18": "　譬如梵王住自宮　　普現三千諸梵處",
    "X04n0223_079:0533a19": "　一切人天咸得見　　實不分身向於彼",
    "X04n0223_079:0533a20": "　諸佛現身亦如是　　一切十方無不徧",
    "X04n0223_079:0533a21": "　其身無數不可稱　　亦不分身不分別",
    "X04n0223_079:0533a22": "　如有醫王善方術　　若有見者病皆愈",
    "X04n0223_079:0533a23": "　命雖已盡藥塗身　　令其作務悉如初",
    "X04n0223_079:0533a24": "　最勝醫王亦如是　　具足方便一切智",
    "X04n0223_079:0533b01": "　以昔妙行現佛身　　眾生見者煩惱滅",
    "X04n0223_079:0533b02": "　譬如海中有寶王　　普出無量諸光明",
    "X04n0223_079:0533b03": "　眾生觸者同其色　　若有見者眼清淨",
    "X04n0223_079:0533b04": "　最勝寶王亦如是　　觸其光者悉同色",
    "X04n0223_079:0533b05": "　若有得見五眼開　　破諸塵闇住佛地",
    "X04n0223_079:0533b06": "　譬如如意摩尼寶　　隨有所求皆滿足",
    "X04n0223_079:0533b07": "　少福眾生不能見　　非是寶王有分別",
    "X04n0223_079:0533b08": "　善逝寶王亦如是　　悉滿所求諸欲樂",
    "X04n0223_079:0533b09": "　無信眾生不見佛　　非是善逝心棄捨",
    "X04n0223_079:0533b10": "【論】第三明如來出現有十無量音聲。",
    "X04n0223_079:0533b11": "【經】佛子菩薩摩訶薩應云何知如來應正等覺音聲",
    "X04n0223_079:0533b12": "佛子菩薩摩訶薩應知如來音聲徧至普徧無量諸",
    "X04n0223_079:0533b13": "音聲故應知如來音聲隨其心樂皆令歡喜說法明",
    "X04n0223_079:0533b14": "了故應知如來音聲隨其信解皆令歡喜心得清涼",
    "X04n0223_079:0533b15": "故應知如來音聲化不失時所應聞者無不聞故應",
    "X04n0223_079:0533b16": "知如來音聲無生滅如呼響故應知如來音聲無主",
    "X04n0223_079:0533b17": "修習一切業所起故應知如來音聲甚深難可度量",
    "X04n0223_079:0533b18": "故應知如來音聲無邪曲法界所生故應知如來音",
    "X04n0223_079:0533b19": "聲無斷絕普入法界故應知如來音聲無變易至於",
    "X04n0223_079:0533b20": "究竟故佛子菩薩摩訶薩應知如來音聲非量非無",
    "X04n0223_079:0533b21": "量非主非無主非示非無示何以故佛子譬如世界",
    "X04n0223_079:0533b22": "將欲壞時無主無作法爾而出四種音聲其四者何",
    "X04n0223_079:0533b23": "一曰汝等當知初禪安樂離諸欲惡超過欲界眾生",
    "X04n0223_079:0533b24": "聞已自然而得成就初禪捨欲界身生於梵天二曰",
    "X04n0223_079:0533c01": "汝等當知二禪安樂無覺無觀超於梵天眾生聞已",
    "X04n0223_079:0533c02": "自然而得成就二禪捨梵天身生光音天三曰汝等",
    "X04n0223_079:0533c03": "當知二禪安樂無有過失超光音天眾生聞已自然",
    "X04n0223_079:0533c04": "而得成就三禪捨光音身生徧淨天四曰汝等當知",
    "X04n0223_079:0533c05": "四禪寂靜超徧淨天眾生聞已自然而得成就四禪",
    "X04n0223_079:0533c06": "捨徧淨身生廣果天是為四佛子此諸音聲無主無",
    "X04n0223_079:0533c07": "作但從眾生諸善業力之所出生佛子如來音聲亦",
    "X04n0223_079:0533c08": "復如是無主無作無有分別非入非出但從如來功",
    "X04n0223_079:0533c09": "德法力出於四種廣大音聲其四者何一曰汝等當",
    "X04n0223_079:0533c10": "知一切諸行悉皆是苦所謂地獄苦畜生苦餓鬼苦",
    "X04n0223_079:0533c11": "無福德苦著我我所苦作諸惡行苦欲生人天當種",
    "X04n0223_079:0533c12": "善根生人天中離諸難處眾生聞已捨離顛倒修諸",
    "X04n0223_079:0533c13": "善行離諸難處生人天中二曰汝等當知一切諸行",
    "X04n0223_079:0533c14": "眾苦熾然如熱鐵丸諸行無常是磨滅法涅槃寂靜",
    "X04n0223_079:0533c15": "無為安樂遠離熾然消諸熱惱眾生聞已勤修善法",
    "X04n0223_079:0533c16": "於聲聞乘得隨順音聲忍三曰汝等當知聲聞乘者",
    "X04n0223_079:0533c17": "隨他語解智慧狹劣更有上乘名獨覺乘悟不由師",
    "X04n0223_079:0533c18": "汝等應學樂勝道者聞此音已捨聲聞道修獨覺乘",
    "X04n0223_079:0533c19": "四曰汝等當知過二乘位更有勝道名為大乘菩薩",
    "X04n0223_079:0533c20": "所行順六波羅蜜不斷菩薩行不捨菩提心處無量",
    "X04n0223_079:0533c21": "生死而不疲厭過於二乘名為大乘第一乘勝乘最",
    "X04n0223_079:0533c22": "勝乘上乘無上乘利益一切眾生乘若有眾生信解",
    "X04n0223_079:0533c23": "廣大諸根猛利宿種善根為諸如來神力所加有勝",
    "X04n0223_079:0533c24": "樂欲希求佛果聞此音已發菩提心佛子如來音聲",
    "X04n0223_079:0534a01": "不從身出不從心出而能利益無量眾生佛子是為",
    "X04n0223_079:0534a02": "如來音聲第一相諸菩薩摩訶薩應如是知復次佛",
    "X04n0223_079:0534a03": "子譬如呼響因於山谷及音聲起無有形狀不可覩",
    "X04n0223_079:0534a04": "見亦無分別而能隨逐一切語言如來音聲亦復如",
    "X04n0223_079:0534a05": "是無有形狀不可覩見非有方所非無方所但隨眾",
    "X04n0223_079:0534a06": "生欲解緣出其性究竟無言無示不可宣說佛子是",
    "X04n0223_079:0534a07": "為如來音聲第二相諸菩薩摩訶薩應如是知復次",
    "X04n0223_079:0534a08": "佛子譬如諸天有大法鼓名為覺悟若諸天子行放",
    "X04n0223_079:0534a09": "逸時於虗空中出聲告言汝等當知一切欲樂皆悉",
    "X04n0223_079:0534a10": "無常虗妄顛倒須臾變壞但誑愚夫令其戀著汝莫",
    "X04n0223_079:0534a11": "放逸若放逸者墮諸惡趣後悔無及放逸諸天聞此",
    "X04n0223_079:0534a12": "音已生大憂怖捨自宮中所有欲樂詣天王所求法",
    "X04n0223_079:0534a13": "行道佛子彼天鼓音無主無作無起無滅而能利益",
    "X04n0223_079:0534a14": "無量眾生當知如來亦復如是為欲覺悟放逸眾生",
    "X04n0223_079:0534a15": "出於無量妙法音聲所謂無著聲不放逸聲無常聲",
    "X04n0223_079:0534a16": "苦聲無我聲不淨聲寂滅聲涅槃聲無有量自然智",
    "X04n0223_079:0534a17": "聲不可壞菩薩行聲至一切處如來無功用智地聲",
    "X04n0223_079:0534a18": "以此音聲徧法界中而開悟之無數眾生聞是音已",
    "X04n0223_079:0534a19": "皆生歡喜勤修善法各於自乘而求出離所謂或修",
    "X04n0223_079:0534a20": "聲聞乘或修獨覺乘或習菩薩無上大乘而如來音",
    "X04n0223_079:0534a21": "不住方所無有言說佛子是為如來音聲第三相諸",
    "X04n0223_079:0534a22": "菩薩摩訶薩應如是知復次佛子譬如自在天王有",
    "X04n0223_079:0534a23": "天婇女名曰善口於其口中出一音聲其聲則與百",
    "X04n0223_079:0534a24": "千種樂而共相應一一樂中復有百千差別音聲佛",
    "X04n0223_079:0534b01": "子彼善口女從口一聲出於如是無量音聲當知如",
    "X04n0223_079:0534b02": "來亦復如是於一音中出無量聲隨諸眾生心樂差",
    "X04n0223_079:0534b03": "別皆悉徧至悉令得解佛子是為如來音聲第四相",
    "X04n0223_079:0534b04": "諸菩薩摩訶薩應如是知復次佛子譬如大梵天王",
    "X04n0223_079:0534b05": "住於梵宮出梵音聲一切梵眾靡不皆聞而彼音聲",
    "X04n0223_079:0534b06": "不出眾外諸梵天眾咸生是念大梵天王獨與我語",
    "X04n0223_079:0534b07": "如來妙音亦復如是道場眾會靡不皆聞而其音聲",
    "X04n0223_079:0534b08": "不出眾外何以故根未熟者不應聞故其聞音者皆",
    "X04n0223_079:0534b09": "作是念如來世尊獨為我說佛子如來音聲無出無",
    "X04n0223_079:0534b10": "住而能成就一切事業是為如來音聲第五相諸菩",
    "X04n0223_079:0534b11": "薩摩訶薩應如是知復次佛子譬如眾水皆同一味",
    "X04n0223_079:0534b12": "隨器異故水有差別水無念慮亦無分別如來言音",
    "X04n0223_079:0534b13": "亦復如是唯是一味謂解脫味隨諸眾生心器異故",
    "X04n0223_079:0534b14": "無量差別而無念慮亦無分別佛子是為如來音聲",
    "X04n0223_079:0534b15": "第六相諸菩薩摩訶薩應如是知復次佛子譬如阿",
    "X04n0223_079:0534b16": "那婆達多龍王興大密雲徧閻浮提普霔甘雨百穀",
    "X04n0223_079:0534b17": "苗稼皆得生長江河泉池一切盈滿此大雨水不從",
    "X04n0223_079:0534b18": "龍王身心中出而能種種饒益眾生佛子如來應正",
    "X04n0223_079:0534b19": "等覺亦復如是興大悲雲徧十方界普雨無上甘露",
    "X04n0223_079:0534b20": "法雨令一切眾生皆生歡喜增長善法滿足諸乘佛",
    "X04n0223_079:0534b21": "子如來音聲不從外來不從內出而能饒益一切眾",
    "X04n0223_079:0534b22": "生是為如來音聲第七相諸菩薩摩訶薩應如是知",
    "X04n0223_079:0534b23": "復次佛子譬如摩那斯龍王將欲降雨未便即降先",
    "X04n0223_079:0534b24": "起大雲彌覆虗空凝停七日待諸眾生作務究竟何",
    "X04n0223_079:0534c01": "以故彼大龍王有慈悲心不欲惱亂諸眾生故過七",
    "X04n0223_079:0534c02": "日已降微細雨普潤大地佛子如來應正等覺亦復",
    "X04n0223_079:0534c03": "如是將降法雨未便即降先興法雲成熟眾生為欲",
    "X04n0223_079:0534c04": "令其心無驚怖待其熟已然後普降甘露法雨演說",
    "X04n0223_079:0534c05": "甚深微妙善法漸次令其滿足如來一切智智無上",
    "X04n0223_079:0534c06": "法味佛子是為如來音聲第八相諸菩薩摩訶薩應",
    "X04n0223_079:0534c07": "如是知復次佛子譬如海中有大龍王名大莊嚴於",
    "X04n0223_079:0534c08": "大海中降雨之時或降十種莊嚴雨或百或千或百",
    "X04n0223_079:0534c09": "千種莊嚴雨佛子水無分別但以龍王不思議力令",
    "X04n0223_079:0534c10": "其莊嚴乃至百千無量差別如來應正等覺亦復如",
    "X04n0223_079:0534c11": "是為諸眾生說法之時或以十種差別音說或百或",
    "X04n0223_079:0534c12": "千或以百千或以八萬四千音聲說八萬四千行乃",
    "X04n0223_079:0534c13": "至或以無量百千億那由他音聲各別說法令其聞",
    "X04n0223_079:0534c14": "者皆生歡喜如來音聲無所分別但以諸佛於甚深",
    "X04n0223_079:0534c15": "法界圓滿清淨能隨眾生根之所宜出種種言音皆",
    "X04n0223_079:0534c16": "令歡喜佛子是為如來音聲第九相諸菩薩摩訶薩",
    "X04n0223_079:0534c17": "應如是知復次佛子譬如娑竭羅龍王欲現龍王大",
    "X04n0223_079:0534c18": "自在力饒益眾生咸令歡喜從四天下乃至他化自",
    "X04n0223_079:0534c19": "在天處興大雲網周帀彌覆其雲色相無量差別或",
    "X04n0223_079:0534c20": "閻浮檀金光明色或毗瑠璃光明色或白銀光明色",
    "X04n0223_079:0534c21": "或頗棃光明色或牟薩羅光明色或瑪瑙光明色或",
    "X04n0223_079:0534c22": "勝藏光明色或赤真珠光明色或無量香光明色或",
    "X04n0223_079:0534c23": "無垢衣光明色或清淨水光明色或種種莊嚴具光",
    "X04n0223_079:0534c24": "明色如是雲網周帀彌布既彌布已出種種色電光",
    "X04n0223_079:0535a01": "所謂閻浮檀金色雲出琉璃色電光瑠璃色雲出金",
    "X04n0223_079:0535a02": "色電光銀色雲出頗棃色電光頗棃色雲出銀色電",
    "X04n0223_079:0535a03": "光牟薩羅色雲出瑪瑙色電光瑪瑙色雲出牟薩羅",
    "X04n0223_079:0535a04": "色電光勝藏寶色雲出赤真珠色電光赤真珠色雲",
    "X04n0223_079:0535a05": "出勝藏寶色電光無量香色雲出無垢衣色電光無",
    "X04n0223_079:0535a06": "垢衣色雲出無量香色電光清淨水色雲出種種莊",
    "X04n0223_079:0535a07": "嚴具色電光種種莊嚴具色雲出清淨水色電光乃",
    "X04n0223_079:0535a08": "至種種色雲出一色電光一色雲出種種色電光復",
    "X04n0223_079:0535a09": "於彼雲中出種種雷聲隨眾生心皆令歡喜所謂或",
    "X04n0223_079:0535a10": "如天女歌詠音或如諸天妓樂音或如龍女歌詠音",
    "X04n0223_079:0535a11": "或如乾闥婆女歌詠音或如緊那羅女歌詠音或如",
    "X04n0223_079:0535a12": "大地震動聲或如海水波潮聲或如獸王哮吼聲或",
    "X04n0223_079:0535a13": "如好鳥鳴囀聲及餘無量種種音聲既震雷已復起",
    "X04n0223_079:0535a14": "涼風令諸眾生心生悅樂然後乃降種種諸雨利益",
    "X04n0223_079:0535a15": "安樂無量眾生從他化天至於地上於一切處所雨",
    "X04n0223_079:0535a16": "不同所謂於大海中雨清冷水名無斷絕於他化自",
    "X04n0223_079:0535a17": "在天雨簫笛等種種樂音名為美妙於化樂天雨大",
    "X04n0223_079:0535a18": "摩尼寶名放大光明於兜率天雨大莊嚴具名為垂",
    "X04n0223_079:0535a19": "髻於夜摩天雨大妙華名種種莊嚴具於三十三天",
    "X04n0223_079:0535a20": "雨眾妙香名為悅意於四天王天雨天寶衣名為覆",
    "X04n0223_079:0535a21": "蓋於龍王宮雨赤真珠名踊出光明於阿脩羅宮雨",
    "X04n0223_079:0535a22": "諸兵仗名降伏怨敵於北鬱單越雨種種華名曰開",
    "X04n0223_079:0535a23": "敷餘三天下悉亦如是然各隨其處所雨不同雖彼",
    "X04n0223_079:0535a24": "龍王其心平等無有彼此但以眾生善根異故雨有",
    "X04n0223_079:0535b01": "差別佛子如來應正等覺無上法王亦復如是欲以",
    "X04n0223_079:0535b02": "正法教化眾生先布身雲彌覆法界隨其樂欲為現",
    "X04n0223_079:0535b03": "不同所謂或為眾生現生身雲或為眾生現化身雲",
    "X04n0223_079:0535b04": "或為眾生現力持身雲或為眾生現色身雲或為眾",
    "X04n0223_079:0535b05": "生現相好身雲或為眾生現福德身雲或為眾生現",
    "X04n0223_079:0535b06": "智慧身雲或為眾生現諸力不可壞身雲或為眾生",
    "X04n0223_079:0535b07": "現無畏身雲或為眾生現法界身雲佛子如來以如",
    "X04n0223_079:0535b08": "是等無量身雲普覆十方一切世界隨諸眾生所樂",
    "X04n0223_079:0535b09": "各別示現種種光明電光所謂或為眾生現光明電",
    "X04n0223_079:0535b10": "光名無所不至或為眾生現光明電光名無邊光明",
    "X04n0223_079:0535b11": "或為眾生現光明電光名入佛祕密法或為眾生現",
    "X04n0223_079:0535b12": "光明電光名影現光明或為眾生現光明電光名光",
    "X04n0223_079:0535b13": "明照耀或為眾生現光明電光名入無盡陀羅尼門",
    "X04n0223_079:0535b14": "或為眾生現光明電光名正念不亂或為眾生現光",
    "X04n0223_079:0535b15": "明電光名究竟不壞或為眾生現光明電光名順入",
    "X04n0223_079:0535b16": "諸趣或為眾生現光明電光名滿一切願皆令歡喜",
    "X04n0223_079:0535b17": "佛子如來應正等覺現如是等無量光明電光已復",
    "X04n0223_079:0535b18": "隨眾生心之所樂出生無量三昧雷聲所謂善覺智",
    "X04n0223_079:0535b19": "三昧雷聲明盛離垢海三昧雷聲一切法自在三昧",
    "X04n0223_079:0535b20": "雷聲金剛輪三昧雷聲須彌山幢三昧雷聲海印三",
    "X04n0223_079:0535b21": "昧雷聲日燈三昧雷聲無盡藏三昧雷聲不壞解脫",
    "X04n0223_079:0535b22": "力三昧雷聲佛子如來身雲中出如是等無量差別",
    "X04n0223_079:0535b23": "三昧雷聲已將降法雨先現瑞相開悟眾生所謂從",
    "X04n0223_079:0535b24": "無障礙大慈悲心現於如來大智風輪名能令一切",
    "X04n0223_079:0535c01": "眾生生不思議歡喜適悅此相現已一切菩薩及諸",
    "X04n0223_079:0535c02": "眾生身之與心皆得清涼然後從如來大法身雲大",
    "X04n0223_079:0535c03": "慈悲雲大不思議雲雨不思議廣大法雨令一切眾",
    "X04n0223_079:0535c04": "生身心清淨所謂為坐菩提場菩薩雨大法雨名法",
    "X04n0223_079:0535c05": "界無差別為最後身菩薩雨大法雨名菩薩遊戲如",
    "X04n0223_079:0535c06": "來祕密教為一生所繫菩薩雨大法雨名清淨普光",
    "X04n0223_079:0535c07": "明為灌頂菩薩雨大法雨名如來莊嚴具所莊嚴為",
    "X04n0223_079:0535c08": "得忍菩薩雨大法雨名功德寶智慧華開敷不斷菩",
    "X04n0223_079:0535c09": "薩大悲行為住向行菩薩雨大法雨名入現前變化",
    "X04n0223_079:0535c10": "甚深門而行菩薩行無休息無疲厭為初發心菩薩",
    "X04n0223_079:0535c11": "雨大法雨名出生如來大慈悲行救護眾生為求獨",
    "X04n0223_079:0535c12": "覺乘眾生雨大法雨名深知緣起法遠離二邊得不",
    "X04n0223_079:0535c13": "壞解脫果為求聲聞乘眾生雨大法雨名以大智慧",
    "X04n0223_079:0535c14": "劒斷一切煩惱怨為積集善根決定不決定眾生雨",
    "X04n0223_079:0535c15": "大法雨名能令成就種種法門生大歡喜佛子諸佛",
    "X04n0223_079:0535c16": "如來隨眾生心雨如是等廣大法雨充滿一切無邊",
    "X04n0223_079:0535c17": "世界佛子如來應正等覺其心平等於法無恡但以",
    "X04n0223_079:0535c18": "眾生根欲不同所雨法雨示有差別是為如來音聲",
    "X04n0223_079:0535c19": "第十相諸菩薩摩訶薩應如是知復次佛子應知如",
    "X04n0223_079:0535c20": "來音聲有十種無量何等為十所謂如虗空界無量",
    "X04n0223_079:0535c21": "至一切處故如法界無量無所不徧故如眾生界無",
    "X04n0223_079:0535c22": "量令一切心喜故如諸業無量說其果報故如煩惱",
    "X04n0223_079:0535c23": "無量悉令除滅故如眾生言音無量隨解令聞故如",
    "X04n0223_079:0535c24": "眾生欲解無量普觀救度故如三世無量無有邊際",
    "X04n0223_079:0536a01": "故如智慧無量分別一切故如佛境界無量入佛法",
    "X04n0223_079:0536a02": "界故佛子如來應正等覺音聲成就如是等阿僧祇",
    "X04n0223_079:0536a03": "無量諸菩薩摩訶薩應如是知爾時普賢菩薩摩訶",
    "X04n0223_079:0536a04": "薩欲重明此義而說頌言。",
    "X04n0223_079:0536a05": "　三千世界將壞時　　眾生福力聲告言",
    "X04n0223_079:0536a06": "　四禪寂靜無諸苦　　令其聞已悉離欲",
    "X04n0223_079:0536a07": "　十力世尊亦如是　　出妙音聲徧法界",
    "X04n0223_079:0536a08": "　為說諸行苦無常　　令其永度生死海",
    "X04n0223_079:0536a09": "　譬如深山大谷中　　隨其音聲皆響應",
    "X04n0223_079:0536a10": "　雖能隨逐他言語　　而響畢竟無分別",
    "X04n0223_079:0536a11": "　十力言音亦復然　　隨其根熟為示現",
    "X04n0223_079:0536a12": "　令其調伏生歡喜　　不念我今能演說",
    "X04n0223_079:0536a13": "　如天有鼓名能覺　　常於空中震法音",
    "X04n0223_079:0536a14": "　誡彼放逸諸天子　　令其聞已得離著",
    "X04n0223_079:0536a15": "　十力法鼓亦如是　　出於種種妙音聲",
    "X04n0223_079:0536a16": "　覺悟一切諸羣生　　令其悉證菩提果",
    "X04n0223_079:0536a17": "　自在天王有寶女　　口中善奏諸音樂",
    "X04n0223_079:0536a18": "　一聲能出百千音　　一一音中復百千",
    "X04n0223_079:0536a19": "　善逝音聲亦如是　　一聲而出一切音",
    "X04n0223_079:0536a20": "　隨其性欲有差別　　各令聞已斷煩惱",
    "X04n0223_079:0536a21": "　譬如梵王吐一音　　能令梵眾皆歡喜",
    "X04n0223_079:0536a22": "　音唯及梵不出外　　一一皆言已獨聞",
    "X04n0223_079:0536a23": "　十力梵王亦復然　　演一言音充法界",
    "X04n0223_079:0536a24": "　唯霑眾會不遠出　　以無信故未能受",
    "X04n0223_079:0536b01": "　譬如眾水同一性　　八功德味無差別",
    "X04n0223_079:0536b02": "　因地在器各不同　　是故令其種種異",
    "X04n0223_079:0536b03": "　一切智音亦如是　　法性一味無分別",
    "X04n0223_079:0536b04": "　隨諸眾生行不同　　故使聽聞種種異",
    "X04n0223_079:0536b05": "　譬如無熱大龍王　　降雨普洽閻浮地",
    "X04n0223_079:0536b06": "　能令草樹皆生長　　而不從身及心出",
    "X04n0223_079:0536b07": "　諸佛妙音亦如是　　普雨法界悉充洽",
    "X04n0223_079:0536b08": "　能令生善滅諸惡　　不從內外而得有",
    "X04n0223_079:0536b09": "　譬如摩那斯龍王　　興雲七日未先雨",
    "X04n0223_079:0536b10": "　待諸眾生作務竟　　然後始降成利益",
    "X04n0223_079:0536b11": "　十力演義亦如是　　先化眾生使成熟",
    "X04n0223_079:0536b12": "　然後為說甚深法　　令其聞者不驚怖",
    "X04n0223_079:0536b13": "　大莊嚴龍於海中　　霔於十種莊嚴雨",
    "X04n0223_079:0536b14": "　或百或千百千種　　水雖一味莊嚴別",
    "X04n0223_079:0536b15": "　究竟辯才亦如是　　說十二十諸法門",
    "X04n0223_079:0536b16": "　或百或千至無量　　不生心念有殊別",
    "X04n0223_079:0536b17": "　最勝龍王娑竭羅　　興雲普覆四天下",
    "X04n0223_079:0536b18": "　於一切處雨各別　　而彼龍心無二念",
    "X04n0223_079:0536b19": "　諸佛法王亦如是　　大悲身雲徧十方",
    "X04n0223_079:0536b20": "　為諸修行雨各異　　而於一切無分別",
    "X04n0223_079:0536b21": "【論】第四明如來出現有十無量心。",
    "X04n0223_079:0536b22": "【經】佛子諸菩薩摩訶薩應云何知如來應正等覺心",
    "X04n0223_079:0536b23": "佛子如來心意識俱不可得但應以智無量故知如",
    "X04n0223_079:0536b24": "來心譬如虗空為一切物所依而虗空無所依如來",
    "X04n0223_079:0536c01": "智慧亦復如是為一切世間出世間智所依而如來",
    "X04n0223_079:0536c02": "智無所依佛子是為如來心第一相諸菩薩摩訶薩",
    "X04n0223_079:0536c03": "應如是知復次佛子譬如法界常出一切聲聞獨覺",
    "X04n0223_079:0536c04": "菩薩解脫而法界無增減如來智慧亦復如是恒出",
    "X04n0223_079:0536c05": "一切世間出世間種種智慧而如來智無增減佛子",
    "X04n0223_079:0536c06": "是為如來心第二相諸菩薩摩訶薩應如是知復次",
    "X04n0223_079:0536c07": "佛子譬如大海其水潛流四天下地及八十億諸小",
    "X04n0223_079:0536c08": "洲中有穿鑿者無不得水而彼大海不作分別我出",
    "X04n0223_079:0536c09": "於水佛智海水亦復如是流入一切眾生心中若諸",
    "X04n0223_079:0536c10": "眾生觀察境界修習法門則得智慧清淨明了而如",
    "X04n0223_079:0536c11": "來智平等無二無有分別但隨眾生心行異故所得",
    "X04n0223_079:0536c12": "智慧各各不同佛子是為如來心第三相諸菩薩摩",
    "X04n0223_079:0536c13": "訶薩應如是知復次佛子譬如大海有四寶珠具無",
    "X04n0223_079:0536c14": "量德能生海內一切珍寶若大海中無此寶珠乃至",
    "X04n0223_079:0536c15": "一寶亦不可得何等為四一名積集寶二名無盡藏",
    "X04n0223_079:0536c16": "三名遠離熾然四名具足莊嚴佛子此四寶珠一切",
    "X04n0223_079:0536c17": "凡夫諸龍神等悉不得見何以故娑竭龍王以此寶",
    "X04n0223_079:0536c18": "珠端嚴方正置於宮中深密處故佛子如來應正等",
    "X04n0223_079:0536c19": "覺大智慧海亦復如是於中有四大智寶珠具足無",
    "X04n0223_079:0536c20": "量福智功德由此能生一切眾生聲聞獨覺學無學",
    "X04n0223_079:0536c21": "位及諸菩薩智慧之寶何等為四所謂無染著巧方",
    "X04n0223_079:0536c22": "便大智慧寶善分別有為無為法大智慧寶分別說",
    "X04n0223_079:0536c23": "無量法而不壞法性大智慧寶知時非時未曾誤失",
    "X04n0223_079:0536c24": "大智慧寶若諸如來大智海中無此四寶有一眾生",
    "X04n0223_079:0537a01": "得入大乘終無是處此四智寶薄福眾生所不能見",
    "X04n0223_079:0537a02": "何以故置於如來深密藏故此四智寶平均正直端",
    "X04n0223_079:0537a03": "潔妙好普能利益諸菩薩眾令其悉得智慧光明佛",
    "X04n0223_079:0537a04": "子是為如來心第四相諸菩薩摩訶薩應如是知復",
    "X04n0223_079:0537a05": "次佛子譬如大海有四熾然光明大寶布在其底性",
    "X04n0223_079:0537a06": "極猛熱常能飲縮百川所注無量大水是故大海無",
    "X04n0223_079:0537a07": "有增減何等為四一名日藏二名離潤三名火燄光",
    "X04n0223_079:0537a08": "四名盡無餘佛子若大海中無此四寶從四天下乃",
    "X04n0223_079:0537a09": "至有頂其中所有悉被漂沒佛子此日藏大寶光明",
    "X04n0223_079:0537a10": "照觸海水悉變為乳離潤大寶光明照觸其乳悉變",
    "X04n0223_079:0537a11": "為酪火燄光大寶光明照觸其酪悉變為酥盡無餘",
    "X04n0223_079:0537a12": "大寶光明照觸其酥變成醍醐如火熾然悉盡無餘",
    "X04n0223_079:0537a13": "佛子如來應正等覺大智慧海亦復如是有四種大",
    "X04n0223_079:0537a14": "智慧寶具足無量威德光明此智寶光觸諸菩薩乃",
    "X04n0223_079:0537a15": "至令得如來大智何等為四所謂滅一切散善波浪",
    "X04n0223_079:0537a16": "大智慧寶除一切法愛大智慧寶慧光普照大智慧",
    "X04n0223_079:0537a17": "寶與如來平等無邊無功用大智慧寶佛子諸菩薩",
    "X04n0223_079:0537a18": "修習一切助道法時起無量散善波浪一切世間天",
    "X04n0223_079:0537a19": "人阿脩羅所不能壞如來以滅一切散善波浪大智",
    "X04n0223_079:0537a20": "慧寶光明觸彼菩薩令捨一切散善波浪持心一境",
    "X04n0223_079:0537a21": "住於三昧又以除一切法愛大智慧寶光明觸彼菩",
    "X04n0223_079:0537a22": "薩令捨離三昧味著起廣大神通又以慧光普照大",
    "X04n0223_079:0537a23": "智慧寶光明觸彼菩薩令捨所起廣大神通住大明",
    "X04n0223_079:0537a24": "功用行又以與如來平等無邊無功用大智慧寶光",
    "X04n0223_079:0537b01": "明觸彼菩薩令捨所起大明功用行乃至得如來平",
    "X04n0223_079:0537b02": "等地息一切功用令無有餘佛子若無如來此四智",
    "X04n0223_079:0537b03": "寶大光照觸乃至有一菩薩得如來地無有是處佛",
    "X04n0223_079:0537b04": "子是為如來心第五相諸菩薩摩訶薩應如是知復",
    "X04n0223_079:0537b05": "次佛子如從水際上至非想非非想天其中所有大",
    "X04n0223_079:0537b06": "千國土欲色無色眾生之處莫不皆依虗空而起虗",
    "X04n0223_079:0537b07": "空而住何以故虗空普徧故雖彼虗空普容三界而",
    "X04n0223_079:0537b08": "無分別佛子如來智慧亦復如是若聲聞智若獨覺",
    "X04n0223_079:0537b09": "智若菩薩智若有為行智若無為行智一切皆依如",
    "X04n0223_079:0537b10": "來智起如來智住何以故如來智慧徧一切故雖復",
    "X04n0223_079:0537b11": "普容無量智慧而無分別佛子是為如來心第六相",
    "X04n0223_079:0537b12": "諸菩薩摩訶薩應如是知復次佛子是雪山頂有藥",
    "X04n0223_079:0537b13": "王樹名無盡根彼藥樹根從十六萬八千由旬下盡",
    "X04n0223_079:0537b14": "金剛地水輪際生彼藥王樹若生根時令閻浮提一",
    "X04n0223_079:0537b15": "切樹根生若生莖時令閻浮提一切樹莖生枝葉華",
    "X04n0223_079:0537b16": "果悉皆如是此藥王樹根能生莖莖能生根根無有",
    "X04n0223_079:0537b17": "盡名無盡根佛子彼藥王樹於一切處皆令生長唯",
    "X04n0223_079:0537b18": "於二處不能為作生長利益所謂地獄深坑及水輪",
    "X04n0223_079:0537b19": "中然亦於彼初無厭捨佛子如來智慧大藥王樹亦",
    "X04n0223_079:0537b20": "復如是以過去所發成就一切智慧善法普覆一切",
    "X04n0223_079:0537b21": "諸眾生界除滅一切諸惡道苦廣大悲願而為其根",
    "X04n0223_079:0537b22": "於一切如來真實智慧種性中生堅固不動善巧方",
    "X04n0223_079:0537b23": "便以為其莖徧法界智諸波羅蜜以為其枝禪定解",
    "X04n0223_079:0537b24": "脫諸大三昧以為其葉總持辯才菩提分法以為其",
    "X04n0223_079:0537c01": "華究竟無變諸佛解脫以為其果佛子如來智慧大",
    "X04n0223_079:0537c02": "藥王樹何故得名為無盡根以究竟無休息故不斷",
    "X04n0223_079:0537c03": "菩薩行故菩薩行即如來性如來性即菩薩行是故",
    "X04n0223_079:0537c04": "得名為無盡根佛子如來智慧大藥王樹其根生時",
    "X04n0223_079:0537c05": "令一切菩薩生不捨眾生大慈悲根其莖生時令一",
    "X04n0223_079:0537c06": "切菩薩增長堅固精進深心莖其枝生時令一切菩",
    "X04n0223_079:0537c07": "薩增長一切諸波羅蜜枝其葉生時令一切菩薩生",
    "X04n0223_079:0537c08": "長淨戒頭陀功德少欲知足葉其華生時令一切菩",
    "X04n0223_079:0537c09": "薩具諸善根相好莊嚴華其果生時令一切菩薩得",
    "X04n0223_079:0537c10": "無生忍乃至一切佛灌頂忍果佛子如來智慧大藥",
    "X04n0223_079:0537c11": "王樹唯於二處不能為作生長利益所謂二乘墮於",
    "X04n0223_079:0537c12": "無為廣大深坑及壞善根非器眾生溺大邪見貪愛",
    "X04n0223_079:0537c13": "之水然亦於彼曾無厭捨佛子如來智慧無有增減",
    "X04n0223_079:0537c14": "以根善安住生無休息故佛子是為如來心第七相",
    "X04n0223_079:0537c15": "諸菩薩摩訶薩應如是知復次佛子譬如三千大千",
    "X04n0223_079:0537c16": "世界劫火起時焚燒一切草木叢林乃至鐵圍大鐵",
    "X04n0223_079:0537c17": "圍山皆悉熾然無有遺餘佛子假使有人手執乾草",
    "X04n0223_079:0537c18": "投彼火中於意云何得不燒不答言不也佛子彼所",
    "X04n0223_079:0537c19": "投草容可不燒如來智慧分別三世一切眾生一切",
    "X04n0223_079:0537c20": "國土一切劫數一切諸法無不知者若言不知無有",
    "X04n0223_079:0537c21": "是處何以故智慧平等悉明達故佛子是為如來心",
    "X04n0223_079:0537c22": "第八相諸菩薩摩訶薩應如是知復次佛子譬如風",
    "X04n0223_079:0537c23": "灾壞世界時有大風起名曰散壞能壞三千大千世",
    "X04n0223_079:0537c24": "界鐵圍山等皆成碎末復有大風名為能障周帀三",
    "X04n0223_079:0538a01": "千大千世界障散壞風不令得至餘方世界佛子若",
    "X04n0223_079:0538a02": "令無此能障大風十方世界無不壞盡如來應正等",
    "X04n0223_079:0538a03": "覺亦復如是有大智風名為能滅能滅一切諸大菩",
    "X04n0223_079:0538a04": "薩煩惱習氣有大智風名為巧持巧持其根未熟菩",
    "X04n0223_079:0538a05": "薩不令能滅大智風輪斷其一切煩惱習氣佛子若",
    "X04n0223_079:0538a06": "無如來巧持智風無量菩薩皆墮聲聞辟支佛地由",
    "X04n0223_079:0538a07": "此智故令諸菩薩超二乘地安住如來究竟之位佛",
    "X04n0223_079:0538a08": "子是為如來心第九相諸菩薩摩訶薩應如是知復",
    "X04n0223_079:0538a09": "次佛子如來智慧無處不至何以故無一眾生而不",
    "X04n0223_079:0538a10": "具有如來智慧但以妄想顛倒執著而不證得若離",
    "X04n0223_079:0538a11": "妄想一切智自然智無礙智則得現前佛子譬如有",
    "X04n0223_079:0538a12": "大經卷量等三千大千世界書寫三千大千世界中",
    "X04n0223_079:0538a13": "事一切皆盡所謂書寫大鐵圍山中事量等大鐵圍",
    "X04n0223_079:0538a14": "山書寫大地中事量等大地書寫中千世界中事量",
    "X04n0223_079:0538a15": "等中千世界書寫小千世界中事量等小千世界如",
    "X04n0223_079:0538a16": "是若四天下若大海若須彌山若地天宮殿若欲界",
    "X04n0223_079:0538a17": "空居天宮殿若色界宮殿若無色界宮殿一一書寫",
    "X04n0223_079:0538a18": "其量悉等此大經卷雖復量等大千世界而全住在",
    "X04n0223_079:0538a19": "一微塵中如一微塵一切微塵皆亦如是時有一人",
    "X04n0223_079:0538a20": "智慧明達具足成就清淨天眼見此經卷在微塵內",
    "X04n0223_079:0538a21": "於諸眾生無少利益即作是念我當以精進力破彼",
    "X04n0223_079:0538a22": "微塵出此經卷令得饒益一切眾生作是念已即起",
    "X04n0223_079:0538a23": "方便破彼微塵出此經卷令諸眾生普得饒益如於",
    "X04n0223_079:0538a24": "一塵一切微塵應知悉然佛子如來智慧亦復如是",
    "X04n0223_079:0538b01": "無量無礙普能利益一切眾生具足在於眾生身中",
    "X04n0223_079:0538b02": "但諸凡愚妄想執著不知不覺不得利益爾時如來",
    "X04n0223_079:0538b03": "以無障礙清淨智眼普觀法界一切眾生而作是言",
    "X04n0223_079:0538b04": "奇哉奇哉此諸眾生云何具有如來智慧愚癡迷惑",
    "X04n0223_079:0538b05": "不知不見我當教以聖道令其永離妄想執著自於",
    "X04n0223_079:0538b06": "身中得見如來廣大智慧與佛無異即教彼眾生修",
    "X04n0223_079:0538b07": "習聖道令離妄想離妄想已證得如來無量智慧利",
    "X04n0223_079:0538b08": "益安樂一切眾生佛子是為如來心第十相諸菩薩",
    "X04n0223_079:0538b09": "摩訶薩應如是知佛子菩薩摩訶薩應以如是等無",
    "X04n0223_079:0538b10": "量無礙不可思議廣大相知如來應正等覺心爾時",
    "X04n0223_079:0538b11": "普賢菩薩摩訶薩欲重明此義而說頌言。",
    "X04n0223_079:0538b12": "　欲知諸佛心　　當觀佛智慧　　佛智無依處",
    "X04n0223_079:0538b13": "　如空無所依　　眾生種種樂　　及諸方便智",
    "X04n0223_079:0538b14": "　皆依佛智慧　　佛智無依止　　聲聞與獨覺",
    "X04n0223_079:0538b15": "　及諸佛解脫　　皆依於法界　　法界無增減",
    "X04n0223_079:0538b16": "　佛智亦如是　　出生一切智　　無增亦無減",
    "X04n0223_079:0538b17": "　無生亦無盡　　如水潛流地　　求之無不得",
    "X04n0223_079:0538b18": "　無念亦無盡　　功力徧十方　　佛智亦如是",
    "X04n0223_079:0538b19": "　晉在眾生心　　若有勤修行　　疾得智光明",
    "X04n0223_079:0538b20": "　如龍有四珠　　出生一切寶　　置之深密處",
    "X04n0223_079:0538b21": "　凡人莫能見　　佛四智亦然　　出生一切智",
    "X04n0223_079:0538b22": "　餘人莫能見　　唯除大菩薩　　如海有四寶",
    "X04n0223_079:0538b23": "　能飲一切水　　令海不流溢　　亦復無增減",
    "X04n0223_079:0538b24": "　如來智亦爾　　息浪除法愛　　廣大無有邊",
    "X04n0223_079:0538c01": "　能生佛菩薩　　下方至有頂　　欲色無色界",
    "X04n0223_079:0538c02": "　一切依虗空　　虗空不分別　　聲聞與獨覺",
    "X04n0223_079:0538c03": "　菩薩眾智慧　　皆依於佛智　　佛智無分別",
    "X04n0223_079:0538c04": "　雪山有藥王　　名為無盡根　　能生一切樹",
    "X04n0223_079:0538c05": "　根莖葉華實　　佛智亦如是　　如是種中生",
    "X04n0223_079:0538c06": "　既得菩提已　　復生菩薩行　　如人把乾草",
    "X04n0223_079:0538c07": "　置之於劫燒　　金剛猶洞然　　此無不燒理",
    "X04n0223_079:0538c08": "　三世劫與剎　　及其中眾生　　彼草容不燒",
    "X04n0223_079:0538c09": "　此佛無不知　　有風名散壞　　能壞於大千",
    "X04n0223_079:0538c10": "　若無別風止　　壞及無量界　　大智風亦爾",
    "X04n0223_079:0538c11": "　滅諸菩薩惑　　別有善巧風　　令住如來地",
    "X04n0223_079:0538c12": "　如有大經卷　　量等三千界　　在於一塵內",
    "X04n0223_079:0538c13": "　一切塵悉然　　有一聰慧人　　淨眼悉明見",
    "X04n0223_079:0538c14": "　破塵出經卷　　普饒益眾生　　佛智亦如是",
    "X04n0223_079:0538c15": "　徧在眾生心　　妄想之所纏　　不覺亦不知",
    "X04n0223_079:0538c16": "　諸佛大慈悲　　令其除妄想　　如是乃出現",
    "X04n0223_079:0538c17": "　饒益諸菩薩",
    "X04n0223_079:0538c18": "【論】第五明如來出現有十無量境界。",
    "X04n0223_079:0538c19": "【經】佛子菩薩摩訶薩應云何知如來應正等覺境界",
    "X04n0223_079:0538c20": "佛子菩薩摩訶薩以無障無礙智慧知一切世間境",
    "X04n0223_079:0538c21": "界是如來境界知一切三世境界一切剎境界一切",
    "X04n0223_079:0538c22": "法境界一切眾生境界真如無差別境界法界無障",
    "X04n0223_079:0538c23": "礙境界實際無邊際境界虗空無分量境界無境界",
    "X04n0223_079:0538c24": "境界是如來境界佛子如一切世間境界無量如來",
    "X04n0223_079:0539a01": "境界亦無量如一切三世境界無量如來境界亦無",
    "X04n0223_079:0539a02": "量乃至如無境界境界無量如來境界亦無量如無",
    "X04n0223_079:0539a03": "境界境界一切處無有如來境界亦如是一切處無",
    "X04n0223_079:0539a04": "有佛子菩薩摩訶薩應知心境界是如來境界如心",
    "X04n0223_079:0539a05": "境界無量無邊無縛無脫如來境界亦無量無邊無",
    "X04n0223_079:0539a06": "縛無脫何以故以如是如是思惟分別如是如是無",
    "X04n0223_079:0539a07": "量顯現故佛子如大龍王隨心降雨其雨不從內出",
    "X04n0223_079:0539a08": "不從外出如來境界亦復如是隨於如是思惟分別",
    "X04n0223_079:0539a09": "則有如是無量顯現於十方中悉無來處佛子如大",
    "X04n0223_079:0539a10": "海水皆從龍王心力所起諸佛如來一切智海亦復",
    "X04n0223_079:0539a11": "如是皆從如來往昔大願之所生起佛子一切智海",
    "X04n0223_079:0539a12": "無量無邊不可思議不可言說然我今者略說譬喻",
    "X04n0223_079:0539a13": "汝應諦聽佛子此閻浮提有二千五百河流入大海",
    "X04n0223_079:0539a14": "西拘耶尼有五千河流入大海東弗婆提有七千五",
    "X04n0223_079:0539a15": "百河流入大海北鬱單越有一萬河流入大海佛子",
    "X04n0223_079:0539a16": "此四天下如是二萬五千河相續不絕流入大海於",
    "X04n0223_079:0539a17": "意云何此水多不答言甚多佛子復有十光明龍王",
    "X04n0223_079:0539a18": "雨大海中水倍過前百光明龍王雨大海中水復倍",
    "X04n0223_079:0539a19": "前大莊嚴龍王摩那斯龍王雷震龍王難陀跋難陀",
    "X04n0223_079:0539a20": "龍王無量光明龍王連澍不斷龍王大勝龍王大奮",
    "X04n0223_079:0539a21": "迅龍王如是等八十億諸大龍王各雨大海皆悉展",
    "X04n0223_079:0539a22": "轉倍過於前娑竭羅龍王太子名閻浮幢雨大海中",
    "X04n0223_079:0539a23": "水復倍前佛子十光明龍王宮殿中水流入大海復",
    "X04n0223_079:0539a24": "倍過前百光明龍王宮殿中水流入大海復倍過前",
    "X04n0223_079:0539b01": "大莊嚴龍王摩那斯龍王雷震龍王難陀跋難陀龍",
    "X04n0223_079:0539b02": "王無量光明龍王連澍不斷龍王大勝龍王大奮迅",
    "X04n0223_079:0539b03": "龍王如是等八十億諸大龍王宮殿各別其中有水",
    "X04n0223_079:0539b04": "流入大海皆悉展轉倍過於前娑竭羅龍王太子閻",
    "X04n0223_079:0539b05": "浮幢宮殿中水流入大海復倍過前佛子娑竭羅龍",
    "X04n0223_079:0539b06": "王連雨大海水復倍前其娑竭羅龍王宮殿中水涌",
    "X04n0223_079:0539b07": "出入海復倍於前其所出水紺琉璃色踊出有時是",
    "X04n0223_079:0539b08": "故大海潮不失時佛子如是大海其水無量眾寶無",
    "X04n0223_079:0539b09": "量眾生無量所依大地亦復無量佛子於汝意云何",
    "X04n0223_079:0539b10": "彼大海為無量不答言實為無量不可為喻佛子此",
    "X04n0223_079:0539b11": "大海無量於如來智海無量百分不及一千分不及",
    "X04n0223_079:0539b12": "一乃至優波尼沙陀分不及其一但隨眾生心為作",
    "X04n0223_079:0539b13": "譬喻而佛境界非譬所及佛子菩薩摩訶薩應知如",
    "X04n0223_079:0539b14": "來智海無量從初發心修一切菩薩行不斷故應知",
    "X04n0223_079:0539b15": "寶聚無量一切菩提分法三寶種不斷故應知所住",
    "X04n0223_079:0539b16": "眾生無量一切學無學聲聞獨覺所受用故應知住",
    "X04n0223_079:0539b17": "地無量從初歡喜地乃至究竟無障礙地諸菩薩所",
    "X04n0223_079:0539b18": "居故佛子菩薩摩訶薩為入無量智慧利益一切眾",
    "X04n0223_079:0539b19": "生故於如來應正等覺境界應如是知爾時普賢菩",
    "X04n0223_079:0539b20": "薩摩訶薩欲重明此義而說頌言。",
    "X04n0223_079:0539b21": "　如心境界無有量　　諸佛境界亦復然",
    "X04n0223_079:0539b22": "　如心境界從意生　　佛境如是應觀察",
    "X04n0223_079:0539b23": "　如龍不離於本處　　以心威力澍大雨",
    "X04n0223_079:0539b24": "　雨水雖無來去處　　隨龍心故悉充洽",
    "X04n0223_079:0539c01": "　十力牟尼亦如是　　無所從來無所去",
    "X04n0223_079:0539c02": "　若有淨心則現身　　量等法界入毛孔",
    "X04n0223_079:0539c03": "　如海珍奇無有量　　眾生大地亦復然",
    "X04n0223_079:0539c04": "　水性一味等無別　　於中生者各蒙利",
    "X04n0223_079:0539c05": "　如來智海亦如是　　一切所有皆無量",
    "X04n0223_079:0539c06": "　有學無學住地人　　悉在其中得饒益",
    "X04n0223_079:0539c08": "大方廣佛新華嚴經合論卷第七十九"
}