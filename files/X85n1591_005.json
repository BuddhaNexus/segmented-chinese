{
    "X85n1591_005:0246a06": "黔南會燈錄卷第五",
    "X85n1591_005:0246a08": "習安天龍 如純 輯",
    "X85n1591_005:0246a09": "貴陽西山宗風定禪師[0246a09] 思南任氏子。二十三歲。在都",
    "X85n1591_005:0246a10": "勻觀音寺。禮峰池祝髮。矢志遍參。至楚親溈山養拙",
    "X85n1591_005:0246a11": "和尚。機緣未契。徑往江浙。上天童參密祖。在行寮數",
    "X85n1591_005:0246a12": "年亦不契。因病歸里。寓南望山住靜。有嵩目法兄。訪",
    "X85n1591_005:0246a13": "之。&#x643A;覲語嵩和尚。隨住六年。親承印證。後語嵩和尚。",
    "X85n1591_005:0246a14": "往天童掃祖塔。囑師永住西山。後圓寂。建塔於本山",
    "X85n1591_005:0246a15": "之西。[0246a15] 上堂。權衡在掌。殺活由人。杲日麗天。澄澄光彩。",
    "X85n1591_005:0246a16": "頭頭上露。法法上彰。一處明。百處千處光輝。一言通。",
    "X85n1591_005:0246a17": "千言萬言透脫。所以無物不為妙用。無法不是真乘。",
    "X85n1591_005:0246a18": "光揚佛日。耀古騰今。即此現成。即此受用。一言含眾",
    "X85n1591_005:0246a19": "相。一句逗&#x7FA3;機。何用猛虎穴裏橫身。萬仞峰頭側足。",
    "X85n1591_005:0246a20": "以拄杖卓一卓云。是處是慈氏。無門無善財。[0246a20] 上堂。十",
    "X85n1591_005:0246a21": "五日已前。掬水月在掌。十五日已後。弄花香滿衣。正",
    "X85n1591_005:0246a22": "當十五日。無風起浪。平地生波。連累眾生。平空喫苦。",
    "X85n1591_005:0246a23": "正是好肉上剜瘡。乃大笑云。且道笑箇甚麼。良久云。",
    "X85n1591_005:0246a24": "腦後見腮。不與往來。擲拂子下座。[0246a24] 上堂。西來的的意。",
    "X85n1591_005:0246b01": "教外直指傳。曹溪流正&#x8109;。綿綿到破山。破山出馬度。",
    "X85n1591_005:0246b02": "馬度出西山。全提臨濟令。放出老德山。劈破三玄旨。",
    "X85n1591_005:0246b03": "坐斷趙州關。勦絕天然黨。狐窟盡掀翻。魔佛齊喪命。",
    "X85n1591_005:0246b04": "金剛把眉攢。衲子跨門三十棒。直教箇箇頭顱穿。喝",
    "X85n1591_005:0246b05": "一喝下座。[0246b05] 上堂。昔睦州唆臨濟。問黃檗的的大意。濟",
    "X85n1591_005:0246b06": "三遭痛打。雖然不是好心。君子有成人之美。楊岐逼",
    "X85n1591_005:0246b07": "慈明晚參。魯班手裏弄鑿斧。趙州訪道吾。知他是何",
    "X85n1591_005:0246b08": "心行。寶壽上堂。三聖推出一僧。大似埋兵掉&#x9B2C;。寶壽便",
    "X85n1591_005:0246b09": "打。爛泥裏有刺。試問大眾。即今還有為諸大老出氣",
    "X85n1591_005:0246b10": "者麼。時有僧喝。師便打云。定上座。也是為他閒事長",
    "X85n1591_005:0246b11": "無明。[0246b11] 上堂。即心即佛。釘樁搖櫓。非心非佛。忍俊不禁。",
    "X85n1591_005:0246b12": "不是心不是佛不是物。泥裏洗土塊。西山今日。一齊",
    "X85n1591_005:0246b13": "坐斷。外不見有大地山河。森羅萬象。草木昆蟲。一切境",
    "X85n1591_005:0246b14": "界。內不見有自心貪染。愛惡喜怒。明暗色空。我人眾",
    "X85n1591_005:0246b15": "生壽者。如天之高。地之厚。水之深。空之&#x6FF6;。正所謂神",
    "X85n1591_005:0246b16": "光獨耀。萬古徽猷。體露真常。即如如佛。大眾。作麼生是",
    "X85n1591_005:0246b17": "如如佛。卓杖云。吃嘹舌頭三千里。壺中日月自分明。",
    "X85n1591_005:0246b18": "貴筑三潮水知非禪院剖石鏡禪師[0246b18] 上堂。知非洪開",
    "X85n1591_005:0246b19": "選佛場。全提正令絕商量。直教當下超方便。莫把&#x8657;",
    "X85n1591_005:0246b20": "空較短長。還有不較短長者麼。東西十萬。南北八千。",
    "X85n1591_005:0246b21": "[0246b21] 上堂。不貴語清。只圖眼正。妍醜高低難瞞。寶鏡少",
    "X85n1591_005:0246b22": "林罔測。已輸機今日。禪流看性命。到者裏。還有不顧",
    "X85n1591_005:0246b23": "危亡者麼。若有。可謂長鯨吸乾海底波。泥牛吼落天",
    "X85n1591_005:0246b24": "邊月。苟或未然。河裏失錢河裏摝。[0246b24] 小參。卓杖云。今",
    "X85n1591_005:0246c01": "朝便是元宵節。老漢當堂無法說。露柱燈籠笑點頭。",
    "X85n1591_005:0246c02": "誰能當下知休歇。知休歇。溪聲盡是廣長舌。不休歇。",
    "X85n1591_005:0246c03": "依舊三生六十劫。",
    "X85n1591_005:0246c04": "天吼廓禪師法嗣",
    "X85n1591_005:0246c05": "習安玉丹語聖正禪師[0246c05] 蜀之敘州富順楊氏子。母陳",
    "X85n1591_005:0246c06": "氏。因亂入黔。至安順府大士閣。禮覺旨老宿披剃。依",
    "X85n1591_005:0246c07": "天台月峰和尚具足。隱居丹山數載。有提臺李公。率",
    "X85n1591_005:0246c08": "普城眾姓。請師重建大士閣。適遇天吼和尚。見師氣",
    "X85n1591_005:0246c09": "&#x69E9;超然履踐精確。遂印可。師即開法普城。掩關於後",
    "X85n1591_005:0246c10": "閣上三載。復隱丹山休老。門弟子。為師預建塔於寺",
    "X85n1591_005:0246c11": "側。[0246c11] 建大悲閣落成上堂。大悲千隻眼。正眼惟是一",
    "X85n1591_005:0246c12": "隻。大悲千隻手。正手亦是一隻。以一隻眼。普觀三千",
    "X85n1591_005:0246c13": "大千世界。以一隻手。等接微塵剎土眾生。所以建法",
    "X85n1591_005:0246c14": "幢立規矩。必須眼親手辦。豎瓊樓張玉殿。自不帶水",
    "X85n1591_005:0246c15": "拖泥。正恁麼時。只是不得將大法輪。向微塵裏轉。以",
    "X85n1591_005:0246c16": "寶王剎。向一毫頭上現。且道。向甚麼處現。卓拄杖一",
    "X85n1591_005:0246c17": "下云。三門對佛殿。[0246c17] 上堂。世尊為一大事因緣。出現",
    "X85n1591_005:0246c18": "於世。堪歎無端勞攘。達磨西來。直指人心見性成佛。",
    "X85n1591_005:0246c19": "怎奈平地扯謊。歷代來尊宿。全沒意智。各各承&#x8657;接",
    "X85n1591_005:0246c20": "響。正上座見處。要且與諸人無別。且道。那裏是無別",
    "X85n1591_005:0246c21": "處。普定城內。有四十八條官街。是那一條不許人行。",
    "X85n1591_005:0246c22": "喝一喝下座。[0246c22] 說戒上堂。拈起香云。戒香定香慧香",
    "X85n1591_005:0246c23": "解脫香。無上法王親得受。只如金不&#x613D;金。水不洗水。",
    "X85n1591_005:0246c24": "且道。戒定慧解脫香。無上法王。是一是二。試分別看。",
    "X85n1591_005:0247a01": "若分別得出。三際淨戒。不假言詮。一時圓具。其或未",
    "X85n1591_005:0247a02": "然。守護行持。皆犯波羅夷罪。汝諸人還信得及麼。若",
    "X85n1591_005:0247a03": "信不及。山僧抑只得隨類顛倒去也。傳戒。下座。[0247a03] 住",
    "X85n1591_005:0247a04": "丹山上堂。山不在高。有仙則名。水不在深。有龍則靈。",
    "X85n1591_005:0247a05": "且道。靈在甚麼處。驀拈拄杖云看看。卓一卓下座。僧",
    "X85n1591_005:0247a06": "問。賓頭盧尊者。日應四天下供。此間還來否。師曰。你",
    "X85n1591_005:0247a07": "將甚麼供養。僧無語。師曰。聖僧前戲弄不得。[0247a07] 一日",
    "X85n1591_005:0247a08": "有僧。至關前問曰。昔日彌勒彈指。樓閣門開。令善財",
    "X85n1591_005:0247a09": "入。今日某甲到來。無人彈指。也要入此樓閣。與和尚",
    "X85n1591_005:0247a10": "相見。還得麼。師云瞎。僧曰。恁麼則覿面相呈去也。師",
    "X85n1591_005:0247a11": "云。新羅國在海南邊。僧曰。某甲到者裏&#x5374;又不會。師",
    "X85n1591_005:0247a12": "便打云。老僧從不屈負人。",
    "X85n1591_005:0247a13": "習安獅山語賢英禪師[0247a13] 蜀之&#x9137;都隆氏子。母范氏。因",
    "X85n1591_005:0247a14": "世變從戎入黔。至安平天台山。禮恒修剃染。隨恒&#x524F;",
    "X85n1591_005:0247a15": "闢獅山。恒寂後師繼守。矢志行&#x811A;。參敏樹老人圓具。",
    "X85n1591_005:0247a16": "後參天吼和尚印可。仍開法獅山。有投老計。門弟子",
    "X85n1591_005:0247a17": "預為建塔於本山之麓。[0247a17] 上堂。有一物。明歷歷黑漆",
    "X85n1591_005:0247a18": "漆。常在動用中。動用中收不得。既收不得。且道。喫飯",
    "X85n1591_005:0247a19": "穿衣。屙屎放尿。迎賓待客。施為動轉底。是箇甚麼。山",
    "X85n1591_005:0247a20": "僧今日不惜眉毛。八字打開。為你諸人。露頭露面了",
    "X85n1591_005:0247a21": "也。汝等諸人。還委悉麼。若委悉得。果是當然明歷歷。",
    "X85n1591_005:0247a22": "若委悉不得。依舊還他黑漆漆。喝一喝下座。[0247a22] 上堂。",
    "X85n1591_005:0247a23": "孟夏漸熱。仲冬嚴寒。熱則普天普地熱。寒則普天普",
    "X85n1591_005:0247a24": "地寒。若以世諦流布。墮地獄如箭射。若作佛法商量。",
    "X85n1591_005:0247b01": "驢年也未夢見在。畢竟合作麼生。卓拄杖云。填溝塞",
    "X85n1591_005:0247b02": "壑無人會。雨過夜塘秋水深。[0247b02] 上堂。大道洞然。孤明",
    "X85n1591_005:0247b03": "歷歷。動則橫&#x5FA7;十&#x8657;。靜則銀山鐵壁。所以道放之則",
    "X85n1591_005:0247b04": "彌六合。卷之則退藏於密。於中寬窄大小。長短方圓。",
    "X85n1591_005:0247b05": "直得了無纖毫過患。灼然一切自合其宜。且作麼生",
    "X85n1591_005:0247b06": "是自合其宜一句。紅霞穿碧落。白日遶須彌。[0247b06] 上堂。",
    "X85n1591_005:0247b07": "天得一以清。地得一以寧。君王得一。天下太平。&#x7FA3;臣",
    "X85n1591_005:0247b08": "得一。助國祐民。百姓得一。啟家營生。衲僧得一。海眾",
    "X85n1591_005:0247b09": "雲臻。驀拈起拄杖云。看看。拄杖子得一。直切為人。且",
    "X85n1591_005:0247b10": "如何是直切處。卓一卓云。一箭中紅心。[0247b10] 示眾。火就",
    "X85n1591_005:0247b11": "上水流下。祖師西來無別話。不將此語當宗乘。萬劫",
    "X85n1591_005:0247b12": "千生病難拔。若將此語當宗乘。衲僧門下。只好勘過",
    "X85n1591_005:0247b13": "了打。且道。衲僧門下。又有甚長處。良久云。無影樹栽",
    "X85n1591_005:0247b14": "人不見。根固時開智慧花。",
    "X85n1591_005:0247b15": "萬德語林弘先禪師[0247b15] 西蜀朱氏子。母駱氏。因世亂入",
    "X85n1591_005:0247b16": "黔。寓安順水橋圓照菴。禮體如披剃。遇一行&#x811A;老宿。",
    "X85n1591_005:0247b17": "見師氣相不凡。便以父母未生前話示之。師謹領密",
    "X85n1591_005:0247b18": "行。參究多載。一日赴齋路行。忽值驢鳴。豁然大悟。後",
    "X85n1591_005:0247b19": "遇敏樹老人過獅山。師往親覲受具足。參天吼和尚",
    "X85n1591_005:0247b20": "印證。後住萬德。於康&#x7188;癸亥十二月十三日卯時。集",
    "X85n1591_005:0247b21": "眾囑後事畢。遂坐化。世壽五十二。僧臘不記。[0247b21] 上堂。",
    "X85n1591_005:0247b22": "&#x64E1;頭見天。&#x89B0;破娘生面孔。低頭見地。踏翻向上關頭。",
    "X85n1591_005:0247b23": "直饒到者裏。猶欠轉身一路在。且如何是轉身一路。",
    "X85n1591_005:0247b24": "良久曰。不許夜行。投明須到。喝一喝下座。",
    "X85n1591_005:0247c01": "天隱崇禪師法嗣",
    "X85n1591_005:0247c02": "定番九龍古源鑑禪師[0247c02] 城都余氏子。值亂寓滇之曲",
    "X85n1591_005:0247c03": "靖圓通寺。禮滄海披剃。隱&#x9DC4;山數載。初參靈隱。次參",
    "X85n1591_005:0247c04": "靈藥。皆不契。又參渠山。偕渠至楚。復參靈隱。亦不契。",
    "X85n1591_005:0247c05": "遂遊江南。於金陵參大咸。充知藏。復充維那。後參天",
    "X85n1591_005:0247c06": "隱和尚印證。住楚之龍泉龍標迴龍。闢建岑山。回黔",
    "X85n1591_005:0247c07": "闢九龍。重興天龍。仍歸九龍示寂。世壽六十七。僧臘",
    "X85n1591_005:0247c08": "五十。[0247c08] 上堂。揮拂子云。若論此事。非口所宣。非心所",
    "X85n1591_005:0247c09": "測。不可以智知。不可以識識。一任開&#x8657;空口。掉江海",
    "X85n1591_005:0247c10": "舌。到者裏。也不能措得一辭。何況輕舉妄動。早是笑",
    "X85n1591_005:0247c11": "殺傍觀。[0247c11] 上堂。五千四十八經卷。是閒故紙。三千七百",
    "X85n1591_005:0247c12": "則公案。乃爛葛藤。直饒臨濟德山。棒喝交馳。到者裏。",
    "X85n1591_005:0247c13": "也只看即有分。何故。良久云。三邊不用安戈甲。萬里",
    "X85n1591_005:0247c14": "歌謠賀太平。[0247c14] 上堂。古人道。有一人。長不喫飯。一生",
    "X85n1591_005:0247c15": "不道饑。有一人。終日喫飯。一生不道飽。諸仁者且道。",
    "X85n1591_005:0247c16": "即今此人。在甚麼處。若道現前便是。未免指鹿為馬。",
    "X85n1591_005:0247c17": "若道不是。又是斬頭&#x8994;活。正恁麼時。還的當得麼分",
    "X85n1591_005:0247c18": "明月在梅梢上。看到梅梢早已遲。喝一喝下座。[0247c18] 上",
    "X85n1591_005:0247c19": "堂。眉頭額底。眼橫鼻直。上智下愚。阿誰無分。到者裏。",
    "X85n1591_005:0247c20": "因甚麼十箇五雙。不能領會得。且道。他過在甚麼處。",
    "X85n1591_005:0247c21": "擊拂子云。只為分明極。翻令所得遲。[0247c21] 上堂。山僧有",
    "X85n1591_005:0247c22": "箇千聖不奈何底句子。要與諸人吐露。惟恐諸人不",
    "X85n1591_005:0247c23": "識好惡。當面錯過。空起勞攘。不自寧靜。所以不敢相",
    "X85n1591_005:0247c24": "報。但未審諸人還有直下委悉得底麼。若委悉得。便",
    "X85n1591_005:0248a01": "見山僧無事多事。其或未能。莫道不疑好。[0248a01] 上堂。明",
    "X85n1591_005:0248a02": "珠在掌。隨物色以分輝。寶月當空。臨水際而影現。卓",
    "X85n1591_005:0248a03": "拄杖一下云。會麼。釋迦老子降生也。九龍吐水沐金",
    "X85n1591_005:0248a04": "軀。地湧金蓮捧雙足。晃然八萬四千毛孔。孔孔說無",
    "X85n1591_005:0248a05": "生法忍。獨露三百六十骨節。節節放大寶光明。光光",
    "X85n1591_005:0248a06": "照徹無邊世界。微塵剎土。若草若木。若凡若聖。若僧",
    "X85n1591_005:0248a07": "若俗。若男若女。並有情無情。無不盡皆&#x89A9;其光彩。於",
    "X85n1591_005:0248a08": "其光中。得大利益。得大安樂。得大神通。得大受用。正",
    "X85n1591_005:0248a09": "恁麼時。還有恁麼者麼。有。不妨捉敗釋迦老子。將無",
    "X85n1591_005:0248a10": "盡三際淨戒。不假文詞。一時受具。如無。天雨四花呈",
    "X85n1591_005:0248a11": "瑞彩。地搖六震起雲龍。喝一喝下座。[0248a11] 上堂。祖師心",
    "X85n1591_005:0248a12": "印鐵牛機。舉似現前大眾知。不是見聞生滅法。等閒",
    "X85n1591_005:0248a13": "慎勿別尋思。[0248a13] 上堂。天不言而四時行。地不言而萬",
    "X85n1591_005:0248a14": "物生。聖人不言而萬邦寧。且道。衲僧不言。又作麼生。",
    "X85n1591_005:0248a15": "東方日出卯。因緣時恰好。&#x8657;空絕遮攔。大地光皎皎。",
    "X85n1591_005:0248a16": "此事甚分明。切忌外邊討。[0248a16] 上堂。時臨冬正寒。大地",
    "X85n1591_005:0248a17": "雪漫漫。鼻祖西來意。分明無兩般。若與麼會。十萬八",
    "X85n1591_005:0248a18": "千。不與麼會。辜負現前。敢問諸禪德。且畢竟如何體",
    "X85n1591_005:0248a19": "究。得不辜負現前去。還會麼。咄。雪消清澗水。梅吐玉",
    "X85n1591_005:0248a20": "枝香。[0248a20] 上堂。天寒地凍。水滴&#x6C37;生。釋迦老子。夜&#x89A9;明",
    "X85n1591_005:0248a21": "星。摸著鼻孔。打失眼睛。冤沉毒海。累及兒孫。且道。累",
    "X85n1591_005:0248a22": "及箇甚麼。良久云。細雨溼衣看不見。閒花落地聽無",
    "X85n1591_005:0248a23": "聲。[0248a23] 上堂。朔風凜凜透&#x758E;籬。寒威徹骨憶初時。六年",
    "X85n1591_005:0248a24": "功畢遭塗炭直至而今幾得知。且道。那裏是釋迦老",
    "X85n1591_005:0248b01": "子。遭塗炭處。若也會得。不妨出手共整頹綱。堪報不",
    "X85n1591_005:0248b02": "報之恩。用作無為之化。如或未然。直饒語透威音外。",
    "X85n1591_005:0248b03": "眼底青黃天地懸。喝一喝下座。[0248b03] 小參。若論箇事。人",
    "X85n1591_005:0248b04": "人本有。箇箇不無。爭奈十二時中。業識茫茫。致使當",
    "X85n1591_005:0248b05": "面錯過。若是鼻吼端的底。管取開眼合眼。時時明見。",
    "X85n1591_005:0248b06": "&#x811A;跟點地底。一任東行西行。自然步步踏著。所以道。",
    "X85n1591_005:0248b07": "捨之不離。求之即錯。錯錯。佛祖到頭難摸索。[0248b07] 小參。",
    "X85n1591_005:0248b08": "喝一喝云。天自高兮地自厚。日月無私照林阜。堪笑",
    "X85n1591_005:0248b09": "一等丈夫兒。只管隨人背後走。直饒足跡&#x5FA7;天涯。到",
    "X85n1591_005:0248b10": "頭依舊還依舊。[0248b10] 頌女子出定話。夜冷霜寒明月天。",
    "X85n1591_005:0248b11": "都來簾外打鞦韆。更闌沽酒不知醉。&#x609E;賺嬰癡入倒",
    "X85n1591_005:0248b12": "懸。[0248b12] 趙州訪二菴主。船到江干任放行。高低深淺浪",
    "X85n1591_005:0248b13": "花生。縱橫兩岸歌聲疾。風葉滿蓬聽不真。",
    "X85n1591_005:0248b14": "思南太平大凡宗禪師[0248b14] 蜀之謝氏子。禮我一披剃。久",
    "X85n1591_005:0248b15": "親中華天隱和尚。圓具。並承印可。住後上堂。陰極陽",
    "X85n1591_005:0248b16": "回。百卉&#x8420;芽開萬境。乾旋坤轉。&#x7FA3;芳吐&#x8276;遍三千。分",
    "X85n1591_005:0248b17": "明漏洩無餘事。天地同根體一然。山僧恁麼告報。大",
    "X85n1591_005:0248b18": "似將濁物投於淨器。撒沙向諸人眼裏。於中還有忍",
    "X85n1591_005:0248b19": "俊不禁底麼。出來為眾竭力。看看。如無。山僧還有第",
    "X85n1591_005:0248b20": "二杓惡水。潑汝諸人去也。卓拄杖。喝一喝下座。",
    "X85n1591_005:0248b21": "石阡中華識竺海倫禪師[0248b21] 蜀之夔州張氏子。寓荊州",
    "X85n1591_005:0248b22": "禮天吼和尚披剃。依敏樹老人具足。久親天隱和尚。",
    "X85n1591_005:0248b23": "並輔隱闢中華。又遊江南。歸志愈堅。苦任監寺十餘",
    "X85n1591_005:0248b24": "載。承隱印證。辭回蜀之遵義居靜。後隱圓寂。中華&#x8657;",
    "X85n1591_005:0248c01": "癈。眾挽師繼席焉。",
    "X85n1591_005:0248c02": "眉潭白筠以四教禪師[0248c02] 蜀之葛氏子。父避亂寓夜郎。",
    "X85n1591_005:0248c03": "母彭氏。夢僧乞齋覺而生。年十二。禮朝陽寺月如剃",
    "X85n1591_005:0248c04": "染。廿五依天峰受具。久參天隱和尚印記。師有不出",
    "X85n1591_005:0248c05": "世之志。故闢此山為常居。",
    "X85n1591_005:0248c06": "天湖印禪師法嗣",
    "X85n1591_005:0248c07": "都勻別南傳旨禪師[0248c07] 蜀之牟氏子。久參天湖和尚印",
    "X85n1591_005:0248c08": "可。性執傲。&#x751E;有不出世之說。生平不交權貴。僻居勻",
    "X85n1591_005:0248c09": "城鼓樓山半之三元庵。數十餘年。足不越閫。太守扣",
    "X85n1591_005:0248c10": "門。竟不為禮。學者求開示。惟默然而已。勻郡諸山。欽",
    "X85n1591_005:0248c11": "重師道。為建壽塔於城南十里吳家司山畔。康&#x7188;庚",
    "X85n1591_005:0248c12": "辰仲冬。告眾曰。吾於後月初六日辰時。欲去世矣。眾",
    "X85n1591_005:0248c13": "以為戲。師見眾不然。預於初四日。發帖辭諸山。諸山",
    "X85n1591_005:0248c14": "雲集。師復曰。衲僧家豈肯舁箇死屍過市。吾欲自出。",
    "X85n1591_005:0248c15": "是時合郡僧俗翕然。惟郡守疑而不信。出示禁眾。以",
    "X85n1591_005:0248c16": "逆留之。師聞叱曰。癡漢。正恁麼時。莫道太守。直饒當",
    "X85n1591_005:0248c17": "今到來。亦留吾不得在。言畢。自趨入龕。竟坐逝矣。太",
    "X85n1591_005:0248c18": "守聞之。立時親送。舉火時。咸聞異香遍野。火後收骨",
    "X85n1591_005:0248c19": "舍利。入塔藏焉。世壽七十三。僧臘五十六。",
    "X85n1591_005:0248c20": "安平天台月峰琰禪師[0248c20] 安籠&#x51C3;氏子。母王氏。禮本山",
    "X85n1591_005:0248c21": "幽玄薙染。參雲腹和尚圓具。雲示參萬法歸一話。師",
    "X85n1591_005:0248c22": "侍雲。住普陽常壽永寧中和。往來日久。後遇天湖和",
    "X85n1591_005:0248c23": "尚到山。師堅留住。不時請益。一日立於簷下。忽爾渾",
    "X85n1591_005:0248c24": "然無見。從午至夕方甦。通身汗流。自覺身心輕快。如",
    "X85n1591_005:0249a01": "卸百斤擔子。遂作偈呈湖。湖即印證並囑。住此山廿",
    "X85n1591_005:0249a02": "餘年。示寂。塔於本山之後。世壽五十九。僧臘四十三。",
    "X85n1591_005:0249a03": "[0249a03] 元旦上堂。昨日臘月三十。今朝正月初一。寒巖枯壑",
    "X85n1591_005:0249a04": "回春。積雪凝&#x6C37;解釋。木人漫撫沒絃琴。石女橫吹無",
    "X85n1591_005:0249a05": "孔笛。且道。台山長老。又作麼生。良久插香云。香焚寶",
    "X85n1591_005:0249a06": "鼎祝皇室。[0249a06] 上堂。世尊傳金襴袈裟與迦葉。移花兼",
    "X85n1591_005:0249a07": "蝶至。吾師付大紅偏衫與性琰。買石得雲饒。若是具",
    "X85n1591_005:0249a08": "眼衲僧。何用覿面打開。當陽展示分明。雞足山中。一",
    "X85n1591_005:0249a09": "場鈍置。大庾嶺上。互相熱瞞。還知麼。其或未知。且看",
    "X85n1591_005:0249a10": "據款結案去也。卓拄杖下座。[0249a10] 上堂。佛身充滿於法",
    "X85n1591_005:0249a11": "界。普現一切&#x7FA3;生前。隨緣赴感靡不周。而恒處此菩",
    "X85n1591_005:0249a12": "提座。且道。如何是菩提座。遂以拂子打圓相云。到者",
    "X85n1591_005:0249a13": "裏十箇有五雙。若非覿面熱瞞。便是當頭蹉過。即今",
    "X85n1591_005:0249a14": "還有不蹉過底麼。且喚來。與老僧洗&#x811A;。[0249a14] 中秋小參。",
    "X85n1591_005:0249a15": "諸方佛法塞山海。惟有天台一字無。今日中秋佳節",
    "X85n1591_005:0249a16": "至。陞堂默坐嘴盧都。良久以拂子畫○云。幸喜還有",
    "X85n1591_005:0249a17": "者箇。不然。則辜負此箇時節去也。未審者箇從甚處",
    "X85n1591_005:0249a18": "得來。顧左右云。休從天上&#x8994;。莫向水中尋。小參。無明",
    "X85n1591_005:0249a19": "識性即佛性。幻化空身即法身。以拂子打圓相云。者",
    "X85n1591_005:0249a20": "箇是無明。那箇是佛性。又打圓相云。者箇是佛性。那",
    "X85n1591_005:0249a21": "箇是無明。又打圓相云。者箇是幻身。那箇是法身。又",
    "X85n1591_005:0249a22": "打圓相云。者箇是法身。那箇是幻身。諸昆眾。山僧如",
    "X85n1591_005:0249a23": "此分析。爾諸人作麼生領會。倘若會得。喚作無明也",
    "X85n1591_005:0249a24": "可。不喚作無明也可。喚作佛性也可。不喚作佛性也",
    "X85n1591_005:0249b01": "可。喚作幻身也可。不喚作幻身也可。喚作法身也可。",
    "X85n1591_005:0249b02": "不喚作法身也可。所以恁麼也得。不恁麼也得。雖然",
    "X85n1591_005:0249b03": "如是。山僧自喫三十拄杖始得。何故。不見道。來說是",
    "X85n1591_005:0249b04": "非者。便是是非人。[0249b04] 問。如何是諸佛出身處。師云。梅",
    "X85n1591_005:0249b05": "花雪裏開。[0249b05] 問。如何是濟北家風。師云。棒頭血滴滴。",
    "X85n1591_005:0249b06": "[0249b06] 問。不在內。不在外。不在中間。在甚麼處。師打云。且",
    "X85n1591_005:0249b07": "看在甚麼處。[0249b07] 問。如何是古佛心宗。師云石頭。進云。",
    "X85n1591_005:0249b08": "如何是最上乘法。師云籬笆。進云。學人不會。師云。遮",
    "X85n1591_005:0249b09": "牛遮馬。",
    "X85n1591_005:0249b10": "天語懷禪師法嗣",
    "X85n1591_005:0249b11": "習安雲鷲頂相慕禪師[0249b11] 本境劉氏子。因父任滇之臨",
    "X85n1591_005:0249b12": "安。師偕往。暇日遊&#x9DC4;山。隨喜勝峰寺。突然發心出家。",
    "X85n1591_005:0249b13": "父令人勸之。不返。遂依本寺和雅和尚披剃。&#x7ADD;求具",
    "X85n1591_005:0249b14": "足。後誅茆於獅子林。居靜數載。因念大事未明。矢志",
    "X85n1591_005:0249b15": "行&#x811A;。至蜀之遵義白牛砂岡。參天語和尚。發明印證。",
    "X85n1591_005:0249b16": "歸里闢建雲鷲開法。廿餘年。足不越閫。時丁巳季秋。",
    "X85n1591_005:0249b17": "一日示微恙。告眾而寂。塔於本山之麓。世壽七十三。",
    "X85n1591_005:0249b18": "僧臘四十八。[0249b18] 上堂。經律論。戒定慧。伸手抓頭。反手",
    "X85n1591_005:0249b19": "抓背。火裏蝦蟆吞&#x5374;月。反覆看來又不會。直饒會。也",
    "X85n1591_005:0249b20": "是瞎驢趁大隊。喝一喝下座。[0249b20] 示眾。我本有一訣。見",
    "X85n1591_005:0249b21": "為諸人說。擬更問如何。拄杖劈頭楔。[0249b21] 師&#x751E;問僧曰。",
    "X85n1591_005:0249b22": "精進持淨戒。猶如護明珠。上座明珠。在甚麼處。僧擬",
    "X85n1591_005:0249b23": "開口。師便打。往往未有契其機者。",
    "X85n1591_005:0249b24": "貴筑永興桂魄頂禪師[0249b24] 蜀之潼川母氏子。於本境中",
    "X85n1591_005:0249c01": "和寺薙染。入黔參天語和尚印證。住萬壽。遷東山。後",
    "X85n1591_005:0249c02": "終於永興。[0249c02] 上堂。髑髏常干世界。鼻孔摩觸家風。用",
    "X85n1591_005:0249c03": "則與八大龍王&#x9B2C;富。不用則半文不值。到者裏。直得",
    "X85n1591_005:0249c04": "攪長河為酥酪。變大地作黃金。且道。得力在甚麼處。",
    "X85n1591_005:0249c05": "良久豎拂子云。金鏃慣調曾百戰。鐵鞭多力恨無&#x8B90;。",
    "X85n1591_005:0249c06": "喝一喝下座。[0249c06] 上堂。萬壽打開布袋口。昂藏鼻孔金",
    "X85n1591_005:0249c07": "毛走。一朝滿地化麒麟。箇箇面南看北斗。此四句中。",
    "X85n1591_005:0249c08": "內有一句。能縱能奪。能殺能活。若人檢點得出。不止",
    "X85n1591_005:0249c09": "一生參學事畢。更與千聖同出手眼去也。還得麼。卓",
    "X85n1591_005:0249c10": "拄杖云。移舟諳水脈。舉棹別波瀾。[0249c10] 示眾。春風解凍。",
    "X85n1591_005:0249c11": "百草萌芽。有一句子。&#x89B7;著眼瞎。於此薦得。許你具參",
    "X85n1591_005:0249c12": "學眼。",
    "X85n1591_005:0249c13": "普陽長壽桂鉉慧禪師[0249c13] 蜀東長邑陳氏子。因世變入",
    "X85n1591_005:0249c14": "黔。至普陽龍泉寺。禮大光披剃。依雲腹和尚圓具。後",
    "X85n1591_005:0249c15": "參天語和尚印可。[0249c15] 上堂。凝然湛寂。十方獨露。一塵",
    "X85n1591_005:0249c16": "不動。萬象全彰。本無言象之表。亦無淨染之名。絕情",
    "X85n1591_005:0249c17": "絕見。明如杲日當空。超聲超色。寬若太&#x8657;無際。所以",
    "X85n1591_005:0249c18": "道。一處通處處通。一處明處處明。頭頭不昧。法法皆",
    "X85n1591_005:0249c19": "真。然雖如是。卓拄杖一下云。不因漁父引。怎得見波",
    "X85n1591_005:0249c20": "濤。[0249c20] 上堂。驀拈拄杖云。這木上座。赤條條。沒人情。硬",
    "X85n1591_005:0249c21": "赳赳。無回互。不著佛。不著法。不著僧。汝等諸人。總向",
    "X85n1591_005:0249c22": "者裏。&#x8994;甚麼碗。良久云。正所謂巧匠爐邊多純鐵。良",
    "X85n1591_005:0249c23": "醫門首足病人。一時打散。[0249c23] 上堂。斬釘截鐵。未是作",
    "X85n1591_005:0249c24": "家手段。推山倒嶽。亦非向上鉗鎚。何故&#x807B;。石虎吼時",
    "X85n1591_005:0250a01": "山谷響。木人唱處鐵牛驚。祇如當下恁麼得去。又作",
    "X85n1591_005:0250a02": "麼生。良久云。&#x8994;火和&#x70DF;得。擔泉帶月歸。[0250a02] 示眾。參若",
    "X85n1591_005:0250a03": "不透。理即不圓。悟若不深。智亦不&#x6FF6;。參得透。理必圓。",
    "X85n1591_005:0250a04": "悟得深。智必&#x6FF6;。若是出格人。果不向窠窟裏作活計。",
    "X85n1591_005:0250a05": "別具一段手眼。一&#x89B7;便破。山河大地。盡在一粒粟中。",
    "X85n1591_005:0250a06": "三世諸佛。總歸一毫頭上。華藏剎海。不離&#x811A;跟之下。",
    "X85n1591_005:0250a07": "百億須彌。見在眉睫之間。一任脫灑。隨方應物。雖然",
    "X85n1591_005:0250a08": "如是。猶是化門邊事。如何是頓超直截一句。顧視大",
    "X85n1591_005:0250a09": "眾云。推倒須彌存日月。放開布袋納&#x8657;空。",
    "X85n1591_005:0250a10": "聖符越禪師法嗣",
    "X85n1591_005:0250a11": "思南天慶福圓滿禪師[0250a11] 南直鳳陽楊氏子。自幻出塵。",
    "X85n1591_005:0250a12": "年十九行&#x811A;。至楚之靖州青雲山。依願如律師受具。",
    "X85n1591_005:0250a13": "後入黔江口之香山。久親聖符和尚印可。住九臺天",
    "X85n1591_005:0250a14": "慶禪院。[0250a14] 上堂。年年此夕慶元宵。萬戶千門佳氣饒。",
    "X85n1591_005:0250a15": "一盞無油燈自焰。光明破暗不須挑。大眾。曠大劫來。",
    "X85n1591_005:0250a16": "者盞無油燈。爾等有眼。切莫錯過。卓拄杖下座。[0250a16] 示",
    "X85n1591_005:0250a17": "眾。出家子切為何事。方能辭親割愛。剃髮染衣。身入",
    "X85n1591_005:0250a18": "空門。莫不是為生死一大事因緣心切。故求受戒參",
    "X85n1591_005:0250a19": "禪。乞善知識決擇之。生死既明。亦更不可有違初志。",
    "X85n1591_005:0250a20": "錯過目前。目前若得端的。自然不被一切污染。何為",
    "X85n1591_005:0250a21": "污染。即今所說。種種言辭。豈不是污染。說心說性。亦",
    "X85n1591_005:0250a22": "是污染。說玄說妙。亦是污染。坐禪息定。亦是污染。著",
    "X85n1591_005:0250a23": "意思惟。亦是污染。只今恁麼形書紙筆。亦是特地污",
    "X85n1591_005:0250a24": "染。除此之外。且如何是潔白無染處。良久云。金剛寶",
    "X85n1591_005:0250b01": "劍當頭截。莫管人間是與非。",
    "X85n1591_005:0250b02": "石阡鳳凰衡嶽行規禪師[0250b02] 楚南武攸蔣氏子。在黔之",
    "X85n1591_005:0250b03": "侗仁江口香山寺。禮聖符和尚剃染。圓具。並以印可。",
    "X85n1591_005:0250b04": "住鳳凰。而終塔於鎮遠潕陽迎仙寺後。世壽四十九。",
    "X85n1591_005:0250b05": "僧臘十八。",
    "X85n1591_005:0250b06": "赤松領禪師法嗣",
    "X85n1591_005:0250b07": "眉潭鳳凰大拙淨霞禪師[0250b07] 上堂。轉得山河為自己。天",
    "X85n1591_005:0250b08": "地同根物一體。更於自己轉山河。沙界全身不是他。",
    "X85n1591_005:0250b09": "所以道。法身清淨等&#x8657;空。應物現形水月同。莫道他",
    "X85n1591_005:0250b10": "山芳草綠。春來處處百花紅。喝一喝下座。",
    "X85n1591_005:0250b11": "雲石明源禪師[0250b11] 高安吳氏子。母胡氏。在楚平溪紫氣",
    "X85n1591_005:0250b12": "山。禮省念剃染。矢志行&#x811A;。至常德翠微。依雪&#x5D18;和尚",
    "X85n1591_005:0250b13": "圓具。參赤松和尚印可。[0250b13] 上堂。一槌粉碎。&#x5FA7;界揚輝。",
    "X85n1591_005:0250b14": "一句纔彰。十方慶讚。物物龍驤虎驟。頭頭賓主交參。",
    "X85n1591_005:0250b15": "正恁麼時。直得七星臺畔。木人起舞。紫氣峰頭。石女",
    "X85n1591_005:0250b16": "謳歌。還委悉麼。卓拄杖一下云。鶴有九&#x81EF;難翥翼。馬",
    "X85n1591_005:0250b17": "無千里漫追風。喝一喝下座。[0250b17] 晚參示眾。目前無法。",
    "X85n1591_005:0250b18": "萬象森羅。意在目前。十方坐斷。不是目前法。瞞得阿",
    "X85n1591_005:0250b19": "誰。非耳目之所到。走殺天下衲僧。即此四轉語內。有",
    "X85n1591_005:0250b20": "一句。能縱能奪。能殺能活。於此薦得分明。也是秦時",
    "X85n1591_005:0250b21": "[車*度]轢。[0250b21] 頌高峰竹篦。三尺吹毛覿面酬。半同引玉半",
    "X85n1591_005:0250b22": "垂鉤。當陽若不明斯旨。&#x5292;去徒勞苦刻舟。[0250b22] 離四句",
    "X85n1591_005:0250b23": "絕百非。藏頭白海頭黑。明眼衲僧瞞不得。若從箇裏",
    "X85n1591_005:0250b24": "辨端的。直待當來問彌勒。",
    "X85n1591_005:0250c01": "鐵梅珍禪師法嗣",
    "X85n1591_005:0250c02": "貴筑中興&#x9008;然月禪師[0250c02] 黃州曾氏子。在黔之寶臺山",
    "X85n1591_005:0250c03": "薙染。依語嵩和尚圓具。參鐵梅和尚印證。[0250c03] 上堂。拂",
    "X85n1591_005:0250c04": "面寒風吹。得枝殘葉落。片片飛空。西來祖意八字打",
    "X85n1591_005:0250c05": "開。巍巍蕩蕩。無窮拈來且非文字。四方八面皆通。且",
    "X85n1591_005:0250c06": "道。通後如何。卓拄杖云。渾身徹骨無回互。脫體風流",
    "X85n1591_005:0250c07": "得自由。",
    "X85n1591_005:0250c08": "習安石佛浮月海禪師[0250c08] 清鎮劉氏子。在城觀音閣。禮",
    "X85n1591_005:0250c09": "智融披剃。依天湖具足。參鐵梅和尚印可。重闢石佛。",
    "X85n1591_005:0250c10": "有投老計。門人預為師建塔於寺西。師嘗&#x548F;牧牛歌",
    "X85n1591_005:0250c11": "曰。人牛兩俱忘。無物堪比量。本來原不動。動處&#x5374;非",
    "X85n1591_005:0250c12": "常。[0250c12] 上堂。恁麼來者&#x9599;浩浩。不恁麼來者靜悄悄。&#x9599;",
    "X85n1591_005:0250c13": "浩浩靜悄悄。石佛拄杖子。總未肯相饒。因甚如此。卓",
    "X85n1591_005:0250c14": "拄杖云。萬派聲歸海上消。",
    "X85n1591_005:0250c15": "清鎮普化古月明濟禪師[0250c15] 蜀之彭氏子。寓黔清鎮叢",
    "X85n1591_005:0250c16": "林寺。禮慧融披剃。參鐵梅和尚印可。[0250c16] 住普化上堂。",
    "X85n1591_005:0250c17": "搖鈴舞鐸。鼓弄後昆。翻觔打斗。自揚家醜。濟上座到",
    "X85n1591_005:0250c18": "此。總不與麼也。自邁古超今。光前裕後。於中還有共",
    "X85n1591_005:0250c19": "相證據者麼。莫教刺腦入膠盆。喝一喝下座。"
}