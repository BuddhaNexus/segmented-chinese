{
    "T45n1862_003:0395c15": "勸發菩提心集卷下",
    "T45n1862_003:0395c17": "翻經沙門慧沼撰",
    "T45n1862_003:0395c18": "受菩薩三聚淨戒門　得捨門　自受菩薩戒",
    "T45n1862_003:0395c19": "門　八勝五想門　聽法門　說法門　攝生",
    "T45n1862_003:0395c20": "方便門　求法門　入法門　應護正法門",
    "T45n1862_003:0395c21": "　六度依莊嚴論十種分別門　七似饒益門(謂似",
    "T45n1862_003:0395c22": "母等)　菩薩五悕望門　六決定應作門　六度",
    "T45n1862_003:0395c23": "瑜伽九種分別門　五相名波羅蜜門　七相",
    "T45n1862_003:0395c24": "施等清淨門(謂施見心語智并藏隱六方離十四也)　七非田不應施",
    "T45n1862_003:0395c25": "與門　四攝如度九種門　各九得果門　十",
    "T45n1862_003:0395c26": "業得短命報門　十業長壽報門　十業多病",
    "T45n1862_003:0395c27": "不病門　十業醜好報門　十業生下上族門",
    "T45n1862_003:0395c28": "　禮塔十功德門　施蓋十功德門　施旛十",
    "T45n1862_003:0395c29": "功德門　施飲十功德門　施衣十功德門",
    "T45n1862_003:0396a01": "　施器及飲食得十功德門　施香十功德門",
    "T45n1862_003:0396a02": "　施燈十功德門　恭敬合掌十功德門",
    "T45n1862_003:0396a03": "大唐三藏法師傳西域正法藏受菩薩",
    "T45n1862_003:0396a04": "戒法",
    "T45n1862_003:0396a05": "將欲受菩薩戒。先教發殷淨心。或復一年下",
    "T45n1862_003:0396a06": "至七日。持齋禮拜。捨諸惡業。習諸善事。長養",
    "T45n1862_003:0396a07": "淨心。然可為受。若有事緣。不得先教發殷淨",
    "T45n1862_003:0396a08": "心。欲受戒時。發深重心。方與受之。深重心",
    "T45n1862_003:0396a09": "者。斷一切惡。修一切善。度脫一切眾生心是。",
    "T45n1862_003:0396a10": "若先未曾歸依三寶者。教令歸依。若已曾歸",
    "T45n1862_003:0396a11": "依者。不須教之。歸依云。",
    "T45n1862_003:0396a12": "弟子某甲等。願從今身盡未來際。歸依佛兩",
    "T45n1862_003:0396a13": "足尊。歸依法離欲尊。歸依僧眾中尊(如是三唱)。",
    "T45n1862_003:0396a14": "弟子某甲等。願從今身盡未來際。歸依佛竟。",
    "T45n1862_003:0396a15": "歸依法竟。歸依僧竟(三說)。",
    "T45n1862_003:0396a16": "從今已往稱佛為師。不敢歸餘邪魔外道。唯",
    "T45n1862_003:0396a17": "願三寶慈悲攝受。",
    "T45n1862_003:0396a18": "次教請己為受菩薩戒師云。",
    "T45n1862_003:0396a19": "弟子某甲等。今於師所求受菩薩戒。大德於",
    "T45n1862_003:0396a20": "我不憚勞者。慈愍故(三說)。戒師答云。好。",
    "T45n1862_003:0396a21": "次教請釋迦如來為受戒和上云。",
    "T45n1862_003:0396a22": "弟子某甲等。奉請本師釋迦牟尼如來應正",
    "T45n1862_003:0396a23": "等覺。為受菩薩戒和上。我依和上故。得受菩",
    "T45n1862_003:0396a24": "薩戒。慈愍故(三說)。",
    "T45n1862_003:0396a25": "次教請曼殊室利為阿闍梨云。",
    "T45n1862_003:0396a26": "弟子某甲等。奉請曼殊室利菩薩摩訶薩。為",
    "T45n1862_003:0396a27": "受菩薩戒阿闍梨。我依阿闍梨故。得受菩薩",
    "T45n1862_003:0396a28": "戒。慈愍故(三說)。",
    "T45n1862_003:0396a29": "次教請彌勒菩薩為教授師云。",
    "T45n1862_003:0396b01": "弟子某甲等。奉請彌勒菩薩摩訶薩。為受菩",
    "T45n1862_003:0396b02": "薩戒教授師。我依教授師故。得受菩薩戒。慈",
    "T45n1862_003:0396b03": "愍故(三說)。",
    "T45n1862_003:0396b04": "次教請十方諸佛為證戒師云。",
    "T45n1862_003:0396b05": "弟子某甲等。奉請十方諸佛如來應正等覺。",
    "T45n1862_003:0396b06": "為受菩薩戒證戒師。我依證戒師故。得受菩",
    "T45n1862_003:0396b07": "薩戒。慈愍故(三說)。",
    "T45n1862_003:0396b08": "次教請十方菩薩為同法侶云。",
    "T45n1862_003:0396b09": "弟子某甲等。奉請十方一切菩薩摩訶薩。為",
    "T45n1862_003:0396b10": "受菩薩戒同法侶。我依同法侶故。得受菩薩",
    "T45n1862_003:0396b11": "戒。慈愍故(三說)。",
    "T45n1862_003:0396b12": "次教發菩提心云。菩提心者。廣則無邊。略有",
    "T45n1862_003:0396b13": "三種。一者厭離有為心。二者欣求菩提心。三",
    "T45n1862_003:0396b14": "者深念眾生心。厭離有為心者。即是廣說生",
    "T45n1862_003:0396b15": "死過患。令深生厭離。五法相似生死大海。",
    "T45n1862_003:0396b16": "得大海名。一處所無邊相似故。二甚深相似",
    "T45n1862_003:0396b17": "故。三難度相似故。四不可飲相似故。五大寶",
    "T45n1862_003:0396b18": "所依相似故。求菩提心者。即是廣說三身菩",
    "T45n1862_003:0396b19": "提所有功德。令起忻求。深念眾生心者。即是",
    "T45n1862_003:0396b20": "廣說怨親等想。令俱生慈愍發心度脫。",
    "T45n1862_003:0396b21": "次言。善男子善女人等諦聽。我今問汝。隨汝",
    "T45n1862_003:0396b22": "意答。汝發菩提心未(教答云發)。",
    "T45n1862_003:0396b23": "次教懺悔云。",
    "T45n1862_003:0396b24": "弟子某甲等。仰啟盡虛空遍法界一切諸佛",
    "T45n1862_003:0396b25": "兩足中尊一切諸法離欲中尊一切僧寶諸眾",
    "T45n1862_003:0396b26": "中尊。弟子某甲等。自從無始生死已來至于",
    "T45n1862_003:0396b27": "今日。貪瞋癡等無量煩惱惱亂身心。廣造眾",
    "T45n1862_003:0396b28": "罪。所謂破塔壞寺。焚燒經像。用盜三寶財物。",
    "T45n1862_003:0396b29": "謗三乘法。言非聖教。障礙留難隱弊覆藏。於",
    "T45n1862_003:0396c01": "一切出家人所。若有戒若無戒。持戒破戒打",
    "T45n1862_003:0396c02": "罵呵責。說其過惡。禁閉牢獄。或奪袈裟。逼令",
    "T45n1862_003:0396c03": "還俗。策役驅使。責其發調。斷其命根。或殺",
    "T45n1862_003:0396c04": "父。害母。出佛身血。殺阿羅漢。破和合僧。起",
    "T45n1862_003:0396c05": "大邪見。謗無因果。長夜常行十不善業。所謂",
    "T45n1862_003:0396c06": "身業不善。行殺盜婬。語業不善。妄言綺語兩",
    "T45n1862_003:0396c07": "舌惡口。意業不善。貪瞋邪見污父污母。污比",
    "T45n1862_003:0396c08": "丘比丘尼。污僧伽藍所。破齋破戒。飲酒食肉。",
    "T45n1862_003:0396c09": "輕毀三寶。惱亂眾生。自作教他。見作隨喜。",
    "T45n1862_003:0396c10": "如是等罪無量無邊不可數知。今日誠心發",
    "T45n1862_003:0396c11": "露懺悔。一懺已後斷相續心。盡未來際永不",
    "T45n1862_003:0396c12": "敢作。唯願三寶慈悲證明。令弟子等罪障消",
    "T45n1862_003:0396c13": "滅。",
    "T45n1862_003:0396c14": "次說菩薩三聚戒相。一者律儀戒。誓斷一切",
    "T45n1862_003:0396c15": "惡盡。二者攝善法戒。誓修一切善盡。三者饒",
    "T45n1862_003:0396c16": "益有情戒。誓度一切眾生盡。",
    "T45n1862_003:0396c17": "次言善男子善女人等諦聽。我今問汝。隨汝",
    "T45n1862_003:0396c18": "意答。汝是菩薩非(答言是)。",
    "T45n1862_003:0396c19": "言菩薩者。信是身中實有菩薩種姓。堪受菩",
    "T45n1862_003:0396c20": "薩淨戒。名為菩薩。非已有證名為菩薩。",
    "T45n1862_003:0396c21": "次為受令諦聽發深重心云。",
    "T45n1862_003:0396c22": "善男子善女人等諦聽。汝等今於我所求受",
    "T45n1862_003:0396c23": "一切菩薩學處。求受一切菩薩淨戒。所謂律",
    "T45n1862_003:0396c24": "儀戒。攝善法戒。饒益有情戒。此諸學處此諸",
    "T45n1862_003:0396c25": "淨戒。過去一切菩薩已學。未來一切菩薩當",
    "T45n1862_003:0396c26": "學。現在一切菩薩今學。汝等從今時盡未來",
    "T45n1862_003:0396c27": "際不得犯。能持不。教答言能(三說)。",
    "T45n1862_003:0396c28": "次受戒師自稱己名。請佛證明。起立手執香",
    "T45n1862_003:0396c29": "爐。若在高座不須起立云。",
    "T45n1862_003:0397a01": "弟子某甲等。仰啟盡虛空遍法界一切諸佛。",
    "T45n1862_003:0397a02": "今於此索訶世界一四天下南贍部洲人主地",
    "T45n1862_003:0397a03": "某聚落某伽藍此道場中。有眾多菩薩。來於",
    "T45n1862_003:0397a04": "我所三說求受菩薩戒。我已為作證。唯願慈",
    "T45n1862_003:0397a05": "悲亦為作證(禮拜三請)。",
    "T45n1862_003:0397a06": "次當為說三品心受戒。於十方諸佛所。有三",
    "T45n1862_003:0397a07": "品相現。或涼風或妙香。或異聲或光明等。種",
    "T45n1862_003:0397a08": "種相現。彼諸菩薩各各問佛。何因緣故有此",
    "T45n1862_003:0397a09": "相現。彼佛各答云。於某方處索訶世界。在",
    "T45n1862_003:0397a10": "某處所。有某甲眾多菩薩。於某甲師所。說受",
    "T45n1862_003:0397a11": "菩薩戒。今證明所以有此三品相現。彼彼",
    "T45n1862_003:0397a12": "菩薩咸生歡喜。各各皆言。於如是等極惡處",
    "T45n1862_003:0397a13": "所。如此具足雜染煩惱惡業有情。能發如是",
    "T45n1862_003:0397a14": "極勝之心。受菩薩戒。甚為希有。深生憐愍。於",
    "T45n1862_003:0397a15": "汝等所。起同梵行心。是故汝等宜應至心護",
    "T45n1862_003:0397a16": "持淨戒。不惜身命而勿毀犯。",
    "T45n1862_003:0397a17": "次為說持犯之相。乃至持一草繫。亦有持犯",
    "T45n1862_003:0397a18": "菩薩戒相。不能廣說。今略說重者。謂四波羅",
    "T45n1862_003:0397a19": "夷。波羅夷者。此云他勝處。善法益己。名之為",
    "T45n1862_003:0397a20": "自。惡法損己。名之為他。若犯此四。惡法增",
    "T45n1862_003:0397a21": "長。損害於自。名他勝處。",
    "T45n1862_003:0397a22": "善男子善女人等諦聽。一者若有菩薩。於戒",
    "T45n1862_003:0397a23": "師所三說求受菩薩戒竟。為名聞利養。自讚",
    "T45n1862_003:0397a24": "毀他。非真菩薩。假名菩薩。無慚無愧。犯波",
    "T45n1862_003:0397a25": "羅夷。汝等從今身盡未來際。不得犯。能持不。",
    "T45n1862_003:0397a26": "(答言能)。",
    "T45n1862_003:0397a27": "善男子善女人等諦聽。二者若有菩薩。於戒",
    "T45n1862_003:0397a28": "師所。三說求受菩薩戒竟。有財有法。有來求",
    "T45n1862_003:0397a29": "者。慳不施與。非真菩薩。假名菩薩。無慚無",
    "T45n1862_003:0397b01": "愧。犯波羅夷。汝等從今身盡未來際。不得犯。",
    "T45n1862_003:0397b02": "能持不(答言能)。",
    "T45n1862_003:0397b03": "善男子善女人等諦聽。三者若有菩薩。於戒",
    "T45n1862_003:0397b04": "師所。三說求受菩薩戒竟。先時共他鬪諍違",
    "T45n1862_003:0397b05": "競。他來求悔。以瞋恨心不隨彼請。已不於他",
    "T45n1862_003:0397b06": "速求懺悔。非真菩薩。假名菩薩。無慚無愧。犯",
    "T45n1862_003:0397b07": "波羅夷。汝等從今身盡未來際。不得犯。能持",
    "T45n1862_003:0397b08": "不(答言能)。",
    "T45n1862_003:0397b09": "善男子善女人等諦聽。四者若有菩薩。於戒",
    "T45n1862_003:0397b10": "師所。三說求受菩薩戒竟。起邪見心。毀訾三",
    "T45n1862_003:0397b11": "寶。誹謗大乘。言非佛說。非真菩薩。假名菩",
    "T45n1862_003:0397b12": "薩。無慚無愧。犯波羅夷。汝等從今身盡未來",
    "T45n1862_003:0397b13": "際。不得犯。能持不(答言能)。",
    "T45n1862_003:0397b14": "上所受戒正是起行。起行既訖。",
    "T45n1862_003:0397b15": "次教發願云。",
    "T45n1862_003:0397b16": "弟子某甲等。願以如是懺悔受戒所生功德。",
    "T45n1862_003:0397b17": "迴施一切眾生。未離苦者願皆離苦。未得樂",
    "T45n1862_003:0397b18": "者願令得樂。未發菩提心斷惡修善者。願",
    "T45n1862_003:0397b19": "發菩提心斷惡修善。未成佛者願早成佛。又",
    "T45n1862_003:0397b20": "以如是所生功德。願共一切眾生。捨此身竟。",
    "T45n1862_003:0397b21": "得生覩史多天。奉見彌勒。龍華三會願登初",
    "T45n1862_003:0397b22": "首。聞法悟道。證無生忍。獲大神通。遊歷十",
    "T45n1862_003:0397b23": "方。歷事諸佛。恒聞無上大乘正法。又以如是",
    "T45n1862_003:0397b24": "所生功德。願共一切眾生。生生世世永離地",
    "T45n1862_003:0397b25": "獄身。永離畜生身。永離餓鬼身。永離邊地下",
    "T45n1862_003:0397b26": "賤身。永離不自在身。永離女人身。常於佛法",
    "T45n1862_003:0397b27": "中。清淨修行。與一切眾生作大善知識。願一",
    "T45n1862_003:0397b28": "切眾生聞我名者發菩提心。見我身者斷惡",
    "T45n1862_003:0397b29": "修善。聞我說法者得大智慧。知我心者早得",
    "T45n1862_003:0397c01": "成佛。",
    "T45n1862_003:0397c02": "得捨門",
    "T45n1862_003:0397c03": "菩薩地四十云。菩薩於四他勝處法。隨犯一",
    "T45n1862_003:0397c04": "種。況犯一切。不復堪能於現法中增長攝受",
    "T45n1862_003:0397c05": "菩薩廣大菩提資糧。不復堪能於現法中意",
    "T45n1862_003:0397c06": "樂清淨。是即名為相似菩薩。非真菩薩。菩薩",
    "T45n1862_003:0397c07": "若用軟中品纏。毀犯四種他勝處法。不捨菩",
    "T45n1862_003:0397c08": "薩淨戒律儀。上品纏犯即名為捨。若諸菩薩",
    "T45n1862_003:0397c09": "毀犯四種他勝處法。數數現行都無慚愧。深",
    "T45n1862_003:0397c10": "生愛樂。見是功德。當知說名上品纏犯。非諸",
    "T45n1862_003:0397c11": "菩薩暫一現行他勝處法。便捨菩薩淨戒律",
    "T45n1862_003:0397c12": "儀。如諸苾芻犯他勝處法。即便棄捨別解脫",
    "T45n1862_003:0397c13": "戒。若諸菩薩由此毀犯。棄捨菩薩淨戒律儀。",
    "T45n1862_003:0397c14": "於現法中堪任更受。非不堪任。如苾芻住別",
    "T45n1862_003:0397c15": "解脫戒。犯他勝處法。於現法中不任更受。略",
    "T45n1862_003:0397c16": "由二緣捨諸菩薩淨戒律儀。一者棄捨無上",
    "T45n1862_003:0397c17": "正等大菩提願。二者現行上品纏。犯他勝處",
    "T45n1862_003:0397c18": "法。若諸菩薩雖復轉身遍十方界。在在生處",
    "T45n1862_003:0397c19": "不捨菩薩淨戒律儀。由是菩薩不捨無上菩",
    "T45n1862_003:0397c20": "提大願。亦不現行上品纏犯他勝處法。若諸",
    "T45n1862_003:0397c21": "菩薩轉受餘生。忘失本念。值遇善友為欲覺",
    "T45n1862_003:0397c22": "寤菩薩戒念。雖數重受。而非新受。亦不新得。",
    "T45n1862_003:0397c23": "準七十五。有四緣捨。一決定發起受心不同",
    "T45n1862_003:0397c24": "分心。二於有識別大丈夫前。故意發起棄捨",
    "T45n1862_003:0397c25": "語言。三總別毀犯四他勝法。四以增上品纏。",
    "T45n1862_003:0397c26": "總別毀犯隨順四種他勝處法。又此菩薩一",
    "T45n1862_003:0397c27": "切違犯。當知皆是惡作所攝。應向有力於語",
    "T45n1862_003:0397c28": "表義能覺能受小乘大乘補特伽羅。發露悔",
    "T45n1862_003:0397c29": "滅。若諸菩薩以上品纏違犯如上他勝處法。",
    "T45n1862_003:0398a01": "失戒律儀。應當更受。若中品纏違犯如上他",
    "T45n1862_003:0398a02": "勝處法。應對於三補特伽羅。或過是數。應如",
    "T45n1862_003:0398a03": "發露除惡作法。先當稱述所犯事名。應作是",
    "T45n1862_003:0398a04": "說。長老尊念。或言大德。我如是名違犯菩薩",
    "T45n1862_003:0398a05": "毘奈耶法。如所稱事犯惡作罪。餘如苾芻發",
    "T45n1862_003:0398a06": "露悔滅惡作罪法。應如是說。若下品纏違犯",
    "T45n1862_003:0398a07": "如上他勝處法。及餘違犯。應對於一補特伽",
    "T45n1862_003:0398a08": "羅發露悔法。當知如前。若無隨順補特伽羅",
    "T45n1862_003:0398a09": "可對發露悔除所犯。爾時菩薩以深重意樂",
    "T45n1862_003:0398a10": "起自誓心。我當決定防護當來終不重犯。如",
    "T45n1862_003:0398a11": "是於犯還出還淨。",
    "T45n1862_003:0398a12": "自受菩薩戒法(瑜伽四十一)",
    "T45n1862_003:0398a13": "又諸菩薩欲受菩薩淨戒律儀。若不會遇具",
    "T45n1862_003:0398a14": "足功德補特伽羅。爾時應對如來像前自受",
    "T45n1862_003:0398a15": "菩薩淨戒律儀。應如是受。偏袒右肩。右膝著",
    "T45n1862_003:0398a16": "地。或蹲跪坐。作如是言。我如是名仰啟十方",
    "T45n1862_003:0398a17": "一切如來已入大地諸菩薩眾。我今欲於十",
    "T45n1862_003:0398a18": "方世界佛菩薩所。誓受一切菩薩學處。誓受",
    "T45n1862_003:0398a19": "一切菩薩淨戒。謂律儀戒。攝善法戒。饒益有",
    "T45n1862_003:0398a20": "情戒。如是學處。如是淨戒。過去一切菩薩已",
    "T45n1862_003:0398a21": "具。未來一切菩薩當具。普於十方現在一切",
    "T45n1862_003:0398a22": "菩薩今具。於是學處。於是淨戒。過去一切菩",
    "T45n1862_003:0398a23": "薩已學。未來一切菩薩當學。普於十方現在",
    "T45n1862_003:0398a24": "一切菩薩今學。第二第三亦如是說。說已應",
    "T45n1862_003:0398a25": "起。所餘一切如前應知準應受法。",
    "T45n1862_003:0398a26": "八勝五想門",
    "T45n1862_003:0398a27": "初說行殊勝相。一趣道勝。二發心。三福田。四",
    "T45n1862_003:0398a28": "功德。五受罪輕微。六處胎。七神通。八果報",
    "T45n1862_003:0398a29": "勝。發五觀心。第一觀一切眾生猶如聖人想。",
    "T45n1862_003:0398b01": "第二猶如父母想。第三猶如師長想。第四猶",
    "T45n1862_003:0398b02": "如國王想。第五猶如家想。又發四願。第一所",
    "T45n1862_003:0398b03": "有功德與十方一切眾生同有。第二願十方",
    "T45n1862_003:0398b04": "一切眾生度生死煩惱海。第三願十方一切",
    "T45n1862_003:0398b05": "眾生共通十二部經。文義了了。第四願十方",
    "T45n1862_003:0398b06": "一切眾生俱至無上正等菩提。",
    "T45n1862_003:0398b07": "聽法儀(瑜伽四十四)",
    "T45n1862_003:0398b08": "若諸菩薩欲聽法時。作五種想。應從善友聽",
    "T45n1862_003:0398b09": "聞正法。一作寶想。難得義故。二作眼想。能得",
    "T45n1862_003:0398b10": "廣大俱生妙慧。因性義故。三作明想。已得廣",
    "T45n1862_003:0398b11": "大俱生慧眼。於一切種。如實所知。等照義故。",
    "T45n1862_003:0398b12": "四作大果勝功德想。能得涅槃及三菩提無",
    "T45n1862_003:0398b13": "上妙迹。因性義故。五作無罪大適悅想。於",
    "T45n1862_003:0398b14": "現法中。未得涅槃及三菩提。於法如實簡擇。",
    "T45n1862_003:0398b15": "止觀無罪大樂。因性義故。若諸菩薩欲從善",
    "T45n1862_003:0398b16": "友聽聞法時。於說法師。由五種處。不作異意。",
    "T45n1862_003:0398b17": "以純淨心。屬耳聽法。一於壞戒不作異意。謂",
    "T45n1862_003:0398b18": "不作心此是破戒不住律儀。我今不應從彼",
    "T45n1862_003:0398b19": "聽法。二於壞族不作異意。謂不作心此是卑",
    "T45n1862_003:0398b20": "姓。我今不應從彼聽法。三於壞色不作異意。",
    "T45n1862_003:0398b21": "不作心此是醜陋。我今不應從彼聽法。四於",
    "T45n1862_003:0398b22": "壞文不作異意。謂不作心此於言詞不善藻",
    "T45n1862_003:0398b23": "飾。我今不應從彼聽法。但依於義不依於文。",
    "T45n1862_003:0398b24": "五於壞語不作異意。謂不作心此語麁惡多",
    "T45n1862_003:0398b25": "懷忿恚。不以美言宣說諸法。我今不應從彼",
    "T45n1862_003:0398b26": "聽法。瑜伽三十八。云何求聞正法。謂諸菩薩",
    "T45n1862_003:0398b27": "於善說法。應當安住猛利愛重求聞正法。略",
    "T45n1862_003:0398b28": "說猛利愛重之相。謂諸菩薩為欲聽聞一善",
    "T45n1862_003:0398b29": "說法。假使路由猛焰熾然大熱鐵地。無餘方",
    "T45n1862_003:0398c01": "便可得聞是善說法者。即便發起猛利愛重。",
    "T45n1862_003:0398c02": "歡喜而入。何況欲聞多善言義。又諸菩薩於",
    "T45n1862_003:0398c03": "自身分。及於一切資身眾具飲食等事。所有",
    "T45n1862_003:0398c04": "愛重方後愛重。於百分中不及其一。乃至鄔",
    "T45n1862_003:0398c05": "波尼殺曇分亦不及一。菩薩如是於善說法",
    "T45n1862_003:0398c06": "生敬重心。常樂聽聞諸善說法。無有勞倦亦",
    "T45n1862_003:0398c07": "無厭足。淨信深厚。其性柔和。心直見直。愛敬",
    "T45n1862_003:0398c08": "德故。愛敬法故。住法師所。無詰難心。有敬重",
    "T45n1862_003:0398c09": "心。無高慢心。專為求善。非顯己德。為欲安立",
    "T45n1862_003:0398c10": "自他善根。不為利養恭敬因緣。菩薩具足如",
    "T45n1862_003:0398c11": "是功德。往法師所。無雜染心。無散亂心。聽聞",
    "T45n1862_003:0398c12": "正法。云何無染心。謂聽聞時。其心遠離貢高",
    "T45n1862_003:0398c13": "雜染。遠離輕慢雜染。遠離怯弱雜染。由六",
    "T45n1862_003:0398c14": "相故離高雜染。謂聽法時。應時而聽。殷重而",
    "T45n1862_003:0398c15": "聽。恭敬而聽。不為損害。不為隨順。不求過",
    "T45n1862_003:0398c16": "失。由其四相離輕雜染。於聽法時。恭敬正法。",
    "T45n1862_003:0398c17": "恭敬說法補特伽羅。不輕正法。不輕說者。又",
    "T45n1862_003:0398c18": "聽法時。不自輕蔑。由此一相遠離怯弱雜染。",
    "T45n1862_003:0398c19": "云何無散亂心聽聞正法。謂由五相。一者求",
    "T45n1862_003:0398c20": "悟解心聽聞正法。二者專一趣心。三聆音屬",
    "T45n1862_003:0398c21": "耳。四掃滌其心。五者攝一切心聽聞正法。何",
    "T45n1862_003:0398c22": "故求法。謂諸菩薩求內明時。為正修行法隨",
    "T45n1862_003:0398c23": "法行。為廣開示利悟於他。若求因明時。為",
    "T45n1862_003:0398c24": "欲如實了知外道所造因明論是惡言說。為",
    "T45n1862_003:0398c25": "欲降伏他諸異論。為欲於此真實聖教未淨",
    "T45n1862_003:0398c26": "信者令其淨信。已淨信者倍令增廣。求聲明",
    "T45n1862_003:0398c27": "時。為令信樂典語眾生於菩薩身深生敬信。",
    "T45n1862_003:0398c28": "為欲悟入詁訓言音文句差別。於一義中種",
    "T45n1862_003:0398c29": "種品類殊音隨說。若求醫明時。為息眾生種",
    "T45n1862_003:0399a01": "種疾病。為欲饒益一切大眾。若諸菩薩求工",
    "T45n1862_003:0399a02": "巧明。為少功力多集殄財。為欲利益諸眾生",
    "T45n1862_003:0399a03": "故。為發眾生甚希奇想。為以巧智平等分布",
    "T45n1862_003:0399a04": "饒益攝受無量眾生。求此五明。為令無上正",
    "T45n1862_003:0399a05": "等菩提大智資糧速得圓滿。",
    "T45n1862_003:0399a06": "說法門",
    "T45n1862_003:0399a07": "菩薩為他說法有二。一隨順說。二清淨說。隨",
    "T45n1862_003:0399a08": "順說如別解脫戒經中說。清淨說於己有怨",
    "T45n1862_003:0399a09": "諸有情類。應住慈心為說正法。於惡行者。住",
    "T45n1862_003:0399a10": "利益心。應說正法。於諸有情無樂有苦放逸",
    "T45n1862_003:0399a11": "下劣有情。應當安住利益安樂哀愍之心為",
    "T45n1862_003:0399a12": "說正法。不以嫉纏增上力故自讚毀他。以無",
    "T45n1862_003:0399a13": "染心。不希利養恭敬讚歎。為他說法。",
    "T45n1862_003:0399a14": "攝生方便門",
    "T45n1862_003:0399a15": "四種方便於諸有情普攝調伏成熟。何等為",
    "T45n1862_003:0399a16": "四。一隨攝方便。二能攝方便。三令入方便。四",
    "T45n1862_003:0399a17": "隨轉方便。是行布施名隨攝方便。何以故。先",
    "T45n1862_003:0399a18": "以種種財物。布施饒益有情。為欲令彼聽受",
    "T45n1862_003:0399a19": "所說奉教行故。若諸菩薩次行愛語。於彼彼",
    "T45n1862_003:0399a20": "處有愚癡者。為欲除彼所有愚癡令無餘故。",
    "T45n1862_003:0399a21": "令其攝受瞻察正理。如是愛語名能攝方便。",
    "T45n1862_003:0399a22": "若諸菩薩知彼有情攝受瞻察正道理已。次",
    "T45n1862_003:0399a23": "行利行。拔彼有情出不善處。於其善處勸導",
    "T45n1862_003:0399a24": "調伏安處建立。名令入方便。若諸菩薩如是",
    "T45n1862_003:0399a25": "方便令趣入已。最後與其於正事業同共修",
    "T45n1862_003:0399a26": "行。令彼隨轉。由是因緣。令所化者不作是說。",
    "T45n1862_003:0399a27": "汝自無有淨信尸羅慧捨智慧。何賴於善勸",
    "T45n1862_003:0399a28": "導於他。諫誨呵擯。與作憶念。是故同事名隨",
    "T45n1862_003:0399a29": "轉方便。",
    "T45n1862_003:0399b01": "求法門",
    "T45n1862_003:0399b02": "大乘莊嚴經論求法有四因緣。一為色。二為",
    "T45n1862_003:0399b03": "非色。三為神通。四為正法。為色者。相好因",
    "T45n1862_003:0399b04": "故。為非色者。滅煩惱病因故。為神通者。自在",
    "T45n1862_003:0399b05": "因故。為正法者。無盡因故。如梵天王問經說。",
    "T45n1862_003:0399b06": "菩薩求法具足四相。一者如妙寶想。難得義",
    "T45n1862_003:0399b07": "故。二如良藥想。除病義故。三如財物想。不散",
    "T45n1862_003:0399b08": "義故。四如涅槃想。苦滅義故。由法是相好莊",
    "T45n1862_003:0399b09": "嚴因故如妙寶想。由法是滅煩惱病因故如",
    "T45n1862_003:0399b10": "良藥想。由法是神通自在因故如財物想。由",
    "T45n1862_003:0399b11": "法是正法無盡因故如涅槃想。求法有三種",
    "T45n1862_003:0399b12": "大。一者方便大。由最上精進求世諦第一諦",
    "T45n1862_003:0399b13": "實不倒故。二他利大。由法作世間依怙以第",
    "T45n1862_003:0399b14": "一義安置故。三自利大。由一切功德如海滿",
    "T45n1862_003:0399b15": "足故。",
    "T45n1862_003:0399b16": "入法門",
    "T45n1862_003:0399b17": "十住毘婆沙入寺品云。菩薩若入寺。應行諸",
    "T45n1862_003:0399b18": "威儀恭敬而禮拜供養。諸比丘在家菩薩若",
    "T45n1862_003:0399b19": "入佛寺。初欲入時。於寺門外五體投地。應作",
    "T45n1862_003:0399b20": "是念。此是善人住處。是空行者住處。無想行",
    "T45n1862_003:0399b21": "者住處。無願行者住處。行慈悲喜捨者住處。",
    "T45n1862_003:0399b22": "正行正念者住處。若見諸比丘隨所見業。見",
    "T45n1862_003:0399b23": "已恭肅敬心。禮拜親近問訊。應作是念。若",
    "T45n1862_003:0399b24": "我恒沙劫。常於天祀中大施不休廢。不如一",
    "T45n1862_003:0399b25": "出家。又念。在家多諸過患。出家皆無。隨應廣",
    "T45n1862_003:0399b26": "說。念出家者所行法事所得功德我何時得。",
    "T45n1862_003:0399b27": "廣說三乘所有行相。是在家菩薩已慕尚出",
    "T45n1862_003:0399b28": "家。若入塔寺敬禮佛時。應生三心。一我當何",
    "T45n1862_003:0399b29": "時得於八部受諸供養。二何時當得神力。舍",
    "T45n1862_003:0399c01": "利流布世間利益眾生。三我今深心行大精",
    "T45n1862_003:0399c02": "進得大菩提。我作佛已入無餘涅槃。次隨所",
    "T45n1862_003:0399c03": "作詣諸比丘。請諸法性相詣論師所。問戒持",
    "T45n1862_003:0399c04": "犯詣律師所。坐禪習定詣禪師所等。",
    "T45n1862_003:0399c05": "應護正法門",
    "T45n1862_003:0399c06": "菩薩五因緣故應受護正法。一知報諸佛恩",
    "T45n1862_003:0399c07": "故。二令法久住故。三以最上供養供養諸佛",
    "T45n1862_003:0399c08": "故。四利益無量眾生故。五正法第一難得故。",
    "T45n1862_003:0399c09": "瑜伽七十云。由三過故不能無倒聽聞正法。",
    "T45n1862_003:0399c10": "一散亂故。二愚癡故。三不恭敬故。有五種相",
    "T45n1862_003:0399c11": "為聞修器。一謙下心。二奉行心。三攝受義心。",
    "T45n1862_003:0399c12": "四善攝受義心。五恭敬心。文殊問般若經云。",
    "T45n1862_003:0399c13": "六時不聲。禮佛時。聽法時。眾和合時。吃食",
    "T45n1862_003:0399c14": "時。正食時。大小便時。何故。如是天清淨心為",
    "T45n1862_003:0399c15": "聞法故。以彼聲故。心不得定故。諸天還以天",
    "T45n1862_003:0399c16": "去故。惡鬼來作不饒益事。",
    "T45n1862_003:0399c17": "六度十種分別門",
    "T45n1862_003:0399c18": "大乘莊嚴論第七度攝品云。此中六波羅蜜",
    "T45n1862_003:0399c19": "有十種義。一制數。二顯相。三次第。四釋名。",
    "T45n1862_003:0399c20": "五修習。六差別。七攝行。八治障。九功德。十",
    "T45n1862_003:0399c21": "互顯。初數六。復次釋第一云。為攝自利三事",
    "T45n1862_003:0399c22": "故唯有六。一增進。二不染。三不倒初。四如次",
    "T45n1862_003:0399c23": "令四事進。一資生成就。由布施故。二自身成",
    "T45n1862_003:0399c24": "就。由持戒故。三眷屬成就。由於忍辱。四發起",
    "T45n1862_003:0399c25": "成就。由於精進。一切事業由此成故。第五禪",
    "T45n1862_003:0399c26": "定。能令煩惱不染折伏煩惱故。由此力故。第",
    "T45n1862_003:0399c27": "六般若。令業不顛倒一切所作如實知故。第",
    "T45n1862_003:0399c28": "二復次為攝二利六事故數唯六。初為攝利",
    "T45n1862_003:0399c29": "他三事故。在前三度令起正勤。一者施彼。二",
    "T45n1862_003:0400a01": "不惱彼。三忍彼惱。後為攝自利三事故在後",
    "T45n1862_003:0400a02": "三。一者有因由。依精進故。二者心住。由心不",
    "T45n1862_003:0400a03": "定故。三者解脫。由心已定令解脫故。第三復",
    "T45n1862_003:0400a04": "次為攝利他六事故。如其次第於彼受用令",
    "T45n1862_003:0400a05": "不乏故。不惱彼故。忍彼惱故。助彼所作令不",
    "T45n1862_003:0400a06": "退故。以神通力令歸向故。以善說法斷彼疑",
    "T45n1862_003:0400a07": "故。如是利他即成自利。第四復次為攝大乘",
    "T45n1862_003:0400a08": "四種因故度唯有六。一不染。二極敬。三不退。",
    "T45n1862_003:0400a09": "四無分別。修行施時。於財不染。無顧戀故。受",
    "T45n1862_003:0400a10": "持戒時。於諸學處。起極敬故。行忍進時。二不",
    "T45n1862_003:0400a11": "退。忍於眾生非眾生所作苦。得不退故。進於",
    "T45n1862_003:0400a12": "行善時。得不退故。行禪定般若時。此二無分",
    "T45n1862_003:0400a13": "別。止觀平等攝故。第五復次為攝大乘六道",
    "T45n1862_003:0400a14": "故。道者何義。答有方便者為道。由施故。於資",
    "T45n1862_003:0400a15": "財不著為道。由戒故。於境不亂為道。由忍故。",
    "T45n1862_003:0400a16": "於生不捨為道。由進故。於彼諸善增長為道。",
    "T45n1862_003:0400a17": "由定故。令煩惱清淨為道。由般若故。於智障",
    "T45n1862_003:0400a18": "清淨為道。第六復次同唯識等攝三學釋。第",
    "T45n1862_003:0400a19": "二顯相者皆有四相。一治障。二合智。三滿願。",
    "T45n1862_003:0400a20": "四成生。治障者。檀等如次治慳等六。合智",
    "T45n1862_003:0400a21": "者。與無分別智共行。由通達法無我故。滿",
    "T45n1862_003:0400a22": "願者。施於求財隨欲給與。戒於求戒以身口",
    "T45n1862_003:0400a23": "意護而教授之。忍於悔過與之歡喜。進於作",
    "T45n1862_003:0400a24": "業隨欲助之。定於學定隨欲授法。智於有疑",
    "T45n1862_003:0400a25": "隨欲決斷。成生者。先以施攝。後以三乘法隨",
    "T45n1862_003:0400a26": "其所應而成熟之。先安立於戒等中。後以三",
    "T45n1862_003:0400a27": "乘成熟亦爾。第三次第者有三因緣。一前後。",
    "T45n1862_003:0400a28": "二下上。三麁細。以施為先。引後戒等故。以施",
    "T45n1862_003:0400a29": "為下。戒等上故。以施為麁。戒等細故。皆以次",
    "T45n1862_003:0400b01": "知。第四釋名者。能除貧窮故名為施。能令清",
    "T45n1862_003:0400b02": "涼故名戒。能破瞋恚故名忍。能建立善故名",
    "T45n1862_003:0400b03": "進。能持心故名定。解真法故名慧。第五修習",
    "T45n1862_003:0400b04": "者。同雜集唯識論等。第六差別者。各有六義。",
    "T45n1862_003:0400b05": "一自性。一因。三果。四業。五相應。六品類。自",
    "T45n1862_003:0400b06": "性者。由以己物施諸受者故。施因者。由無貪",
    "T45n1862_003:0400b07": "善根與思俱生故。施果者。由財及身成就故。",
    "T45n1862_003:0400b08": "身成就故者。即攝命等五。謂得命。得色。得",
    "T45n1862_003:0400b09": "力。得樂。得辨。施業者。自他二攝。滿足及大",
    "T45n1862_003:0400b10": "菩提。滿足施相應者。由具足住不慳人心中",
    "T45n1862_003:0400b11": "故。品類者。法財無畏故。自性者。由住具戒乃",
    "T45n1862_003:0400b12": "至受學諸學足故。因者。滅是涅槃。為求涅槃",
    "T45n1862_003:0400b13": "度諸有邊受行戒故。果者。善道及不悔等。次",
    "T45n1862_003:0400b14": "第至心住。因戒得故。業者有三。一能持。任",
    "T45n1862_003:0400b15": "持一切功德如大地故。二能靜息一切煩惱",
    "T45n1862_003:0400b16": "故。三者無畏。由不能起一切怖憎等諸罪緣",
    "T45n1862_003:0400b17": "起。相應者。由一切時身口意業皆行善行故。",
    "T45n1862_003:0400b18": "品類者。謂二得一受。得即波羅提木叉二法。",
    "T45n1862_003:0400b19": "得即定道戒(餘煩不述。更檢文)。八對治者。檀離七著",
    "T45n1862_003:0400b20": "故。一資財著。二慢緩著。三偏執著。四報恩",
    "T45n1862_003:0400b21": "著。五果報著。六障礙著。七散亂著。此中障礙",
    "T45n1862_003:0400b22": "著者。謂檀所治貪隨眠不斷故。散亂著者有",
    "T45n1862_003:0400b23": "二。一下意散亂。求小乘故。二分別散亂。分別",
    "T45n1862_003:0400b24": "三輪故。餘六障治初五翻前。謂戒離破戒著",
    "T45n1862_003:0400b25": "等。戒等離障礙著者。彼障礙隨眠皆斷故。戒",
    "T45n1862_003:0400b26": "等離分別著者。隨其三輪不分別故。九功德",
    "T45n1862_003:0400b27": "者。一恒時捨。謂諸菩薩一切時施自身命與",
    "T45n1862_003:0400b28": "一切求者故。二離求不求報恩及以愛果。由",
    "T45n1862_003:0400b29": "大悲為因故。三建菩提。由施建立一切眾生",
    "T45n1862_003:0400c01": "三乘菩提。四無盡。由無分別智所攝。乃至涅",
    "T45n1862_003:0400c02": "槃。其福無盡。無窮利益一切眾生。復次六度",
    "T45n1862_003:0400c03": "有清淨功德。且施彼求乞者。於菩薩所生三",
    "T45n1862_003:0400c04": "種喜。一得見時喜。二遂願時喜。三求見求遂",
    "T45n1862_003:0400c05": "時喜。由不見不遂時不生喜故。菩薩一切於",
    "T45n1862_003:0400c06": "乞求者翻彼三喜亦生三喜故。一得見時生",
    "T45n1862_003:0400c07": "喜。二遂彼願時生喜。三求見求遂彼時生喜。",
    "T45n1862_003:0400c08": "此中應知彼求者三喜不如菩薩。何以故。菩",
    "T45n1862_003:0400c09": "薩大悲具足故。六度有八無上。一者依。二類。",
    "T45n1862_003:0400c10": "三緣。四迴向。五因。六智。七田。八依止。檀依",
    "T45n1862_003:0400c11": "者。以依菩薩故。類者有三。一物施。以捨自身",
    "T45n1862_003:0400c12": "命故。二無畏施。以救濟惡眾生故。三法施。以",
    "T45n1862_003:0400c13": "說大乘法故。緣者。以大悲為緣起故。迴向者。",
    "T45n1862_003:0400c14": "以求大菩提故。因者。以先世施業熏習種子",
    "T45n1862_003:0400c15": "為因故。智者。以無分別智觀察三輪故。田者",
    "T45n1862_003:0400c16": "有五人。一求人。一苦人。三無依人。四惡行",
    "T45n1862_003:0400c17": "人。五具德人。依止者。由三種依止故。一依止",
    "T45n1862_003:0400c18": "信向。二依止思惟。三依止三昧。",
    "T45n1862_003:0400c19": "七似饒益門",
    "T45n1862_003:0400c20": "莊嚴第十二。菩薩有七似饒益。一似母。二似",
    "T45n1862_003:0400c21": "父。三似善友。四似同侶。五似健奴。六似闍",
    "T45n1862_003:0400c22": "梨。七似和上。似母者。譬如慈母於子作五饒",
    "T45n1862_003:0400c23": "益業。一懷胎。二出生。三長養。四防害。五教",
    "T45n1862_003:0400c24": "語。菩薩饒益眾生五業亦爾。一等心向眾生。",
    "T45n1862_003:0400c25": "二生之於聖地。三長養諸善根。四防護諸惡",
    "T45n1862_003:0400c26": "作。五教習以多聞。譬如慈父於子作五種饒",
    "T45n1862_003:0400c27": "益業。一下種子。二教工巧。三為娉室。四付善",
    "T45n1862_003:0400c28": "友。五為絕債不令後償。菩薩五業亦爾。一令",
    "T45n1862_003:0400c29": "起信以為聖體種子。二令學增上戒定以為",
    "T45n1862_003:0401a01": "工巧。三令得解脫喜樂以為娉室。四令勸請",
    "T45n1862_003:0401a02": "諸佛以為善友。五為遮諸障礙以為絕債。譬",
    "T45n1862_003:0401a03": "如善友於己作五饒益業。一密語為覆。二惡",
    "T45n1862_003:0401a04": "行令斷。三善行稱譽。四所造佐助。五遮習惡",
    "T45n1862_003:0401a05": "事。惡事四種。一射獵。二奸非。三耽酒。四博",
    "T45n1862_003:0401a06": "戲。菩薩五業亦爾。一非器者祕其深說。二犯",
    "T45n1862_003:0401a07": "戒者如法呵責。三具戒者以善稱譽。四修行",
    "T45n1862_003:0401a08": "者教令速證。五魔事者即令覺知。譬如有智",
    "T45n1862_003:0401a09": "同侶於己作五饒益業。一與樂。二與利。三",
    "T45n1862_003:0401a10": "恒與樂。四恒與利。五不乖離。菩薩五業亦然。",
    "T45n1862_003:0401a11": "一與不顛倒樂世間成就者名樂。由此得樂",
    "T45n1862_003:0401a12": "受故。二與不顛倒利出世成就者名利。由此",
    "T45n1862_003:0401a13": "對治煩惱病故。餘三可解。譬如健奴為主作",
    "T45n1862_003:0401a14": "五饒益業。一極諸所作。二得不欺誑。三忍諸",
    "T45n1862_003:0401a15": "打罵。四作事精好。五解巧於便。菩薩亦爾。一",
    "T45n1862_003:0401a16": "成熟眾生。二開示出要。三忍諸惡事。四與世",
    "T45n1862_003:0401a17": "間樂。五與出世利。譬如闍梨於弟子作五饒",
    "T45n1862_003:0401a18": "益業。一教其諸法。二示其速要。三身知舒顏。",
    "T45n1862_003:0401a19": "四口知愛語。五心無悕望。譬如和上於弟子",
    "T45n1862_003:0401a20": "所作五饒益業。一度令出家。二與其受戒。三",
    "T45n1862_003:0401a21": "禁斷諸過。四攝持以財。五教授以法。菩薩亦",
    "T45n1862_003:0401a22": "然。一令滿二聚。二令得解脫。三令斷諸障。",
    "T45n1862_003:0401a23": "四與世間樂。五與出世利。",
    "T45n1862_003:0401a24": "菩薩五悕望門",
    "T45n1862_003:0401a25": "菩薩五處常起悕望。一怖望六度增長。二六",
    "T45n1862_003:0401a26": "蔽損減。三成就眾生。四勝進諸地。五悕望無",
    "T45n1862_003:0401a27": "上菩提。",
    "T45n1862_003:0401a28": "六決定應作門",
    "T45n1862_003:0401a29": "菩薩由六度增上得六種決定。一者財成決",
    "T45n1862_003:0401b01": "定。由施常得大財成就故。二生勝決定。由戒",
    "T45n1862_003:0401b02": "常得隨意受生故。三不退決定。由忍諸苦常",
    "T45n1862_003:0401b03": "不退故。四修習決定。由進恒時習善無間息",
    "T45n1862_003:0401b04": "故。五者定業決定。由禪成就眾生業永不退",
    "T45n1862_003:0401b05": "故。六者無功用決定。由智得無生忍。無分別",
    "T45n1862_003:0401b06": "智自然住故。菩薩為成就六度故。於諸地中",
    "T45n1862_003:0401b07": "決定應作六事。一必應供養。二必應學戒。三",
    "T45n1862_003:0401b08": "必應修悲。四必應勤善。五必應離諠。六必應",
    "T45n1862_003:0401b09": "樂法。如次能滿六波羅蜜。菩薩必應常作六",
    "T45n1862_003:0401b10": "事。一厭五欲。不著施果報故。二自省過。謂晝",
    "T45n1862_003:0401b11": "夜六時常自省察所作三業。知過則改。三者",
    "T45n1862_003:0401b12": "耐苦。四者修善。五者不味。謂不噉禪味。恒",
    "T45n1862_003:0401b13": "欲界受生故。六者不分別。如次能令六度圓",
    "T45n1862_003:0401b14": "滿。",
    "T45n1862_003:0401b15": "六度九種分別門",
    "T45n1862_003:0401b16": "瑜伽三十九。施波羅蜜九門。乃至智波羅蜜",
    "T45n1862_003:0401b17": "亦爾。頌云。自性一切難。一切門善士。一切種",
    "T45n1862_003:0401b18": "遂求。二世樂清淨。如是九種相。是名略說施。",
    "T45n1862_003:0401b19": "一自性者。能施一切所應施物。無貪俱生思",
    "T45n1862_003:0401b20": "及因所發。能施一切無罪施物。身語二業定",
    "T45n1862_003:0401b21": "有果。見隨所希求即以此物而行惠施。名施",
    "T45n1862_003:0401b22": "自性。二一切施者。略有二種。一內所施物。二",
    "T45n1862_003:0401b23": "外所施物。但施己身名內所施。若慜食吐活",
    "T45n1862_003:0401b24": "命眾生數數食已吐所飯食施。名內外雜施。",
    "T45n1862_003:0401b25": "除上所說施。餘一切所應施物。名唯外施。知",
    "T45n1862_003:0401b26": "內外施於彼眾生唯令安樂不作利益。或不",
    "T45n1862_003:0401b27": "利益亦不安樂。即不施與。翻此即施。廣有無",
    "T45n1862_003:0401b28": "量應施不施。思準可知。三難行施者。財物尠",
    "T45n1862_003:0401b29": "少。自忍貧苦惠施於他。第一難行。所可愛物",
    "T45n1862_003:0401c01": "極生耽著。能自開意惠施於他。第二難行。極",
    "T45n1862_003:0401c02": "大艱辛所獲財物惠施於他。第三難行。四一",
    "T45n1862_003:0401c03": "切門者。一自財物。二他所得。三施親養愛僕。",
    "T45n1862_003:0401c04": "四施他來求。五善士施者。略有五相。淨信而",
    "T45n1862_003:0401c05": "施。恭敬而施。自身而施。應時而施。不損惱他",
    "T45n1862_003:0401c06": "而行惠施。六一切種施者。有十三相。一無依。",
    "T45n1862_003:0401c07": "二廣大。三歡喜。四數數。五田器。六非田器。",
    "T45n1862_003:0401c08": "七一切物。八一切處。九一切時。十無罪。十一",
    "T45n1862_003:0401c09": "有情物。十二方土物。十三財穀物施。一遂",
    "T45n1862_003:0401c10": "求施者有八相。一匱飲食。二匱車乘。三匱衣",
    "T45n1862_003:0401c11": "服。四匱嚴具。五匱資什。六匱塗飾香鬘。七匱",
    "T45n1862_003:0401c12": "舍宅。八匱乏光明。而求乞者施以光明。上",
    "T45n1862_003:0401c13": "七準此。八此世他世樂施者。略有九相。財有",
    "T45n1862_003:0401c14": "三。一妙淨如法物而行惠施。二調伏慳悋垢",
    "T45n1862_003:0401c15": "而行惠施。三調伏積藏垢而行惠施。無畏有",
    "T45n1862_003:0401c16": "三。一拔濟師子虎狼等畏。二拔濟王賊畏。三",
    "T45n1862_003:0401c17": "拔濟水火等畏。法施有三。一無倒說法。二稱",
    "T45n1862_003:0401c18": "理說法。三勸修學處。如是九相能令眾生此",
    "T45n1862_003:0401c19": "他世樂。財無畏此世。法施他世。九清淨施者",
    "T45n1862_003:0401c20": "有十相。一不留滯施。二不執取施。三不積聚。",
    "T45n1862_003:0401c21": "四不高舉。五無所依。六不退轉。七不下劣。八",
    "T45n1862_003:0401c22": "無向背。九不望報恩。十不希異熟。速施不留",
    "T45n1862_003:0401c23": "故。不妄執著故。不積聚頓施故。謙下非競勝",
    "T45n1862_003:0401c24": "故。不依名譽故。不悔廣大不自輕故。勝妙物",
    "T45n1862_003:0401c25": "施故。於怨親中悲心等施故。悲愍施不希報",
    "T45n1862_003:0401c26": "故。不希當果故。",
    "T45n1862_003:0401c27": "戒九門者。一自性門有四種。一從他正受。二善",
    "T45n1862_003:0401c28": "淨意樂。三犯已還淨。四深敬專念。無有違犯。",
    "T45n1862_003:0401c29": "由從他受。外觀愧故。善淨意樂。違犯內慚故。",
    "T45n1862_003:0402a01": "還淨專念。初無違犯。二因緣故。離諸惡作。初",
    "T45n1862_003:0402a02": "二為依。生慚愧故。由慚愧故。能護尸羅。由能",
    "T45n1862_003:0402a03": "護故。離諸惡作。又初二是法。後二是前二法",
    "T45n1862_003:0402a04": "所引。又初二第四能令不毀。犯已還淨令犯",
    "T45n1862_003:0402a05": "還出。具四功德。能利自他。利益安樂無量眾",
    "T45n1862_003:0402a06": "生。哀愍世間諸人天等故。二一切戒者有二",
    "T45n1862_003:0402a07": "種。謂在家分戒。出家分戒。此二略三即三聚",
    "T45n1862_003:0402a08": "戒。三難行戒者略有三種。一謂諸菩薩現具",
    "T45n1862_003:0402a09": "大財。族姓增上能棄。受持菩薩淨戒。名第一",
    "T45n1862_003:0402a10": "難。若遭急難。乃至失命。於所受戒尚無少缺。",
    "T45n1862_003:0402a11": "何況全犯。名第二難。遍於一切行住作意。恒",
    "T45n1862_003:0402a12": "住正念。常無放逸。乃至命終無誤犯輕。何況",
    "T45n1862_003:0402a13": "犯重。名第三難。四一切門戒者略有四種。一",
    "T45n1862_003:0402a14": "者正受戒。二本性戒。三串習戒。四方便相應",
    "T45n1862_003:0402a15": "戒。正受者。受先所受三聚淨戒。本性者。住種",
    "T45n1862_003:0402a16": "姓位。本性仁賢。身語二業恒清淨轉。串習者",
    "T45n1862_003:0402a17": "多生修習三種淨戒。一切惡法不樂現行。惡",
    "T45n1862_003:0402a18": "法深厭。善法樂修。深生忻慕。相應戒者。依四",
    "T45n1862_003:0402a19": "攝事。於諸有情善業恒轉故。五善士戒者略",
    "T45n1862_003:0402a20": "有五種。謂諸菩薩自具尸羅。勸他受戒。讚戒",
    "T45n1862_003:0402a21": "功德。見同法者。深生歡喜。設有毀犯。如法悔",
    "T45n1862_003:0402a22": "除。六一切種戒者。以要言之。六種七種。言六",
    "T45n1862_003:0402a23": "種者。一迴向戒。迴向大菩提故。二廣博戒。廣",
    "T45n1862_003:0402a24": "攝一切所學處故。三無罪歡喜處戒。遠離耽",
    "T45n1862_003:0402a25": "著欲樂自苦二邊行故。四恒常戒。雖盡壽命",
    "T45n1862_003:0402a26": "不棄捨故。五堅固戒。利養恭敬本隨煩惱不",
    "T45n1862_003:0402a27": "伏不奪故。六尸羅莊嚴具相應戒。具足一切",
    "T45n1862_003:0402a28": "戒莊嚴故。如聲聞地說。言七種者。一止息戒。",
    "T45n1862_003:0402a29": "遠離一切殺生等故。二轉作戒。攝一切善故。",
    "T45n1862_003:0402b01": "饒益有情故。三防護戒。隨護止息轉作戒故。",
    "T45n1862_003:0402b02": "四大士相異熟戒。五增上心異熟戒。六可愛",
    "T45n1862_003:0402b03": "趣異熟戒。七利有情異熟戒。七遂求戒者略",
    "T45n1862_003:0402b04": "有八種。謂諸菩薩自諦思惟。如我悕求。勿",
    "T45n1862_003:0402b05": "彼於我現行斷命不與而取穢邪虛妄離間麁",
    "T45n1862_003:0402b06": "惡綺語手塊杖等諸非愛觸加害於我。於他",
    "T45n1862_003:0402b07": "亦然。不遂求。俱不悅故。如是審思惟己命難",
    "T45n1862_003:0402b08": "因緣。亦不於他現行八種所求不遂不悅意",
    "T45n1862_003:0402b09": "事。八此世他世樂戒者略有九種。謂諸菩薩",
    "T45n1862_003:0402b10": "為諸有情。應遮而遮。應開而開。應攝正攝。應",
    "T45n1862_003:0402b11": "調正調。菩薩於中身語二業常清淨轉。名為",
    "T45n1862_003:0402b12": "四種。復有所餘五度俱行淨戒。即為五種。說",
    "T45n1862_003:0402b13": "名為九。能令自他現後安樂。名二世樂戒。九",
    "T45n1862_003:0402b14": "清淨戒者略有十種。一初善受戒。為三菩提",
    "T45n1862_003:0402b15": "不為命故。二不太沈戒。於違犯時生悔愧故。",
    "T45n1862_003:0402b16": "及不太舉戒。達離非處生悔愧故。三離懈怠",
    "T45n1862_003:0402b17": "戒。於睡臥等樂不耽著故。四離諸放逸所攝",
    "T45n1862_003:0402b18": "受戒。修習如前五支不放逸故。五正願戒。遠",
    "T45n1862_003:0402b19": "離利養不願生天。自要修行故。六軌則具足",
    "T45n1862_003:0402b20": "所攝受戒。於諸威儀如法身語正現行故。七",
    "T45n1862_003:0402b21": "淨命所攝具足戒。離矯詐等一切邪命過故。",
    "T45n1862_003:0402b22": "八離二邊戒。遠離受用苦樂邊故。九永出離",
    "T45n1862_003:0402b23": "戒。遠離一切外道見故。十於先所受無損失",
    "T45n1862_003:0402b24": "戒。於受無缺故。能如是習得五勝利。一十",
    "T45n1862_003:0402b25": "方佛護念。二將終生歡喜。三持戒為善友。四",
    "T45n1862_003:0402b26": "大功德藏滿。五現後戒成性。",
    "T45n1862_003:0402b27": "忍九門者。一自性者。或思擇力。或由自性。堪",
    "T45n1862_003:0402b28": "忍怨害。由無染心。純悲愍故。能有堪忍。此名",
    "T45n1862_003:0402b29": "自性。二一切忍者。在家出家各具三忍。耐怨",
    "T45n1862_003:0402c01": "害忍。起念五想略如能斷疏。云何名忍。自無",
    "T45n1862_003:0402c02": "憤勃。不報他怨。亦不隨眠。流注恒續。故名為",
    "T45n1862_003:0402c03": "忍。安受苦忍者。事有八。一依止處苦。二世法",
    "T45n1862_003:0402c04": "處苦。三威儀處苦。四攝法處苦。五乞行處苦。",
    "T45n1862_003:0402c05": "六勤勞處苦。七利他處苦。八所作處苦。依止",
    "T45n1862_003:0402c06": "處苦有四。即飲食等四事。世法苦有九。謂衰",
    "T45n1862_003:0402c07": "毀譏苦壞盡老病死。威儀處苦有四。即四威",
    "T45n1862_003:0402c08": "儀。攝法苦有七。一供養三寶。二供事尊長。三",
    "T45n1862_003:0402c09": "諮受正法。四諮受已廣為他說。五以大音聲",
    "T45n1862_003:0402c10": "吟詠讚誦。六獨處思察。七修瑜伽所攝止觀。",
    "T45n1862_003:0402c11": "乞行處苦有七。一毀形捨俗。二壞色衣服。三",
    "T45n1862_003:0402c12": "進止不縱住自兢攝。四依他活命。五盡壽乞",
    "T45n1862_003:0402c13": "求非久積用。六盡壽離婬。七盡壽離觀舞倡",
    "T45n1862_003:0402c14": "打歌同齡携從等法。思勝解忍者。能於八種",
    "T45n1862_003:0402c15": "生勝解故。一三寶功德處。二真實義處。三",
    "T45n1862_003:0402c16": "佛菩薩大神力處。四因處五果處。六應得義",
    "T45n1862_003:0402c17": "處。七自於彼義得方便處。八一切所知所應",
    "T45n1862_003:0402c18": "行處。由二因緣於彼諸處善能安立。一長時",
    "T45n1862_003:0402c19": "串習故。二證善淨智故。三難行忍者有三。於",
    "T45n1862_003:0402c20": "劣有情所。忍彼所作不饒益。名第一難。居尊",
    "T45n1862_003:0402c21": "位。於自臣隷不饒益事。堪能忍受。名第二難。",
    "T45n1862_003:0402c22": "於其種姓婢賤有情所作增上不饒益事。堪",
    "T45n1862_003:0402c23": "能忍受。名第三難。四一切門者略有四種。一",
    "T45n1862_003:0402c24": "於親所作不饒益事。二於怨所作。三於中所",
    "T45n1862_003:0402c25": "作。四及於彼三劣等勝品。不饒益事皆能忍",
    "T45n1862_003:0402c26": "受。五善士忍者略有五種。謂諸菩薩先於其",
    "T45n1862_003:0402c27": "忍見諸勝利。謂能堪忍補特伽羅。於當來世。",
    "T45n1862_003:0402c28": "無多怨敵。無多乖離。有多喜樂。臨終無悔。於",
    "T45n1862_003:0402c29": "身壞後。當生善趣天世界中。見勝利已。自能",
    "T45n1862_003:0403a01": "堪忍。勸他行忍。讚忍功德。見能行忍。慰意慶",
    "T45n1862_003:0403a02": "喜。六一切種忍有六七種。六者。了知不忍受",
    "T45n1862_003:0403a03": "非愛異熟。由怖故忍。於生哀憐心悲愍親愛",
    "T45n1862_003:0403a04": "心親善故忍。無上菩提為忍圓滿故修行忍。",
    "T45n1862_003:0403a05": "夫出家者具忍辱力。非不行忍。由法受故修",
    "T45n1862_003:0403a06": "行於忍。種姓串習住自性故修行於忍。一切",
    "T45n1862_003:0403a07": "有情唯見諸法故修行忍。七種。謂於一切不",
    "T45n1862_003:0403a08": "饒益忍。從一切所忍。一切處忍。一切時忍。一",
    "T45n1862_003:0403a09": "切身忍。不捶打故。語忍不出非愛故。意忍不",
    "T45n1862_003:0403a10": "憤發故。七遂求忍者略有八種。於諸有苦來",
    "T45n1862_003:0403a11": "求索者。要逼能忍。於極凶暴上品惡業諸有",
    "T45n1862_003:0403a12": "情類。悲不惱忍。於諸犯戒。悲不惱忍。復有五",
    "T45n1862_003:0403a13": "種耐勤苦忍。堪耐除有情苦勤苦。耐求法勤",
    "T45n1862_003:0403a14": "苦。耐法隨法行勤苦。耐為他說法勤苦。耐",
    "T45n1862_003:0403a15": "為有情所作正所有勤苦。八此世他世樂忍",
    "T45n1862_003:0403a16": "者略有九種。謂諸菩薩住不放逸。於諸善法",
    "T45n1862_003:0403a17": "悉能堪忍。於寒熱能忍。於飢渴能忍。於蚊虻",
    "T45n1862_003:0403a18": "能忍。於風日能忍。於蛇蝎能忍。於劬勞憂惱",
    "T45n1862_003:0403a19": "能忍。於墮生老病死苦有情。哀愍而行能忍。",
    "T45n1862_003:0403a20": "如是能令自身於現法中得安樂住。不為一",
    "T45n1862_003:0403a21": "切惡不善法之所陵雜。能引後世安樂因緣。",
    "T45n1862_003:0403a22": "亦能令他修行二世安樂行。名二世樂。清淨",
    "T45n1862_003:0403a23": "忍者略有十種。謂諸菩薩遇他所作不饒益",
    "T45n1862_003:0403a24": "事損惱違越。終不返報。亦不意憤。亦無怨嫌。",
    "T45n1862_003:0403a25": "意樂相續恒常現前。欲作饒益。先後無異。非",
    "T45n1862_003:0403a26": "一益已捨而不益。於有怨者自往悔謝。終不",
    "T45n1862_003:0403a27": "令他生疲厭已然後受謝。恐其疾厭纔謝便",
    "T45n1862_003:0403a28": "受等。",
    "T45n1862_003:0403a29": "精進九門者。一自性。謂諸菩薩其心勇悍。堪",
    "T45n1862_003:0403b01": "能攝受無量善法。利益安樂一切有情。熾然",
    "T45n1862_003:0403b02": "無間無有顛倒。及此所起身語意勤。名進自",
    "T45n1862_003:0403b03": "性。一切者。在家出家各有三種。一擐甲。二攝",
    "T45n1862_003:0403b04": "善。三饒益。擐甲者。謂諸菩薩於發加行精進",
    "T45n1862_003:0403b05": "之前。其心勇悍。先擐誓甲。若我為脫一切有",
    "T45n1862_003:0403b06": "情苦。以千大劫等日夜。處那落迦。不在餘趣。",
    "T45n1862_003:0403b07": "證得菩提。假使過此百千俱胝倍數時劫方",
    "T45n1862_003:0403b08": "證菩提。我之勇悍亦無退屈。於求菩提非不",
    "T45n1862_003:0403b09": "進趣。既進趣已勤勇無懈。何況所經時短苦",
    "T45n1862_003:0403b10": "薄。名擐甲精進。攝善精進者。能為六加行",
    "T45n1862_003:0403b11": "能成辨六度。此復有七。一無動精進。一切分",
    "T45n1862_003:0403b12": "別本隨惑異論苦觸不傾動故。二堅固進。殷",
    "T45n1862_003:0403b13": "重加行故。三無量進。能現證一切明處故。四",
    "T45n1862_003:0403b14": "方便相應進。所應得義無倒順行等通達故。",
    "T45n1862_003:0403b15": "五無倒進。為欲證得義願所引故。六恒常",
    "T45n1862_003:0403b16": "進。無間加行故。七離慢進。由勸精進離高",
    "T45n1862_003:0403b17": "舉故。由此疾證無上菩提一切善法最勝因",
    "T45n1862_003:0403b18": "緣。云何饒益有情進。此有十一。如戒品說。彼",
    "T45n1862_003:0403b19": "戒此進。彼此差別。難行進者。略有三種。一無",
    "T45n1862_003:0403b20": "間遠離衣想食想臥想身想。於善無間修無",
    "T45n1862_003:0403b21": "懈廢。名第一難。如是精進盡眾同分。於一切",
    "T45n1862_003:0403b22": "時曾無懈廢。名第二難。平等通達功德相應。",
    "T45n1862_003:0403b23": "不緩不急。無倒能引義利精進。名第三難。一",
    "T45n1862_003:0403b24": "切門者。略有四種。一離染法進。二引自法進。",
    "T45n1862_003:0403b25": "三淨除業。四增長智進。善士進者。略有五種。",
    "T45n1862_003:0403b26": "一無所棄捨進。不捨一切欲加行故。二無退",
    "T45n1862_003:0403b27": "減進。如先所受隨長養故。三無下劣進。勇猛",
    "T45n1862_003:0403b28": "熾然長時策勵。無怯無退故。四無倒進。能引",
    "T45n1862_003:0403b29": "義利方便善巧所攝持故。五勤勇加行進。能",
    "T45n1862_003:0403c01": "於無上正等菩提。速進趣故。一切種進者。六",
    "T45n1862_003:0403c02": "種七種。總有十三種。六者。一無間進。謂一切",
    "T45n1862_003:0403c03": "時修加行故。二殷重進。謂能周備修加行故。",
    "T45n1862_003:0403c04": "三等流進。謂先因力所任持故。四加行進。數",
    "T45n1862_003:0403c05": "數思擇善品加行故。五無動進。一切苦觸不",
    "T45n1862_003:0403c06": "能動故。六無喜足進。少劣證中不喜足故。即",
    "T45n1862_003:0403c07": "經所說有勢等五。云何七種。一與欲俱行進。",
    "T45n1862_003:0403c08": "數於菩提猛利欲願隨長養故。二平等相應",
    "T45n1862_003:0403c09": "進。本隨煩惱不染纏心。能於善法等習而住",
    "T45n1862_003:0403c10": "故。三勝進進。若本隨惑染心纏心。為顯精進。",
    "T45n1862_003:0403c11": "如救頭然故。四勤求進。勤求明處無厭倦故。",
    "T45n1862_003:0403c12": "五修學進。於所修學法隨法行。能成辦故。六",
    "T45n1862_003:0403c13": "利他進。於前說十一種相應知其相故。七善",
    "T45n1862_003:0403c14": "護進。所有精進起正加行。善自防守犯如法",
    "T45n1862_003:0403c15": "悔故。二世樂如忍應知。清淨者略有十種。一",
    "T45n1862_003:0403c16": "相稱進。二串習。三無緩。四善攝。五應時修",
    "T45n1862_003:0403c17": "習。六通達眾相。七不退弱轉。八不捨軛。九平",
    "T45n1862_003:0403c18": "等。十迴向。大菩提相稱者。為斷彼彼諸隨煩",
    "T45n1862_003:0403c19": "惱。修彼相稱對治法門。如為斷貪修不淨故",
    "T45n1862_003:0403c20": "等。餘準應知。",
    "T45n1862_003:0403c21": "靜慮九門者。自性。謂諸菩薩於菩薩藏聞思",
    "T45n1862_003:0403c22": "為先。所有妙善世出世間。心一境性。心正安",
    "T45n1862_003:0403c23": "住。或奢摩他品。或毘鉢舍那品。或雙運道靜",
    "T45n1862_003:0403c24": "慮自性。一切靜慮者。略有二種。即世出世。",
    "T45n1862_003:0403c25": "此各有現法樂住能引菩薩等持功德饒益有",
    "T45n1862_003:0403c26": "情。所有靜慮身心輕安離過泯相。名現法樂。",
    "T45n1862_003:0403c27": "能引十方解脫願智等。名為能引。饒益靜慮",
    "T45n1862_003:0403c28": "有十一種。如前應知。謂諸菩薩依止靜慮。於",
    "T45n1862_003:0403c29": "諸有情能引義利。彼彼事業與作助伴。有苦",
    "T45n1862_003:0404a01": "為除。於諸有情依如理說。於有恩者知恩報",
    "T45n1862_003:0404a02": "恩。於怖為救。於喪失處能解愁憂。於匱乏者",
    "T45n1862_003:0404a03": "施於眾善。匡御於諸有情善隨心轉。於實有",
    "T45n1862_003:0404a04": "德讚美令喜。於諸有過能正調伏。為物現通。",
    "T45n1862_003:0404a05": "恐怖引攝。名一切靜慮。難行者略有三種。已",
    "T45n1862_003:0404a06": "能安住廣大殊勝極善靜慮。為利有情還生",
    "T45n1862_003:0404a07": "欲界。名第一難。依止靜慮。能發無量超過二",
    "T45n1862_003:0404a08": "種所行境菩薩等持。名第二難。依止靜慮。",
    "T45n1862_003:0404a09": "速證無上正等菩提。名第三難。一切門有四。",
    "T45n1862_003:0404a10": "一有尋有伺靜慮。二喜俱行靜慮。三樂俱行",
    "T45n1862_003:0404a11": "靜慮。四捨俱行靜慮。善士有五。一者無愛味",
    "T45n1862_003:0404a12": "靜慮。二慈俱行。三悲俱行。四喜俱行。五捨俱",
    "T45n1862_003:0404a13": "行靜慮。一切種者。六種七種。言六種者。一善",
    "T45n1862_003:0404a14": "靜慮。二無記變化。三奢摩他品。四毘鉢舍",
    "T45n1862_003:0404a15": "那品。五自他利正審思惟。六能引神通威力",
    "T45n1862_003:0404a16": "功德靜慮。言七種者。一者名緣靜慮。二義緣。",
    "T45n1862_003:0404a17": "三止相緣。四舉相緣。五捨相緣。六現法樂住。",
    "T45n1862_003:0404a18": "七能饒益他。遂求有八。一於諸毒藥霜雹災",
    "T45n1862_003:0404a19": "患。能息能成呪術所依靜慮。二於界違所生",
    "T45n1862_003:0404a20": "眾患能除靜慮。三於諸飢饉火災旱等現前",
    "T45n1862_003:0404a21": "在時。興致甘雨靜慮。四於怖畏能拔濟。五於",
    "T45n1862_003:0404a22": "乏食墮在曠野諸有情類。能施飲食。六於乏",
    "T45n1862_003:0404a23": "財位所化有情。能施財位。七於十方界放逸",
    "T45n1862_003:0404a24": "有情。能正諫誨。八於諸有情隨所生起。應作",
    "T45n1862_003:0404a25": "正作靜慮。此世他世樂有九。一神通變現調",
    "T45n1862_003:0404a26": "伏有情靜慮。二記說變現調伏有情。三教誡",
    "T45n1862_003:0404a27": "變現調伏有情。四於造惡者示現惡趣。五於",
    "T45n1862_003:0404a28": "失辨才能施辨才。六於失念能施憶念。七制",
    "T45n1862_003:0404a29": "造建立無顛倒論微妙讚頌摩咀理迦。能令",
    "T45n1862_003:0404b01": "正法久住。八於諸世間工巧業處。能引義利",
    "T45n1862_003:0404b02": "資生眾具能隨造靜慮。九於生惡趣所化有",
    "T45n1862_003:0404b03": "情。為欲暫時息彼眾苦。放大光明照觸靜慮。",
    "T45n1862_003:0404b04": "清淨略有十一。由世間淨離諸愛味清淨靜",
    "T45n1862_003:0404b05": "慮。二由出世淨無有染污。三由加行淨。四由",
    "T45n1862_003:0404b06": "得根本淨。五由根本勝進淨。六由入住自在",
    "T45n1862_003:0404b07": "淨。七捨淨慮已還復證入自在淨。八神通變",
    "T45n1862_003:0404b08": "化自在淨。九離一切見趣淨。十一切煩惱所",
    "T45n1862_003:0404b09": "知障清淨靜慮。",
    "T45n1862_003:0404b10": "慧九門者。一自性。謂能悟入一切所知。及已",
    "T45n1862_003:0404b11": "悟入一切所知。簡擇諸法。普緣一切五明處",
    "T45n1862_003:0404b12": "轉。即慧自性。二一切有二。謂世出世。此各有",
    "T45n1862_003:0404b13": "三。一能於所知真實。隨覺通達慧。二能於",
    "T45n1862_003:0404b14": "如所說五明處及三聚中。決定善巧慧。三能",
    "T45n1862_003:0404b15": "作一切有情義利慧。難行慧者有三種。能知",
    "T45n1862_003:0404b16": "甚深法無我智。名第一難。能了有情調伏方",
    "T45n1862_003:0404b17": "便智。名第二難。了知一切所知境界無障礙",
    "T45n1862_003:0404b18": "智。名第三難。一切門者略有四種。於二藏中。",
    "T45n1862_003:0404b19": "勝妙聞思二慧。及所應作隨轉。所不應作止",
    "T45n1862_003:0404b20": "息慧。及修習力所攝三摩呬多地無量慧。善",
    "T45n1862_003:0404b21": "士慧者有五。一聽聞正法所集成慧。二內正",
    "T45n1862_003:0404b22": "作意俱行慧。三自他利行方便俱行慧。四於",
    "T45n1862_003:0404b23": "諸法中善決定慧。五捨煩惱慧。復有異門。一",
    "T45n1862_003:0404b24": "微細慧。悟入所知如所有性故。二周備慧。悟",
    "T45n1862_003:0404b25": "入所知盡所有性故。三俱生慧。宿智資糧所",
    "T45n1862_003:0404b26": "集成故。四具教慧。能於諸佛已入大地諸菩",
    "T45n1862_003:0404b27": "薩眾。所聞法義具受持故。五具證慧。從淨",
    "T45n1862_003:0404b28": "意樂地乃至到究竟地所攝受故。一切種六",
    "T45n1862_003:0404b29": "七。六謂四諦盡無生智是名六慧。七謂法智。",
    "T45n1862_003:0404c01": "類智。世俗智。神通智。相智。十力前行智。四",
    "T45n1862_003:0404c02": "道理中正道理智。遂求慧有八。一依法異門",
    "T45n1862_003:0404c03": "智。謂法無礙慧。二依法相智。三依法釋詞智。",
    "T45n1862_003:0404c04": "四依法品類句差別智。即三無礙解。五菩薩",
    "T45n1862_003:0404c05": "一切摧伏他論慧。六菩薩一切成立自論慧。",
    "T45n1862_003:0404c06": "七菩薩一切正訓營為宗屬家產慧。八菩薩",
    "T45n1862_003:0404c07": "一切善解種種王正世務慧。二世樂有九。謂",
    "T45n1862_003:0404c08": "諸菩薩於內明處能善明淨善安住慧。餘四",
    "T45n1862_003:0404c09": "明處能善明淨非安住慧。一切菩薩即用如",
    "T45n1862_003:0404c10": "是於五明處善明淨慧。以為依止。於他愚癡",
    "T45n1862_003:0404c11": "放逸怯弱勤修正行所化有情。如其次第。示",
    "T45n1862_003:0404c12": "現教導讚勵慶慰慧。清淨有十。於真實義有",
    "T45n1862_003:0404c13": "二慧。謂由盡所有性及如所有性。於流轉有",
    "T45n1862_003:0404c14": "二慧。謂取正因果故。於執受義有二慧。謂",
    "T45n1862_003:0404c15": "倒不倒如實了知故。於方便義有二慧。謂應",
    "T45n1862_003:0404c16": "作不應作如實知故。於究竟義有二種慧。謂",
    "T45n1862_003:0404c17": "染淨如實了知故。",
    "T45n1862_003:0404c18": "五相名波羅蜜門",
    "T45n1862_003:0404c19": "七十五云。謂諸菩薩所有布施略有五種。功",
    "T45n1862_003:0404c20": "德相應得入布施到彼岸數。一者無著。二無",
    "T45n1862_003:0404c21": "戀。三無罪。四無分別。五迴向。如施戒等當知",
    "T45n1862_003:0404c22": "亦爾。無著者。謂於一切種施等障法中。無有",
    "T45n1862_003:0404c23": "罣礙。無戀者。謂於有染及彼果中。心無繫著。",
    "T45n1862_003:0404c24": "無罪者。謂遠離一切種施等隨煩惱。無分別",
    "T45n1862_003:0404c25": "者。謂於施等不觀遍計所執自性。迴向者。謂",
    "T45n1862_003:0404c26": "以一切施等諸行願得菩提果。於前九門皆",
    "T45n1862_003:0404c27": "隨決了。",
    "T45n1862_003:0404c28": "七相施等清淨門",
    "T45n1862_003:0404c29": "七十四云。菩薩所行惠施。由七種相乃得清",
    "T45n1862_003:0405a01": "淨。謂施淨。戒淨。見淨。心淨。語淨。智淨。垢淨。",
    "T45n1862_003:0405a02": "皆有十相。初清淨十相者。一廣大施。謂眾多",
    "T45n1862_003:0405a03": "差別故。二平等施。無僧減故。三應時施。當彼",
    "T45n1862_003:0405a04": "所樂故。四上妙施。色等具足故。五清淨施。非",
    "T45n1862_003:0405a05": "不淨物所雜穢故。六如法施。無罪相應故。七",
    "T45n1862_003:0405a06": "隨樂施。謂隨求者所愛樂故。八利益施。隨彼",
    "T45n1862_003:0405a07": "所宜故。九或頓或漸施。觀彼求者故。十無間",
    "T45n1862_003:0405a08": "施。無斷絕故。戒淨十相者。一發勤精進所",
    "T45n1862_003:0405a09": "獲財物而用惠施。二自手臂力所致物施。三",
    "T45n1862_003:0405a10": "離垢污物而用惠施。四如法施。五如法所得",
    "T45n1862_003:0405a11": "施。六息除諸惡施。七諸伏調根施。八殷重恭",
    "T45n1862_003:0405a12": "敬施。九自手而施。十於己僕從先行恩養。然",
    "T45n1862_003:0405a13": "後惠施來求者。見清淨十相者。一不計度我",
    "T45n1862_003:0405a14": "能行施。二不將己量他施。三不觀他當反報",
    "T45n1862_003:0405a15": "施。四不觀當來有富樂施。五不觀令無果施。",
    "T45n1862_003:0405a16": "六不觀施不相似果施。七不觀施有顛倒果",
    "T45n1862_003:0405a17": "施。八不觀殺害為伴侶施。九不觀奇變吉祥",
    "T45n1862_003:0405a18": "相施。十不為聲譽稱讚施。心清淨十相者。一",
    "T45n1862_003:0405a19": "憐愍心施。二珍寶心。謂於施所。三平等心施。",
    "T45n1862_003:0405a20": "四調伏垢心施。五欣樂心施。謂由七相。一於",
    "T45n1862_003:0405a21": "未來求者。發歡喜心故。二於已來求者。初見",
    "T45n1862_003:0405a22": "便淨信故。三於正施時。生悅豫心故。四生靜",
    "T45n1862_003:0405a23": "定心故。五生無足心故。六生不惱心故。七施",
    "T45n1862_003:0405a24": "已不追悔心故。六忍辱心施。無厭倦故。七以",
    "T45n1862_003:0405a25": "慈心施惱害者。八以悲心於有苦者。九以喜",
    "T45n1862_003:0405a26": "心施於有功德者。十以捨心施於親友所。語",
    "T45n1862_003:0405a27": "清淨十相者。一先於施物。恣彼乞者。二彼若",
    "T45n1862_003:0405a28": "至時。稱善來進。三遠離嚬蹙。平面而視。含笑",
    "T45n1862_003:0405a29": "先言。四以耎言共申安慰。五從此無間言當",
    "T45n1862_003:0405b01": "施汝可愛財物。六正發施言。七彼若遮障。縱",
    "T45n1862_003:0405b02": "容分布不出麁言。八於乞者不毀不呰。九若",
    "T45n1862_003:0405b03": "無施物。正言詞謝許得隨與。十於乞者終不",
    "T45n1862_003:0405b04": "對面呵責笑弄。令改容愧。智清淨十相者。一",
    "T45n1862_003:0405b05": "由惠施智清淨。二由求者智清淨。三由施物",
    "T45n1862_003:0405b06": "智。四由施加行智。五由以施成熟有情智。六",
    "T45n1862_003:0405b07": "由方便善巧智。七由諸欲過患智。八由除垢",
    "T45n1862_003:0405b08": "智。九由友遠離攝受智。十由隱覆六方智清",
    "T45n1862_003:0405b09": "淨。惠施智淨者。了施名言體相故。求者智",
    "T45n1862_003:0405b10": "淨者。住福田想故。施物智者。於工巧業善巧",
    "T45n1862_003:0405b11": "速能集物而惠施等。加行者。勿令求者生疲",
    "T45n1862_003:0405b12": "倦等故。方便善巧智者。教導令行施等。除十",
    "T45n1862_003:0405b13": "四垢業。由友遠離攝受智者。離四惡友近四",
    "T45n1862_003:0405b14": "善友而行施故。隱覆六方智者。謂隱覆六方",
    "T45n1862_003:0405b15": "而行惠施(此次三門如法華安樂品)。垢清淨十相者。一遠離",
    "T45n1862_003:0405b16": "懈怠垢。二遠離貪垢。三遠離瞋垢。四遠離癡",
    "T45n1862_003:0405b17": "垢。五遠離障垢有四障。一不串習。二匱乏。三",
    "T45n1862_003:0405b18": "耽湎。四觀果。此離非道理垢。六善分布。七由",
    "T45n1862_003:0405b19": "圓滿施。此離減少垢有二。一事圓滿。二意",
    "T45n1862_003:0405b20": "樂圓滿。事圓滿有七。一施資產。二施國土。三",
    "T45n1862_003:0405b21": "施有情。四施莊嚴。五施舍宅。六施居處。七施",
    "T45n1862_003:0405b22": "內身。八由清淨施。離不清淨垢。由十種清淨。",
    "T45n1862_003:0405b23": "即無著無取等。九善觀察施離惡慧垢。謂觀",
    "T45n1862_003:0405b24": "察施物。觀察意樂。觀察其田。觀物者。觀用勝",
    "T45n1862_003:0405b25": "積。觀施勝用。以饒他故。觀意樂四。於因無倒",
    "T45n1862_003:0405b26": "意樂。果中無著意樂。於生悲愍意樂。於智圓",
    "T45n1862_003:0405b27": "滿意樂。觀田五相。一於是處乞求可得。二",
    "T45n1862_003:0405b28": "於是處已有乞求復加貧匱。三於是處已有",
    "T45n1862_003:0405b29": "貧匱復無依怙。四於是處有無依怙復行惡。",
    "T45n1862_003:0405c01": "行。五於是處雖無此等而有修行。十具方便",
    "T45n1862_003:0405c02": "德而行惠施離無方便過垢。謂串習施不顧",
    "T45n1862_003:0405c03": "身命悲愍有情。真實義智無上菩提勝解教",
    "T45n1862_003:0405c04": "導強力逼迫處任恩報生及神力。",
    "T45n1862_003:0405c05": "七非田不應施與門",
    "T45n1862_003:0405c06": "非田不應施有七。一乞求者極大暴惡。曾為",
    "T45n1862_003:0405c07": "怨害歸依怨害而有所求。二勸為善事終不",
    "T45n1862_003:0405c08": "能得。三心壞染污為染污事而有乞求。四為",
    "T45n1862_003:0405c09": "損惱而有乞求。五乞求者或自是魔。或魔所",
    "T45n1862_003:0405c10": "魅非處乞求。六乞求父母或復隨一非所施",
    "T45n1862_003:0405c11": "物。七能為無義。",
    "T45n1862_003:0405c12": "四攝如度九種門",
    "T45n1862_003:0405c13": "四攝九門頌如前度。自性愛語。於諸有情常",
    "T45n1862_003:0405c14": "樂宣說悅可意語諦語法語引攝義語。為愛",
    "T45n1862_003:0405c15": "語自性。一切愛語者。略有三種。一設慰喻語。",
    "T45n1862_003:0405c16": "恒對有情遠離嚬蹙。先發善言。舒顏平視。含",
    "T45n1862_003:0405c17": "笑為先。或問安隱吉祥。或問諸界調適。或問",
    "T45n1862_003:0405c18": "晝夜怡樂。或命前進善來。以是等相慰問有",
    "T45n1862_003:0405c19": "情。二者設慶悅語。由此語故。若見有情妻子",
    "T45n1862_003:0405c20": "財穀其所昌盛而不自知。如應覺悟以申慶",
    "T45n1862_003:0405c21": "悅。或知信戒聞捨慧增。亦復慶悅。三設勝",
    "T45n1862_003:0405c22": "益語。宣說一切種德圓滿法教相應之語。利",
    "T45n1862_003:0405c23": "益安樂一切有情。恒常現前以勝益言而為",
    "T45n1862_003:0405c24": "饒益。難行愛語者。略有三種。於能殺害怨家",
    "T45n1862_003:0405c25": "惡友。以善淨心無穢濁心。思擇為說如前三",
    "T45n1862_003:0405c26": "語。名第一難。於其上品愚癡鈍根諸有情所。",
    "T45n1862_003:0405c27": "心無疑慮。思擇為說種種法教。誓受疲勞。如",
    "T45n1862_003:0405c28": "理如法如善攝取。名第二難。於其諂詐欺誑",
    "T45n1862_003:0405c29": "親教軌範尊者長老真實福田行邪惡行諸有",
    "T45n1862_003:0406a01": "情所。無嫌恨心。無恚惱心。思擇為說如前三",
    "T45n1862_003:0406a02": "語。名第三難。一切門語有四。一欲斷諸蓋趣向",
    "T45n1862_003:0406a03": "善者。為說先時作法。二遠離諸蓋心調善者。",
    "T45n1862_003:0406a04": "為說增進四聖諦等相應正法。三在家出家",
    "T45n1862_003:0406a05": "多放逸者。無倒諫誨。方便令其出離放逸行",
    "T45n1862_003:0406a06": "住不放逸行。四於諸法中多疑惑者。為令當",
    "T45n1862_003:0406a07": "來離疑惑故。為說正法論議決擇。善士愛語",
    "T45n1862_003:0406a08": "略有五種。為所化生能說。如來及諸菩薩有",
    "T45n1862_003:0406a09": "因緣法。有出離法。有所依法。有勇決法。有神",
    "T45n1862_003:0406a10": "變法。若所說法得處有因制立學處。名有因",
    "T45n1862_003:0406a11": "緣。若所說法於所受學有毀犯者。施設還淨。",
    "T45n1862_003:0406a12": "名有出離。若所說法四依所攝。施設無倒法",
    "T45n1862_003:0406a13": "律正行。名有所依。若所說法能正顯示出一",
    "T45n1862_003:0406a14": "切苦不退還行。名有勇決。若所說法作三神",
    "T45n1862_003:0406a15": "變。一切所說終不唐捐。名有神變。一切種",
    "T45n1862_003:0406a16": "愛語六種七種。言六種者。一於應聽法開聽",
    "T45n1862_003:0406a17": "愛語。二應制法遮制。三開示諸法法門。四開",
    "T45n1862_003:0406a18": "示無倒法相。五開示無倒訓釋諸法言詞。六",
    "T45n1862_003:0406a19": "開示無倒法句品類差別。七種者。一慰喻愛",
    "T45n1862_003:0406a20": "語。二慶悅。三於他有情一切資具少希欲中。",
    "T45n1862_003:0406a21": "一切所作。及以正至少希欲中。廣恣愛語。四",
    "T45n1862_003:0406a22": "安愍種種驚怖。五如理宣說所攝。六為欲令",
    "T45n1862_003:0406a23": "他出不善處安住善處。正見聞疑舉呵。七請",
    "T45n1862_003:0406a24": "他有力饒益愛語。遂求有八。謂依四淨語起",
    "T45n1862_003:0406a25": "八聖語。四淨語謂四善語業。八聖語謂見言",
    "T45n1862_003:0406a26": "見等。二世樂有九。一說正法斷親屬難愁憂",
    "T45n1862_003:0406a27": "愛語。二說正法斷財位難愁憂。三說正法斷",
    "T45n1862_003:0406a28": "無病難愁憂。四說正法斷淨戒難眾苦。五說",
    "T45n1862_003:0406a29": "正法斷正見難眾苦。六說正法讚美淨戒圓",
    "T45n1862_003:0406b01": "滿。七說正法讚美正見圓滿。八說正法讚美",
    "T45n1862_003:0406b02": "軌則圓滿。九說正法讚美正命圓滿愛語。清",
    "T45n1862_003:0406b03": "淨愛語有二十種。如前力品。自性利行。由彼",
    "T45n1862_003:0406b04": "愛語。為諸有情。示現正理。隨其所應。於諸所",
    "T45n1862_003:0406b05": "學。隨義利行法隨法行。如是行中安住悲心",
    "T45n1862_003:0406b06": "無愛染心。勸導調伏安處建立。略名自性。一",
    "T45n1862_003:0406b07": "切利行略有二種。一未成熟有情能成熟利",
    "T45n1862_003:0406b08": "行。二已成熟有情令解脫利行。復由三門。一",
    "T45n1862_003:0406b09": "於現法利勸導利行。二於後法利勸導利行。",
    "T45n1862_003:0406b10": "三於現後利勸導利行。於現法利勸導利行",
    "T45n1862_003:0406b11": "者。謂勸導以法業德招集守護增長財位。由",
    "T45n1862_003:0406b12": "此能令獲大名稱及現法樂。由資具樂攝受",
    "T45n1862_003:0406b13": "安住。於後法利勸導利行者。正勸導棄捨財",
    "T45n1862_003:0406b14": "位清淨出家。受乞求行以自存活。由此能令",
    "T45n1862_003:0406b15": "決定獲得後法安樂。不必獲得現法安樂。於",
    "T45n1862_003:0406b16": "現後利勸導利行者。正勸導在家或出家者。",
    "T45n1862_003:0406b17": "漸次修行趣向離欲。由此能令現得輕安後",
    "T45n1862_003:0406b18": "生淨天。或無餘依界般涅槃。難行利行者略",
    "T45n1862_003:0406b19": "有三種。於先未行勝善根。因諸有情所能行",
    "T45n1862_003:0406b20": "利行。名第一難。難勸導故。於有善因現前",
    "T45n1862_003:0406b21": "耽著廣大財位眾具圓滿有情利行。名第二",
    "T45n1862_003:0406b22": "難。廣大放逸耽著轉故。於諸外道著本異道",
    "T45n1862_003:0406b23": "邪見邪行有情利行。名第三難。彼於自宗愚",
    "T45n1862_003:0406b24": "癡執故。於正法律憎背執故。一切門利行有",
    "T45n1862_003:0406b25": "四。不信有情於信勸導。犯戒有情於戒勸導。",
    "T45n1862_003:0406b26": "惡慧有情於慧勸導。慳悋有情於捨勸導。善",
    "T45n1862_003:0406b27": "士利行略有五種。於真實義勸導有情。於應",
    "T45n1862_003:0406b28": "時宜勸導。於攝妙義勸導。於諸有情柔濡勸",
    "T45n1862_003:0406b29": "導。於諸有情慈心勸導。一切種利行有六七",
    "T45n1862_003:0406c01": "種。六謂若諸有情應正攝受正攝受之。應正",
    "T45n1862_003:0406c02": "調伏正調伏之。憎背聖教除其恚惱。處中住",
    "T45n1862_003:0406c03": "者令入聖教。已入聖教令其成熟。已成熟者",
    "T45n1862_003:0406c04": "令得解脫。七謂隨所化生於善資糧守護長",
    "T45n1862_003:0406c05": "養。隨小大乘或於遠離。或於心一境性。或於",
    "T45n1862_003:0406c06": "清淨諸障。或於修習作意正安處之。若有二",
    "T45n1862_003:0406c07": "乘種即於二乘而正安處。若大乘種即於大",
    "T45n1862_003:0406c08": "乘安處。遂求利行者有八。謂見有情於應慚",
    "T45n1862_003:0406c09": "處為無慚纏之所纏繞。方便開解令離彼纏。",
    "T45n1862_003:0406c10": "於餘七纏亦爾。二世樂有九。謂於他有情。依",
    "T45n1862_003:0406c11": "淨身業。勸離殺生。離不與取。離欲邪行。離一",
    "T45n1862_003:0406c12": "切窣羅若迷麗耶及以末陀放逸處酒。依淨",
    "T45n1862_003:0406c13": "語業。勸離一切妄語。離離語。離麁語。離穢",
    "T45n1862_003:0406c14": "語。依淨意業。勸離貪瞋癡。清淨利行有十。依",
    "T45n1862_003:0406c15": "外清淨有五。一無罪利行。二不轉。三漸次。四",
    "T45n1862_003:0406c16": "遍行。五如應。諸惡行者於諸善中能正安處。",
    "T45n1862_003:0406c17": "名無罪行。於非解脫非定清淨處。求為真解",
    "T45n1862_003:0406c18": "脫。求為定清淨。即於其中能正勸導。名不轉",
    "T45n1862_003:0406c19": "行。知劣中妙。隨次為說下中上法。教誡教授",
    "T45n1862_003:0406c20": "令漸次修行。一切有情隨力隨能行義利行",
    "T45n1862_003:0406c21": "求樂者。即於其中隨類勸導。名遍行利。於諸",
    "T45n1862_003:0406c22": "有情。若於自義善法三品功能差別可勸導",
    "T45n1862_003:0406c23": "者。及由方便功能差別可勸導者。於彼如彼",
    "T45n1862_003:0406c24": "方便勸導。名如應利行。依內清淨有五利行。",
    "T45n1862_003:0406c25": "於諸有情。起廣大悲。意樂現前。而行利行。於",
    "T45n1862_003:0406c26": "諸有情所作義利。雖受一切大苦劬勞。而心",
    "T45n1862_003:0406c27": "無倦。深生歡喜。而行利行。雖現安處最勝第",
    "T45n1862_003:0406c28": "一圓滿財位。而自謙下。如奴如僕。亦如孝子",
    "T45n1862_003:0406c29": "旃荼羅子。其心卑屈。離憍慢我執。而行利行。",
    "T45n1862_003:0407a01": "於諸有情。心無愛染。無有虛偽。真實哀憐。而",
    "T45n1862_003:0407a02": "行利行。於諸有情。生起畢竟無復退轉慈愍",
    "T45n1862_003:0407a03": "之心。而行利行。故總成十。同事者。若聽是",
    "T45n1862_003:0407a04": "義。於是善根。勸化受學。或等或增。自現受",
    "T45n1862_003:0407a05": "學。與他同事。所化有情知同己事。受學決定",
    "T45n1862_003:0407a06": "堅固不退。以作是思。定能為我利益安樂。彼",
    "T45n1862_003:0407a07": "自現行。無有知無利益安樂自現行者。非諸",
    "T45n1862_003:0407a08": "菩薩如是同事。得詰難言。汝不受學。云何勸",
    "T45n1862_003:0407a09": "導教授於他。汝應從他諮受教誡。有諸菩薩",
    "T45n1862_003:0407a10": "是他同事而不自顯與他同事。謂與等力而",
    "T45n1862_003:0407a11": "不自顯。有非他同事而自顯現與他同事。謂",
    "T45n1862_003:0407a12": "現生下劣而導他故。有是他同事亦自顯現",
    "T45n1862_003:0407a13": "與他同事。謂見可化善根搖動。為令堅住。現",
    "T45n1862_003:0407a14": "與同事。或增或等。非他同事。亦不自顯。與他",
    "T45n1862_003:0407a15": "同事。謂自行放逸棄捨他事。",
    "T45n1862_003:0407a16": "各九得果門",
    "T45n1862_003:0407a17": "前施乃至同事九門所得果者。一切施等。若",
    "T45n1862_003:0407a18": "多修習。若善清淨。若具圓滿(此三流至下諸門)。能感無",
    "T45n1862_003:0407a19": "上正等菩提金剛之身正法久住果。難行能",
    "T45n1862_003:0407a20": "感如來希奇法果。一切門得最勝有情天人",
    "T45n1862_003:0407a21": "所供養果。善士門得一切有情門最尊勝果。",
    "T45n1862_003:0407a22": "一切種得無量殊勝福德所攝相好莊嚴身",
    "T45n1862_003:0407a23": "果。遂求門能感如來座菩提座魔不能惱不",
    "T45n1862_003:0407a24": "傾動果。二世門得如來最勝靜慮解脫等持",
    "T45n1862_003:0407a25": "等至樂果。清淨門能感如來四一切種清淨",
    "T45n1862_003:0407a26": "果。謂所依淨。所緣淨。心淨。智淨。無邊可愛",
    "T45n1862_003:0407a27": "無罪勝果。",
    "T45n1862_003:0407a28": "十業得短命報門",
    "T45n1862_003:0407a29": "業報差別經云。有十種業。能令眾生得短命",
    "T45n1862_003:0407b01": "報。一自行殺生。二勸他令殺。三讚歎殺。四見",
    "T45n1862_003:0407b02": "殺隨喜。五於怨憎所欲令喪滅。六見怨滅已",
    "T45n1862_003:0407b03": "心生歡喜。七者壞他胎藏。八者教人毀壞。九",
    "T45n1862_003:0407b04": "者建立天祀屠殺眾生。十者教人鬪戰互相",
    "T45n1862_003:0407b05": "殘害。",
    "T45n1862_003:0407b06": "十業長壽報門",
    "T45n1862_003:0407b07": "十業能令眾生得長命報。一自不殺生。二勸",
    "T45n1862_003:0407b08": "他不殺。三讚歎不殺。四見他不殺心生歡喜。",
    "T45n1862_003:0407b09": "五者見彼殺者心方便救免。六死怖者安慰",
    "T45n1862_003:0407b10": "其心。七見恐怖者施與無畏。八見諸患者起",
    "T45n1862_003:0407b11": "慈悲心。九見諸急難起大悲心。十以諸飲食",
    "T45n1862_003:0407b12": "惠施眾生。",
    "T45n1862_003:0407b13": "十業多病不病門",
    "T45n1862_003:0407b14": "十業能令眾生得多病報。一好喜打拍一切",
    "T45n1862_003:0407b15": "眾生。二勸他令打。三讚打。四見打歡喜。五惱",
    "T45n1862_003:0407b16": "亂父母令心憂惱。六惱亂賢聖。七見怨病苦",
    "T45n1862_003:0407b17": "心大歡喜。八見怨病愈心生不樂。九於怨病",
    "T45n1862_003:0407b18": "所與非對治。十宿食不消而復更食。復有十",
    "T45n1862_003:0407b19": "業。能令眾生得無病報。初四翻前四。五供養",
    "T45n1862_003:0407b20": "父母及諸病人。六見賢聖病瞻視供養。七見",
    "T45n1862_003:0407b21": "怨病愈心生歡喜。八見病苦者施與良藥。亦",
    "T45n1862_003:0407b22": "勸他施。九於病苦起慈悲心。十於飲食自能",
    "T45n1862_003:0407b23": "節量。",
    "T45n1862_003:0407b24": "十業醜好報門",
    "T45n1862_003:0407b25": "十業令眾生得醜陋報。一好行忿怒。二好懷",
    "T45n1862_003:0407b26": "嫌恨。三惑誑於他。四惱亂眾生。五於父母所",
    "T45n1862_003:0407b27": "無愛敬心。六於賢聖所不生恭敬。七侵奪賢",
    "T45n1862_003:0407b28": "聖資生田業。八於佛塔廟斷滅燈明。九見醜",
    "T45n1862_003:0407b29": "陋毀呰輕賤。十習諸惡行。十業令眾生得端",
    "T45n1862_003:0407c01": "政報。一不瞋。二施衣。三愛敬父母。四尊重賢",
    "T45n1862_003:0407c02": "聖。五塗飾佛塔。六掃灑堂宇。七掃灑僧地。八",
    "T45n1862_003:0407c03": "掃灑佛塔。九見醜陋者不生輕賤起恭敬心。",
    "T45n1862_003:0407c04": "十見端政者悟曉宿因。",
    "T45n1862_003:0407c05": "十業生下上族門",
    "T45n1862_003:0407c06": "十業令得下族姓報。一不敬父。二不敬母。三",
    "T45n1862_003:0407c07": "不敬沙門。四不敬婆羅門。五於尊長不敬護。",
    "T45n1862_003:0407c08": "六於師長不奉迎供養。七見尊者不奉迎請",
    "T45n1862_003:0407c09": "坐。八於父母所不尊教誨。九於賢聖所不受",
    "T45n1862_003:0407c10": "教誨。十輕蔑下族。十業得上族報。翻前即是。",
    "T45n1862_003:0407c11": "十業令生得少資財報。一自行盜。二教他行。",
    "T45n1862_003:0407c12": "三讚他盜。四見盜歡喜。五於父母所減損生",
    "T45n1862_003:0407c13": "業。六於賢聖侵奪資財。七見他得利心不歡",
    "T45n1862_003:0407c14": "喜。八障他得利為作留難。九見他行施無隨",
    "T45n1862_003:0407c15": "喜心。十見飢饉心不憐愍而生歡喜。十業令",
    "T45n1862_003:0407c16": "生得多資財。翻前可知。",
    "T45n1862_003:0407c17": "禮塔十功德門",
    "T45n1862_003:0407c18": "次文廣辨雜業差別之報。禮佛塔廟得十種",
    "T45n1862_003:0407c19": "功德。一者得妙色好聲。二有所發言。人皆信",
    "T45n1862_003:0407c20": "伏。三處眾無畏。四天人愛護。五具足威勢。六",
    "T45n1862_003:0407c21": "威勢眾生皆來依附。七常得親近諸佛菩薩。",
    "T45n1862_003:0407c22": "八具大福報。九命終生天。十速證涅槃。",
    "T45n1862_003:0407c23": "施蓋十功德門",
    "T45n1862_003:0407c24": "奉施寶蓋得十功德。一者處世如蓋覆護眾",
    "T45n1862_003:0407c25": "生。二身心安穩離諸熱惱。三一切敬重無敢",
    "T45n1862_003:0407c26": "輕慢。四者有大威勢。五常得親近諸佛菩薩",
    "T45n1862_003:0407c27": "大威德者。以為眷屬。六者恒作轉輪聖王。七",
    "T45n1862_003:0407c28": "者恒為上首修習善業。八九十報如禮佛後",
    "T45n1862_003:0407c29": "三。",
    "T45n1862_003:0408a01": "施旛十功德門",
    "T45n1862_003:0408a02": "奉施繒旛得十功德。一者處世如幢國王大",
    "T45n1862_003:0408a03": "臣親友知識恭敬供養。二者豪富自在具大",
    "T45n1862_003:0408a04": "財寶。三者善名流布遍至諸方。四者形貌端",
    "T45n1862_003:0408a05": "嚴壽命長遠。五者常於生處施行堅固。六者",
    "T45n1862_003:0408a06": "有大名稱。七有大威德。八生在上族。九命終",
    "T45n1862_003:0408a07": "生天。十速得涅槃。",
    "T45n1862_003:0408a08": "施飲十功德門",
    "T45n1862_003:0408a09": "以鐘鈴施得十功德。一得梵音聲。二有大名",
    "T45n1862_003:0408a10": "聞三識宿命。四所出言人皆敬愛。五常有寶",
    "T45n1862_003:0408a11": "蓋以自莊嚴。六有妙瓔珞以為服飾。七者面",
    "T45n1862_003:0408a12": "貌端嚴見者歡喜。餘三如禮佛後三。",
    "T45n1862_003:0408a13": "施衣十功德門",
    "T45n1862_003:0408a14": "奉施衣服得十功德。一者面目端嚴。二肌膚",
    "T45n1862_003:0408a15": "細滑。三塵垢不著。四生便具足微妙衣服。五",
    "T45n1862_003:0408a16": "微妙臥具覆蓋其身。六具慚愧服。七見者敬",
    "T45n1862_003:0408a17": "愛。餘三準前。",
    "T45n1862_003:0408a18": "施器及飲食得十功德門",
    "T45n1862_003:0408a19": "器皿飲食各得十功德。如盂蘭盆經贊述說。",
    "T45n1862_003:0408a20": "不能繁敘也。",
    "T45n1862_003:0408a21": "施香十功德門",
    "T45n1862_003:0408a22": "奉施香華得十功德。一者處世如華。二身無",
    "T45n1862_003:0408a23": "臭穢。三福香戒香遍諸方所。四隨所生處鼻",
    "T45n1862_003:0408a24": "根不壞。五超勝世間為物歸依。六身常香潔。",
    "T45n1862_003:0408a25": "七愛樂正法。受轉正法。受持讚誦。餘三如",
    "T45n1862_003:0408a26": "前。",
    "T45n1862_003:0408a27": "施灯十功德門",
    "T45n1862_003:0408a28": "以燈明施得十功德。一照世如燈。二隨所生",
    "T45n1862_003:0408a29": "處肉眼不壞。三得於天眼。四於善惡法得善",
    "T45n1862_003:0408b01": "智慧五除滅大闇。六得智慧明。七流轉世間",
    "T45n1862_003:0408b02": "常不在於黑闇之處。餘三如前。",
    "T45n1862_003:0408b03": "恭敬合掌十功德門",
    "T45n1862_003:0408b04": "恭敬合掌得十功德。一者得勝福報。二生於",
    "T45n1862_003:0408b05": "上族。三得勝妙色。四得勝妙聲。五得勝妙蓋。",
    "T45n1862_003:0408b06": "六得勝妙辨。七得勝妙信。八得勝妙戒。九得",
    "T45n1862_003:0408b07": "勝妙多聞。十得勝妙智也。",
    "T45n1862_003:0408b08": "勸發菩提心集卷下(終)"
}