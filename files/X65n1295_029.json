{
    "X65n1295_029:0653b03": "禪宗頌古聯珠通集卷第二十九",
    "X65n1295_029:0653b05": "宋池州報恩光孝禪寺沙門法應　集",
    "X65n1295_029:0653b06": "元紹興天衣萬壽禪寺沙門普會續集",
    "X65n1295_029:0653b07": "　　祖師機緣",
    "X65n1295_029:0653b08": "六祖下第六世之五(清源下第五世之三)",
    "X65n1295_029:0653b09": "【增收】雪峯示眾曰。盡大地是箇解脫門。把手拽伊不",
    "X65n1295_029:0653b10": "肎入。時有一僧出曰。和尚怪某甲不得。又一僧",
    "X65n1295_029:0653b11": "曰。用入作甚麼。師便打。　頌曰。",
    "X65n1295_029:0653b12": "大地是箇解脫門。三世諸佛一口吞。將為雪峯有奇",
    "X65n1295_029:0653b13": "特。却來謾我好兒孫。(懶菴樞)。",
    "X65n1295_029:0653b14": "【增收】雪峯因僧問。緊要處乞師指示。師曰。是甚麼。僧",
    "X65n1295_029:0653b15": "於言下大悟　雲門云。雪峯向你道什麼。　頌",
    "X65n1295_029:0653b16": "曰。",
    "X65n1295_029:0653b17": "雪峯騎駿馬。雲門跨驢兒。一踢一踏相奔馳。長安有",
    "X65n1295_029:0653b18": "路非無路。夜半行時人不知。(圓悟勤)。",
    "X65n1295_029:0653b19": "無量劫來。是箇甚麼。覿面全提。幾乎蹉過。不蹉過。土",
    "X65n1295_029:0653b20": "苴堆頭且高臥。(□□□)。",
    "X65n1295_029:0653b21": "【增收】雪峯一日在僧堂內燒火。閉却前後門乃呌曰。",
    "X65n1295_029:0653b22": "救火救火。玄沙將一片柴。從窓櫺中拋入。師便",
    "X65n1295_029:0653b23": "開門。　頌曰。",
    "X65n1295_029:0653b24": "巨岳塵飛。蟭螟生兒。兒落塵裏。如錐錐泥。燒火救火。",
    "X65n1295_029:0653c01": "閉門開門。拋柴家醜外頭見。萬象森羅一口吞。(月",
    "X65n1295_029:0653c02": "堂昌)。",
    "X65n1295_029:0653c03": "高燒榾柮煖通身。快活難禁一屋春。不是謝郎來合",
    "X65n1295_029:0653c04": "火。誰知門外有寒人。(石林鞏)。",
    "X65n1295_029:0653c05": "【增收】雪峯問僧。甚麼處來。僧曰。浙中來。師曰。船來陸",
    "X65n1295_029:0653c06": "來。曰二途俱不涉。師曰。爭得到這裏。曰有什麼",
    "X65n1295_029:0653c07": "隔礙。師打趂出。僧過十年後再來。師又問。甚處",
    "X65n1295_029:0653c08": "來。曰湖南。師曰。湖南與這裏相去多少。曰不隔。",
    "X65n1295_029:0653c09": "師竪起拂子曰。還隔這箇麼。曰若隔即不到也。",
    "X65n1295_029:0653c10": "師又打趂出。此僧住後凡見人便罵師。一日有",
    "X65n1295_029:0653c11": "同行聞。特去訪問。兄到雪峯。有何言句。便如是",
    "X65n1295_029:0653c12": "罵他。遂舉前話。被同行[口*后]叱。與他說破。這僧當",
    "X65n1295_029:0653c13": "時悲泣。甞向中夜焚香遙禮。　頌曰。",
    "X65n1295_029:0653c14": "戴角擎頭去復來。雪庭兩見戰旗開。軍前不悞將軍",
    "X65n1295_029:0653c15": "令。空有英雄出九垓。九垓雖出有牢關。未透牢關未",
    "X65n1295_029:0653c16": "足觀。棒頭有眼如明日。要識真金火裏看。(佛燈珣)。",
    "X65n1295_029:0653c17": "見說閩山多蠱毒。千方百計避無由。殤中既有催魂",
    "X65n1295_029:0653c18": "鬼。一命還他方始休。(虗堂愚)。",
    "X65n1295_029:0653c19": "雪峯普請次。自負一束藤。路逢一僧便拋下。僧",
    "X65n1295_029:0653c20": "擬取。師一踏踏倒。歸舉似長生曰。我適來踏得",
    "X65n1295_029:0653c21": "者僧甚快。長生曰。和尚須替者僧下涅槃堂始",
    "X65n1295_029:0653c22": "得　雪竇云。長生大似東家人死西家人助哀。",
    "X65n1295_029:0653c23": "也好與一踏。　頌曰。",
    "X65n1295_029:0653c24": "暗拋香餌在江湄。果是金鱗釣得歸。不是[糸*系]綸收得",
    "X65n1295_029:0654a01": "疾。幾乎輸與鷺鷥兒。(上方益)。",
    "X65n1295_029:0654a02": "偉哉雪老法中英。肩上藤薪覿面呈。目前不薦當頭",
    "X65n1295_029:0654a03": "著。和身一踏倒囊傾。會知擔重因柴束。自然便重不",
    "X65n1295_029:0654a04": "便輕。何山奉報諸禪侶。孩兒須是的親生。(佛燈珣)。",
    "X65n1295_029:0654a05": "【增收】雪老擔藤憩歇時。一僧纔見便慈悲。近前擬取攔",
    "X65n1295_029:0654a06": "胷踏。舉似長生更一椎。(石門聰)。",
    "X65n1295_029:0654a07": "雪峯踏者僧不殺。長生扶者僧不起。可憐一束爛枯",
    "X65n1295_029:0654a08": "藤。狼藉至今愁滿地。(西巖惠)。",
    "X65n1295_029:0654a09": "【增收】雪峯與玄沙夾籬次。沙曰。夾籬處還有佛法也",
    "X65n1295_029:0654a10": "無。師曰有。曰如何是夾籬處佛法。師撼籬一下。",
    "X65n1295_029:0654a11": "沙曰。某甲不與麼。師曰。子又作麼生。曰穿取篾",
    "X65n1295_029:0654a12": "頭道來。　頌曰。",
    "X65n1295_029:0654a13": "父子相擕入故園。篾頭時過短籬邊。爛泥有刺無人",
    "X65n1295_029:0654a14": "見。踏著方知脚底穿。(懶菴樞)。",
    "X65n1295_029:0654a15": "雪峯因三聖問。透網金鱗以何為食。師曰。待汝",
    "X65n1295_029:0654a16": "出網來向汝道。聖曰。一千五百人善知識。話頭",
    "X65n1295_029:0654a17": "也不識。師曰。老僧住持事繁。　頌曰。",
    "X65n1295_029:0654a18": "網透之魚不識鈎。貪游浪水認浮頭。高灘坐釣垂慈",
    "X65n1295_029:0654a19": "者。回棹收綸却上舟。(汾陽昭)。",
    "X65n1295_029:0654a20": "透網金鱗。休云滯水。搖蕩乾坤。振鬣擺尾。千尺鯨奔",
    "X65n1295_029:0654a21": "洪浪飛。一聲雷震清飈起。清飈起。天上人間知幾幾。",
    "X65n1295_029:0654a22": "(雪竇顯)。",
    "X65n1295_029:0654a23": "張三賣物高擡價。李四還依市價酬。交易不成猶作",
    "X65n1295_029:0654a24": "閙。李公店鋪一時休。(海印信)。",
    "X65n1295_029:0654b01": "老倒漁翁坐釣臺。金鱗赫赫鼓波來。海門空闊纔施",
    "X65n1295_029:0654b02": "網。霹靂一轟天地開。(真淨文　二)。",
    "X65n1295_029:0654b03": "放去收來得自由。不堪憂處亦堪憂。可憐滯句承言",
    "X65n1295_029:0654b04": "者。爭是爭非空白頭。",
    "X65n1295_029:0654b05": "透網金鱗掣電機。休云滯水與拖泥。雷霆一擊青霄",
    "X65n1295_029:0654b06": "裏。傾湫何處不滂瀰。(真如哲)。",
    "X65n1295_029:0654b07": "出網分明向道休。風雲會處有來由。雷霆昨夜聲相",
    "X65n1295_029:0654b08": "應。依舊為霖徧九州。(圓通僊)。",
    "X65n1295_029:0654b09": "擭浪拏雲勢可平。驚空驟雨似盆傾。不因放却淮河",
    "X65n1295_029:0654b10": "閘。九曲潮頭卒未平。(上方益)。",
    "X65n1295_029:0654b11": "洞裏無雲別有天。桃花似錦柳如綿。仙家不會論冬",
    "X65n1295_029:0654b12": "夏。石爛松枯是一年。(五祖演)。",
    "X65n1295_029:0654b13": "鯤鯨已插摩霄翼。海客猶懸釣月鈎。不顧翻空洪浪",
    "X65n1295_029:0654b14": "惡。一帆風信出鼇頭。(佛心才)。",
    "X65n1295_029:0654b15": "全死中全活。全活中全死。一箇訝郎當。一箇福建子。",
    "X65n1295_029:0654b16": "(徑山杲)。",
    "X65n1295_029:0654b17": "金鱗透網欲吞舟。一向衝波逆水流。却被漁翁閒引",
    "X65n1295_029:0654b18": "釣。隨波逐浪謾悠悠。(鼓山珪)。",
    "X65n1295_029:0654b19": "【續收】俊鶻冲天。寒雞嘵眠。脫略窠窟。遲速不偏。截斷命",
    "X65n1295_029:0654b20": "根急處放。當頭手脚緩時樣。滴水氷生不認渠。坐籌",
    "X65n1295_029:0654b21": "幃幄江海量。君不見。透網金鱗活計新。住持事繁笑",
    "X65n1295_029:0654b22": "殺人。(月堂昌)。",
    "X65n1295_029:0654b23": "百草頭出沒。三界外遨遊。徒布漫天網。虗下釣鼇鈎。",
    "X65n1295_029:0654b24": "搖鱗振鬣撼乾坤。兀目昂頭洪浪噴。棒雨點喝雲奔。",
    "X65n1295_029:0654c01": "肎將爭戰定功勛。(圓悟勤)。",
    "X65n1295_029:0654c02": "張猴白李猴黑。硬如綿軟如銕。驀路相逢兩會家。臨",
    "X65n1295_029:0654c03": "濟未是白拈賊。(遯菴演)。",
    "X65n1295_029:0654c04": "新羅拄杖遂寧鉢。衲子家風那箇無。一等看來如墨",
    "X65n1295_029:0654c05": "黑。誰能重與較錙銖。(虗堂愚)。",
    "X65n1295_029:0654c06": "【增收】雪峯問僧。近離甚處。曰覆船。師曰。生死海未渡。",
    "X65n1295_029:0654c07": "為甚麼覆却船。僧無語。乃回舉似覆船。船曰。何",
    "X65n1295_029:0654c08": "不道渠無生死。僧再至進此語。師曰。此不是汝",
    "X65n1295_029:0654c09": "語。曰是覆船恁麼道。師曰。我有二十棒。寄與覆",
    "X65n1295_029:0654c10": "船。二十棒老僧自喫。不干闍黎事。　頌曰。",
    "X65n1295_029:0654c11": "未渡生死海。不應覆却船。渠本無生死。超然離二邊。",
    "X65n1295_029:0654c12": "長如杲日麗中天。舒光照到雪峯前。(圓悟勤)。",
    "X65n1295_029:0654c13": "生死海中猶未渡。傳言送語幾千程。一棒打翻東海",
    "X65n1295_029:0654c14": "鯉。迷人直下便狂惺。(尼無著總)。",
    "X65n1295_029:0654c15": "【增收】雪峯上堂。舉拂子曰。遮箇為中下。僧問。上上人",
    "X65n1295_029:0654c16": "來如何。師舉拂子。僧曰。遮箇為中下。師打之(或作",
    "X65n1295_029:0654c17": "拈起拄杖)　雲門曰。我不似雪峯打葛藤。驀拈拄杖",
    "X65n1295_029:0654c18": "云。我這箇只為中下機人。有僧問。忽遇上上人",
    "X65n1295_029:0654c19": "來時如何。門便打。　頌曰。",
    "X65n1295_029:0654c20": "迅雷不及掩耳。下樁要在急水。水深樁脚若長。耳畔",
    "X65n1295_029:0654c21": "雷聲四起。拈起拄杖為他中下。上上人來放過不打。",
    "X65n1295_029:0654c22": "秦人一入桃花源。子孫千世為神仙。(月堂昌)。",
    "X65n1295_029:0654c23": "大機圓應。大用直截。雪峯雲門。只得一橛。畢竟如何。",
    "X65n1295_029:0654c24": "不說不說。(松源岳)。",
    "X65n1295_029:0655a01": "【增收】雪峯因閩王問。擬欲蓋一所佛殿去時如何。師",
    "X65n1295_029:0655a02": "曰。大王何不蓋取一所空王殿。曰請師樣子。師",
    "X65n1295_029:0655a03": "展兩手　雲門云。一舉四十九。　頌曰。",
    "X65n1295_029:0655a04": "空王殿樣子。雪峯展兩手。添得老韶陽。一舉四十九。",
    "X65n1295_029:0655a05": "總是面南看北斗。(即菴覺)。",
    "X65n1295_029:0655a06": "【增收】雪峯送南際長老出。乃作女人拜。際斂手應諾",
    "X65n1295_029:0655a07": "諾。師以手斫額便歸。　頌曰。",
    "X65n1295_029:0655a08": "送客隨家豐儉施。盡情為餓免生疑。却蒙惠重過相",
    "X65n1295_029:0655a09": "贈。斂手遙知向暮歸。(投子青)。",
    "X65n1295_029:0655a10": "【增收】襄州高亭簡禪師。(嗣德山)初隔江見德山。遙合",
    "X65n1295_029:0655a11": "掌呼曰。不審。德山以手中扇子再招之。師忽開",
    "X65n1295_029:0655a12": "悟。乃橫趨而去。更不回顧。後於襄州開法嗣德",
    "X65n1295_029:0655a13": "山。　頌曰。",
    "X65n1295_029:0655a14": "江上相逢問逗留。師資針芥便相投。定光金地遙招",
    "X65n1295_029:0655a15": "手。智者江陵暗點頭。(大洪遂)。",
    "X65n1295_029:0655a16": "德山棺木裏瞠眼。高亭死水裏藏身。賺他多少英靈",
    "X65n1295_029:0655a17": "漢。錯認山河作眼睛。(少室睦)。",
    "X65n1295_029:0655a18": "(曹洞)　洪州雲居道膺禪師。(嗣洞山)因僧在房內念經。",
    "X65n1295_029:0655a19": "師隔牕問。闍黎念者是什麼經。曰維摩經。師曰。",
    "X65n1295_029:0655a20": "不問維摩經。念者是什麼經。其僧從此得入。",
    "X65n1295_029:0655a21": "　頌曰。",
    "X65n1295_029:0655a22": "不問維摩念甚麼。新羅鷂子穿雲過。杖頭擊著沒威",
    "X65n1295_029:0655a23": "靈。惆悵嵩山破竈墮。(佛慧泉)。",
    "X65n1295_029:0655a24": "念底却是維摩經。一回舉著一回精。鸚鵡故鄉歸不",
    "X65n1295_029:0655b01": "得。大都言語太分明。(楊無為)。",
    "X65n1295_029:0655b02": "問經不問念維摩。念底分明見也麼。欲入塵沙法門",
    "X65n1295_029:0655b03": "海。一言演出不須多。(越州天章和尚)。",
    "X65n1295_029:0655b04": "順風將欲到揚州。風轉船頭水逆流。把柂全憑三老",
    "X65n1295_029:0655b05": "力。瞥然到岸不須憂。(道場如)。",
    "X65n1295_029:0655b06": "【續收】須彌山高不見巔。大海水深不見底。簸土揚塵無",
    "X65n1295_029:0655b07": "處尋。回頭撞著自家底。(南堂興)。",
    "X65n1295_029:0655b08": "雲居因僧問。截水停輪時如何。師曰。磨不轉。",
    "X65n1295_029:0655b09": "　頌曰。",
    "X65n1295_029:0655b10": "雲居有語機關絕不轉今君返照看。截銕閉關停妄",
    "X65n1295_029:0655b11": "解。百花俱發一花園。開花結果從他有。因地抽條長",
    "X65n1295_029:0655b12": "碧天。(汾陽昭)。",
    "X65n1295_029:0655b13": "截水停輪話已圓。借婆裙子拜婆年。後人不見雲居",
    "X65n1295_029:0655b14": "老。往往思量石二邊。(佛印元)。",
    "X65n1295_029:0655b15": "【續收】截水停輪中此情。吾師知道不惺惺。微露一言令",
    "X65n1295_029:0655b16": "省覺。不轉何曾更有停。(般若柔)。",
    "X65n1295_029:0655b17": "【增收】雲居示眾云。老僧二十年前。住三峯菴時。魏府",
    "X65n1295_029:0655b18": "有興化長老來問云。權借一問以為影草時如",
    "X65n1295_029:0655b19": "何。老僧當時機思遲鈍。道不得。為伊置得箇問",
    "X65n1295_029:0655b20": "頭奇特。不敢辜他。伊云。想菴主答這話不得。不",
    "X65n1295_029:0655b21": "如禮拜了退。而今思量當時不消道箇何必。後",
    "X65n1295_029:0655b22": "因化主到魏府。興化乃借問。山中和尚住三峯",
    "X65n1295_029:0655b23": "菴時。老僧曾問伊話。祗對不得。而今道得也未。",
    "X65n1295_029:0655b24": "化主遂舉前話。興化云。雲居二十年。只道得箇",
    "X65n1295_029:0655c01": "何必。興化即不然。爭如道箇不必。　頌曰。",
    "X65n1295_029:0655c02": "何必不必。一七二七。龍樹馬鳴。燄光透出。(道吾真)。",
    "X65n1295_029:0655c03": "雲居道何必。興化道不必。眼若不開。夢中呌屈。(月",
    "X65n1295_029:0655c04": "堂昌)。",
    "X65n1295_029:0655c05": "何必不必。綿綿密密。覿面當機。有人續得末後句。許",
    "X65n1295_029:0655c06": "你親見二尊宿。(大慧杲)。",
    "X65n1295_029:0655c07": "何必不必金刀玉尺。甜者如檗苦者如蜜。二十年來",
    "X65n1295_029:0655c08": "無處雪屈。咦。(別峯印)。",
    "X65n1295_029:0655c09": "何必不必方圓曲直。眉目分明若為辨的。影草既隨",
    "X65n1295_029:0655c10": "身。覿面當機疾。一雙孤鴈忽高飛。兩隻鴛鴦還獨立。",
    "X65n1295_029:0655c11": "(最菴印)。",
    "X65n1295_029:0655c12": "何必不必。綿綿密密。覿面當機。官馬廝踢。(無得慈)。",
    "X65n1295_029:0655c13": "【增收】雲居上堂曰。如人將三貫錢買箇獵狗。祇解尋",
    "X65n1295_029:0655c14": "得有踪跡底。忽遇羚羊挂角。莫道踪跡。氣息也",
    "X65n1295_029:0655c15": "無。僧問。羚羊挂角時如何。師曰。六六三十六。曰",
    "X65n1295_029:0655c16": "挂角後如何。師曰。六六三十六。僧禮拜。師曰。會",
    "X65n1295_029:0655c17": "麼。曰不會。師曰。不見道。無踪跡。其僧舉似趙州。",
    "X65n1295_029:0655c18": "州曰。雲居師兄猶在。僧便問。羚羊挂角時如何",
    "X65n1295_029:0655c19": "州曰。九九八十一。曰挂後如何。州曰。九九八十",
    "X65n1295_029:0655c20": "一。曰得恁麼難會。州曰。有甚麼難會。曰請和尚",
    "X65n1295_029:0655c21": "指示。州曰。新羅新羅。又問長慶。羚羊挂角時如",
    "X65n1295_029:0655c22": "何。慶曰。草裏漢。曰挂後如何。慶曰亂呌喚。曰畢",
    "X65n1295_029:0655c23": "竟如何。慶曰。驢事未去。馬事到來(此五燈會元所載。與傳燈",
    "X65n1295_029:0655c24": "錄稍異。傳燈曰。師謂眾曰。如一獵狗。只解尋得有踪跡底。忽遇羚羊挂角。莫道跡。氣亦不識。僧問羚",
    "X65n1295_029:0656a01": "羊挂角時如何。師曰。六六三十六。又曰。會麼。僧曰不會。師曰。不見道。無踪跡。有僧舉似趙州。州曰雲",
    "X65n1295_029:0656a02": "居師兄猶在。僧乃問。羚羊挂角時如何州曰六六三十六)。　頌曰。",
    "X65n1295_029:0656a03": "羚羊挂角向甌峯。獵犬茫然不見蹤。却是石橋橋畔",
    "X65n1295_029:0656a04": "老。三千里外解相逢。(正覺逸)。",
    "X65n1295_029:0656a05": "羚羊挂角。六六三十六。貧兒得古錢。瘦馬餐枯粟。報",
    "X65n1295_029:0656a06": "你參玄人。聽取無生曲。昨夜火燒空。跳出水中浴。",
    "X65n1295_029:0656a07": "(草堂清)。",
    "X65n1295_029:0656a08": "獵狗迷蹤還觳觫。氣息全無何處逐。趙州城裏忽相",
    "X65n1295_029:0656a09": "逢。依然六六三十六。(□□純)。",
    "X65n1295_029:0656a10": "【增收】雲居因新羅僧問。是什麼得與麼難道。師曰。有",
    "X65n1295_029:0656a11": "甚麼難道。曰請難道。師曰。新羅新羅。　頌曰。",
    "X65n1295_029:0656a12": "新羅僧問答新羅。飛騎將軍意氣多。奪得鎗來騎賊",
    "X65n1295_029:0656a13": "馬。不勞餘刃罷干戈。(率菴琮)。",
    "X65n1295_029:0656a14": "即此非此離此全此。平步青霄高山仰止。目前包褁",
    "X65n1295_029:0656a15": "不爭多。森羅萬象眼中花。就身打劫新羅新羅。(□",
    "X65n1295_029:0656a16": "□□)。",
    "X65n1295_029:0656a17": "【增收】雲居因僧問。僧家畢竟如何。師曰。居山好。僧禮",
    "X65n1295_029:0656a18": "拜。師曰。你作麼生會。曰僧家畢竟於善惡生死",
    "X65n1295_029:0656a19": "逆順境界。其心如山不動。師乃打曰。孤負先聖",
    "X65n1295_029:0656a20": "喪我兒孫。又問傍僧。你作麼生。會僧禮拜曰。僧",
    "X65n1295_029:0656a21": "家畢竟眼不觀玄黃之色。耳不聽絲竹之聲。師",
    "X65n1295_029:0656a22": "曰。孤負先聖喪我兒孫　黃龍南云。作麼生道",
    "X65n1295_029:0656a23": "得一句。不孤負先聖喪我兒孫。若人道得。到處",
    "X65n1295_029:0656a24": "青山無非道場。若道不得。有寒暑兮促君壽。有",
    "X65n1295_029:0656b01": "鬼神兮妬君福。　頌曰。",
    "X65n1295_029:0656b02": "突兀嵯峩萬仞橫。四邊無路不通行。自古兩輪光不",
    "X65n1295_029:0656b03": "到。夜深王老入西岑。(投子青)。",
    "X65n1295_029:0656b04": "四顧巍峩瑣碧陰。松風和雨響於琴。居山不用逃聲",
    "X65n1295_029:0656b05": "色。百鳥歸來何處尋。(枯木成)。",
    "X65n1295_029:0656b06": "僧家畢竟居山好。丫角女子白頭早。行穿月色嶺頭",
    "X65n1295_029:0656b07": "松。跡到白雲巖下草。寂寂峯前古寺基。家家門首長",
    "X65n1295_029:0656b08": "安道。相將八月鴈南來。莫教孤負太平老。(佛鑑懃)。",
    "X65n1295_029:0656b09": "【增收】雲居因僧問。六戶不明時如何。師曰。不涉緣。曰",
    "X65n1295_029:0656b10": "向上事如何。師曰。慎者不護。　頌曰。",
    "X65n1295_029:0656b11": "春到石人視遠山。鶯啼花木碧波閑。須知雲外巖松",
    "X65n1295_029:0656b12": "瑞。千古迎風任歲寒。(投子青)。",
    "X65n1295_029:0656b13": "【增收】雲居臨終時問。侍者曰今日是幾。者曰今日初",
    "X65n1295_029:0656b14": "三。師曰。三十年後。但道只這是。乃端然告寂。",
    "X65n1295_029:0656b15": "　頌曰。",
    "X65n1295_029:0656b16": "瞎漢臨危不識羞。問人出氣借咽喉。可憐便說初三",
    "X65n1295_029:0656b17": "日。活陷爛泥堆裏頭。(寶葉源)。",
    "X65n1295_029:0656b18": "【增收】雲居因僧問。全無學處如何立身。師曰。無立身",
    "X65n1295_029:0656b19": "處。曰佛事何勞。師曰。不同興化。　頌曰。",
    "X65n1295_029:0656b20": "苔殿烟收紫氣旋。拱班宸幄退堯年。鳳樓不宿桃源",
    "X65n1295_029:0656b21": "客。豈並金光矚漢天。(投子青)。",
    "X65n1295_029:0656b22": "【增收】雲居因荊南節度使成汭。遣大將入山送供。問",
    "X65n1295_029:0656b23": "曰世尊有密語迦葉不覆藏。如何是世尊密語",
    "X65n1295_029:0656b24": "師召曰。尚書。其人應諾。師曰會麼。曰不會。師曰。",
    "X65n1295_029:0656c01": "汝若不會。世尊密語。汝若會迦葉不覆藏。　頌",
    "X65n1295_029:0656c02": "曰。",
    "X65n1295_029:0656c03": "迦葉不覆藏。橫身獨自當。語意分明在。今古露堂堂。",
    "X65n1295_029:0656c04": "(佛眼遠　二)。",
    "X65n1295_029:0656c05": "世尊密語難覆藏。迦葉兒孫見如土。千古萬古黑漫",
    "X65n1295_029:0656c06": "漫。焦尾大蟲元是虎。",
    "X65n1295_029:0656c07": "撫州曹山本寂禪師(嗣洞山)僧清銳問(今訛作清稅者",
    "X65n1295_029:0656c08": "非)清銳孤負。乞師拯濟。師曰。銳闍黎近前來。銳",
    "X65n1295_029:0656c09": "近前師曰。泉州白家酒。三盞猶道未霑唇(五燈會元",
    "X65n1295_029:0656c10": "訛作清稅孤貧乞師賑濟。師召稅闍黎稅應諾。師曰清源白家酒。三盞喫了。猶道未霑唇)",
    "X65n1295_029:0656c11": "　玄覺云。什麼處是與他酒喫。　頌曰。",
    "X65n1295_029:0656c12": "清銳孤貧心太麤。曹山擕手步亨途。白家三盞霑唇",
    "X65n1295_029:0656c13": "酒。醉後添盃一似無。(佛印元)。",
    "X65n1295_029:0656c14": "清源白家酒。三盞未霑唇。七十二棒且輕恕。一百五",
    "X65n1295_029:0656c15": "十難放君。(地藏恩)。",
    "X65n1295_029:0656c16": "滿屋黃金不肯親。吁嗟甘怨自孤貧。無端更飲三盃",
    "X65n1295_029:0656c17": "酒。醉後郎當笑殺人。(南華昺)。",
    "X65n1295_029:0656c18": "【續收】販海波斯入大唐。先將珍寶暗埋藏。却來伸手從",
    "X65n1295_029:0656c19": "人覓。爭奈難謾有當行。(肯堂充)。",
    "X65n1295_029:0656c20": "清貧三盞便輕酬。萬里曹門出鄭州。盡情斫却月中",
    "X65n1295_029:0656c21": "柱。惱亂春風卒未休。(天童淨)。",
    "X65n1295_029:0656c22": "張甕李甕各有病痛。赤眼撞著火柴頭。焦磚打著連",
    "X65n1295_029:0656c23": "底凍。(朴翁銛)。",
    "X65n1295_029:0656c24": "曹山慣用白家酒。掇向人前盡底傾。醉倒十洲雲水",
    "X65n1295_029:0657a01": "客。闍黎猶自不惺惺。(皖山凝)。",
    "X65n1295_029:0657a02": "干木逢場探淺深。辨龍蛇眼決疎親。兩箇駝子相逢",
    "X65n1295_029:0657a03": "著。世上思量無直人。(退谷雲)。",
    "X65n1295_029:0657a04": "銅公塘銕奉化。得人憎得人怕。不是明州人。定說蘇",
    "X65n1295_029:0657a05": "州話。(無準範)。",
    "X65n1295_029:0657a06": "【增收】曹山因鏡清問。清虗之理畢竟無身時如何。師",
    "X65n1295_029:0657a07": "曰。理即如此。事作麼生。曰如理如事。師曰。謾曹",
    "X65n1295_029:0657a08": "山一人即得。爭奈諸聖眼何。曰若無諸聖眼。爭",
    "X65n1295_029:0657a09": "鑒得箇不恁麼。師曰。官不容針。私通車馬。　頌",
    "X65n1295_029:0657a10": "曰。",
    "X65n1295_029:0657a11": "不與麼太無端。曹山甘被鏡清謾。如如理事誰相悉。",
    "X65n1295_029:0657a12": "畢竟無身也大難。也大難。大家諸聖眼前看。(方庵顯)。",
    "X65n1295_029:0657a13": "鴻濛未判絕疎親。畢竟難將事理分。夜半正明還不",
    "X65n1295_029:0657a14": "露。金剛腦後銕崑崙。(雪巖欽)。",
    "X65n1295_029:0657a15": "【增收】曹山因僧問。學人通身是病。請師醫。師曰。不醫。",
    "X65n1295_029:0657a16": "曰為什麼不醫。師曰。教你求生不得生。求死不",
    "X65n1295_029:0657a17": "得死。　頌曰。",
    "X65n1295_029:0657a18": "生死既不可求。根塵萬病俱休。從此俱空獨露。蟾輪",
    "X65n1295_029:0657a19": "一片清秋。(雪竇宗)。",
    "X65n1295_029:0657a20": "【增收】曹山因僧問。學人抱璞投師請師。雕琢師曰不",
    "X65n1295_029:0657a21": "雕琢。曰為甚不雕琢。師曰。須知曹山好手。　頌",
    "X65n1295_029:0657a22": "曰。",
    "X65n1295_029:0657a23": "抱璞投師來意濃。一條狹路忽相逢。誰知妙手不雕",
    "X65n1295_029:0657a24": "琢。分破華山千萬重。(笑翁堪)。",
    "X65n1295_029:0657b01": "【增收】曹山因紙衣道者來參。師曰。莫是紙衣道者否。",
    "X65n1295_029:0657b02": "曰不敢。師曰。如何是紙衣下事。曰一裘纔掛體。",
    "X65n1295_029:0657b03": "萬事悉皆如。師曰。如何是紙衣下用。者近前應",
    "X65n1295_029:0657b04": "諾。便立脫。師拊其背曰。汝祇解恁麼去。何不解",
    "X65n1295_029:0657b05": "恁麼來。者忽開眼問曰。一靈真性不假胞胎時",
    "X65n1295_029:0657b06": "如何。師曰。未是妙。曰如何是妙。師曰。不徣借。者",
    "X65n1295_029:0657b07": "珍重便化。師示頌曰。覺性圓明無相身。莫將知",
    "X65n1295_029:0657b08": "見妄疎親。念異便於玄體昧。心差不與道為隣。",
    "X65n1295_029:0657b09": "情分萬法沉前境。識鑒多端喪本真。如是句中",
    "X65n1295_029:0657b10": "全曉會。了然無事昔時人。　頌曰。",
    "X65n1295_029:0657b11": "麻纏紙褁若嬰孩。優鉢羅華火裏開。一點靈光千古",
    "X65n1295_029:0657b12": "在。月輪孤處借胞胎。(南堂興　三)。",
    "X65n1295_029:0657b13": "勞形苦骨不知春。得意忘言便出塵。不假胞胎不徣",
    "X65n1295_029:0657b14": "借。金烏出海月離雲。",
    "X65n1295_029:0657b15": "紙衣下事不假胞胎。懸崖撒手襁褓嬰孩。涅槃會上",
    "X65n1295_029:0657b16": "道場開。單傳直指狀元來。",
    "X65n1295_029:0657b17": "【增收】曹山因僧問。朗月當空時如何。師曰。猶是階下",
    "X65n1295_029:0657b18": "漢。曰請師接上階。師曰。月落後來相見。　頌曰。",
    "X65n1295_029:0657b19": "朗月當空未入關。落花流水不相干。明明一句超凡",
    "X65n1295_029:0657b20": "聖。光境俱忘誰解看。(□□□)。",
    "X65n1295_029:0657b21": "皓月光中立問端。上他階級轉顢頇。會須月落來相",
    "X65n1295_029:0657b22": "見。別有靈光照膽寒。(在菴賢)。",
    "X65n1295_029:0657b23": "【增收】曹山因鏡清問。心徑苔生時如何。師曰。難得道。",
    "X65n1295_029:0657b24": "者曰。未審此人向什麼處去。師曰。只知心徑苔",
    "X65n1295_029:0657c01": "生。不知向什麼處去。　頌曰。",
    "X65n1295_029:0657c02": "心徑苔生何處去。謝家人不在漁船。蘆花萬頃水天",
    "X65n1295_029:0657c03": "濶。白鳥深沉任轉旋。(自得暉)。",
    "X65n1295_029:0657c04": "心徑苔生去莫知。口如鼻好眼如眉。迢迢劫外封疆",
    "X65n1295_029:0657c05": "濶。明月蘆花類不齊。(掩室開)。",
    "X65n1295_029:0657c06": "【增收】曹山因僧問。雪覆千山。為甚麼孤峯不白。師曰。",
    "X65n1295_029:0657c07": "須知有異中異。曰如何是異中異。師曰。不墮眾",
    "X65n1295_029:0657c08": "山色。　頌曰。",
    "X65n1295_029:0657c09": "雪覆千山沒路岐。孤峯不白峭巍巍。五陵公子雖增",
    "X65n1295_029:0657c10": "氣。野老相逢不展眉。(朴翁銛)。",
    "X65n1295_029:0657c11": "混不得類不齊。六爻宛轉見重离。夜深下視千山白。",
    "X65n1295_029:0657c12": "不是其中人不知。(石溪月)。",
    "X65n1295_029:0657c13": "言中彼此帶幽玄。盡向言中辨正徧。孤負一條官驛",
    "X65n1295_029:0657c14": "路。茫茫沉在月明前。(絕岸湘)。",
    "X65n1295_029:0657c15": "【增收】曹山問金峯志曰。作甚麼來。曰蓋屋來。師曰。了",
    "X65n1295_029:0657c16": "也未。曰這邊則了。師曰。那邊事作麼生。曰候下",
    "X65n1295_029:0657c17": "工日白和尚。師曰。如是如是。　頌曰。",
    "X65n1295_029:0657c18": "運斤成風匠石之奇。喬松聳壑粱棟之姿。宗中辨的",
    "X65n1295_029:0657c19": "量外知機。這邊那邊兮著著無虧。走盤不定兮落落",
    "X65n1295_029:0657c20": "明珠。(雲耕靜)。",
    "X65n1295_029:0657c21": "【增收】曹山因僧問。端坐團圓時如何。師曰。望不見身",
    "X65n1295_029:0657c22": "曰還假用也無。師曰。纔說坐時便是用也。不可",
    "X65n1295_029:0657c23": "移山塞海說禪說道方為用也。　頌曰。",
    "X65n1295_029:0657c24": "團圓莫謂清虗理。若謂清虗總喪身。却是眉毛曾問",
    "X65n1295_029:0658a01": "眼。烏睛那自見瞳人。(本覺一)。",
    "X65n1295_029:0658a02": "【增收】曹山辭洞山。山云。子歸鄉莫打飛鳶嶺過麼。師",
    "X65n1295_029:0658a03": "曰是。山云。來時莫打飛鳶嶺來麼。師曰是。山云。",
    "X65n1295_029:0658a04": "有一人不打飛鳶嶺過。便到此間。子還知麼。師",
    "X65n1295_029:0658a05": "曰。渠無彼往。山云。子見甚道理。便道渠無彼往。",
    "X65n1295_029:0658a06": "師曰。若不到這田地。爭解恁麼道。　頌曰。",
    "X65n1295_029:0658a07": "不打飛鳶便到來。大圓鏡裏絕塵埃。東君節令分明",
    "X65n1295_029:0658a08": "也。桃李年年二月開。(自得暉)。",
    "X65n1295_029:0658a09": "【增收】曹山因僧問。世間甚麼物最貴。師曰。死猫兒最",
    "X65n1295_029:0658a10": "貴。曰為甚麼死猫兒却貴。師曰。無人著價。　頌",
    "X65n1295_029:0658a11": "曰。",
    "X65n1295_029:0658a12": "腥臊紅爛不堪親。觸動輕輕血污身。何事杳無人著",
    "X65n1295_029:0658a13": "價。為伊非是世間珍。(丹霞淳)。",
    "X65n1295_029:0658a14": "【增收】曹山辭洞山。山問曰。子向甚麼處去。師曰。不變",
    "X65n1295_029:0658a15": "異處去。山曰。不變異處豈有去邪。師曰。去亦不",
    "X65n1295_029:0658a16": "變異。　頌曰。",
    "X65n1295_029:0658a17": "家家門掩蟾蜍月。處處鶯啼楊柳風。若謂縱橫無變",
    "X65n1295_029:0658a18": "異。猶如擲劒擬虗空。(丹霞淳)。",
    "X65n1295_029:0658a19": "齋時一鉢飯。飯後一覺睡。睡起去放尿。洗手成變異。",
    "X65n1295_029:0658a20": "(闡提照)。",
    "X65n1295_029:0658a21": "【增收】曹山聞鐘聲乃曰。阿[口*耶]阿[口*耶]。僧問。和尚作甚麼。",
    "X65n1295_029:0658a22": "師曰。打著我心。僧無對　五祖戒代云。作賊人",
    "X65n1295_029:0658a23": "心虗。　頌曰。",
    "X65n1295_029:0658a24": "聞鐘告眾打吾心。游子閑言醉更深。楞嚴會上圓通",
    "X65n1295_029:0658b01": "者。正法明王觀世音。(般若柔)。",
    "X65n1295_029:0658b02": "聞鐘便道打吾心。語淺分明理事深。上流默默點頭",
    "X65n1295_029:0658b03": "笑。可謂真鍮不愽金。(汾陽昭)。",
    "X65n1295_029:0658b04": "【增收】曹山因僧問。家貧遭劫時如何。師曰。不能盡底",
    "X65n1295_029:0658b05": "去。曰為什麼不能盡底去。師曰。賊是家親。　頌",
    "X65n1295_029:0658b06": "曰。",
    "X65n1295_029:0658b07": "六門曉夜任開張。家賊難防事可傷。識得家親恩愛",
    "X65n1295_029:0658b08": "斷。更無一物獻尊堂。(卍菴顏)。",
    "X65n1295_029:0658b09": "【增收】曹山問僧。作甚麼。曰掃地。師曰。佛前掃佛後掃。",
    "X65n1295_029:0658b10": "曰前後一時掃。師曰。與曹山過靸鞋來(一作與我過袈",
    "X65n1295_029:0658b11": "裟來)。　頌曰。",
    "X65n1295_029:0658b12": "引問當機看起倒。僧對師云一時掃。曹山索把袈裟",
    "X65n1295_029:0658b13": "來。智深功德禪和妙。(般若柔)。",
    "X65n1295_029:0658b14": "器量方圓識得伊。問君掃地示慈悲。前後一時俱掃",
    "X65n1295_029:0658b15": "却。也是拈他第二機。(汾陽昭)。",
    "X65n1295_029:0658b16": "【增收】曹山因僧問。靈衣不挂時如何。師曰。曹山孝滿。",
    "X65n1295_029:0658b17": "曰孝滿後如何。師曰。曹山好顛酒。　頌曰。",
    "X65n1295_029:0658b18": "清白門庭四絕隣。長年開掃不容塵。光明轉處傾殘",
    "X65n1295_029:0658b19": "月。爻象分時却建寅新。孝滿便逢春。醉步狂歌任墮",
    "X65n1295_029:0658b20": "申。散髮夷猶誰管你。太平無事酒顛人。(天童覺)。",
    "X65n1295_029:0658b21": "曹山顛酒有誰諳。醉語狂言不自慚。夜半日頭當午",
    "X65n1295_029:0658b22": "照。騎牛背面著靴衫。(東谷光)。",
    "X65n1295_029:0658b23": "【增收】曹山問強上座曰。佛真法身猶若虗空。應物現",
    "X65n1295_029:0658b24": "形如水中月。作麼生說箇應底道理。曰如驢覷",
    "X65n1295_029:0658c01": "井。師曰。道則太煞道。祇道得八成。曰和尚又如",
    "X65n1295_029:0658c02": "何。師曰。如井覰驢(或作蟾首座問洞山)。　頌曰。",
    "X65n1295_029:0658c03": "出路從來無十成。有言須是脫凡情。江邊玉女呵呵",
    "X65n1295_029:0658c04": "咲。嶺上石人側耳聽。(古木成)。",
    "X65n1295_029:0658c05": "應物現形如水月。當時應物不留情。如驢覷井終難",
    "X65n1295_029:0658c06": "喻。如井覷驢何十成。(本覺一)。",
    "X65n1295_029:0658c07": "驢覷井井覰驢。智容無外靜涵有餘。肘後誰分印。家",
    "X65n1295_029:0658c08": "中不蓄書。機絲不挂梭頭上。文彩縱橫意自殊。(天",
    "X65n1295_029:0658c09": "童覺)。",
    "X65n1295_029:0658c10": "驢覷井井覷驢。五臺何處不文殊。黃面老人任多口。",
    "X65n1295_029:0658c11": "未知道得八成無。(張無盡)。",
    "X65n1295_029:0658c12": "驢覷井井覷驢。冬瓜葉上長葫蘆。會不得莫踟蹰。定",
    "X65n1295_029:0658c13": "盤星上絕錙銖。(無菴全)。",
    "X65n1295_029:0658c14": "【增收】曹山因僧問。五位對賓時如何。師曰。汝即今問",
    "X65n1295_029:0658c15": "那箇位。曰某甲從偏位中來。請師向正位中接。",
    "X65n1295_029:0658c16": "師曰。不接。曰為甚麼不接。師曰。恐落偏位中去。",
    "X65n1295_029:0658c17": "師却問僧。祇如不接。是對賓是不對賓。曰早是",
    "X65n1295_029:0658c18": "對賓了也。師曰。如是如是。　頌曰。",
    "X65n1295_029:0658c19": "月中玉兔夜懷胎。日裏金烏朝抱卵。黑漆崑崙踏雪",
    "X65n1295_029:0658c20": "行。轉身打破瑠璃椀。(丹霞淳)。",
    "X65n1295_029:0658c21": "故國安居象帝先。夜明簾外信無傳。金雞啼破玉人",
    "X65n1295_029:0658c22": "夢。曉色依依錦帳前。(□□□)。",
    "X65n1295_029:0658c23": "【增收】曹山因僧問。子歸就父。為甚麼父全不顧。師曰。",
    "X65n1295_029:0658c24": "理合如是。曰父子之恩何在。師曰。始成父子之",
    "X65n1295_029:0659a01": "恩。曰如何是父子之恩。師曰。刀斧斫不開。　頌",
    "X65n1295_029:0659a02": "曰。",
    "X65n1295_029:0659a03": "翡翠簾垂絲綸未濟。紫羅帳合視聽難通。犯動毛頭",
    "X65n1295_029:0659a04": "月昇夜戶。密移一步鶴出銀籠。脫身一色無遺影。不",
    "X65n1295_029:0659a05": "坐同風落大功。(天童覺)。",
    "X65n1295_029:0659a06": "刀斧斫不開。靈機絕點埃。清風掃殘雪。和氣帶春回。",
    "X65n1295_029:0659a07": "(退谷雲)。",
    "X65n1295_029:0659a08": "【增收】曹山因僧問。國內按劒者誰。　頌曰。",
    "X65n1295_029:0659a09": "嵯峨萬仞是曹山。氣岸雄雄坐祖關。橫按鏌鎁全正",
    "X65n1295_029:0659a10": "令。太平寰宇斬癡頑。(佛性泰)。",
    "X65n1295_029:0659a12": "禪宗頌古聯珠通集卷第二十九"
}