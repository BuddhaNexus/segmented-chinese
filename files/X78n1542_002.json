{
    "X78n1542_002:0099c09": "觀世音持驗紀下",
    "X78n1542_002:0099c11": "宋釋遵式[0099c11] 台州葉氏。其母虔禱於古觀音而生師。十",
    "X78n1542_002:0099c12": "八薙髮。先於禪林寺習律。繼入國清。燃指於普賢像",
    "X78n1542_002:0099c13": "前。誓傳台教。學高行苦。名冠二浙。博習教觀。專志安",
    "X78n1542_002:0099c14": "養。&#x751E;力行般舟三昧。以九十日為期。素苦學嘔血。處",
    "X78n1542_002:0099c15": "道場中。兩足皮裂。師以死自誓。一日忽如夢中。見白",
    "X78n1542_002:0099c16": "衣觀音。垂手指其口。引出數蟲。又指端出甘露注口",
    "X78n1542_002:0099c17": "中。服之身心清涼。自此宿疾頓愈。出懺。頂相高寸餘。",
    "X78n1542_002:0099c18": "雙手下垂過膝。聲如洪鐘。皆與舊異。眾咸嘆仰之。師",
    "X78n1542_002:0099c19": "創下天竺寺數百間。建光明懺堂。每架一椽一甃。必",
    "X78n1542_002:0099c20": "誦大悲&#x546A;七遍。三經寇難。火皆自滅。由願力堅固所",
    "X78n1542_002:0099c21": "致也。度弟子百餘。學徒千數。惟宗淨土勸人。著淨土",
    "X78n1542_002:0099c22": "決疑行願二門。及淨土懺法．金光明．觀音諸本懺儀",
    "X78n1542_002:0099c23": "行世。天聖十年坐逝。年六十九。眾見大星殞於靈鷲",
    "X78n1542_002:0099c24": "峰。時號慈雲懺主。(出蓮宗寶鑑)",
    "X78n1542_002:0100a01": "宋范文正公仲淹[0100a01] 寓居蘇州。母亡三七。夢泣告曰。我",
    "X78n1542_002:0100a02": "以陽世造業。為泰山府君所羈。受罰不堪。吾兒素孝。",
    "X78n1542_002:0100a03": "乞誦金剛般若一藏。救拔母罪。公驚哭而醒。即齋沐。",
    "X78n1542_002:0100a04": "延緇流於玄墓山。諷經七日。禮懺將滿。又夢母曰。緣",
    "X78n1542_002:0100a05": "兒至誠禮誦。感白衣大士降凡。持經半卷。今母不但",
    "X78n1542_002:0100a06": "消罪。更得生天矣。明辰。兒入經堂詢之自知。宜以厚",
    "X78n1542_002:0100a07": "嚫叩酬大士。言畢而去。公明旦備嚫。拜謝眾僧。因問。",
    "X78n1542_002:0100a08": "眾中持經半卷者為誰。眾俱失色。答曰。所禮經典。一",
    "X78n1542_002:0100a09": "字不遺。豈有只持半卷之事。旁有一僧從容告云。昨",
    "X78n1542_002:0100a10": "大眾念經。山僧倚立點看。至第十六分。&#x5010;大人至拈",
    "X78n1542_002:0100a11": "香。便歸&#x53A8;作務。今承問。敢以直對。公即稽首下拜。虔",
    "X78n1542_002:0100a12": "奉嚫禮。僧言。莫莫。忽騰空不見。緇俗無不瞻仰。公因",
    "X78n1542_002:0100a13": "是創莫莫禪堂。以紀靈異。至今不泯。(出金剛靈應)",
    "X78n1542_002:0100a14": "宋汴京張慶[0100a14] 祥符中為司獄。常以慈慎自持。晨興掃",
    "X78n1542_002:0100a15": "除濫穢。暑月尤勤。飲食．湯藥．臥具。必加精潔。每戒其",
    "X78n1542_002:0100a16": "徒曰。人不幸罹於法。我輩若不憐恤。受罪者何從赴",
    "X78n1542_002:0100a17": "訴耶。生平持誦法華經。每遇重犯就戮。必為齋素誦",
    "X78n1542_002:0100a18": "經一月乃止。&#x751E;教獄囚。有罪當自認。毋誣良善。以重",
    "X78n1542_002:0100a19": "己孽。妻袁氏。年四十八染疫死。三日忽甦。曰。我始至",
    "X78n1542_002:0100a20": "一穢所。思得清涼處。忽見白衣大士謂曰。汝不當至",
    "X78n1542_002:0100a21": "此。且尚未有嗣。汝夫多陰德。子孫當有興者。乃以手",
    "X78n1542_002:0100a22": "挈之而出。遂得甦。明年生子。亨官三班借職。慶年八",
    "X78n1542_002:0100a23": "十二。無疾而終。六孫皆顯仕。(出感應篇傳)",
    "X78n1542_002:0100a24": "宋京師人翟楫[0100a24] 居湖州四安鎮。五十無子。繪觀音像",
    "X78n1542_002:0100b01": "虔禱。其妻方娠。夢白衣婦人。以盤送一兒。姿甚韶秀。",
    "X78n1542_002:0100b02": "欲抱取之。一牛橫隔其中。竟不可得。既生男。彌月不",
    "X78n1542_002:0100b03": "育。又禱加虔。有聞其夢者告楫曰。子嗜牛肉。豈為是",
    "X78n1542_002:0100b04": "歟。楫悚然。遂誓舉家不復食。仍夢前婦人送兒至。果",
    "X78n1542_002:0100b05": "生男。後貴顯。克復按。大士送兒。竟為一牛作梗。豈大",
    "X78n1542_002:0100b06": "士神力不及一牛。實其人之善福力。不敵惡業力耳。",
    "X78n1542_002:0100b07": "究竟悔禍。而卒得子。則大士之慈悲靈顯更奇矣。然",
    "X78n1542_002:0100b08": "則洗心改過。乃承受救度之地也。(出轉劫輪)",
    "X78n1542_002:0100b09": "宋溧水俞集[0100b09] 宣和中。赴任興化尉。挈家舟行。淮上多",
    "X78n1542_002:0100b10": "蚌蛤。舟人日買食之。集見。輒買放諸江。偶見一筐甚",
    "X78n1542_002:0100b11": "重。眾欲烹食。集倍價償之不可。遂寘諸釜中。忽大聲",
    "X78n1542_002:0100b12": "從釜起。光焰上騰。舟人恐。啟視之。一大蚌裂開。&#x6BBB;間",
    "X78n1542_002:0100b13": "現觀世音像。傍有竹兩竿。相好端嚴。衣冠．瓔珞及竹",
    "X78n1542_002:0100b14": "葉．枝幹。皆細珠綴成。集令舟中皆誦佛悔罪。取&#x6BBB;歸",
    "X78n1542_002:0100b15": "家供奉焉。(出感應篇傳)",
    "X78n1542_002:0100b16": "宋紹興戊辰三月史越王浩[0100b16] 初為餘姚尉。偕鄱陽程",
    "X78n1542_002:0100b17": "休甫。詣潮音洞參禮觀音大士。心求靈應。初寂無所",
    "X78n1542_002:0100b18": "睹。晡時再至。一僧指曰。巖頂有竇。可以下瞰。扳援而",
    "X78n1542_002:0100b19": "上。顧瞻之際。忽現瑞相。金光照耀。眉宇瞭然。將暮。有",
    "X78n1542_002:0100b20": "老僧來訪。云。公將自某任。歷清要。為太師。是一個好",
    "X78n1542_002:0100b21": "結果的文潞公。他時作宰相。官家要用兵。切須力諫。",
    "X78n1542_002:0100b22": "二十年後。當興公相見于越。遂辭去。出門忽失所在。",
    "X78n1542_002:0100b23": "乾道戊子。以故相鎮越。一夕。有道者神貌清異。稱與",
    "X78n1542_002:0100b24": "丞相有舊。閽人拒不肯通。乃索紙大書云。黑頭潞相。",
    "X78n1542_002:0100c01": "重添萬里風光。碧眼胡僧。曾共一宵清話。擲筆而去。",
    "X78n1542_002:0100c02": "浩大驚異。令追之。遍覓不見。回憶補陀往事。始悟道",
    "X78n1542_002:0100c03": "人即昔日老僧也。",
    "X78n1542_002:0100c04": "[0100c04] 宋淳&#x7188;末。建昌走卒楊亮病。見兩吏持符追己。亮與",
    "X78n1542_002:0100c05": "之俱出。俄到官府。王問。生時有何功德。對曰。身供趨",
    "X78n1542_002:0100c06": "走之役。每遇差使。不敢違程限。王曰。不問此事。別有",
    "X78n1542_002:0100c07": "何陰&#x96B2;。亮始悟為冥司。曰。但念得觀世音經。又問。既",
    "X78n1542_002:0100c08": "誦經。曾行若何善事。對曰。小人那得一善可稱。但知",
    "X78n1542_002:0100c09": "守本分。不害人耳。王命檢籍。如所言。遂得再生。(出善餘堂",
    "X78n1542_002:0100c10": "筆乘)",
    "X78n1542_002:0100c11": "[0100c11] 宋建寧人賴省幹之卜。天下知名。素挾妖術。殺人祭",
    "X78n1542_002:0100c12": "鬼。常於浙中覓十餘歲童女。養以供用。其母喜誦佛",
    "X78n1542_002:0100c13": "書。女隨之習念心經。嗣此女當輪祭。沐浴裝飾。納空",
    "X78n1542_002:0100c14": "室中。&#x93BB;其戶而去。女自分必死。一心誦經。夜半。覺有",
    "X78n1542_002:0100c15": "物自天&#x7A93;下。光燁燁然。怖甚。急念揭諦&#x546A;。女口中忽",
    "X78n1542_002:0100c16": "有光出。此物逡巡。欲進復&#x5374;。良久口中光漸大。出射",
    "X78n1542_002:0100c17": "此物。鏗然有聲。仆地。其室近街。值夜巡卒過。女大&#x544C;",
    "X78n1542_002:0100c18": "殺人。卒報所屬。率眾破壁取女。見一大白蟒死矣。捕",
    "X78n1542_002:0100c19": "賴及家人。鞫問伏辜。黥配海外。籍其家。今為詹安撫",
    "X78n1542_002:0100c20": "居宅。(出談藪)",
    "X78n1542_002:0100c21": "宋張孝純[0100c21] 有孫五歲。不能行。或告之曰。頃淮甸間。一",
    "X78n1542_002:0100c22": "農夫病腿足甚久。但日持觀世音名號不輟。遂感觀",
    "X78n1542_002:0100c23": "音示現。因留四句偈曰。大智發于心。于心無所尋。成",
    "X78n1542_002:0100c24": "就一切義。無古亦無今。農夫誦偈滿百日。痼病頓愈。",
    "X78n1542_002:0101a01": "孝純遂教其孫及乳母。齋戒持誦三月。而步武如常。",
    "X78n1542_002:0101a02": "兒患腿足者。誦之皆驗。(出筆乘)",
    "X78n1542_002:0101a03": "宋李郡君[0101a03] 素著賢德。有老嫗李氏。持珠至其家求售。",
    "X78n1542_002:0101a04": "既去。珠遺於地。郡君收之。怪嫗久不來。一日復至。形",
    "X78n1542_002:0101a05": "容瘦削。大異於昔。郡君詢其故。曰。向所貨珠。歸途失",
    "X78n1542_002:0101a06": "去。原主不時逼索。傾家不能償補。憂&#x9B31;成病。幾不能",
    "X78n1542_002:0101a07": "起。郡君曰。珠當時遺此。即取還之。嫗喜出望外。祝謝",
    "X78n1542_002:0101a08": "不已。後郡君感疾垂危。夢青衣人驅車出野。至一大",
    "X78n1542_002:0101a09": "官府。見兩偉人巍然上坐。引問姓氏。郡君方知為冥",
    "X78n1542_002:0101a10": "司。平日素持大悲&#x546A;。遂默誦之。堂廡搖動不已。左右",
    "X78n1542_002:0101a11": "皆驚怖欲仆。偉人立語曰。勿誦。放汝還矣。吏持簿書",
    "X78n1542_002:0101a12": "至案。偉人問曰。記得還李嫗珠事否。郡君曰。有之。一",
    "X78n1542_002:0101a13": "偉人執筆曰。增汝壽二十年。其一人曰。毋太多。執筆",
    "X78n1542_002:0101a14": "者曰。婦人不愛珠寶昧心貪財。已為難事。況有持經",
    "X78n1542_002:0101a15": "功德乎。即命青衣人送還。郡君仍升車。至門而入。見",
    "X78n1542_002:0101a16": "其尸臥帳中。家人環泣。忽然驚醒。疾亦遂痊。後果歷",
    "X78n1542_002:0101a17": "二十年卒。(出感應篇增註)",
    "X78n1542_002:0101a18": "宋都官員外郎呂宏妻吳氏[0101a18] 夫婦各齋戒清修。曉悟",
    "X78n1542_002:0101a19": "佛理。吳虔事觀音有靈感。每於淨室。列置瓶缶數十。",
    "X78n1542_002:0101a20": "以水注滿。手持楊枝誦&#x546A;。輒見觀音放光入瓶缶中。",
    "X78n1542_002:0101a21": "病苦者飲水多愈。所&#x546A;水。積歲不壞。大寒不凍。世號",
    "X78n1542_002:0101a22": "觀音縣君。有二侍女。亦修淨業。其一奉戒嚴苦。或終",
    "X78n1542_002:0101a23": "月不食。但日飲吳所&#x546A;觀音淨水一盞。已而忽見佛",
    "X78n1542_002:0101a24": "及菩薩在目前。三年得往生焉。(出龍舒淨土文)",
    "X78n1542_002:0101b01": "宋德興縣董母李氏[0101b01] 誦普門品三十餘年。後入冥。見",
    "X78n1542_002:0101b02": "觀音垂手引之。光明如晝。云。爾數已盡。緣有善根。故",
    "X78n1542_002:0101b03": "來相授。豁然而甦。(出法華感通)",
    "X78n1542_002:0101b04": "宋吉安王氏女[0101b04] 日誦觀音普門品。及彌陀．金剛諸經。",
    "X78n1542_002:0101b05": "念佛求度。母死既殮。流血淋漓。女誓云。若我孝心。願",
    "X78n1542_002:0101b06": "穢氣不作。言訖。血即止。後父娶繼室。與同修淨業。臨",
    "X78n1542_002:0101b07": "終請僧說淨土觀法。忽索衣。吉祥而臥。攬觀音手所",
    "X78n1542_002:0101b08": "執幡。寂然化去。(出&#x5F83;生集)",
    "X78n1542_002:0101b09": "宋鄭氏[0101b09] 錢塘人。日課觀音經。念佛不輟。後病中索浴。",
    "X78n1542_002:0101b10": "浴畢西向坐。問家人云。聞磬聲乎。淨土諸聖且至。已",
    "X78n1542_002:0101b11": "而合掌喜躍曰。佛菩薩來。觀音手執金臺。如來接我",
    "X78n1542_002:0101b12": "登座。遂奄然而寂。(出&#x5F83;生集)",
    "X78n1542_002:0101b13": "宋倭使[0101b13] 入貢。船泊補陀洋。見觀音靈異。欲載入本國。",
    "X78n1542_002:0101b14": "臨行風浪大作。滿洋開鐵蓮華。船不能前。倭懼而還",
    "X78n1542_002:0101b15": "之。故名蓮華港。[0101b15] 又中宮王貴等。奉旨齎送華幡．寶香",
    "X78n1542_002:0101b16": "詣山。心竊自疑云。汪洋巨浸中。菩薩安在。皆人自妄",
    "X78n1542_002:0101b17": "信耳。方解維。滿海生鐵蓮華。風濤洶湧。舟不能行。從",
    "X78n1542_002:0101b18": "人望山號呼叩頭。風浪稍平。輒有白牛。隔山浮至。盡",
    "X78n1542_002:0101b19": "食其華。舟始可移。已而牛返水際。化一白石。至今存",
    "X78n1542_002:0101b20": "焉。故蓮華洋亦名石牛港。[0101b20] 元至元十三年。丞相伯顏",
    "X78n1542_002:0101b21": "定江南。部帥哈唎歹。來謁潮音洞下。窅無所見。乃張",
    "X78n1542_002:0101b22": "弓引矢。射洞而去。及登舟。滿洋復生鐵蓮華。遂大驚",
    "X78n1542_002:0101b23": "怖。率眾羅拜悔謝。俄見白衣大士。并童子像。示現雲",
    "X78n1542_002:0101b24": "端。[0101b24] 自明洪武初。徒海上居民。而靈異見少矣。然湯公",
    "X78n1542_002:0101c01": "和。舟至沈家門。猶見浮一金&#x9262;盂焉。永樂二十一年",
    "X78n1542_002:0101c02": "十月十九日。潮音洞現白衣大士。龍王．龍女等隨之。",
    "X78n1542_002:0101c03": "辰．巳時。現開長眼。面帶煩惱。午時。現紫色身。面壁。酉",
    "X78n1542_002:0101c04": "時。善財巖外。現白衣金冠菩薩。坐紅日中。正統二年",
    "X78n1542_002:0101c05": "二月十九夜。現寶珠。放大光明。相傳如此類神應非",
    "X78n1542_002:0101c06": "一。(出觀音感應)",
    "X78n1542_002:0101c07": "元平江僧惠恭[0101c07] 病翻胃。不能飲食。夜夢一貓入腹。從",
    "X78n1542_002:0101c08": "此病日甚。思食魚。恭自知是業報。遂發意誦觀音菩",
    "X78n1542_002:0101c09": "薩百萬聲。日持大悲&#x546A;百八遍。後復夢至山中。遇道",
    "X78n1542_002:0101c10": "人曰。吾與汝藥。俄有青衣童子。籠一雞至前。貓自僧",
    "X78n1542_002:0101c11": "口躍出。徑入籠擒雞。驚覺。而病頓愈。(出報應錄)",
    "X78n1542_002:0101c12": "元大德五年集賢學士張蓬山[0101c12] 奉旨釐祝。詣潮音洞。",
    "X78n1542_002:0101c13": "見觀音大士相。彷彿在洞壁間。次至善財洞。童子&#x5010;",
    "X78n1542_002:0101c14": "現。頂上瑞雲中。復&#x89A9;大士。寶冠纓絡。手執楊枝。護法",
    "X78n1542_002:0101c15": "神衛翼其前。張率眾作禮。良久漸沒。(出觀音感應)",
    "X78n1542_002:0101c16": "元南京大寧坊王玉[0101c16] 年踰四十無子。至元二年乙丑。",
    "X78n1542_002:0101c17": "於友人馬公酌家神前。見白衣觀音經。問。此經何來。",
    "X78n1542_002:0101c18": "馬云。庚申春。大軍南還。擄帶南人。止宿本家。遺下而",
    "X78n1542_002:0101c19": "去。玉取回。專心持誦不怠。丁卯歲四月十四夜。岳母",
    "X78n1542_002:0101c20": "劉氏夢白衣人。頭戴金冠。&#x643A;一童子來曰。吾與汝送",
    "X78n1542_002:0101c21": "聖奴來。劉氏接抱。恍然而寤。明日巳時。妻張氏生一",
    "X78n1542_002:0101c22": "男。神氣聳秀。果有白衣之異。即名子曰聖僧奴。夫婦",
    "X78n1542_002:0101c23": "遂發願刊施五百卷。以酬抱送之恩。[0101c23] 萬曆庚寅。袁公",
    "X78n1542_002:0101c24": "了凡刻祈嗣真詮載此經。云。經&#x546A;原出大藏。名隨心",
    "X78n1542_002:0102a01": "陀羅尼。受持者。一切祈求悉令滿足。若求子。持誦此",
    "X78n1542_002:0102a02": "經。往往獲白衣重包之驗。靈應甚多。不具載。(出白衣經紀驗)",
    "X78n1542_002:0102a03": "元陶氏十六娘[0102a03] 常熟徐村人。年二十六。寡居無子。願",
    "X78n1542_002:0102a04": "生淨土。恒持念觀音普門品。忽夢白衣人。手挈白蓮",
    "X78n1542_002:0102a05": "花一朵與食之。覺後心神頗異。嗣裝一小閣。西向誦",
    "X78n1542_002:0102a06": "彌陀經。念佛甫三年。見佛現光明。經函上有火團。如",
    "X78n1542_002:0102a07": "彈子大。氏恐燒經。手撲之。乃得舍利一顆。終時化佛",
    "X78n1542_002:0102a08": "來迎。別眾而去。(出淨土善人&#x548F;)",
    "X78n1542_002:0102a09": "明成祖[0102a09] 永樂十五年秋九月十二日。欽頒佛經至大",
    "X78n1542_002:0102a10": "報恩寺。是夜寺塔見舍利光如寶珠。十三日。現五色",
    "X78n1542_002:0102a11": "毫光。卿雲捧日。千佛．觀音菩薩．羅漢。妙相畢集。續頒",
    "X78n1542_002:0102a12": "佛典。至淮安給散。又&#x89A9;五色圓光。彩雲滿天。雲中現",
    "X78n1542_002:0102a13": "菩薩．羅漢．天花．寶塔．龍．鳳．獅．象。又有紅鳥．白鶴盤旋",
    "X78n1542_002:0102a14": "飛繞。群臣上表稱賀。上大嘉悅。(出皇明通紀)",
    "X78n1542_002:0102a15": "明溫州醫僧法程[0102a15] 字無枉。少瞽。百端治之不愈。但晝",
    "X78n1542_002:0102a16": "夜誦觀世音名號。如是十五年。夢中聞菩薩呼之使",
    "X78n1542_002:0102a17": "前。若有物縶其足不可動。菩薩嘆曰。汝前世為灸師。",
    "X78n1542_002:0102a18": "誤損人眼。今生當受此報。吾憐汝誠心。當使衣食豐",
    "X78n1542_002:0102a19": "足。遂探懷中。掬寶珠滿手與之。既寤。醫道大行。衣&#x9262;",
    "X78n1542_002:0102a20": "甚富。後享高壽。(出唐冥之醫勸)",
    "X78n1542_002:0102a21": "明崇禎戊寅揚州僧垂髻[0102a21] 北遊。道經宿遷。偶患&#x8107;痛。",
    "X78n1542_002:0102a22": "四醫不能治。展轉號呼。不飲食者三十餘日。一晚。友",
    "X78n1542_002:0102a23": "人謂曰。汝平日講演經論。每勸人稱念觀世音。可以",
    "X78n1542_002:0102a24": "救苦。今染此篤疾。何不皈命大悲。以求自度。髻昏憒",
    "X78n1542_002:0102b01": "間。聞言有省。急命具香燭。高聲持觀音號不絕口。至",
    "X78n1542_002:0102b02": "四更。聲忽寂然。眾驚。謂氣絕矣。啟門視之。髻正鼾睡。",
    "X78n1542_002:0102b03": "午後忽呼曰。我饑甚。速為具飯。食畢。即能起行。眾驚",
    "X78n1542_002:0102b04": "問。何緣得愈。髻曰。我初稱名時。痛如刀割。久之空中",
    "X78n1542_002:0102b05": "忽現祥雲。見觀音以瓶中甘露。灌我頂門。清&#x51C9;沁骨。",
    "X78n1542_002:0102b06": "汗流如水。因而熟寐。已霍然矣。眾咸合掌讚嘆菩薩",
    "X78n1542_002:0102b07": "之應如是。",
    "X78n1542_002:0102b08": "明吳江縣吳璋[0102b08] 十一歲喪父。母陸氏。永樂癸卯。以孀",
    "X78n1542_002:0102b09": "婦選給內廷。宣德丙午。隨親王分封廣東。璋往覓母。",
    "X78n1542_002:0102b10": "舟中設觀世音像。日夕哀禱。願必見母。繼患痢。昏憒",
    "X78n1542_002:0102b11": "中猶呼母不置。遇僧蘊空。調理得生。及抵廣。王已改",
    "X78n1542_002:0102b12": "封江右饒州矣。奔馳沙磧。兩足俱裂。臥野寺廊間。遇",
    "X78n1542_002:0102b13": "焦道人。施藥敷好。一日過嶺。蛇嚙其足暈地。復見前",
    "X78n1542_002:0102b14": "道人。以藥塗之而愈。又投宿孤村。有婦人求薦寢。璋",
    "X78n1542_002:0102b15": "曰。吾半死枯籐。豈有春意。力拒之。出門雪深數尺。匍",
    "X78n1542_002:0102b16": "匐前進。得古廟憩焉。又見前道人。慰之曰。為母忘軀。",
    "X78n1542_002:0102b17": "真鐵漢也。天不負爾苦心。見母在即矣。出餅與啖。天",
    "X78n1542_002:0102b18": "明尋路而行。至饒。訪王府。母果在。璋屢啟乞母終養。",
    "X78n1542_002:0102b19": "不允。乃就府東賃一室。中書思親二大字。旁貼云。萬",
    "X78n1542_002:0102b20": "里尋親。歷百艱而無悔。一朝見母。誓九死以何辭。王",
    "X78n1542_002:0102b21": "聞賢之。允其請。母子終得相見。人謂璋孝思所感。然",
    "X78n1542_002:0102b22": "大士變化護持之力。亦彰彰矣。(出鞭心錄)",
    "X78n1542_002:0102b23": "明正嘉間滇南周廷璋[0102b23] 字玉宇。性淳朴。與人相對輒",
    "X78n1542_002:0102b24": "善笑。人犯之亦笑。治家不計生產有無。不識衡量。而",
    "X78n1542_002:0102c01": "雅好施。有則散之貧者。每晨起。必虔誦觀音經。暨金",
    "X78n1542_002:0102c02": "剛．彌陀各一卷。時欣然自得曰。吾豈藉是為行資哉。",
    "X78n1542_002:0102c03": "吾不離日用。不涉貪愛。庶幾如是而已。&#x751E;晝寢疾。有",
    "X78n1542_002:0102c04": "胡僧入室。合掌作禮。&#x5010;不見。家人憂之。謂翁且逝矣。",
    "X78n1542_002:0102c05": "俄疾愈。年八十七。以清明日掃墓。辭祖考還。謂婦唐",
    "X78n1542_002:0102c06": "孺人曰。彌陀迎我。觀音．室利亦至矣。又明日曰。觀音",
    "X78n1542_002:0102c07": "食我一&#x8289;。謂我勿茹葷。齋五日。可西行也。自是每食",
    "X78n1542_002:0102c08": "一粥一蔬。至期沐浴整冠。令子弟誦如來名號。自誦",
    "X78n1542_002:0102c09": "經。端坐而化。翊日。體香潔如生。(出金剛靈應)",
    "X78n1542_002:0102c10": "明劉谷賢[0102c10] 黃州人。隸虎賁左衛軍。&#x751E;從大監鄭和。使",
    "X78n1542_002:0102c11": "海外諸番國。舟經大海洋。劉忽失&#x811A;墮水。時風帆迅",
    "X78n1542_002:0102c12": "駛。不可救援。和令人升桅竿望之。遙見一人隱隱出",
    "X78n1542_002:0102c13": "沒波濤中。相去數十里。咸謂無復生理。須臾。劉追及",
    "X78n1542_002:0102c14": "舟。舟中人大喜。速以物引上。見大魚長丈餘。悠然而",
    "X78n1542_002:0102c15": "去。人皆異之。劉曰。此魚載我至此。將沒者數次。魚輒",
    "X78n1542_002:0102c16": "以鬐鬣負起。故水不入口。舟中人問。爾平生有何善",
    "X78n1542_002:0102c17": "果。致得此報。劉云。但念觀音經耳。(出善餘堂筆乘)",
    "X78n1542_002:0102c18": "[0102c18] 明福州南臺寺。塑觀音像。將毀其舊。塑工林翁。求歸",
    "X78n1542_002:0102c19": "事之。後數月。操舟入海。舟壞而溺。急呼觀音曰。我&#x751E;",
    "X78n1542_002:0102c20": "救菩薩。菩薩寧不救我。語訖。身便自浮。得一板乘之。",
    "X78n1542_002:0102c21": "驚濤自天。約行百餘里。隨流入小浦中。獲遺物一笥。",
    "X78n1542_002:0102c22": "頗有所資而歸。人以為觀音之助。(出筆乘)",
    "X78n1542_002:0102c23": "明沈見泉祖[0102c23] 游黎里羅重寺。見後殿毀搨。觀音首頂",
    "X78n1542_002:0102c24": "箬笠。嘆曰。菩薩慈悲。能與人智慧。某願重修此殿。求",
    "X78n1542_002:0103a01": "吾子孫有一．二讀書者。足矣。歸謀之婦。婦曰。今有米",
    "X78n1542_002:0103a02": "數百石。速易銀。獨力完此功德可也。不日。棟宇．法相。",
    "X78n1542_002:0103a03": "煥然鼎新。其孫堯中．曾孫夢斗。相繼登第。(出鞭心錄)",
    "X78n1542_002:0103a04": "明王應吉[0103a04] 素虔奉觀世音。萬曆壬寅。奉使東行。便道",
    "X78n1542_002:0103a05": "還里。患痰火疾。水漿不能咽者七日。夢乘肩輿。循大",
    "X78n1542_002:0103a06": "河滸。忽前人失足。王顛墮水中。鱗甲之類種種見前。",
    "X78n1542_002:0103a07": "因念。此類我&#x751E;啖之。今為難矣。恍惚若有人挾王起",
    "X78n1542_002:0103a08": "崖上。則赤日當空。觀音大士倚巖而坐。王以手捫衣",
    "X78n1542_002:0103a09": "不濕。因叩謝。大士謂曰。汝家世奉我。故來相救。但殺",
    "X78n1542_002:0103a10": "業頗多。致有是病。若戒殺即愈。王曰。承慈力普度。此",
    "X78n1542_002:0103a11": "夙心也。敢不遵命。&#x5010;然而覺。身汗如雨。自後遂盟心",
    "X78n1542_002:0103a12": "戒殺。自作紀靈戒殺衷言。誌其事。(出廣仁品)",
    "X78n1542_002:0103a13": "明天台王立轂[0103a13] 字伯無。領萬曆丙午鄉薦。夢其父大",
    "X78n1542_002:0103a14": "中丞公士性。有十年五死及植德禳災之諭。及於嘉",
    "X78n1542_002:0103a15": "禾三寶前。誓奉長齋。受天台殺．盜．婬．妄四戒。後任江",
    "X78n1542_002:0103a16": "西新淦縣。此事都廢。戊午入覲。舟次荻港。夜為冥府",
    "X78n1542_002:0103a17": "所攝。主者厲聲叱曰。爾陽算盡丙辰八月。延至今者。",
    "X78n1542_002:0103a18": "齋戒力也。爾奈何棄之。命取簿以示。見名下年月皆",
    "X78n1542_002:0103a19": "有註。至丙辰八月輒空。轂&#x89A7;畢。叩首曰。居官勢不得",
    "X78n1542_002:0103a20": "不爾。主者曰。奈算盡何。命驅入獄。一坐側宰官請曰。",
    "X78n1542_002:0103a21": "試取破戒後事稽之。須臾肩兩簏至。皆令淦文卷。并",
    "X78n1542_002:0103a22": "平日偶書。寸紙俱在。皆有氣騰上。青．白．赤．黑不一色。",
    "X78n1542_002:0103a23": "主者令各撿之。先撿黑與青成聚。次撿白聚．赤聚已。",
    "X78n1542_002:0103a24": "而青者漸隱。黑者縮小如箸。而赤者赫然獨盛。轂旁",
    "X78n1542_002:0103b01": "睨赤聚中。見所刻金剛般若。及好生編．社倉卷俱在。",
    "X78n1542_002:0103b02": "主者曰。是尚知植德。損五官。全其軀命可乎。乃命抉",
    "X78n1542_002:0103b03": "其目。便昏暗無所見。覺有人促之去。一跌而寤。張目",
    "X78n1542_002:0103b04": "見燈火如刺。了不可開。其夜夢有人復以釘釘目。痛",
    "X78n1542_002:0103b05": "楚滋甚。遂&#x5374;醫藥。決意乞休歸里。棄家精修淨業。庚",
    "X78n1542_002:0103b06": "申七月。禮懺幽溪。夕夢觀音大士。以楊枝灑甘露點",
    "X78n1542_002:0103b07": "其睛。晨起。豁然見物。兩目復明。後歷遊雲棲．博山之",
    "X78n1542_002:0103b08": "門。真參實證。再生者又一十二年。號壁如大師。(出同生自",
    "X78n1542_002:0103b09": "記)",
    "X78n1542_002:0103b10": "明萬曆間平湖陸五臺尚書[0103b10] 有僕與人爭歐。&#x609E;傷人",
    "X78n1542_002:0103b11": "死。懼而求救于公。公曰。殺人者。抵國法也。我豈能&#x72E5;",
    "X78n1542_002:0103b12": "情。為汝求免。汝在獄中。宜專心誦觀音菩薩名號。三",
    "X78n1542_002:0103b13": "年我來赦汝。其人奉命。時時持念不怠。纔一年。遇赦",
    "X78n1542_002:0103b14": "而出。(出觀音感應)",
    "X78n1542_002:0103b15": "明吳郡徐明甫[0103b15] 赴&#x8218;於楚。遂徙家焉。好學篤行。教子",
    "X78n1542_002:0103b16": "讀書。素供觀音大士一軸。禮敬甚虔。子名&#x945B;。十餘歲",
    "X78n1542_002:0103b17": "忽遘危疾。夫妻於大士前。晨夕叩禱。至七日夜。夢菩",
    "X78n1542_002:0103b18": "薩告曰。無憂。汝子明旦可起也。忽聞有聲震桌上。驚",
    "X78n1542_002:0103b19": "而寤。起視所供大士几前。&#x83D3;碟諸器俱墜地。檢之無",
    "X78n1542_002:0103b20": "一損者。子口中喃喃。微聲喚曰。菩薩救我。菩薩救我。",
    "X78n1542_002:0103b21": "問之不應。天明詢其故。子曰。昨夜半。正憒絕間。見大",
    "X78n1542_002:0103b22": "士至臥榻間。呼男曰。吾救汝。乃以水一甌。命飲之。冰",
    "X78n1542_002:0103b23": "&#x51C9;徹骨。遂舉體得汗而爽耳。不數日。病果愈。後子成",
    "X78n1542_002:0103b24": "萬曆丙辰進士。(出徐氏庭訓)",
    "X78n1542_002:0103c01": "明萬曆中焦甲[0103c01] 以江陰縣吏。選湖廣典史。陞知事。離",
    "X78n1542_002:0103c02": "任三．四程。泊舟江上。有一南僧。自蜀江來。求附載舟。",
    "X78n1542_002:0103c03": "人不許。僧因吐情告焦曰。貧僧有募金六百兩。將往",
    "X78n1542_002:0103c04": "普陀。為觀世音建幢樹剎。幸附而南。此功德誠無量",
    "X78n1542_002:0103c05": "也。焦與偕行數日。忽萌惡念。一夕大風。竟推僧江中。",
    "X78n1542_002:0103c06": "發其篋。果六百金。悉入私[(索-糸)/石/木]。曉起。見僧從水出。向前",
    "X78n1542_002:0103c07": "索命。撫其背曰。我命已矣。金乃十方所施。終不為君",
    "X78n1542_002:0103c08": "有也。自是晝夜現形攪鬧。凌晨起坐。僧已在側。且云。",
    "X78n1542_002:0103c09": "吾已訴上帝。帝怒。將戮汝父子。焦憂懼成疾。坐臥不",
    "X78n1542_002:0103c10": "寧。所至驛。遞延僧道薦度。疏中又不敢直書其故。唯",
    "X78n1542_002:0103c11": "叩頭懇禱悔過而已。逡巡抵家。病益劇。願將此金作",
    "X78n1542_002:0103c12": "佛事。凡禳謝無所不營。而僧時至。必大呼曰。功德何",
    "X78n1542_002:0103c13": "益。還我六百金。往南海去。或來從屋上。或走出壁間。",
    "X78n1542_002:0103c14": "或據床附屏。已而家人悉見驚走。僉曰。和尚來。百計",
    "X78n1542_002:0103c15": "哀求。僧終不允。焦歸將一年。僧物．己物俱已垂罄。懨",
    "X78n1542_002:0103c16": "懨待斃。忽一日。亡僧持刺造訪。閽者辭以主人疾篤。",
    "X78n1542_002:0103c17": "僧叱云。吾非常客。必欲見汝主。救其殘喘耳。時焦方",
    "X78n1542_002:0103c18": "伏枕呻吟。妻孥環泣。共&#x89A9;僧形。復聞僧通姓名於外。",
    "X78n1542_002:0103c19": "焦痛恨云。索命鬼變幻如此。不如速死。遂投身床下。",
    "X78n1542_002:0103c20": "持刀將自殺。家人力抱止之。而僧已直闖人室矣。謂",
    "X78n1542_002:0103c21": "焦曰。我人也。非鬼也。君屏妻子。當語其故。眾出避。僧",
    "X78n1542_002:0103c22": "曰。去年遊魂于風浪中。分必死。&#x5010;見觀世音自空中",
    "X78n1542_002:0103c23": "降。持一燈引入蘆洲。遇漁人救脫。六百金雖為君取。",
    "X78n1542_002:0103c24": "隨復募化。已足其數。今將之普陀。償此宿願。頃過江",
    "X78n1542_002:0104a01": "陰。人傳君病奇怪。恃爾造見。為君釋杯蛇之惑耳。焦",
    "X78n1542_002:0104a02": "曰。幸師不死。但金盡無償。奈何。僧笑曰。吾來並不索",
    "X78n1542_002:0104a03": "金。焦舉家感恩列拜。欲辦衣履相貽。固&#x5374;不受。僅享",
    "X78n1542_002:0104a04": "一飯而去。使人跡之。果乘海船往矣。從此鬼形遂絕。",
    "X78n1542_002:0104a05": "然焦病終不愈。數月卒。止生一子。少有文名。方應舉。",
    "X78n1542_002:0104a06": "以親喪不能赴。偶步于江。忽躍入浪中以死。僧歸自",
    "X78n1542_002:0104a07": "南海。聞而嘆息久之。(出感應篇增註)",
    "X78n1542_002:0104a08": "明萬曆甲寅歙縣吳奕德[0104a08] 隨叔正&#x9D7E;。受業臨塘寺。&#x9D7E;",
    "X78n1542_002:0104a09": "叩普門大師有省。遂皈佛法。且晚率諸生持齋。頂禮",
    "X78n1542_002:0104a10": "西方。奕德尤深敬信。發願書大悲經五十卷．金剛經",
    "X78n1542_002:0104a11": "三十卷。五月二十九日。浴琴溪。暴病氣絕。掖歸臥屍",
    "X78n1542_002:0104a12": "於床。忽言曰。我乃佛前左護法關。奕德因&#x609E;殺。宿冤",
    "X78n1542_002:0104a13": "攝入冥府。以彼奉佛許經善念。特來護之。&#x9D7E;可為念",
    "X78n1542_002:0104a14": "佛諷經。候其初七還魂。書經酬愿。藉此功德。怨鬼得",
    "X78n1542_002:0104a15": "超度矣。初七日。奕德果甦。自捧其腰。連呼跌痛。叔問",
    "X78n1542_002:0104a16": "故。告曰。浴溪時。見兩人執牌來喚。遂從往。心計家人",
    "X78n1542_002:0104a17": "不及救我。不若我自念佛。須臾進一城。遙望署額曰",
    "X78n1542_002:0104a18": "森羅殿。左四生司。右四死司。閻君坐堂上。持頭鬼無",
    "X78n1542_002:0104a19": "數。我至。奮前歐擊。旁坐一烏帽者問曰。汝何言。我躑",
    "X78n1542_002:0104a20": "躅無措。惟默念佛。被笞掠。覺念佛則痛可忍。終茫然",
    "X78n1542_002:0104a21": "不省。判官引至清水潭洗胸。見五臟。方知前生為將。",
    "X78n1542_002:0104a22": "&#x609E;殺人八百命。今業滿受生。索償不放。仍赴殿辨理。",
    "X78n1542_002:0104a23": "泣訴以王事所致。閻君怒曰。大辟應烹。即有火面碧",
    "X78n1542_002:0104a24": "身鬼卒。舁大鐺沸油。束我將投之。殿前&#x5010;現金光一",
    "X78n1542_002:0104b01": "道。幽黑皆明。左右驚報。西方到。見韋馱與關帝在空",
    "X78n1542_002:0104b02": "中。韋馱舉杵入鐺。鐺悉起金蓮華。閻君合掌叩禮。隨",
    "X78n1542_002:0104b03": "放我歸。命兩黃幘者送之。經峻嶺。黃幘者撲我下。故",
    "X78n1542_002:0104b04": "腰跌痛耳。叔扶起。拜謝佛與大士。及韋馱．關帝。至誠",
    "X78n1542_002:0104b05": "施寫二經。合室欽奉三寶云。(出金剛果報)",
    "X78n1542_002:0104b06": "明萬曆間包憑[0104b06] 字信之。嘉興人。父為池陽郡守。生七",
    "X78n1542_002:0104b07": "子。憑最少。贅平湖袁氏。博學高才。累舉不第。留心二",
    "X78n1542_002:0104b08": "氏之教。尤信持觀音經。東過泖湖。至一寺。見殿後傾",
    "X78n1542_002:0104b09": "圮。大士像淋漓露立。即解索中得十金。授主僧修之。",
    "X78n1542_002:0104b10": "僧告以功大銀少。不能竣事。復取布四匹．衣七件益",
    "X78n1542_002:0104b11": "焉。內紵褶新製。僕請留。憑曰。但得聖像無恙。雖裸體",
    "X78n1542_002:0104b12": "何妨。僧垂淚云。捨銀及衣．布。猶非難事。只此一點誠",
    "X78n1542_002:0104b13": "心。何可易得。工完。憑夢伽藍謂曰。菩薩賜汝子孫享",
    "X78n1542_002:0104b14": "世祿矣。後生子忭。孫檉芳。相繼登第。(出鞭心錄)",
    "X78n1542_002:0104b15": "明常熟嚴尚寶徵[0104b15] 字道徹。文靖公仲子。年三十無子。",
    "X78n1542_002:0104b16": "日者推為艱嗣。置兩妾。俱不選色。容質朴陋。人爭笑",
    "X78n1542_002:0104b17": "之。偶過姻家。見一侍女。年及笄。未蓄髮。問其主。云以",
    "X78n1542_002:0104b18": "瘖故。終成癈人。道徹惻然曰。第令蓄髮。吾將娶之。其",
    "X78n1542_002:0104b19": "姻家未敢信。道徹即為申約。踰年果納焉。文靖聞之。",
    "X78n1542_002:0104b20": "喜云。吾兒所行。允合天道。必有後繼。三妾皆生子。道",
    "X78n1542_002:0104b21": "徹素誦白衣陀羅尼。且堅持不殺戒。凡舉子。多重胞",
    "X78n1542_002:0104b22": "之異。後子姓繁昌。青雲接踵。誠厚德所培也。(出感應篇增註)",
    "X78n1542_002:0104b23": "明紹興韓弘儒[0104b23] 四十八歲除夕。妻金氏夢亡姑曰。汝",
    "X78n1542_002:0104b24": "夫明年重九。大限至矣。金恐傷夫意。不敢言。惟虔禱",
    "X78n1542_002:0104c01": "白衣大士。以祈夫壽。明春。韓赴&#x8218;。於表姊家。見有老",
    "X78n1542_002:0104c02": "婢數人。從容語姊遣嫁之。一月內俱得所配。寒食後。",
    "X78n1542_002:0104c03": "訪一宦子。几上多新傾色銀。韓正色曰。君生富貴家。",
    "X78n1542_002:0104c04": "宜輕財樹德。何貪小利。為刻薄事。兄獲微益。而人受",
    "X78n1542_002:0104c05": "大損。在人祇損利。在兄即損德。是損於兄者更大矣。",
    "X78n1542_002:0104c06": "宦子悵然。誓弗再傾。端午。歸過一酒&#x8218;。見宦僕手持",
    "X78n1542_002:0104c07": "錦袍。講息人命訟事。百端把持。一語不合。將袍毀裂。",
    "X78n1542_002:0104c08": "欲以激怒主人。韓隨往謁宦。詳述始末。指天設誓。宦",
    "X78n1542_002:0104c09": "素服其剛直。責奴遣之。七夕設宴。坐有鄉紳。自言清",
    "X78n1542_002:0104c10": "正。某親冒勢爭產。某族冒勢搆訟。一一批揭與被害",
    "X78n1542_002:0104c11": "人。到官罰之。舉座讚嘆。韓微哂曰。禁止冒勢。固盛德",
    "X78n1542_002:0104c12": "事。然親族情。謂亦不可傷。何如溫顏受稟。詳詢曲直",
    "X78n1542_002:0104c13": "而諭解之。為兩得其平乎。鄉紳斂容稱善。九月初。門",
    "X78n1542_002:0104c14": "生五人中式。來謁。韓謂曰。賢契已進一階。宜益修德。",
    "X78n1542_002:0104c15": "以祈上達。切勿輕言納寵。傷糟糠之情。勿&#x758E;遠故舊。",
    "X78n1542_002:0104c16": "致窮交之憾。勿多收僕從。啟生事之漸。勿過為奢費。",
    "X78n1542_002:0104c17": "開妄取之端。諸生唯唯受教。是夜。妻夢大士曰。爾夫",
    "X78n1542_002:0104c18": "壽終九月。以近來勸戒良言。造福廣大。益壽二紀矣。",
    "X78n1542_002:0104c19": "韓重九歸。果無恙。妻為述兩夢。自是益勉於善。後以",
    "X78n1542_002:0104c20": "明經作令。高年致仕。(出勸戒全書)",
    "X78n1542_002:0104c21": "明彭孝子有源[0104c21] 字信宇。湖廣益陽人。幼即虔誦大士．",
    "X78n1542_002:0104c22": "三官諸經。以祈親壽。父&#x751E;病篤。刲臂肉療之。踰十年。",
    "X78n1542_002:0104c23": "父卒。奉母吳氏。家貧。勉具甘旨。崇禎丙子秋。母疾篤",
    "X78n1542_002:0104c24": "不能起。又疽穿手掌。痛不能忍。源日夕憂思。夜夢大",
    "X78n1542_002:0105a01": "士諭以母壽將盡。得人肝服之。猶可愈。晨起視母。母",
    "X78n1542_002:0105a02": "正思羊肝。源曰。是菩薩啟我也。乃垂涕跪禱。願剖肝",
    "X78n1542_002:0105a03": "救母。至夜見大士．諸聖。旛幢而前。源驚醒。汗下如雨。",
    "X78n1542_002:0105a04": "乃澡身頂禮。舉手捫心。約得肺肝所在。持刀自刺。一",
    "X78n1542_002:0105a05": "剖而血迸。二剖而膜開。三四剖砉然有聲。迨六剖而",
    "X78n1542_002:0105a06": "心出。遂緣心得肺。緣肺得肝。時痛幾殞絕矣。頃之稍",
    "X78n1542_002:0105a07": "甦。始呼妻至。令速&#x7151;肝進母。母不知。欣為下&#x7B6F;。病即",
    "X78n1542_002:0105a08": "霍然而愈。事聞。遠近贊嘆。顧其肺稜稜出在外。瘡口",
    "X78n1542_002:0105a09": "未合。眾為禱於神。大士示夢曰。是孝子肺。收之無難。",
    "X78n1542_002:0105a10": "末世鮮仁孝者。欲出之百日。令世人遍觀之耳。孝廉",
    "X78n1542_002:0105a11": "王文南敘其事。(出啟禎野乘)",
    "X78n1542_002:0105a12": "明刑科李清[0105a12] 字心水。廣陵人。初有一子。痘殤。母姜安",
    "X78n1542_002:0105a13": "人。追悼不已。日誦白衣觀音經。為子祈嗣。未幾。心水",
    "X78n1542_002:0105a14": "查盤紹興。夢一婦人。抱兒入室。面帶痘痂。似將愈而",
    "X78n1542_002:0105a15": "落者。語心水云。如雲如月。覺而異之。晨起。適某生以",
    "X78n1542_002:0105a16": "繡觀音贈。抱兒如夢。上題一詩。起有彩雲香繞海天",
    "X78n1542_002:0105a17": "潮。末有還來丹桂月中飄之句。恰應雲月二字。時夫",
    "X78n1542_002:0105a18": "人甫孕。果生子。",
    "X78n1542_002:0105a19": "[0105a19] 明崇禎辛巳。當塗縣官[土*干]。有山東一癱子至。以手代",
    "X78n1542_002:0105a20": "足。乞食於市。人多厭之。癱者雖病而負氣。被詈罵。輒",
    "X78n1542_002:0105a21": "不平。聞塘橋菴有修行僧曰水谷。往訴以乞食艱難",
    "X78n1542_002:0105a22": "之苦。谷曰。汝能發心出家。仗慈悲大力。或有施主。癱",
    "X78n1542_002:0105a23": "者從之。遂剃髮受齋戒。雖行乞。不茹葷血。雖被辱罵。",
    "X78n1542_002:0105a24": "安忍而受。谷又教之念觀世音名號。兼持準提&#x546A;。受",
    "X78n1542_002:0105b01": "持踰二年。戊子秋。忽夜夢一老嫗呼之曰。汝起。汝起。",
    "X78n1542_002:0105b02": "癱者云。我是癱子。何能起。老嫗以手扯其兩足。覺直",
    "X78n1542_002:0105b03": "而不拳。晨起癱病遂愈。居然一昂藏之僧矣。取號曰",
    "X78n1542_002:0105b04": "半崖。遂有供養之者。(出唐宜之己求書)",
    "X78n1542_002:0105b05": "明洪武間吉安廬陵縣龍子翬同室蕭氏[0105b05] 篤於伉儷。",
    "X78n1542_002:0105b06": "求子甚艱。己卯十月。其妹淑柔。得白衣五印心經。與",
    "X78n1542_002:0105b07": "嫂同&#x89A7;。見卷末祈嗣事跡。種種靈驗。蕭氏悚然敬信。",
    "X78n1542_002:0105b08": "發願持齋誦經。併許施白衣經千卷。次年八月十六",
    "X78n1542_002:0105b09": "日舉一子。形容清秀。名桂生。果符所禱。[0105b09] 又宣德四年。",
    "X78n1542_002:0105b10": "彰德府張貴。隨淮王之國。於廣東得白衣經。六年歸",
    "X78n1542_002:0105b11": "里。偕妻田氏。發心施經求嗣。未幾得男。經願未酬。十",
    "X78n1542_002:0105b12": "二歲忽病故。夫婦痛心追悔。焚香虔禱。施經一千五",
    "X78n1542_002:0105b13": "百卷。丁巳二月。復生一子。持驗彰彰如是。(出白衣經紀驗)",
    "X78n1542_002:0105b14": "明劉道隆母李氏[0105b14] 年四十。長齋奉佛。不解誦經。修葺",
    "X78n1542_002:0105b15": "靜室。供奉觀音大士。朝夕禮拜。念佛千聲。雖盛暑．隆",
    "X78n1542_002:0105b16": "冬不輟。刻施金剛經。聽人禮請供誦。竭貲不恤。如此",
    "X78n1542_002:0105b17": "者二十五年。將終之前一歲。出督紡所餘。延名衲誦",
    "X78n1542_002:0105b18": "經。大修功德。事畢。夜夢所奉大士。持素珠一串示之",
    "X78n1542_002:0105b19": "曰。以此授汝。珠數乃汝往生淨土之期也。夢中數之。",
    "X78n1542_002:0105b20": "得五十三顆。不解其意。至庚子五月十三日。忽告家",
    "X78n1542_002:0105b21": "人曰。吾今日行矣。可舉家大聲念佛。助我西去。子婦",
    "X78n1542_002:0105b22": "輩相與坐榻前。同聲念佛。踰時面西端坐而逝。(出金剛靈",
    "X78n1542_002:0105b23": "應)",
    "X78n1542_002:0105b24": "明朱德貞[0105b24] 肝江人。益藩輔國常茫第三女。祖翊鍾。有",
    "X78n1542_002:0105c01": "賢名。&#x751E;輯仁孝皇后善內訓．章聖太后女訓．古烈女",
    "X78n1542_002:0105c02": "傳．女孝經．女誡諸書。為女教大成。行世。女幼淑家誨。",
    "X78n1542_002:0105c03": "性至孝。八歲。字儀衛王廷卿子重賢。十歲。重賢殤。聞",
    "X78n1542_002:0105c04": "訃。即素食縞衣。繡大士像。早暮焚修。默有所禱。及笄。",
    "X78n1542_002:0105c05": "有求姻者。始跪告父母曰。女王氏婦也。自重賢死。而",
    "X78n1542_002:0105c06": "志決矣。父母怒責之。志益堅。且誓云。必不得為未亡",
    "X78n1542_002:0105c07": "人。死而已。遂絕食自經。父母驚怖。不復議婚。天啟辛",
    "X78n1542_002:0105c08": "酉秋。屆重賢忌日。先叩二親。辭祖廟。于八月二十九",
    "X78n1542_002:0105c09": "日歸王。素絰執杖。舉哀設奠。出自製文。祭重賢曰。恭",
    "X78n1542_002:0105c10": "伯蚤死。恭姜守義。之死靡他。&#x6822;舟矢志。世有升降。心",
    "X78n1542_002:0105c11": "無古今。嗟未亡人。誕育宗室。八歲許婚。實有定匹。云",
    "X78n1542_002:0105c12": "何不幸。夫也遽殤。我雖幼小。默念綱常。祖王好賢。父",
    "X78n1542_002:0105c13": "母樂善。內則熟聞。芳規習見。宮闈綦縞。永謝鉛華。堅",
    "X78n1542_002:0105c14": "持節孝。光我國家。茲及笄年。當以死&#x51B3;。籲天叩閽。庶",
    "X78n1542_002:0105c15": "幾監察。誓不改適。從一而終。僉曰孔臧。稍慰忡忡。登",
    "X78n1542_002:0105c16": "子之堂。設子之位。寫此血裏。傾此血涕。甘執婦道。事",
    "X78n1542_002:0105c17": "我舅姑。他日同穴。其無愧乎。按撫上其事議旌。年未",
    "X78n1542_002:0105c18": "及格。引淮藩隆姬例。歲給膳米五十石。遂掃除淨室。",
    "X78n1542_002:0105c19": "皈依三寶。晨諷普門品．大悲&#x546A;。晚課彌陀經．往生&#x546A;。",
    "X78n1542_002:0105c20": "一切詩文。誓不復拈。遇翁姑．父母誕日。及重賢忌。必",
    "X78n1542_002:0105c21": "設供禮懺。自昧旦至夜分。儀軌不忒。比丘尼．齋婆聞",
    "X78n1542_002:0105c22": "風求見。&#x69E9;禁絕。女使年踰十三。即更去。翁姑亦傾心",
    "X78n1542_002:0105c23": "茹素。一切&#x83D3;餌。手整始饋。視疾問安必謹。甲子歲。父",
    "X78n1542_002:0105c24": "病沉篤。割股進之。父夜夢大士云。汝以女孝延年。病",
    "X78n1542_002:0106a01": "得愈。肝江人無不頌其節孝。(出啟禎野乘)",
    "X78n1542_002:0106a02": "大清釋行仁[0106a02] 字指一。河南光山張氏。弱冠讀書白鹿",
    "X78n1542_002:0106a03": "洞。遇異僧戒曰。子有大難。能持大悲聖號。可解。師矢",
    "X78n1542_002:0106a04": "心受持。崇禎辛巳。獻寇破縣。屠戮及師。刃忽自斷。賊",
    "X78n1542_002:0106a05": "異之。得不死。遂薙髮。甲申抵金陵。從千華昧和尚受",
    "X78n1542_002:0106a06": "具戒已。見戎馬充斥。乃東至崑山。於淨室講法華．金",
    "X78n1542_002:0106a07": "剛．楞嚴等經。緇素皈仰。壬辰正月二日。端坐說偈化。",
    "X78n1542_002:0106a08": "(出法華感通)",
    "X78n1542_002:0106a09": "大清徽商程伯鱗[0106a09] 久居楊州。事觀音大士甚虔。乙酉",
    "X78n1542_002:0106a10": "夏。兵過楊城。程禱大士求救。夢大士謂曰。汝家十七",
    "X78n1542_002:0106a11": "人。十六口俱得免。惟汝在數不可逃也。程醒。又復懇",
    "X78n1542_002:0106a12": "禱。仍夢云。汝前生殺王麻子二十六刀。今須償彼。可",
    "X78n1542_002:0106a13": "令家中十六口。並住東廂。汝猶在中堂候之。勿貽累",
    "X78n1542_002:0106a14": "家人。程信之。越五日。兵至門。程迎問曰。汝即王麻子",
    "X78n1542_002:0106a15": "乎。我欠汝二十六刀。可殺我。否則與汝本無仇也。兵",
    "X78n1542_002:0106a16": "驚曰。汝何以知我姓名。程具告以夢。兵嘆曰。汝前世",
    "X78n1542_002:0106a17": "殺我二十六刀。致我今世報汝。我今殺汝。汝來世不",
    "X78n1542_002:0106a18": "又報我乎。乃以刀背斫程二十六下而宥之。[0106a18] 唐宜之",
    "X78n1542_002:0106a19": "曰。紀此事有三意。一者。見菩薩大悲。能回定業。二者。",
    "X78n1542_002:0106a20": "見宿業既熟。難脫如是。從今以往。慎勿再造將來之",
    "X78n1542_002:0106a21": "新業。三者。見目前所受。悉是往因。宜歡喜領受。不當",
    "X78n1542_002:0106a22": "怨尤。亦不必苦苦以趨避亂心也。又曰。凡虔奉觀世",
    "X78n1542_002:0106a23": "音者。其人必篤信因果。一生善事必多。惡事必少。善",
    "X78n1542_002:0106a24": "念必多。惡念必少。此身心不與惡為緣。所以惡報可",
    "X78n1542_002:0106b01": "滅。豈偶然哉。(出己求書)",
    "X78n1542_002:0106b02": "大清金壇孝廉虞庶顏[0106b02] 家世忠孝。闔門奉佛。生平常",
    "X78n1542_002:0106b03": "課。日禮大悲懺。誦金剛經。常刻施觀世音經。勸人持",
    "X78n1542_002:0106b04": "誦免&#x523C;。丁酉冬。以仇家誣陷。逮赴江寧。遠近無不冤",
    "X78n1542_002:0106b05": "之。庶顏但默持經懺不輟。既入獄。痛楚備常。如入禪",
    "X78n1542_002:0106b06": "定。伍伯極力掠其股脛。竟無所傷。惟有黑痕數繯而",
    "X78n1542_002:0106b07": "已。遂得昭雪。子山修甚孝。每夜為父赤身露禱北辰。",
    "X78n1542_002:0106b08": "嚴寒不輟。直到事解方已。使佛法無憑。則山修亦足",
    "X78n1542_002:0106b09": "死孝。況庶顏乎。",
    "X78n1542_002:0106b10": "大清淮安庠士梁元徵[0106b10] 素崇釋教。凡法華．楞嚴諸經。",
    "X78n1542_002:0106b11": "靡不研究。中年艱於嗣息。且多病。因發心持長齋。日",
    "X78n1542_002:0106b12": "誦白衣觀音經及大悲&#x546A;。仍刻袖珍小帙。硃印流通。",
    "X78n1542_002:0106b13": "室阮氏亦持準提齋。每晨虔跪諷經。未幾徵病悉瘳。",
    "X78n1542_002:0106b14": "阮氏連舉三子。仲子汝悰。順治庚子中式。諸孫繩繩。",
    "X78n1542_002:0106b15": "內一孫復顯白衣重包之異。感無不應。此近事左足",
    "X78n1542_002:0106b16": "徵也。",
    "X78n1542_002:0106b17": "大清秣陵黃土山劉某[0106b17] 母四十八歲。求子得之。出胎",
    "X78n1542_002:0106b18": "即吃素。以母尚茹葷。不食母乳。粥湯．糕粉餵長耳。又",
    "X78n1542_002:0106b19": "十年。父妾亦生一子。己丑。劉年二十九。弟年十九。同",
    "X78n1542_002:0106b20": "朝南海。舟中。劉發願求見觀世音菩薩。忽海水面先",
    "X78n1542_002:0106b21": "現二蓮花。如車輪大。一花中立一童。一花中立一女。",
    "X78n1542_002:0106b22": "隨見觀音坐大蓮花之上。劉因禮拜。拜起仰視。菩薩",
    "X78n1542_002:0106b23": "與花俱不見。俄頃風浪大作。舟覆。同行六人及其弟",
    "X78n1542_002:0106b24": "偕沒。獨劉甫入水。覺眼前通紅。有一僧攜之同行。頃",
    "X78n1542_002:0106c01": "刻間忽到門。衣衫不濕。僧即失所在。入門母出。劉尚",
    "X78n1542_002:0106c02": "如醉如夢。母以茶湯飲之乃醒。為母備述其事。方知",
    "X78n1542_002:0106c03": "觀音救拔之力。[0106c03] 唐宜之曰。庚寅三月十五日。劉約丁",
    "X78n1542_002:0106c04": "僧過予。而是日放生。有長者在予寓。丁僧辭之。予至",
    "X78n1542_002:0106c05": "今觖觖。嗚呼。觀世音菩薩救人於苦難。不必在海中",
    "X78n1542_002:0106c06": "也。而海中尤多。但二千餘里。頃刻抵家。入水而衣衫",
    "X78n1542_002:0106c07": "不濕。則此未之聞耳。(出己求書)",
    "X78n1542_002:0106c08": "大清楊璜[0106c08] 字希周。當塗人。世居官圩栗樹墳。業儒勵",
    "X78n1542_002:0106c09": "行。厭時文怪謬。趨法先程。坐此困滯。會兵遶其鄉。璜",
    "X78n1542_002:0106c10": "泣謂家人曰。吾祖．父丘&#x58E0;在此。何忍棄去。因匿妻妾",
    "X78n1542_002:0106c11": "與子林中。以身守&#x58E0;。兵來。見墳內有衣冠者。將執之。",
    "X78n1542_002:0106c12": "璜急赴水死。子甫十齡。自林間見父溺。亦號哭奔投",
    "X78n1542_002:0106c13": "於水。時順治丙戌三月十六日。越辰。兩屍相抱浮出。",
    "X78n1542_002:0106c14": "見者隕涕。妻陸氏悼夫無後。誓斷血肉。迎佛像於家。",
    "X78n1542_002:0106c15": "旦夕慟哭念佛。忽夜夢老嫗攜一子曰。遺汝。醒而歎",
    "X78n1542_002:0106c16": "曰。願妾張氏遺腹生子。則菩薩之賜也。歲暮。妾生女。",
    "X78n1542_002:0106c17": "陸氏泣曰。已矣。丁亥春。集族長告曰。夫既無子。薄畝",
    "X78n1542_002:0106c18": "當分諸侄。吾得粗給衣食。以撫此女。言□復哭。族長",
    "X78n1542_002:0106c19": "不忍。云。俟小祥。為璜作佛事。議分。及期。具會親族。散",
    "X78n1542_002:0106c20": "齋之夕。亦三月十六日。女哭不已。妾抱就枕。張如夢",
    "X78n1542_002:0106c21": "魘。憒憒不醒。女怪啼益甚。嫡疾呼。始覺。抱女入手。則",
    "X78n1542_002:0106c22": "已不復女身矣。陸大驚。家人&#x7FA3;往。見面目依然。惟私",
    "X78n1542_002:0106c23": "處生長男根。其旁尚有血痕。眾咸詫異。始悟菩薩靈",
    "X78n1542_002:0106c24": "爽。前夢不&#x8657;。競至佛前臚拜。更名佛賜。次日觀者闐",
    "X78n1542_002:0107a01": "門。聞縣張公。取兒庭閱之。猶未信。問其宗族。異口一",
    "X78n1542_002:0107a02": "詞。曰。脫兒變非真。侄輩不願分其田宅耶。侯乃不疑。",
    "X78n1542_002:0107a03": "異哉。佛賜變身之日。即父子死難之日。然非璜之生",
    "X78n1542_002:0107a04": "平方正。子之至孝殉父。婦之號泣動天。豈能遘此千",
    "X78n1542_002:0107a05": "百年僅見之事乎。余竊又有說。若佛賜變形。非親族",
    "X78n1542_002:0107a06": "&#x7FA3;聚時。其又誰能信之。(出唐宜之己求書)",
    "X78n1542_002:0107a08": "觀世音持驗紀下(終)",
    "X78n1542_002:0107a13": "No. 1542-1",
    "X78n1542_002:0107a14": " 觀世音大悲心陀羅尼",
    "X78n1542_002:0107a16": "大唐三藏 不空 譯",
    "X78n1542_002:0107a17": " 稽首觀音大悲主  願力洪深相好身",
    "X78n1542_002:0107a18": " 千臂莊嚴普護持  千眼光明&#x5FA7;觀照",
    "X78n1542_002:0107a19": " 真實語中宣密語  無為心內起悲心",
    "X78n1542_002:0107a20": " 速令滿足諸希求  永使滅除諸罪業",
    "X78n1542_002:0107a21": " 龍天眾聖同慈護  百千三昧頓薰修",
    "X78n1542_002:0107a22": " 受持身是光明幢  受持心是神通藏",
    "X78n1542_002:0107a23": " 洗滌塵勞願濟海  超證菩提方便門",
    "X78n1542_002:0107a24": " 我今稱誦誓歸依  所願從心悉圓滿",
    "X78n1542_002:0107b01": " 南無大悲觀世音  願我速知一切法",
    "X78n1542_002:0107b02": " 南無大悲觀世音  願我早得智慧眼",
    "X78n1542_002:0107b03": " 南無大悲觀世音  願我速度一切眾",
    "X78n1542_002:0107b04": " 南無大悲觀世音  願我早得善方便",
    "X78n1542_002:0107b05": " 南無大悲觀世音  願我速乘般若船",
    "X78n1542_002:0107b06": " 南無大悲觀世音  願我早得越苦海",
    "X78n1542_002:0107b07": " 南無大悲觀世音  願我速得戒定道",
    "X78n1542_002:0107b08": " 南無大悲觀世音  願我早登涅槃山",
    "X78n1542_002:0107b09": " 南無大悲觀世音  願我速會無為舍",
    "X78n1542_002:0107b10": " 南無大悲觀世音  願我早同法性身",
    "X78n1542_002:0107b11": " 我若向刀山  刀山自摧折  我若向火湯",
    "X78n1542_002:0107b12": " 火湯自消滅  我若向地獄  地獄自枯竭",
    "X78n1542_002:0107b13": " 我若向餓鬼  餓鬼自飽滿  我若向修羅",
    "X78n1542_002:0107b14": " 惡心自調伏  我若向畜生  自得大智慧",
    "X78n1542_002:0107b15": "[0107b15] 發是願已。至心稱念我之名字。亦應專念我本師阿",
    "X78n1542_002:0107b16": "彌陀如來。然後即當誦此陀羅尼神&#x546A;。一宿誦滿五",
    "X78n1542_002:0107b17": "遍。除滅身中百千萬億劫生死重罪。",
    "X78n1542_002:0107b18": "[0107b18] 南無阿彌陀如來",
    "X78n1542_002:0107b19": "[0107b19] 南無觀世音菩薩摩訶薩",
    "X78n1542_002:0107b20": "[0107b20] 觀世音菩薩復白佛言。世尊。若諸人天。誦持大悲章",
    "X78n1542_002:0107b21": "句者。臨命終時。十方諸佛皆來授手。欲生何等佛土。",
    "X78n1542_002:0107b22": "隨願皆得往生。[0107b22] 復白佛言。世尊。若諸眾生誦持大悲",
    "X78n1542_002:0107b23": "神&#x546A;。墮三惡道者。我誓不成正覺。誦持大悲神&#x546A;者。",
    "X78n1542_002:0107b24": "若不生諸佛國土。我誓不成正覺。誦持大悲神&#x546A;者。",
    "X78n1542_002:0107c01": "若心不得無量三昧辨才者。我誓不成正覺。誦持大",
    "X78n1542_002:0107c02": "悲心神&#x546A;者。於現在生中。一切所求。若不果遂者。不",
    "X78n1542_002:0107c03": "得名為大悲心陀羅尼也。唯除不善。除不至誠。若諸",
    "X78n1542_002:0107c04": "女人。厭賤女身。欲得成男子者。誦持大悲陀羅尼章",
    "X78n1542_002:0107c05": "句。若不轉女身成男子者。我誓不成正覺。生少疑心",
    "X78n1542_002:0107c06": "者。必不得果遂也。若諸眾生侵損常住飲食．財物。于",
    "X78n1542_002:0107c07": "佛出世。不通懺悔。縱能懺悔。亦不除滅。今誦大悲神",
    "X78n1542_002:0107c08": "&#x546A;。即得除滅。若侵損．食用常住飲食．財物。要對十方",
    "X78n1542_002:0107c09": "師懺謝。然始除滅。今誦大悲陀羅尼時。十方佛即來",
    "X78n1542_002:0107c10": "為作證明。一切罪障悉皆消滅。一切十惡．五逆．謗人．",
    "X78n1542_002:0107c11": "謗法．破齋．破戒．破塔．壞寺．偷僧祇物．汙淨梵行。如是",
    "X78n1542_002:0107c12": "等一切惡業重罪。悉皆滅盡。唯除一事。於&#x546A;生疑者。",
    "X78n1542_002:0107c13": "乃至小罪輕業。亦不得滅。何況重罪。雖不即滅重罪。",
    "X78n1542_002:0107c14": "猶能遠作菩提之因。[0107c14] 復白佛言。世尊。若諸人天。誦持",
    "X78n1542_002:0107c15": "大悲心&#x546A;者。得十五種善生。不受十五種惡死也。其",
    "X78n1542_002:0107c16": "惡死者。一者不令其人饑餓困苦死。二者不為枷禁",
    "X78n1542_002:0107c17": "杖楚死。三者不為怨家讎對死。四者不為軍陣相殺",
    "X78n1542_002:0107c18": "死。五者不為虎狼惡獸殘害死。六者不為毒蛇蚖蠍",
    "X78n1542_002:0107c19": "所中死。七者不為水火焚漂死。八者不為毒藥所中",
    "X78n1542_002:0107c20": "死。九者不為蠱毒所害死。十者不為狂亂失念死。十",
    "X78n1542_002:0107c21": "一者不為山樹崖岸墜落死。十二者不為惡人厭魅",
    "X78n1542_002:0107c22": "死。十三者不為邪神惡鬼得便死。十四者不為惡病",
    "X78n1542_002:0107c23": "纏身死。十五者不為非分自害死。誦持大悲神&#x546A;者。",
    "X78n1542_002:0107c24": "不被如是十五種惡死也。得十五種善生者。一者所",
    "X78n1542_002:0108a01": "生之處常逢善王。二者常生善國。三者常值好時。四",
    "X78n1542_002:0108a02": "者常逢善友。五者身根常得具足。六者道心純熟。七",
    "X78n1542_002:0108a03": "者不犯禁戒。八者所有眷屬恩義和順。九者資具財",
    "X78n1542_002:0108a04": "食常得豐足。十者恒得他人恭敬扶接。十一者所有",
    "X78n1542_002:0108a05": "財寶無他劫奪。十二者意欲所求皆悉稱遂。十三者",
    "X78n1542_002:0108a06": "龍天善神恒常擁衛。十四者所生之處見佛聞法。十",
    "X78n1542_002:0108a07": "五者所聞正法悟甚深義。若有誦持大悲心陀羅尼",
    "X78n1542_002:0108a08": "者。得如是等十五種善生也。一切天人。應常誦持。勿",
    "X78n1542_002:0108a09": "生懈怠。[0108a09] 觀世音菩薩說是語已。於眾會前。合掌正住。",
    "X78n1542_002:0108a10": "於諸眾生。起大悲心。開顏含笑。即說如是廣大圓滿",
    "X78n1542_002:0108a11": "無礙大悲心陀羅尼神妙章句。陀羅尼曰。",
    "X78n1542_002:0108a12": "[0108a12] 南無喝囉怛娜哆囉夜[口*耶](此觀世音菩薩本身) 南無阿唎[口*耶](此如",
    "X78n1542_002:0108a13": "意輪菩薩本身) 婆盧羯帝爍&#x9262;囉[口*耶](此持&#x9262;觀世音菩薩本身) 菩提薩埵",
    "X78n1542_002:0108a14": "婆[口*耶](此不空&#x7F82;索菩薩押大兵) 摩訶薩埵婆[口*耶](此菩薩種子。誦&#x546A;本身) 摩訶",
    "X78n1542_002:0108a15": "迦盧尼迦[口*耶](此馬鳴菩薩本身。手把鈸折羅) 唵(此諸鬼神合掌聽誦&#x546A;) 薩皤囉",
    "X78n1542_002:0108a16": "罰曳(此四大天王本身降魔) 數怛&#x90CD;怛寫(此四大天王部落鬼神名字) 南無",
    "X78n1542_002:0108a17": "悉吉[口*栗]埵伊蒙阿唎[口*耶](此龍樹菩薩本身) 婆盧吉帝室佛羅",
    "X78n1542_002:0108a18": "[口*楞]馱婆(此圓滿報身盧舍那佛) 南無&#x90CD;囉謹墀(此清淨法身毗盧遮那佛本身)",
    "X78n1542_002:0108a19": " 醯唎摩訶皤哆沙咩(此羊頭神王。共諸天魔為眷屬) 薩婆阿他豆輸",
    "X78n1542_002:0108a20": "朋(此甘露菩薩。觀音眷屬) 阿逝孕(此飛騰夜叉天王。巡歷四方。察其是非) 薩婆薩",
    "X78n1542_002:0108a21": "哆那摩婆薩哆&#x90CD;摩婆伽(此婆加帝神王。其形黑大。以豹皮為&#x88E9;。手把鐵&#x4E49;)",
    "X78n1542_002:0108a22": " 摩罰特豆(此軍吒利菩薩本身。把鐵輪。并把索。面有三眼) 怛姪他(此&#x5292;語) 唵阿",
    "X78n1542_002:0108a23": "婆盧醯 盧迦帝(此大梵天王本身。神仙為部落) 迦羅帝(此帝神。長大黑色)",
    "X78n1542_002:0108a24": " 夷醯唎(此三十三天。摩醯首羅天神領天兵。青色) 摩訶菩提薩埵(此實心。更無雜",
    "X78n1542_002:0108b01": "亂心。即名薩埵) 薩婆薩婆(此香積菩薩。押五方鬼兵為侍從) 摩囉摩囉(此菩薩相",
    "X78n1542_002:0108b02": "罰語。即為齊也) 摩醯摩醯唎馱孕(同前) 俱盧俱盧羯幪(此空身菩薩。押",
    "X78n1542_002:0108b03": "天大將軍。領二十萬億天兵) 度盧度盧罰闍耶帝(此嚴峻菩薩。押孔雀王蠻兵)",
    "X78n1542_002:0108b04": " 摩訶罰闍耶帝(同前) 陀羅陀羅(此觀音菩薩大丈夫身) 地唎尼(此師",
    "X78n1542_002:0108b05": "子王兵驗讀誦) 室佛囉[口*耶](此霹靂菩薩。降伏諸魔眷屬) 遮囉遮囉(此摧碎菩薩本",
    "X78n1542_002:0108b06": "身。手把金輪) 摩摩(某甲受持) 罰摩囉(此大降魔金剛本身。把金輪) 穆帝[口*(肄-聿+余)](此諸",
    "X78n1542_002:0108b07": "佛合掌聽誦真言) 伊醯移醯(此魔醯首羅天王) 室&#x90CD;室&#x90CD;(同前) 阿囉&#x5607;",
    "X78n1542_002:0108b08": "佛囉舍利(此觀音菩薩。把牌弩弓箭) 罰沙罰&#x5607;(同前) 佛囉舍耶(此阿彌陀",
    "X78n1542_002:0108b09": "佛本身。觀世音菩薩師主) 呼盧呼盧摩囉(此八部鬼神王) 呼盧呼盧醯唎",
    "X78n1542_002:0108b10": "(同前) 娑囉娑囉(此五濁惡世) 悉唎悉唎(此觀音菩薩利益一切眾生) 蘇囉",
    "X78n1542_002:0108b11": "蘇囉(此諸佛樹葉落聲) 菩提夜菩提夜(此觀音菩薩結緣眾生) 菩馱夜",
    "X78n1542_002:0108b12": "菩&#x99C4;夜(此阿難本身) 彌帝唎夜(此大車菩薩。手把金刀) &#x90CD;囉謹墀(此龍",
    "X78n1542_002:0108b13": "樹菩薩。手把金刀) 地唎瑟尼&#x90CD;(此寶幢菩薩。手持鐵叉) 波夜摩&#x90CD;(此寶金光",
    "X78n1542_002:0108b14": "幢菩薩鈸折羅杵) 娑婆訶(去聲) 悉陀夜(此達一切法門) 娑婆訶摩訶悉",
    "X78n1542_002:0108b15": "陀夜(此放光菩薩。手把赤幡) 娑婆訶悉陀喻藝(此諸天菩薩盡悉以集。手把金",
    "X78n1542_002:0108b16": "刀) 室皤囉夜(此安息香) 娑婆訶&#x90CD;羅謹墀(此山海惠菩薩本身。手把金&#x5292;)",
    "X78n1542_002:0108b17": " 娑婆訶摩羅&#x90CD;羅(此寶即王菩薩。手把金斧) 娑婆訶悉囉僧阿穆",
    "X78n1542_002:0108b18": "佉耶(此藥王菩薩本身。行療諸病) 娑婆訶娑婆摩訶阿悉陀[口*耶](此藥",
    "X78n1542_002:0108b19": "上菩薩本身。行療諸病) 娑婆訶者吉囉阿悉陀夜 娑婆訶",
    "X78n1542_002:0108b20": " 波陀摩羯悉哆夜 娑婆訶 &#x90CD;囉謹墀皤伽囉[口*耶]",
    "X78n1542_002:0108b21": " 娑婆訶 摩婆利勝羯囉夜 娑婆訶 南無喝",
    "X78n1542_002:0108b22": "囉怛&#x90CD;哆囉夜耶 南無阿唎[口*耶] 婆盧吉帝 爍",
    "X78n1542_002:0108b23": "皤囉夜 娑婆訶 悉殿都 漫哆羅 跋馱耶",
    "X78n1542_002:0108b24": " 娑婆訶",
    "X78n1542_002:0108c01": "[0108c01] 觀世音菩薩說此&#x546A;已。大地六變震動。天雨寶華。繽",
    "X78n1542_002:0108c02": "紛而下。十方諸佛。悉皆歡喜。天魔外道。恐怖毛&#x7AEA;。一",
    "X78n1542_002:0108c03": "切眾會皆獲果證。或得須陀洹果。或得斯陀含果。或",
    "X78n1542_002:0108c04": "得阿那含果。或得阿羅漢果者。或得一地．二地．三．四．",
    "X78n1542_002:0108c05": "五地。乃至十地者。無量眾生發菩提心。",
    "X78n1542_002:0108c10": "No. 1542-2",
    "X78n1542_002:0108c11": " 白衣大悲五印心陀羅尼經",
    "X78n1542_002:0108c13": " 稽首大悲  婆羅羯帝  從聞思修  入三摩地",
    "X78n1542_002:0108c14": " 振海潮音  應人間世  隨有希求  必獲如意",
    "X78n1542_002:0108c15": "[0108c15] 南無本師釋迦牟尼佛",
    "X78n1542_002:0108c16": "[0108c16] 南無本師阿彌陀佛",
    "X78n1542_002:0108c17": "[0108c17] 南無寶月智嚴光音自在王佛",
    "X78n1542_002:0108c18": "[0108c18] 南無大悲觀世音菩薩",
    "X78n1542_002:0108c19": "[0108c19] 南無白衣觀世音菩薩",
    "X78n1542_002:0108c20": "[0108c20] 前印後印降魔印。心印身印陀羅尼。我今持誦神&#x546A;。",
    "X78n1542_002:0108c21": "惟願慈悲降臨護念(此八字念三遍)。即說真言曰。",
    "X78n1542_002:0108c22": "[0108c22] 南無喝囉怛那哆囉夜耶 南無阿利耶 婆盧羯帝鑠",
    "X78n1542_002:0108c23": "&#x9262;囉耶 菩提薩埵婆耶 摩訶薩埵婆耶 摩訶迦盧尼",
    "X78n1542_002:0108c24": "迦耶 唵多唎多唎咄多唎 咄多唎咄咄多唎 娑婆訶",
    "X78n1542_002:0109a01": "(喝音阿。囉音拉。怛音搭。哆音多。羯音揭。鑠音少。埵音朵。迦音吉。咄音拙)",
    "X78n1542_002:0109a03": "No. 1542-3",
    "X78n1542_002:0109a04": " 禮觀音文",
    "X78n1542_002:0109a06": "[0109a06] 清淨三業。一心五體投地。歸依南無十方慈父．廣大",
    "X78n1542_002:0109a07": "靈感觀世音菩薩。從聞思修。入三摩地。得二隨順．四",
    "X78n1542_002:0109a08": "不思議．十四無畏．十九說法．七難二求．三十二應。無",
    "X78n1542_002:0109a09": "量功德。興大威力。發大誓願。同流九界。六道四生。生",
    "X78n1542_002:0109a10": "死趣中。興百千萬億無量恒河沙劫數善行方便。救",
    "X78n1542_002:0109a11": "度&#x39DE;濟一切眾生。無有休息。我今哀求。必賜加被。伏",
    "X78n1542_002:0109a12": "念(某)夙生慶幸。得遇佛乘。身雖出家。心不染道(居士改身",
    "X78n1542_002:0109a13": "苦塵緣。心多散亂)。愚癡邪見。諸根昏塞。又恐福力淺薄。壽命",
    "X78n1542_002:0109a14": "不長。徒入空門(居士改徒得人身)。&#x8657;生浪死。我今洗心泣血。",
    "X78n1542_002:0109a15": "稽顙投誠。終日竟夜。存想聖容。受持聖號。禮拜聖像。",
    "X78n1542_002:0109a16": "惟願菩薩。天耳聞聲。悲心救苦。憐愍加被。放大神光。",
    "X78n1542_002:0109a17": "照我身心。傾大甘露。灌我頂門。蕩滌累世怨愆。洗潔",
    "X78n1542_002:0109a18": "千生罪垢。身心清淨。魔障消除。晝夜之間。坐臥之中。",
    "X78n1542_002:0109a19": "觀見菩薩。放大神光。開我慧性。使(某)即時神通朗發。",
    "X78n1542_002:0109a20": "智慧聰明。得大辨才。得大智慧。得大壽命。得大安樂。",
    "X78n1542_002:0109a21": "參禪學道。無諸魔障。悟無生忍。世世生生。行菩薩道。",
    "X78n1542_002:0109a22": "四恩總報。三有齊資。法界眾生。同圓種智。",
    "X78n1542_002:0109a23": "[0109a23] 南無大慈大悲廣大靈感觀世音菩薩(三稱三拜)",
    "X78n1542_002:0109a24": "辨訛語三則",
    "X78n1542_002:0109b01": "[0109b01] 蓮池大師云。高王觀世音經。世傳高王誦之脫難。此",
    "X78n1542_002:0109b02": "訛也。其經鄙俚。不成文義。不知譯自何代。以理斷言。",
    "X78n1542_002:0109b03": "即是法華普門品耳。高王時人仗此脫難。故以為名。",
    "X78n1542_002:0109b04": "後人不知。別造偽語。稱高王經。因名迷義。俗所不覺。",
    "X78n1542_002:0109b05": "[0109b05] 又云。香山卷中稱觀音是妙莊王女。出家成道。而號",
    "X78n1542_002:0109b06": "觀音。此訛也。觀音過去古佛。三十二應。隨類度生。或",
    "X78n1542_002:0109b07": "現女身耳。不是纔以女身始修成道也。彼妙莊既不",
    "X78n1542_002:0109b08": "標何代國王。又不說何方國土。雖勸導女人不無小",
    "X78n1542_002:0109b09": "補。而世僧乃有信為修行妙典者。是以發之。",
    "X78n1542_002:0109b10": "[0109b10] 王龍舒云。按藏經。諸佛菩薩。手足六根。皆常端正。故",
    "X78n1542_002:0109b11": "云八端。觀世音菩薩。本結跏趺坐。其神通變化自在。",
    "X78n1542_002:0109b12": "故云觀自在。今人作翹足搭手坐。謂自在觀音者。訛"
}