{
    "T24n1488_003:1046a16": "優婆塞戒經卷第三",
    "T24n1488_003:1046a18": "北涼中印度三藏曇無讖譯",
    "T24n1488_003:1046a19": "攝取品第十三",
    "T24n1488_003:1046a20": "善生言：「世尊！菩薩具足二莊嚴已，云何得畜",
    "T24n1488_003:1046a21": "徒眾弟子？」「善男子！應以四攝而攝取之，令離",
    "T24n1488_003:1046a22": "諸惡，增諸善法，至心教詔，猶如一子。不求恩",
    "T24n1488_003:1046a23": "報，不為名稱，不為利養，不求自樂。善男子！",
    "T24n1488_003:1046a24": "菩薩若無如是等事畜弟子者，名弊惡人，假",
    "T24n1488_003:1046a25": "名菩薩，非義菩薩；名旃陀羅，臭穢不淨，破壞",
    "T24n1488_003:1046a26": "佛法，是人不為十方諸佛之所憐念。「善男子！",
    "T24n1488_003:1046a27": "菩薩若能隨時教戒，所言時者，貪、恚、癡時。起",
    "T24n1488_003:1046a28": "貪結時，當為種種說對治法令得除貪；餘二",
    "T24n1488_003:1046a29": "亦爾。次當教學十二部經，禪定、三昧，分別深",
    "T24n1488_003:1046b01": "義，調其身心，令修六念、不放逸法，瞻養病苦",
    "T24n1488_003:1046b02": "不生厭心，能忍惡口誹謗罵辱，苦加身心亦",
    "T24n1488_003:1046b03": "當堪忍，設其有苦能為救解，除其弊惡疑網",
    "T24n1488_003:1046b04": "之心，善知利根、中根、鈍根，教鈍根人令生信",
    "T24n1488_003:1046b05": "心，中根之人能令純淑，利根之人令得解脫。",
    "T24n1488_003:1046b06": "若能如是勤教詔者，名義菩薩，是名善人，",
    "T24n1488_003:1046b07": "分陀利花，人中香象，調御丈夫，名大船師。",
    "T24n1488_003:1046b08": "善男子！寧受惡戒，一日中斷無量命根，終不",
    "T24n1488_003:1046b09": "養畜弊惡弟子不能調伏。何以故？善男子！",
    "T24n1488_003:1046b10": "是惡律儀殃齊自身，畜惡弟子不能教誨，乃",
    "T24n1488_003:1046b11": "令無量眾生作惡，能謗無量善妙之法，破和",
    "T24n1488_003:1046b12": "合僧，令多眾生作五無間，是故劇於惡律儀",
    "T24n1488_003:1046b13": "罪。「善男子！菩薩二種：一者、在家，二者、出家。",
    "T24n1488_003:1046b14": "出家菩薩有二弟子：一者、出家，二者、在家。在",
    "T24n1488_003:1046b15": "家菩薩有一弟子，所謂在家。「出家菩薩教出",
    "T24n1488_003:1046b16": "家者十二部經，隨所犯罪，諭令懺悔。教習",
    "T24n1488_003:1046b17": "八智，何等為八？一者、法智，二者、義智，三者、",
    "T24n1488_003:1046b18": "時智，四者、知足智，五者、自智，六者、眾智，七者、",
    "T24n1488_003:1046b19": "根智，八者、分別智。善男子！菩薩摩訶薩若能",
    "T24n1488_003:1046b20": "如是教詔調伏出家弟子，是師弟子二人俱",
    "T24n1488_003:1046b21": "得無量利益，如是師徒能增三寶。何以故？如",
    "T24n1488_003:1046b22": "是弟子知八智已，能勤供養師長和上耆舊",
    "T24n1488_003:1046b23": "有德，能受善語，能勤讀誦，兼為法施，心不放",
    "T24n1488_003:1046b24": "逸，調伏眾生，能瞻病苦，給施貧乏。「善男子！出",
    "T24n1488_003:1046b25": "家菩薩若有在家弟子，亦當先教不放逸法。",
    "T24n1488_003:1046b26": "不放逸者，即是法行；供養父母、諸師和上、耆",
    "T24n1488_003:1046b27": "舊有德，施於安樂；至心受戒，不妄毀犯；受寄",
    "T24n1488_003:1046b28": "不抵；見恚能忍；惡口、惡語及無義語，終不為",
    "T24n1488_003:1046b29": "之；憐愍眾生，於諸國王、長者、大臣，恒生恭敬",
    "T24n1488_003:1046c01": "怖畏之心；能自調伏妻子眷屬，分別怨親，不",
    "T24n1488_003:1046c02": "輕眾生；除去憍慢，不親惡友；節食、除貪、少欲、",
    "T24n1488_003:1046c03": "知足；鬪諍之處，身不往中，乃至戲笑不說惡",
    "T24n1488_003:1046c04": "語，是則名為不放逸法。出家菩薩若畜在家",
    "T24n1488_003:1046c05": "弟子，先當教造不放逸法。受苦樂時，常當",
    "T24n1488_003:1046c06": "共俱。設在窮乏有所須者，六物之外有不",
    "T24n1488_003:1046c07": "應惜。病時當為求覓所須，瞻病之時不應生",
    "T24n1488_003:1046c08": "厭。若自無物，應四出求；求不能得，貸三寶物，",
    "T24n1488_003:1046c09": "差已依俗十倍償之，如波斯匿王國之正法。",
    "T24n1488_003:1046c10": "若不能償，復當教言：『汝今多負三寶之物，不",
    "T24n1488_003:1046c11": "能得償，應當勤修得須陀洹果至阿羅漢果。",
    "T24n1488_003:1046c12": "若能至心發菩提心，若教千人於佛法中生清",
    "T24n1488_003:1046c13": "淨信，若壞一人慇重邪見。』出家菩薩能教在",
    "T24n1488_003:1046c14": "家如是等事，是師弟子二人俱得無量利益。",
    "T24n1488_003:1046c15": "「善男子！在家菩薩若畜在家弟子，亦當先教",
    "T24n1488_003:1046c16": "不放逸法。不放逸者，供養父母、師長、和上、耆",
    "T24n1488_003:1046c17": "舊、有德，復當供給兄弟、妻子、親友、眷屬、欲行",
    "T24n1488_003:1046c18": "之人及遠至者，所有僮僕作使之人，先給飲",
    "T24n1488_003:1046c19": "食，然後自用。又復教令信向三寶，苦樂共俱，",
    "T24n1488_003:1046c20": "終不偏獨，隨時賞賜，不令飢寒，終不打罵鞭",
    "T24n1488_003:1046c21": "撻苦楚，應當軟言敦諭教詔。設有病者，應",
    "T24n1488_003:1046c22": "當瞻療，隨所乏少，當為求索。世間之事，悉以",
    "T24n1488_003:1046c23": "教之，婚姻求對無求卑下。教以如來五部",
    "T24n1488_003:1046c24": "經典，見離壞者，能為和合，既和合已，令增善",
    "T24n1488_003:1046c25": "心。一切出家內外諸道，隨意供養，終不選擇。",
    "T24n1488_003:1046c26": "何以故？先以施攝，後當調故，以六和敬而教",
    "T24n1488_003:1046c27": "詔之。若求財物、商賈、農作、奉事王者，常當至",
    "T24n1488_003:1046c28": "心如法而作。既得財已，如法守護。樂為福德，",
    "T24n1488_003:1046c29": "見他作時心生歡喜，是則名為不放逸法。在",
    "T24n1488_003:1047a01": "家菩薩若能教誨在家菩薩如是事者，是師",
    "T24n1488_003:1047a02": "弟子二人俱得無量利益。「善男子！在家菩薩",
    "T24n1488_003:1047a03": "若得自在，為大國主，擁護民庶猶如一子。教",
    "T24n1488_003:1047a04": "離諸惡，修行善法。見作惡者，撾打罵辱，終不",
    "T24n1488_003:1047a05": "斷命。財物六分，稅取其一。見瞋惡者，教修忍",
    "T24n1488_003:1047a06": "辱及不放逸。經言柔軟，又能分別善惡之人，",
    "T24n1488_003:1047a07": "見有罪者，忍而不問。隨有財物，常行慧施。任",
    "T24n1488_003:1047a08": "力讀誦五部經典，善能守護身命財物，能化",
    "T24n1488_003:1047a09": "眾生不令作惡。見貧窮者，生大憐愍，自於國",
    "T24n1488_003:1047a10": "土常修知足，惡人讒謗終不信受，不以非法",
    "T24n1488_003:1047a11": "求覓財物。如法護國，遠七種惡：一者、不樂樗",
    "T24n1488_003:1047a12": "蒲圍碁六博，二者、不樂射獵，三者、不樂飲",
    "T24n1488_003:1047a13": "酒，四者、不樂欲心，五者、不樂惡口，六者、不樂",
    "T24n1488_003:1047a14": "兩舌，七者、不樂非法取財。常樂供養出家之",
    "T24n1488_003:1047a15": "人，能令國人常於王所生父母想，信因信果，",
    "T24n1488_003:1047a16": "見有勝己不生嫉妬，見己勝他不生憍慢，知",
    "T24n1488_003:1047a17": "恩報恩，小恩大報。能伏諸根，淨於三業。讚歎",
    "T24n1488_003:1047a18": "善人，呵責惡人，先意發言，言則柔軟。自無力",
    "T24n1488_003:1047a19": "勢，如法屬他，取他國時，不舉四兵。眾生恐怖，",
    "T24n1488_003:1047a20": "能為救解，常以四攝而攝取之。善能分別種",
    "T24n1488_003:1047a21": "種法相，不受法者，軟言調之。「善男子！菩薩有",
    "T24n1488_003:1047a22": "二種：一者、在家，二者、出家。出家菩薩畜二弟",
    "T24n1488_003:1047a23": "子，是不為難；在家菩薩畜一弟子，是乃為難。",
    "T24n1488_003:1047a24": "何以故？在家之人多惡因緣所纏繞故。」",
    "T24n1488_003:1047a25": "優婆塞戒經受戒品第十四",
    "T24n1488_003:1047a26": "善生言：「世尊！在家菩薩云何得受優婆塞戒？」",
    "T24n1488_003:1047a27": "「善男子！在家菩薩若欲受持優婆塞戒，先當",
    "T24n1488_003:1047a28": "次第供養六方：東方、南方、西方、北方、下方、上",
    "T24n1488_003:1047a29": "方。言東方者，即是父母，若人有能供養父",
    "T24n1488_003:1047b01": "母衣服、飲食、臥具、湯藥、房舍、財寶，恭敬、禮拜、",
    "T24n1488_003:1047b02": "讚歎、尊重，是人則能供養東方。父母還以五",
    "T24n1488_003:1047b03": "事報之：一者、至心愛念，二者、終不欺誑，三者、",
    "T24n1488_003:1047b04": "捨財與之，四者、為娉上族，五者、教以世事。",
    "T24n1488_003:1047b05": "「言南方者，即是師長，若有人能供養師長",
    "T24n1488_003:1047b06": "衣服、飲食、臥具、湯藥，尊重、讚歎、恭敬禮拜，早",
    "T24n1488_003:1047b07": "起晚臥，受行善教，是人則能供養南方。是師",
    "T24n1488_003:1047b08": "復以五事報之：一者、速教不令失時，二者、盡",
    "T24n1488_003:1047b09": "教不令不盡，三者、勝己不生妬嫉，四者、將",
    "T24n1488_003:1047b10": "付嚴師善友，五者、臨終捨財與之。「言西方者，",
    "T24n1488_003:1047b11": "即是妻子，若有人能供給妻子衣服、飲食、臥",
    "T24n1488_003:1047b12": "具、湯藥、瓔珞、服飾、嚴身之具，是人則是供養",
    "T24n1488_003:1047b13": "西方。妻子復以十四事報之：一者、所作盡",
    "T24n1488_003:1047b14": "心營之，二者、常作終不懈慢，三者、所作必令",
    "T24n1488_003:1047b15": "終竟，四者、疾作不令失時，五者、常為瞻視",
    "T24n1488_003:1047b16": "賓客，六者、淨其房舍臥具，七者、愛敬言則",
    "T24n1488_003:1047b17": "柔軟，八者、僮使軟言教詔，九者、善能守護",
    "T24n1488_003:1047b18": "財物，十者、晨起夜寐，十一者、能設淨食，十二",
    "T24n1488_003:1047b19": "者、能忍教誨，十三者、能覆惡事，十四者、能瞻",
    "T24n1488_003:1047b20": "病苦。「言北方者，即善知識，若有人能供施善",
    "T24n1488_003:1047b21": "友，任力與之，恭敬軟言，禮拜讚歎，是人則能",
    "T24n1488_003:1047b22": "供養北方。是善知識復以四事而還報之：一",
    "T24n1488_003:1047b23": "者、教修善法，二者、令離惡法，三者、有恐怖時",
    "T24n1488_003:1047b24": "能為救解，四者、放逸之時能令除捨。「言下",
    "T24n1488_003:1047b25": "方者，即是奴婢，若有人能供給奴婢衣服、",
    "T24n1488_003:1047b26": "飲食、病瘦醫藥，不罵不打，是人則能供給",
    "T24n1488_003:1047b27": "下方。奴婢復以十事報之：一者、不作罪過，",
    "T24n1488_003:1047b28": "二者、不待教作，三者、作必令竟，四者、疾作不",
    "T24n1488_003:1047b29": "令失時，五者、主雖貧窮終不捨離，六者、早起，",
    "T24n1488_003:1047c01": "七者、守物，八者、少恩多報，九者、至心敬念，十",
    "T24n1488_003:1047c02": "者、善覆惡事。「言上方者，即是沙門、婆羅門等，",
    "T24n1488_003:1047c03": "若有供養沙門、婆羅門衣服、飲食、房舍、臥具、",
    "T24n1488_003:1047c04": "病痛醫藥，怖時能救，饉世施食，聞惡能遮，禮",
    "T24n1488_003:1047c05": "拜恭敬，尊重讚歎，是人則能供養上方。是出",
    "T24n1488_003:1047c06": "家人以五種事報：一者、教令生信，二者、教",
    "T24n1488_003:1047c07": "生智慧，三者、教令行施，四者、教令持戒，五者、",
    "T24n1488_003:1047c08": "教令多聞。「若有供養是六方者，是人則得增",
    "T24n1488_003:1047c09": "長財命，能得受持優婆塞戒。「善男子！若人欲",
    "T24n1488_003:1047c10": "受優婆塞戒，增長財命，先當諮啟所生父母。",
    "T24n1488_003:1047c11": "父母若聽，次報妻子，奴婢僮僕。此輩若聽，次",
    "T24n1488_003:1047c12": "白國主。國主聽已，誰有出家發菩提心者，便",
    "T24n1488_003:1047c13": "往其所頭面作禮，軟言問訊，作如是言：『大德！",
    "T24n1488_003:1047c14": "我是丈夫，具男子身，欲受菩薩優婆塞戒，惟",
    "T24n1488_003:1047c15": "願大德愍憐故聽受！』是時比丘應作是言：",
    "T24n1488_003:1047c16": "『汝之父母、妻子、奴婢、國主、聽不？』若言聽者，",
    "T24n1488_003:1047c17": "復應問言：『汝不曾負佛法僧物及他物也？』",
    "T24n1488_003:1047c18": "若言不負，復應問言：『汝今身中將無內外身",
    "T24n1488_003:1047c19": "心病也？』若言無者，復應問言：『汝不於比丘、",
    "T24n1488_003:1047c20": "比丘尼所作非法耶？』若言不作，復應問言：",
    "T24n1488_003:1047c21": "『汝將不作五逆罪耶？』若言不作，復應問言：",
    "T24n1488_003:1047c22": "『汝將不作盜法人不？』若言不作，復應問言：",
    "T24n1488_003:1047c23": "『汝非二根、無根人，壞八戒齋，父母師病不",
    "T24n1488_003:1047c24": "棄去耶？將不殺發菩提心人，盜現前僧物，兩",
    "T24n1488_003:1047c25": "舌惡口，於母、姊妹作非法耶？不於大眾作妄",
    "T24n1488_003:1047c26": "語乎？』若言無者，復應語言：『善男子！優婆塞",
    "T24n1488_003:1047c27": "戒極為甚難！何以故？是戒能為沙彌十戒、大",
    "T24n1488_003:1047c28": "比丘戒及菩薩戒，乃至阿耨多羅三藐三菩",
    "T24n1488_003:1047c29": "提而作根本。至心受持優婆塞戒，則能獲得",
    "T24n1488_003:1048a01": "如是等戒無量利益。若有毀破如是戒者，則",
    "T24n1488_003:1048a02": "於無量無邊世中處三惡道，受大苦惱。汝今",
    "T24n1488_003:1048a03": "欲得無量利益，能至心受不？』若言能者，復應",
    "T24n1488_003:1048a04": "語言：『優婆塞戒極為甚難！若歸佛已，寧捨身",
    "T24n1488_003:1048a05": "命終不依於自在天等；若歸法已，寧捨身命",
    "T24n1488_003:1048a06": "終不依於外道典籍；若歸僧已，寧捨身命終",
    "T24n1488_003:1048a07": "不依於外道邪眾。汝能如是至心歸依於三",
    "T24n1488_003:1048a08": "寶不？』若言能者，復應語言：『善男子！優婆塞",
    "T24n1488_003:1048a09": "戒極為甚難！若人歸依於三寶者，是人則為",
    "T24n1488_003:1048a10": "施諸眾生無怖畏已；若人能施無怖畏者，是",
    "T24n1488_003:1048a11": "人則得優婆塞戒乃至阿耨多羅三藐三菩",
    "T24n1488_003:1048a12": "提，汝能如是施諸眾生無怖畏不？』若言能者，",
    "T24n1488_003:1048a13": "復應語言：『人有五事現在不能增長財命：何",
    "T24n1488_003:1048a14": "等為五？一者、樂殺，二者、樂盜，三者、邪婬，四",
    "T24n1488_003:1048a15": "者、妄語，五者、飲酒。一切眾生因殺生故，現在",
    "T24n1488_003:1048a16": "獲得惡色、惡力、惡名、短命、財物秏減，眷屬分",
    "T24n1488_003:1048a17": "離，賢聖呵責，人不信用，他人作罪橫羅其",
    "T24n1488_003:1048a18": "殃，是名現在惡業之果。捨此身已，當墮地獄，",
    "T24n1488_003:1048a19": "多受苦惱飢渴長命，惡色、惡力、惡名等事，是",
    "T24n1488_003:1048a20": "名後世惡業之果。若得人身，復受惡色、短命、",
    "T24n1488_003:1048a21": "貧窮。是一惡人因緣力故，令外一切五穀果",
    "T24n1488_003:1048a22": "蓏悉皆減少，是人殃流，及一天下。若人樂",
    "T24n1488_003:1048a23": "偷，是人亦得惡色、惡力、惡名、短命、財物秏減，",
    "T24n1488_003:1048a24": "眷屬分離，他人失物於己生疑，雖親附人人",
    "T24n1488_003:1048a25": "不見信，常為賢聖之所呵責，是名現在惡業",
    "T24n1488_003:1048a26": "之果。捨此身已，墮於地獄，受得惡色、惡力、惡",
    "T24n1488_003:1048a27": "名、飢渴、苦惱、壽命長遠，是名後世惡業之果。",
    "T24n1488_003:1048a28": "若得人身，貧於財物，雖得隨失，不為父母、兄",
    "T24n1488_003:1048a29": "弟、妻子之所愛念，身常受苦，心懷愁惱。是一",
    "T24n1488_003:1048b01": "惡人因緣力故，一切人民凡所食噉，不得色",
    "T24n1488_003:1048b02": "力，是人惡果殃流萬姓。善男子！若復有人，樂",
    "T24n1488_003:1048b03": "於妄語，是人現得惡口、惡色，所言雖實，人不",
    "T24n1488_003:1048b04": "信受，眾皆憎惡，不喜見之，是名現世惡業之",
    "T24n1488_003:1048b05": "報。捨此身已，入於地獄，受大苦楚，飢渴熱惱，",
    "T24n1488_003:1048b06": "是名後世惡業之報。若得人身，口不具足，所",
    "T24n1488_003:1048b07": "說雖實，人不信受，見者不樂，雖說正法，人不",
    "T24n1488_003:1048b08": "樂聞。是一惡人因緣力故，外物一切資產",
    "T24n1488_003:1048b09": "減少。善男子！若復有人樂飲酒者，是人現世",
    "T24n1488_003:1048b10": "喜失財物，身心多病，常樂鬪諍，惡名遠聞，喪",
    "T24n1488_003:1048b11": "失智慧，心無慚愧，得惡色力，常為一切之所",
    "T24n1488_003:1048b12": "呵責，人不樂見，不能修善，是名飲酒現在惡",
    "T24n1488_003:1048b13": "報。捨此身已，處在地獄，受飢渴等無量苦惱，",
    "T24n1488_003:1048b14": "是名後世惡業之果。若得人身，心常狂亂，不",
    "T24n1488_003:1048b15": "能繫念思惟善法。是一惡人因緣力故，一切",
    "T24n1488_003:1048b16": "外物資產臭爛。善男子！若復有人，樂為邪婬，",
    "T24n1488_003:1048b17": "是人不能護自他身，一切眾生見皆生疑，所",
    "T24n1488_003:1048b18": "作之事，妄語在先，於一切時常受苦惱，心常",
    "T24n1488_003:1048b19": "散亂，不能修善，喜失財物，所有妻子心不戀",
    "T24n1488_003:1048b20": "慕，壽命短促，是名邪婬現在惡果。捨此身已，",
    "T24n1488_003:1048b21": "處在地獄，受惡色力，飢渴長命，無量苦惱，是",
    "T24n1488_003:1048b22": "名後世惡業果報。若得人身，惡色、惡口，人不",
    "T24n1488_003:1048b23": "喜見，不能守護妻妾男女。是一惡人因緣力",
    "T24n1488_003:1048b24": "故，一切外物不得自在。善男子！是五惡法，汝",
    "T24n1488_003:1048b25": "今真實能遠離不？』若言能者，復應語言：『善男",
    "T24n1488_003:1048b26": "子！受優婆塞戒，有四事法所不應作！何等為",
    "T24n1488_003:1048b27": "四？為貪因緣不應虛妄，為瞋恚、癡、恐怖因緣，",
    "T24n1488_003:1048b28": "不應虛妄；是四惡法汝能離不？』若言能者，",
    "T24n1488_003:1048b29": "復應語言：『善男子！受優婆塞戒，有五處所所",
    "T24n1488_003:1048c01": "不應遊：屠兒、婬女、酒肆、國王、旃陀羅舍，如是",
    "T24n1488_003:1048c02": "五處，汝能離不？』若言能者，復應語言：『善男子！",
    "T24n1488_003:1048c03": "受優婆塞戒，復有五事所不應作：一者、不",
    "T24n1488_003:1048c04": "賣生命，二者、不賣刀劍，三者、不賣毒藥，四者、",
    "T24n1488_003:1048c05": "不得沽酒，五者、不得壓油；如事五事，汝能",
    "T24n1488_003:1048c06": "離不？』若言能者，復應語言：『善男子！受優婆塞",
    "T24n1488_003:1048c07": "戒，復有三事所不應為：一者、不作羅網，二",
    "T24n1488_003:1048c08": "者、不作藍染，三者、不作釀皮；如是三事，汝能",
    "T24n1488_003:1048c09": "離不？』若言能者，復應語言：『善男子！受優婆",
    "T24n1488_003:1048c10": "塞戒，復有二事所不應為：一者、摴蒱圍碁六",
    "T24n1488_003:1048c11": "博，二者、種種歌舞伎樂；如是二事，汝能離",
    "T24n1488_003:1048c12": "不？』若言能者，復應語言：『善男子！受優婆塞",
    "T24n1488_003:1048c13": "戒，有四種人不應親近：一者、碁博，二者、飲酒，",
    "T24n1488_003:1048c14": "三者、欺誑，四者、喜酤酒；如是四人，汝能離",
    "T24n1488_003:1048c15": "不？』若言能者，復應語言：『善男子！受優婆塞",
    "T24n1488_003:1048c16": "戒，有法放逸所不應作。何等放逸？寒時、熱",
    "T24n1488_003:1048c17": "時、飢時、渴時、多食飽時，清旦、暮時、懅時，作時，",
    "T24n1488_003:1048c18": "初欲作時，失時、得時，怖時、喜時，賊難穀貴，病",
    "T24n1488_003:1048c19": "苦、壯少、年衰老時，富時、貧時，為命求財時；",
    "T24n1488_003:1048c20": "如是時中不修善法，汝能離不？』若言能者，",
    "T24n1488_003:1048c21": "復應語言：『善男子！受優婆塞戒，先學世事，既",
    "T24n1488_003:1048c22": "學通達，如法求財，若得財物，應作四分：一分",
    "T24n1488_003:1048c23": "應供養父母、己身、妻子、眷屬，二分應作如法",
    "T24n1488_003:1048c24": "販博，留餘一分藏積擬用；如是四事，汝能",
    "T24n1488_003:1048c25": "作不？』若言能者，復應語言：『善男子！財物不應",
    "T24n1488_003:1048c26": "寄付四處：一者、老人，二者、遠處，三者、惡人，四",
    "T24n1488_003:1048c27": "者、大力；如是四處不應寄付，汝能離不？』若言",
    "T24n1488_003:1048c28": "能者，復應語言：『善男子！受優婆塞戒，有四惡",
    "T24n1488_003:1048c29": "人常應離之：一者、樂說他過，二者、樂說邪見，",
    "T24n1488_003:1049a01": "三者、口軟心惡，四者、少作多說；是四惡人汝",
    "T24n1488_003:1049a02": "能離不？』若言能者，應令是人滿六月日，親近",
    "T24n1488_003:1049a03": "承事出家智者，智者復應至心觀其身四威",
    "T24n1488_003:1049a04": "儀。「若知是人能如教作，過六月已，和合眾僧",
    "T24n1488_003:1049a05": "滿二十人，作白羯磨：『大德僧聽！是某甲今於",
    "T24n1488_003:1049a06": "僧中乞受優婆塞戒，已滿六月中淨四威儀，",
    "T24n1488_003:1049a07": "至心受持淨莊嚴地，是人丈夫，具男子身，若",
    "T24n1488_003:1049a08": "僧聽者，僧皆默然，不聽者，說。』僧若聽者，智",
    "T24n1488_003:1049a09": "者復應作如是言：『善男子！諦聽諦聽！僧已和",
    "T24n1488_003:1049a10": "合聽汝受持優婆塞戒，是戒即是一切善法",
    "T24n1488_003:1049a11": "之根本也，若有成就如是戒者，當得須陀",
    "T24n1488_003:1049a12": "洹果乃至阿那含果，若破是戒，命終當墮三",
    "T24n1488_003:1049a13": "惡道中。善男子！優婆塞戒，不可思議。何以",
    "T24n1488_003:1049a14": "故？受是戒已，雖受五欲，而不能障須陀洹",
    "T24n1488_003:1049a15": "果至阿那含果，是故名為不可思議。汝能憐",
    "T24n1488_003:1049a16": "愍諸眾生故，受是戒不？』若言能受，爾時智者",
    "T24n1488_003:1049a17": "次應為說三歸依法，第二、第三、亦如是說。受",
    "T24n1488_003:1049a18": "三歸已，名優婆塞。「爾時、智者復應語言：『善男",
    "T24n1488_003:1049a19": "子！諦聽諦聽！如來正覺說優婆塞戒，或有",
    "T24n1488_003:1049a20": "一分，或有半分，或有無分，或有多分，或有",
    "T24n1488_003:1049a21": "滿分。若優婆塞受三歸已，不受五戒，名優婆",
    "T24n1488_003:1049a22": "塞。若受三歸，受持一戒，是名一分；受三歸",
    "T24n1488_003:1049a23": "已，受持二戒，是名少分；若受三歸，持二戒已，",
    "T24n1488_003:1049a24": "若破一戒，是名無分；若受三歸，受持三、四",
    "T24n1488_003:1049a25": "戒，是名多分；若受三歸，受持五戒，是名滿",
    "T24n1488_003:1049a26": "分。汝今欲作一分優婆塞？作滿分耶？』若隨意",
    "T24n1488_003:1049a27": "說，爾時智者當隨意授。「既授戒已，復作是",
    "T24n1488_003:1049a28": "言：『優婆塞者有六重法。善男子！優婆塞受",
    "T24n1488_003:1049a29": "持戒已，雖為天女乃至蟻子，悉不應殺。若受",
    "T24n1488_003:1049b01": "戒已，若口教殺、若身自殺，是人即失優婆塞",
    "T24n1488_003:1049b02": "戒，是人尚不能得煖法，況須陀洹至阿那",
    "T24n1488_003:1049b03": "含？是名破戒優婆塞、臭優婆塞、旃陀羅優婆",
    "T24n1488_003:1049b04": "塞、垢優婆塞、結優婆塞，是名初重。優婆塞戒，",
    "T24n1488_003:1049b05": "雖為身命，不得偷盜乃至一錢，若破是戒，是",
    "T24n1488_003:1049b06": "人即失優婆塞戒，是人尚不能得煖法，況須",
    "T24n1488_003:1049b07": "陀洹至阿那含？是名破戒優婆塞，臭、旃陀羅、",
    "T24n1488_003:1049b08": "垢、結優婆塞，是名二重。優婆塞戒，雖為身命，",
    "T24n1488_003:1049b09": "不得虛說我得不淨觀至阿那含。若破是戒，",
    "T24n1488_003:1049b10": "是人即失優婆塞戒，是人尚不能得煖法，況",
    "T24n1488_003:1049b11": "須陀洹至阿那含？是名破戒優婆塞，臭、旃陀",
    "T24n1488_003:1049b12": "羅、垢、結優婆塞，是名三重。優婆塞戒，雖為身",
    "T24n1488_003:1049b13": "命，不得邪婬。若破是戒，是人即失優婆塞戒，",
    "T24n1488_003:1049b14": "是人尚不能得煖法，況須陀洹至阿那含？是",
    "T24n1488_003:1049b15": "名破戒優婆塞，臭、旃陀羅、垢、結優婆塞，是名",
    "T24n1488_003:1049b16": "四重。優婆塞戒，雖為身命，不得宣說比丘、比",
    "T24n1488_003:1049b17": "丘尼、優婆塞、優婆夷所有過罪。若破是戒，是",
    "T24n1488_003:1049b18": "人即失優婆塞戒，是人尚不能得煖法，況須",
    "T24n1488_003:1049b19": "陀洹至阿那含？是名破戒優婆塞，臭、旃陀羅，",
    "T24n1488_003:1049b20": "垢、結優婆塞，是名五重。優婆塞戒，雖為身命，",
    "T24n1488_003:1049b21": "不得酤酒，若破是戒，是人即失優婆塞戒，",
    "T24n1488_003:1049b22": "是人尚不能得煖法，況須陀洹至阿那含？是",
    "T24n1488_003:1049b23": "名破戒優婆塞，臭、旃陀羅、垢、結優婆塞，是名",
    "T24n1488_003:1049b24": "六重。「『善男子！若受如是優婆塞戒，能至心",
    "T24n1488_003:1049b25": "持不令毀犯，則能獲得如是戒果。善男子！優",
    "T24n1488_003:1049b26": "婆塞戒名為瓔珞，名為莊嚴，其香微妙，熏無",
    "T24n1488_003:1049b27": "邊界，遮不善法，為善法律，即是無上妙寶之",
    "T24n1488_003:1049b28": "藏，上族種姓，大寂靜處，是甘露味，生善法地。",
    "T24n1488_003:1049b29": "直發是心尚得如是無量利益，況復一心受持",
    "T24n1488_003:1049c01": "不毀！「『善男子！如佛說言：若優婆塞受持戒已，",
    "T24n1488_003:1049c02": "不能供養父母、師長，是優婆塞得失意罪，不",
    "T24n1488_003:1049c03": "起墮落，不淨有作。若優婆塞受持戒已，耽樂",
    "T24n1488_003:1049c04": "飲酒，是優婆塞得失意罪，不起墮落，不淨有",
    "T24n1488_003:1049c05": "作。若優婆塞受持戒已，污惡不能瞻視病",
    "T24n1488_003:1049c06": "苦，是優婆塞得失意罪，不起墮落，不淨有作。",
    "T24n1488_003:1049c07": "若優婆塞受持戒已，見有乞者，不能多少隨",
    "T24n1488_003:1049c08": "宜分與，空遣還者，是優婆塞得失意罪，不",
    "T24n1488_003:1049c09": "起墮落，不淨有作。若優婆塞受持戒已，若見",
    "T24n1488_003:1049c10": "比丘、比丘尼、長老，先宿諸優婆塞、優婆夷等，",
    "T24n1488_003:1049c11": "不起承迎、禮拜、問訊，是優婆塞得失意罪，不",
    "T24n1488_003:1049c12": "起墮落，不淨有作。若優婆塞受持戒已，若見",
    "T24n1488_003:1049c13": "比丘、比丘尼、優婆塞、優婆夷，毀所受戒，心生",
    "T24n1488_003:1049c14": "憍慢，言我勝彼，彼不如我，是優婆塞得失意",
    "T24n1488_003:1049c15": "罪，不起墮落，不淨有作。若優婆塞受持戒已，",
    "T24n1488_003:1049c16": "月月之中，不能六日受持八戒，供養三寶，是",
    "T24n1488_003:1049c17": "優婆塞得失意罪，不起墮落，不淨有作。若優",
    "T24n1488_003:1049c18": "婆塞受持戒已，四十里中有講法處，不能往",
    "T24n1488_003:1049c19": "聽，是優婆塞得失意罪，不起墮落，不淨有作。",
    "T24n1488_003:1049c20": "若優婆塞受持戒已，受招提僧臥具床座，是",
    "T24n1488_003:1049c21": "優婆塞得失意罪，不起墮落，不淨有作。若優",
    "T24n1488_003:1049c22": "婆塞受持戒已，疑水有虫，故便飲之，是優婆",
    "T24n1488_003:1049c23": "塞得失意罪，不起墮落，不淨有作。若優婆塞",
    "T24n1488_003:1049c24": "受持戒已，嶮難之處無伴獨行，是優婆塞得",
    "T24n1488_003:1049c25": "失意罪，不起墮落，不淨有作。若優婆塞受持",
    "T24n1488_003:1049c26": "戒已，獨宿尼寺，是優婆塞得失意罪，不起墮",
    "T24n1488_003:1049c27": "落，不淨有作。若優婆塞受持戒已，為於財命，",
    "T24n1488_003:1049c28": "打罵奴婢、僮僕、外人，是優婆塞得失意罪，不",
    "T24n1488_003:1049c29": "起墮落，不淨有作。若優婆塞受持戒已，若以",
    "T24n1488_003:1050a01": "殘食施於比丘、比丘尼、優婆塞、優婆夷，是優",
    "T24n1488_003:1050a02": "婆塞得失意罪，不起墮落，不淨有作。若優婆",
    "T24n1488_003:1050a03": "塞受持戒已，若畜猫狸，是優婆塞得失意罪，",
    "T24n1488_003:1050a04": "不起墮落，不淨有作。若優婆塞受持戒已，畜",
    "T24n1488_003:1050a05": "養象、馬、牛、羊、駝、驢一切畜獸，不作淨，施未受",
    "T24n1488_003:1050a06": "戒者，是優婆塞得失意罪，不起墮落，不淨有",
    "T24n1488_003:1050a07": "作。若優婆塞受持戒已，若不儲畜僧伽梨衣、",
    "T24n1488_003:1050a08": "鉢盂、錫杖，是優婆塞得失意罪，不起墮落，不",
    "T24n1488_003:1050a09": "淨有作。若優婆塞受持戒已，若為身命須田",
    "T24n1488_003:1050a10": "作者，不求淨水及陸稼處，是優婆塞得失意",
    "T24n1488_003:1050a11": "罪，不起墮落，不淨有作。若優婆塞受持戒已，",
    "T24n1488_003:1050a12": "為於身命，若作市易斗秤賣物，一說價已，不得",
    "T24n1488_003:1050a13": "前却捨賤趣貴；斗秤量物任前平用，如其不",
    "T24n1488_003:1050a14": "平，應語令平，若不如是，是優婆塞得失意罪，",
    "T24n1488_003:1050a15": "不起墮落，不淨有作。若優婆塞受持戒已，若",
    "T24n1488_003:1050a16": "於非處、非時行欲，是優婆塞得失意罪，不起",
    "T24n1488_003:1050a17": "墮落，不淨有作。若優婆塞受持戒已，商估販",
    "T24n1488_003:1050a18": "賣，不輸官稅，盜棄去者，是優婆塞得失意罪，",
    "T24n1488_003:1050a19": "不起墮落，不淨有作。若優婆塞受持戒已，若",
    "T24n1488_003:1050a20": "犯國制，是優婆塞得失意罪，不起墮落，不淨",
    "T24n1488_003:1050a21": "有作。若優婆塞受持戒已，若得新穀，果苽",
    "T24n1488_003:1050a22": "菜茹，不先奉獻供養三寶先自受者，是優婆",
    "T24n1488_003:1050a23": "塞得失意罪，不起墮落，不淨有作。若優婆塞",
    "T24n1488_003:1050a24": "受持戒已，僧若不聽說法讚歎，輒自作者，是",
    "T24n1488_003:1050a25": "優婆塞得失意罪，不起墮落，不淨有作。若優",
    "T24n1488_003:1050a26": "婆塞受持戒已，道路若在諸比丘前、沙彌",
    "T24n1488_003:1050a27": "前行，是優婆塞得失意罪，不起墮落，不淨有",
    "T24n1488_003:1050a28": "作。若優婆塞受持戒已，僧中賦食，若偏為",
    "T24n1488_003:1050a29": "師選擇美好過分與之，是優婆塞得失意罪，",
    "T24n1488_003:1050b01": "不起墮落，不淨有作。若優婆塞受持戒已，若",
    "T24n1488_003:1050b02": "養蠶者，是優婆塞得失意罪，不起墮落，不",
    "T24n1488_003:1050b03": "淨有作。若優婆塞受持戒已，行路之時，遇見",
    "T24n1488_003:1050b04": "病者，不住瞻視，為作方便付囑所在而捨去",
    "T24n1488_003:1050b05": "者，是優婆塞得失意罪，不起墮落，不淨有作。",
    "T24n1488_003:1050b06": "「『善男子！若優婆塞至心能受持如是戒，是人",
    "T24n1488_003:1050b07": "名為優婆塞中分陀利花，優婆塞中微妙上",
    "T24n1488_003:1050b08": "香，優婆塞中清淨蓮花，優婆塞中真實珍寶，",
    "T24n1488_003:1050b09": "優婆塞中丈夫之人！「『善男子！如佛所說菩薩",
    "T24n1488_003:1050b10": "二種：一者、在家，二者、出家。出家菩薩名為比",
    "T24n1488_003:1050b11": "丘，在家菩薩名優婆塞。出家菩薩持出家戒，",
    "T24n1488_003:1050b12": "是不為難；在家菩薩持在家戒，是乃為難。何",
    "T24n1488_003:1050b13": "以故？在家之人多惡因緣所纏繞故。』」",
    "T24n1488_003:1050b14": "優婆塞戒經淨戒品第十五",
    "T24n1488_003:1050b15": "善生言：「世尊！有人受持如是戒已，云何當",
    "T24n1488_003:1050b16": "令是戒淨耶？」佛言：「善男子！有三法能淨是戒：",
    "T24n1488_003:1050b17": "一者、信佛、法、僧，二者、深信因果，三者、解心。復",
    "T24n1488_003:1050b18": "有四法：一者、慈心，二者、悲心，三者、無貪心，",
    "T24n1488_003:1050b19": "四者、未有恩處先以恩加。復有五法：一者、先",
    "T24n1488_003:1050b20": "於怨所以善益之，二者、見怖懅者能為救護，",
    "T24n1488_003:1050b21": "三者、求者未索先開心與，四者、凡所施處平",
    "T24n1488_003:1050b22": "等無二，五者、普慈一切不依因緣。復有四法：",
    "T24n1488_003:1050b23": "一者、終不自輕言我不能得菩提果，二者、趣",
    "T24n1488_003:1050b24": "菩提時其心堅固，三者、精進勤修一切善法，",
    "T24n1488_003:1050b25": "四者、造作大事心不疲悔。復有四事：一者、自",
    "T24n1488_003:1050b26": "學善法，學已教人；二者、自離惡法，教人令離；",
    "T24n1488_003:1050b27": "三者、善能分別善惡之法；四者、於一切法不",
    "T24n1488_003:1050b28": "取不著。復有四法：一者、知有為法無我我所，",
    "T24n1488_003:1050b29": "二者、知一切業悉有果報，三者、知有為法皆",
    "T24n1488_003:1050c01": "是無常，四者、知從苦生樂，從樂生苦。復有三",
    "T24n1488_003:1050c02": "法：一者、於諸眾生心無取著，二者、施眾生樂",
    "T24n1488_003:1050c03": "其心平等，三者、如說而行。復有三法：一者、",
    "T24n1488_003:1050c04": "能施眾生樂因，二者、所作不求恩報，三者、自",
    "T24n1488_003:1050c05": "知定當得成阿耨多羅三藐三菩提。復有三",
    "T24n1488_003:1050c06": "法：一者、為諸眾生受大苦惱，二者、次第受之，",
    "T24n1488_003:1050c07": "三者、中間不息，雖受是苦心終不悔。復有三",
    "T24n1488_003:1050c08": "法：一者、未除愛心、能捨所愛施與他人，二者、",
    "T24n1488_003:1050c09": "未除瞋恚、有惡來加而能忍之，三者、未除癡",
    "T24n1488_003:1050c10": "心、而能分別善惡之法。復有三法：一者、善",
    "T24n1488_003:1050c11": "知方便能教眾生遠離惡法，二者、知善方便",
    "T24n1488_003:1050c12": "能教眾生令修善法，三者、化眾生時心無疲",
    "T24n1488_003:1050c13": "悔。復有三法：一者、為令眾生離身苦時，自於",
    "T24n1488_003:1050c14": "身命心不悋惜，二者、為令眾生離心苦時，自",
    "T24n1488_003:1050c15": "於身命心不悋惜；三者、教化眾生修善法時，",
    "T24n1488_003:1050c16": "自於身命心不悋惜。復有三法：一者、自捨己",
    "T24n1488_003:1050c17": "事先營他事，二者、營他事時不擇時節，三者、",
    "T24n1488_003:1050c18": "終不顧慮辛苦憂惱。復有三法：一者、心無妬",
    "T24n1488_003:1050c19": "嫉，二者、見他受樂心生歡喜，三者、善心相續",
    "T24n1488_003:1050c20": "間無斷絕。復有三事：一者、見他少善，心初不",
    "T24n1488_003:1050c21": "忘；二者、毫末之慧，輒思多報；三者、於無量",
    "T24n1488_003:1050c22": "世受無量苦，其心堅固無退轉想。復有三法：",
    "T24n1488_003:1050c23": "一者、深知生死多諸過咎，猶故不捨一切作",
    "T24n1488_003:1050c24": "業；二者、見諸眾生無歸依者為作歸依，三者、",
    "T24n1488_003:1050c25": "見惡眾生心生憐愍，不責其過。復有三法：一",
    "T24n1488_003:1050c26": "者、親近善友，二者、聞法無厭，三者、至心諮受",
    "T24n1488_003:1050c27": "善知識教。復有九法：遠離三法，三時不悔，",
    "T24n1488_003:1050c28": "平等慧施三種眾生。復有四法：所謂慈、悲、",
    "T24n1488_003:1050c29": "喜、捨。「善男子！菩薩若以淨法淨心，要在二",
    "T24n1488_003:1051a01": "時：一、佛出世時，二、緣覺出時。善男子！眾",
    "T24n1488_003:1051a02": "生善法有三種生：一、從聞生，二、從思生，三、",
    "T24n1488_003:1051a03": "從修生。聞思二種在二時中，從修生者，不必",
    "T24n1488_003:1051a04": "爾也。「善男子！菩薩二種：一者、在家，二者、出",
    "T24n1488_003:1051a05": "家。出家菩薩如是淨戒，是不為難；在家淨戒",
    "T24n1488_003:1051a06": "是乃為難。何以故？在家之人多惡因緣所纏",
    "T24n1488_003:1051a07": "繞故。」",
    "T24n1488_003:1051a08": "優婆塞戒經息惡品第十六",
    "T24n1488_003:1051a09": "善生言：「世尊！菩薩已受優婆塞戒，若有內外",
    "T24n1488_003:1051a10": "諸惡不淨因緣，云何得離？」「善男子！菩薩若有",
    "T24n1488_003:1051a11": "內外諸惡不淨因緣，是人應當修念佛心。若",
    "T24n1488_003:1051a12": "有至心修念佛者，是人則得離內外惡不淨",
    "T24n1488_003:1051a13": "因緣，增長悲慧。」「世尊！當云何修？」「善男子！當觀",
    "T24n1488_003:1051a14": "如來有七勝事：一者、身勝，二者、如法住勝，三",
    "T24n1488_003:1051a15": "者、智勝，四者、具足勝，五者、行處勝，六者、不",
    "T24n1488_003:1051a16": "可思議勝，七者、解脫勝。云何身勝？如來身為",
    "T24n1488_003:1051a17": "三十二相、八十種好之所嚴飾，一一節力敵",
    "T24n1488_003:1051a18": "萬八十伊羅鉢那香象之力，眾生樂見無有",
    "T24n1488_003:1051a19": "厭足，是名身勝。云何如法住勝？如來既自得",
    "T24n1488_003:1051a20": "利益已，復能憐愍救濟利益無量眾生，是名",
    "T24n1488_003:1051a21": "如法住勝。云何智勝？如來所有四無礙智，非",
    "T24n1488_003:1051a22": "諸聲聞、緣覺所及，是名智勝。云何具足勝？如",
    "T24n1488_003:1051a23": "來具足行、命、戒、見，是名具足勝。云何行處勝？",
    "T24n1488_003:1051a24": "如來世尊修三三昧、九次第等，非諸聲聞、緣",
    "T24n1488_003:1051a25": "覺所及，是名行處勝。云何不可思議勝？如來",
    "T24n1488_003:1051a26": "所有六種神通，亦非聲聞，緣覺所及；如來十",
    "T24n1488_003:1051a27": "力、四無所畏、大悲、三念處，是名不可思議勝。",
    "T24n1488_003:1051a28": "云何解脫勝？如來具足二種解脫勝，除智",
    "T24n1488_003:1051a29": "慧障及煩惱障，永斷一切煩惱習氣，智緣二",
    "T24n1488_003:1051b01": "事俱得自在，是名解脫勝。是故舍利弗於契",
    "T24n1488_003:1051b02": "經中讚歎如來具七勝法，如來從觀不淨乃",
    "T24n1488_003:1051b03": "至得阿耨多羅三藐三菩提，從莊嚴地至解",
    "T24n1488_003:1051b04": "脫地，勝於聲聞、辟支佛等，是故如來名無上",
    "T24n1488_003:1051b05": "尊。如來世尊修空三昧，滅定三昧，四禪慈悲，",
    "T24n1488_003:1051b06": "觀十二因緣，皆悉為利諸眾生故。如來正",
    "T24n1488_003:1051b07": "覺，發言無二，故名如來。如往先佛從莊嚴",
    "T24n1488_003:1051b08": "地出，得阿耨多羅三藐三菩提，故名如來。具",
    "T24n1488_003:1051b09": "足獲得微妙正法，名阿羅呵。能受一切人天",
    "T24n1488_003:1051b10": "供養，名阿羅呵。覺了二諦——世諦、真諦——名三藐",
    "T24n1488_003:1051b11": "三佛陀。修持淨戒，具足三明，名明行足。更不",
    "T24n1488_003:1051b12": "復生諸有之中，故名善逝。知二世界——眾生世",
    "T24n1488_003:1051b13": "界、國土世界——名世間解。善知方便調伏眾",
    "T24n1488_003:1051b14": "生，名調御丈夫。能令眾生不生怖畏，方便教",
    "T24n1488_003:1051b15": "化離苦受樂，是名天人師。知一切法及一切",
    "T24n1488_003:1051b16": "行，故名為佛。能破四魔，名婆伽婆。復觀如",
    "T24n1488_003:1051b17": "來行戒定慧，為益眾生。久於無量無數世中，",
    "T24n1488_003:1051b18": "怨親等利，無有差別。悉斷一切無量煩惱，一",
    "T24n1488_003:1051b19": "一皆知，一一眾生為一煩惱無量世中受大",
    "T24n1488_003:1051b20": "苦惱。如來世尊為眾生故，難施能施，難忍能",
    "T24n1488_003:1051b21": "忍。佛有二淨：一、莊嚴淨，二、果報淨。如是二",
    "T24n1488_003:1051b22": "淨因緣力故，從初十十至後十十，無有人天",
    "T24n1488_003:1051b23": "能說其過。如來具足八萬音聲，眾生聞之不",
    "T24n1488_003:1051b24": "生厭離，以是因緣，如來出勝一切聲聞、辟支",
    "T24n1488_003:1051b25": "佛等。「善男子！若人受持優婆塞戒欲淨戒者，",
    "T24n1488_003:1051b26": "當作如是修念佛心。若修念佛，是人則離內",
    "T24n1488_003:1051b27": "外諸惡不淨因緣，增長悲慧，貪、瞋、癡斷，具足",
    "T24n1488_003:1051b28": "成就一切善法。「善男子！菩薩二種：一者、在",
    "T24n1488_003:1051b29": "家，二者、出家。出家菩薩修念佛心，是不為難；",
    "T24n1488_003:1051c01": "在家修集，是乃為難。何以故？在家之人多惡",
    "T24n1488_003:1051c02": "因緣所纏繞故。」",
    "T24n1488_003:1051c03": "優婆塞戒經供養三寶品第十七",
    "T24n1488_003:1051c04": "善生言：「世尊！菩薩已受優婆塞戒，復當云何",
    "T24n1488_003:1051c05": "供養三寶？」「善男子！世間福田凡有三種：一、報",
    "T24n1488_003:1051c06": "恩田，二、功德田，三、貧窮田。報恩田者：所謂父",
    "T24n1488_003:1051c07": "母、師長、和上。功德田者：從得煖法乃至得阿",
    "T24n1488_003:1051c08": "耨多羅三藐三菩提。貧窮田者：一切窮苦困",
    "T24n1488_003:1051c09": "厄之人。如來世尊是二種福田：一者、報恩",
    "T24n1488_003:1051c10": "田，二、功德田。法亦如是，是二種田。眾僧三",
    "T24n1488_003:1051c11": "種：一、報恩田，二、功德田，三、貧窮田。以是因",
    "T24n1488_003:1051c12": "緣，菩薩已受優婆塞戒，應當至心勤供養三",
    "T24n1488_003:1051c13": "寶。「善男子！如來即是一切法藏，是故智者",
    "T24n1488_003:1051c14": "應當至心勤心供養生身、滅身、形像、塔廟！若",
    "T24n1488_003:1051c15": "於空野無塔像處，常當繫念尊重讚歎，若自",
    "T24n1488_003:1051c16": "力作，若勸人作；見人作時，心生歡喜；如其自",
    "T24n1488_003:1051c17": "有功德力者，要當廣教眾多之人而共作之。",
    "T24n1488_003:1051c18": "既供養已，於己身中莫生輕想，於三寶所亦",
    "T24n1488_003:1051c19": "應如是。凡所供養，不使人作，不為勝他，作時",
    "T24n1488_003:1051c20": "不悔，心不愁惱，合掌讚歎，恭敬尊重。若以一",
    "T24n1488_003:1051c21": "錢至無量寶，若以一綖至無量綖，若以一",
    "T24n1488_003:1051c22": "花至無量花，若以一香至無量香，若以一偈",
    "T24n1488_003:1051c23": "讚至無量偈讚，若以一禮至無量禮，若遶一",
    "T24n1488_003:1051c24": "匝至無量匝，若一時中乃至無量時，若自獨",
    "T24n1488_003:1051c25": "作若共人作，善男子！若能如是至心供養佛、",
    "T24n1488_003:1051c26": "法、僧者，若我現在及涅槃後，等無差別。見塔",
    "T24n1488_003:1051c27": "廟時，應以金、銀、銅、鐵、繩鎖、幡蓋、伎樂、香油、",
    "T24n1488_003:1051c28": "燈明而供養之。若見鳥獸踐蹋毀壞，要當",
    "T24n1488_003:1051c29": "塗治掃除令淨；暴風水火之所壞處，亦當",
    "T24n1488_003:1052a01": "自治。自若無力，當勸人治。或以金、銀、銅、鐵、土、",
    "T24n1488_003:1052a02": "木。若有塵土，灑掃除拂，若有垢污，以香水洗。",
    "T24n1488_003:1052a03": "若作寶塔及作寶像，作訖當以種種幡、蓋、香、",
    "T24n1488_003:1052a04": "花奉上。若無真寶，力不能辦，次以土木而造",
    "T24n1488_003:1052a05": "成之，成訖亦當幡、蓋、香、花、種種伎樂而供養",
    "T24n1488_003:1052a06": "之。若是塔中草木不淨，鳥獸死尸及其糞穢、",
    "T24n1488_003:1052a07": "萎花臭爛、悉當除去，蛇、鼠孔穴，當塞治之。銅",
    "T24n1488_003:1052a08": "像、木像、石像、泥像、金、銀、琉璃、頗梨等像，常當",
    "T24n1488_003:1052a09": "洗治，任力香塗。隨力造作種種瓔珞，乃至猶",
    "T24n1488_003:1052a10": "如轉輪聖王塔。精舍內當以香塗。若白土泥",
    "T24n1488_003:1052a11": "作塔像已，當以琉璃、頗梨、真珠、綾絹、綵綿、鈴",
    "T24n1488_003:1052a12": "磬、繩鎖而供養之。畫佛像時，綵中不雜膠乳",
    "T24n1488_003:1052a13": "雞子，應以種種花貫、散花、妙紼、明鏡、末香、",
    "T24n1488_003:1052a14": "塗香、散香、燒香、種種伎樂，歌舞供養。如晝，",
    "T24n1488_003:1052a15": "夜亦如是；如夜，晝亦如是。不如外道燒酥、",
    "T24n1488_003:1052a16": "大麥而供養之。終不以酥塗塔像身，亦不",
    "T24n1488_003:1052a17": "乳洗。不應造作半身佛像；若有形像身不",
    "T24n1488_003:1052a18": "具足，當密覆藏，勸人令治，治已具足，然後顯",
    "T24n1488_003:1052a19": "示。見像毀壞，應當至心供養恭敬，如完無",
    "T24n1488_003:1052a20": "別。如是供養要身自作，若自無力，當為他使，",
    "T24n1488_003:1052a21": "亦勸他人令佐助之。「若人能以四天下寶供",
    "T24n1488_003:1052a22": "養如來，有人直以種種功德尊重讚歎，至心",
    "T24n1488_003:1052a23": "恭敬，是二福德等無差別。所謂如來身心具",
    "T24n1488_003:1052a24": "足，身有微妙三十二相、八十種好、具足大力，",
    "T24n1488_003:1052a25": "心有十力、四無所畏、大悲、三念、五智三昧、三種",
    "T24n1488_003:1052a26": "法門、十一種空、觀十二緣智、無量禪定、具足",
    "T24n1488_003:1052a27": "七智、已能度到六波羅蜜岸。若人能以如是",
    "T24n1488_003:1052a28": "等法讚歎佛者，是人則名真供養佛。「云何名",
    "T24n1488_003:1052a29": "為供養於法？善男子！若能供養十二部經，",
    "T24n1488_003:1052b01": "名供養法。云何供養十二部經？若能至心信",
    "T24n1488_003:1052b02": "樂受持、讀誦、解說、如說而行，既自為己，復",
    "T24n1488_003:1052b03": "勸人行，是名供養十二部經。若能書寫十二",
    "T24n1488_003:1052b04": "部經，既書寫已，種種供養，如供養佛，唯除洗",
    "T24n1488_003:1052b05": "浴。若有供養、受持、讀誦如是經者，是則名為",
    "T24n1488_003:1052b06": "供養法也。供養法時，如供養佛。又復有法，謂",
    "T24n1488_003:1052b07": "菩薩一根，辟支佛人三根、三諦，若信是者，名",
    "T24n1488_003:1052b08": "供養法。若有供養發菩提心受持戒者出家",
    "T24n1488_003:1052b09": "之人，向須陀洹至阿羅漢果，名供養僧。若",
    "T24n1488_003:1052b10": "有人能如是供養佛、法、僧寶，當知是人終不",
    "T24n1488_003:1052b11": "遠離十方如來，常與諸佛行住坐臥。善男子！",
    "T24n1488_003:1052b12": "若有人能如說多少供養如是三福田者，當",
    "T24n1488_003:1052b13": "知是人於無量世多受利益。「善男子！菩薩二",
    "T24n1488_003:1052b14": "種：一者、在家，二者、出家。出家菩薩供養三",
    "T24n1488_003:1052b15": "寶，是不為難；在家供養，是乃為難。何以故？在",
    "T24n1488_003:1052b16": "家之人多惡因緣所纏繞故。」",
    "T24n1488_003:1052b17": "優婆塞戒經卷第三"
}