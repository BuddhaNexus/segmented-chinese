{
    "T31n1585_005:0023b16": "成唯識論卷第五",
    "T31n1585_005:0023b18": "護法等菩薩造",
    "T31n1585_005:0023b19": "三藏法師玄奘奉 詔譯",
    "T31n1585_005:0023b20": "[0023b20] 此染污意何受相應。有義此俱唯有喜受。恒",
    "T31n1585_005:0023b21": "內執我生喜愛故。有義不然。應許喜受乃",
    "T31n1585_005:0023b22": "至有頂。違聖言故。應說此意四受相應。謂",
    "T31n1585_005:0023b23": "生惡趣憂受相應。緣不善業所引果故。生",
    "T31n1585_005:0023b24": "人欲天初二靜慮喜受相應。緣有喜地善業",
    "T31n1585_005:0023b25": "果故。第三靜慮樂受相應。緣有樂地善業",
    "T31n1585_005:0023b26": "果故。第四靜慮乃至有頂捨受相應。緣唯",
    "T31n1585_005:0023b27": "捨地善業果故。有義彼說亦不應理。此無",
    "T31n1585_005:0023b28": "始來任運一類緣內執我恒無轉易。與變",
    "T31n1585_005:0023b29": "異受不相應故。又此末那與前藏識。義有",
    "T31n1585_005:0023c01": "異者皆別說之。若四受俱亦應別說。既不",
    "T31n1585_005:0023c02": "別說定與彼同。故此相應唯有捨受。未轉",
    "T31n1585_005:0023c03": "依位與前所說心所相應。已轉依位唯二十",
    "T31n1585_005:0023c04": "一心所俱起。謂遍行別境各五善十一。如第",
    "T31n1585_005:0023c05": "八識已轉依位。唯捨受俱任運轉故。恒於所",
    "T31n1585_005:0023c06": "緣平等轉故。末那心所何性所攝。有覆無記",
    "T31n1585_005:0023c07": "所攝。非餘。此意相應四煩惱等是染法故。",
    "T31n1585_005:0023c08": "障礙聖道隱蔽自心。說名有覆。非善不善",
    "T31n1585_005:0023c09": "故名無記。如上二界諸煩惱等。定力攝藏是",
    "T31n1585_005:0023c10": "無記攝。此俱染法所依細故任運轉故亦無",
    "T31n1585_005:0023c11": "記攝。若已轉依唯是善性。末那心所何地繫",
    "T31n1585_005:0023c12": "耶。隨彼所生彼地所繫。謂生欲界現行末",
    "T31n1585_005:0023c13": "那相應心所即欲界繫。乃至有頂應知亦",
    "T31n1585_005:0023c14": "然。任運恒緣自地藏識。執為內我非他地",
    "T31n1585_005:0023c15": "故。若起彼地異熟藏識。現在前者名生彼",
    "T31n1585_005:0023c16": "地。染污末耶緣彼執我。即繫屬彼名彼所",
    "T31n1585_005:0023c17": "繫。或為彼地諸煩惱等之所繫縛名彼所",
    "T31n1585_005:0023c18": "繫。若已轉依即非所繫。",
    "T31n1585_005:0023c19": "[0023c19] 此染污意無始相續。何位永斷或暫斷耶。阿",
    "T31n1585_005:0023c20": "羅漢滅定出世道無有。阿羅漢者總顯三乘",
    "T31n1585_005:0023c21": "無學果位。此位染意種及現行俱永斷滅。故",
    "T31n1585_005:0023c22": "說無有。學位滅定出世道中俱暫伏滅。故",
    "T31n1585_005:0023c23": "說無有。謂染污意無始時來微細一類任運",
    "T31n1585_005:0023c24": "而轉。諸有漏道不能伏滅。三乘聖道有伏",
    "T31n1585_005:0023c25": "滅義。真無我解違我執故。後得無漏現在前",
    "T31n1585_005:0023c26": "時。是彼等流亦違此意。真無我解及後所得。",
    "T31n1585_005:0023c27": "俱無漏故名出世道。滅定既是聖道等流。極",
    "T31n1585_005:0023c28": "寂靜故此亦非有。由未永斷此種子故。從",
    "T31n1585_005:0023c29": "滅盡定聖道起已。此復現行乃至未滅。然此",
    "T31n1585_005:0024a01": "染意相應煩惱。是俱生故非見所斷。是染污",
    "T31n1585_005:0024a02": "故非非所斷。極微細故所有種子。與有頂",
    "T31n1585_005:0024a03": "地下下煩惱。一時頓斷勢力等故。金剛喻定",
    "T31n1585_005:0024a04": "現在前時。頓斷此種成阿羅漢。故無學位",
    "T31n1585_005:0024a05": "永不復起。二乘無學迴趣大乘。從初發心",
    "T31n1585_005:0024a06": "至未成佛。雖實是菩薩亦名阿羅漢。應義",
    "T31n1585_005:0024a07": "等故不別說之。此中有義末那唯有煩惱障",
    "T31n1585_005:0024a08": "俱。聖教皆言三位無故。又說四惑恒相應",
    "T31n1585_005:0024a09": "故。又說為識雜染依故。有義彼說教理相",
    "T31n1585_005:0024a10": "違。出世末那經說有故。無染意識如有染",
    "T31n1585_005:0024a11": "時定有俱生不共依故。論說藏識決定恒",
    "T31n1585_005:0024a12": "與一識俱轉。所謂末那。意識起時則二俱轉。",
    "T31n1585_005:0024a13": "所謂意識及與末那。若五識中隨起一識",
    "T31n1585_005:0024a14": "則三俱轉。乃至或時頓起五識則七俱轉。若",
    "T31n1585_005:0024a15": "住滅定無第七識。爾時藏識應無識俱。便",
    "T31n1585_005:0024a16": "非恒定一識俱轉。住聖道時若無第七。爾",
    "T31n1585_005:0024a17": "時藏識應一識俱。如何可言若起意識。爾",
    "T31n1585_005:0024a18": "時藏識定二俱轉。顯揚論說。末那恒與四煩",
    "T31n1585_005:0024a19": "惱相應。或翻彼相應恃舉為行。或平等行。",
    "T31n1585_005:0024a20": "故知此意通染不染。若由論說阿羅漢位",
    "T31n1585_005:0024a21": "無染意故便無第七。應由論說阿羅漢位",
    "T31n1585_005:0024a22": "捨賴耶故便無第八。彼既不爾。此云何",
    "T31n1585_005:0024a23": "然。又諸論言轉第七識得平等智。彼如餘",
    "T31n1585_005:0024a24": "智定有所依相應淨識。此識無者彼智應",
    "T31n1585_005:0024a25": "無。非離所依有能依故。不可說彼依六",
    "T31n1585_005:0024a26": "轉識。許佛恒行如鏡智故。又無學位若無",
    "T31n1585_005:0024a27": "第七識。彼第八識應無俱有依。然必有此",
    "T31n1585_005:0024a28": "依。如餘識性故。又如未證補特伽羅無我",
    "T31n1585_005:0024a29": "者彼我執恒行。亦應未證法無我者法我執",
    "T31n1585_005:0024b01": "恒行。此識若無彼依何識。非依第八彼無",
    "T31n1585_005:0024b02": "慧故。由此應信二乘聖道滅定無學此識",
    "T31n1585_005:0024b03": "恒行。彼未證得法無我故。又諸論中以五",
    "T31n1585_005:0024b04": "同法證有第七為第六依。聖道起時及無",
    "T31n1585_005:0024b05": "學位。若無第七為第六依。所立宗因便俱",
    "T31n1585_005:0024b06": "有失。或應五識亦有無依。五恒有依六亦",
    "T31n1585_005:0024b07": "應爾。是故定有無染污意。於上三位恒起",
    "T31n1585_005:0024b08": "現前。言彼無有者依染意說。如說四位",
    "T31n1585_005:0024b09": "無阿賴耶非無第八。此亦應爾。",
    "T31n1585_005:0024b10": "[0024b10] 此意差別略有三種。一補特伽羅我見相應。",
    "T31n1585_005:0024b11": "二法我見相應。三平等性智相應。初通一切",
    "T31n1585_005:0024b12": "異生相續。二乘有學。七地以前一類菩薩有",
    "T31n1585_005:0024b13": "漏心位。彼緣阿賴耶識。起補特伽羅我見。",
    "T31n1585_005:0024b14": "次通一切異生聲聞獨覺相續。一切菩薩法",
    "T31n1585_005:0024b15": "空智果不現前位。彼緣異熟識起法我見。",
    "T31n1585_005:0024b16": "後通一切如來相續。菩薩見道及修道中法",
    "T31n1585_005:0024b17": "空智果現在前位。彼緣無垢異熟識等起平",
    "T31n1585_005:0024b18": "等性智。補特伽羅我見起位。彼法我見亦必",
    "T31n1585_005:0024b19": "現前。我執必依法執而起。如夜迷杌等",
    "T31n1585_005:0024b20": "方謂人等故。我法二見用雖有別而不相",
    "T31n1585_005:0024b21": "違。同依一慧。如眼識等體雖是一而有",
    "T31n1585_005:0024b22": "了別青等多用不相違故。此亦應然。二",
    "T31n1585_005:0024b23": "乘有學聖道滅定現在前時。頓悟菩薩於修道",
    "T31n1585_005:0024b24": "位。有學漸悟。生空智果現在前時。皆唯起法",
    "T31n1585_005:0024b25": "執。我執已伏故。二乘無學及此漸悟法空智",
    "T31n1585_005:0024b26": "果不現前時。亦唯起法執我執已斷故。八",
    "T31n1585_005:0024b27": "地以上一切菩薩。所有我執皆永不行。或已",
    "T31n1585_005:0024b28": "永斷或永伏故。法空智果不現前時。猶起",
    "T31n1585_005:0024b29": "法執不相違故。如契經說八地以上一切",
    "T31n1585_005:0024c01": "煩惱不復現行。唯有所依所知障在。此所",
    "T31n1585_005:0024c02": "知障是現非種。不爾煩惱亦應在故。法執",
    "T31n1585_005:0024c03": "俱意於二乘等雖名不染。於諸菩薩亦名",
    "T31n1585_005:0024c04": "為染。障彼智故。由此亦名有覆無記。於",
    "T31n1585_005:0024c05": "二乘等說名無覆。不障彼智故。是異熟生",
    "T31n1585_005:0024c06": "攝。從異熟識恒時生故名異熟生。非異熟",
    "T31n1585_005:0024c07": "果。此名通故。如增上緣餘不攝者皆入此",
    "T31n1585_005:0024c08": "攝。云何應知此第七識離眼等識有別自",
    "T31n1585_005:0024c09": "體。聖教正理為定量故。謂薄伽梵處處經中",
    "T31n1585_005:0024c10": "說心意識三種別義。集起名心。思量名意。",
    "T31n1585_005:0024c11": "了別名識。是三別義。如是三義雖通八識",
    "T31n1585_005:0024c12": "而隨勝顯第八名心。集諸法種起諸法",
    "T31n1585_005:0024c13": "故。第七名意。緣藏識等恒審思量為我等",
    "T31n1585_005:0024c14": "故。餘六名識。於六別境&#x9E81;動間斷了別轉",
    "T31n1585_005:0024c15": "故。如入楞伽伽他中說。",
    "T31n1585_005:0024c16": " 藏識說名心  思量性名意",
    "T31n1585_005:0024c17": " 能了諸境相  是說名為識",
    "T31n1585_005:0024c18": "[0024c18] 又大乘經處處別說有第七識故此別有。諸",
    "T31n1585_005:0024c19": "大乘經是至教量。前已廣說故不重成。解脫",
    "T31n1585_005:0024c20": "經中亦別說有此第七識。如彼頌言。",
    "T31n1585_005:0024c21": " 染污意恒時  諸惑俱生滅",
    "T31n1585_005:0024c22": " 若解脫諸惑  非曾非當有",
    "T31n1585_005:0024c23": "[0024c23] 彼經自釋此頌義言。有染污意從無始來。",
    "T31n1585_005:0024c24": "與四煩惱恒俱生滅。謂我見我愛及我慢我",
    "T31n1585_005:0024c25": "癡。對治道生斷煩惱已。此意從彼便得解",
    "T31n1585_005:0024c26": "脫。爾時此意相應煩惱。非唯現無亦無過",
    "T31n1585_005:0024c27": "未。過去未來無自性故。如是等教諸部皆",
    "T31n1585_005:0024c28": "有。恐厭廣文故不繁述。",
    "T31n1585_005:0024c29": "[0024c29] 已引聖教當顯正理。謂契經說不共無明",
    "T31n1585_005:0025a01": "微細恒行覆蔽真實。若無此識彼應非有。",
    "T31n1585_005:0025a02": "謂諸異生於一切分恒起迷理不共無明覆",
    "T31n1585_005:0025a03": "真實義障聖慧眼。如伽他說。",
    "T31n1585_005:0025a04": " 真義心當生  常能為障礙",
    "T31n1585_005:0025a05": " 俱行一切分  謂不共無明",
    "T31n1585_005:0025a06": "[0025a06] 是故契經說。異生類恒處長夜無明所盲",
    "T31n1585_005:0025a07": "惛醉纏心曾無醒覺。若異生位有暫不起",
    "T31n1585_005:0025a08": "此無明時。便違經義。俱異生位迷理無明",
    "T31n1585_005:0025a09": "有行不行不應理故。此依六識皆不得",
    "T31n1585_005:0025a10": "成。應此間斷彼恒染。故許有末那便無",
    "T31n1585_005:0025a11": "此失。染意恒與四惑相應。此俱無明何名",
    "T31n1585_005:0025a12": "不共。有義此俱我見慢愛非根本煩惱。名不",
    "T31n1585_005:0025a13": "共何失。有義彼說理教相違。純隨煩惱中不",
    "T31n1585_005:0025a14": "說此三故。此三六十煩惱攝故。處處皆說",
    "T31n1585_005:0025a15": "染污末那與四煩惱恒相應故。應說四中",
    "T31n1585_005:0025a16": "無明是主。雖三俱起亦名不共。從無始際",
    "T31n1585_005:0025a17": "恒內&#x60FD;迷曾不省察。癡增上故。此俱見等應",
    "T31n1585_005:0025a18": "名相應。若為主時應名不共。如無明故",
    "T31n1585_005:0025a19": "許亦無失。有義此癡名不共者如不共佛",
    "T31n1585_005:0025a20": "法。唯此識有故。若爾餘識相應煩惱此識中",
    "T31n1585_005:0025a21": "無應名不共。依殊勝義立不共名。非互所",
    "T31n1585_005:0025a22": "無皆名不共。謂第七識相應無明。無始恒行",
    "T31n1585_005:0025a23": "障真義智。如是勝用餘識所無。唯此識有故",
    "T31n1585_005:0025a24": "名不共。既爾此俱三亦應名不共。無明是",
    "T31n1585_005:0025a25": "主獨得此名。或許餘三亦名不共。對餘癡",
    "T31n1585_005:0025a26": "故且說無明。不共無明總有二種。一恒行不",
    "T31n1585_005:0025a27": "共。餘識所無。二獨行不共。此識非有。故瑜",
    "T31n1585_005:0025a28": "伽說。無明有二。若貪等俱者名相應無明。",
    "T31n1585_005:0025a29": "非貪等俱者名獨行無明。是主獨行唯見所",
    "T31n1585_005:0025b01": "斷。如契經說。諸聖有學不共無明已永斷",
    "T31n1585_005:0025b02": "故不造新業。非主獨行亦修所斷。忿等皆",
    "T31n1585_005:0025b03": "通見修所斷故。恒行不共餘部所無。獨行",
    "T31n1585_005:0025b04": "不共此彼俱有。又契經說。眼色為緣生於眼",
    "T31n1585_005:0025b05": "識。廣說乃至意法為緣生於意識。若無此",
    "T31n1585_005:0025b06": "識彼意非有。謂如五識必有眼等增上不",
    "T31n1585_005:0025b07": "共俱有所依。意識既是六識中攝。理應許",
    "T31n1585_005:0025b08": "有如是所依。此識若無彼依寧有。不可說",
    "T31n1585_005:0025b09": "色為彼所依。意非色故。意識應無隨念計",
    "T31n1585_005:0025b10": "度二分別故。亦不可說五識無有俱有所",
    "T31n1585_005:0025b11": "依。彼與五根俱時而轉如牙影故。又識",
    "T31n1585_005:0025b12": "與根既必同境。如心心所決定俱時。由此",
    "T31n1585_005:0025b13": "理趣極成意識。如眼等識必有不共顯自",
    "T31n1585_005:0025b14": "名處等無間不攝增上所依。極成六識隨",
    "T31n1585_005:0025b15": "一攝故。",
    "T31n1585_005:0025b16": "[0025b16] 又契經說。思量名意。若無此識彼應非有。",
    "T31n1585_005:0025b17": "謂若意識現在前時。等無間意已滅非有。過",
    "T31n1585_005:0025b18": "去未來理非有故。彼思量用定不得成。既",
    "T31n1585_005:0025b19": "爾如何說名為意。若謂假說。理亦不然。無",
    "T31n1585_005:0025b20": "正思量假依何立。若謂現在曾有思量。爾",
    "T31n1585_005:0025b21": "時名識寧說為意。故知別有第七末那。恒",
    "T31n1585_005:0025b22": "審思量正名為意。已滅依此假立意名。又",
    "T31n1585_005:0025b23": "契經說。無想滅定染意若無彼應無別。謂",
    "T31n1585_005:0025b24": "彼二定俱滅六識及彼心所。體數無異。若",
    "T31n1585_005:0025b25": "無染意於二定中一有一無。彼二何別。若",
    "T31n1585_005:0025b26": "謂加行界地依等有差別者。理亦不然。彼",
    "T31n1585_005:0025b27": "差別因由此有故。此若無者彼因亦無。是故",
    "T31n1585_005:0025b28": "定應別有此意。又契經說。無想有情一期生",
    "T31n1585_005:0025b29": "中心心所滅。若無此識彼應無染。謂彼長",
    "T31n1585_005:0025c01": "時無六轉識。若無此意我執便無。非於餘",
    "T31n1585_005:0025c02": "處有具縛者一期生中都無我執。彼無我",
    "T31n1585_005:0025c03": "執應如涅槃便非聖賢同所訶厭。初後有",
    "T31n1585_005:0025c04": "故無如是失。中間長時無故有過。去來有",
    "T31n1585_005:0025c05": "故無如是失。彼非現常無故有過。所得無",
    "T31n1585_005:0025c06": "故能得亦無。不相應法前已遮破。藏識無故",
    "T31n1585_005:0025c07": "熏習亦無。餘法受熏已辯非理。故應別",
    "T31n1585_005:0025c08": "有染污末那於無想天恒起我執。由斯賢",
    "T31n1585_005:0025c09": "聖同訶厭彼。又契經說。異生善染無記心時",
    "T31n1585_005:0025c10": "恒帶我執。若無此識彼不應有。謂異生類",
    "T31n1585_005:0025c11": "三性心時。雖外起諸業而內恒執我。由",
    "T31n1585_005:0025c12": "執我故令六識中所起施等不能亡相。故",
    "T31n1585_005:0025c13": "瑜伽說。染污末那為識依止。彼未滅時相了",
    "T31n1585_005:0025c14": "別縛不得解脫。末那滅已相縛解脫。言相",
    "T31n1585_005:0025c15": "縛者謂於境相不能了達如幻事等。由",
    "T31n1585_005:0025c16": "斯見分相分所拘不得自在。故名相縛。依",
    "T31n1585_005:0025c17": "如是義有伽他言。",
    "T31n1585_005:0025c18": " 如是染污意  是識之所依",
    "T31n1585_005:0025c19": " 此意未滅時  識縛終不脫",
    "T31n1585_005:0025c20": "[0025c20] 又善無覆無記心時。若無我執應非有漏。",
    "T31n1585_005:0025c21": "自相續中六識煩惱與彼善等不俱起故。",
    "T31n1585_005:0025c22": "去來緣縛理非有故。非由他惑成有漏",
    "T31n1585_005:0025c23": "故。勿由他解成無漏故。又不可說別有",
    "T31n1585_005:0025c24": "隨眠是不相應現相續起。由斯善等成有漏",
    "T31n1585_005:0025c25": "法。彼非實有已極成故。亦不可說從有漏",
    "T31n1585_005:0025c26": "種生彼善等故成有漏。彼種先無因可成",
    "T31n1585_005:0025c27": "有漏故。非由漏種彼成有漏。勿學無漏心",
    "T31n1585_005:0025c28": "亦成有漏故。雖由煩惱引施等業。而不俱",
    "T31n1585_005:0025c29": "起故非有漏正因。以有漏言表漏俱故。又",
    "T31n1585_005:0026a01": "無記業非煩惱引。彼復如何得成有漏。然",
    "T31n1585_005:0026a02": "諸有漏由與自身現行煩惱俱生俱滅互相",
    "T31n1585_005:0026a03": "增益方成有漏。由此熏成有漏法種。後時",
    "T31n1585_005:0026a04": "現起有漏義成。異生既然有學亦爾。無學有",
    "T31n1585_005:0026a05": "漏雖非漏俱。而從先時有漏種起。故成有",
    "T31n1585_005:0026a06": "漏於理無違。由有末那恒起我執。令善",
    "T31n1585_005:0026a07": "等法有漏義成。此意若無彼定非有。故知別",
    "T31n1585_005:0026a08": "有此第七識。證有此識理趣甚多。隨攝大",
    "T31n1585_005:0026a09": "乘略述六種。諸有智者應隨信學。然有經",
    "T31n1585_005:0026a10": "中說六識者。應知彼是隨轉理門。或隨所",
    "T31n1585_005:0026a11": "依六根說六。而識類別實有八種。如是已",
    "T31n1585_005:0026a12": "說第二能變。第三能變其相云何。頌曰。",
    "T31n1585_005:0026a13": " ８  次第三能變  差別有六種",
    "T31n1585_005:0026a14": "  了境為性相  善不善俱非",
    "T31n1585_005:0026a15": "[0026a15] 論曰。次中思量能變識後。應辯了境能",
    "T31n1585_005:0026a16": "變識相。此識差別總有六種。隨六根境種",
    "T31n1585_005:0026a17": "類異故。謂名眼識乃至意識。隨根立名",
    "T31n1585_005:0026a18": "具五義故。五謂依發屬助如根。雖六識身",
    "T31n1585_005:0026a19": "皆依意轉。然隨不共立意識名。如五識身",
    "T31n1585_005:0026a20": "無相濫過。或唯依意故名意識。辯識得",
    "T31n1585_005:0026a21": "名心意非例。或名色識乃至法識。隨境立",
    "T31n1585_005:0026a22": "名順識義故。謂於六境了別名識。色等五",
    "T31n1585_005:0026a23": "識唯了色等。法識通能了一切法。或能了",
    "T31n1585_005:0026a24": "別法獨得法識名。故六識名無相濫失。此",
    "T31n1585_005:0026a25": "後隨境立六識名。依五色根未自在說。若",
    "T31n1585_005:0026a26": "得自在諸根互用。一根發識緣一切境。但",
    "T31n1585_005:0026a27": "可隨根無相濫失。莊嚴論說如來五根一",
    "T31n1585_005:0026a28": "一皆於五境轉者。且依&#x9E81;顯同類境說。佛",
    "T31n1585_005:0026a29": "地經說。成所作智決擇有情心行差別。起三",
    "T31n1585_005:0026b01": "業化作四記等。若不遍緣無此能故。然六",
    "T31n1585_005:0026b02": "轉識所依所緣&#x9E81;顯極成。故此不說。前隨義",
    "T31n1585_005:0026b03": "便已說所依。此所緣境義便當說。次言了",
    "T31n1585_005:0026b04": "境為性相者。雙顯六識自性行相。識以了",
    "T31n1585_005:0026b05": "境為自性故。即復用彼為行相故。由斯",
    "T31n1585_005:0026b06": "兼釋所立別名。能了別境名為識故。如契",
    "T31n1585_005:0026b07": "經說眼識云何。謂依眼根了別諸色。廣說",
    "T31n1585_005:0026b08": "乃至意識云何。謂依意根了別諸法。彼經",
    "T31n1585_005:0026b09": "且說不共所依未轉依位見分所了。餘所依",
    "T31n1585_005:0026b10": "了如前已說。此六轉識何性攝耶。謂善不善",
    "T31n1585_005:0026b11": "俱非性攝。俱非者謂無記。非善不善故名",
    "T31n1585_005:0026b12": "俱非。能為此世他世順益故名為善。人天",
    "T31n1585_005:0026b13": "樂果雖於此世能為順益非於他世。故不",
    "T31n1585_005:0026b14": "名善。能為此世他世違損。故名不善。惡趣",
    "T31n1585_005:0026b15": "苦果雖於此世能為違損非於他世。故非",
    "T31n1585_005:0026b16": "不善。於善不善益損義中不可記別。故名",
    "T31n1585_005:0026b17": "無記。此六轉識若與信等十一相應是善性",
    "T31n1585_005:0026b18": "攝。與無慚等十法相應不善性攝。俱不相",
    "T31n1585_005:0026b19": "應無記性攝。有義六識三性不俱。同外門轉",
    "T31n1585_005:0026b20": "互相違故。五識必由意識導引俱生同境成",
    "T31n1585_005:0026b21": "善染故。若許五識三性俱行。意識爾時應",
    "T31n1585_005:0026b22": "通三性。便違正理故定不俱。瑜伽等說藏",
    "T31n1585_005:0026b23": "識一時與轉識相應三性俱起者。彼依多",
    "T31n1585_005:0026b24": "念。如說一心非一生滅無相違過。有義六",
    "T31n1585_005:0026b25": "識三性容俱。率爾等流眼等五識。或多或少",
    "T31n1585_005:0026b26": "容俱起故。五識與意雖定俱生。而善性等",
    "T31n1585_005:0026b27": "不必同故。前所設難於此唐捐。故瑜伽說。",
    "T31n1585_005:0026b28": "若遇聲緣從定起者。與定相應意識俱轉",
    "T31n1585_005:0026b29": "餘耳識生。非唯彼定相應意識能取此聲。若",
    "T31n1585_005:0026c01": "不爾者於此音聲不領受故不應出定。",
    "T31n1585_005:0026c02": "非取聲時即便出定。領受聲已若有希望",
    "T31n1585_005:0026c03": "後時方出。在定耳識率爾聞聲理應非善。",
    "T31n1585_005:0026c04": "未轉依者率爾墮心定無記故。由此誠證五",
    "T31n1585_005:0026c05": "俱意識非定與五善等性同。諸處但言五俱",
    "T31n1585_005:0026c06": "意識亦緣五境不說同性。雜集論說等引",
    "T31n1585_005:0026c07": "位中五識無者。依多分說。若五識中三性",
    "T31n1585_005:0026c08": "俱轉。意隨偏注與彼性同。無偏注者便無",
    "T31n1585_005:0026c09": "記性。故六轉識三性容俱。得自在位唯善性",
    "T31n1585_005:0026c10": "攝。佛色心等道諦攝故。已永滅除戲論種",
    "T31n1585_005:0026c11": "故。六識與幾心所相應。頌曰。",
    "T31n1585_005:0026c12": " ９  此心所遍行  別境善煩惱",
    "T31n1585_005:0026c13": "  隨煩惱不定  皆三受相應",
    "T31n1585_005:0026c14": "[0026c14] 論曰。此六轉識總與六位心所相應。謂遍行",
    "T31n1585_005:0026c15": "等。恒依心起與心相應。繫屬於心故名心",
    "T31n1585_005:0026c16": "所。如屬我物立我所名。心於所緣唯取總",
    "T31n1585_005:0026c17": "相。心所於彼亦取別相。助成心事得心所",
    "T31n1585_005:0026c18": "名。如畫師資作模填彩。故瑜伽說。識能了",
    "T31n1585_005:0026c19": "別事之總相。作意了此所未了相。即諸心所",
    "T31n1585_005:0026c20": "所取別相。觸能了此可意等相。受能了此",
    "T31n1585_005:0026c21": "攝受等相。想能了此言說因相。思能了此正",
    "T31n1585_005:0026c22": "因等相。故作意等名心所法。此表心所亦",
    "T31n1585_005:0026c23": "緣總相。餘處復說。欲亦能了可樂事相。勝",
    "T31n1585_005:0026c24": "解亦了決定事相。念亦能了串習事相。定慧",
    "T31n1585_005:0026c25": "亦了德失等相。由此於境起善染等。諸心",
    "T31n1585_005:0026c26": "所法皆於所緣兼取別相。",
    "T31n1585_005:0026c27": "[0026c27] 雖諸心所名義無異而有六位種類差別。謂",
    "T31n1585_005:0026c28": "遍行有五。別境亦五。善有十一。煩惱有六。",
    "T31n1585_005:0026c29": "隨煩惱有二十。不定有四。如是六位合五",
    "T31n1585_005:0027a01": "十一。一切心中定可得故。緣別別境而得",
    "T31n1585_005:0027a02": "生故。唯善心中可得生故。性是根本煩惱",
    "T31n1585_005:0027a03": "攝故。唯是煩惱等流性故。於善染等皆不定",
    "T31n1585_005:0027a04": "故。然瑜伽論合六為五。煩惱隨煩惱俱是染",
    "T31n1585_005:0027a05": "故。復以四一切辯五差別。謂一切性及地",
    "T31n1585_005:0027a06": "時俱。五中遍行具四一切。別境唯有初二一",
    "T31n1585_005:0027a07": "切。善唯有一。謂一切地。染四皆無。不定唯",
    "T31n1585_005:0027a08": "一。謂一切性。由此五位種類差別。此六轉識",
    "T31n1585_005:0027a09": "易脫不定。故皆容與三受相應。皆領順違",
    "T31n1585_005:0027a10": "非二相故。領順境相適悅身心說名樂",
    "T31n1585_005:0027a11": "受。領違境相逼迫身心說名苦受。領中容",
    "T31n1585_005:0027a12": "境相於身於心非逼非悅名不苦樂受。如",
    "T31n1585_005:0027a13": "是三受或各分二。五識相應說名身受。別",
    "T31n1585_005:0027a14": "依身故。意識相應說名心受。唯依心故。又",
    "T31n1585_005:0027a15": "三皆通有漏無漏。苦受亦由無漏起故。或",
    "T31n1585_005:0027a16": "各分三。謂見所斷修所斷非所斷。",
    "T31n1585_005:0027a17": "[0027a17] 又學無學非二為三。或總分四。謂善不善有",
    "T31n1585_005:0027a18": "覆無覆二無記受。有義三受容各分四。五識",
    "T31n1585_005:0027a19": "俱起任運貪癡。純苦趣中任運煩惱。不發業",
    "T31n1585_005:0027a20": "者是無記故。彼皆容與苦根相應。瑜伽論",
    "T31n1585_005:0027a21": "說。若任運生一切煩惱。皆於三受現行可",
    "T31n1585_005:0027a22": "得。若通一切識身者。遍與一切根相應。不",
    "T31n1585_005:0027a23": "通一切識身者。意地一切根相應。雜集論",
    "T31n1585_005:0027a24": "說。若欲界繫任運煩惱發惡行者亦是不善。",
    "T31n1585_005:0027a25": "所餘皆是有覆無記。故知三受各容有四。",
    "T31n1585_005:0027a26": "或總分五。謂苦樂憂喜捨。三中苦樂各分二",
    "T31n1585_005:0027a27": "者。逼悅身心相各異故。由無分別有分別",
    "T31n1585_005:0027a28": "故。尤重輕微有差別故。不苦不樂不分二",
    "T31n1585_005:0027a29": "者。非逼非悅相無異故。無分別故。平等轉",
    "T31n1585_005:0027b01": "故。諸適悅受五識相應恒名為樂。意識相應。",
    "T31n1585_005:0027b02": "若在欲界初二靜慮近分名喜。但悅心故。",
    "T31n1585_005:0027b03": "若在初二靜慮根本名樂名喜。悅身心故。",
    "T31n1585_005:0027b04": "若在第三靜慮近分根本名樂。安靜尤重無",
    "T31n1585_005:0027b05": "分別故。諸逼迫受五識相應恒名為苦。意識",
    "T31n1585_005:0027b06": "俱者有義唯憂。逼迫心故。諸聖教說意地",
    "T31n1585_005:0027b07": "慼受名憂根故。瑜伽論說。生地獄中諸有",
    "T31n1585_005:0027b08": "情類。異熟無間有異熟生苦憂相續。又說地",
    "T31n1585_005:0027b09": "獄尋伺憂俱。一分鬼趣傍生亦爾。故知意地",
    "T31n1585_005:0027b10": "尤重慼受尚名為憂。況餘輕者。有義通二。",
    "T31n1585_005:0027b11": "人天中者恒名為憂。非尤重故。傍生鬼界",
    "T31n1585_005:0027b12": "名憂名苦。雜受純受有輕重故。[木*奈]落迦中",
    "T31n1585_005:0027b13": "唯名為苦。純受尤重無分別故。",
    "T31n1585_005:0027b14": "[0027b14] 瑜伽論說。若任運生一切煩惱皆於三受現",
    "T31n1585_005:0027b15": "行可得。廣說如前。又說俱生薩迦耶見唯無",
    "T31n1585_005:0027b16": "記性。彼邊執見應知亦爾。此俱苦受非憂根",
    "T31n1585_005:0027b17": "攝。論說憂根非無記故。又瑜伽說。地獄諸",
    "T31n1585_005:0027b18": "根餘三現行定不成就。純苦鬼界傍生亦爾。",
    "T31n1585_005:0027b19": "餘三定是樂喜憂根。以彼必成現行捨故。",
    "T31n1585_005:0027b20": "豈不客捨彼定不成。寧知彼文唯說客",
    "T31n1585_005:0027b21": "受。應不說彼定成意根。彼六客識有時無",
    "T31n1585_005:0027b22": "故。不應彼論唯說客受通說意根。無異",
    "T31n1585_005:0027b23": "因故。又若彼論依客受說。如何說彼定",
    "T31n1585_005:0027b24": "成八根。若謂五識不相續故定說憂根為",
    "T31n1585_005:0027b25": "第八者。死生悶絕寧有憂根。有執苦根為",
    "T31n1585_005:0027b26": "第八者。亦同此破。設執一形為第八者理",
    "T31n1585_005:0027b27": "亦不然。形不定故。彼惡業招容無形故。彼",
    "T31n1585_005:0027b28": "由惡業令五根門恒受苦故。定成眼等。必",
    "T31n1585_005:0027b29": "有一形於彼何用。非於無間大地獄中可",
    "T31n1585_005:0027c01": "有希求婬欲事故。由斯第八定是捨根。第",
    "T31n1585_005:0027c02": "七八識捨相應故。如極樂地意悅名樂無",
    "T31n1585_005:0027c03": "有喜根。故極苦處意迫名苦無有憂根。故",
    "T31n1585_005:0027c04": "餘三言定憂喜樂。餘處說彼有等流樂。應",
    "T31n1585_005:0027c05": "知彼依隨轉理說。或彼通說餘雜受處。無",
    "T31n1585_005:0027c06": "異熟樂名純苦故。然諸聖教意地慼受名",
    "T31n1585_005:0027c07": "憂根者。依多分說。或隨轉門。無相違過。",
    "T31n1585_005:0027c08": "瑜伽論說生地獄中諸有情類異熟無間有",
    "T31n1585_005:0027c09": "異熟生苦憂相續。又說地獄尋伺憂俱。一分",
    "T31n1585_005:0027c10": "鬼趣傍生亦爾者。亦依隨轉門。",
    "T31n1585_005:0027c11": "[0027c11] 又彼苦根意識俱者。是餘憂類。假說為憂。或",
    "T31n1585_005:0027c12": "彼苦根損身心故。雖苦根攝而亦名憂。如",
    "T31n1585_005:0027c13": "近分喜益身心故。雖是喜根而亦名樂。顯",
    "T31n1585_005:0027c14": "揚論等具顯此義。然未至地定無樂根。說",
    "T31n1585_005:0027c15": "彼唯有十一根故。由此應知。意地慼受純",
    "T31n1585_005:0027c16": "受苦處亦苦根攝。此等聖教差別多門。恐文",
    "T31n1585_005:0027c17": "增廣故不繁述。有義六識三受不俱。皆外門",
    "T31n1585_005:0027c18": "轉互相違故。五俱意識同五所緣。五三受俱",
    "T31n1585_005:0027c19": "意亦應爾。便違正理故必不俱。瑜伽等說",
    "T31n1585_005:0027c20": "藏識一時與轉識相應三受俱起者。彼依",
    "T31n1585_005:0027c21": "多念。如說一心非一生滅。無相違過。有義",
    "T31n1585_005:0027c22": "六識三受容俱。順違中境容俱受故。意不",
    "T31n1585_005:0027c23": "定與五受同故。於偏注境起一受故無",
    "T31n1585_005:0027c24": "偏注者便起捨故。由斯六識三受容俱。得",
    "T31n1585_005:0027c25": "自在位唯樂喜捨。諸佛已斷憂苦事故。前",
    "T31n1585_005:0027c26": "所略摽六位心所。今應廣顯彼差別相。",
    "T31n1585_005:0027c27": "且初二位其相云何。頌曰。",
    "T31n1585_005:0027c28": " １０   初遍行觸等  次別境謂欲",
    "T31n1585_005:0027c29": "   勝解念定慧  所緣事不同",
    "T31n1585_005:0028a01": "[0028a01] 論曰。六位中初遍行心所即觸等五。如前廣",
    "T31n1585_005:0028a02": "說。此遍行相云何應知。由教及理為定量",
    "T31n1585_005:0028a03": "故。此中教者如契經言。眼色為緣生於眼",
    "T31n1585_005:0028a04": "識。三和合觸。與觸俱生有受想思。乃至廣",
    "T31n1585_005:0028a05": "說。由斯觸等四是遍行。",
    "T31n1585_005:0028a06": "[0028a06] 又契經說。若根不壞境界現前。作意正起方",
    "T31n1585_005:0028a07": "能生識。餘經復言。若於此作意即於此了",
    "T31n1585_005:0028a08": "別。若於此了別即於此作意。是故此二恒共",
    "T31n1585_005:0028a09": "和合。乃至廣說。由此作意亦是遍行。此等聖",
    "T31n1585_005:0028a10": "教誠證非一。理謂識起必有三和。彼定生觸",
    "T31n1585_005:0028a11": "必由觸有。若無觸者心心所法應不和合",
    "T31n1585_005:0028a12": "觸一境故。作意引心令趣自境。此若無者",
    "T31n1585_005:0028a13": "心應無故。受能領納順違中境。令心等起",
    "T31n1585_005:0028a14": "歡慼捨相。無心起時無隨一故。想能安立",
    "T31n1585_005:0028a15": "自境分齊。若心起時無此想者。應不能取",
    "T31n1585_005:0028a16": "境分齊相。思令心取正因等相造作善等。",
    "T31n1585_005:0028a17": "無心起位無此隨一故必有思。由此證知",
    "T31n1585_005:0028a18": "觸等五法心起必有。故是遍行。餘非遍行義",
    "T31n1585_005:0028a19": "至當說。次別境者。謂欲至慧所緣境事多",
    "T31n1585_005:0028a20": "分不同。於六位中次初說故。云何為欲。於",
    "T31n1585_005:0028a21": "所樂境希望為性。勤依為業。有義所樂謂",
    "T31n1585_005:0028a22": "可欣境。於可欣事欲見聞等有希望故。",
    "T31n1585_005:0028a23": "於可厭事希彼不合。望彼別離豈非有",
    "T31n1585_005:0028a24": "欲。此但求彼不合離時可欣自體非可厭",
    "T31n1585_005:0028a25": "事。故於可厭及中容境一向無欲。緣可欣",
    "T31n1585_005:0028a26": "事若不希望亦無欲起。有義所樂謂所求",
    "T31n1585_005:0028a27": "境。於可欣厭求合離等有希望故。於中",
    "T31n1585_005:0028a28": "容境一向無欲。緣欣厭事若不希求亦無",
    "T31n1585_005:0028a29": "欲起。有義所樂謂欲觀境。於一切事欲觀",
    "T31n1585_005:0028b01": "察者有希望故。若不欲觀隨因境勢任運",
    "T31n1585_005:0028b02": "緣者即全無欲。由斯理趣欲非遍行。有說",
    "T31n1585_005:0028b03": "要由希望境力諸心心所方取所緣。故經",
    "T31n1585_005:0028b04": "說欲為諸法本。彼說不然。心等取境由作",
    "T31n1585_005:0028b05": "意故。諸聖教說作意現前能生識故。曾無",
    "T31n1585_005:0028b06": "處說由欲能生心心所故。如說諸法愛為",
    "T31n1585_005:0028b07": "根本。豈心心所皆由愛生。故說欲為諸法",
    "T31n1585_005:0028b08": "本者。說欲所起一切事業。或說善欲能發",
    "T31n1585_005:0028b09": "正勤。由彼助成一切善事。故論說此勤依",
    "T31n1585_005:0028b10": "為業。云何勝解。於決定境印持為性。不可",
    "T31n1585_005:0028b11": "引轉為業。謂邪正等教理證力於所取境",
    "T31n1585_005:0028b12": "審決印持。由此異緣不能引轉。故猶豫境",
    "T31n1585_005:0028b13": "勝解全無。非審決心亦無勝解。由斯勝解",
    "T31n1585_005:0028b14": "非遍行攝。有說心等取自境時無拘礙故",
    "T31n1585_005:0028b15": "皆有勝解。彼說非理。所以者何。能不礙者",
    "T31n1585_005:0028b16": "即諸法故。所不礙者即心等故。勝發起者根",
    "T31n1585_005:0028b17": "作意故。若由此故彼勝發起。此應復待餘",
    "T31n1585_005:0028b18": "便有無窮失。云何為念。於曾習境令心明",
    "T31n1585_005:0028b19": "記不忘為性。定依為業。謂數憶持曾所受",
    "T31n1585_005:0028b20": "境令不忘失能引定故。於曾未受體類境",
    "T31n1585_005:0028b21": "中全不起念。設曾所受不能明記念亦不",
    "T31n1585_005:0028b22": "生。故念必非遍行所攝。有說心起必有念",
    "T31n1585_005:0028b23": "俱。能為後時憶念因故。彼說非理。勿於後",
    "T31n1585_005:0028b24": "時有癡信等前亦有故。前心心所或想勢",
    "T31n1585_005:0028b25": "力足為後時憶念因故。云何為定。於所",
    "T31n1585_005:0028b26": "觀境令心專注不散為性。智依為業。謂觀",
    "T31n1585_005:0028b27": "德失俱非境中。由定令心專注不散。依",
    "T31n1585_005:0028b28": "斯便有決擇智生。心專注言顯所欲住即",
    "T31n1585_005:0028b29": "便能住。非唯一境。不爾見道歷觀諸諦前",
    "T31n1585_005:0028c01": "後境別應無等持。若不繫心專注境位便",
    "T31n1585_005:0028c02": "無定起。故非遍行。有說爾時亦有定起。但",
    "T31n1585_005:0028c03": "相微隱。應說誠言。若定能令心等和合同",
    "T31n1585_005:0028c04": "趣一境故是遍行。理亦不然。是觸用故。若",
    "T31n1585_005:0028c05": "謂此定令剎那頃心不易緣故遍行攝。亦不",
    "T31n1585_005:0028c06": "應理。一剎那心自於所緣無易義故。若",
    "T31n1585_005:0028c07": "言由定心取所緣故遍行攝。彼亦非理。作",
    "T31n1585_005:0028c08": "意令心取所緣故。有說此定體即是心。經",
    "T31n1585_005:0028c09": "說為心學心一境性故。彼非誠證。依定攝",
    "T31n1585_005:0028c10": "心令心一境說彼言故。根力覺支道支等",
    "T31n1585_005:0028c11": "攝。如念慧等非即心故。云何為慧。於所",
    "T31n1585_005:0028c12": "觀境簡擇為性。斷疑為業。謂觀德失俱",
    "T31n1585_005:0028c13": "非境中。由慧推求得決定故。於非觀境",
    "T31n1585_005:0028c14": "愚昧心中無簡擇故非遍行攝。有說爾時亦",
    "T31n1585_005:0028c15": "有慧起。但相微隱。天愛寧知。對法說為大",
    "T31n1585_005:0028c16": "地法故。諸部對法展轉相違。汝等如何執為",
    "T31n1585_005:0028c17": "定量。唯觸等五經說遍行。說十非經。不應",
    "T31n1585_005:0028c18": "固執。然欲等五非觸等故定非遍行。如信",
    "T31n1585_005:0028c19": "貪等。有義此五定互相資。隨一起時必有餘",
    "T31n1585_005:0028c20": "四。有義不定。瑜伽說此四一切中無後二",
    "T31n1585_005:0028c21": "故。又說此五緣四境生。所緣能緣非定俱",
    "T31n1585_005:0028c22": "故。應說此五或時起一。謂於所樂唯起希",
    "T31n1585_005:0028c23": "望。或於決定唯起印解。或於曾習唯起憶",
    "T31n1585_005:0028c24": "念。或於所觀唯起專注。謂愚昧類為止散",
    "T31n1585_005:0028c25": "心。雖專注所緣而不能簡擇。世共知彼有",
    "T31n1585_005:0028c26": "定無慧。彼加行位少有聞思。故說等持緣",
    "T31n1585_005:0028c27": "所觀境。或依多分故說是言。如戲忘天",
    "T31n1585_005:0028c28": "專注一境起貪瞋等。有定無慧。諸如是",
    "T31n1585_005:0028c29": "等其類實繁。或於所觀唯起簡擇。謂不專",
    "T31n1585_005:0029a01": "注馳散推求。或時起二。謂於所樂決定境中",
    "T31n1585_005:0029a02": "起欲勝解。或於所樂曾習境中起欲及念。如",
    "T31n1585_005:0029a03": "是乃至於所觀境起定及慧。合有十二。",
    "T31n1585_005:0029a04": "或時起三。謂於所樂決定曾習起欲解念。",
    "T31n1585_005:0029a05": "如是乃至於曾所觀起念定慧。合有十三。",
    "T31n1585_005:0029a06": "或時起四。謂於所樂決定曾習所觀境中起",
    "T31n1585_005:0029a07": "前四種。如是乃至於定曾習所觀境中起後",
    "T31n1585_005:0029a08": "四種。合有五四。或時起五。謂於所樂決定",
    "T31n1585_005:0029a09": "曾習所觀境中具起五種。如是於四起欲",
    "T31n1585_005:0029a10": "等五。總別合有三十一句。或有心位五皆不",
    "T31n1585_005:0029a11": "起。如非四境率爾墮心及藏識俱。此類非",
    "T31n1585_005:0029a12": "一。第七八識此別境五隨位有無。如前已",
    "T31n1585_005:0029a13": "說。第六意識諸位容俱。依轉未轉皆不遮",
    "T31n1585_005:0029a14": "故。有義五識此五皆無。緣已得境無希望",
    "T31n1585_005:0029a15": "故。不能審決無印持故。恒取新境無追",
    "T31n1585_005:0029a16": "憶故。自性散動無專注故。不能推度無",
    "T31n1585_005:0029a17": "簡擇故。有義五識容有此五。雖無於境增",
    "T31n1585_005:0029a18": "上希望。而有微劣樂境義故。於境雖無增",
    "T31n1585_005:0029a19": "上審決。而有微劣印境義故。雖無明記曾",
    "T31n1585_005:0029a20": "習境體。而有微劣念境類故。雖不作意繫",
    "T31n1585_005:0029a21": "念一境。而有微劣專注義故。遮等引故",
    "T31n1585_005:0029a22": "說性散動。非遮等持。故容有定。雖於所",
    "T31n1585_005:0029a23": "緣不能推度。而有微劣簡擇義故。由此聖",
    "T31n1585_005:0029a24": "教說眼耳通是眼耳識相應智性。餘三准此",
    "T31n1585_005:0029a25": "有慧無失。未自在位此五或無。得自在時",
    "T31n1585_005:0029a26": "此五定有。樂觀諸境欲無減故。印境勝解",
    "T31n1585_005:0029a27": "常無減故。憶習曾受念無減故。又佛五識",
    "T31n1585_005:0029a28": "緣三世故。如來無有不定心故。五識皆",
    "T31n1585_005:0029a29": "有作事智故。此別境五何受相應。有義欲三",
    "T31n1585_005:0029b01": "除憂苦受。以彼二境非所樂故。餘四通",
    "T31n1585_005:0029b02": "四。唯除苦受。以審決等五識無故。有義一",
    "T31n1585_005:0029b03": "切五受相應。論說憂根於無上法思慕愁慼",
    "T31n1585_005:0029b04": "求欲證故。純受苦處希求解脫。意有苦根",
    "T31n1585_005:0029b05": "前已說故。論說貪愛憂苦相應。此貪愛俱必",
    "T31n1585_005:0029b06": "有欲故。苦根既有意識相應。審決等四苦俱",
    "T31n1585_005:0029b07": "何咎。又五識俱亦有微細印境等四。義如前",
    "T31n1585_005:0029b08": "說。由斯欲等五受相應。此五復依性界學",
    "T31n1585_005:0029b09": "等。諸門分別如理應思。"
}