{
    "X12n0279_001:0532a02": "No. 279-A",
    "X12n0279_001:0532a03": " 首楞嚴經通議序",
    "X12n0279_001:0532a05": "[0532a05] 首楞嚴經者。諸佛如來大總持門祕密心印。統攝一",
    "X12n0279_001:0532a06": "大藏教五時三乘聖凡真妄迷悟因果攝法無遺。修",
    "X12n0279_001:0532a07": "證邪正之階差。輪迴顛倒之情狀。了然目前如觀掌",
    "X12n0279_001:0532a08": "果。可謂澈一心之源該萬法之致無尚此經之廣大",
    "X12n0279_001:0532a09": "悉備者。如來以一大事因緣出現世間捨此別無開",
    "X12n0279_001:0532a10": "導矣。故判教者局於一時一教豈非管窺蠡測哉。自",
    "X12n0279_001:0532a11": "入中土解者凡十餘家。如會解之外近世緇白各出",
    "X12n0279_001:0532a12": "手眼而弘通者非一。崇尚已極。刻意已深。而披文釋",
    "X12n0279_001:0532a13": "義靡不參詳精確發無餘蘊。又何俟其蛇足哉。但歷",
    "X12n0279_001:0532a14": "覽諸說有所未愜者獨理觀未見會通。故言句雖明",
    "X12n0279_001:0532a15": "而大旨未暢。是於學者未免摸象之歎。余昔居五臺",
    "X12n0279_001:0532a16": "冰雪中參究向上以此經印證。堅凝正心以照矚之",
    "X12n0279_001:0532a17": "豁然有得。及至東海枯坐三年。偶閱此經一夕於海",
    "X12n0279_001:0532a18": "湛空澄雪月光交之際恍然大悟。忽身心世界當下",
    "X12n0279_001:0532a19": "平沈如空華影落。是夜秉燭述懸鏡一卷。乃依一心",
    "X12n0279_001:0532a20": "三觀融會一經。謂迷悟不出一心究竟不離三觀以",
    "X12n0279_001:0532a21": "提大綱。但以理觀為主於文則略。如華嚴法界之設。",
    "X12n0279_001:0532a22": "意在得義而言可忘也。說者又以文字為障不能融",
    "X12n0279_001:0532a23": "入觀心猶心為缺故予久有議蘊藉&#x80F7;中。及投災荒",
    "X12n0279_001:0532a24": "雖波流瘴海而一念不忘者二十餘年。至萬歷甲寅",
    "X12n0279_001:0532b01": "以投老南嶽寓靈湖之萬聖蘭若。結夏時。粵門人超",
    "X12n0279_001:0532b02": "逸侍予最久。甘苦疾病患難。靡不同之。予感其精誠。",
    "X12n0279_001:0532b03": "因入室請益懸鏡觸發先心。遂直筆成帙。較懸鏡雖",
    "X12n0279_001:0532b04": "多。無非廣發一心三觀之旨。而文不暇詳釋。題曰通",
    "X12n0279_001:0532b05": "議。蓋取春秋經世先王之法議而不辨之意。所謂議",
    "X12n0279_001:0532b06": "其條貫而通其大綱。是於向上一路實以為贅。其於",
    "X12n0279_001:0532b07": "初機之士可以飲海一滴而吞百川之味也。或曰。佛",
    "X12n0279_001:0532b08": "不思議法可得而議之耶。曰。不然。法本離言。而堅執",
    "X12n0279_001:0532b09": "邪見者非言不破。佛說優波提舍名為論議以折邪",
    "X12n0279_001:0532b10": "慢之幢。良以此經摧九界之邪鋒。拆聖凡之執壘。靡",
    "X12n0279_001:0532b11": "不畢見於廣長舌端。種種堅壁一鏃而破之。直使智",
    "X12n0279_001:0532b12": "竭情枯降心歸順而後已。以經盡發其情。苟不議明",
    "X12n0279_001:0532b13": "正令無由以淨法界之妖氛彰",
    "X12n0279_001:0532b14": "覺皇之大化。是可以文字目之哉。得意遺言是在金",
    "X12n0279_001:0532b15": "剛正眼。",
    "X12n0279_001:0532b16": "[0532b16] 萬歷丁巳端陽日",
    "X12n0279_001:0532b17": "憨山道人德清書於吳門之貝葉齋",
    "X12n0279_001:0532c02": "No. 279-B",
    "X12n0279_001:0532c03": " 重刻首楞嚴經通議序",
    "X12n0279_001:0532c05": "[0532c05] 大哉教乎。如來金口誠言。祖師悲心詮解。求其妙而",
    "X12n0279_001:0532c06": "得入深而易悟者。無如憨山大師著釋首楞嚴經之",
    "X12n0279_001:0532c07": "通議也。宗趣昭然。言辭切約。不是離文顯妙。亦非滯",
    "X12n0279_001:0532c08": "句談玄。融性相二宗。徹一心三觀。符定宗旨。不遺纖",
    "X12n0279_001:0532c09": "毫。本末圓通。始終一貫。誠教苑之司南。禪宗之正眼",
    "X12n0279_001:0532c10": "也。(閑)始披緇雲山。遂獲夢遊殘本。玩其垂訓法教。莫",
    "X12n0279_001:0532c11": "不周質悚然。及至聽講楞嚴。&#x751E;閱諸家疏解。方知大",
    "X12n0279_001:0532c12": "師亦有發明是經者名之曰通議。於是銘心五內。未",
    "X12n0279_001:0532c13": "遘一觀。從斯歷十餘年。莫不念念於是書也。甲午春。",
    "X12n0279_001:0532c14": "雲遊台嶽。果遂前心。消熱惱於一時。鎔冰襟於頃刻。",
    "X12n0279_001:0532c15": "偶經觸目。喜出尋常。繇茲不耐守株。唱緣[金*嶲]梓。實有",
    "X12n0279_001:0532c16": "心公諸同志。未敢言濬大師之法流也。[0532c16] 時",
    "X12n0279_001:0532c17": "光緒二十年孟冬月天台嫡裔雲水山人諦閑書於",
    "X12n0279_001:0532c18": "申江龍華寺之藏經閣",
    "X12n0279_001:0533a02": "No. 279",
    "X12n0279_001:0533a04": "大佛頂如來密因修證了義諸菩薩",
    "X12n0279_001:0533a05": "萬行首楞嚴經通議卷第一",
    "X12n0279_001:0533a06": "明南嶽沙門憨山釋德清述",
    "X12n0279_001:0533a07": "懸判",
    "X12n0279_001:0533a08": "[0533a08] 議曰。從前釋經諸師凡解當經必先懸判十門。要",
    "X12n0279_001:0533a09": "令學者知我如來應世四十九年所說一大藏教。",
    "X12n0279_001:0533a10": "從始至終而有五時五教之別。謂小始終頓圓。而",
    "X12n0279_001:0533a11": "有淺深次第之不同。刻指一經定屬何時何教此",
    "X12n0279_001:0533a12": "乃注釋之軌則。如賢首清涼已後皆祖述之莫不",
    "X12n0279_001:0533a13": "皆然。獨此一經前後解者凡十餘家。各據一見。所",
    "X12n0279_001:0533a14": "指之時前後不同。多起諍論。難決眾疑。予&#x751E;見有",
    "X12n0279_001:0533a15": "本別題亦名灌頂部中錄出別行。因諦觀此經非",
    "X12n0279_001:0533a16": "一時頓說向無的據。既見長水注疏經本別題一",
    "X12n0279_001:0533a17": "名中印度那蘭陀大道場經於灌頂部中錄出別",
    "X12n0279_001:0533a18": "行。璿師判云。佛說此經非一時頓說說必前後。是",
    "X12n0279_001:0533a19": "知集者約類纂為一部。以此為準的信不疑。但詳",
    "X12n0279_001:0533a20": "經中自名灌頂章句。則集者約類可知矣。請試言",
    "X12n0279_001:0533a21": "之。然灌頂部乃我中央毗盧遮那佛所說之法也",
    "X12n0279_001:0533a22": "以毗盧乃法身佛也。從法垂報名盧舍那。坐菩提",
    "X12n0279_001:0533a23": "場演大華嚴。謂之根本法輪。但被一類大根眾生。",
    "X12n0279_001:0533a24": "而小根之人如盲如聾。故舍那世尊入剎那際三",
    "X12n0279_001:0533b01": "昧雙垂兩相。現應化身示生三界名釋迦牟尼。始",
    "X12n0279_001:0533b02": "從兜率降王宮入胎出胎以至出家苦行八相成",
    "X12n0279_001:0533b03": "道。始於鹿苑說法歷方等般若法華等四十九年",
    "X12n0279_001:0533b04": "入大涅槃。始終不出剎那際三昧。所說一大藏教",
    "X12n0279_001:0533b05": "名為攝末歸本法輪。亦名引攝教。為引五性三乘",
    "X12n0279_001:0533b06": "攝歸一乘寂滅場地。即指華嚴為妙莊嚴海為所",
    "X12n0279_001:0533b07": "歸之地。猶如窮子之家。而三觀妙門乃歸家之路。",
    "X12n0279_001:0533b08": "所謂一路涅槃門也。今觀此經發起示墮婬室。此",
    "X12n0279_001:0533b09": "正阿含之時也。其徵心以破執身常見。匿王以破",
    "X12n0279_001:0533b10": "斷見。乃阿含之教也。其辯妄見以顯真見。破見精",
    "X12n0279_001:0533b11": "以顯本覺。義與深密同時也。五蘊三科會歸藏性。",
    "X12n0279_001:0533b12": "則同般若真空法華實相。又曆兩時之間也。七大",
    "X12n0279_001:0533b13": "&#x5FA7;周性真圓融。實與華嚴理事無礙法界相等也。",
    "X12n0279_001:0533b14": "及至四卷中云。一為無量無量為一。小中現大大",
    "X12n0279_001:0533b15": "中現小。於一毛端現寶王剎。坐微塵裏轉大法輪。",
    "X12n0279_001:0533b16": "此乃略顯華嚴事事無礙法界。正是所歸妙莊嚴",
    "X12n0279_001:0533b17": "海。是謂究竟歸寧之地也。三身一體至是乃顯。釋",
    "X12n0279_001:0533b18": "迦出世之本懷教化眾生必欲引攝至此而後已。",
    "X12n0279_001:0533b19": "是知此經無教不收無機不攝豈可局定一時哉。",
    "X12n0279_001:0533b20": "蓋釋迦世尊所秉盧舍那佛一實相印。是謂微密",
    "X12n0279_001:0533b21": "一心。而空假中三觀法門乃為破惑之利具。世尊",
    "X12n0279_001:0533b22": "出世即欲眾生證此一心。奈何眾生煩惱垢重不",
    "X12n0279_001:0533b23": "敢頓示此心。姑於阿含會上且說人天十善免墮",
    "X12n0279_001:0533b24": "三途。及說無常苦空無我苦集滅道四諦及十二",
    "X12n0279_001:0533c01": "因緣之法。令諸眾生權出三界免離生死。所證涅",
    "X12n0279_001:0533c02": "槃謂之偏空。執空而不能有。以小乘不達唯識道",
    "X12n0279_001:0533c03": "理。乃說解深密經以立九識依之而起八識變起",
    "X12n0279_001:0533c04": "根身器界。要了妄相皆從唯識所變其相本空。次",
    "X12n0279_001:0533c05": "說般若以顯真空幻有以破小乘偏空之執。此去",
    "X12n0279_001:0533c06": "阿含四十年矣。及至法華純談實相。直示一心以",
    "X12n0279_001:0533c07": "顯中道。涅槃乃明平等佛性。三乘同歸五性齊入。",
    "X12n0279_001:0533c08": "凡有心者皆得成佛。方盡世尊出世本懷。然涅槃",
    "X12n0279_001:0533c09": "尚未顯有圓融之旨。今以此經所詮理趣通途按",
    "X12n0279_001:0533c10": "定一代時教攝法無遺。況始從阿含終至涅槃尚",
    "X12n0279_001:0533c11": "係化佛所說之法。而圓融道理乃屬華嚴為報佛",
    "X12n0279_001:0533c12": "所說。由是觀之。豈可局定一時哉。若就法界海慧",
    "X12n0279_001:0533c13": "照之。則釋迦說法四十九年始終不出剎那際三",
    "X12n0279_001:0533c14": "昧。此乃劫念齊收。無時之時實無先後。若就應化",
    "X12n0279_001:0533c15": "門頭機有生熟。從淺至深不無次第。以一心法門",
    "X12n0279_001:0533c16": "佛佛同證。三觀乃悟心之要。以歷五時隨機不同。",
    "X12n0279_001:0533c17": "故散出一代時教。各對當機三根普收。行布亦異。",
    "X12n0279_001:0533c18": "故結集者慮恐末世修行之士智識狹劣。而教海",
    "X12n0279_001:0533c19": "汪洋難究指歸。故推報化二佛所說從本垂末攝",
    "X12n0279_001:0533c20": "末歸本二種法輪。總於一代教中拈出一心。特顯",
    "X12n0279_001:0533c21": "眾生從悟至迷以極七趣昇沈之情狀。會歸三觀",
    "X12n0279_001:0533c22": "按破二執以顯從迷至悟所證淺深五十五位之",
    "X12n0279_001:0533c23": "階差。通會長途始終一貫攝歸一心。從凡至聖直",
    "X12n0279_001:0533c24": "入果海不涉枝岐。使修行之士一覽無餘。如懸鏡",
    "X12n0279_001:0534a01": "智於目前。了歸家之道路。所謂一路涅槃門。豈可",
    "X12n0279_001:0534a02": "局定一時哉。苟不以理融通印契佛心。即刻定一",
    "X12n0279_001:0534a03": "時於法奚益。故弘通者貴在得本而不貴乎泥&#x8FF9;",
    "X12n0279_001:0534a04": "也。",
    "X12n0279_001:0534a05": "[0534a05] 大佛頂如來密因修證了義諸菩薩萬行首楞嚴經",
    "X12n0279_001:0534a06": "[0534a06] 議曰。此經題目經中世尊自說有五種名。今此一",
    "X12n0279_001:0534a07": "題存隱可知。然此題雖一十九字。而獨重在首楞",
    "X12n0279_001:0534a08": "嚴三字而已。其上一十六字皆約義也。釋首楞嚴",
    "X12n0279_001:0534a09": "此云一切事究竟堅固。大定之總名也。乃一心之",
    "X12n0279_001:0534a10": "異稱。有法有義。且此定體總之而為一心。別之而",
    "X12n0279_001:0534a11": "為三觀。然此三觀皆依一心而立。起信論云。心真",
    "X12n0279_001:0534a12": "如者即是一法界大總相法門體。所謂如來藏清",
    "X12n0279_001:0534a13": "淨真心也。依此心體有三種名。一空如來藏。二不",
    "X12n0279_001:0534a14": "空如來藏。三空不空如來藏。謂此心體本來清淨",
    "X12n0279_001:0534a15": "一法不立是故名空。具有恆沙稱性功德故名不",
    "X12n0279_001:0534a16": "空。三空不空者即此二體但是一心。寂照同時。寂",
    "X12n0279_001:0534a17": "故名空。照故不空。存泯無礙。名空不空。依此義故",
    "X12n0279_001:0534a18": "建立三觀。由此三觀還證一心。故云大定之總名",
    "X12n0279_001:0534a19": "也。是謂之法。上十六字乃其義者謂此一心具有",
    "X12n0279_001:0534a20": "體相用三大義故。一者體大。二者相大。三者用大。",
    "X12n0279_001:0534a21": "題稱大佛頂等乃示三大義也。所言大者謂此心",
    "X12n0279_001:0534a22": "體廣博包含極法界量大而無外體絕名言強名",
    "X12n0279_001:0534a23": "大也。佛頂者乃約喻以明相大也。謂佛乃至極之",
    "X12n0279_001:0534a24": "聖頂乃最尊無上之頂。佛相好中名為無見頂相。",
    "X12n0279_001:0534b01": "故曰初生親捧持諦觀不見頂。以此至極無相之",
    "X12n0279_001:0534b02": "頂以喻廣大無外之心。無相而不可以見見。故為",
    "X12n0279_001:0534b03": "相大也。如來密因等者以明用大。謂一切諸佛乘",
    "X12n0279_001:0534b04": "此一心以躋極果。究竟無餘。故云了義。一切菩薩",
    "X12n0279_001:0534b05": "乘此一心到如來地。故云萬行。以此一心具上三",
    "X12n0279_001:0534b06": "義。故為大定之總名。向下阿難約義而請三觀。佛",
    "X12n0279_001:0534b07": "答直指一心。是知全經所演修證因果總之不出",
    "X12n0279_001:0534b08": "三觀究竟不離一心。若以此心而照萬法則法法",
    "X12n0279_001:0534b09": "全真。故云一切事究竟堅固。若了一題則全經之",
    "X12n0279_001:0534b10": "旨思過半矣。",
    "X12n0279_001:0534b11": "[0534b11] 一名中印度那蘭陀大道場經於灌頂部錄出別行",
    "X12n0279_001:0534b12": "[0534b12] 議曰。此別目也。印度具云印特伽。此云月邦。印度",
    "X12n0279_001:0534b13": "有五。此當其一。西域之大國也。那蘭陀此云施無",
    "X12n0279_001:0534b14": "厭。即龍名也。西域記云。菴沒羅國有池池中有龍",
    "X12n0279_001:0534b15": "名施無厭。寺近彼池故以為名。大道場者西域諸",
    "X12n0279_001:0534b16": "寺獨此最大。五天竺國王同共崇奉。集性相二宗",
    "X12n0279_001:0534b17": "大德沙門居之。佛法多積於此。昔玄奘初至西域",
    "X12n0279_001:0534b18": "先至此寺從戒賢論師習唯識宗即其處也。灌頂",
    "X12n0279_001:0534b19": "部者華嚴界中有五方佛所說之法各有一部。中",
    "X12n0279_001:0534b20": "央毗盧遮那佛為主所說之法名灌頂部。顯此經",
    "X12n0279_001:0534b21": "通為報佛所說故以此名。既標那蘭陀大道場經",
    "X12n0279_001:0534b22": "則集者可知。按長水疏存此題亦云此經非一時",
    "X12n0279_001:0534b23": "說。",
    "X12n0279_001:0534b24": "[0534b24] 中天竺沙門般剌密諦於廣州制止道場譯",
    "X12n0279_001:0534c01": "[0534c01] 議曰。此譯人名也。天竺亦名乾竺。亦名身毒。亦名",
    "X12n0279_001:0534c02": "印度。西域國名。梵音楚夏耳。般剌密諦此云極量。",
    "X12n0279_001:0534c03": "譯師名也。此經西域國王最所寶重。嚴禁不許出",
    "X12n0279_001:0534c04": "境。般剌三藏欲傳震旦。屢竊而來。皆被獲迴。必不",
    "X12n0279_001:0534c05": "能得。後以微妙細[疊*毛]書之。乃破臂藏於皮中。遂航",
    "X12n0279_001:0534c06": "海而達廣州。唐神龍元年乙丑五月二十三日。適",
    "X12n0279_001:0534c07": "遇宰相房融知南銓在廣。安三藏於制止寺翻譯",
    "X12n0279_001:0534c08": "而筆授之。此經來之難也。既而翻譯纔畢。以三藏",
    "X12n0279_001:0534c09": "潛來。彼國邊境被責。三藏為解此難遂回。及房公",
    "X12n0279_001:0534c10": "入奏又遇中宗初嗣國方多事未暇宣布。時神秀",
    "X12n0279_001:0534c11": "禪師入內道場見而抄寫遂流北地。大通在內親",
    "X12n0279_001:0534c12": "遇奏經又寫歸荊州度門寺。有魏北館陶沙門慧",
    "X12n0279_001:0534c13": "振常慕此經於度門寺得之。後&#x6164;師於故相房融",
    "X12n0279_001:0534c14": "家得其譯本因而遂傳。此經流通之難也。昔天台",
    "X12n0279_001:0534c15": "智者大師作止觀成遇一梵師以止觀示之。梵師",
    "X12n0279_001:0534c16": "曰。此與西域首楞嚴經三觀大旨相同。大師日夜",
    "X12n0279_001:0534c17": "西望拜求願見而未及見。是見此經之難也。今幸",
    "X12n0279_001:0534c18": "古今解者十餘家義疏闡幽發明殆盡。方今緇白",
    "X12n0279_001:0534c19": "入此法門者不少。而學者&#x69E9;視為等閒。豈知佛法",
    "X12n0279_001:0534c20": "之難遇哉。",
    "X12n0279_001:0534c21": "[0534c21] 烏萇國沙門彌伽釋迦譯語",
    "X12n0279_001:0534c22": "[0534c22] 議曰。烏萇此云苑。國名也。彌伽釋迦此云能降伏。",
    "X12n0279_001:0534c23": "翻梵為華故云譯語。",
    "X12n0279_001:0534c24": "[0534c24] 菩薩戒弟子前正議大夫同中書門下平章事",
    "X12n0279_001:0535a01": "清河房融筆授",
    "X12n0279_001:0535a02": "[0535a02] 議曰。菩薩戒弟子者乃宰官而受菩薩大乘戒者",
    "X12n0279_001:0535a03": "也。戒經云。欲受國王位時乃至百官受位時應先",
    "X12n0279_001:0535a04": "受菩薩戒。一切鬼神救護王身百官之身也。",
    "X12n0279_001:0535a05": "[0535a05] 此經十卷準常有三分。",
    "X12n0279_001:0535a06": "○謂一序分序說法之因由故",
    "X12n0279_001:0535a07": "○二正宗分正示一經之宗體故",
    "X12n0279_001:0535a08": "○三流通分冀流傳於終古故",
    "X12n0279_001:0535a09": "[0535a09] 入經先列序分。",
    "X12n0279_001:0535a10": "[0535a10] [□@(?╳)]初通序。",
    "X12n0279_001:0535a11": "[0535a11] 如是我聞。一時佛在室羅筏城祗桓精舍。與大比丘",
    "X12n0279_001:0535a12": "眾千二百五十人俱。皆是無漏大阿羅漢。佛子住持。",
    "X12n0279_001:0535a13": "善超諸有。能於國土成就威儀。從佛轉輪妙堪遺囑。",
    "X12n0279_001:0535a14": "嚴淨毗尼弘範三界。應身無量度脫眾生。拔濟未來",
    "X12n0279_001:0535a15": "越諸塵累。其名曰。大智舍利弗(此云鶖子)摩訶目犍連(此云",
    "X12n0279_001:0535a16": "采菽氏)摩訶拘絺羅(此云大膝)富樓那彌多羅尼子(此云滿慈子)",
    "X12n0279_001:0535a17": "須菩提(此云空生)優波尼沙陀(此云塵性空)等。而為上首。復有",
    "X12n0279_001:0535a18": "無量辟支無學。并其初心同來佛所。",
    "X12n0279_001:0535a19": "[0535a19] 議曰。此通序法會之由也。世尊說法之常儀。乃佛",
    "X12n0279_001:0535a20": "遺制。諸經通有故為通序。所言六種成就及歎德",
    "X12n0279_001:0535a21": "列眾弟子氏族準常多解此不重出。",
    "X12n0279_001:0535a22": "[0535a22] [□@(?╳)]二別序。",
    "X12n0279_001:0535a23": "[0535a23] 屬諸比丘休夏自恣。十方菩薩咨決心疑。欽奉慈嚴",
    "X12n0279_001:0535a24": "將求密義。即時如來敷座宴安。為諸會中宣示深奧。",
    "X12n0279_001:0535b01": "法筵清眾得未曾有。迦陵仙音&#x5FA7;十方界。恆沙菩薩",
    "X12n0279_001:0535b02": "來聚道場。文殊師利而為上首。時波斯匿王為其父",
    "X12n0279_001:0535b03": "王諱日營齋。請佛宮掖。自迎如來。廣設珍羞無上妙",
    "X12n0279_001:0535b04": "味。兼復親延諸大菩薩。城中復有長者居士同時飯",
    "X12n0279_001:0535b05": "僧。佇佛來應。佛敕文殊分領菩薩及阿羅漢應諸齋",
    "X12n0279_001:0535b06": "主。唯有阿難先受別請。遠遊未還不遑僧次。既無上",
    "X12n0279_001:0535b07": "座及阿闍黎。途中獨歸。其日無供。即時阿難執持應",
    "X12n0279_001:0535b08": "器。於所遊城次第循乞。心中初求最後檀越以為齋",
    "X12n0279_001:0535b09": "主。無問淨穢剎利尊姓及旃陀羅。方行等慈不擇微",
    "X12n0279_001:0535b10": "賤。發意圓成一切眾生無量功德。阿難已知如來世",
    "X12n0279_001:0535b11": "尊訶須菩提及大迦葉。為阿羅漢心不均平。欽仰如",
    "X12n0279_001:0535b12": "來。開闡無遮。度諸疑謗。經彼城隍。徐步郭門。嚴整威",
    "X12n0279_001:0535b13": "儀。肅恭齋法。爾時阿難因乞食次經歷婬室。遭大幻",
    "X12n0279_001:0535b14": "術摩登伽女。以娑毗迦羅先梵天&#x546A;攝入婬席。婬躬",
    "X12n0279_001:0535b15": "撫摩將毀戒體。如來知彼婬術所加。齋畢旋歸。王及",
    "X12n0279_001:0535b16": "大臣長者居士俱來隨佛願聞法要。於時世尊頂放",
    "X12n0279_001:0535b17": "百寶無畏光明。光中出生千葉寶蓮。有佛化身結跏",
    "X12n0279_001:0535b18": "趺坐宣說神&#x546A;。敕文殊師利將&#x546A;往護。惡&#x546A;銷滅。提",
    "X12n0279_001:0535b19": "獎阿難及摩登伽歸來佛所。",
    "X12n0279_001:0535b20": "[0535b20] 議曰。此別序發啟此經之由致也。休夏自恣乃佛",
    "X12n0279_001:0535b21": "律制。比丘當初夏時即結制名為護生。亦名坐臘。",
    "X12n0279_001:0535b22": "九旬禁足。無由見佛。夏滿之日同詣佛所。自有過",
    "X12n0279_001:0535b23": "失恣任僧舉。佛為作法懺悔。名為羯摩。又云。於坐",
    "X12n0279_001:0535b24": "夏中各為臘人隨身。若有何根犯戒即壞其根則",
    "X12n0279_001:0535c01": "不算臘。若全不犯者乃成一臘。如世俗之一歲。故",
    "X12n0279_001:0535c02": "出家以臘不以年。而此經以休夏自恣為開端者。",
    "X12n0279_001:0535c03": "以盧舍那佛說梵網經金剛寶戒命釋迦化佛宣",
    "X12n0279_001:0535c04": "布十方。是知釋迦四十九年單演戒法。意在出家",
    "X12n0279_001:0535c05": "修行出生死法以戒為基本也。問曰。此經理開藏",
    "X12n0279_001:0535c06": "性。行依大定。教屬頓圓。而以阿難示墮婬室淺近",
    "X12n0279_001:0535c07": "之事發之者何耶。答曰。此如來說法有深意也。經",
    "X12n0279_001:0535c08": "云佛以一大事因緣故出現於世。所謂一大事乃",
    "X12n0279_001:0535c09": "一真法界如來藏清淨真心。此心乃諸佛眾生均",
    "X12n0279_001:0535c10": "賦而同稟者也。以眾生迷之故如來特因此出世",
    "X12n0279_001:0535c11": "開示眾生令其悟入。故此實最大一事也。然眾生",
    "X12n0279_001:0535c12": "既稟此心所以常寢生死久溺輪迴永劫不得出",
    "X12n0279_001:0535c13": "離者皆由愛欲牽纏故也。以其生死界中獨與真",
    "X12n0279_001:0535c14": "為對者亦唯此一事為大耳。是為生死根本也。故",
    "X12n0279_001:0535c15": "曰賴有一矣。若使二同普天之人無能為道者。今",
    "X12n0279_001:0535c16": "欲返妄歸真必須先拔生死根本。故梵網戒經以",
    "X12n0279_001:0535c17": "斷殺為先。此經以斷婬為首。以此患最深。非大定",
    "X12n0279_001:0535c18": "不足以破之。故阿難示墮婬室以發端。及歸來見",
    "X12n0279_001:0535c19": "佛先以大定為請也。而開口便言欲氣麤濁。向下",
    "X12n0279_001:0535c20": "世尊歷歷數其過患。至於三種相續則曰想愛同",
    "X12n0279_001:0535c21": "結愛不能離則諸世間父母子孫相生不斷經百",
    "X12n0279_001:0535c22": "千劫長在纏縛。唯婬殺盜三為根本。又曰愛鏡中",
    "X12n0279_001:0535c23": "頭無故狂走。又曰稱汝多聞何不能免摩登伽難。",
    "X12n0279_001:0535c24": "待神&#x546A;力婬火頓滅愛河乾枯令汝解脫。又曰汝",
    "X12n0279_001:0536a01": "雖憶持如來祕密妙嚴不如一日修無漏業遠離",
    "X12n0279_001:0536a02": "世間憎愛二苦。又曰摩伽耶輸同悟宿因貪愛為",
    "X12n0279_001:0536a03": "苦。及安立道場首即告曰六道眾生其心不婬則",
    "X12n0279_001:0536a04": "不隨其生死相續。婬心不除塵不可出。縱有禪定",
    "X12n0279_001:0536a05": "必落魔道。若不斷婬修禪定者如蒸砂作飯百劫",
    "X12n0279_001:0536a06": "難成。婬身修行縱得妙悟皆歸婬根。根本成婬三",
    "X12n0279_001:0536a07": "途難出。必使婬機身心永斷。至坐道場則曰心滅",
    "X12n0279_001:0536a08": "貪婬持佛淨戒。至於證果之初則曰除其助因刳",
    "X12n0279_001:0536a09": "其正性違其現業。又曰當觀婬欲猶如毒蛇。又曰",
    "X12n0279_001:0536a10": "永斷婬心。先則執身不行。次則執心不起。又曰心",
    "X12n0279_001:0536a11": "無貪婬。於外六塵不多流逸。塵既不緣根無所偶",
    "X12n0279_001:0536a12": "身心快然。是人即得無生法忍。從是漸修安立聖",
    "X12n0279_001:0536a13": "位。欲習初乾則與如來法流水接等。由是觀之。則",
    "X12n0279_001:0536a14": "世出世間生與無生盡在婬心斷與不斷耳。至若",
    "X12n0279_001:0536a15": "七趣由情想以取升沈。三途因婬習而招劇苦。及",
    "X12n0279_001:0536a16": "夫修禪之士以性欲而壞定心破法王而成魔屬。",
    "X12n0279_001:0536a17": "毒哉此欲生死牢關。長羈三界之囹圄永壞涅槃",
    "X12n0279_001:0536a18": "之安宅者無尚此矣。苟非密嚴利器付之勇猛丈",
    "X12n0279_001:0536a19": "夫又何以拔之哉。由此欲習最極幽深。故世尊先",
    "X12n0279_001:0536a20": "放頂光以照之。無為化佛祕密心&#x546A;以破之。文殊",
    "X12n0279_001:0536a21": "大智以拔之。斯則往救之由以示全經大定之體",
    "X12n0279_001:0536a22": "矣。由是觀之。因愛欲為生死之根。大定為成佛之",
    "X12n0279_001:0536a23": "本。意謂非大覺不足以破大夢。非大法不足以除",
    "X12n0279_001:0536a24": "大患。斯實真妄兩途覿體無二者矣。故於正示觀",
    "X12n0279_001:0536b01": "相文中偈云如世巧幻師幻作諸男女。雖見諸根",
    "X12n0279_001:0536b02": "動要以一機抽。息機歸寂然諸幻成無性。又曰靜",
    "X12n0279_001:0536b03": "極光通達寂照含&#x8657;空。&#x5374;來觀世間猶如夢中事。",
    "X12n0279_001:0536b04": "摩登伽在夢誰能留汝形。諦觀全經的指唯此一",
    "X12n0279_001:0536b05": "事。故知發啟之由則見吾佛說之本意也。",
    "X12n0279_001:0536b06": "[0536b06] ○二正宗分大科分二。",
    "X12n0279_001:0536b07": "[0536b07] [□@(?╳)]初大開修證之門(從此起至第八卷中問結經名止)。",
    "X12n0279_001:0536b08": "[0536b08] [□@(?╳)]二曲示迷悟差別(從精研七趣詳辨魔陰終止)。",
    "X12n0279_001:0536b09": "[0536b09] 初開修證門中通分四科。",
    "X12n0279_001:0536b10": "[0536b10] △初開三種如來藏以顯三觀之體(此從初卷起至四卷中尚",
    "X12n0279_001:0536b11": "留觀聽止)。",
    "X12n0279_001:0536b12": "[0536b12] △二示三觀之相(從請入華屋起至第七卷中作如是願止)。",
    "X12n0279_001:0536b13": "[0536b13] △三顯三觀之用(從問四十四心起至第八卷中名邪觀止)。",
    "X12n0279_001:0536b14": "[0536b14] △四結三觀之名(文殊問結名止)。",
    "X12n0279_001:0536b15": "[0536b15] 已上四科通屬大開修證之門。",
    "X12n0279_001:0536b16": "[0536b16] [○@●]初開空如來藏示空觀之體(文有三卷分為二科)。",
    "X12n0279_001:0536b17": "[0536b17] [□@◇]初約生滅門中決擇真妄以顯本覺真心(經至二卷",
    "X12n0279_001:0536b18": "半)。",
    "X12n0279_001:0536b19": "[0536b19] [□@◇]二約不生不滅會妄歸真以顯真空藏性(從會五蘊",
    "X12n0279_001:0536b20": "起至三卷終) 初中二。",
    "X12n0279_001:0536b21": "[0536b21] [○@◇]初當機請行。",
    "X12n0279_001:0536b22": "[0536b22] 阿難見佛。頂禮悲泣。恨無始來一向多聞未全道力。",
    "X12n0279_001:0536b23": "殷勤啟請十方如來得成菩提妙奢摩他三摩禪那",
    "X12n0279_001:0536b24": "最初方便。於時復有恆沙菩薩及諸十方大阿羅漢",
    "X12n0279_001:0536c01": "辟支佛等。俱願樂聞。退坐默然。承受聖旨。",
    "X12n0279_001:0536c02": "[0536c02] 議曰。此阿難因誤墮而請行也。意謂妙奢摩他三",
    "X12n0279_001:0536c03": "摩禪那乃十方如來得成菩提之妙門。阿難從佛",
    "X12n0279_001:0536c04": "以來一向聞之熟矣。但以非己智分。故一向徒益",
    "X12n0279_001:0536c05": "多聞。不肯依之造修。所以未全道力。今因魔力所",
    "X12n0279_001:0536c06": "攝。乃知多聞無功。且自知愛習深厚。此非大法不",
    "X12n0279_001:0536c07": "足以斷之。必仗三觀之力庶可消其欲漏。今將發",
    "X12n0279_001:0536c08": "憤造修。但不知最初下手工夫從何而入。故問最",
    "X12n0279_001:0536c09": "初方便。向後佛示妙行借二十五聖發揮。意顯門",
    "X12n0279_001:0536c10": "門皆可還源。處處盡成解脫。但初心入處只觀解",
    "X12n0279_001:0536c11": "結當心便是下手之處。不必別指何者為最初方",
    "X12n0279_001:0536c12": "便。即觀音耳根正應此方之機耳。",
    "X12n0279_001:0536c13": "[0536c13] [○@◇]二世尊曲示分四。",
    "X12n0279_001:0536c14": "[0536c14] [△@△]初正破五蘊八識以明人空。",
    "X12n0279_001:0536c15": "[0536c15] [△@△]二例破二種世界以明法空。",
    "X12n0279_001:0536c16": "[0536c16] [△@△]三顯本覺離緣以示真如出纏。",
    "X12n0279_001:0536c17": "[0536c17] [△@△]四拂&#x8FF9;入玄以顯真如絕待。",
    "X12n0279_001:0536c18": "[0536c18] 初明人空分四。",
    "X12n0279_001:0536c19": "[0536c19] [□@○]先徵心破色受二蘊明前五識無體分六。",
    "X12n0279_001:0536c20": "[0536c20] [?︽]初審發心。",
    "X12n0279_001:0536c21": "[0536c21] 佛告阿難。汝我同氣情均天倫。當初發心於我法中",
    "X12n0279_001:0536c22": "見何勝相頓捨世間深重恩愛。阿難白佛。我見如來",
    "X12n0279_001:0536c23": "三十二相勝妙殊絕。形體映徹猶如&#x7460;璃。常自思惟。",
    "X12n0279_001:0536c24": "此相非是欲愛所生。何以故。欲氣麤濁。腥臊交遘。膿",
    "X12n0279_001:0537a01": "血離亂。不能發生勝淨妙明紫金光聚。是以渴仰從",
    "X12n0279_001:0537a02": "佛剃落。",
    "X12n0279_001:0537a03": "[0537a03] [?︽]二斥妄本。",
    "X12n0279_001:0537a04": "[0537a04] 佛言。善哉阿難。汝等當知一切眾生從無始來生死",
    "X12n0279_001:0537a05": "相續。皆由不知常住真心性淨明體。用諸妄想。此想",
    "X12n0279_001:0537a06": "不真故有輪轉。汝今欲研無上菩提真發明性。應當",
    "X12n0279_001:0537a07": "直心詶我所問。十方如來同一道故出離生死皆以",
    "X12n0279_001:0537a08": "直心。心言直故如是乃至終始地位中間永無諸委",
    "X12n0279_001:0537a09": "曲相。",
    "X12n0279_001:0537a10": "[0537a10] [?︽]三詰妄元。",
    "X12n0279_001:0537a11": "[0537a11] 阿難。我今問汝。當汝發心。緣於如來三十二相。將何",
    "X12n0279_001:0537a12": "所見。誰為愛樂。阿難白佛言。世尊。如是愛樂用我心",
    "X12n0279_001:0537a13": "目。由目觀見如來勝相心生愛樂。故我發心願捨生",
    "X12n0279_001:0537a14": "死。",
    "X12n0279_001:0537a15": "[0537a15] [?︽]四審妄處。",
    "X12n0279_001:0537a16": "[0537a16] 佛告阿難。如汝所說真所愛樂因於心目。若不識知",
    "X12n0279_001:0537a17": "心目所在則不能得降伏塵勞。譬如國王為賊所侵",
    "X12n0279_001:0537a18": "發兵討除。是兵要當知賊所在。使汝流轉心目為咎。",
    "X12n0279_001:0537a19": "吾今問汝。唯心與目今何所在。",
    "X12n0279_001:0537a20": "[0537a20] 議曰。阿難見佛首以三觀為請。佛即不答。且先詰",
    "X12n0279_001:0537a21": "問發心出家捨愛之由。此似神醫治病先審病根",
    "X12n0279_001:0537a22": "所在而後方施藥石也。阿難答以由見如來三十",
    "X12n0279_001:0537a23": "二相勝妙殊絕心生渴仰愛樂從佛剃落。即此一",
    "X12n0279_001:0537a24": "語便見病根。何耶。以見色相而生愛慕者正是妄",
    "X12n0279_001:0537b01": "想之心也。故曰若以色見我以音聲求我是人行",
    "X12n0279_001:0537b02": "邪道不能見如來。此阿難見佛但愛色相而未見",
    "X12n0279_001:0537b03": "法身。用妄想心以愛捨愛豈真出家耶。此其愛習",
    "X12n0279_001:0537b04": "種子潛發現行。既愛如來安得不愛摩登耶。此乃",
    "X12n0279_001:0537b05": "因地發心不真果招紆曲。所以今日遭此婬室之",
    "X12n0279_001:0537b06": "難耳。且此妄想之心不獨阿難。即一切眾生無始",
    "X12n0279_001:0537b07": "以來生死相續皆由不知常住真心性淨明體用",
    "X12n0279_001:0537b08": "諸妄想。此想不真故有輪轉。阿難以此生死之心",
    "X12n0279_001:0537b09": "從佛安得而不墮耶。汝今欲研無上菩提以求真",
    "X12n0279_001:0537b10": "發明性殆非妄想可入。應當直心詶我所問。維摩",
    "X12n0279_001:0537b11": "經云直心是道場。起信論云。信成就發心略有三",
    "X12n0279_001:0537b12": "種。一者直心正念真如法故。二者深心樂集一切",
    "X12n0279_001:0537b13": "善行故。三者大悲心欲拔一切眾生苦故。今如來",
    "X12n0279_001:0537b14": "先教阿難直心詶問。以心直則不欺。不欺則可詣",
    "X12n0279_001:0537b15": "真矣。因而再審阿難當初發心緣見如來三十二",
    "X12n0279_001:0537b16": "相將何所見誰為愛樂此似神醫按定病根可施",
    "X12n0279_001:0537b17": "必瘳之藥耳。阿難直心以答。乃曰由目觀見心生",
    "X12n0279_001:0537b18": "愛樂。此正出病原。故如來告曰。若果愛樂因於心",
    "X12n0279_001:0537b19": "目。此正生死之本也。故曰使汝流轉心目為咎。如",
    "X12n0279_001:0537b20": "國被賊侵發兵討除必須知賊所在。今汝六為賊",
    "X12n0279_001:0537b21": "媒自劫家寶者皆依心目為主使也。所謂擒賊擒",
    "X12n0279_001:0537b22": "王。今知心目為法身之害。必須知其所依之處乃",
    "X12n0279_001:0537b23": "可掃除蕩滅以絕害源。故曰唯心與目今何所在。",
    "X12n0279_001:0537b24": "在即處也。故經即言無有是處。問破妄明文世尊",
    "X12n0279_001:0537c01": "但標指心目而科云所破五蘊八識者何也。答成",
    "X12n0279_001:0537c02": "佛之要乃一心三觀。所破之妄唯五蘊八識。一大",
    "X12n0279_001:0537c03": "藏中諸大乘教顯此而已。以眾生所迷但執妄心",
    "X12n0279_001:0537c04": "居在身內。然身即有執受身。乃五識所依之根。實",
    "X12n0279_001:0537c05": "六賊所依之處。為色受二蘊。心即妄想為六識想",
    "X12n0279_001:0537c06": "蘊。見乃八識之見分即七識行蘊。此指八識見精",
    "X12n0279_001:0537c07": "為根為識蘊。故心目二妄該盡五蘊八識。經文昭",
    "X12n0279_001:0537c08": "然。但義旨幽潛。一向解者發明未透。學者麤浮未",
    "X12n0279_001:0537c09": "易入耳。起信論宗百部大乘乃立真如生滅二門。",
    "X12n0279_001:0537c10": "且從生滅門入真如門。論云。推求五陰色之與心",
    "X12n0279_001:0537c11": "六塵境界畢竟無念。以心無形相十方求之終不",
    "X12n0279_001:0537c12": "可得。此大教之綱宗也。苟不知所宗但見文字纏",
    "X12n0279_001:0537c13": "繞義無歸宿矣。以此印定經文理自昭著。",
    "X12n0279_001:0537c14": "[0537c14] 阿難白佛言。世尊。一切世間十種異生同將識心居",
    "X12n0279_001:0537c15": "在身內。縱觀如來青蓮華眼亦在佛面。我今觀此浮",
    "X12n0279_001:0537c16": "根四塵祇在我面。如是識心實居身內。佛告阿難。汝",
    "X12n0279_001:0537c17": "今現坐如來講堂。觀祗陀林今何所在。世尊此大重",
    "X12n0279_001:0537c18": "閣清淨講堂在給孤園。今祗陀林實在堂外。阿難。汝",
    "X12n0279_001:0537c19": "今堂中先何所見。世尊。我在堂中先見如來。次觀大",
    "X12n0279_001:0537c20": "眾。如是外望方矚林園。阿難。汝矚林園因何有見。世",
    "X12n0279_001:0537c21": "尊。此大講堂戶牖開豁。故我在堂得遠瞻見。",
    "X12n0279_001:0537c22": "[0537c22] [?︽]五正示定體。",
    "X12n0279_001:0537c23": "[0537c23] 爾時世尊在大眾中。舒金色臂摩阿難頂告示阿難",
    "X12n0279_001:0537c24": "及諸大眾。有三摩提名大佛頂首楞嚴王。具足萬行",
    "X12n0279_001:0538a01": "十方如來一門超出妙莊嚴路。汝今諦聽。阿難頂禮。",
    "X12n0279_001:0538a02": "伏受慈旨。",
    "X12n0279_001:0538a03": "[0538a03] [?︽]六正破妄處無體。",
    "X12n0279_001:0538a04": "[0538a04] 佛告阿難。如汝所言。身在講堂。戶牖開豁。遠矚林園。",
    "X12n0279_001:0538a05": "亦有眾生在此堂中。不見如來見堂外者。阿難答言。",
    "X12n0279_001:0538a06": "世尊。在堂不見如來能見林泉無有是處。阿難。汝亦",
    "X12n0279_001:0538a07": "如是。汝之心靈一切明了。若汝現前所明了心實在",
    "X12n0279_001:0538a08": "身內。爾時先合了知內身。頗有眾生先見身中後觀",
    "X12n0279_001:0538a09": "外物。縱不能見心肝脾胃。爪生髮長筋轉脈搖誠合",
    "X12n0279_001:0538a10": "明了如何不知。必不內知云何知外。是故應知汝言",
    "X12n0279_001:0538a11": "覺了能知之心住在身內無有是處。阿難稽首而白",
    "X12n0279_001:0538a12": "佛言。我聞如來如是法音。悟知我心實居身外。所以",
    "X12n0279_001:0538a13": "者何。譬如燈光然於室中。是燈必能先照室內。從其",
    "X12n0279_001:0538a14": "室門後及庭際。一切眾生不見身中獨見身外。亦如",
    "X12n0279_001:0538a15": "燈光居在室外不能照室。是義必明將無所惑。同佛",
    "X12n0279_001:0538a16": "了義得無妄耶。佛告阿難。是諸比丘適來從我室羅",
    "X12n0279_001:0538a17": "筏城。循乞摶食。歸祗陀林。我已宿齋。汝觀比丘一人",
    "X12n0279_001:0538a18": "食時諸人飽不。阿難答言。不也。世尊。何以故。是諸比",
    "X12n0279_001:0538a19": "丘雖阿羅漢軀命不同。云何一人能令眾飽。佛告阿",
    "X12n0279_001:0538a20": "難。若汝覺了知見之心實在身外。身心相外自不相",
    "X12n0279_001:0538a21": "干。則心所知身不能覺。覺在身際心不能知。我今示",
    "X12n0279_001:0538a22": "汝兜羅綿手。汝眼見時心分別不。阿難答言。如是。世",
    "X12n0279_001:0538a23": "尊。佛告阿難。若相知者云何在外。是故應知汝言覺",
    "X12n0279_001:0538a24": "了能知之心住在身外無有是處。阿難白佛言。世尊。",
    "X12n0279_001:0538b01": "如佛所言。不見內故不居身內。身心相知不相離故",
    "X12n0279_001:0538b02": "不在身外。我今思惟知在一處。佛言。處今何在。阿難",
    "X12n0279_001:0538b03": "言。此了知心既不知內而能見外。如我思忖潛伏根",
    "X12n0279_001:0538b04": "裏。猶如有人取&#x7460;璃&#x6900;合其兩眼。雖有物合而不留",
    "X12n0279_001:0538b05": "礙。彼根隨見隨即分別。然我覺了能知之心不見內",
    "X12n0279_001:0538b06": "者為在根故。分明矚外無障礙者潛根內故。佛告阿",
    "X12n0279_001:0538b07": "難。如汝所言。潛根內者猶如&#x7460;璃。彼人當以&#x7460;璃籠",
    "X12n0279_001:0538b08": "眼當見山河見&#x7460;璃不。如是。世尊。是人當以&#x7460;璃籠",
    "X12n0279_001:0538b09": "眼實見&#x7460;璃。佛告阿難。汝心若同&#x7460;璃合者當見山",
    "X12n0279_001:0538b10": "河何不見眼。若見眼者眼即同境不得成隨。若不能",
    "X12n0279_001:0538b11": "見云何說言此知了心潛在根內如&#x7460;璃合。是故應",
    "X12n0279_001:0538b12": "知汝言覺了能知之心潛伏根裏如&#x7460;璃合無有是",
    "X12n0279_001:0538b13": "處。阿難白佛言。世尊。我今又作如是思惟。是眾生身",
    "X12n0279_001:0538b14": "腑藏在中。竅穴居外。有藏則暗。有竅則明。今我對佛。",
    "X12n0279_001:0538b15": "開眼見明名為見外。閉眼見暗名為見內。是義云何。",
    "X12n0279_001:0538b16": "佛告阿難。汝當閉眼見暗之時。此暗境界為與眼對。",
    "X12n0279_001:0538b17": "為不對眼。若與眼對暗在眼前云何成內。若成內者",
    "X12n0279_001:0538b18": "居暗室中無日月燈。此室暗中皆汝焦腑。若不對者",
    "X12n0279_001:0538b19": "云何成見。若離外見內對所成。合眼見暗名為身中。",
    "X12n0279_001:0538b20": "開眼見明何不見面。若不見面內對不成。見面若成。",
    "X12n0279_001:0538b21": "此了知心及與眼根乃在&#x8657;空。何成在內。若在&#x8657;空",
    "X12n0279_001:0538b22": "自非汝體。即應如來今見汝面亦是汝身。汝眼已知",
    "X12n0279_001:0538b23": "身合非覺。必汝執言身眼兩覺應有二知。即汝一身",
    "X12n0279_001:0538b24": "應成兩佛。是故應知汝言見暗名見內者無有是處。",
    "X12n0279_001:0538c01": "阿難言。我常聞佛開示四眾。由心生故種種法生。由",
    "X12n0279_001:0538c02": "法生故種種心生。我今思惟。即思惟體實我心性。隨",
    "X12n0279_001:0538c03": "所合處心則隨有。亦非內外中間三處。佛告阿難。汝",
    "X12n0279_001:0538c04": "今說言。由法生故種種心生。隨所合處心隨有者。是",
    "X12n0279_001:0538c05": "心無體則無所合。若無有體而能合者則十九界因",
    "X12n0279_001:0538c06": "七塵合。是義不然。若有體者如汝以手自挃其體。汝",
    "X12n0279_001:0538c07": "所知心為復內出。為從外入。若復內出還見身中。若",
    "X12n0279_001:0538c08": "從外來先合見面。阿難言。見是其眼。心知非眼。為見",
    "X12n0279_001:0538c09": "非義佛言。若眼能見。汝在室中門能見不。則諸已死",
    "X12n0279_001:0538c10": "尚有眼存應皆見物。若見物者云何名死。阿難。又汝",
    "X12n0279_001:0538c11": "覺了能知之心。若必有體。為復一體。為有多體。今在",
    "X12n0279_001:0538c12": "汝身為復&#x5FA7;體。為不&#x5FA7;體。若一體者則汝以手挃一",
    "X12n0279_001:0538c13": "支時四支應覺。若咸覺者挃應無在。若挃有所則汝",
    "X12n0279_001:0538c14": "一體自不能成。若多體者則成多人。何體為汝。若&#x5FA7;",
    "X12n0279_001:0538c15": "體者同前所挃。若不&#x5FA7;者當汝觸頭亦觸其足。頭有",
    "X12n0279_001:0538c16": "所覺。足應無知。今汝不然。是故應知隨所合處心則",
    "X12n0279_001:0538c17": "隨有無有是處。阿難白佛言。世尊。我亦聞佛與文殊",
    "X12n0279_001:0538c18": "等諸法王子談實相時。世尊亦言心不在內。亦不在",
    "X12n0279_001:0538c19": "外。如我思惟。內無所見。外不相知。內無知故在內不",
    "X12n0279_001:0538c20": "成。身心相知在外非義。今相知故。復內無見。當在中",
    "X12n0279_001:0538c21": "間。佛言。汝言中間。中必不迷。非無所在。今汝推中中",
    "X12n0279_001:0538c22": "何為在。為復在處。為當在身。若在身者在邊非中。在",
    "X12n0279_001:0538c23": "中同內。若在處者為有所表。為無所表。無表同無。表",
    "X12n0279_001:0538c24": "則無定。何以故。如人以表表為中時。東看則西。南觀",
    "X12n0279_001:0539a01": "成北。表體既混心應雜亂。阿難言。我所說中非此二",
    "X12n0279_001:0539a02": "種。如世尊言眼色為緣生於眼識。眼有分別色塵無",
    "X12n0279_001:0539a03": "知。識生其中則為心在。佛言。汝心若在根塵之中。此",
    "X12n0279_001:0539a04": "之心體為復兼二。為不兼二。若兼二者物體雜亂。物",
    "X12n0279_001:0539a05": "非體知。成敵兩立云何為中。兼二不成非知不知。即",
    "X12n0279_001:0539a06": "無體性。中何為相。是故應知當在中間無有是處。阿",
    "X12n0279_001:0539a07": "難白佛言。世尊。我昔見佛與大目連須菩提富樓那",
    "X12n0279_001:0539a08": "舍利弗四大弟子共轉法輪。常言覺知分別心性既",
    "X12n0279_001:0539a09": "不在內。亦不在外。不在中間。俱無所在。一切無著名",
    "X12n0279_001:0539a10": "之為心。則我無著名為心不。佛告阿難。汝言覺知分",
    "X12n0279_001:0539a11": "別心性俱無在者。世間&#x8657;空水陸飛行諸所物象名",
    "X12n0279_001:0539a12": "為一切。汝不著者為在為無。無則同於龜毛兔角。云",
    "X12n0279_001:0539a13": "何不著。有不著者不可名無。無相則無。非無則相。相",
    "X12n0279_001:0539a14": "有則在。云何無著。是故應知一切無著名覺知心無",
    "X12n0279_001:0539a15": "有是處。",
    "X12n0279_001:0539a16": "[0539a16] 議曰。佛問阿難心目所在。阿難先答心在身內。此",
    "X12n0279_001:0539a17": "乃一切眾生尋常所執無一不在身內者。以妄心",
    "X12n0279_001:0539a18": "妄執色身為所依之處。此正賊之所在也。然阿難",
    "X12n0279_001:0539a19": "端請三觀而如來先徵心目者來意深長。從來解",
    "X12n0279_001:0539a20": "者漫云七處徵心。殊不知佛意所主。但見佛許大",
    "X12n0279_001:0539a21": "定。竟不識三觀所歸。此從來經旨所以通途難明",
    "X12n0279_001:0539a22": "也。請試言之。原夫一真法界不生不滅常住真心。",
    "X12n0279_001:0539a23": "諸佛眾生同稟此心。本源無二者也。良以眾生無",
    "X12n0279_001:0539a24": "始無明一念不覺而有生滅。即此生滅與不生滅",
    "X12n0279_001:0539b01": "和合變此真心成阿賴耶識而為眾生生死之根",
    "X12n0279_001:0539b02": "本。此識具有三分。一者業相。乃根本無明。即識之",
    "X12n0279_001:0539b03": "自證分。二者轉相。乃轉根本智而為妄見即識之",
    "X12n0279_001:0539b04": "見分。此見乃前七識之根。三者現相。即識之相分。",
    "X12n0279_001:0539b05": "乃因無明不覺覆蔽真心遂將靈明無相寂滅之",
    "X12n0279_001:0539b06": "真空變為頑然無知之&#x8657;空。故下經云迷妄有&#x8657;",
    "X12n0279_001:0539b07": "空。此頑空體中無明凝結遂變而為四大之妄色",
    "X12n0279_001:0539b08": "以為空中之世界。故云依空立世界。由妄見而對",
    "X12n0279_001:0539b09": "四大之妄色相待既久遂摶取四大之外色少分",
    "X12n0279_001:0539b10": "執為己有。而妄見吸攬居中色心和合執受無知",
    "X12n0279_001:0539b11": "之色以為我遂成五蘊之眾生。故云想澄成國土",
    "X12n0279_001:0539b12": "知覺乃眾生。此正眾生由之而起也。自此眾生但",
    "X12n0279_001:0539b13": "執五蘊身心為我。豈更知廣大真心哉。所謂一迷",
    "X12n0279_001:0539b14": "為心汝定惑為色身之內也。今此阿難執心在內。",
    "X12n0279_001:0539b15": "正以色身之內妄想之心為真心。所以只見形貌",
    "X12n0279_001:0539b16": "可愛。而不達色心本空也。依此五蘊妄分六根。六",
    "X12n0279_001:0539b17": "根對境復取四大所造五塵為我所受用而起六",
    "X12n0279_001:0539b18": "識妄生分別。起惑造業。職此之由。生死輪迴。實從",
    "X12n0279_001:0539b19": "妄認五蘊身心為我。妄執為常。今將返妄歸真必",
    "X12n0279_001:0539b20": "先破其五蘊之我執也。以其此執歷劫根深。非大",
    "X12n0279_001:0539b21": "定不足以破之。故如來將宣大定先審心目所在。",
    "X12n0279_001:0539b22": "據阿難所執心在身內即賊所據之處。便可進而",
    "X12n0279_001:0539b23": "擊破之。以由阿難向執為我。今一旦打破。恐其驚",
    "X12n0279_001:0539b24": "怖。故摩頂安慰而告之曰。有三摩提名大佛頂首",
    "X12n0279_001:0539c01": "楞嚴王。具足萬行。十方如來一門超出妙莊嚴路。",
    "X12n0279_001:0539c02": "是知從此徵心辯見以去直至二種妄見通破眾",
    "X12n0279_001:0539c03": "生我法二執以顯本覺真心。皆借大定之力也。以",
    "X12n0279_001:0539c04": "先破五蘊假我眾生妄執為常者。今七處徵心之",
    "X12n0279_001:0539c05": "文名雖徵心其實潛破色受二蘊耳。以妄想一向",
    "X12n0279_001:0539c06": "執受四大為我以為心在身內。是執色身為心所",
    "X12n0279_001:0539c07": "依之處也。由執心在身內則內求之而不得。執心",
    "X12n0279_001:0539c08": "在外則外索之而不得。因而展轉七處推求竟不",
    "X12n0279_001:0539c09": "可得。足知妄身不有而執受以為我者皆&#x8657;妄矣。",
    "X12n0279_001:0539c10": "由是觀之。七處徵心之文實破色蘊而受蘊亦隨",
    "X12n0279_001:0539c11": "破之矣。從此漸進而破想行識三蘊明文具在後",
    "X12n0279_001:0539c12": "文。此實通途大旨。智者請深觀之。不然。何以世尊",
    "X12n0279_001:0539c13": "徵心之初先許大定。而後竟無結指之文。豈如來",
    "X12n0279_001:0539c14": "說法為漫談耶。",
    "X12n0279_001:0539c15": "[0539c15] [□@○]二斥妄心破想蘊以明六識無體分四。",
    "X12n0279_001:0539c16": "[0539c16] [?︽]初當機重請定門。",
    "X12n0279_001:0539c17": "[0539c17] 爾時阿難在大眾中。即從座起。偏袒右肩。右膝著地。",
    "X12n0279_001:0539c18": "合掌恭敬。而白佛言。我是如來最小之弟。蒙佛慈愛。",
    "X12n0279_001:0539c19": "雖今出家猶恃憍憐。所以多聞未得無漏。不能折伏",
    "X12n0279_001:0539c20": "娑毗羅&#x546A;。為彼所轉溺於婬舍。當由不知真際所詣。",
    "X12n0279_001:0539c21": "惟願世尊大慈哀愍。開示我等奢摩他路。令諸闡提",
    "X12n0279_001:0539c22": "隳彌戾車。作是語已五體投地。及諸大眾傾渴翹佇。",
    "X12n0279_001:0539c23": "欽聞示誨。",
    "X12n0279_001:0539c24": "[0539c24] [?︽]二世尊光示定體。",
    "X12n0279_001:0540a01": "[0540a01] 爾時世尊從其面門放種種光。其光晃耀如百千日。",
    "X12n0279_001:0540a02": "普佛世界六種震動。如是十方微塵國土一時開現。",
    "X12n0279_001:0540a03": "佛之威神令諸世界合成一界。其世界中所有一切",
    "X12n0279_001:0540a04": "諸大菩薩皆住本國合掌承聽。",
    "X12n0279_001:0540a05": "[0540a05] 議曰。即此一光全示定體也。由前世尊徵問阿難",
    "X12n0279_001:0540a06": "心目所在。阿難妄指心在身內。此一切眾生之通",
    "X12n0279_001:0540a07": "病也。已蒙如來追徵。阿難執定此身是實。故謂心",
    "X12n0279_001:0540a08": "在身內。由是展轉七處推窮。了不可得。此則明知",
    "X12n0279_001:0540a09": "所執色身本不有矣。阿難未悟。故此責躬重請開",
    "X12n0279_001:0540a10": "示奢摩他路。殊不知如來先許大定然後徵心。意",
    "X12n0279_001:0540a11": "要阿難直下頓悟四大本空五蘊非有。即是大定",
    "X12n0279_001:0540a12": "全體現前矣。若阿難果是伶俐漢一狀領過則可",
    "X12n0279_001:0540a13": "截斷葛藤喝散大眾而楞嚴一會從此散揚矣。由",
    "X12n0279_001:0540a14": "其懵懂不知故勞我世尊多方開示。然而阿難所",
    "X12n0279_001:0540a15": "以不悟者皆由執此生死妄想誤為真實故也。故",
    "X12n0279_001:0540a16": "此已下示二根本名破想蘊。將破妄想而如來先",
    "X12n0279_001:0540a17": "從面門放種種光者。古德所謂有一無位真人在",
    "X12n0279_001:0540a18": "汝等面門放光動地。奈何諸人自昧。所以日用但",
    "X12n0279_001:0540a19": "認妄想。六根隔越。六塵障礙。今佛放此一光照破",
    "X12n0279_001:0540a20": "根塵識界一一本真故云普佛世界。光明頓現翻",
    "X12n0279_001:0540a21": "破無明故云六種震動。根塵門頭了無障礙故云",
    "X12n0279_001:0540a22": "合成一界。如此照用現前則不勞動步即澄道場",
    "X12n0279_001:0540a23": "故光中菩薩皆住本國合掌聽法。且此一光佛即",
    "X12n0279_001:0540a24": "密示大定全體矣。向下破妄顯真。而所顯者此一",
    "X12n0279_001:0540b01": "段光明境界而已。若人了此光相又何別求佛法",
    "X12n0279_001:0540b02": "哉。阿難不悟故須次第一一開示。由破妄之初阿",
    "X12n0279_001:0540b03": "難重請奢摩他路。如來先以光相密詶也。",
    "X12n0279_001:0540b04": "[0540b04] [?︽]三總示顛倒根本。",
    "X12n0279_001:0540b05": "[0540b05] 佛告阿難。一切眾生從無始來。種種顛倒。業種自然。",
    "X12n0279_001:0540b06": "如惡叉聚。諸修行人不能得成無上菩提。乃至別成",
    "X12n0279_001:0540b07": "聲聞緣覺。及成外道諸天魔王及魔眷屬。皆由不知",
    "X12n0279_001:0540b08": "二種根本錯亂修習。猶如&#x7151;沙欲成嘉饌。縱經塵劫",
    "X12n0279_001:0540b09": "終不能得。云何二種。阿難。一者無始生死根本。則汝",
    "X12n0279_001:0540b10": "今者與諸眾生用攀緣心為自性者。二者無始菩提",
    "X12n0279_001:0540b11": "涅槃元清淨體。則汝今者識精元明能生諸緣緣所",
    "X12n0279_001:0540b12": "遺者。由諸眾生遺此本明。雖終日行而不自覺枉入",
    "X12n0279_001:0540b13": "諸趣。",
    "X12n0279_001:0540b14": "[0540b14] 議曰。如來將演大定必先示以生死之本。故曰一",
    "X12n0279_001:0540b15": "切眾生無始以來。種種顛倒由惑業也。惑乃發業",
    "X12n0279_001:0540b16": "潤生二種無明。因此無明造種種業故名業種。既",
    "X12n0279_001:0540b17": "有此業而苦果隨之。故惑業苦三必同條如惡叉",
    "X12n0279_001:0540b18": "聚。惡叉毒樹名。生子必三同一蒂。故以喻之。此惑",
    "X12n0279_001:0540b19": "正是大定之所破者故先示之。由此惑故諸修行",
    "X12n0279_001:0540b20": "人不能得成無上菩提。乃至別成二乘外道諸天",
    "X12n0279_001:0540b21": "魔王。正為惑之所使。由不知真妄二種根本。故錯",
    "X12n0279_001:0540b22": "亂修習耳。二根本者。一者眾生所迷生死根本。即",
    "X12n0279_001:0540b23": "汝今者用攀緣妄想心為自性者是也。二者諸佛",
    "X12n0279_001:0540b24": "所證菩提涅盤元清淨體。即汝今者識精元明能",
    "X12n0279_001:0540c01": "生諸緣以認諸緣而遺失者是也。由諸眾生失此",
    "X12n0279_001:0540c02": "本明。故枉受生死。識精乃八識之體。元明乃本覺",
    "X12n0279_001:0540c03": "妙明真心。由諸眾生迷此本妙明心。變為識精而",
    "X12n0279_001:0540c04": "起妄想。意將先破妄想。次破識精。而本覺真心乃",
    "X12n0279_001:0540c05": "顯。皆仗大定之功。故破妄之初揭而示之。以下破",
    "X12n0279_001:0540c06": "妄顯真正示奢摩他乃歸真之路。其所破者二顛",
    "X12n0279_001:0540c07": "倒耳。",
    "X12n0279_001:0540c08": "[0540c08] [?︽]四正示顛倒分三。",
    "X12n0279_001:0540c09": "[0540c09] ◎初詰顛倒之心分五。[0540c09] [□@(?(○/(○*○)))]初驗詰妄心。",
    "X12n0279_001:0540c10": "[0540c10] 阿難。汝今欲知奢摩他路願出生死。今復問汝。即時",
    "X12n0279_001:0540c11": "如來舉金色臂。屈五輪指。語阿難言。汝今見不。阿難",
    "X12n0279_001:0540c12": "言見。佛言。汝何所見。阿難言。我見如來舉臂屈指。為",
    "X12n0279_001:0540c13": "光明拳。耀我心目佛言。汝將誰見。阿難言。我與大眾",
    "X12n0279_001:0540c14": "同將眼見。佛告阿難。汝今答我如來屈指為光明拳",
    "X12n0279_001:0540c15": "耀汝心目。汝目可見。以何為心當我拳耀。阿難言。如",
    "X12n0279_001:0540c16": "來現今徵心所在。而我以心推窮尋逐。即能推者我",
    "X12n0279_001:0540c17": "將為心。",
    "X12n0279_001:0540c18": "[0540c18] [□@(?(○/(○*○)))]二斥妄想非真。",
    "X12n0279_001:0540c19": "[0540c19] 佛言。咄。阿難。此非汝心。阿難矍然避座合掌起立白",
    "X12n0279_001:0540c20": "佛。此非我心當名何等。佛告阿難。此是前塵&#x8657;妄相",
    "X12n0279_001:0540c21": "想。惑汝真性。由汝無始至於今生。認賊為子。失汝元",
    "X12n0279_001:0540c22": "常。故受輪轉。",
    "X12n0279_001:0540c23": "[0540c23] 議曰。此正破妄心以明第一顛倒也。如來將破妄",
    "X12n0279_001:0540c24": "心先審欲知奢摩他路者。意顯從此已去即顯大",
    "X12n0279_001:0541a01": "定之體也。奢摩他乃空觀之名。而如來藏清淨真",
    "X12n0279_001:0541a02": "心本無一法此即空觀之體也。且此觀體更無別",
    "X12n0279_001:0541a03": "法。但以妄心妄見分別緣塵故隱而不現。今若心",
    "X12n0279_001:0541a04": "見既破緣塵本空真心乃顯。若了緣生無性即是",
    "X12n0279_001:0541a05": "真心。故向下阿難執妄心妄見分別緣塵以問。如",
    "X12n0279_001:0541a06": "來但據空藏定體以答。故此以去皆示奢摩他路。",
    "X12n0279_001:0541a07": "故先揭示以破妄心。如來初審阿難出家之因。而",
    "X12n0279_001:0541a08": "答以由目見如來心生愛樂遂從出家。如來明告",
    "X12n0279_001:0541a09": "之曰使汝流轉心目為咎。是的示阿難妄心妄見",
    "X12n0279_001:0541a10": "也。及先徵心而七處求之皆不可得。名雖徵心要",
    "X12n0279_001:0541a11": "知妄身非所依處足顯身本空矣。阿難未悟重請",
    "X12n0279_001:0541a12": "定門。如來妙辯先破妄心次破妄見。故今舉拳以",
    "X12n0279_001:0541a13": "問阿難。汝目可見。以何為心。要顯妄心本空。故重",
    "X12n0279_001:0541a14": "詰之。阿難仍指能推窮者我將為心。是執妄想生",
    "X12n0279_001:0541a15": "死之心為真實也。如來因而大斥之曰咄此非汝",
    "X12n0279_001:0541a16": "心。如來說法四十九年。今唯向阿難施此一喝。如",
    "X12n0279_001:0541a17": "金剛王寶劍。實能勦絕命根。可惜阿難不悟。又費",
    "X12n0279_001:0541a18": "婆心。以阿難從來但認此為真心。故今被喝乃矍",
    "X12n0279_001:0541a19": "然向佛。若此非我心當名何等。如來明告之曰此",
    "X12n0279_001:0541a20": "心正是分別前塵&#x8657;妄浮想乃六識攀緣之心耳",
    "X12n0279_001:0541a21": "所謂妄有緣氣於中積聚假名為心迷惑汝之真",
    "X12n0279_001:0541a22": "性者豈可以為真心乎。由汝無始以來認此為心",
    "X12n0279_001:0541a23": "如認賊為子。故失本元常住真心。所以輪轉生死",
    "X12n0279_001:0541a24": "耳。",
    "X12n0279_001:0541b01": "[0541b01] [□@(?(○/(○*○)))]三詰六識無體。",
    "X12n0279_001:0541b02": "[0541b02] 阿難白佛言。世尊。我佛寵弟。心愛佛故令我出家。我",
    "X12n0279_001:0541b03": "心何獨供養如來。乃至&#x5FA7;歷恆沙國土承事諸佛及",
    "X12n0279_001:0541b04": "善知識。發大勇猛行諸一切難行法事皆用此心。縱",
    "X12n0279_001:0541b05": "令謗法永退善根亦因此心。若此發明不是心者。我",
    "X12n0279_001:0541b06": "乃無心同諸土木。離此覺知更無所有。云何如來說",
    "X12n0279_001:0541b07": "此非心。我實驚怖。兼此大眾無不疑惑。惟垂大悲開",
    "X12n0279_001:0541b08": "示未悟。爾時世尊開示阿難及諸大眾。欲令心入無",
    "X12n0279_001:0541b09": "生法忍。於師子座摩阿難頂而告之言。如來常說諸",
    "X12n0279_001:0541b10": "法所生唯心所現。一切因果世界微塵因心成體。阿",
    "X12n0279_001:0541b11": "難。若諸世界一切所有。其中乃至草葉縷結。詰其根",
    "X12n0279_001:0541b12": "元咸有體性。縱令&#x8657;空亦有名貌。何況清淨妙淨明",
    "X12n0279_001:0541b13": "心性一切心而自無體。若汝執&#x608B;分別覺觀所了知",
    "X12n0279_001:0541b14": "性必為心者。此心即應離諸一切色香味觸諸塵事",
    "X12n0279_001:0541b15": "業別有全性。如汝今者承聽我法此則因聲而有分",
    "X12n0279_001:0541b16": "別。",
    "X12n0279_001:0541b17": "[0541b17] [□@(?(○/(○*○)))]四帶顯七識非真。",
    "X12n0279_001:0541b18": "[0541b18] 縱滅一切見聞覺知內守幽間猶為法塵分別影事。",
    "X12n0279_001:0541b19": "我非敕汝執為非心。但汝於心微細揣摩。若離前塵",
    "X12n0279_001:0541b20": "有分別性即真汝心。若分別性離塵無體斯則前塵",
    "X12n0279_001:0541b21": "分別影事。塵非常住。若變滅時此心則同龜毛兔角。",
    "X12n0279_001:0541b22": "則汝法身同於斷滅。其誰修證無生法忍。即時阿難",
    "X12n0279_001:0541b23": "與諸大眾默然自失。",
    "X12n0279_001:0541b24": "[0541b24] [□@(?(○/(○*○)))]五總責顛倒。",
    "X12n0279_001:0541c01": "[0541c01] 佛告阿難。世間一切諸修學人現前雖成九次第定。",
    "X12n0279_001:0541c02": "不得漏盡成阿羅漢。皆由執此生死妄想誤為真實。",
    "X12n0279_001:0541c03": "是故汝今雖得多聞不成聖果。",
    "X12n0279_001:0541c04": "[0541c04] 議曰。阿難一向誤執妄想六識攀緣之心為真心。",
    "X12n0279_001:0541c05": "今被佛呵遂驚怖自失。乃以無心同諸土木為問。",
    "X12n0279_001:0541c06": "世尊真慈欲令阿難大眾心入無生。恐其失措。乃",
    "X12n0279_001:0541c07": "摩頂撫慰。略示其真而告之曰。汝何自疑無心同",
    "X12n0279_001:0541c08": "土木耶。如來常說諸法所生唯心所現。一切世間",
    "X12n0279_001:0541c09": "依正因果因心成體。此真心也。汝何不悟。且世界",
    "X12n0279_001:0541c10": "所有至微之物皆有體性。縱令&#x8657;空亦有名貌。何",
    "X12n0279_001:0541c11": "況清淨妙淨明心為一切心之性而自無體耶。真",
    "X12n0279_001:0541c12": "心有體而汝不悟。但執分別妄想以為真心。豈不",
    "X12n0279_001:0541c13": "謬耶。若汝執吝此分別心為真心者。若果是真心",
    "X12n0279_001:0541c14": "即當離諸六塵別有全體乃是真心。今離塵無體",
    "X12n0279_001:0541c15": "非妄而何。且如汝今承聽我法此則因聲而有分",
    "X12n0279_001:0541c16": "別。若我無聲則汝心亦無。此正緣塵分別之心。乃",
    "X12n0279_001:0541c17": "第六識分別妄想之心。塵亡而心亦滅矣。此句正",
    "X12n0279_001:0541c18": "破想蘊無體以顯六識&#x8657;妄。下句帶顯七識非真。",
    "X12n0279_001:0541c19": "意謂不但六識分別妄想非真。縱汝滅&#x5374;一切見",
    "X12n0279_001:0541c20": "聞覺知六用不行內守幽閒猶為法塵分別影事。",
    "X12n0279_001:0541c21": "此正七識執自內我為意識之根。正是生死根本。",
    "X12n0279_001:0541c22": "又豈可以認為真乎。佛意將破行蘊滅第七識故",
    "X12n0279_001:0541c23": "預以此句為張本。然我非斥汝所執者定非心也。",
    "X12n0279_001:0541c24": "但是妄想非真心耳。故令微細揣摩。離塵有體即",
    "X12n0279_001:0542a01": "可許是汝真心。若離塵無體塵滅而心亦隨滅同",
    "X12n0279_001:0542a02": "於龜毛兔角矣。如此則法身同於斷滅。其誰修證",
    "X12n0279_001:0542a03": "無生耶。阿難被破妄想不真則失其固有而了無",
    "X12n0279_001:0542a04": "歸宿故默然自失。世尊總斥其非曰諸修行人雖",
    "X12n0279_001:0542a05": "成九次第定不得成阿羅漢者皆由執此妄想誤",
    "X12n0279_001:0542a06": "為真實。是故汝雖多聞不成聖果者職此之由也。",
    "X12n0279_001:0542a07": "阿羅漢但滅六識得出三界。以此印定足知是破",
    "X12n0279_001:0542a08": "想蘊。[0542a08] 前破妄心。後破妄見。",
    "X12n0279_001:0542a09": "[0542a09] ◎二詰顛倒之見分三。",
    "X12n0279_001:0542a10": "[0542a10] [□@(?(○/(○*○)))]初當機重請。",
    "X12n0279_001:0542a11": "[0542a11] 阿難聞已。重復悲淚。五體投地。長跪合掌而白佛言。",
    "X12n0279_001:0542a12": "自我從佛發心出家恃佛威神。常自思惟無勞我修",
    "X12n0279_001:0542a13": "將謂如來惠我三昧。不知身心本不相代失我本心。",
    "X12n0279_001:0542a14": "雖身出家心不入道。譬如窮子捨父逃逝。今日乃知",
    "X12n0279_001:0542a15": "雖有多聞若不修行與不聞等。如人說食終不能飽。",
    "X12n0279_001:0542a16": "世尊。我等今者二障所纏。良由不知寂常心性。惟願",
    "X12n0279_001:0542a17": "如來哀愍窮露。發妙明心開我道眼。",
    "X12n0279_001:0542a18": "[0542a18] [□@(?(○/(○*○)))]二光示一真。",
    "X12n0279_001:0542a19": "[0542a19] 即時如來從&#x80F7;卍字涌出寶光。其光晃昱有百千色。",
    "X12n0279_001:0542a20": "十方微塵普佛世界一時周&#x5FA7;。&#x5FA7;灌十方所有寶剎",
    "X12n0279_001:0542a21": "諸如來頂。旋至阿難及諸大眾。告阿難言。吾今為汝",
    "X12n0279_001:0542a22": "建大法幢。亦令十方一切眾生獲妙微密性淨明心",
    "X12n0279_001:0542a23": "得清淨眼。",
    "X12n0279_001:0542a24": "[0542a24] 議曰。下破妄見也。阿難蒙佛一往開示。已信緣塵",
    "X12n0279_001:0542b01": "分別之心離塵無體。足知一向所執之心非真心",
    "X12n0279_001:0542b02": "矣。以此而推則前見佛之見亦非真也。故請發妙",
    "X12n0279_001:0542b03": "明心開我道眼。然以道眼印證足知此下破妄見",
    "X12n0279_001:0542b04": "也。然此妄見乃意識執外根身為我名分別我法",
    "X12n0279_001:0542b05": "二執為分別見。意根執內。八識見分為我為俱生",
    "X12n0279_001:0542b06": "我法二執名俱生見。以根識相依總屬妄想故云",
    "X12n0279_001:0542b07": "二障所纏。如來破妄之初先從&#x80F7;卍字涌百寶光",
    "X12n0279_001:0542b08": "者。表此妄想原是如來藏心大智慧光。今迷之而",
    "X12n0279_001:0542b09": "為妄想故轉此智光而為妄見。今將破妄故先放",
    "X12n0279_001:0542b10": "此光照徹十方一時周&#x5FA7;以為前相。且此一段光",
    "X12n0279_001:0542b11": "明聖凡共有。故灌十方佛頂旋至阿難及諸大眾。",
    "X12n0279_001:0542b12": "要悟真心真見了此一段光明便是。以迷此智光",
    "X12n0279_001:0542b13": "轉成妄心妄見。今欲轉心見成此光明本自具足。",
    "X12n0279_001:0542b14": "唯在轉變之間耳。若悟此真光頓獲妙淨明心得",
    "X12n0279_001:0542b15": "清淨眼。心是皆真。此實如來建大法幢也。下文會",
    "X12n0279_001:0542b16": "見歸心者。以阿難一向執知是心見是眼。不知眼",
    "X12n0279_001:0542b17": "非是見。故佛會見歸心。以破小乘執見是眼。為下",
    "X12n0279_001:0542b18": "辯見之本。",
    "X12n0279_001:0542b19": "[0542b19] [□@(?(○/(○*○)))]三會見歸心。",
    "X12n0279_001:0542b20": "[0542b20] 阿難。汝先答我見光明拳。此拳光明因何所有。云何",
    "X12n0279_001:0542b21": "成拳。汝將誰見。阿難言。由佛全體閻浮檀金赩知寶",
    "X12n0279_001:0542b22": "山清淨所生故有光明。我實眼觀。五輪指端屈握示",
    "X12n0279_001:0542b23": "人故有拳相。佛告阿難。如來今日實言告汝。諸有智",
    "X12n0279_001:0542b24": "者要以譬喻而得開悟。阿難。譬如我拳。若無我手不",
    "X12n0279_001:0542c01": "成我拳。若無汝眼不成汝見。以汝眼根例我拳理。其",
    "X12n0279_001:0542c02": "義均不。阿難言。唯然世尊。既無我眼不成我見。以我",
    "X12n0279_001:0542c03": "眼根例如來拳。事義相類。佛告阿難。汝言相類是義",
    "X12n0279_001:0542c04": "不然。何以故。如無手人拳畢竟滅。彼無眼者非見全",
    "X12n0279_001:0542c05": "無。所以者何。汝試於途詢問盲人汝何所見。彼諸盲",
    "X12n0279_001:0542c06": "人必來答汝。我今眼前唯見黑暗更無他矚。以是義",
    "X12n0279_001:0542c07": "觀。前塵自暗見何虧損。阿難言。諸盲眼前唯&#x89A9;黑暗。",
    "X12n0279_001:0542c08": "云何成見。佛告阿難。諸盲無眼唯觀黑暗。與有眼人",
    "X12n0279_001:0542c09": "處於暗室。二黑有別為無有別。如是世尊。此暗中人",
    "X12n0279_001:0542c10": "與彼&#x7FA3;盲二黑較量曾無有異。阿難。若無眼人全見",
    "X12n0279_001:0542c11": "前黑。忽得眼光。還於前塵見種種色名眼見者。彼暗",
    "X12n0279_001:0542c12": "中人全見前黑。忽獲燈光。亦於前塵見種種色應名",
    "X12n0279_001:0542c13": "燈見。若燈見者燈能有見自不名燈。又則燈觀何關",
    "X12n0279_001:0542c14": "汝事。是故當知燈能顯色。如是見者是眼非燈。眼能",
    "X12n0279_001:0542c15": "顯色。如是見性是心非眼。",
    "X12n0279_001:0542c16": "[0542c16] 議曰。將破妄見如來舉拳驗見者。以小乘不知八",
    "X12n0279_001:0542c17": "識三分。祇知六識。一向但執根識相生。故以眼能",
    "X12n0279_001:0542c18": "見。而不知此見在心也。此所謂愚者難分識與根",
    "X12n0279_001:0542c19": "耳。如來將欲會見歸心。故舉金拳以驗。問曰汝將",
    "X12n0279_001:0542c20": "誰見。阿難答言我將眼見。此正執見在眼也。如來",
    "X12n0279_001:0542c21": "就拳以例眼根。我若無手則不成拳。汝若無眼豈",
    "X12n0279_001:0542c22": "無見耶。故引盲人是無眼也。所見黑暗豈非見耶。",
    "X12n0279_001:0542c23": "其盲人與暗室中人所見黑暗無二則知見不在",
    "X12n0279_001:0542c24": "眼明矣。若盲人忽得眼光名眼見者。則暗室中人",
    "X12n0279_001:0543a01": "忽得燈光應名燈見矣。豈有是理哉。以燈但能顯",
    "X12n0279_001:0543a02": "色而已。其見在人。是知眼根但能顯色而已。而此",
    "X12n0279_001:0543a03": "見性是心非眼。此乃會見歸心。下正明顛倒破生",
    "X12n0279_001:0543a04": "死心。驗明六識妄執五蘊身心為我。計常無常。起",
    "X12n0279_001:0543a05": "顛倒見。謂凡夫妄執五蘊身心為常。以無常計常。",
    "X12n0279_001:0543a06": "二乘不了身心本是真常。妄計為無常。故云顛倒。",
    "X12n0279_001:0543a07": "正屬阿含教義。敢如此解者後結顛倒文云則知",
    "X12n0279_001:0543a08": "汝身與諸如來清淨法身比類發明。如來之身名",
    "X12n0279_001:0543a09": "正&#x5FA7;知。汝等之身號性顛倒。故知前文乃約身見",
    "X12n0279_001:0543a10": "所起妄想分別心也。",
    "X12n0279_001:0543a11": "[0543a11] ◎三示顛倒之人分二。[0543a11] [□@(?(○/(○*○)))]初請。",
    "X12n0279_001:0543a12": "[0543a12] 阿難雖復得聞是言。與諸大眾口已默然心未開悟。",
    "X12n0279_001:0543a13": "猶冀如來慈音宣示。合掌清心佇佛悲誨。",
    "X12n0279_001:0543a14": "[0543a14] 議曰。阿難所執妄心有依色受二蘊業已被破。今",
    "X12n0279_001:0543a15": "會見歸心則茫無歸宿。故不知所請。是以口己默",
    "X12n0279_001:0543a16": "然心未開悟。但佇佛悲誨。",
    "X12n0279_001:0543a17": "[0543a17] [□@(?(○/(○*○)))]次答分六。[0543a17] [△@○]初示凡夫顛倒。",
    "X12n0279_001:0543a18": "[0543a18] 爾時世尊舒兜羅&#x7DDC;網相光手開五輪指。誨&#x52C5;阿難",
    "X12n0279_001:0543a19": "及諸大眾。我初成道。於鹿園中。為阿若多五比丘等",
    "X12n0279_001:0543a20": "及汝四眾。言一切眾生不成菩提及阿羅漢。皆由客",
    "X12n0279_001:0543a21": "塵煩惱所誤。汝等當時因何開悟今成聖果。時憍陳",
    "X12n0279_001:0543a22": "那起立白佛。我今長老。於大眾中獨得解名。因悟客",
    "X12n0279_001:0543a23": "塵二字成果。世尊。譬如行客。投寄旅亭。或宿或食。宿",
    "X12n0279_001:0543a24": "食事畢。俶裝前途。不遑安住。若實主人自無攸往。如",
    "X12n0279_001:0543b01": "是思惟不住名客。住名主人。以不住者名為客義。又",
    "X12n0279_001:0543b02": "如新霽。清晹升天。光入隙中。發明空中諸有塵相。塵",
    "X12n0279_001:0543b03": "質搖動。&#x8657;空寂然。如是思惟澄寂名空。搖動名塵。以",
    "X12n0279_001:0543b04": "搖動者。名為塵義。佛言如是。",
    "X12n0279_001:0543b05": "[0543b05] 議曰。此破凡夫顛倒見以示迷也。破見之初陡以",
    "X12n0279_001:0543b06": "客塵問之者。由凡夫妄執五蘊身心為常故起常",
    "X12n0279_001:0543b07": "見。如來借客塵以破之。蓋客投旅亭食宿便行。若",
    "X12n0279_001:0543b08": "真主人自無攸往。此譬眾生旅泊三界生死無常",
    "X12n0279_001:0543b09": "也。安可計為常乎。清晹升天塵動而空體寂然。此",
    "X12n0279_001:0543b10": "譬生滅無常也。如此無常安可妄計為常乎。此正",
    "X12n0279_001:0543b11": "凡夫顛倒也。",
    "X12n0279_001:0543b12": "[0543b12] [△@○]二示二乘顛倒分二。[0543b12] [?╳]初示迷。",
    "X12n0279_001:0543b13": "[0543b13] 即時如來於大眾中屈五輪指。屈已復開。開已又屈。",
    "X12n0279_001:0543b14": "謂阿難言汝今何見。阿難言。我見如來百寶輪掌眾",
    "X12n0279_001:0543b15": "中開合。佛告阿難。汝見我手眾中開合。為是我手有",
    "X12n0279_001:0543b16": "開有合。為復汝見有開有合。阿難言。世尊寶手眾中",
    "X12n0279_001:0543b17": "開合。我見如來手自開合。非我見性有開有合。佛言。",
    "X12n0279_001:0543b18": "誰動誰靜。阿難言。佛手不住。而我見性尚無有靜誰",
    "X12n0279_001:0543b19": "為無住。佛言如是。如來於是從輪掌中飛一寶光在",
    "X12n0279_001:0543b20": "阿難右。即時阿難迴首右盼。又放一光在阿難左。阿",
    "X12n0279_001:0543b21": "難又則迴首左盼。佛告阿難。汝頭今日因何搖動。阿",
    "X12n0279_001:0543b22": "難言。我見如來出妙寶光來我左右。故左右觀頭自",
    "X12n0279_001:0543b23": "搖動。阿難。汝盼佛光左右動頭。為汝頭動。為復見動。",
    "X12n0279_001:0543b24": "世尊。我頭自動。而我見性尚無有止誰為搖動。佛言",
    "X12n0279_001:0543c01": "如是。",
    "X12n0279_001:0543c02": "[0543c02] 議曰。此破二乘顛倒見以示迷也。如來屈指飛光",
    "X12n0279_001:0543c03": "驗見不動。以二乘妄計五蘊身心為無常故生厭",
    "X12n0279_001:0543c04": "離。以不了眾生如故。故如來將破妄見先屈指飛",
    "X12n0279_001:0543c05": "光以驗。阿難既知頭動而見不動則知身境本不",
    "X12n0279_001:0543c06": "動矣。又何計為無常耶。此已密示真常矣。客塵飛",
    "X12n0279_001:0543c07": "光皆印如是者謂阿難所對不謬也。",
    "X12n0279_001:0543c08": "[0543c08] [?╳]次詰責。",
    "X12n0279_001:0543c09": "[0543c09] 於是如來普告大眾。若復眾生以搖動者名之為塵。",
    "X12n0279_001:0543c10": "以不住者名之為客。汝觀阿難頭自動搖。見無所動。",
    "X12n0279_001:0543c11": "又汝觀我手自開合見無舒卷。云何汝今以動為身。",
    "X12n0279_001:0543c12": "以動為境。從始洎終念念生滅。遺失真性。顛倒行事。",
    "X12n0279_001:0543c13": "性心失真。認物為己。輪迴是中自取流轉。",
    "X12n0279_001:0543c14": "[0543c14] 議曰。此總責二妄以驅凡聖之計也。意謂眾生既",
    "X12n0279_001:0543c15": "知搖動名塵則生滅不常明矣。奚可計此生滅為",
    "X12n0279_001:0543c16": "常乎。二乘若知頭動而見性不動則本自真常明",
    "X12n0279_001:0543c17": "矣。奚可計為無常乎。既知常無常義云何汝等以",
    "X12n0279_001:0543c18": "動為身以動為境。此二句經言含兩意真妄齊驅。",
    "X12n0279_001:0543c19": "意謂即此無常之身境凡夫豈可認以為常耶。此",
    "X12n0279_001:0543c20": "責凡夫也。即此幻妄身境本是真常。幻化空身即",
    "X12n0279_001:0543c21": "法身二乘豈可認為無常耶。意責二乘也。由此妄",
    "X12n0279_001:0543c22": "計所以從始洎終念念生滅遺失真性顛倒行事。",
    "X12n0279_001:0543c23": "本有心性而失之。爾乃認物為己。所以輪迴顛倒",
    "X12n0279_001:0543c24": "之中自取流轉。斯乃總責顛倒也。",
    "X12n0279_001:0544a01": "大佛頂如來密因修證了義諸菩薩萬行首楞嚴經"
}