{
    "X88n1646_038:0249c15": "居士傳三十八",
    "X88n1646_038:0249c17": "劉萬李王薛傳",
    "X88n1646_038:0249c18": "劉祖庭[0249c18] 名智旺。應天人也。早歲有孝行。已而堅持五",
    "X88n1646_038:0249c19": "戒。獨處一樓修念佛三昧。居三年。心花發明。往參東",
    "X88n1646_038:0249c20": "山海舟和尚。遂蒙印可。景泰元年海舟示寂。以大衣",
    "X88n1646_038:0249c21": "麈拂付之。古溪澄公作東山顧命歌贈祖庭。其辭曰。",
    "X88n1646_038:0249c22": "金陵有箇奇男子。參訪明師求直指。見說傳燈錄上",
    "X88n1646_038:0249c23": "人。志氣衝天奮然起。念彌陀如自己。拶得寒&#x6C37;化為",
    "X88n1646_038:0249c24": "水。任他非佛與非心。務要禪河窮到底。晝亦然。夜亦",
    "X88n1646_038:0250a01": "然。銕牛不動痛加鞭。撒手懸崖知落處。千重慾網打",
    "X88n1646_038:0250a02": "不住。碧眼胡僧沒奈何。分付袈裟為信具。趙州禪。真",
    "X88n1646_038:0250a03": "罕遇。截斷南山老葛藤。明月清風送君去(明詩偶鈔)。",
    "X88n1646_038:0250a04": "萬民望[0250a04] 名表。號鹿園居士。寧波衛人也。世襲指揮僉",
    "X88n1646_038:0250a05": "事。正德十七年登武科進士。官至南京中軍都督僉",
    "X88n1646_038:0250a06": "書。少落落有大志。不事家人業。晝習騎射。夜燒燭讀",
    "X88n1646_038:0250a07": "書。慕諸葛孔明之為人也。揭寧靜淡泊四言於座右。",
    "X88n1646_038:0250a08": "嘉靖中與唐應德．王汝中．羅達夫為友。研窮性命之",
    "X88n1646_038:0250a09": "學。已而閱佛書有契。聞關西釋自然者。以苦行煉磨",
    "X88n1646_038:0250a10": "得道。因與語。大悅之。自是參究不輟。一日被衲入伏",
    "X88n1646_038:0250a11": "牛山。曉行見日升。忽大悟。&#x751E;語學者言。學貴真悟。語",
    "X88n1646_038:0250a12": "言精切。不離見解。聖賢工夫。莫先格物。格物者格吾",
    "X88n1646_038:0250a13": "心之物也。掃蕩一切。獨觀吾心。格之又格。愈研愈精。",
    "X88n1646_038:0250a14": "到得頓悟本來則徹底明淨。不為一切情境所轉。如",
    "X88n1646_038:0250a15": "鏡照形。鏡無留形。如鳥飛空。空無鳥跡。斯則融識歸",
    "X88n1646_038:0250a16": "真。反情復性矣。一日與達夫論道於臨江。達夫躍然",
    "X88n1646_038:0250a17": "而歸。遺書曰。自聞教後。終日忻忻。若出樊籠。見大世",
    "X88n1646_038:0250a18": "界。若入巨海。見龍宮藏。舉手動&#x811A;無非道妙。其折服",
    "X88n1646_038:0250a19": "如此。民望明習世務。論議英偉。聞四方有兵變。&#x8F19;自",
    "X88n1646_038:0250a20": "奮迅。其所規畫多中要害。海上倭起。民望方赴官南",
    "X88n1646_038:0250a21": "京。散家財。募死士。遇賊於蘇州。奮擊之。身中流矢不",
    "X88n1646_038:0250a22": "少挫。遂為巡撫。周珫畫策懸賞格。以&#x64D5;賊黨進兵破",
    "X88n1646_038:0250a23": "賊海上。焚其舟。居官四十年。家無餘資。野服翛然。時",
    "X88n1646_038:0250a24": "與衲子遊處。年五十九。無疾端坐而逝。有大星隕於",
    "X88n1646_038:0250b01": "庭。光射數十丈(焦弱侯憺園集．明儒學案)。",
    "X88n1646_038:0250b02": "李文進[0250b02] 蜀人也。嘉靖中官至都御史總督。宣大初在",
    "X88n1646_038:0250b03": "朝時以釋氏為異端。請除之。上不從。歸而不樂。有方",
    "X88n1646_038:0250b04": "山人者。見而問其故。曰。吾幼時讀聖賢書。即知釋氏",
    "X88n1646_038:0250b05": "為吾道&#x8827;也。不達則已。達則必除之。今既達矣。復不",
    "X88n1646_038:0250b06": "能除。奈何。山人曰。敢問夫子之欲除釋也。亦&#x751E;閱其",
    "X88n1646_038:0250b07": "書而得其所以&#x8827;吾道者安在乎。文進曰。吾聞朱子",
    "X88n1646_038:0250b08": "之說。以為異端&#x8657;無寂滅之教。夫&#x8657;無寂滅豈不為",
    "X88n1646_038:0250b09": "仁義忠信之賊乎。山人曰。甚矣。夫子其不自重也。",
    "X88n1646_038:0250b10": "奈何以皓皓之明而蔽囿於他人之一言乎。且余聞",
    "X88n1646_038:0250b11": "之釋氏。毗盧有萬德。普賢有萬行。安在其&#x8657;無寂滅",
    "X88n1646_038:0250b12": "耶。今夫子必欲除之。當熟翫其書。果無一善可取。力",
    "X88n1646_038:0250b13": "以除之。則天必助其成功。而無取誚於天下後世也。",
    "X88n1646_038:0250b14": "文進然之。遂閱佛書。過三月謂山人曰。荷子之誨。得",
    "X88n1646_038:0250b15": "見大聖人之心法。與吾聖人曾不少異。夫佛謂眾生",
    "X88n1646_038:0250b16": "心者亦名如來藏。義有空不空。所謂空者。從本以來",
    "X88n1646_038:0250b17": "無私欲之染。無物累之患。廓然大公&#x8657;寥&#x51B2;漠者也。",
    "X88n1646_038:0250b18": "所謂不空者。真體無妄。中實靈明。淨德滿足者也。然",
    "X88n1646_038:0250b19": "空與不空初無二物。唯吾一心。朱子所謂&#x8657;無寂滅",
    "X88n1646_038:0250b20": "者。但見其空而不識不空之德也。如來藏中有河沙",
    "X88n1646_038:0250b21": "性德。天地萬物亦吾心之光影耳。吾&#x751E;以為天地生",
    "X88n1646_038:0250b22": "我。今知我生天地矣。山人曰。夫子破格矣。他日見道",
    "X88n1646_038:0250b23": "不難也。其後之官宣大。聞五臺僧楚&#x5CEF;有道者也。請",
    "X88n1646_038:0250b24": "山人為介紹。而會於雲中公&#x8218;。以昔悟告之。楚&#x5CEF;曰。",
    "X88n1646_038:0250c01": "噫。公見影矣。若吾法王之心。猶未夢見在。文進悚然",
    "X88n1646_038:0250c02": "曰。法王之心若為可見耶。楚&#x5CEF;曰。公欲究法王之心。",
    "X88n1646_038:0250c03": "必極其空而後可以契不空之德。不然則為物欲塞",
    "X88n1646_038:0250c04": "矣。情愛蔽矣。念緒紛紜生滅流注昏瞢汩沒未有了",
    "X88n1646_038:0250c05": "時。尚何能見法王之心哉。文進乃退而修空三昧。六",
    "X88n1646_038:0250c06": "月目不受色。耳不受聲。鼻不受香。舌不受味。六情悄",
    "X88n1646_038:0250c07": "然運動如偶。一日聞秋風落木聲。忽爾念盡。廓然大",
    "X88n1646_038:0250c08": "定。楚&#x5CEF;一日見而問曰。公於此道信乎。文進曰祇是",
    "X88n1646_038:0250c09": "箇李文進。更信阿誰。楚&#x5CEF;曰公今信矣(清&#x51C9;通傳)。",
    "X88n1646_038:0250c10": "王道安[0250c10] 名爾康。號性海居士。廬陵人。父育仁。終涪州。",
    "X88n1646_038:0250c11": "知州之官時。&#x64D5;家宿旅亭。夢大比邱入門而生道安。",
    "X88n1646_038:0250c12": "道安生而淵默。兒時常樂趺坐。年十三見案上圓覺",
    "X88n1646_038:0250c13": "經竊觀之。父遇問曰解否。應曰解。時道安實未曉文",
    "X88n1646_038:0250c14": "義。父遽指經語曰試解之。道安惶迫無以應。良久胸",
    "X88n1646_038:0250c15": "中砉然開裂。夙慧頓發。即為父宣說其義。父駭之。退",
    "X88n1646_038:0250c16": "而博&#x89A7;佛書。皆如夙所習。萬歷二十三年舉進士。授",
    "X88n1646_038:0250c17": "行人。先後奉詔冊封。諸王問遺無所受。遇名山&#x8F19;留",
    "X88n1646_038:0250c18": "止。&#x751E;習靜焦山。半歲乃出。初受戒於雲棲宏公。修念",
    "X88n1646_038:0250c19": "佛三昧。復參求宗要。用力精猛。一日輿行幹折。忽有",
    "X88n1646_038:0250c20": "省。及使唐時又得旨於松杏老人。語人云。吾至是始",
    "X88n1646_038:0250c21": "名舍兩臂矣。居常行履純密。夕每端坐至曉。自謂不",
    "X88n1646_038:0250c22": "過彈指頃。陶周望善道安。問曰。入道以何為功。曰道",
    "X88n1646_038:0250c23": "無功也。周望曰無功何以進道。曰無功之功至矣。既",
    "X88n1646_038:0250c24": "而復以書告曰。直心易。深心難。有功之功易。無功之",
    "X88n1646_038:0251a01": "功難。周望甚服之。二十九年謝病歸。居招提中。為眾",
    "X88n1646_038:0251a02": "講起信論。著起信疏記。無何&#x75EC;生左足。日講楞嚴不",
    "X88n1646_038:0251a03": "輟。已而右足又生&#x75EC;。漸劇。預知不起。捨田宅與僧。擇",
    "X88n1646_038:0251a04": "日為券。其友請以十月朔後十日。道安曰吾不待也。",
    "X88n1646_038:0251a05": "易以朔。謂其友曰。後九日吾行矣。及期。見群僧繞案。",
    "X88n1646_038:0251a06": "有頃曰。天人至矣。遂瞑。斂之夕。地震動。屋瓦盡鳴。卒",
    "X88n1646_038:0251a07": "年三十八。道安在時&#x751E;止小樓誦華嚴經。妻劉氏夢",
    "X88n1646_038:0251a08": "大日輪懸樓上。光彩煜然。不可正視。寤而言之。道安",
    "X88n1646_038:0251a09": "為語佛法。欣然信受。屏葷血。清淨自居。先道安三歲",
    "X88n1646_038:0251a10": "沒。沒時了然若無事者(陶石簣集)。",
    "X88n1646_038:0251a11": "薛元初[0251a11] 名大春。鳳陽亳州人。郎中蕙之孫也。兒時好",
    "X88n1646_038:0251a12": "寬衣大履。&#x5374;紈綺不御。間遇疾。&#x8F19;喃喃誦佛名。十歲",
    "X88n1646_038:0251a13": "即善言名理。多與佛經合。父官鴻臚序班。隨之京師。",
    "X88n1646_038:0251a14": "經古賢遺墟。歎曰。偉哉丈夫。僅以一抔土供樵豎遊",
    "X88n1646_038:0251a15": "乎。既而習舉子業。始見老莊書及維摩．圓覺諸經。&#x8F19;",
    "X88n1646_038:0251a16": "以孔孟語解之曰。世之詘二氏者。未知二氏也。且又",
    "X88n1646_038:0251a17": "不知孔孟學貴發明自性。何論異同哉。每讀書必過",
    "X88n1646_038:0251a18": "夜半。一夕豁然有省。自是慧辨無礙。語次舉當體全",
    "X88n1646_038:0251a19": "空。或難曰。天地間無物不在性中。何云空耶。曰正因",
    "X88n1646_038:0251a20": "空故無物不具耳。或言。欲知未發當會已發。曰性一",
    "X88n1646_038:0251a21": "耳。誰為未發。誰為已發。會得時如風檣陣馬。不疾而",
    "X88n1646_038:0251a22": "速。必待已發又成擔閣矣。或問。草木禽魚皆可見性",
    "X88n1646_038:0251a23": "否。曰纔涉擬議。是識非性。偶聞花香說偈曰。非動非",
    "X88n1646_038:0251a24": "定。非淡非濃。聞之滿室。攬之還空。己夢觀音大士導",
    "X88n1646_038:0251b01": "之河&#x6FF5;。滌以水曰。爾何蒙垢若此。浴已。摩其頂曰。急",
    "X88n1646_038:0251b02": "尋汝歸路去。尋得疾急。家人相顧泣。元初語其父曰。",
    "X88n1646_038:0251b03": "四大假合。我非真我。我未生時。誰父誰子。即今之死。",
    "X88n1646_038:0251b04": "何異未生。如是諦觀。慎勿悲悼。正襟趺坐而逝。年十",
    "X88n1646_038:0251b05": "五。事在萬歷二十八年(憺園集)。",
    "X88n1646_038:0251b06": "[0251b06] 知歸子曰。劉萬李王薛諸子。俱可謂用志不紛者。其",
    "X88n1646_038:0251b07": "能發明本有也。宜哉。世之學者。&#x72E5;名象。牽訓詁。知解",
    "X88n1646_038:0251b08": "益多。天真日鑿矣。此陽明王先生所為發憤而太息"
}