{
    "T10n0279_077:0419c10": "大方廣佛華嚴經卷第七十七",
    "T10n0279_077:0419c12": "于闐國三藏實叉難陀奉 制譯",
    "T10n0279_077:0419c13": "入法界品第三十九之十八",
    "T10n0279_077:0419c14": "[0419c14] 爾時，善財童子漸次南行，至妙意華門城，見",
    "T10n0279_077:0419c15": "德生童子、有德童女，頂禮其足，右遶畢已，於",
    "T10n0279_077:0419c16": "前合掌而作是言：「聖者！我已先發阿耨多羅",
    "T10n0279_077:0419c17": "三藐三菩提心，而未知菩薩云何學菩薩行？",
    "T10n0279_077:0419c18": "云何修菩薩道？唯願慈哀，為我宣說！」[0419c18] 時，童子、",
    "T10n0279_077:0419c19": "童女告善財言：[0419c19] 「善男子！我等證得菩薩解脫，",
    "T10n0279_077:0419c20": "名為：幻住。得此解脫故，見一切世界皆幻住，",
    "T10n0279_077:0419c21": "因緣所生故；一切眾生皆幻住，業煩惱所起",
    "T10n0279_077:0419c22": "故；一切世間皆幻住，無明、有、愛等展轉緣生",
    "T10n0279_077:0419c23": "故；一切法皆幻住，我見等種種幻緣所生故；",
    "T10n0279_077:0419c24": "一切三世皆幻住，我見等顛倒智所生故；一",
    "T10n0279_077:0419c25": "切眾生生滅、生老病死、憂悲苦惱皆幻住，虛",
    "T10n0279_077:0419c26": "妄分別所生故；一切國土皆幻住，想倒、心倒、",
    "T10n0279_077:0419c27": "見倒無明所現故；一切聲聞、辟支佛皆幻住，",
    "T10n0279_077:0419c28": "智斷分別所成故；一切菩薩皆幻住，能自調",
    "T10n0279_077:0419c29": "伏教化眾生諸行願法之所成故；一切菩薩",
    "T10n0279_077:0420a01": "眾會、變化、調伏、諸所施為皆幻住，願智幻所",
    "T10n0279_077:0420a02": "成故。善男子！幻境自性不可思議。[0420a02] 「善男子！我",
    "T10n0279_077:0420a03": "等二人但能知此幻住解脫。如諸菩薩摩訶",
    "T10n0279_077:0420a04": "薩善入無邊諸事幻網，彼功德行，我等云何",
    "T10n0279_077:0420a05": "能知能說？」[0420a05] 時，童子、童女說自解脫已，以不",
    "T10n0279_077:0420a06": "思議諸善根力，令善財身柔軟光澤，而告之",
    "T10n0279_077:0420a07": "言：[0420a07] 「善男子！於此南方，有國名：海岸，有園名：大",
    "T10n0279_077:0420a08": "莊嚴，其中有一廣大樓閣，名：毘盧遮那莊嚴",
    "T10n0279_077:0420a09": "藏，從菩薩善根果報生，從菩薩念力、願力、自",
    "T10n0279_077:0420a10": "在力、神通力生，從菩薩善巧方便生，從菩薩",
    "T10n0279_077:0420a11": "福德智慧生。[0420a11] 「善男子！住不思議解脫菩薩，以",
    "T10n0279_077:0420a12": "大悲心，為諸眾生，現如是境界，集如是莊嚴。",
    "T10n0279_077:0420a13": "彌勒菩薩摩訶薩安處其中，為欲攝受本所",
    "T10n0279_077:0420a14": "生處父母、眷屬及諸人民，令成熟故；又欲令",
    "T10n0279_077:0420a15": "彼同受生、同修行眾生，於大乘中得堅固故；",
    "T10n0279_077:0420a16": "又欲令彼一切眾生，隨住地、隨善根皆成就",
    "T10n0279_077:0420a17": "故；又欲為汝顯示菩薩解脫門故，顯示菩薩",
    "T10n0279_077:0420a18": "遍一切處受生自在故，顯示菩薩以種種身",
    "T10n0279_077:0420a19": "普現一切眾生之前常教化故，顯示菩薩以",
    "T10n0279_077:0420a20": "大悲力普攝一切世間資財而不厭故，顯示",
    "T10n0279_077:0420a21": "菩薩具修諸行知一切行離諸相故，顯示菩",
    "T10n0279_077:0420a22": "薩處處受生了一切生皆無相故。汝詣彼問：",
    "T10n0279_077:0420a23": "菩薩云何行菩薩行？云何修菩薩道？云何學",
    "T10n0279_077:0420a24": "菩薩戒？云何淨菩薩心？云何發菩薩願？云",
    "T10n0279_077:0420a25": "何集菩薩助道具？云何入菩薩所住地？云何",
    "T10n0279_077:0420a26": "滿菩薩波羅蜜？云何獲菩薩無生忍？云何具",
    "T10n0279_077:0420a27": "菩薩功德法？云何事菩薩善知識？[0420a27] 「何以故？善",
    "T10n0279_077:0420a28": "男子！彼菩薩摩訶薩通達一切菩薩行，了",
    "T10n0279_077:0420a29": "知一切眾生心，常現其前教化調伏。彼菩薩",
    "T10n0279_077:0420b01": "已滿一切波羅蜜，已住一切菩薩地，已證一",
    "T10n0279_077:0420b02": "切菩薩忍，已入一切菩薩位，已蒙授與具足",
    "T10n0279_077:0420b03": "記，已遊一切菩薩境，已得一切佛神力，已",
    "T10n0279_077:0420b04": "蒙一切如來以一切智甘露法水而灌其頂。",
    "T10n0279_077:0420b05": "善男子！彼善知識能潤澤汝諸善根，能增",
    "T10n0279_077:0420b06": "長汝菩提心，能堅汝志，能益汝善，能長汝菩",
    "T10n0279_077:0420b07": "薩根，能示汝無礙法，能令汝入普賢地，能",
    "T10n0279_077:0420b08": "為汝說菩薩願，能為汝說普賢行，能為汝說",
    "T10n0279_077:0420b09": "一切菩薩行願所成功德。[0420b09] 「善男子！汝不應修",
    "T10n0279_077:0420b10": "一善、照一法、行一行、發一願、得一記、住一",
    "T10n0279_077:0420b11": "忍，生究竟想；不應以限量心，行於六度，住於",
    "T10n0279_077:0420b12": "十地，淨佛國土，事善知識。何以故？善男子！",
    "T10n0279_077:0420b13": "菩薩摩訶薩應種無量諸善根，應集無量菩",
    "T10n0279_077:0420b14": "提具，應修無量菩提因，應學無量巧迴向，應",
    "T10n0279_077:0420b15": "化無量眾生界，應知無量眾生心，應知無量",
    "T10n0279_077:0420b16": "眾生根，應識無量眾生解，應觀無量眾生行，",
    "T10n0279_077:0420b17": "應調伏無量眾生，應斷無量煩惱，應淨無量",
    "T10n0279_077:0420b18": "業習，應滅無量邪見，應除無量雜染心，應",
    "T10n0279_077:0420b19": "發無量清淨心，應拔無量苦毒箭，應涸無量",
    "T10n0279_077:0420b20": "愛欲海，應破無量無明暗，應摧無量我慢山，",
    "T10n0279_077:0420b21": "應斷無量生死縛，應度無量諸有流，應竭無",
    "T10n0279_077:0420b22": "量受生海，應令無量眾生出五欲淤泥，應使",
    "T10n0279_077:0420b23": "無量眾生離三界牢獄，應置無量眾生於聖",
    "T10n0279_077:0420b24": "道中，應消滅無量貪欲行，應淨治無量瞋",
    "T10n0279_077:0420b25": "恚行，應摧破無量愚癡行，應超無量魔網，應",
    "T10n0279_077:0420b26": "離無量魔業，應淨治菩薩無量欲樂，應增長",
    "T10n0279_077:0420b27": "菩薩無量方便，應出生菩薩無量增上根，應",
    "T10n0279_077:0420b28": "明潔菩薩無量決定解，應趣入菩薩無量平",
    "T10n0279_077:0420b29": "等，應清淨菩薩無量功德，應修治菩薩無量",
    "T10n0279_077:0420c01": "諸行，應示現菩薩無量隨順世間行，應生無",
    "T10n0279_077:0420c02": "量淨信力，應住無量精進力，應淨無量正念",
    "T10n0279_077:0420c03": "力，應滿無量三昧力，應起無量淨慧力，應",
    "T10n0279_077:0420c04": "堅無量勝解力，應集無量福德力，應長無量",
    "T10n0279_077:0420c05": "智慧力，應發起無量菩薩力，應圓滿無量如",
    "T10n0279_077:0420c06": "來力，應分別無量法門，應了知無量法門，應",
    "T10n0279_077:0420c07": "清淨無量法門，應生無量法光明，應作無",
    "T10n0279_077:0420c08": "量法照耀，應照無量品類根，應知無量煩惱",
    "T10n0279_077:0420c09": "病，應集無量妙法藥，應療無量眾生疾，應",
    "T10n0279_077:0420c10": "嚴辦無量甘露供，應往詣無量佛國土，應",
    "T10n0279_077:0420c11": "供養無量諸如來，應入無量菩薩會，應受無",
    "T10n0279_077:0420c12": "量諸佛教，應忍無量眾生罪，應滅無量惡道",
    "T10n0279_077:0420c13": "難，應令無量眾生生善道，應以四攝攝無量",
    "T10n0279_077:0420c14": "眾生，應修無量總持門，應生無量大願門，應",
    "T10n0279_077:0420c15": "修無量大慈、大願力，應勤求無量法常無休",
    "T10n0279_077:0420c16": "息，應起無量思惟力，應起無量神通事，應",
    "T10n0279_077:0420c17": "淨無量智光明，應往無量眾生趣，應受無量",
    "T10n0279_077:0420c18": "諸有生，應現無量差別身，應知無量言辭法，",
    "T10n0279_077:0420c19": "應入無量差別心，應知菩薩大境界，應住菩",
    "T10n0279_077:0420c20": "薩大宮殿，應觀菩薩甚深妙法，應知菩薩難",
    "T10n0279_077:0420c21": "知境界，應行菩薩難行諸行，應具菩薩尊重",
    "T10n0279_077:0420c22": "威德，應踐菩薩難入正位，應知菩薩種種諸",
    "T10n0279_077:0420c23": "行，應現菩薩普遍神力，應受菩薩平等法雲，",
    "T10n0279_077:0420c24": "應廣菩薩無邊行網，應滿菩薩無邊諸度，應",
    "T10n0279_077:0420c25": "受菩薩無量記別，應入菩薩無量忍門，應",
    "T10n0279_077:0420c26": "治菩薩無量諸地，應淨菩薩無量法門，應同",
    "T10n0279_077:0420c27": "諸菩薩，安住無邊劫，供養無量佛，嚴淨不可",
    "T10n0279_077:0420c28": "說佛國土，出生不可說菩薩願。善男子！舉",
    "T10n0279_077:0420c29": "要言之，應普修一切菩薩行，應普化一切眾",
    "T10n0279_077:0421a01": "生界，應普入一切劫，應普生一切處，應普",
    "T10n0279_077:0421a02": "知一切世，應普行一切法，應普淨一切剎，應",
    "T10n0279_077:0421a03": "普滿一切願，應普供一切佛，應普同一切菩",
    "T10n0279_077:0421a04": "薩願，應普事一切善知識。[0421a04] 「善男子！汝求善知",
    "T10n0279_077:0421a05": "識，不應疲倦；見善知識，勿生厭足；請問善知",
    "T10n0279_077:0421a06": "識，勿憚勞苦；親近善知識，勿懷退轉；供養善",
    "T10n0279_077:0421a07": "知識，不應休息；受善知識教，不應倒錯；學",
    "T10n0279_077:0421a08": "善知識行，不應疑惑；聞善知識演說出離門，",
    "T10n0279_077:0421a09": "不應猶豫；見善知識隨順煩惱行，勿生嫌怪；",
    "T10n0279_077:0421a10": "於善知識所生深信尊敬心，不應變改。何以",
    "T10n0279_077:0421a11": "故？善男子！菩薩因善知識，聽聞一切菩薩諸",
    "T10n0279_077:0421a12": "行，成就一切菩薩功德，出生一切菩薩大願，",
    "T10n0279_077:0421a13": "引發一切菩薩善根，積集一切菩薩助道，開",
    "T10n0279_077:0421a14": "發一切菩薩法光明，顯示一切菩薩出離門，",
    "T10n0279_077:0421a15": "修學一切菩薩清淨戒，安住一切菩薩功德",
    "T10n0279_077:0421a16": "法，清淨一切菩薩廣大志，增長一切菩薩堅",
    "T10n0279_077:0421a17": "固心，具足一切菩薩陀羅尼辯才門，得一切",
    "T10n0279_077:0421a18": "菩薩清淨藏，生一切菩薩定光明，得一切菩",
    "T10n0279_077:0421a19": "薩殊勝願，與一切菩薩同一願，聞一切菩薩",
    "T10n0279_077:0421a20": "殊勝法，得一切菩薩祕密處，至一切菩薩法",
    "T10n0279_077:0421a21": "寶洲，增一切菩薩善根芽，長一切菩薩智",
    "T10n0279_077:0421a22": "慧身，護一切菩薩深密藏，持一切菩薩福",
    "T10n0279_077:0421a23": "德聚，淨一切菩薩受生道，受一切菩薩正法",
    "T10n0279_077:0421a24": "雲，入一切菩薩大願路，趣一切如來菩提果，",
    "T10n0279_077:0421a25": "攝取一切菩薩妙行，開示一切菩薩功德，往",
    "T10n0279_077:0421a26": "一切方聽受妙法，讚一切菩薩廣大威德，生",
    "T10n0279_077:0421a27": "一切菩薩大慈悲力，攝一切菩薩勝自在力，",
    "T10n0279_077:0421a28": "生一切菩薩菩提分，作一切菩薩利益事。[0421a28] 「善",
    "T10n0279_077:0421a29": "男子！菩薩由善知識任持，不墮惡趣；由善知",
    "T10n0279_077:0421b01": "識攝受，不退大乘；由善知識護念，不毀犯菩",
    "T10n0279_077:0421b02": "薩戒；由善知識守護，不隨逐惡知識；由善知",
    "T10n0279_077:0421b03": "識養育，不缺減菩薩法；由善知識攝取，超越",
    "T10n0279_077:0421b04": "凡夫地；由善知識教誨，超越二乘地；由善知",
    "T10n0279_077:0421b05": "識示導，得出離世間；由善知識長養，能不染",
    "T10n0279_077:0421b06": "世法；由承事善知識，修一切菩薩行；由供養",
    "T10n0279_077:0421b07": "善知識，具一切助道法；由親近善知識，不為",
    "T10n0279_077:0421b08": "業惑之所摧伏；由恃怙善知識，勢力堅固，不",
    "T10n0279_077:0421b09": "怖諸魔；由依止善知識，增長一切菩提分法。",
    "T10n0279_077:0421b10": "何以故？善男子！善知識者，能淨諸障，能滅",
    "T10n0279_077:0421b11": "諸罪，能除諸難，能止諸惡，能破無明長夜",
    "T10n0279_077:0421b12": "黑暗，能壞諸見堅固牢獄，能出生死城，能",
    "T10n0279_077:0421b13": "捨世俗家，能截諸魔網，能拔眾苦箭，能離無",
    "T10n0279_077:0421b14": "智險難處，能出邪見大曠野，能度諸有流，能",
    "T10n0279_077:0421b15": "離諸邪道，能示菩提路，能教菩薩法，能令安",
    "T10n0279_077:0421b16": "住菩薩行，能令趣向一切智，能淨智慧眼，能",
    "T10n0279_077:0421b17": "長菩提心，能生大悲，能演妙行，能說波羅蜜，",
    "T10n0279_077:0421b18": "能擯惡知識，能令住諸地，能令獲諸忍，能",
    "T10n0279_077:0421b19": "令修習一切善根，能令成辦一切道具，能",
    "T10n0279_077:0421b20": "施與一切大功德，能令到一切種智位，能令",
    "T10n0279_077:0421b21": "歡喜集功德，能令踊躍修諸行，能令趣入甚",
    "T10n0279_077:0421b22": "深義，能令開示出離門，能令杜絕諸惡道，能",
    "T10n0279_077:0421b23": "令以法光照耀，能令以法雨潤澤，能令消",
    "T10n0279_077:0421b24": "滅一切惑，能令捨離一切見，能令增長一切",
    "T10n0279_077:0421b25": "佛智慧，能令安住一切佛法門。[0421b25] 「善男子！善",
    "T10n0279_077:0421b26": "知識者，如慈母，出生佛種故；如慈父，廣大",
    "T10n0279_077:0421b27": "利益故；如乳母，守護不令作惡故；如教師，",
    "T10n0279_077:0421b28": "示其菩薩所學故；如善導，能示波羅蜜道故；",
    "T10n0279_077:0421b29": "如良醫，能治煩惱諸病故；如雪山，增長一",
    "T10n0279_077:0421c01": "切智藥故；如勇將，殄除一切怖畏故；如濟",
    "T10n0279_077:0421c02": "客，令出生死暴流故；如船師，令到智慧寶",
    "T10n0279_077:0421c03": "洲故。善男子！常當如是正念思惟諸善知識。",
    "T10n0279_077:0421c04": "[0421c04] 「復次，善男子！汝承事一切善知識，應發如",
    "T10n0279_077:0421c05": "大地心，荷負重任無疲倦故；應發如金剛心，",
    "T10n0279_077:0421c06": "志願堅固不可壞故；應發如鐵圍山心，一切",
    "T10n0279_077:0421c07": "諸苦無能動故；應發如給侍心，所有教令皆",
    "T10n0279_077:0421c08": "隨順故；應發如弟子心，所有訓誨無違逆故；",
    "T10n0279_077:0421c09": "應發如僮僕心，不厭一切諸作務故；應發如",
    "T10n0279_077:0421c10": "養母心，受諸勤苦不告勞故；應發如傭作心，",
    "T10n0279_077:0421c11": "隨所受教無違逆故；應發如除糞人心，離憍",
    "T10n0279_077:0421c12": "慢故；應發如已熟稼心，能低下故；應發如",
    "T10n0279_077:0421c13": "良馬心，離惡性故；應發如大車心，能運重故；",
    "T10n0279_077:0421c14": "應發如調順象心，恒伏從故；應發如須彌山",
    "T10n0279_077:0421c15": "心，不傾動故；應發如良犬心，不害主故；應發",
    "T10n0279_077:0421c16": "如旃荼羅心，離憍慢故；應發如犗牛心，無威",
    "T10n0279_077:0421c17": "怒故；應發如舟船心，往來不倦故；應發如",
    "T10n0279_077:0421c18": "橋梁心，濟渡忘疲故；應發如孝子心，承順",
    "T10n0279_077:0421c19": "顏色故；應發如王子心，遵行教命故。[0421c19] 「復次，",
    "T10n0279_077:0421c20": "善男子！汝應於自身生病苦想，於善知識生",
    "T10n0279_077:0421c21": "醫王想，於所說法生良藥想，於所修行生除",
    "T10n0279_077:0421c22": "病想；又應於自身生遠行想，於善知識生導",
    "T10n0279_077:0421c23": "師想，於所說法生正道想，於所修行生遠達",
    "T10n0279_077:0421c24": "想；又應於自身生求度想，於善知識生船師",
    "T10n0279_077:0421c25": "想，於所說法生舟&#x6A9D;想，於所修行生到岸",
    "T10n0279_077:0421c26": "想；又應於自身生苗稼想，於善知識生龍王",
    "T10n0279_077:0421c27": "想，於所說法生時雨想，於所修行生成熟想；",
    "T10n0279_077:0421c28": "又應於自身生貧窮想，於善知識生毘沙門",
    "T10n0279_077:0421c29": "王想，於所說法生財寶想，於所修行生富饒",
    "T10n0279_077:0422a01": "想；又應於自身生弟子想，於善知識生良工",
    "T10n0279_077:0422a02": "想，於所說法生技藝想，於所修行生了知想；",
    "T10n0279_077:0422a03": "又應於自身生恐怖想，於善知識生勇健想，",
    "T10n0279_077:0422a04": "於所說法生器仗想，於所修行生破怨想；又",
    "T10n0279_077:0422a05": "應於自身生商人想，於善知識生導師想，於",
    "T10n0279_077:0422a06": "所說法生珍寶想，於所修行生捃拾想；又應",
    "T10n0279_077:0422a07": "於自身生兒子想，於善知識生父母想，於所",
    "T10n0279_077:0422a08": "說法生家業想，於所修行生紹繼想；又應",
    "T10n0279_077:0422a09": "於自身生王子想，於善知識生大臣想，於所",
    "T10n0279_077:0422a10": "說法生王教想，於所修行生冠王冠想、服王",
    "T10n0279_077:0422a11": "服想、繫王繒想、坐王殿想。[0422a11] 「善男子！汝應發如",
    "T10n0279_077:0422a12": "是心，作如是意近善知識。何以故？以如是心",
    "T10n0279_077:0422a13": "近善知識，令其志願永得清淨。[0422a13] 「復次，善男子！",
    "T10n0279_077:0422a14": "善知識者長諸善根，譬如雪山長諸藥草；善",
    "T10n0279_077:0422a15": "知識者是佛法器，譬如大海吞納眾流；善",
    "T10n0279_077:0422a16": "知識者是功德處，譬如大海出生眾寶；善知",
    "T10n0279_077:0422a17": "識者淨菩提心，譬如猛火能鍊真金；善知",
    "T10n0279_077:0422a18": "識者出過世法，如須彌山出於大海；善知識",
    "T10n0279_077:0422a19": "者不染世法，譬如蓮華不著於水；善知識者",
    "T10n0279_077:0422a20": "不受諸惡，譬如大海不宿死屍；善知識者增",
    "T10n0279_077:0422a21": "長白法，譬如白月光色圓滿；善知識者照明",
    "T10n0279_077:0422a22": "法界，譬如盛日照四天下；善知識者長菩薩",
    "T10n0279_077:0422a23": "身，譬如父母養育兒子。[0422a23] 「善男子！以要言之，菩",
    "T10n0279_077:0422a24": "薩摩訶薩若能隨順善知識教，得十不可說",
    "T10n0279_077:0422a25": "百千億那由他功德，淨十不可說百千億那",
    "T10n0279_077:0422a26": "由他深心，長十不可說百千億那由他菩薩",
    "T10n0279_077:0422a27": "根，淨十不可說百千億那由他菩薩力，斷十",
    "T10n0279_077:0422a28": "不可說百千億阿僧祇障，超十不可說百千",
    "T10n0279_077:0422a29": "億阿僧祇魔境，入十不可說百千億阿僧祇",
    "T10n0279_077:0422b01": "法門，滿十不可說百千億阿僧祇助道，修十",
    "T10n0279_077:0422b02": "不可說百千億阿僧祇妙行，發十不可說百",
    "T10n0279_077:0422b03": "千億阿僧祇大願。[0422b03] 「善男子！我復略說一切",
    "T10n0279_077:0422b04": "菩薩行、一切菩薩波羅蜜、一切菩薩地、一",
    "T10n0279_077:0422b05": "切菩薩忍、一切菩薩總持門、一切菩薩三昧",
    "T10n0279_077:0422b06": "門、一切菩薩神通智、一切菩薩迴向、一切",
    "T10n0279_077:0422b07": "菩薩願。一切菩薩成就佛法，皆由善知識力，",
    "T10n0279_077:0422b08": "以善知識而為根本，依善知識生，依善知識",
    "T10n0279_077:0422b09": "出，依善知識長，依善知識住，善知識為因緣，",
    "T10n0279_077:0422b10": "善知識能發起。」[0422b10] 時，善財童子聞善知識如是",
    "T10n0279_077:0422b11": "功德，能開示無量菩薩妙行，能成就無量廣",
    "T10n0279_077:0422b12": "大佛法，踊躍歡喜，頂禮德生及有德足，遶無",
    "T10n0279_077:0422b13": "量匝，慇懃瞻仰，辭退而去。",
    "T10n0279_077:0422b14": "[0422b14] 爾時，善財童子聞善知識教，潤澤其心，正念",
    "T10n0279_077:0422b15": "思惟諸菩薩行，向海岸國。自憶往世不修禮",
    "T10n0279_077:0422b16": "敬，即時發意勤力而行；復憶往世身心不淨，",
    "T10n0279_077:0422b17": "即時發意專自治潔；復憶往世作諸惡業，即",
    "T10n0279_077:0422b18": "時發意專自防斷；復憶往世起諸妄想，即",
    "T10n0279_077:0422b19": "時發意恒正思惟；復憶往世所修諸行但為",
    "T10n0279_077:0422b20": "自身，即時發意令心廣大普及含識；復憶往",
    "T10n0279_077:0422b21": "世追求欲境常自損耗無有滋味，即時發意",
    "T10n0279_077:0422b22": "修行佛法長養諸根以自安隱；復憶往世起",
    "T10n0279_077:0422b23": "邪思念顛倒相應，即時發意生正見心起菩",
    "T10n0279_077:0422b24": "薩願；復憶往世日夜劬勞作諸惡事，即時發",
    "T10n0279_077:0422b25": "意起大精進成就佛法；復憶往世受五趣生",
    "T10n0279_077:0422b26": "於自他身皆無利益，即時發意願以其身饒",
    "T10n0279_077:0422b27": "益眾生成就佛法承事一切諸善知識。如是",
    "T10n0279_077:0422b28": "思惟，生大歡喜。復觀此身是生、老、病、死眾苦",
    "T10n0279_077:0422b29": "之宅，願盡未來劫，修菩薩道教化眾生，見諸",
    "T10n0279_077:0422c01": "如來成就佛法，遊行一切佛剎，承事一切法",
    "T10n0279_077:0422c02": "師，住持一切佛教，尋求一切法侶，見一切",
    "T10n0279_077:0422c03": "善知識，集一切諸佛法，與一切菩薩願智身",
    "T10n0279_077:0422c04": "而作因緣。[0422c04] 作是念時，長不思議無量善根，",
    "T10n0279_077:0422c05": "即於一切菩薩深信尊重，生希有想，生大",
    "T10n0279_077:0422c06": "師想；諸根清淨，善法增益，起一切菩薩恭敬",
    "T10n0279_077:0422c07": "供養，作一切菩薩曲躬合掌，生一切菩薩普",
    "T10n0279_077:0422c08": "見世間眼，起一切菩薩普念眾生想，現一切",
    "T10n0279_077:0422c09": "菩薩無量願化身，出一切菩薩清淨讚說音；",
    "T10n0279_077:0422c10": "想見過、現一切諸佛及諸菩薩，於一切處示",
    "T10n0279_077:0422c11": "現成道神通變化，乃至無有一毛端處而",
    "T10n0279_077:0422c12": "不周遍；又得清淨智光明眼，見一切菩薩所",
    "T10n0279_077:0422c13": "行境界；其心普入十方剎網，其願普遍虛空",
    "T10n0279_077:0422c14": "法界，三世平等，無有休息。如是一切，皆以信",
    "T10n0279_077:0422c15": "受善知識教之所致耳。[0422c15] 善財童子以如是尊",
    "T10n0279_077:0422c16": "重、如是供養、如是稱讚、如是觀察、如是願",
    "T10n0279_077:0422c17": "力、如是想念、如是無量智慧境界，於毘盧",
    "T10n0279_077:0422c18": "遮那莊嚴藏大樓閣前，五體投地，暫時斂念，",
    "T10n0279_077:0422c19": "思惟觀察。以深信解、大願力故，入遍一切",
    "T10n0279_077:0422c20": "處智慧身平等門，普現其身在於一切如來",
    "T10n0279_077:0422c21": "前、一切菩薩前、一切善知識前、一切如來",
    "T10n0279_077:0422c22": "塔廟前、一切如來形像前、一切諸佛諸菩薩",
    "T10n0279_077:0422c23": "住處前、一切法寶前、一切聲聞辟支佛及其",
    "T10n0279_077:0422c24": "塔廟前、一切聖眾福田前、一切父母尊者前、",
    "T10n0279_077:0422c25": "一切十方眾生前，皆如上說，尊重禮讚，盡未",
    "T10n0279_077:0422c26": "來際無有休息。等虛空，無邊量故；等法界，無",
    "T10n0279_077:0422c27": "障礙故；等實際，遍一切故；等如來，無分別",
    "T10n0279_077:0422c28": "故。猶如影，隨智現故；猶如夢，從思起故；猶",
    "T10n0279_077:0422c29": "如像，示一切故；猶如響，緣所發故；無有生，",
    "T10n0279_077:0423a01": "遞興謝故；無有性，隨緣轉故。[0423a01] 又決定知一切",
    "T10n0279_077:0423a02": "諸報皆從業起，一切諸果皆從因起，一切諸",
    "T10n0279_077:0423a03": "業皆從習起，一切佛興皆從信起，一切化現",
    "T10n0279_077:0423a04": "諸供養事皆悉從於決定解起，一切化佛從",
    "T10n0279_077:0423a05": "敬心起，一切佛法從善根起，一切化身從方",
    "T10n0279_077:0423a06": "便起，一切佛事從大願起，一切菩薩所修諸",
    "T10n0279_077:0423a07": "行從迴向起，一切法界廣大莊嚴從一切智",
    "T10n0279_077:0423a08": "境界而起。離於斷見，知迴向故；離於常見，知",
    "T10n0279_077:0423a09": "無生故；離無因見，知正因故；離顛倒見，知如",
    "T10n0279_077:0423a10": "實理故；離自在見，知不由他故；離自他見，知",
    "T10n0279_077:0423a11": "從緣起故；離邊執見，知法界無邊故；離往來",
    "T10n0279_077:0423a12": "見，知如影像故；離有無見，知不生滅故；離一",
    "T10n0279_077:0423a13": "切法見，知空無生故，知不自在故，知願力出",
    "T10n0279_077:0423a14": "生故；離一切相，見入無相際故。知一切法如",
    "T10n0279_077:0423a15": "種生芽故，如印生文故。知質如像故，知聲",
    "T10n0279_077:0423a16": "如響故，知境如夢故，知業如幻故。了世心現",
    "T10n0279_077:0423a17": "故，了果因起故，了報業集故，了知一切諸",
    "T10n0279_077:0423a18": "功德法皆從菩薩善巧方便所流出故。[0423a18] 善財",
    "T10n0279_077:0423a19": "童子入如是智，端心潔念；於樓觀前，舉體",
    "T10n0279_077:0423a20": "投地，慇懃頂禮；不思議善根流注身心，清涼",
    "T10n0279_077:0423a21": "悅懌。從地而起，一心瞻仰，目不暫捨，合掌",
    "T10n0279_077:0423a22": "圍遶，經無量匝，作是念言：[0423a22] 「此大樓閣，是解空、",
    "T10n0279_077:0423a23": "無相、無願者之所住處；是於一切法無分別",
    "T10n0279_077:0423a24": "者之所住處；是了法界無差別者之所住處；",
    "T10n0279_077:0423a25": "是知一切眾生不可得者之所住處；是知一",
    "T10n0279_077:0423a26": "切法無生者之所住處；是不著一切世間者",
    "T10n0279_077:0423a27": "之所住處；是不著一切窟宅者之所住處；是",
    "T10n0279_077:0423a28": "不樂一切聚落者之所住處；是不依一切境",
    "T10n0279_077:0423a29": "界者之所住處；是離一切想者之所住處；是",
    "T10n0279_077:0423b01": "知一切法無自性者之所住處；是斷一切分",
    "T10n0279_077:0423b02": "別業者之所住處；是離一切想心、意、識者之",
    "T10n0279_077:0423b03": "所住處；是不入不出一切道者之所住處；是",
    "T10n0279_077:0423b04": "入一切甚深般若波羅蜜者之所住處；是能",
    "T10n0279_077:0423b05": "以方便住普門法界者之所住處；是息滅一",
    "T10n0279_077:0423b06": "切煩惱火者之所住處；是以增上慧除斷一",
    "T10n0279_077:0423b07": "切見、愛、慢者之所住處；是出生一切諸禪解",
    "T10n0279_077:0423b08": "脫三昧通明而遊戲者之所住處；是觀察一",
    "T10n0279_077:0423b09": "切菩薩三昧境界者之所住處；是安住一切",
    "T10n0279_077:0423b10": "如來所者之所住處；是以一劫入一切劫，以",
    "T10n0279_077:0423b11": "一切劫入一劫，而不壞其相者之所住處；是",
    "T10n0279_077:0423b12": "以一剎入一切剎，以一切剎入一剎，而不壞",
    "T10n0279_077:0423b13": "其相者之所住處；是以一法入一切法，以一",
    "T10n0279_077:0423b14": "切法入一法，而不壞其相者之所住處；是以",
    "T10n0279_077:0423b15": "一眾生入一切眾生，以一切眾生入一眾生，",
    "T10n0279_077:0423b16": "而不壞其相者之所住處；是以一佛入一切",
    "T10n0279_077:0423b17": "佛，以一切佛入一佛，而不壞其相者之所住",
    "T10n0279_077:0423b18": "處；是於一念中而知一切三世者之所住處；",
    "T10n0279_077:0423b19": "是於一念中往詣一切國土者之所住處；是",
    "T10n0279_077:0423b20": "於一切眾生前悉現其身者之所住處；是心",
    "T10n0279_077:0423b21": "常利益一切世間者之所住處；是能遍至一",
    "T10n0279_077:0423b22": "切處者之所住處；是雖已出一切世間，為化",
    "T10n0279_077:0423b23": "眾生故而恒於中現身者之所住處；是不著",
    "T10n0279_077:0423b24": "一切剎，為供養諸佛故而遊一切剎者之所住",
    "T10n0279_077:0423b25": "處；是不動本處，能普詣一切佛剎而莊嚴者",
    "T10n0279_077:0423b26": "之所住處；是親近一切佛而不起佛想者之",
    "T10n0279_077:0423b27": "所住處；是依止一切善知識而不起善知識",
    "T10n0279_077:0423b28": "想者之所住處；是住一切魔宮而不耽著欲",
    "T10n0279_077:0423b29": "境界者之所住處；是永離一切心想者之所",
    "T10n0279_077:0423c01": "住處；是雖於一切眾生中而現其身，然於自",
    "T10n0279_077:0423c02": "他不生二想者之所住處；是能普入一切世",
    "T10n0279_077:0423c03": "界而於法界無差別想者之所住處；是願住",
    "T10n0279_077:0423c04": "未來一切劫而於諸劫無長短想者之所住",
    "T10n0279_077:0423c05": "處；是不離一毛端處而普現身一切世界者",
    "T10n0279_077:0423c06": "之所住處；是能演說難遭遇法者之所住處；",
    "T10n0279_077:0423c07": "是能住難知法、甚深法、無二法、無相法、無對治",
    "T10n0279_077:0423c08": "法、無所得法、無戲論法者之所住處；是住大",
    "T10n0279_077:0423c09": "慈大悲者之所住處；是已度一切二乘智、已",
    "T10n0279_077:0423c10": "超一切魔境界、已於世法無所染、已到菩薩",
    "T10n0279_077:0423c11": "所到岸、已住如來所住處者之所住處；是雖",
    "T10n0279_077:0423c12": "離一切諸相而亦不入聲聞正位，雖了一切",
    "T10n0279_077:0423c13": "法無生而亦不住無生法性者之所住處；是",
    "T10n0279_077:0423c14": "雖觀不淨而不證離貪法亦不與貪欲俱，雖",
    "T10n0279_077:0423c15": "修於慈而不證離瞋法亦不與瞋垢俱，雖觀",
    "T10n0279_077:0423c16": "緣起而不證離癡法亦不與癡惑俱者之所住",
    "T10n0279_077:0423c17": "處；是雖住四禪而不隨禪生，雖行四無量為",
    "T10n0279_077:0423c18": "化眾生故而不生色界，雖修四無色定以大",
    "T10n0279_077:0423c19": "悲故而不住無色界者之所住處；是雖勤修",
    "T10n0279_077:0423c20": "止觀為化眾生故而不證明脫，雖行於捨而",
    "T10n0279_077:0423c21": "不捨化眾生事者之所住處；是雖觀於空而",
    "T10n0279_077:0423c22": "不起空見，雖行無相而常化著相眾生，雖行",
    "T10n0279_077:0423c23": "無願而不捨菩提行願者之所住處；是雖於",
    "T10n0279_077:0423c24": "一切業煩惱中而得自在為化眾生故而現",
    "T10n0279_077:0423c25": "隨順諸業煩惱，雖無生死為化眾生故示受",
    "T10n0279_077:0423c26": "生死，雖已離一切趣為化眾生故示入諸趣者",
    "T10n0279_077:0423c27": "之所住處；是雖行於慈而於諸眾生無所愛",
    "T10n0279_077:0423c28": "戀，雖行於悲而於諸眾生無所取著，雖行",
    "T10n0279_077:0423c29": "於喜而觀苦眾生心常哀愍，雖行於捨而不",
    "T10n0279_077:0424a01": "廢捨利益他事者之所住處；是雖行九次第",
    "T10n0279_077:0424a02": "定而不厭離欲界受生，雖知一切法無生無",
    "T10n0279_077:0424a03": "滅而不於實際作證，雖入三解脫門而不取",
    "T10n0279_077:0424a04": "聲聞解脫，雖觀四聖諦而不住小乘聖果，雖",
    "T10n0279_077:0424a05": "觀甚深緣起而不住究竟寂滅，雖修八聖道",
    "T10n0279_077:0424a06": "而不求永出世間，雖超凡夫地而不墮聲聞、",
    "T10n0279_077:0424a07": "辟支佛地，雖觀五取蘊而不永滅諸蘊，雖超",
    "T10n0279_077:0424a08": "出四魔而不分別諸魔，雖不著六處而不永",
    "T10n0279_077:0424a09": "滅六處，雖安住真如而不墮實際，雖說一切",
    "T10n0279_077:0424a10": "乘而不捨大乘。此大樓閣，是住如是等一切",
    "T10n0279_077:0424a11": "諸功德者之所住處。」[0424a11] 爾時，善財童子而說頌",
    "T10n0279_077:0424a12": "言：",
    "T10n0279_077:0424a13": "「此是大悲清淨智，  利益世間慈氏尊，",
    "T10n0279_077:0424a14": " 灌頂地中佛長子，  入如來境之住處。",
    "T10n0279_077:0424a15": " 一切名聞諸佛子，  已入大乘解脫門，",
    "T10n0279_077:0424a16": " 遊行法界心無著，  此無等者之住處。",
    "T10n0279_077:0424a17": " 施戒忍進禪智慧，  方便願力及神通，",
    "T10n0279_077:0424a18": " 如是大乘諸度法，  悉具足者之住處。",
    "T10n0279_077:0424a19": " 智慧廣大如虛空，  普知三世一切法，",
    "T10n0279_077:0424a20": " 無礙無依無所取，  了諸有者之住處。",
    "T10n0279_077:0424a21": " 善能解了一切法，  無性無生無所依，",
    "T10n0279_077:0424a22": " 如鳥飛空得自在，  此大智者之住處。",
    "T10n0279_077:0424a23": " 了知三毒真實性，  分別因緣虛妄起，",
    "T10n0279_077:0424a24": " 亦不厭彼而求出，  此寂靜人之住處。",
    "T10n0279_077:0424a25": " 三解脫門八聖道，  諸蘊處界及緣起，",
    "T10n0279_077:0424a26": " 悉能觀察不趣寂，  此善巧人之住處。",
    "T10n0279_077:0424a27": " 十方國土及眾生，  以無礙智咸觀察，",
    "T10n0279_077:0424a28": " 了性皆空不分別，  此寂滅人之住處。",
    "T10n0279_077:0424a29": " 普行法界悉無礙，  而求行性不可得，",
    "T10n0279_077:0424b01": " 如風行空無所行，  此無依者之住處。",
    "T10n0279_077:0424b02": " 普見惡道群生類，  受諸楚毒無所歸，",
    "T10n0279_077:0424b03": " 放大慈光悉除滅，  此哀愍者之住處。",
    "T10n0279_077:0424b04": " 見諸眾生失正道，  譬如生盲踐畏途，",
    "T10n0279_077:0424b05": " 引其令入解脫城，  此大導師之住處。",
    "T10n0279_077:0424b06": " 見諸眾生入魔網，  生老病死常逼迫，",
    "T10n0279_077:0424b07": " 令其解脫得慰安，  此勇健人之住處。",
    "T10n0279_077:0424b08": " 見諸眾生嬰惑病，  而興廣大悲愍心，",
    "T10n0279_077:0424b09": " 以智慧藥悉除滅，  此大醫王之住處。",
    "T10n0279_077:0424b10": " 見諸群生沒有海，  沈淪憂迫受眾苦，",
    "T10n0279_077:0424b11": " 悉以法船而救之，  此善度者之住處。",
    "T10n0279_077:0424b12": " 見諸眾生在惑海，  能發菩提妙寶心，",
    "T10n0279_077:0424b13": " 悉入其中而濟拔，  此善漁人之住處。",
    "T10n0279_077:0424b14": " 恒以大願慈悲眼，  普觀一切諸眾生，",
    "T10n0279_077:0424b15": " 從諸有海而拔出，  此金翅王之住處。",
    "T10n0279_077:0424b16": " 譬如日月在虛空，  一切世間靡不燭，",
    "T10n0279_077:0424b17": " 智慧光明亦如是，  此照世者之住處。",
    "T10n0279_077:0424b18": " 菩薩為化一眾生，  普盡未來無量劫，",
    "T10n0279_077:0424b19": " 如為一人一切爾，  此救世者之住處。",
    "T10n0279_077:0424b20": " 於一國土化眾生，  盡未來劫無休息，",
    "T10n0279_077:0424b21": " 一一國土咸如是，  此堅固意之住處。",
    "T10n0279_077:0424b22": " 十方諸佛所說法，  一座普受咸令盡，",
    "T10n0279_077:0424b23": " 盡未來劫恒悉然，  此智海人之住處。",
    "T10n0279_077:0424b24": " 遍遊一切世界海，  普入一切道場海，",
    "T10n0279_077:0424b25": " 供養一切如來海，  此修行者之住處。",
    "T10n0279_077:0424b26": " 修行一切妙行海，  發起無邊大願海，",
    "T10n0279_077:0424b27": " 如是經於眾劫海，  此功德者之住處。",
    "T10n0279_077:0424b28": " 一毛端處無量剎，  佛眾生劫不可說，",
    "T10n0279_077:0424b29": " 如是明見靡不周，  此無礙眼之住處。",
    "T10n0279_077:0424c01": " 一念普攝無邊劫，  國土諸佛及眾生，",
    "T10n0279_077:0424c02": " 智慧無礙悉正知，  此具德人之住處。",
    "T10n0279_077:0424c03": " 十方國土碎為塵，  一切大海以毛滴，",
    "T10n0279_077:0424c04": " 菩薩發願數如是，  此無礙者之住處。",
    "T10n0279_077:0424c05": " 成就總持三昧門，  大願諸禪及解脫，",
    "T10n0279_077:0424c06": " 一一皆住無邊劫，  此真佛子之住處。",
    "T10n0279_077:0424c07": " 無量無邊諸佛子，  種種說法度眾生，",
    "T10n0279_077:0424c08": " 亦說世間眾技術，  此修行者之住處。",
    "T10n0279_077:0424c09": " 成就神通方便智，  修行如幻妙法門，",
    "T10n0279_077:0424c10": " 十方五趣悉現生，  此無礙者之住處。",
    "T10n0279_077:0424c11": " 菩薩始從初發心，  具足修行一切行，",
    "T10n0279_077:0424c12": " 化身無量遍法界，  此神力者之住處。",
    "T10n0279_077:0424c13": " 一念成就菩提道，  普作無邊智慧業，",
    "T10n0279_077:0424c14": " 世情思慮悉發狂，  此難量者之住處。",
    "T10n0279_077:0424c15": " 成就神通無障礙，  遊行法界靡不周，",
    "T10n0279_077:0424c16": " 其心未&#x751E;有所得，  此淨慧者之住處。",
    "T10n0279_077:0424c17": " 菩薩修行無礙慧，  入諸國土無所著，",
    "T10n0279_077:0424c18": " 以無二智普照明，  此無我者之住處。",
    "T10n0279_077:0424c19": " 了知諸法無依止，  本性寂滅同虛空，",
    "T10n0279_077:0424c20": " 常行如是境界中，  此離垢人之住處。",
    "T10n0279_077:0424c21": " 普見群生受諸苦，  發大仁慈智慧心，",
    "T10n0279_077:0424c22": " 願常利益諸世間，  此悲愍者之住處。",
    "T10n0279_077:0424c23": " 佛子住於此，  普現眾生前，",
    "T10n0279_077:0424c24": " 猶如日月輪，  遍除生死暗。",
    "T10n0279_077:0424c25": " 佛子住於此，  普順眾生心，",
    "T10n0279_077:0424c26": " 變現無量身，  充滿十方剎。",
    "T10n0279_077:0424c27": " 佛子住於此，  遍遊諸世界，",
    "T10n0279_077:0424c28": " 一切如來所，  無量無數劫。",
    "T10n0279_077:0424c29": " 佛子住於此，  思量諸佛法，",
    "T10n0279_077:0425a01": " 無量無數劫，  其心無厭倦。",
    "T10n0279_077:0425a02": " 佛子住於此，  念念入三昧，",
    "T10n0279_077:0425a03": " 一一三昧門，  闡明諸佛境。",
    "T10n0279_077:0425a04": " 佛子住於此，  悉知一切剎，",
    "T10n0279_077:0425a05": " 無量無數劫，  眾生佛名號。",
    "T10n0279_077:0425a06": " 佛子住於此，  一念攝諸劫，",
    "T10n0279_077:0425a07": " 但隨眾生心，  而無分別想。",
    "T10n0279_077:0425a08": " 佛子住於此，  修習諸三昧，",
    "T10n0279_077:0425a09": " 一一心念中，  了知三世法。",
    "T10n0279_077:0425a10": " 佛子住於此，  結跏身不動，",
    "T10n0279_077:0425a11": " 普現一切剎，  一切諸趣中。",
    "T10n0279_077:0425a12": " 佛子住於此，  飲諸佛法海，",
    "T10n0279_077:0425a13": " 深入智慧海，  具足功德海。",
    "T10n0279_077:0425a14": " 佛子住於此，  悉知諸剎數，",
    "T10n0279_077:0425a15": " 世數眾生數，  佛名數亦然。",
    "T10n0279_077:0425a16": " 佛子住於此，  一念悉能了，",
    "T10n0279_077:0425a17": " 一切三世中，  國土之成壞。",
    "T10n0279_077:0425a18": " 佛子住於此，  普知佛行願，",
    "T10n0279_077:0425a19": " 菩薩所修行，  眾生根性欲。",
    "T10n0279_077:0425a20": " 佛子住於此，  見一微塵中，",
    "T10n0279_077:0425a21": " 無量剎道場，  眾生及諸劫。",
    "T10n0279_077:0425a22": " 如一微塵內，  一切塵亦然，",
    "T10n0279_077:0425a23": " 種種咸具足，  處處皆無礙。",
    "T10n0279_077:0425a24": " 佛子住於此，  普觀一切法，",
    "T10n0279_077:0425a25": " 眾生剎及世，  無起無所有。",
    "T10n0279_077:0425a26": " 觀察眾生等，  法等如來等，",
    "T10n0279_077:0425a27": " 剎等諸願等，  三世悉平等。",
    "T10n0279_077:0425a28": " 佛子住於此，  教化諸群生，",
    "T10n0279_077:0425a29": " 供養諸如來，  思惟諸法性。",
    "T10n0279_077:0425b01": " 無量千萬劫，  所修願智行，",
    "T10n0279_077:0425b02": " 廣大不可量，  稱揚莫能盡。",
    "T10n0279_077:0425b03": " 彼諸大勇猛，  所行無障礙，",
    "T10n0279_077:0425b04": " 安住於此中，  我合掌敬禮。",
    "T10n0279_077:0425b05": " 諸佛之長子，  聖德慈氏尊；",
    "T10n0279_077:0425b06": " 我今恭敬禮，  願垂顧念我！」",
    "T10n0279_077:0425b07": "[0425b07] 爾時，善財童子以如是等一切菩薩無量稱",
    "T10n0279_077:0425b08": "揚讚歎法，而讚毘盧遮那莊嚴藏大樓閣中",
    "T10n0279_077:0425b09": "諸菩薩已，曲躬合掌，恭敬頂禮，一心願見彌",
    "T10n0279_077:0425b10": "勒菩薩親近供養；乃見彌勒菩薩摩訶薩從",
    "T10n0279_077:0425b11": "別處來，無量天、龍、夜叉、乾闥婆、阿脩羅、迦樓",
    "T10n0279_077:0425b12": "羅、緊那羅、摩&#x777A;羅伽王，釋、梵、護世，及本生",
    "T10n0279_077:0425b13": "處無量眷屬、婆羅門眾，及餘無數百千眾",
    "T10n0279_077:0425b14": "生，前後圍遶而共來向莊嚴藏大樓觀所。善",
    "T10n0279_077:0425b15": "財見已，歡喜踊躍，五體投地。[0425b15] 時，彌勒菩薩觀",
    "T10n0279_077:0425b16": "察善財，指示大眾，歎其功德，而說頌曰：",
    "T10n0279_077:0425b17": "「汝等觀善財，  智慧心清淨，",
    "T10n0279_077:0425b18": " 為求菩提行，  而來至我所。",
    "T10n0279_077:0425b19": " 善來圓滿慈，  善來清淨悲，",
    "T10n0279_077:0425b20": " 善來寂滅眼，  修行無懈倦。",
    "T10n0279_077:0425b21": " 善來清淨意，  善來廣大心，",
    "T10n0279_077:0425b22": " 善來不退根，  修行無懈倦。",
    "T10n0279_077:0425b23": " 善來不動行，  常求善知識，",
    "T10n0279_077:0425b24": " 了達一切法，  調伏諸群生。",
    "T10n0279_077:0425b25": " 善來行妙道，  善來住功德，",
    "T10n0279_077:0425b26": " 善來趣佛果，  未曾有疲倦。",
    "T10n0279_077:0425b27": " 善來德為體，  善來法所滋，",
    "T10n0279_077:0425b28": " 善來無邊行，  世間難可見。",
    "T10n0279_077:0425b29": " 善來離迷惑，  世法不能染，",
    "T10n0279_077:0425c01": " 利衰毀譽等，  一切無分別。",
    "T10n0279_077:0425c02": " 善來施安樂，  調柔堪受化；",
    "T10n0279_077:0425c03": " 諂誑瞋慢心，  一切悉除滅。",
    "T10n0279_077:0425c04": " 善來真佛子，  普詣於十方，",
    "T10n0279_077:0425c05": " 增長諸功德，  調柔無懈倦。",
    "T10n0279_077:0425c06": " 善來三世智，  遍知一切法，",
    "T10n0279_077:0425c07": " 普生功德藏，  修行不疲厭。",
    "T10n0279_077:0425c08": " 文殊德雲等，  一切諸佛子，",
    "T10n0279_077:0425c09": " 令汝至我所，  示汝無礙處。",
    "T10n0279_077:0425c10": " 具修菩薩行，  普攝諸群生；",
    "T10n0279_077:0425c11": " 如是廣大人，  今來至我所。",
    "T10n0279_077:0425c12": " 為求諸如來，  清淨之境界，",
    "T10n0279_077:0425c13": " 問諸廣大願，  而來至我所。",
    "T10n0279_077:0425c14": " 去來現在佛，  所成諸行業，",
    "T10n0279_077:0425c15": " 汝欲皆修學，  而來至我所。",
    "T10n0279_077:0425c16": " 汝於善知識，  欲求微妙法，",
    "T10n0279_077:0425c17": " 欲受菩薩行，  而來至我所。",
    "T10n0279_077:0425c18": " 汝念善知識，  諸佛所稱歎，",
    "T10n0279_077:0425c19": " 令汝成菩提，  而來至我所。",
    "T10n0279_077:0425c20": " 汝念善知識，  生我如父母，",
    "T10n0279_077:0425c21": " 養我如乳母，  增我菩提分，",
    "T10n0279_077:0425c22": " 如醫療眾疾，  如天灑甘露，",
    "T10n0279_077:0425c23": " 如日示正道，  如月轉淨輪，",
    "T10n0279_077:0425c24": " 如山不動搖，  如海無增減，",
    "T10n0279_077:0425c25": " 如船師濟渡，  而來至我所。",
    "T10n0279_077:0425c26": " 汝觀善知識，  猶如大猛將，",
    "T10n0279_077:0425c27": " 亦如大商主，  又如大導師，",
    "T10n0279_077:0425c28": " 能建正法幢，  能示佛功德，",
    "T10n0279_077:0425c29": " 能滅諸惡道，  能開善趣門，",
    "T10n0279_077:0426a01": " 能顯諸佛身，  能守諸佛藏，",
    "T10n0279_077:0426a02": " 能持諸佛法，  是故願瞻奉。",
    "T10n0279_077:0426a03": " 欲滿清淨智，  欲具端正身，",
    "T10n0279_077:0426a04": " 欲生尊貴家，  而來至我所。",
    "T10n0279_077:0426a05": " 汝等觀此人，  親近善知識，",
    "T10n0279_077:0426a06": " 隨其所修學，  一切應順行。",
    "T10n0279_077:0426a07": " 以昔福因緣，  文殊令發心，",
    "T10n0279_077:0426a08": " 隨順無違逆，  修行不懈倦。",
    "T10n0279_077:0426a09": " 父母與親屬，  宮殿及財產，",
    "T10n0279_077:0426a10": " 一切皆捨離，  謙下求知識。",
    "T10n0279_077:0426a11": " 淨治如是意，  永離世間身，",
    "T10n0279_077:0426a12": " 當生佛國土，  受諸勝果報。",
    "T10n0279_077:0426a13": " 善財見眾生，  生老病死苦，",
    "T10n0279_077:0426a14": " 為發大悲意，  勤修無上道。",
    "T10n0279_077:0426a15": " 善財見眾生，  五趣常流轉，",
    "T10n0279_077:0426a16": " 為求金剛智，  破彼諸苦輪。",
    "T10n0279_077:0426a17": " 善財見眾生，  心田甚荒穢，",
    "T10n0279_077:0426a18": " 為除三毒刺，  專求利智犁。",
    "T10n0279_077:0426a19": " 眾生處癡暗，  盲冥失正道；",
    "T10n0279_077:0426a20": " 善財為導師，  示其安隱處。",
    "T10n0279_077:0426a21": " 忍鎧解脫乘，  智慧為利劍，",
    "T10n0279_077:0426a22": " 能於三有內，  破諸煩惱賊。",
    "T10n0279_077:0426a23": " 善財法船師，  普濟諸含識，",
    "T10n0279_077:0426a24": " 令過爾焰海，  疾至淨寶洲。",
    "T10n0279_077:0426a25": " 善財正覺日，  智光大願輪，",
    "T10n0279_077:0426a26": " 周行法界空，  普照群迷宅。",
    "T10n0279_077:0426a27": " 善財正覺月，  白法悉圓滿，",
    "T10n0279_077:0426a28": " 慈定清涼光，  等照眾生心。",
    "T10n0279_077:0426a29": " 善財勝智海，  依於直心住，",
    "T10n0279_077:0426b01": " 菩提行漸深，  出生眾法寶。",
    "T10n0279_077:0426b02": " 善財大心龍，  昇於法界空，",
    "T10n0279_077:0426b03": " 興雲&#x9714;甘澤，  生成一切果。",
    "T10n0279_077:0426b04": " 善財然法燈，  信炷慈悲油，",
    "T10n0279_077:0426b05": " 念器功德光，  滅除三毒暗。",
    "T10n0279_077:0426b06": " 覺心迦羅邏，  悲胞慈為肉，",
    "T10n0279_077:0426b07": " 菩提分肢節，  長於如來藏。",
    "T10n0279_077:0426b08": " 增長福德藏，  清淨智慧藏，",
    "T10n0279_077:0426b09": " 開顯方便藏，  出生大願藏。",
    "T10n0279_077:0426b10": " 如是大莊嚴，  救護諸群生；",
    "T10n0279_077:0426b11": " 一切天人中，  難聞難可見。",
    "T10n0279_077:0426b12": " 如是智慧樹，  根深不可動，",
    "T10n0279_077:0426b13": " 眾行漸增長，  普蔭諸群生。",
    "T10n0279_077:0426b14": " 欲生一切德，  欲問一切法，",
    "T10n0279_077:0426b15": " 欲斷一切疑，  專求善知識。",
    "T10n0279_077:0426b16": " 欲破諸惑魔，  欲除諸見垢，",
    "T10n0279_077:0426b17": " 欲解眾生縛，  專求善知識。",
    "T10n0279_077:0426b18": " 當滅諸惡道，  當示人天路，",
    "T10n0279_077:0426b19": " 令修功德行，  疾入涅槃城。",
    "T10n0279_077:0426b20": " 當度諸見難，  當截諸見網，",
    "T10n0279_077:0426b21": " 當枯愛欲水，  當示三有道。",
    "T10n0279_077:0426b22": " 當為世依怙，  當作世光明，",
    "T10n0279_077:0426b23": " 當成三界師，  示其解脫處。",
    "T10n0279_077:0426b24": " 亦當令世間，  普離諸想著，",
    "T10n0279_077:0426b25": " 普覺煩惱睡，  普出愛欲泥。",
    "T10n0279_077:0426b26": " 當了種種法，  當淨種種剎；",
    "T10n0279_077:0426b27": " 一切咸究竟，  其心大歡喜。",
    "T10n0279_077:0426b28": " 汝行極調柔，  汝心甚清淨，",
    "T10n0279_077:0426b29": " 所欲修功德，  一切當圓滿。",
    "T10n0279_077:0426c01": " 不久見諸佛，  了達一切法，",
    "T10n0279_077:0426c02": " 嚴淨眾剎海，  成就大菩提。",
    "T10n0279_077:0426c03": " 當滿諸行海，  當知諸法海，",
    "T10n0279_077:0426c04": " 當度眾生海，  如是修諸行。",
    "T10n0279_077:0426c05": " 當到功德岸，  當生諸善品，",
    "T10n0279_077:0426c06": " 當與佛子等，  如是心決定。",
    "T10n0279_077:0426c07": " 當斷一切惑，  當淨一切業，",
    "T10n0279_077:0426c08": " 當伏一切魔，  滿足如是願。",
    "T10n0279_077:0426c09": " 當生妙智道，  當開正法道，",
    "T10n0279_077:0426c10": " 不久當捨離，  惑業諸苦道。",
    "T10n0279_077:0426c11": " 一切眾生輪，  沈迷諸有輪；",
    "T10n0279_077:0426c12": " 汝當轉法輪，  令其斷苦輪。",
    "T10n0279_077:0426c13": " 汝當持佛種，  汝當淨法種，",
    "T10n0279_077:0426c14": " 汝能集僧種，  三世悉周遍。",
    "T10n0279_077:0426c15": " 當斷眾愛網，  當裂眾見網，",
    "T10n0279_077:0426c16": " 當救眾苦網，  當成此願網。",
    "T10n0279_077:0426c17": " 當度眾生界，  當淨國土界，",
    "T10n0279_077:0426c18": " 當集智慧界，  當成此心界。",
    "T10n0279_077:0426c19": " 當令眾生喜，  當令菩薩喜，",
    "T10n0279_077:0426c20": " 當令諸佛喜，  當成此歡喜。",
    "T10n0279_077:0426c21": " 當見一切趣，  當見一切剎，",
    "T10n0279_077:0426c22": " 當見一切法，  當成此佛見。",
    "T10n0279_077:0426c23": " 當放破暗光，  當放息熱光，",
    "T10n0279_077:0426c24": " 當放滅惡光，  滌除三有苦。",
    "T10n0279_077:0426c25": " 當開天趣門，  當開佛道門，",
    "T10n0279_077:0426c26": " 當示解脫門，  普使眾生入。",
    "T10n0279_077:0426c27": " 當示於正道，  當絕於邪道；",
    "T10n0279_077:0426c28": " 如是勤修行，  成就菩提道。",
    "T10n0279_077:0426c29": " 當修功德海，  當度三有海；",
    "T10n0279_077:0427a01": " 普使群生海，  出於眾苦海。",
    "T10n0279_077:0427a02": " 當於眾生海，  消竭煩惱海，",
    "T10n0279_077:0427a03": " 令修諸行海，  疾入大智海。",
    "T10n0279_077:0427a04": " 汝當增智海，  汝當修行海；",
    "T10n0279_077:0427a05": " 諸佛大願海，  汝當咸滿足。",
    "T10n0279_077:0427a06": " 汝當入剎海，  汝當觀眾海；",
    "T10n0279_077:0427a07": " 汝當以智力，  普飲諸法海。",
    "T10n0279_077:0427a08": " 當覲諸佛雲，  當起供養雲，",
    "T10n0279_077:0427a09": " 當聽妙法雲，  當興此願雲。",
    "T10n0279_077:0427a10": " 普遊三有室，  普壞眾惑室，",
    "T10n0279_077:0427a11": " 普入如來室，  當行如是道。",
    "T10n0279_077:0427a12": " 普入三昧門，  普遊解脫門，",
    "T10n0279_077:0427a13": " 普住神通門，  周行於法界。",
    "T10n0279_077:0427a14": " 普現眾生前，  普對諸佛前，",
    "T10n0279_077:0427a15": " 譬如日月光，  當成如是力。",
    "T10n0279_077:0427a16": " 所行無動亂，  所行無染著，",
    "T10n0279_077:0427a17": " 如鳥行虛空，  當成此妙用。",
    "T10n0279_077:0427a18": " 譬如因陀網，  剎網如是住；",
    "T10n0279_077:0427a19": " 汝當悉往詣，  如風無所礙。",
    "T10n0279_077:0427a20": " 汝當入法界，  遍往諸世界，",
    "T10n0279_077:0427a21": " 普見三世佛，  心生大歡喜。",
    "T10n0279_077:0427a22": " 汝於諸法門，  已得及當得，",
    "T10n0279_077:0427a23": " 應生大喜躍，  無貪亦無厭。",
    "T10n0279_077:0427a24": " 汝是功德器，  能隨諸佛教，",
    "T10n0279_077:0427a25": " 能修菩薩行，  得見此奇特。",
    "T10n0279_077:0427a26": " 如是諸佛子，  億劫難可遇；",
    "T10n0279_077:0427a27": " 況見其功德，  所修諸妙道！",
    "T10n0279_077:0427a28": " 汝生於人中，  大獲諸善利，",
    "T10n0279_077:0427a29": " 得見文殊等，  無量諸功德。",
    "T10n0279_077:0427b01": " 已離諸惡道，  已出諸難處，",
    "T10n0279_077:0427b02": " 已超眾苦患，  善哉勿懈怠。",
    "T10n0279_077:0427b03": " 已離凡夫地，  已住菩薩地，",
    "T10n0279_077:0427b04": " 當滿智慧地，  速入如來地。",
    "T10n0279_077:0427b05": " 菩薩行如海，  佛智同虛空，",
    "T10n0279_077:0427b06": " 汝願亦復然，  應生大欣慶。",
    "T10n0279_077:0427b07": " 諸根不懈倦，  志願恒決定，",
    "T10n0279_077:0427b08": " 親近善知識，  不久悉成滿。",
    "T10n0279_077:0427b09": " 菩薩種種行，  皆為調眾生，",
    "T10n0279_077:0427b10": " 普行諸法門，  慎勿生疑惑。",
    "T10n0279_077:0427b11": " 汝具難思福，  及以真實信；",
    "T10n0279_077:0427b12": " 是故於今日，  得見諸佛子。",
    "T10n0279_077:0427b13": " 汝見諸佛子，  悉獲廣大利，",
    "T10n0279_077:0427b14": " 一一諸大願，  一切咸信受。",
    "T10n0279_077:0427b15": " 汝於三有中，  能修菩薩行；",
    "T10n0279_077:0427b16": " 是故諸佛子，  示汝解脫門。",
    "T10n0279_077:0427b17": " 非是法器人，  與佛子同住，",
    "T10n0279_077:0427b18": " 設經無量劫，  莫知其境界。",
    "T10n0279_077:0427b19": " 汝見諸菩薩，  得聞如是法，",
    "T10n0279_077:0427b20": " 世間甚難有，  應生大喜慶。",
    "T10n0279_077:0427b21": " 諸佛護念汝，  菩薩攝受汝，",
    "T10n0279_077:0427b22": " 能順其教行，  善哉住壽命。",
    "T10n0279_077:0427b23": " 已生菩薩家，  已具菩薩德，",
    "T10n0279_077:0427b24": " 已長如來種，  當昇灌頂位。",
    "T10n0279_077:0427b25": " 不久汝當得，  與諸佛子等，",
    "T10n0279_077:0427b26": " 見苦惱眾生，  悉置安隱處。",
    "T10n0279_077:0427b27": " 如下如是種，  必獲如是果，",
    "T10n0279_077:0427b28": " 我今慶慰汝，  汝應大欣悅。",
    "T10n0279_077:0427b29": " 無量諸菩薩，  無量劫行道，",
    "T10n0279_077:0427c01": " 未能成此行，  今汝皆獲得。",
    "T10n0279_077:0427c02": " 信樂堅進力，  善財成此行；",
    "T10n0279_077:0427c03": " 若有敬慕心，  亦當如是學。",
    "T10n0279_077:0427c04": " 一切功德行，  皆從願欲生；",
    "T10n0279_077:0427c05": " 善財已了知，  常樂勤修習。",
    "T10n0279_077:0427c06": " 如龍布密雲，  必當&#x9714;大雨；",
    "T10n0279_077:0427c07": " 菩薩起願智，  決定修諸行。",
    "T10n0279_077:0427c08": " 若有善知識，  示汝普賢行；",
    "T10n0279_077:0427c09": " 汝當好承事，  慎勿生疑惑。",
    "T10n0279_077:0427c10": " 汝於無量劫，  為欲妄捨身；",
    "T10n0279_077:0427c11": " 今為求菩提，  此捨方為善。",
    "T10n0279_077:0427c12": " 汝於無量劫，  具受生死苦，",
    "T10n0279_077:0427c13": " 不曾事諸佛，  未聞如是行。",
    "T10n0279_077:0427c14": " 汝今得人身，  值佛善知識，",
    "T10n0279_077:0427c15": " 聽受菩提行，  云何不歡喜！",
    "T10n0279_077:0427c16": " 雖遇佛興世，  亦值善知識；",
    "T10n0279_077:0427c17": " 其心不清淨，  不聞如是法。",
    "T10n0279_077:0427c18": " 若於善知識，  信樂心尊重，",
    "T10n0279_077:0427c19": " 離疑不疲厭，  乃聞如是法。",
    "T10n0279_077:0427c20": " 若有聞此法，  而興誓願心；",
    "T10n0279_077:0427c21": " 當知如是人，  已獲廣大利。",
    "T10n0279_077:0427c22": " 如是心清淨，  常得近諸佛，",
    "T10n0279_077:0427c23": " 亦近諸菩薩，  決定成菩提。",
    "T10n0279_077:0427c24": " 若入此法門，  則具諸功德，",
    "T10n0279_077:0427c25": " 永離眾惡趣，  不受一切苦。",
    "T10n0279_077:0427c26": " 不久捨此身，  往生佛國土，",
    "T10n0279_077:0427c27": " 常見十方佛，  及以諸菩薩。",
    "T10n0279_077:0427c28": " 往因今淨解，  及事善友力，",
    "T10n0279_077:0427c29": " 增長諸功德，  如水生蓮華。",
    "T10n0279_077:0428a01": " 樂事善知識，  勤供一切佛，",
    "T10n0279_077:0428a02": " 專心聽聞法，  常行勿懈倦。",
    "T10n0279_077:0428a03": " 汝是真法器，  當具一切法，",
    "T10n0279_077:0428a04": " 當修一切道，  當滿一切願。",
    "T10n0279_077:0428a05": " 汝以信解心，  而來禮敬我，",
    "T10n0279_077:0428a06": " 不久當普入，  一切諸佛會。",
    "T10n0279_077:0428a07": " 善哉真佛子，  恭敬一切佛，",
    "T10n0279_077:0428a08": " 不久具諸行，  到佛功德岸。",
    "T10n0279_077:0428a09": " 汝當往大智，  文殊師利所；",
    "T10n0279_077:0428a10": " 彼當令汝得，  普賢深妙行。」",
    "T10n0279_077:0428a11": "[0428a11] 爾時，彌勒菩薩摩訶薩在眾會前，稱讚善財",
    "T10n0279_077:0428a12": "大功德藏。善財聞已，歡喜踊躍，身毛皆豎，悲",
    "T10n0279_077:0428a13": "泣哽噎；起立合掌，恭敬瞻仰，遶無量匝。以文",
    "T10n0279_077:0428a14": "殊師利心念力故，眾華、瓔珞、種種妙寶不覺",
    "T10n0279_077:0428a15": "忽然自盈其手；善財歡喜，即以奉散彌勒菩",
    "T10n0279_077:0428a16": "薩摩訶薩上。[0428a16] 時，彌勒菩薩摩善財頂，為說",
    "T10n0279_077:0428a17": "頌言：",
    "T10n0279_077:0428a18": "「善哉善哉真佛子！  普策諸根無懈倦，",
    "T10n0279_077:0428a19": " 不久當具諸功德，  猶如文殊及與我。」",
    "T10n0279_077:0428a20": "[0428a20] 時，善財童子以頌答曰：",
    "T10n0279_077:0428a21": "「我念善知識，  億劫難值遇；",
    "T10n0279_077:0428a22": " 今得咸親近，  而來詣尊所。",
    "T10n0279_077:0428a23": " 我以文殊故，  見諸難見者；",
    "T10n0279_077:0428a24": " 彼大功德尊，  願速還瞻覲。」"
}