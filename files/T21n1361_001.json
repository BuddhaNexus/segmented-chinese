{
    "T21n1361_001:0878b03": "六門陀羅尼經論(附廣釋)",
    "T21n1361_001:0878b05": "世親菩薩造",
    "T21n1361_001:0878b06": "當知此陀羅尼經以六義故。說一慧圓滿。二",
    "T21n1361_001:0878b07": "慈力清淨。三自性清淨。四令知他所作障。五",
    "T21n1361_001:0878b08": "攝一切菩提資糧。六彼果正智及真如也。",
    "T21n1361_001:0878b09": "復有異門。一於苦時攝取有情界。二於樂時",
    "T21n1361_001:0878b10": "攝取有情界。三於自斷資糧障。四於他斷資",
    "T21n1361_001:0878b11": "糧障。五積集一切資糧。六所集資糧為自利",
    "T21n1361_001:0878b12": "滿及顯利他滿也。",
    "T21n1361_001:0878b13": "復有異門。從正遍知而退還者。有其六因。一",
    "T21n1361_001:0878b14": "棄背有情於生死苦不能安受。二於世富樂有",
    "T21n1361_001:0878b15": "執著心。三而積諸障。四隨順惡友之所傾動。",
    "T21n1361_001:0878b16": "五不集資糧。六而於諸有圓滿等法。有習近",
    "T21n1361_001:0878b17": "心及未著心。對治彼故。隨其次第而說六門。",
    "T21n1361_001:0878b18": "第一第二而則顯其苦分位不捨有情成熟",
    "T21n1361_001:0878b19": "有情。第五即能成熟佛法。第三第四斷除障",
    "T21n1361_001:0878b20": "故。即能成就自彼之二。第六顯示聲聞獨覺",
    "T21n1361_001:0878b21": "不共之果清淨法身無超過故。而能行於利",
    "T21n1361_001:0878b22": "生行故。是名住於盡生死際。",
    "T21n1361_001:0878b23": "復有異門。以四淨心而當開示。一了法無我",
    "T21n1361_001:0878b24": "故。顛倒有情及流轉苦而不傾動。二於富盛",
    "T21n1361_001:0878b25": "時而不起於有情之見迷等雜染。三與不清淨",
    "T21n1361_001:0878b26": "因麁重之果能生之力而不隨順。四而能斷",
    "T21n1361_001:0878b27": "除彼增長因。加行清淨者當知。即於波羅蜜",
    "T21n1361_001:0878b28": "多相應善根而起加行。淨心果者無上之智。",
    "T21n1361_001:0878b29": "加行清淨者即是解脫。所謂轉依。無上之智",
    "T21n1361_001:0878c01": "及於解脫而非加行清淨果耶。是故經言。我",
    "T21n1361_001:0878c02": "諸所有波羅蜜多所攝一切世及出世廣大善",
    "T21n1361_001:0878c03": "根。願諸有情皆當速證無上智果等。作如是",
    "T21n1361_001:0878c04": "說。波羅蜜多若有圓滿。唯清淨心不能生長",
    "T21n1361_001:0878c05": "無上智果。是故說彼名為波羅蜜多之果。種",
    "T21n1361_001:0878c06": "類同故。無上之智當知即是淨心果也。又彼",
    "T21n1361_001:0878c07": "二之果二俱所攝。淨心加行更互相待為究",
    "T21n1361_001:0878c08": "竟故。謂由所有一切資糧無所得心修習迴",
    "T21n1361_001:0878c09": "向即得正智。及於如來諸餘功德是彼因故。",
    "T21n1361_001:0878c10": "若不如是。所修淨心而空其果。又即彼二亦",
    "T21n1361_001:0878c11": "復名為而不住於流轉涅槃。又彼二因平等",
    "T21n1361_001:0878c12": "智慧大悲所攝。謂即彼法之所成故。為取如",
    "T21n1361_001:0878c13": "是大功德故。菩薩所有一切善根應當如是",
    "T21n1361_001:0878c14": "而迴向之。是故此則名為所有善根廣大迴",
    "T21n1361_001:0878c15": "向。如是所修六行之者。得六功德。如其次第。",
    "T21n1361_001:0878c16": "若有菩薩具足如是善根之者。一流轉生死",
    "T21n1361_001:0878c17": "微薄受苦。彼不能壞。二而常唯受無盡廣大",
    "T21n1361_001:0878c18": "富貴世樂。及能成熟無量無邊有情之果。三",
    "T21n1361_001:0878c19": "以無障礙速攝善根。於善歡喜及有勝得解。",
    "T21n1361_001:0878c20": "四於諸菩薩而不見有微細忘誤。善觀斷除。",
    "T21n1361_001:0878c21": "五速成資糧及能證得成種智定。六盡諸世",
    "T21n1361_001:0878c22": "界及有情界現利生事成就彼故。",
    "T21n1361_001:0878c23": "六門陀羅尼經論一卷"
}