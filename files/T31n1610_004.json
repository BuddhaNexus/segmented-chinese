{
    "T31n1610_004:0806c02": "佛性論卷第四",
    "T31n1610_004:0806c04": "天親菩薩造",
    "T31n1610_004:0806c05": "陳天竺三藏真諦譯",
    "T31n1610_004:0806c06": "辯相分第四中無變異品第九",
    "T31n1610_004:0806c07": "[0806c07] 復次無變異義應知。離有六義。合則成三。",
    "T31n1610_004:0806c08": "離有六種者。一無前後際變異。二無染淨異。",
    "T31n1610_004:0806c09": "三無生異。四無轉異。五無依住異。六無滅異。",
    "T31n1610_004:0806c10": "言無前後際變異者。如佛為海智菩薩說。解",
    "T31n1610_004:0806c11": "節經偈言。",
    "T31n1610_004:0806c12": " 客塵相應故  有自性德故",
    "T31n1610_004:0806c13": " 如前後亦爾  是無變異相",
    "T31n1610_004:0806c14": "[0806c14] 復次釋不淨位中。有九種客塵。非所染污故",
    "T31n1610_004:0806c15": "不淨。淨位中。常樂我淨四德。及如來恒沙功",
    "T31n1610_004:0806c16": "德。恒相應故。故說如來性前後無變異。若略",
    "T31n1610_004:0806c17": "說一切煩惱客塵。凡有九種。一者隨眠貪欲",
    "T31n1610_004:0806c18": "煩惱。二隨眠瞋。三隨眠癡。四貪瞋癡等極重",
    "T31n1610_004:0806c19": "上心惑。五無明住地。六見諦所滅。七修習所",
    "T31n1610_004:0806c20": "滅。八不淨地。九淨地惑。若煩惱在世間離欲",
    "T31n1610_004:0806c21": "眾生相續中。為不動業增長家因。能生色無",
    "T31n1610_004:0806c22": "色界。為出世無分別智所滅。是名隨眠欲瞋",
    "T31n1610_004:0806c23": "癡等三毒。[0806c23] 釋曰。言煩惱在者有二。一有體說",
    "T31n1610_004:0806c24": "在。二無體。約因在故說在。言體在者。即見",
    "T31n1610_004:0806c25": "諦。隨眠未得治道故言在。約因在者。即思惟",
    "T31n1610_004:0806c26": "隨眠。已得治道故。以思惟用見諦為因。思惟",
    "T31n1610_004:0806c27": "雖滅。由有見諦。為思惟因故言因在。思惟必",
    "T31n1610_004:0806c28": "由見諦而生。若除思惟因。有根本見諦惑在。",
    "T31n1610_004:0806c29": "後更能生思惟之惑故。言思惟因在。不動業",
    "T31n1610_004:0807a01": "增長家因者。一思惟能成業。二見諦能得果。",
    "T31n1610_004:0807a02": "何以故。斷思惟盡。業不成故。斷見諦盡。不感",
    "T31n1610_004:0807a03": "果故。故說不動業。為增長家因。能生色無色",
    "T31n1610_004:0807a04": "界故。為出世無分別智所滅者。有二種滅。一",
    "T31n1610_004:0807a05": "者性滅。二治道滅。一性滅者有二。謂念念滅。",
    "T31n1610_004:0807a06": "及相違滅。相違滅又有二種。一等類相違。如",
    "T31n1610_004:0807a07": "貪違瞋等。二不等類相違。如正思惟違欲瞋",
    "T31n1610_004:0807a08": "等。是名性滅。二治道滅者。有二種。一通二",
    "T31n1610_004:0807a09": "別。通道者。謂觀真如。滅三界煩惱。二別道",
    "T31n1610_004:0807a10": "者。如不淨觀等。能滅貪瞋等煩惱。如苦諦觀。",
    "T31n1610_004:0807a11": "滅苦諦惑。不滅集諦惑故。名隨眠欲瞋癡等。",
    "T31n1610_004:0807a12": "四三毒極重上心惑者。有諸煩惱在欲行眾生",
    "T31n1610_004:0807a13": "相續中。為罪福兩行增長家因。但生欲界修",
    "T31n1610_004:0807a14": "不淨觀等所破。是名貪瞋癡極重上心煩惱。",
    "T31n1610_004:0807a15": "五無明住地惑者。在阿羅漢相續中。為無流",
    "T31n1610_004:0807a16": "業生家因。能生意所生身。為如來菩提所破。",
    "T31n1610_004:0807a17": "是名無明住地惑故。阿羅漢約安立諦觀能",
    "T31n1610_004:0807a18": "破諸煩惱。此無明住地。非安立諦觀所能破",
    "T31n1610_004:0807a19": "故。猶在羅漢相續中。為無流業生家因。無流",
    "T31n1610_004:0807a20": "業生家因者。流有三義。一者流入三界生死。",
    "T31n1610_004:0807a21": "二者退失。如失欲界流往色界。或失色界流",
    "T31n1610_004:0807a22": "下欲界。則隨生死不定一處故名為流。三者",
    "T31n1610_004:0807a23": "流脫功德善根失戒定慧。譬如破塘水則不",
    "T31n1610_004:0807a24": "住。無此三流故名無流。業者作意為義。此意",
    "T31n1610_004:0807a25": "業能生四種生死。如來菩提破者。如來菩提",
    "T31n1610_004:0807a26": "非安立諦觀。是名如來菩提。因此道故。能滅",
    "T31n1610_004:0807a27": "此惑故。名無明住地。六見諦所滅惑者。有二",
    "T31n1610_004:0807a28": "種學人。一凡夫。二聖人。此惑在學道凡夫相",
    "T31n1610_004:0807a29": "續中。無始已來未曾見理。因初出世聖道所",
    "T31n1610_004:0807b01": "破名為見諦。[0807b01] 釋曰。學道凡夫相續中者。若小",
    "T31n1610_004:0807b02": "乘則從煖頂忍世法。此四是學道凡夫位。見",
    "T31n1610_004:0807b03": "諦隨眠其未能滅故言在中。無始時節未見",
    "T31n1610_004:0807b04": "者。從無始以來迄至此道所未曾見安立聖",
    "T31n1610_004:0807b05": "諦故言未曾得見。初出世聖道所破者。始自",
    "T31n1610_004:0807b06": "苦法忍初念之道。能破煩惱名為見諦。自此",
    "T31n1610_004:0807b07": "後去並屬思惟。平等觀者。有利有鈍。若利根",
    "T31n1610_004:0807b08": "人。於一念中則等觀四諦。八十八惑一時俱",
    "T31n1610_004:0807b09": "斷。皆名見諦。若鈍根人。於次第觀者。則初念",
    "T31n1610_004:0807b10": "觀苦。不見餘三諦。但斷苦下四諦。名為見諦。",
    "T31n1610_004:0807b11": "餘未斷者。皆屬思惟。是名見諦所滅惑。若大",
    "T31n1610_004:0807b12": "乘則十信等諸位。聖人者。初地以上。七修道",
    "T31n1610_004:0807b13": "所滅惑者。在學道聖人相續中。昔已曾見出",
    "T31n1610_004:0807b14": "世聖道所破。是名由修道所滅惑。八不淨地。",
    "T31n1610_004:0807b15": "惑者。在未究竟行菩薩相續中。對障菩薩七",
    "T31n1610_004:0807b16": "地為無相無功用道所破對障故。[0807b16] 釋曰。七地",
    "T31n1610_004:0807b17": "者即前七地已還故無相無功用道者。即八",
    "T31n1610_004:0807b18": "地以上無相者。即真如境。無功用者。即自然",
    "T31n1610_004:0807b19": "昇進道。是名不淨地惑。九淨地惑者。在究竟",
    "T31n1610_004:0807b20": "行菩薩相續中。能障八地以上三地。譬金剛",
    "T31n1610_004:0807b21": "定慧所破。言究竟者。八地以上見境皆周。",
    "T31n1610_004:0807b22": "無更別境所未見者故名究竟。但方便由有",
    "T31n1610_004:0807b23": "淺深故。諸地為別故。分別煩惱有此九種。約",
    "T31n1610_004:0807b24": "此煩惱立眾生有四種。一凡夫。二羅漢。三有",
    "T31n1610_004:0807b25": "學。四菩薩。此四種眾生。依無流界。由四煩惱",
    "T31n1610_004:0807b26": "故不淨。第一眾生由四煩惱故不淨。第二眾",
    "T31n1610_004:0807b27": "生由一煩惱故不淨。第三眾生由兩煩惱故",
    "T31n1610_004:0807b28": "不淨。第四眾生由兩煩惱故不淨。第一凡夫",
    "T31n1610_004:0807b29": "由四惑者。前三是隨眠貪瞋癡等。後一即",
    "T31n1610_004:0807c01": "上心煩惱。由此四故不淨。二由一惑者。即",
    "T31n1610_004:0807c02": "羅漢由無明住地故不淨。三由二惑者。謂見",
    "T31n1610_004:0807c03": "諦思惟。即有學聖凡夫學道。凡夫由見諦煩",
    "T31n1610_004:0807c04": "惱故不淨。有學聖人由思惟煩惱故不淨。是",
    "T31n1610_004:0807c05": "名由二惑。四由二惑者。謂淨不淨。即是從初",
    "T31n1610_004:0807c06": "地已上至七地菩薩。由不淨地惑故不淨。若",
    "T31n1610_004:0807c07": "從八地已上三地。由淨地惑故不淨。是名由",
    "T31n1610_004:0807c08": "二惑故言不淨。",
    "T31n1610_004:0807c09": "[0807c09] 復次為現此九種煩惱故。立九譬者。一為顯",
    "T31n1610_004:0807c10": "貪欲煩惱故。立蓮花化佛譬。譬如蓮花初開",
    "T31n1610_004:0807c11": "之時。甚可愛樂。後時萎悴。人厭惡之。貪欲亦",
    "T31n1610_004:0807c12": "爾。初依塵成。後依塵壞。故以華譬貪。而華壞",
    "T31n1610_004:0807c13": "時。化佛出世。如貪覆法身。二為瞋煩惱故以",
    "T31n1610_004:0807c14": "蜂為譬者。如蜂若為他所觸。放毒螫人。瞋亦",
    "T31n1610_004:0807c15": "如是。若心起瞋。即能自害。復能害他。而有甘",
    "T31n1610_004:0807c16": "蜜。即譬法身。為瞋所覆故。三為無明惑故。立",
    "T31n1610_004:0807c17": "穀中粳糧譬。譬如白米。為糠所覆。不得受用。",
    "T31n1610_004:0807c18": "法身亦爾。為無明[穀-禾+卵]所隱覆故不得現。四為",
    "T31n1610_004:0807c19": "上心三種煩惱。立金墮不淨譬。譬如淨潔金",
    "T31n1610_004:0807c20": "寶為糞所塗。違逆人心。離欲之人亦復如是。",
    "T31n1610_004:0807c21": "為上心煩惱違逆其意。故說此譬。法身本淨",
    "T31n1610_004:0807c22": "為上心惑所覆故言不淨。五為顯無明住地",
    "T31n1610_004:0807c23": "故。立貧女寶藏譬。譬如貧女宅中地下有金",
    "T31n1610_004:0807c24": "寶藏。為地覆故。受貧窮苦。二乘亦爾。為無明",
    "T31n1610_004:0807c25": "所覆不見佛果故。受四種生死之苦。六為顯",
    "T31n1610_004:0807c26": "見諦惑。立菴羅樹子譬。譬如菴羅子生芽之",
    "T31n1610_004:0807c27": "時。必破其皮。然後得出。皮譬見諦。芽譬法",
    "T31n1610_004:0807c28": "身。見諦亦爾。初見真理。即破此惑。法身顯現",
    "T31n1610_004:0807c29": "故。七為顯思惟惑故。立弊帛裹金寶譬。譬",
    "T31n1610_004:0808a01": "如敗衣不堪服用。身見真實先來已破。聖道",
    "T31n1610_004:0808a02": "對治數數習故。思惟煩惱無復勢力。譬彼敗",
    "T31n1610_004:0808a03": "衣金如法身。為思惑所障。八為顯不淨地惑。",
    "T31n1610_004:0808a04": "立貧女懷王子譬。譬如轉輪王子在貧女腹",
    "T31n1610_004:0808a05": "中。胎不能污。七地以還。煩惱亦爾。雖名煩",
    "T31n1610_004:0808a06": "惱。而有三德。一者無染濁智慧慈悲所含養",
    "T31n1610_004:0808a07": "故。二者無過失以不損自他故。三者無量功",
    "T31n1610_004:0808a08": "德能成熟佛法及眾生故。若長煩惱即成凡",
    "T31n1610_004:0808a09": "夫不能成熟佛法。若斷煩惱。即成二乘不能",
    "T31n1610_004:0808a10": "成熟眾生。九為顯淨地惑故。立摸中金像譬。",
    "T31n1610_004:0808a11": "譬如鑄金像未開摸時像已成熟。水等諸物",
    "T31n1610_004:0808a12": "不能破唯斧等乃能破故。八地以上惑亦如",
    "T31n1610_004:0808a13": "是。唯金剛心能破究竟故。因三種自性為顯",
    "T31n1610_004:0808a14": "心清淨界。名如來藏。故說九種如蓮花等譬。",
    "T31n1610_004:0808a15": "三種自性者。一者法身。二如如。三佛性。合",
    "T31n1610_004:0808a16": "此九譬為三。初三譬法身。次一譬如如。後五",
    "T31n1610_004:0808a17": "譬佛性。云何如此明。諸佛法身有二種。一正",
    "T31n1610_004:0808a18": "得。二正說。言正得法身者。最清淨法界。是無",
    "T31n1610_004:0808a19": "分別智境。諸佛當體。是自所得法。二正說法",
    "T31n1610_004:0808a20": "身者。為得此法身清淨法界正流從如所化",
    "T31n1610_004:0808a21": "眾生識生。名為正說法身。正說法身又有二",
    "T31n1610_004:0808a22": "種。一深妙。二&#x9E81;淺。為安立此二道理。一深妙",
    "T31n1610_004:0808a23": "者。為安大乘道理。二&#x9E81;淺。為二乘人說此道",
    "T31n1610_004:0808a24": "理。復次第一義諦為安立菩薩甚深法藏。約",
    "T31n1610_004:0808a25": "真俗二諦。安立二乘十二部等種種法藏。",
    "T31n1610_004:0808a26": "[0808a26] 釋曰。一正得法身者。體是真如。世間無物可",
    "T31n1610_004:0808a27": "為譬者。故還取花中佛像為譬。二正說深妙",
    "T31n1610_004:0808a28": "法身者。以真如一味故。故取蜂家蜜為譬。三",
    "T31n1610_004:0808a29": "&#x9E81;淺正說法身者。以顯真俗種種義味故。故",
    "T31n1610_004:0808b01": "取糠中米為譬。由此三譬顯諸佛正得法身",
    "T31n1610_004:0808b02": "正說法身。是三法身遍滿攝藏一切眾生界",
    "T31n1610_004:0808b03": "無餘故。故經說無一眾生出如來法身外者。",
    "T31n1610_004:0808b04": "如無一色出虛空外者故。次金墮不淨一譬。",
    "T31n1610_004:0808b05": "譬如如者如如有三義故。取金為譬。一者性",
    "T31n1610_004:0808b06": "無變異。二者功德無窮。三者清淨無二。自性",
    "T31n1610_004:0808b07": "亦如。無變異故。功德亦如。無增減故。清淨亦",
    "T31n1610_004:0808b08": "如。無染污故。故曰如如是真如。如在一切邪",
    "T31n1610_004:0808b09": "定聚及一闡提諸眾生中本無差別。若至客",
    "T31n1610_004:0808b10": "塵滅後說名如來藏。故說一切眾生為如來",
    "T31n1610_004:0808b11": "藏。能藏如來不得顯現。為顯此清淨無二故。",
    "T31n1610_004:0808b12": "佛說此經。文殊師利諸佛已出離於我取根",
    "T31n1610_004:0808b13": "本。由此自性清淨。應一切眾生清淨。是自性",
    "T31n1610_004:0808b14": "清淨與眾生清淨無有二故。為顯此如故說金",
    "T31n1610_004:0808b15": "寶譬。後五譬佛性者。佛性有二種。一者住自",
    "T31n1610_004:0808b16": "性性。二者引出性。諸佛三身。因此二性故得",
    "T31n1610_004:0808b17": "成就。為顯住自性故。說地中寶藏譬。此住自",
    "T31n1610_004:0808b18": "性佛性者。有六種德故如寶藏。一者最難得。",
    "T31n1610_004:0808b19": "佛性亦爾。於無數時節。起正勤心。因福德智",
    "T31n1610_004:0808b20": "慧滿足莊嚴。方始顯現故。譬如意寶藏。由勝",
    "T31n1610_004:0808b21": "因乃感。二者清淨無垢。由佛性與煩惱不相",
    "T31n1610_004:0808b22": "染故。是故譬如意寶。不為不淨所污。三者威",
    "T31n1610_004:0808b23": "神無窮。明六神通等功德圓滿故。如意寶亦",
    "T31n1610_004:0808b24": "爾。隨意能辦故說寶藏譬。四者能莊嚴一切",
    "T31n1610_004:0808b25": "世間功德善根。於一切處相稱可故。如意寶",
    "T31n1610_004:0808b26": "亦爾。能為世間種種莊嚴具。五者最勝。於一",
    "T31n1610_004:0808b27": "切法中無與等故。亦如如意寶。物中最勝故。",
    "T31n1610_004:0808b28": "說寶藏為譬。六者八種世法中無有變異。為",
    "T31n1610_004:0808b29": "十種常住因故。真寶亦爾。雖燒打磨不能改",
    "T31n1610_004:0808c01": "其自性故。取寶藏以譬住自性佛性。二者引",
    "T31n1610_004:0808c02": "出佛性。從初發意。至金剛心。此中佛性名為",
    "T31n1610_004:0808c03": "引出。言引出者。凡有五位。一能出闡提位。二",
    "T31n1610_004:0808c04": "能出外道位。三出聲聞位。四出獨覺位。五出",
    "T31n1610_004:0808c05": "菩薩無明住地位。此法身能破煩惱[穀-禾+卵]。其體",
    "T31n1610_004:0808c06": "顯現故。第六說菴羅樹芽為譬。如彼樹芽。能",
    "T31n1610_004:0808c07": "破皮肉。得出生為大樹王故。說引出佛性。如",
    "T31n1610_004:0808c08": "菴羅樹芽能生大樹王故。為約此兩因故。佛",
    "T31n1610_004:0808c09": "說三身果。一者因住自性佛性故說法身。法",
    "T31n1610_004:0808c10": "身有四種功德。是故第七說敗帛裹真金譬。",
    "T31n1610_004:0808c11": "四功德者。一自性有。如金本有。非所造作。二",
    "T31n1610_004:0808c12": "清淨。如金本淨塵垢不能染污。三為一切功",
    "T31n1610_004:0808c13": "德所依處。如金能感種種貴物故。四平等所",
    "T31n1610_004:0808c14": "得。謂一切眾生並同應得。如金無的主眾人",
    "T31n1610_004:0808c15": "共有。隨其功力修者即得。故說法身猶如真",
    "T31n1610_004:0808c16": "金。二者因引出佛性故說應身。應身有四種",
    "T31n1610_004:0808c17": "功德。是故第八說如貧賤女人有轉輪王胎。",
    "T31n1610_004:0808c18": "四功德者。一依止。依止者。三十七道品。是所",
    "T31n1610_004:0808c19": "依止。二者正生。謂欲得應得。即是未知欲知",
    "T31n1610_004:0808c20": "根。三者正住。謂正得。即是知根。四正受用。",
    "T31n1610_004:0808c21": "即知已根。合此四義。名為應身。如胎中轉輪",
    "T31n1610_004:0808c22": "王子。亦有四義。一以宿業為依止。二未得王",
    "T31n1610_004:0808c23": "位欲得如初生。三正得王位如住。四得已不",
    "T31n1610_004:0808c24": "失如受用。是故應身以胎中轉輪王為譬。三",
    "T31n1610_004:0808c25": "者因引出佛性。復出化身。化身者。有三事。一",
    "T31n1610_004:0808c26": "有相。如水中月。以影相為體故。二由功力。以",
    "T31n1610_004:0808c27": "宿願所作故。三有始有終故。第九立摸中佛",
    "T31n1610_004:0808c28": "像為譬。[0808c28] 釋曰。三義者。一有相貌。譬如月影。但",
    "T31n1610_004:0808c29": "似而不真實。化身亦爾。非實體故。二由人工",
    "T31n1610_004:0809a01": "造作者。譬化身宿願所起。三明有始有終者。",
    "T31n1610_004:0809a02": "譬化身隨緣變化故能有始有終。復次以三",
    "T31n1610_004:0809a03": "義故。顯此三身。初甚深義。顯於法身。甚深",
    "T31n1610_004:0809a04": "者。體微細故。故此法身具足五相五種功德。",
    "T31n1610_004:0809a05": "五相者。一者無為相。離生老等四相過失故。",
    "T31n1610_004:0809a06": "二者無一異相。真與俗諦不一不異。復有二",
    "T31n1610_004:0809a07": "種。一約法辯。二就人論。約法辯不一不異者。",
    "T31n1610_004:0809a08": "為真通故。不可言異。以俗別故。不得言一。如",
    "T31n1610_004:0809a09": "螺白色。螺之與色不一不二。若言異者。見取",
    "T31n1610_004:0809a10": "螺白色時。不應得於螺解。若言一者。不應有",
    "T31n1610_004:0809a11": "香味觸異。但應是色。二約人論真俗不一不",
    "T31n1610_004:0809a12": "異者。若真與俗一。凡人見俗則應通真。若通",
    "T31n1610_004:0809a13": "真者。應是聖人。以不見真故。故知不一。若言",
    "T31n1610_004:0809a14": "異者。聖人見俗不應通真。若不通真。即是凡",
    "T31n1610_004:0809a15": "夫。以聖人見故。不得為異。是故不一不異。三",
    "T31n1610_004:0809a16": "離二邊相者。有六種中道故。能出離六種二",
    "T31n1610_004:0809a17": "邊。何者為六。一者執可滅滅。二者執可畏畏。",
    "T31n1610_004:0809a18": "三者執可執執。四者執正與邪。五者執有作",
    "T31n1610_004:0809a19": "無作。六者執不生同生一。執可滅與滅者。有",
    "T31n1610_004:0809a20": "人謂言。一切諸法畢竟可滅。是名一邊。畢竟",
    "T31n1610_004:0809a21": "滅盡。是名為空。復是一邊。因此二邊偏執。而",
    "T31n1610_004:0809a22": "生怖畏。為離此二邊偏執故。佛說諸法不有",
    "T31n1610_004:0809a23": "故。非可滅。不無故非不滅。非滅非不滅。是",
    "T31n1610_004:0809a24": "名中道。故佛立虛空譬。所以寶頂經云。迦葉。",
    "T31n1610_004:0809a25": "譬如有人怖畏虛空。椎胸叫呼。作如是言。善",
    "T31n1610_004:0809a26": "友。汝等為我除此虛空。除此虛空。迦葉。於汝",
    "T31n1610_004:0809a27": "意云何。此空為可除不。迦葉言。不可世尊。佛",
    "T31n1610_004:0809a28": "言。迦葉。若有如是沙門婆羅門怖畏性空。我",
    "T31n1610_004:0809a29": "說是人失心狂亂。所以者何。迦葉。一切諸法",
    "T31n1610_004:0809b01": "並是說空方便。若畏此空。云何不畏一切諸",
    "T31n1610_004:0809b02": "法。若惜諸法。云何不惜此空。問曰。此經為顯",
    "T31n1610_004:0809b03": "何義。答曰。為示一切諸法本性非有故說法",
    "T31n1610_004:0809b04": "空非關法滅。然後得空。故於空性不應生怖。",
    "T31n1610_004:0809b05": "是名離可滅滅。二邊顯非能滅所滅中道二",
    "T31n1610_004:0809b06": "執可畏畏。二邊者。以分別性所起色等六塵",
    "T31n1610_004:0809b07": "執為實苦。是為一邊生怖畏心。復為一邊此",
    "T31n1610_004:0809b08": "是因依他性執分別性於中計有實苦。而生",
    "T31n1610_004:0809b09": "怖畏。為離此二邊偏執欲顯中道故。佛以畫",
    "T31n1610_004:0809b10": "師為譬。迦葉。譬如畫師作羅剎像。像甚可畏。",
    "T31n1610_004:0809b11": "畫師見像。自生怖畏。覆面不敢看。失心顛",
    "T31n1610_004:0809b12": "狂。迦葉。如是凡夫由自所作色等諸塵。流轉",
    "T31n1610_004:0809b13": "生死。於如是法不能通達如實道理。此譬為",
    "T31n1610_004:0809b14": "顯何義。為明色等諸塵非是實有但以妄想分",
    "T31n1610_004:0809b15": "別所作。如彼畫師自分別作羅剎惡像。見還",
    "T31n1610_004:0809b16": "生怖。是人亦爾。自於空中。而生怖畏。[0809b16] 釋曰。",
    "T31n1610_004:0809b17": "初一譬約聲聞小乘說。此第二譬約大乘說。",
    "T31n1610_004:0809b18": "云何如此以小乘人。於真如中不數習故。故",
    "T31n1610_004:0809b19": "生怖畏。大乘人能數數習空故不生畏。如師",
    "T31n1610_004:0809b20": "子子。聞師子吼。不生怖畏。若不了分別。依他",
    "T31n1610_004:0809b21": "二性執為實有。故被染污。三可執執二邊者。",
    "T31n1610_004:0809b22": "分別可執與能執以為實有。為離此二邊故。",
    "T31n1610_004:0809b23": "經中佛以幻師為譬。迦葉。譬如幻師作諸幻",
    "T31n1610_004:0809b24": "像。所作虎等還食幻師。迦葉。如是觀行比丘。",
    "T31n1610_004:0809b25": "隨觀一境。顯現唯空故。實無所有。虛無真實。",
    "T31n1610_004:0809b26": "云何能得離此二邊由依意識生唯識智。唯",
    "T31n1610_004:0809b27": "識智者。即無塵體智。是唯識智若成。則能還",
    "T31n1610_004:0809b28": "滅自本意識。何以故。以塵無體故。意識不",
    "T31n1610_004:0809b29": "生。意識不生故。唯識自滅故。意識如幻師。唯",
    "T31n1610_004:0809c01": "識智如幻虎。以意識能生唯識故。唯識觀成。",
    "T31n1610_004:0809c02": "還能滅於意識。何以故。由塵等無故。意識不",
    "T31n1610_004:0809c03": "生。譬如幻虎還食幻師。如提婆法師說偈",
    "T31n1610_004:0809c04": "言。",
    "T31n1610_004:0809c05": " 意識三有本  諸塵是其因",
    "T31n1610_004:0809c06": " 若見塵無體  有種自然滅",
    "T31n1610_004:0809c07": "[0809c07] 四邪正二邊者。正者通達位中真實觀行分",
    "T31n1610_004:0809c08": "別為正。未通達前分別為邪。為離此二邊故。",
    "T31n1610_004:0809c09": "以兩木生火為譬如經中說。迦葉。譬如二木",
    "T31n1610_004:0809c10": "相揩即能生火。火生之時。還自燒木。如是正",
    "T31n1610_004:0809c11": "相真實觀行。與邪相治生聖智根。智根若成",
    "T31n1610_004:0809c12": "還除邪正二分別故。譬如火生還燒兩木。兩",
    "T31n1610_004:0809c13": "木若盡。火亦無依。邪正不二故言中道。五有",
    "T31n1610_004:0809c14": "作無作二邊者。有作者。有人執言。欲修智慧。",
    "T31n1610_004:0809c15": "必先作意。然後事成。無作者。有人執言。智慧",
    "T31n1610_004:0809c16": "無事無能。何以故。由解惑相對由解生故。惑",
    "T31n1610_004:0809c17": "自然滅。非解能除故。說智慧無事無能。為離",
    "T31n1610_004:0809c18": "此二。是故立於油燈為譬。如經迦葉。譬如燃",
    "T31n1610_004:0809c19": "燈。燈光既起。黑暗即滅。而彼燈光雖不作意。",
    "T31n1610_004:0809c20": "言能滅暗。暗由我滅。而必因於光起。暗方得",
    "T31n1610_004:0809c21": "滅。是故燈光雖不作意。不無事能。智慧亦爾。",
    "T31n1610_004:0809c22": "不作是意我能滅惑。而亦非不由智慧生。惑",
    "T31n1610_004:0809c23": "便除滅。故知智慧不無事能。若說作意。我能",
    "T31n1610_004:0809c24": "滅惑。是名增益。即有作邊。若說智慧起時。無",
    "T31n1610_004:0809c25": "明自滅。不由智慧。是名損減。即無作邊。為離",
    "T31n1610_004:0809c26": "此二邊故。說智慧生不作意。作不作意。非作",
    "T31n1610_004:0809c27": "故不增。非不作故不減。是名中道。六不生同",
    "T31n1610_004:0809c28": "生。二邊者。一不生執者。譬如凡夫相續中。煩",
    "T31n1610_004:0809c29": "惱恒起。未曾生道。由惑礙故。未來亦爾。故知",
    "T31n1610_004:0810a01": "永不解脫。即是一邊。二同生者。明諸惑於無",
    "T31n1610_004:0810a02": "始長時本有。若對治道與惑同時起者。可能",
    "T31n1610_004:0810a03": "滅惑。若道始生。此道力弱。不能滅惑。故知",
    "T31n1610_004:0810a04": "永不解脫。為離此二邊。是故佛說第二燈譬。",
    "T31n1610_004:0810a05": "迦葉。如嶮暗山巖及廟堂房舍。無數千年暗",
    "T31n1610_004:0810a06": "在其中。未曾有人燃燈照了。設有人能於中",
    "T31n1610_004:0810a07": "燃燈得成以不。答言。得成。迦葉。此中諸暗得",
    "T31n1610_004:0810a08": "作念言。我住此已久。我今不去是暗能作此",
    "T31n1610_004:0810a09": "意以不。不可世尊。何以故。燈光既成不得不",
    "T31n1610_004:0810a10": "去。迦葉。如是煩惱及業。從無數劫來。在眾生",
    "T31n1610_004:0810a11": "相續中。若能生一念正思惟者。則久劫煩惱",
    "T31n1610_004:0810a12": "悉皆自滅。迦葉。是燈光者。即譬聖無分別智。",
    "T31n1610_004:0810a13": "黑暗者。即譬眾生煩惱業。由此燈譬。破道不",
    "T31n1610_004:0810a14": "生執。何以故。以道依因緣生故。若因緣未合。",
    "T31n1610_004:0810a15": "道不得生。因緣具者。道即得生。由如燃燈後",
    "T31n1610_004:0810a16": "方暗滅。暗滅譬者。破同生執。以暗分羸弱故",
    "T31n1610_004:0810a17": "可滅。是無顛倒境界故。以白淨最強有真實",
    "T31n1610_004:0810a18": "境無顛倒故。是名離六種二邊。顯六種中道。",
    "T31n1610_004:0810a19": "四離障相者。障有三種。一煩惱障。能離此障。",
    "T31n1610_004:0810a20": "得慧解脫阿羅漢。二禪定障。由離此障故得",
    "T31n1610_004:0810a21": "俱解脫阿羅漢。及獨覺等。三一切智障。是",
    "T31n1610_004:0810a22": "菩薩道所破。離此障故。得成正覺。如來法身",
    "T31n1610_004:0810a23": "在三位中。雖有三障。非所染污。五法身界清",
    "T31n1610_004:0810a24": "淨相者。凡有四譬譬各四義。初四義者。法身",
    "T31n1610_004:0810a25": "不改如金。如如清淨如水。第一義諦無相如",
    "T31n1610_004:0810a26": "空。大般涅槃顯了如覺。二四義者。神通轉變",
    "T31n1610_004:0810a27": "如金。慈悲潤澤如水。自性不捨眾生如空。般",
    "T31n1610_004:0810a28": "若解淨如覺。三四義者。因本清淨無染如金。",
    "T31n1610_004:0810a29": "勝道洗浣如水。解脫無累如空。果體顯現如",
    "T31n1610_004:0810b01": "覺。四四義者。樂性利益如金。淨體清潔如水。",
    "T31n1610_004:0810b02": "常德無壞如空。我義無著如覺。",
    "T31n1610_004:0810b03": "[0810b03] 問曰此五相各顯何義。答曰。初無為相者為",
    "T31n1610_004:0810b04": "顯種類義。何以故。如來法身以無為為種類",
    "T31n1610_004:0810b05": "相故。二無別異者。為顯相義。明如來相者應",
    "T31n1610_004:0810b06": "知。不一不二為相故。三離二邊相者。為顯足",
    "T31n1610_004:0810b07": "趺義。足者即菩薩一切聖道。趺者聖道所",
    "T31n1610_004:0810b08": "依止處。捨離二邊。能依中道之理。得至法身",
    "T31n1610_004:0810b09": "故。四離一切障相者。為顯法身功德無諸染",
    "T31n1610_004:0810b10": "污智障永度故。五清淨法身相者。顯法身果",
    "T31n1610_004:0810b11": "無垢澄寂故。復次五相次第義應知。初無為",
    "T31n1610_004:0810b12": "相者。顯常住。二無別異相者。顯真實義。三離",
    "T31n1610_004:0810b13": "二邊相者。顯對治義。四離一切障相者。顯解",
    "T31n1610_004:0810b14": "脫義五法界清淨者。顯自性清淨義。如是相",
    "T31n1610_004:0810b15": "生亦得從前向後。從後向前故。復次五義次",
    "T31n1610_004:0810b16": "第者。一自性故說無為。二無分別故。說不一",
    "T31n1610_004:0810b17": "不二。三聖智境界故。說離二邊。四自性清淨",
    "T31n1610_004:0810b18": "故。說離一切障。五究竟成就故。說法界清淨。",
    "T31n1610_004:0810b19": "是名五相。復次五德者。一不可量。二不可數。",
    "T31n1610_004:0810b20": "三不可思。四無與等。二究竟清淨。一不可量",
    "T31n1610_004:0810b21": "者。有四義。一由時節久故不可量。二功用大",
    "T31n1610_004:0810b22": "故不可量。三無餘不足故不可量。四無中間",
    "T31n1610_004:0810b23": "故不可量。如佛問舍利弗。汝能如量通達如",
    "T31n1610_004:0810b24": "來功德不。舍利弗言。不能世尊。又問。汝云何",
    "T31n1610_004:0810b25": "得信如來功德。舍利弗言。我今依聲聞能觀",
    "T31n1610_004:0810b26": "見如來戒等功德。無處不生希有。譬如有人",
    "T31n1610_004:0810b27": "行天園。路見寶莊嚴樹生希有心。我今亦爾。",
    "T31n1610_004:0810b28": "世尊。譬如有人在大城外。見彼諸人出入。無",
    "T31n1610_004:0810b29": "不可怜。作如是計。此城中人。皆應可怜。我",
    "T31n1610_004:0810c01": "亦如是。依聲聞故。能觀如來戒等功德。無非",
    "T31n1610_004:0810c02": "希有。以信知故。二不可數者。是不可量功德。",
    "T31n1610_004:0810c03": "為一為多。其數無窮。過恒沙數。如馬先行經",
    "T31n1610_004:0810c04": "中說偈。",
    "T31n1610_004:0810c05": " 若人有千頭  頭頭有百口",
    "T31n1610_004:0810c06": " 口口百言舌  舌舌百言聲",
    "T31n1610_004:0810c07": " 十力等一分  窮劫說不盡",
    "T31n1610_004:0810c08": "[0810c08] 三不可思者。非覺觀境界故。四無與等者。不",
    "T31n1610_004:0810c09": "與聲聞獨覺菩薩三乘等共得故。五究竟清",
    "T31n1610_004:0810c10": "淨者。無明住地永滅無餘故。是名法身五德。",
    "T31n1610_004:0810c11": "復次應身者。勢用廣大故。此身本有三德。一",
    "T31n1610_004:0810c12": "大般若。二大禪定。三大慈悲。大般若者。無分",
    "T31n1610_004:0810c13": "別聖智是其體相。大禪定者。無作意是其體",
    "T31n1610_004:0810c14": "相。已離出入意故。大慈悲者。能拔能救。是",
    "T31n1610_004:0810c15": "其體相。如眾生意令得圓滿故須此三。一為",
    "T31n1610_004:0810c16": "法樂。二為六通。三為拔濟。是故大悲為拔三",
    "T31n1610_004:0810c17": "惡道苦。安置人天大定。能顯六通。令生信樂。",
    "T31n1610_004:0810c18": "般若為受法樂。能成熟解脫。是名應身。復次",
    "T31n1610_004:0810c19": "化身者。大悲為本。禪定為變現。般若能令有",
    "T31n1610_004:0810c20": "五種能。一令生厭怖。二令入聖道。三令捨昔",
    "T31n1610_004:0810c21": "執。四令信樂大法。五令受大菩提記。此三大",
    "T31n1610_004:0810c22": "法在因地中。熏修如如。安立本願。由此本",
    "T31n1610_004:0810c23": "願。至道後時。隨於三身。能作利益眾生之事。",
    "T31n1610_004:0810c24": "是故出現五濁世中。事有十四。一現本生事。",
    "T31n1610_004:0810c25": "二現生兜率天。三從天下處中陰。四入胎。五",
    "T31n1610_004:0810c26": "出胎。六學技能。七童子遊戲。八出家。九苦",
    "T31n1610_004:0810c27": "行。十詣菩提樹。十一破魔軍。十二成佛。十三",
    "T31n1610_004:0810c28": "轉法輪。十四般涅槃。此十四事。現五濁世。至",
    "T31n1610_004:0810c29": "眾生盡。此十四事為五因緣。一為說無常苦",
    "T31n1610_004:0811a01": "無我空涅槃寂靜。由此正說音聲。能令眾生",
    "T31n1610_004:0811a02": "於三有中而生怖畏。二生怖畏已。令入二乘",
    "T31n1610_004:0811a03": "聖道。三入聖道已。生究竟涅槃心。為破如此",
    "T31n1610_004:0811a04": "增上慢心故。說大乘法花等真實法教。令諸",
    "T31n1610_004:0811a05": "眾生捨本所執。攝取慈悲般若方便。四攝已。",
    "T31n1610_004:0811a06": "於無上乘中而成熟之。五成熟已。授其無上",
    "T31n1610_004:0811a07": "菩提道記。是名化身事。復次依此三身隨一。",
    "T31n1610_004:0811a08": "一身各有一德。法身微細故。甚深是其德。應",
    "T31n1610_004:0811a09": "身威神具足故。廣大是其德。化身能濟度凡",
    "T31n1610_004:0811a10": "夫等諸眾生故。和善是其德。復次此三身者。",
    "T31n1610_004:0811a11": "恒能生起世間利益等事故說常住。常住者。",
    "T31n1610_004:0811a12": "依十種因緣。十者。一因緣無邊。二眾生界無",
    "T31n1610_004:0811a13": "邊。三大悲無邊。四如意足無邊。五無分別智",
    "T31n1610_004:0811a14": "無邊。六恒在禪定無散。七安樂清涼。八行於",
    "T31n1610_004:0811a15": "世間八法不染。九甘露寂靜遠離死魔。十本",
    "T31n1610_004:0811a16": "性法然無生無滅。一因緣無邊故常者。無量",
    "T31n1610_004:0811a17": "劫來。捨身命財。為攝正法。正法既無邊際無",
    "T31n1610_004:0811a18": "窮無盡。還以無窮之因感無窮果。果即三身",
    "T31n1610_004:0811a19": "故得是常。二眾生無邊故常者。初發心時。結",
    "T31n1610_004:0811a20": "四弘誓。起十無盡大願。若眾生不可盡。我願",
    "T31n1610_004:0811a21": "無盡。眾生若盡。我願乃盡。眾生既其無盡。是",
    "T31n1610_004:0811a22": "故化身常在世間。教導眾生無有窮盡。三大",
    "T31n1610_004:0811a23": "悲無邊故常者。若諸菩薩分有大悲。尚能恒",
    "T31n1610_004:0811a24": "救眾生。心無齊限。久住生死。不入涅槃。何況",
    "T31n1610_004:0811a25": "如來眾德圓滿。常在大悲。救拔恒恩。豈有邊",
    "T31n1610_004:0811a26": "際。是故言常。四四如意無邊故常者。世間有",
    "T31n1610_004:0811a27": "得四神足者。尚能住壽四十小劫。何況如來",
    "T31n1610_004:0811a28": "為大神足師而當不能住壽自在億百千劫廣",
    "T31n1610_004:0811a29": "化眾生。是故名常五無分別慧無邊故常者。",
    "T31n1610_004:0811b01": "遠離生死涅槃二執。一向與第一義諦相應。",
    "T31n1610_004:0811b02": "不動不出故知是常。六恒在禪定故常者。世",
    "T31n1610_004:0811b03": "間有人得禪定者。尚能不為水火燼溺刀箭",
    "T31n1610_004:0811b04": "所傷。何況如來。常在禪定。而應可壞。是故名",
    "T31n1610_004:0811b05": "常。七安樂清涼故常者。安樂即是金剛心。能",
    "T31n1610_004:0811b06": "除無明住地最後念無常苦。以無苦故。故名",
    "T31n1610_004:0811b07": "安樂。佛果顯成故名清涼。是解脫道故名為",
    "T31n1610_004:0811b08": "常。八行於世間八法不染故常者。佛身雖復",
    "T31n1610_004:0811b09": "在於道前。生死相應而不為彼煩惱所染無",
    "T31n1610_004:0811b10": "妄想緣。故是常住。九甘露寂靜遠離死魔故",
    "T31n1610_004:0811b11": "常者。甘露令人長仙不死。金剛之心。能除無",
    "T31n1610_004:0811b12": "明最後念惑故。得佛果常樂。常樂故寂靜。寂",
    "T31n1610_004:0811b13": "靜故遠離死魔。離死魔故是常住法。十性無",
    "T31n1610_004:0811b14": "生滅故是常者。法身非本無今有。本有今無。",
    "T31n1610_004:0811b15": "雖行三世。非三世法。何以故此是本有非始",
    "T31n1610_004:0811b16": "今有。過三世法。是故名常。",
    "T31n1610_004:0811b17": "[0811b17] 問曰。佛說大乘諸經。一向皆言顯諸法空如",
    "T31n1610_004:0811b18": "雲夢幻。煩惱能障故以雲為譬。一切諸業不",
    "T31n1610_004:0811b19": "真實故。以夢為譬。一切五陰果報煩惱業所",
    "T31n1610_004:0811b20": "起故。故以幻為譬。前說此經。顯於此義。云何",
    "T31n1610_004:0811b21": "更說一切眾生皆有佛性。答曰。已如初說五",
    "T31n1610_004:0811b22": "種功德。除五過失。明有佛性。是故言有。復次",
    "T31n1610_004:0811b23": "此九種譬為顯佛性有五義應知。五義者。一",
    "T31n1610_004:0811b24": "真實有。二依方便則可得見。三得見已功德",
    "T31n1610_004:0811b25": "無窮。四無初不應相應[穀-禾+卵]。[0811b25] 釋曰。無初者。謂煩",
    "T31n1610_004:0811b26": "惱業報並皆無始。故言無初。不應者。由此三",
    "T31n1610_004:0811b27": "故違逆法身。故言不應。相應者。由依法身得",
    "T31n1610_004:0811b28": "起此三。故說相應。[穀-禾+卵]者。此三能藏法身。故名",
    "T31n1610_004:0811b29": "為[穀-禾+卵]。五無初相應善性為法者。[0811b29] 釋曰。無初",
    "T31n1610_004:0811c01": "者。以性得般若大悲禪定法身並本有故。故",
    "T31n1610_004:0811c02": "言無初體用未曾相離。故言相應。是名無初。",
    "T31n1610_004:0811c03": "相應善性為法者。法身自性無改。由般若故",
    "T31n1610_004:0811c04": "性有威德。由禪定故性能潤滑。由大悲故。故",
    "T31n1610_004:0811c05": "稱善性為法。如是九譬。釋無前後際變異義",
    "T31n1610_004:0811c06": "竟。二無染淨變異者。法身不為生死陰界入",
    "T31n1610_004:0811c07": "等所污故言無染。非智數所作故言無淨。三",
    "T31n1610_004:0811c08": "無生變異者。法身無生故非起成。非起成",
    "T31n1610_004:0811c09": "故。非是始有。不論變異。四無老變異者。法身",
    "T31n1610_004:0811c10": "無動轉故。無所改異故言無老。五無依住變",
    "T31n1610_004:0811c11": "異者。若法有依有住。即有變異。法身不由他",
    "T31n1610_004:0811c12": "故。無依無所的在故言無住。六無滅變異者。",
    "T31n1610_004:0811c13": "法身常住。不可破壞故。言無滅變異。是名無",
    "T31n1610_004:0811c14": "變異。六種別義究竟。復次合六為三者。一前",
    "T31n1610_004:0811c15": "後寂靜。謂無前後際異。二無流即無染淨異。",
    "T31n1610_004:0811c16": "三無為謂無四相生住滅等故。無有變異。是",
    "T31n1610_004:0811c17": "故一切妄想諸法有三變異。一果報盡故變",
    "T31n1610_004:0811c18": "異。二對治所破故變異。三剎那念念滅故變",
    "T31n1610_004:0811c19": "異。法身不爾。離三過失故一前後寂靜故。無",
    "T31n1610_004:0811c20": "果報盡變異。二無流故。無對治破變異三非",
    "T31n1610_004:0811c21": "有為法故。無念念壞變異故。名無變異。",
    "T31n1610_004:0811c22": "佛性論辯相分第四中無差別品第十",
    "T31n1610_004:0811c23": "[0811c23] 復次無差別義應知。無差別者。此如來性已",
    "T31n1610_004:0811c24": "至極清淨位。若略說。是無流界中。約如來性",
    "T31n1610_004:0811c25": "有四義。因此四義故立四名。約於四人。顯以",
    "T31n1610_004:0811c26": "四德。四義者。一者一切佛法前後不相離。二",
    "T31n1610_004:0811c27": "者一切處皆如。三者非妄想倒法。四者本性",
    "T31n1610_004:0811c28": "寂靜。[0811c28] 釋曰。一切佛法前後不相離者。如勝鬘",
    "T31n1610_004:0811c29": "經說。世尊。如來藏不空過恒沙數等不相離",
    "T31n1610_004:0812a01": "不捨智不可思惟諸佛功德故。知如來藏由",
    "T31n1610_004:0812a02": "如來功德故不空。不空者。即明佛具足一切",
    "T31n1610_004:0812a03": "功德故。此性一切處皆如者一切諸法無自",
    "T31n1610_004:0812a04": "性故。如無上依經說。一切眾生有陰界入。",
    "T31n1610_004:0812a05": "勝負種類內外所現。無始時節相續流轉。法",
    "T31n1610_004:0812a06": "然所得至明妙善。以是義故。故知一切處皆",
    "T31n1610_004:0812a07": "如。非妄想顛倒法者。如解節經中說。佛告無",
    "T31n1610_004:0812a08": "盡意菩薩。善男子。如來性者。是真實諦。若如",
    "T31n1610_004:0812a09": "來出世。及不出世。性相常然。非虛妄法。由此",
    "T31n1610_004:0812a10": "經故。知無妄想倒法名真實諦。本性寂靜者。",
    "T31n1610_004:0812a11": "如文殊師利遍行經說。佛言。文殊師利諸佛",
    "T31n1610_004:0812a12": "如來本性。自般涅槃不生不滅。以是義故。故",
    "T31n1610_004:0812a13": "知本來自性寂靜。復次立四名者。一由佛法",
    "T31n1610_004:0812a14": "不相離故。說名法身。二由性一切處如。故名",
    "T31n1610_004:0812a15": "如來。三由無虛妄顛倒故。名真實諦。四由本",
    "T31n1610_004:0812a16": "來寂靜故。名般涅槃。是四義四名。於如來性。",
    "T31n1610_004:0812a17": "無有差別故。說無差別相。復次約四人者。一",
    "T31n1610_004:0812a18": "者非身見眾生境界。由此真性是邪執對治",
    "T31n1610_004:0812a19": "故。為身見人。說名法身。",
    "T31n1610_004:0812a20": "[0812a20] 問曰。云何對此人以真如名法身。",
    "T31n1610_004:0812a21": "[0812a21] 答曰。是諸凡夫色等諸陰無有此性。強橫執",
    "T31n1610_004:0812a22": "有我及有我所。由此人法二執染污其心。身",
    "T31n1610_004:0812a23": "見滅處是甘露界。不能信樂。何能通達如來",
    "T31n1610_004:0812a24": "法界。若見此界身見執滅雖復身見已除未",
    "T31n1610_004:0812a25": "除此界恒爾。是故此界乃名真身。凡夫所執",
    "T31n1610_004:0812a26": "既非真實故。不俱在不得名身。為對如是身",
    "T31n1610_004:0812a27": "見凡夫立名為身。二者對顛倒人。說名如來。",
    "T31n1610_004:0812a28": "顛倒人者。謂二乘人。如來常住應修應行而",
    "T31n1610_004:0812a29": "翻倒修無常想等。何以故。此修依於虛妄境",
    "T31n1610_004:0812b01": "起。故名倒修。樂我淨等亦復如是。由倒行故。",
    "T31n1610_004:0812b02": "一切二乘不能進修得與如來道果相稱。是故",
    "T31n1610_004:0812b03": "常等真如非其境界。此真如者。不如無常等。",
    "T31n1610_004:0812b04": "世間對治故。此真如非如中有如無非如。亦",
    "T31n1610_004:0812b05": "如二乘如者。是非如中如。無非如中非如。云",
    "T31n1610_004:0812b06": "何如此二乘之人。約虛妄觀無常等相以為",
    "T31n1610_004:0812b07": "真如。此虛妄觀唯因中有。果地則無。是故此",
    "T31n1610_004:0812b08": "如或成或壞。因中則成。果地則壞。菩薩如者",
    "T31n1610_004:0812b09": "離於虛妄。約真性以觀真故。如此如於因果",
    "T31n1610_004:0812b10": "中二處無異故。唯成不壞。是故二乘人如逐",
    "T31n1610_004:0812b11": "其定滅去而不來。菩薩如者。因果恒有。去來",
    "T31n1610_004:0812b12": "不異。捨因到果。故稱如去。從果出用。故曰如",
    "T31n1610_004:0812b13": "來。是故如來非二乘境界。故對二乘立如來",
    "T31n1610_004:0812b14": "名。三者對散動心人說名真諦。真如者。是無",
    "T31n1610_004:0812b15": "增減法。散動心人者。始行大乘菩薩。迷如來",
    "T31n1610_004:0812b16": "藏有二種人。一者唯信。滅除諸法。名之為空。",
    "T31n1610_004:0812b17": "一切諸法。未分析時。是名為有。若分析竟。乃",
    "T31n1610_004:0812b18": "名為空。二者謂有實法。名之為空。我今應修",
    "T31n1610_004:0812b19": "應得。此二人者迷如來藏。前則執無故迷。後",
    "T31n1610_004:0812b20": "人執有故迷。如來藏者。道理何相。如偈說言。",
    "T31n1610_004:0812b21": " 無一法可損  無一法可增",
    "T31n1610_004:0812b22": " 應見實如實  見實得解脫",
    "T31n1610_004:0812b23": " 由客塵故空  與法界相離",
    "T31n1610_004:0812b24": " 無上法不空  與法界相隨",
    "T31n1610_004:0812b25": "[0812b25] 如來性者。自清淨故。能染客塵者。自性空故。",
    "T31n1610_004:0812b26": "故言無一法可損。真如者。與清淨因不相離。",
    "T31n1610_004:0812b27": "過恒沙數等不捨智不可思惟。諸佛功德恒",
    "T31n1610_004:0812b28": "相應故。故言無一法可增。若法無因此無法",
    "T31n1610_004:0812b29": "觀真如空。以餘法有故。觀如不空。故言真如。",
    "T31n1610_004:0812c01": "亦空不空。何以故。以離增減二邊故。無一法",
    "T31n1610_004:0812c02": "可損故是空。無一法可增故非空。若作是觀",
    "T31n1610_004:0812c03": "名真實觀。故得遠離增減二邊為始行菩薩。",
    "T31n1610_004:0812c04": "不能得見此藏理故。為對此人說真實諦。從",
    "T31n1610_004:0812c05": "初地至十地是其境界觀於此理。行十地行。",
    "T31n1610_004:0812c06": "是故非關始行境界。四者對十地菩薩。說名",
    "T31n1610_004:0812c07": "涅槃。唯佛一人能得涅槃。餘諸菩薩不能至",
    "T31n1610_004:0812c08": "故。如勝鬘經說。世尊。由得涅槃故。世尊。",
    "T31n1610_004:0812c09": "成就如來阿羅訶三藐三佛陀。得一切無量",
    "T31n1610_004:0812c10": "不可思惟究竟清淨諸佛功德。是故涅槃四",
    "T31n1610_004:0812c11": "種功德無差別相。復次四功德者。一一切功",
    "T31n1610_004:0812c12": "德。二無量功德。三不可思惟功德。四究竟清",
    "T31n1610_004:0812c13": "淨功德。由得涅槃故成如來。是故如來與於",
    "T31n1610_004:0812c14": "涅槃。無有差別。何以故。若離佛者。無得涅",
    "T31n1610_004:0812c15": "槃。若離涅槃。無得佛故。",
    "T31n1610_004:0812c16": "[0812c16] 釋曰。功德者。初一切功德。即是第八不動地",
    "T31n1610_004:0812c17": "位。無分別。無穿漏。無中間。自然成。菩薩聖",
    "T31n1610_004:0812c18": "道恒相應故。諸佛如來無流界中一切功德",
    "T31n1610_004:0812c19": "皆得成就。二無量功德者。是第九善慧地位。",
    "T31n1610_004:0812c20": "無數禪定陀羅尼門海。能攝無量功德智所",
    "T31n1610_004:0812c21": "依止故。無量功德皆得成就。三不可思惟功",
    "T31n1610_004:0812c22": "德。是第十法雲地位。一切如來祕密法藏證",
    "T31n1610_004:0812c23": "見明了智慧所依故。故不可思惟皆得成就。",
    "T31n1610_004:0812c24": "四究竟清淨者。一切惑及習氣一切智障已滅",
    "T31n1610_004:0812c25": "盡故。由滅盡智障故究竟清淨。功德圓滿。成",
    "T31n1610_004:0812c26": "就涅槃。與此四功德相攝不相離故。唯佛得",
    "T31n1610_004:0812c27": "涅槃。餘人未得。是故如來性於此四義四名",
    "T31n1610_004:0812c28": "四人四德無有差別。故言無差別德。以是因",
    "T31n1610_004:0812c29": "緣。此自性等十相。為顯三義。一顯本有不可",
    "T31n1610_004:0813a01": "思議竟界。二顯依道理修修行可得。三顯",
    "T31n1610_004:0813a02": "得已能令無量功德圓滿究竟。故造斯論。"
}