{
    "X57n0980_007:0855a14": "天台四教儀註彚補輔宏記卷七之上",
    "X57n0980_007:0855a16": "高麗沙門諦觀錄",
    "X57n0980_007:0855a17": "南天竺沙門蒙潤集註",
    "X57n0980_007:0855a18": "清比丘性權彚補輔宏記",
    "X57n0980_007:0855a19": "清三寶弟子錢[、/(、*、)]菴較訂",
    "X57n0980_007:0855a20": "天台嫡裔比丘諦閑編科參梓",
    "X57n0980_007:0855a21": "△三菩薩二。初標人。",
    "X57n0980_007:0855a22": "次明菩薩位者。",
    "X57n0980_007:0855a23": "【□註】菩薩。具云菩提薩埵。摩訶薩埵。舊翻大道心眾生。",
    "X57n0980_007:0855a24": "亦大道成眾生。新譯云覺有情。以上求佛道。下化眾",
    "X57n0980_007:0855b01": "生故。此菩薩於當教內亦稱大乘。",
    "X57n0980_007:0855b02": "【■記】此釋菩薩華梵名義也。初示具足梵語。次兩句",
    "X57n0980_007:0855b03": "出舊譯華言。舊翻大道心眾生者。如四教義云。菩",
    "X57n0980_007:0855b04": "提名道。薩埵名心。摩訶言大。是為大道心也。此似",
    "X57n0980_007:0855b05": "約自行翻名也。大道成眾生者。如智論云。菩提。翻",
    "X57n0980_007:0855b06": "佛道。薩埵。翻成眾生。摩訶。翻大。謂此人用諸佛之",
    "X57n0980_007:0855b07": "大道。以成就眾生也。此似約化他翻名也。舊譯者。",
    "X57n0980_007:0855b08": "指秦晉而言。諸經多言菩薩摩訶薩者。什師以天",
    "X57n0980_007:0855b09": "竺語繁。兩句八字標名。故略三存五。合兩為一。云",
    "X57n0980_007:0855b10": "菩薩摩訶薩也。次二句。釋新譯。然唐譯有三釋。一",
    "X57n0980_007:0855b11": "者。覺。即是菩提之道。有情。即緣慮之情。謂自能覺",
    "X57n0980_007:0855b12": "悟菩提之道。猶有緣慮之情。為對迷眾生故稱覺",
    "X57n0980_007:0855b13": "有情也。二者。覺。即是菩提之行。有情。乃博地眾生。",
    "X57n0980_007:0855b14": "謂此人不但自行諸佛菩提之道。又能開覺一切",
    "X57n0980_007:0855b15": "有情。所謂吾將以斯道。覺斯民。故名覺有情也。三",
    "X57n0980_007:0855b16": "者。覺即所求佛果菩提。有情。即所度大地眾生。謂",
    "X57n0980_007:0855b17": "此人上求佛覺。下化有情。自利利人。故云覺有情。",
    "X57n0980_007:0855b18": "是則約上求下化一義而釋也。又起信疏亦有三",
    "X57n0980_007:0855b19": "釋。一。約境。有所求所度。覺。即所求佛果菩提。有情。",
    "X57n0980_007:0855b20": "即所度大地眾生。謂此人以智上求佛覺。以悲下",
    "X57n0980_007:0855b21": "化有情。自利利人。故云覺有情。二約心。有覺悟之",
    "X57n0980_007:0855b22": "智。餘情慮之識。謂此人自能覺悟菩提之道。猶有",
    "X57n0980_007:0855b23": "緣慮之情。對全迷眾生。故稱覺有情。三。約能所。有",
    "X57n0980_007:0855b24": "能求所求。覺。即所求菩提之道。有情。即能求佛果",
    "X57n0980_007:0855c01": "之人。故稱覺有情。今則註云上求等者。乃約初義",
    "X57n0980_007:0855c02": "釋也。末句結成。言於當教內亦稱大乘者。謂此菩",
    "X57n0980_007:0855c03": "薩伏惑行因。望於後三。雖不名大乘。若對當教中",
    "X57n0980_007:0855c04": "下二乘。亦可稱為大乘也。",
    "X57n0980_007:0855c05": "【□註】然此菩薩。全不斷惑。三祇百劫。伏惑行因。四教義",
    "X57n0980_007:0855c06": "三(六)云。三藏正化二乘。傍化菩薩。若說菩薩斷惑受",
    "X57n0980_007:0855c07": "生。二乘即疑。若結盡而得受生者。諸聲聞人得羅漢",
    "X57n0980_007:0855c08": "果。將不更受生耶。是故不說菩薩斷結受生也。(文)又",
    "X57n0980_007:0855c09": "妙玄五(十二)云。令生事善。故作是說。欲求佛者改惡從",
    "X57n0980_007:0855c10": "善。(文)又四教義三(二)云。雖修性念處。而不斷結。為生",
    "X57n0980_007:0855c11": "三界度眾生故。(文)由教不詮中道應本。故留結惑受",
    "X57n0980_007:0855c12": "生利物。故三藏菩薩不斷惑明矣(此乃立權則有)。",
    "X57n0980_007:0855c13": "【■記】此明菩薩伏惑行因所以也。初略指藏教菩薩",
    "X57n0980_007:0855c14": "不斷所以。次四教義下。引證。文有四節。初為斷二",
    "X57n0980_007:0855c15": "乘疑。如四教義問云。佛於三藏。初開三乘。大乘最",
    "X57n0980_007:0855c16": "勝。何不以大乘為正。小乘為傍。答。鹿苑初轉四諦",
    "X57n0980_007:0855c17": "法輪。拘隣五人見諦成道。八萬諸天得法眼淨。但",
    "X57n0980_007:0855c18": "有得道之小乘。未有得道之大乘。故以小乘為正。",
    "X57n0980_007:0855c19": "大乘為傍也。二為逗機生善。如妙玄云。今明漸道",
    "X57n0980_007:0855c20": "之初。求佛當三阿僧祇劫修六度行。百劫種相好",
    "X57n0980_007:0855c21": "因。乃可得佛。欲令生事善。故作是說。事善者。即有",
    "X57n0980_007:0855c22": "相之善。如行六度。而不能達三輪體空。故名事善",
    "X57n0980_007:0855c23": "也。故作是說者。謂即藏教求佛果人。當須三祇修",
    "X57n0980_007:0855c24": "福。百劫種相。乃可得佛之說也。欲求佛者。改六蔽",
    "X57n0980_007:0856a01": "惡。從六度善。則知為人生善。故不說菩薩斷惑也。",
    "X57n0980_007:0856a02": "三重引四教義為受生利物。(文)云修性念處為壞",
    "X57n0980_007:0856a03": "屬愛魔業。破屬見一切智六師修共念處欲壞愛",
    "X57n0980_007:0856a04": "結。破神通六師。修緣念處。為一切愛見眾生說法。",
    "X57n0980_007:0856a05": "屬愛壞。故一切天魔眷屬壞。見壞。故十八種六師",
    "X57n0980_007:0856a06": "及一切外道眷屬壞也。故用三種念處。行六波羅",
    "X57n0980_007:0856a07": "密。意欲降伏天魔外道也。又菩薩用三種念處。行",
    "X57n0980_007:0856a08": "六度時。雖修性念處。而不斷結。為生三界。度眾生",
    "X57n0980_007:0856a09": "故。則知為受生利物。故不說菩薩斷結也。四約教",
    "X57n0980_007:0856a10": "及受生意。明不斷惑。蓋中道法身之理。乃起應之",
    "X57n0980_007:0856a11": "本。彼三藏教。既不詮顯。故於菩薩不論斷惑。又菩",
    "X57n0980_007:0856a12": "薩大悲憐憫。欲度一切受生死苦。教化眾生。眾生",
    "X57n0980_007:0856a13": "根熟。即便成道。說三乘教。共三乘人。同入涅槃。若",
    "X57n0980_007:0856a14": "因中斷結即不受生。豈能利物。故忍受生死。不斷",
    "X57n0980_007:0856a15": "結也。以是明之。則知不說菩薩斷結者。良有以也。",
    "X57n0980_007:0856a16": "原註。約權指明則有耳。",
    "X57n0980_007:0856a17": "【□註】若大論云。聲聞人。言菩薩不斷使。乃至坐道場。然",
    "X57n0980_007:0856a18": "後斷者。是為大錯。又云。豈有菩薩。具足三毒能集佛",
    "X57n0980_007:0856a19": "法。(文)此蓋龍樹申通摩訶衍義。以大破小。故作此說。",
    "X57n0980_007:0856a20": "當彼鹿苑稟教之時。雖謂實歷三祇百劫。伏惑不斷。",
    "X57n0980_007:0856a21": "若方等般若轉入衍中。來至法華。會歸一實。定無始",
    "X57n0980_007:0856a22": "終三祗伏惑。故得大論約實斥權(此乃斥權則無)。",
    "X57n0980_007:0856a23": "【■記】此言大論明菩薩無不斷惑之義。引論發明也。",
    "X57n0980_007:0856a24": "初句指聲聞言訛。次句指摩訶衍言錯。又云下。責",
    "X57n0980_007:0856b01": "詞。然是略引。若具記之。如文云。何以故。汝法中。說",
    "X57n0980_007:0856b02": "菩薩已滿三阿僧祇劫後。更有百劫中。常得宿命",
    "X57n0980_007:0856b03": "智。自憶迦葉佛時。作比丘。名鬱多羅。修行佛法。云",
    "X57n0980_007:0856b04": "何今六年苦行。修邪道法。日食一麻一麥。後身菩",
    "X57n0980_007:0856b05": "薩一日尚不應謬。何況六年。瞋習亦然。從久遠世",
    "X57n0980_007:0856b06": "時。作毒蛇。獵者生剝其皮。猶尚不瞋。云何最後身",
    "X57n0980_007:0856b07": "而瞋五人。以是知聲聞人受佛義亦錯。佛以方便",
    "X57n0980_007:0856b08": "欲破外道。故現六年苦行。汝言瞋五人者。是為方",
    "X57n0980_007:0856b09": "便。亦似瞋非瞋習也。又摩訶衍人言。得無生忍菩",
    "X57n0980_007:0856b10": "薩。一切煩惱及習都盡。亦是錯。若都盡與佛無異。",
    "X57n0980_007:0856b11": "亦不應受法性生身。以是故知菩薩得無生法忍。",
    "X57n0980_007:0856b12": "捨生身。得法性身。若言至坐道場一切煩惱及習",
    "X57n0980_007:0856b13": "俱斷。是語亦非。何以故。若菩薩具三毒者。云何能",
    "X57n0980_007:0856b14": "集無量佛法。譬如毒瓶。雖著甘露。皆不中食。菩薩",
    "X57n0980_007:0856b15": "集諸純淨功德。乃得作佛。若雜三毒。云何能具足",
    "X57n0980_007:0856b16": "清淨佛法是也。此蓋下。明論主破斥之意。如四教",
    "X57n0980_007:0856b17": "義問云。智論何意從始至終。一一彈破。答。龍樹為",
    "X57n0980_007:0856b18": "欲申通摩訶衍。明菩薩所行之道。以大破小。皆可",
    "X57n0980_007:0856b19": "破也。當彼下。轉明論意以實斥權。蓋阿含會上。但",
    "X57n0980_007:0856b20": "止保證真空。乃二乘所慕。而菩薩三祗修六度。百",
    "X57n0980_007:0856b21": "劫種相好。雖然歷劫伏惑修因。若至方等。受大聖",
    "X57n0980_007:0856b22": "之彈訶。般若。領二乘之轉教。則已轉入摩訶衍中。",
    "X57n0980_007:0856b23": "後來更至法華會上。聞三周說法。則三乘總是一",
    "X57n0980_007:0856b24": "乘。九界同歸佛界。豈有三祗百劫伏惑之事。是故",
    "X57n0980_007:0856c01": "論主得可以實斥權。以大破小也。末句原註指明",
    "X57n0980_007:0856c02": "約實斥權則無耳。",
    "X57n0980_007:0856c03": "【□註】若釋迦果後權示利生。不妨自歷三祗百劫。故有",
    "X57n0980_007:0856c04": "尸棄然燈等事。今之所辨。且順立權義邊。故約鹿苑",
    "X57n0980_007:0856c05": "三藏。明不斷惑。如法華文句六(二十七)引阿含五佛子。",
    "X57n0980_007:0856c06": "釋更與作字名之為兒。四果支佛。名真佛子。菩薩不",
    "X57n0980_007:0856c07": "斷惑。子義未成(文)。",
    "X57n0980_007:0856c08": "【■記】此以菩薩權示。明所辨也。謂我釋迦如來。因成",
    "X57n0980_007:0856c09": "久遠之實修果成久遠之實證。而有三祇百劫。伏",
    "X57n0980_007:0856c10": "惑行因。又有尸棄然燈。二佛授記等事。是皆如來",
    "X57n0980_007:0856c11": "果後權示利生之事。是故今文順權立義。以明三",
    "X57n0980_007:0856c12": "藏菩薩伏惑行因也。如法華下。引文句證菩薩不",
    "X57n0980_007:0856c13": "斷惑義。謂一往言之。凡夫為外子。二乘為庶子。菩",
    "X57n0980_007:0856c14": "薩為真子。玄文云。昔教五人得真無漏。名佛子。菩",
    "X57n0980_007:0856c15": "薩不發真。名外人。釋籤云。小乘以菩薩為似子。以",
    "X57n0980_007:0856c16": "聲聞為真子。是知子義未成。由不斷惑也。",
    "X57n0980_007:0856c17": "【□註】妙樂七(十七)云。阿含至子義未成者。(疊疏引經)既阿含中",
    "X57n0980_007:0856c18": "亦明不斷惑菩薩。而大論斥權。非謂全無(此會經論明破立意。",
    "X57n0980_007:0856c19": "謂非但婆沙明不斷惑菩薩。而阿含亦明。此對婆沙而云亦也。以阿含會同婆沙而判大論。則知大論斥權云",
    "X57n0980_007:0856c20": "無。非謂全無。乃立權則有)。",
    "X57n0980_007:0856c21": "【■記】此以經論判明。含有菩薩少分不斷惑也。原註",
    "X57n0980_007:0856c22": "正出其意。文有四段。初斷文意。二釋亦字。三正會",
    "X57n0980_007:0856c23": "判。四推論文含有也。言立權則有者。別行玄記云。",
    "X57n0980_007:0856c24": "為逗衍機。須破三藏。非是廢彼教而作是說也。",
    "X57n0980_007:0857a01": "【□註】論云迦旃延造者。從所造論及所計者說。",
    "X57n0980_007:0857a02": "【■記】此出大論斥權之意。言所造論者。即迦旃延所",
    "X57n0980_007:0857a03": "作發智經八乾度初品。是世間第一法。後諸弟子。",
    "X57n0980_007:0857a04": "為後人不能盡解八乾度。故作鞞婆沙也。",
    "X57n0980_007:0857a05": "(此由上文阿含婆沙明不斷惑菩薩。則經論相符。而大論斥之者。蓋斥其執權之人耳。故曰論云迦旃延造者。",
    "X57n0980_007:0857a06": "從所造論及所計者說。即出其斥權之意。蓋從其所造論及所計故。大論謂是迦旃延造。是則大論斥其計論",
    "X57n0980_007:0857a07": "執權之非也)。",
    "X57n0980_007:0857a08": "【■記】此段原註。釋妙樂出論斥權之意。初明論斥執",
    "X57n0980_007:0857a09": "權之人。蓋下。釋明大論斥權之意。是則下。結明論",
    "X57n0980_007:0857a10": "斥計執之非也。",
    "X57n0980_007:0857a11": "【□註】豈以會二。還歸阿含。法華準舊。十二年前。一何可",
    "X57n0980_007:0857a12": "笑。",
    "X57n0980_007:0857a13": "【■備】此因判藏菩薩之便。辯明菩薩當分大小也。【■補】",
    "X57n0980_007:0857a14": "此斥古師。如妙樂十車之難。古師所立菩薩之位。",
    "X57n0980_007:0857a15": "全同阿含十二年前。又法華會三歸一。古師不知。",
    "X57n0980_007:0857a16": "但言會二。講時但辨清會二二字。大意自明。",
    "X57n0980_007:0857a17": "(此由他師不分大小菩薩之殊。及昧水牛白牛之異。謂法華會二乘。歸菩薩。故此破云。豈可會二乘斷惑之人",
    "X57n0980_007:0857a18": "還歸阿含不斷惑菩薩。若以會二乘還歸阿含。法華四十餘年之後。開顯之教。還復準舊十二年前阿含之教。",
    "X57n0980_007:0857a19": "故云一何可笑)。",
    "X57n0980_007:0857a20": "【■記】此釋妙樂破古師謬說也。蓋以菩薩有大有小。",
    "X57n0980_007:0857a21": "若三藏中則小。而方等以後皆大也。故以水牛喻",
    "X57n0980_007:0857a22": "權小菩薩。白牛喻實大菩薩。而彼不知。謬謂法華",
    "X57n0980_007:0857a23": "會二乘歸菩薩也。",
    "X57n0980_007:0857a24": "【□註】止觀三(十六)云。煩惱脂消者。名伏為消也。故別行下",
    "X57n0980_007:0857b01": "三云。但伏惑不斷。如無脂肥羊。取世智為般若。即此",
    "X57n0980_007:0857b02": "意也。",
    "X57n0980_007:0857b03": "【■記】此會止觀煩惱脂消之意。先指文正釋。次引別",
    "X57n0980_007:0857b04": "行疏證成。如觀音記言。無脂肥羊者。大論言。此菩",
    "X57n0980_007:0857b05": "薩雖有上妙五欲。不生貪著。以有無常等觀故。譬",
    "X57n0980_007:0857b06": "如有王。有一大臣。自覆其罪。王欲罰罪。語臣言。若",
    "X57n0980_007:0857b07": "得無脂肥羊。少赦汝罪。大臣有智。以索繫羊。養以",
    "X57n0980_007:0857b08": "水草。日日三時。以狼怖之。羊雖得養。肥而無脂。以",
    "X57n0980_007:0857b09": "獻於王。王見問言。云何得爾。答以上事。菩薩亦爾。",
    "X57n0980_007:0857b10": "見無常空狼。令結使脂消。功德身肥也。是乃取世",
    "X57n0980_007:0857b11": "智為般若。即此以伏為消之意也。【■補】取世智者。以",
    "X57n0980_007:0857b12": "未斷惑。真智不得現前。雖修六度。乃取有漏世智",
    "X57n0980_007:0857b13": "為般若。即此伏而不斷之意也。",
    "X57n0980_007:0857b14": "【□註】又俱舍婆沙意云。下八地惑。初修禪時。先已斷竟。",
    "X57n0980_007:0857b15": "此有漏斷。亦是伏義(如輔行三下會釋云云)。",
    "X57n0980_007:0857b16": "【■記】此會釋俱舍婆沙斷下八地惑也。蓋有漏智弱。",
    "X57n0980_007:0857b17": "雖然說斷。其實名伏。如輔行云。三十四心者。今取",
    "X57n0980_007:0857b18": "論意。與諸經論明斷少別。大論云。下地諸惑。因時",
    "X57n0980_007:0857b19": "未斷。至樹下時。乃以九地九品思惑。通名一九。故",
    "X57n0980_007:0857b20": "言三藏菩薩。位同凡夫。以九無礙九解脫。合為十",
    "X57n0980_007:0857b21": "八。見道中八忍八智。合為十六。并前共成三十四",
    "X57n0980_007:0857b22": "心。俱舍婆沙意云。下八地惑。修初禪時先已斷竟。",
    "X57n0980_007:0857b23": "唯非非想地九品見思全在。用九無礙九解脫。以",
    "X57n0980_007:0857b24": "根勝故。不復更修下八地定。不同聲聞。亦異緣覺。",
    "X57n0980_007:0857c01": "乃至云此與俱舍不同。什公翻譯。及龍樹意。俱舍",
    "X57n0980_007:0857c02": "應悞不同意者。今且以一意消通。今二論理齊。俱",
    "X57n0980_007:0857c03": "舍取修禪時已斷惑竟。不復更斷。智論依餘部。雖",
    "X57n0980_007:0857c04": "有漏斷。未名為斷。至菩提樹下。但斷非想。八地俱",
    "X57n0980_007:0857c05": "名無漏。但是從部得名不同。故使二論用義不等。",
    "X57n0980_007:0857c06": "【□註】然不斷見思。還斷塵沙否。答。須知三祇百劫。亦但",
    "X57n0980_007:0857c07": "伏而不斷。故至樹王下斷見思時。於塵沙法上證四",
    "X57n0980_007:0857c08": "真諦。方斷塵沙也。",
    "X57n0980_007:0857c09": "【■記】此料簡菩薩斷伏塵沙。問中承不斷見思而問",
    "X57n0980_007:0857c10": "斷塵沙者。蓋見思阻乎空寂。塵沙障乎化導。是則",
    "X57n0980_007:0857c11": "菩薩不斷見思則可。不斷塵沙則不可。故此問之。",
    "X57n0980_007:0857c12": "答中明修因時。伏而不斷。至成道時。與見思同斷。",
    "X57n0980_007:0857c13": "別行玄云。三十四心正習俱盡者。頓證羅漢。及以",
    "X57n0980_007:0857c14": "支佛。亦三十四心無間而得。但不以此頓盡正習。",
    "X57n0980_007:0857c15": "一言於習。有見思習。塵沙習。菩薩修學塵沙法門。",
    "X57n0980_007:0857c16": "治其劣慧。於一一門。用四諦觀。伏其正使。於一一",
    "X57n0980_007:0857c17": "門。行六度行。熏見思習。故樹王下。三十四心。於塵",
    "X57n0980_007:0857c18": "沙法上。證四真諦。故令正使。及二習氣。俱時而盡。",
    "X57n0980_007:0857c19": "故能二諦皆究竟也。方異二乘弟子。偏障佛眼佛",
    "X57n0980_007:0857c20": "智也。",
    "X57n0980_007:0857c21": "【□註】若止觀三(十六)云。得法眼。照俗諦。(文)得相似法眼。有",
    "X57n0980_007:0857c22": "漏智照耳。",
    "X57n0980_007:0857c23": "【■記】此釋止觀明菩薩法眼照俗也。先引文。次正釋。",
    "X57n0980_007:0857c24": "謂菩薩修因之時。所得法眼。雖非名字觀行。亦非",
    "X57n0980_007:0858a01": "分證究竟。但是相似法眼。於俗諦境上。只可依稀",
    "X57n0980_007:0858a02": "而見。彷彿而知。但是有漏智照。是故塵沙但言伏",
    "X57n0980_007:0858a03": "而非斷也。",
    "X57n0980_007:0858a04": "△二明法二。初標。",
    "X57n0980_007:0858a05": "從初發心。緣四諦境。發四弘願。修六度行。",
    "X57n0980_007:0858a06": "【□註】生滅四諦。為所依境。弘者。大也。要制其心。志求滿",
    "X57n0980_007:0858a07": "足。名為誓願。",
    "X57n0980_007:0858a08": "【■記】此釋所緣四諦境也。如前註云。苦則三相遷移。",
    "X57n0980_007:0858a09": "集則四心流動。滅則滅有還無。道則對治易奪。是",
    "X57n0980_007:0858a10": "名生滅四諦。此三藏菩薩依之而發弘願也。要。求",
    "X57n0980_007:0858a11": "也。世出世之願。無過此四。故謂之弘。願而加之以",
    "X57n0980_007:0858a12": "誓。所以堅其成也。",
    "X57n0980_007:0858a13": "【□註】度者。越生死流。到彼岸也。誓若無境。名為狂願。不",
    "X57n0980_007:0858a14": "行六度。其願則虗。又此化他四門徧學。異乎二乘一",
    "X57n0980_007:0858a15": "門自行。",
    "X57n0980_007:0858a16": "【■記】此明三乘廣狹。修行有異。謂菩薩乘人。心既廣",
    "X57n0980_007:0858a17": "大。故於有等四門一一遍學。不為自利。唯樂利人。",
    "X57n0980_007:0858a18": "而二乘之流。心既狹劣。行亦孤陋。但依空法。取證",
    "X57n0980_007:0858a19": "道果。唯求自度。不欲度人。自其所以有異乎此也。",
    "X57n0980_007:0858a20": "【□註】又二乘雖無破戒。乃至愚癡。行非利生。不名六度。",
    "X57n0980_007:0858a21": "蓋奪而言之。",
    "X57n0980_007:0858a22": "【■記】此明二乘。行非六度也。謂一往觀之。二乘競競",
    "X57n0980_007:0858a23": "守戒。似修戒度。乃至無愚痴行。似般若度。稱實言",
    "X57n0980_007:0858a24": "之。既是自私自利。而非利生行業。但名自行不名",
    "X57n0980_007:0858b01": "六度。六度者。度他六蔽也。是則與之則是。奪之則",
    "X57n0980_007:0858b02": "非也。",
    "X57n0980_007:0858b03": "【□註】別對諦緣三祇百劫。名四階成道。",
    "X57n0980_007:0858b04": "【■記】此對諦緣結名四階。謂聲聞人。修四諦行。緣覺",
    "X57n0980_007:0858b05": "人。修十二因緣行。菩薩人。修四階行。然此四階成",
    "X57n0980_007:0858b06": "道。名出楞伽。謂初僧祇。二僧祇。三僧祇。百劫種相",
    "X57n0980_007:0858b07": "好也。",
    "X57n0980_007:0858b08": "△二釋二。初發願修行二。初發願。",
    "X57n0980_007:0858b09": "一未度者。令度。即眾生無邊誓願度。此緣苦諦境。二",
    "X57n0980_007:0858b10": "未解者。令解。即煩惱無數誓願斷。此緣集諦境。三未",
    "X57n0980_007:0858b11": "安者。令安。即法門無量誓願學。此緣道諦境。四未得",
    "X57n0980_007:0858b12": "涅槃者。令得涅槃。即佛道無上誓願成。此緣滅諦境。",
    "X57n0980_007:0858b13": "【□註】四教義三初云。一未度者令度。即是度天魔外道。",
    "X57n0980_007:0858b14": "愛見二種六道眾生。未度三界火宅之苦諦。令得度",
    "X57n0980_007:0858b15": "也。二未解者令解。即是愛見二種眾生。未解愛見二",
    "X57n0980_007:0858b16": "十五有業。令得解也。三未安者令安。即是愛見二種",
    "X57n0980_007:0858b17": "眾生。未安三十七品一切諸道。令安道諦也。四未得",
    "X57n0980_007:0858b18": "涅槃者令得涅槃。即是愛見二種眾生。未滅二十五",
    "X57n0980_007:0858b19": "有生死因果。皆令得滅諦涅槃也。",
    "X57n0980_007:0858b20": "【■記】以上如文可知。",
    "X57n0980_007:0858b21": "△二修行二。初結前生後。",
    "X57n0980_007:0858b22": "既已發心。須行行填願。",
    "X57n0980_007:0858b23": "【□註】觀音玄記上(七)云。若非行山。莫填願海(文)。",
    "X57n0980_007:0858b24": "【■記】此釋以行填願。蓋由觀音玄義云。欲滿此願。必",
    "X57n0980_007:0858c01": "須修行。修行不出福慧。慧即般若。福即五度。互於",
    "X57n0980_007:0858c02": "資導。以行順願。事理圓足。故記云。若非行山。莫填",
    "X57n0980_007:0858c03": "願海。行即福慧。義當六度。五資於慧。慧導於五。其",
    "X57n0980_007:0858c04": "猶目足。不可互缺。五除事障。慧除理障。此二功圓。",
    "X57n0980_007:0858c05": "悟理得事矣。",
    "X57n0980_007:0858c06": "△二正明修行二。初總標。",
    "X57n0980_007:0858c07": "於三阿僧祗劫。修六度行。百劫種相好。",
    "X57n0980_007:0858c08": "【■補】修六度行者。行施。乃盡命傾財。持戒。則防遮護",
    "X57n0980_007:0858c09": "性。忍辱。則就刀割水。精進。則如救頭然。禪那。乃四",
    "X57n0980_007:0858c10": "儀湛寂。智慧。則一念圓明。大願之心普被。有作之",
    "X57n0980_007:0858c11": "道徧施。度生死流。登涅槃岸。故曰六度。第一名施",
    "X57n0980_007:0858c12": "度。梵語檀那。秦言徧施。若內有信心。外有福田。有",
    "X57n0980_007:0858c13": "財物。三事和合。心生捨法。能破慳貪。是為檀那。布",
    "X57n0980_007:0858c14": "施有二。一。財施。謂飲食衣服。田宅六畜。奴婢珍寶。",
    "X57n0980_007:0858c15": "一切己之所有資生之具。以及妻子。乃至身命。悉",
    "X57n0980_007:0858c16": "屬他有。為他財物。故云猶屬財施。有所須者。能施",
    "X57n0980_007:0858c17": "與之。皆名財施也。二。法施。若從諸佛菩薩經論。及",
    "X57n0980_007:0858c18": "善知識。聞說世出世法。以清淨心。為人演說。皆名",
    "X57n0980_007:0858c19": "法施也。第二名戒度。梵語尸羅。此云戒。戒以防非",
    "X57n0980_007:0858c20": "止惡為義。謂能防惡律儀無作之非。止三業所起",
    "X57n0980_007:0858c21": "之惡也。大論云。云何為戒。若惡止更不作。若心生。",
    "X57n0980_007:0858c22": "若口言。若從他受。息身口惡。是為戒。又戒。訓警也。",
    "X57n0980_007:0858c23": "謂警策三業。遠離過非也。又戒名為制。能制一切",
    "X57n0980_007:0858c24": "不善法故。第三名忍辱。梵語羼提。此云忍辱。謂內",
    "X57n0980_007:0859a01": "心能安。忍外所辱之境。故名忍辱。忍辱有二。一生",
    "X57n0980_007:0859a02": "忍。二法忍。生忍復二。一。於恭敬供養中。能忍不着。",
    "X57n0980_007:0859a03": "則不生憍逸也。二。於罵詈打害中能忍。則不生瞋",
    "X57n0980_007:0859a04": "恨怨惱也。二。法忍亦二。一者非心法。謂寒熱風雨",
    "X57n0980_007:0859a05": "飢渴老病死等。二者心法。謂瞋恚憂愁。淫欲憍慢。",
    "X57n0980_007:0859a06": "諸邪見等。菩薩於此二法。皆能忍而不動。是名生",
    "X57n0980_007:0859a07": "法忍也。第四名精進。梵名毗梨耶。此云精進。欲樂",
    "X57n0980_007:0859a08": "勤行善法。不自放逸。謂之精進。精進有二。一身精",
    "X57n0980_007:0859a09": "進。若身勤修善法。行道禮拜。講說勸助開化等。名",
    "X57n0980_007:0859a10": "身精進。二心精進。勤修忍辱禪定智慧等。是名心",
    "X57n0980_007:0859a11": "精進。大集經佛言。精進有二種。一始發精進。二終",
    "X57n0980_007:0859a12": "成精進。菩薩以始發精進。習成一切善法。以終成",
    "X57n0980_007:0859a13": "精進。分別一切法不得自性也。第五名禪度。梵名",
    "X57n0980_007:0859a14": "禪那。此言靜慮。禪亦有二種。一世間禪。謂根本四",
    "X57n0980_007:0859a15": "禪。四無量心。四無色定等。是名凡夫所行禪。二出",
    "X57n0980_007:0859a16": "世間禪復二。一出世間禪者。謂六妙門。十六特勝。",
    "X57n0980_007:0859a17": "觀練熏修等。二出世間上上禪。謂自性等九種大",
    "X57n0980_007:0859a18": "禪。今是事禪。非出世間上上禪也。第六名智度。梵",
    "X57n0980_007:0859a19": "語般若。此云智慧。三藏菩薩所有智慧。惟照生滅",
    "X57n0980_007:0859a20": "偏空之理也。",
    "X57n0980_007:0859a21": "【□註】輔行三下初云。阿僧祗。此翻無數。劫。翻時。",
    "X57n0980_007:0859a22": "【■記】此釋阿僧祗華梵名目也。梵語僧祗。秦言數。阿",
    "X57n0980_007:0859a23": "者。秦言無。問。幾時名阿僧祗。答。大論云。天人中能",
    "X57n0980_007:0859a24": "知算數者。極數不能知。名一阿僧祗。如十千名萬。",
    "X57n0980_007:0859b01": "十萬名億。千萬億名那由他。千萬那由他名頻婆。",
    "X57n0980_007:0859b02": "千萬頻婆名迦他。過迦他。名阿僧祗。或翻阿僧企",
    "X57n0980_007:0859b03": "耶。此云無央數。央。盡也。劫翻時者。大論言劫波。秦",
    "X57n0980_007:0859b04": "言分別時節。西域記云。時極短者。謂剎那。百二十",
    "X57n0980_007:0859b05": "剎那。為一呾剎那。六十呾剎那。為一臘縛。三十臘",
    "X57n0980_007:0859b06": "縛。為一牟呼栗多。五十牟呼栗多。為一時。二六時",
    "X57n0980_007:0859b07": "合成一日一夜。(云云)俱舍言。時之極少名剎那。時",
    "X57n0980_007:0859b08": "之極長名為刧。",
    "X57n0980_007:0859b09": "【□註】俱舍云。八十中大劫。(謂一增一減為一小劫二十增減為一中劫。今此一增一",
    "X57n0980_007:0859b10": "減亦名中劫。如劫章。其小劫名。自有十種當詳)大劫三無數。謂六十數中第",
    "X57n0980_007:0859b11": "五十二數。名阿僧祇。謂積此大劫成無數時。故云三",
    "X57n0980_007:0859b12": "阿僧祗(文)。",
    "X57n0980_007:0859b13": "【■記】此釋三阿僧祇數。乃至名三阿僧祇也。若此方",
    "X57n0980_007:0859b14": "數法。秪有十等。如黃帝算經云。億。兆。京。姊。姟。壤。溝。",
    "X57n0980_007:0859b15": "澗。正。載。風俗通云。千生萬。萬生億。乃至正生載。載",
    "X57n0980_007:0859b16": "地不能載也。億分四等。一以十萬為億。二以百萬",
    "X57n0980_007:0859b17": "為億。三以千萬為億。四以萬萬為億。縱至于載。猶",
    "X57n0980_007:0859b18": "可數而知。唯佛法中第五十二數。非心力能及。方",
    "X57n0980_007:0859b19": "名無數也。然六十數中。阿僧祇是五十二數。于六",
    "X57n0980_007:0859b20": "十忘失餘八。故但出五十二名耳。大中小劫。解見",
    "X57n0980_007:0859b21": "前三卷中。今以一增一減名中劫者。乃依劫章中",
    "X57n0980_007:0859b22": "義也。十種小劫名。詳法數云。一時。二年。三月。四半",
    "X57n0980_007:0859b23": "月。五日。六夜。七剎那。八怛剎那。九臘縛。十目呼剌",
    "X57n0980_007:0859b24": "多。是也。大劫三無數者。論釋云。劫性是何。謂唯五",
    "X57n0980_007:0859c01": "蘊經說。三劫阿僧祇耶精進修行。方得成佛。於前",
    "X57n0980_007:0859c02": "所說四種劫中。積何劫。成三劫無數。累前大劫為",
    "X57n0980_007:0859c03": "十百千。乃至積成三劫無數也。今註謂六十數中",
    "X57n0980_007:0859c04": "第五十二名阿僧祇者。翻譯名義中詳載。",
    "X57n0980_007:0859c05": "【□註】俱舍問云。既積無數。何復言三。答。非無數言。顯不",
    "X57n0980_007:0859c06": "可數(文)。",
    "X57n0980_007:0859c07": "【■記】論云。解脫經言。六十數中。阿僧祇耶是其一數。",
    "X57n0980_007:0859c08": "云何六十。如彼經言。有一而無餘。數始為一。十一",
    "X57n0980_007:0859c09": "為十。十十為百。十百為千。十千為萬。十萬為洛叉。",
    "X57n0980_007:0859c10": "乃至大跋羅欃為阿僧祇耶。于此六十數忘失餘",
    "X57n0980_007:0859c11": "八。若數大劫至此數中阿僧祇耶。名劫無數。此劫",
    "X57n0980_007:0859c12": "無數復積至三。經中說為三劫無數。非諸算計所",
    "X57n0980_007:0859c13": "能數知。故得說為三劫無數也。",
    "X57n0980_007:0859c14": "【□註】諸經更有拂石劫。芥子劫。具如輔行一上六紙。",
    "X57n0980_007:0859c15": "【■記】輔行引金光明經言。梵天三銖天衣。三年一拂。",
    "X57n0980_007:0859c16": "拂盡畟方四十里石。以為小劫。八十里盡。以為中",
    "X57n0980_007:0859c17": "劫。百二十里盡。以為大劫。不於如此劫修學。不名",
    "X57n0980_007:0859c18": "菩薩。又云。有一里劫。二里劫。乃至萬里劫。又云有",
    "X57n0980_007:0859c19": "大方城。周四十里。滿中芥子。百年取一芥。芥盡名",
    "X57n0980_007:0859c20": "為劫。經劫無數。名阿僧祇。畟。音出。利也。",
    "X57n0980_007:0859c21": "【□註】若大乘亦有一百零三數(如華嚴)。",
    "X57n0980_007:0859c22": "【■記】唐譯華嚴阿僧祇品。心王菩薩問佛。云何阿僧",
    "X57n0980_007:0859c23": "祗。乃至不可說不可說。佛言。一百洛叉。為一俱胝。",
    "X57n0980_007:0859c24": "俱胝俱胝。為一阿庾多。乃至言不可說轉不可說",
    "X57n0980_007:0860a01": "轉。為一不可說不可說。此又不可說不可說。為一",
    "X57n0980_007:0860a02": "不可說不可說轉。共有一百二十三數是也。若刊",
    "X57n0980_007:0860a03": "定記破經文。此又二字為長。而清涼師則開此又",
    "X57n0980_007:0860a04": "二字贊一不可說不可說。共有四不可說。而據刊",
    "X57n0980_007:0860a05": "定記。唯一百二十三數。據清涼疏。則有一百二十",
    "X57n0980_007:0860a06": "四數也。",
    "X57n0980_007:0860a07": "△二釋相三。初三祇行因列數二。初總標。",
    "X57n0980_007:0860a08": "言三阿(無)僧祇(數)劫(時)者。",
    "X57n0980_007:0860a09": "此句儀文標徵可知。",
    "X57n0980_007:0860a10": "△二示相三。初初祇行行。",
    "X57n0980_007:0860a11": "且約釋迦修菩薩道時論分限者。從古釋迦至尸棄",
    "X57n0980_007:0860a12": "佛。值七萬五千佛。名初阿僧祇。從此常離女身。及四",
    "X57n0980_007:0860a13": "惡趣。常修六度。然自不知當作佛。若望聲聞位。即五",
    "X57n0980_007:0860a14": "停心。總別念處(外凡)。",
    "X57n0980_007:0860a15": "【□註】輔行六上(十三)云。彼婆沙中。釋菩薩義。明因。則指釋",
    "X57n0980_007:0860a16": "迦三祇百劫。明果。則指彌勒當成。何故爾耶。釋迦果",
    "X57n0980_007:0860a17": "已成。是故指因行。為令慕果而行因故。彌勒因已滿。",
    "X57n0980_007:0860a18": "是故指當果。皆使觀因以知果故。故諸聖教。並明釋",
    "X57n0980_007:0860a19": "迦之因。如說菩薩昔苦行等。並明彌勒之果。如說彌",
    "X57n0980_007:0860a20": "勒下生經等。(文)從古釋迦等者。發軫鈔云。釋迦。翻能",
    "X57n0980_007:0860a21": "仁。牟尼。翻寂默。能仁是姓。寂默是字。姓從慈悲利物。",
    "X57n0980_007:0860a22": "字取智慧冥理。以利物故。不住涅槃。以冥理故。不住",
    "X57n0980_007:0860a23": "生死(文)。",
    "X57n0980_007:0860a24": "【■記】此釋今佛修因。古佛姓字。發軫鈔。乃吳興所撰。",
    "X57n0980_007:0860b01": "以釋金剛疏之書也。鈔云。釋迦翻能仁。準本起經。",
    "X57n0980_007:0860b02": "牟尼翻寂默。準本行經。能仁是姓者。長阿含云。昔",
    "X57n0980_007:0860b03": "有輪王。姓甘蔗氏。聽次妃讚。擯四太子。至雪山北。",
    "X57n0980_007:0860b04": "自立城居。以德歸人。鬱為強國。父王悔召。太子辭",
    "X57n0980_007:0860b05": "過不還。父王三歎。我子釋迦。因此命氏也。寂默是",
    "X57n0980_007:0860b06": "字者。本行經云。又諸釋種。性憍多言。及見太子。悉",
    "X57n0980_007:0860b07": "皆默然。王言。宜字牟尼也。從古釋迦者。婆沙云。過",
    "X57n0980_007:0860b08": "去久遠。人壽百歲。有佛出世。名釋迦牟尼。剎帝利",
    "X57n0980_007:0860b09": "姓。釋種眾生。母名摩耶。父名淨飯。子名羅睺羅。侍",
    "X57n0980_007:0860b10": "者。弟子。出五濁時。皆如今佛。時彼世尊。化導有情。",
    "X57n0980_007:0860b11": "恒涉道路。為風所傷。肩背有疾。令阿難陀。往陶師",
    "X57n0980_007:0860b12": "家。求胡麻油。及以煖水。為吾塗洗。時彼侍者。至陶",
    "X57n0980_007:0860b13": "師家。廣贊佛德。求索油水。彼陶師者。名曰廣識。辦",
    "X57n0980_007:0860b14": "胡麻油。及以香水。為佛灌洗。風疾除愈。佛為說法。",
    "X57n0980_007:0860b15": "彼聞歡喜。即發願言。願我未來作佛。名號弟子眷",
    "X57n0980_007:0860b16": "屬時處。如今世尊等無有異。彼陶師者。即今釋迦。",
    "X57n0980_007:0860b17": "從古釋迦而發心也。",
    "X57n0980_007:0860b18": "【□註】尸棄。此云寶髻。非七佛中第二尸棄也。緣載四教",
    "X57n0980_007:0860b19": "義三初。并大論第三(文)。",
    "X57n0980_007:0860b20": "【■記】翻譯名義云。罽那尸棄。名出俱舍。大論名剌那",
    "X57n0980_007:0860b21": "尸棄。此翻寶髻。亦云寶頂。吾佛世尊。初僧祇滿時。",
    "X57n0980_007:0860b22": "值此佛。與七佛中第二尸棄。隔二僧祇。先達謂同。",
    "X57n0980_007:0860b23": "故今辨異也。所言七佛者。賢劫之前九十一劫初。",
    "X57n0980_007:0860b24": "有佛名毗婆尸。第三十一劫有二佛。一名尸棄。此",
    "X57n0980_007:0860c01": "云大。二名鞞恕婆。附是賢劫中有四佛。一名鳩飱",
    "X57n0980_007:0860c02": "陀。二名迦那伽牟尼。三名迦葉。四名釋迦牟尼。",
    "X57n0980_007:0860c03": "【□註】從此常離女身者。妙玄四(二十七)釋籤三(十五)四教義",
    "X57n0980_007:0860c04": "三(二)云。第三僧祇。始離五障。一惡道。二貧賤。三女身。",
    "X57n0980_007:0860c05": "四形殘。五喜忘。方乃不墮。如戒疏上三云。初僧祇得",
    "X57n0980_007:0860c06": "五種功德。一生人天。二生富貴。三男身。四根具。五知",
    "X57n0980_007:0860c07": "宿命。舊云初僧祇有遇緣不遇緣異。不遇違緣。即離",
    "X57n0980_007:0860c08": "五障。如戒疏。若遇違緣。至第三祇方離。如釋籤。又初",
    "X57n0980_007:0860c09": "僧祇離障。且約功能。三祇方離。乃據定位。",
    "X57n0980_007:0860c10": "【■記】妙玄云。此菩薩從初發菩提心。起慈悲誓願。觀",
    "X57n0980_007:0860c11": "察四諦。以道諦為初門。行六波羅密。從初釋迦。至",
    "X57n0980_007:0860c12": "罽那尸棄佛時。名第一阿僧祇。常離女身。釋籤科",
    "X57n0980_007:0860c13": "但曰於中分凡聖位。四教義云。從過去釋迦至尸",
    "X57n0980_007:0860c14": "棄佛。名一阿僧祇劫。從此常離女身。爾時不知當",
    "X57n0980_007:0860c15": "作佛不作佛。此初阿僧祇劫。即是得五停心別總",
    "X57n0980_007:0860c16": "相念之位。用性念處。共念處。緣念處。行六度。乃至",
    "X57n0980_007:0860c17": "云是初僧祇劫。修行六度。用四弘誓。安撫生死眾",
    "X57n0980_007:0860c18": "生。心無怯弱。故壞女人之業。常受丈夫之身。爾時",
    "X57n0980_007:0860c19": "未發煖解。位在外凡。戒疏云。初僧祇得五種功德。",
    "X57n0980_007:0860c20": "一不生惡道。二不生邊地。三諸根完具。四不受女",
    "X57n0980_007:0860c21": "身。五常識宿命也。已上所記。皆據方冊明文而註",
    "X57n0980_007:0860c22": "出。四教義等說第三僧祇始離五障者。或依舊本",
    "X57n0980_007:0860c23": "亦未可知。又指釋戒疏五種功德。與今所記前後",
    "X57n0980_007:0860c24": "辭異。然意是同也。舊云下。出舊會釋。又下。今註文",
    "X57n0980_007:0861a01": "會釋。【■補】問。上引戒疏云。初僧祇得五種功德。何故",
    "X57n0980_007:0861a02": "此又言離障。答。以離障即得功德故。如大論云。若",
    "X57n0980_007:0861a03": "離五法。得五法。是名菩薩。何謂五法。離三惡道。常",
    "X57n0980_007:0861a04": "生天上人間。離貧窮下賤。常得尊貴。離非男法。常",
    "X57n0980_007:0861a05": "得男子之身。離諸形殘醜陋。常得諸根具足。離喜",
    "X57n0980_007:0861a06": "捨忘。常憶宿命。得是宿命智慧。常離一切惡法。遠",
    "X57n0980_007:0861a07": "捨惡人。常求道法。攝取弟子。如是名為菩薩是也。",
    "X57n0980_007:0861a08": "離喜捨忘。謂離妄想分別。有了記心。而能知宿命",
    "X57n0980_007:0861a09": "也。【■備】節義云。從此常離女身下。應言妙玄四教義",
    "X57n0980_007:0861a10": "勾斷。釋籤三應移在下。蓋釋五障文。原在釋籤三",
    "X57n0980_007:0861a11": "故。",
    "X57n0980_007:0861a12": "【□註】又文句二(十二)云。不生三惡道。位不退。不生邊地。諸",
    "X57n0980_007:0861a13": "根完具。不受女身。即行不退。常識宿命。不起妄想分",
    "X57n0980_007:0861a14": "別。攀緣諸境。即念不退。(文)妙樂二(二十一)云。第三祇時。",
    "X57n0980_007:0861a15": "橫得三不退故(文)。",
    "X57n0980_007:0861a16": "【■記】此以五種功德。配三不退。乃至通是三不退也。",
    "X57n0980_007:0861a17": "文句云。約位行念論不退。應四句分別。不生三惡",
    "X57n0980_007:0861a18": "道。位不退。不生邊地。諸根完具。不受女身。即行不",
    "X57n0980_007:0861a19": "退。常識宿命。即念不退。具此名不退地三藏義也。",
    "X57n0980_007:0861a20": "妙樂云。第三祇。橫得三不退。故離五障時。三義俱",
    "X57n0980_007:0861a21": "得。即是第三僧祇通至百劫。通是三不退也。至此",
    "X57n0980_007:0861a22": "名為上忍故。今但取藏教初祇五功德。配三不退。",
    "X57n0980_007:0861a23": "【□註】成論以念處為位不退。煖頂為行不退。忍為念不",
    "X57n0980_007:0861a24": "退。數論以下中上忍為三不退。淨名疏以煖頂忍為",
    "X57n0980_007:0861b01": "三不退。各隨義對也。",
    "X57n0980_007:0861b02": "【■記】此明諸文。賢位對三不退。可知。",
    "X57n0980_007:0861b03": "【□註】然自不知作佛。四教義三(二)云。爾時未發煖解。位",
    "X57n0980_007:0861b04": "在外凡。故不自知己身當作佛不作佛。",
    "X57n0980_007:0861b05": "【■記】妙玄亦言。準望二乘。位在五停心別總相念處",
    "X57n0980_007:0861b06": "位中。故不自知當作佛也。",
    "X57n0980_007:0861b07": "△二二祇行行。",
    "X57n0980_007:0861b08": "次從尸棄至然燈佛。值七萬六千佛。名第二阿僧祇。",
    "X57n0980_007:0861b09": "此時用七莖蓮華供養。布髮掩泥。得授記莂。號釋迦",
    "X57n0980_007:0861b10": "文。爾時自知作佛。口未能說。若望聲聞位。即煖位。",
    "X57n0980_007:0861b11": "【□註】梵語提洹竭。此云然燈。大論云。太子生時。一切身",
    "X57n0980_007:0861b12": "邊。光如燈故。故云然燈。以至成佛。亦名然燈。(文)瑞應",
    "X57n0980_007:0861b13": "翻為錠光。",
    "X57n0980_007:0861b14": "【■記】大論如文。瑞應下。示別翻。有足曰錠。無足曰燈。",
    "X57n0980_007:0861b15": "故瑞應經翻為錠光。摭華言。錠。音定。燈屬也。古來",
    "X57n0980_007:0861b16": "翻譯。回文不同。語異義同。故須從金。",
    "X57n0980_007:0861b17": "【□註】七莖華等者。初儒童為五百道士講論。得銀錢五",
    "X57n0980_007:0861b18": "百。後問王家女。名瞿夷。買得五華。并女寄二華。供養",
    "X57n0980_007:0861b19": "於佛。故云七莖。諸文但云摩納五華奉散也。如集解",
    "X57n0980_007:0861b20": "瑞應經。",
    "X57n0980_007:0861b21": "【■補】因果經言。過去無數阿僧祗劫。有仙名善惠。時",
    "X57n0980_007:0861b22": "燈照王太子普光。啟父出家。成菩薩道。善惠初為",
    "X57n0980_007:0861b23": "五百外道講論道義。各以銀錢上之。當往普光佛",
    "X57n0980_007:0861b24": "所。欲施供養。見王家青衣。持七莖青蓮華過。問言。",
    "X57n0980_007:0861c01": "此華賣否。答言。當送宮內。願以上佛。善惠請以五",
    "X57n0980_007:0861c02": "百銀錢。雇五莖華供佛。青衣從命。并寄二華。以獻",
    "X57n0980_007:0861c03": "於佛。願我後來。常為君妻。時王及臣。禮佛散華。悉",
    "X57n0980_007:0861c04": "墮於地。善惠五華。皆住空中。化成金臺。後散二華。",
    "X57n0980_007:0861c05": "住佛二邊。佛讚言善惠。汝過阿僧祇劫。當得成佛。",
    "X57n0980_007:0861c06": "號釋迦牟尼。善惠見地濁濕。心自念言。云何令千",
    "X57n0980_007:0861c07": "輻輪足蹈此而過。即脫鹿皮衣以用布施。不足掩",
    "X57n0980_007:0861c08": "泥。又解髮以覆之。如來踐已。因記之曰。汝後得佛。",
    "X57n0980_007:0861c09": "當於五濁惡世。度諸天人。時善惠求佛出家。佛言。",
    "X57n0980_007:0861c10": "善來比丘。鬚髮自落。袈裟著身。即成沙門。善惠命",
    "X57n0980_007:0861c11": "終之後。上生為四天王。下生為轉輪王。乃至上生",
    "X57n0980_007:0861c12": "第七為梵王。各三十六返。或為外道六師。婆羅門",
    "X57n0980_007:0861c13": "小王。各盡其壽。不可稱數。時善惠者。即我身是。青",
    "X57n0980_007:0861c14": "衣女者。即耶輸陀羅是也。",
    "X57n0980_007:0861c15": "【□註】布髮掩泥。稽首佛足。見地濯濕。即解皮衣。欲以覆",
    "X57n0980_007:0861c16": "之。不足掩泥。乃解髮布地。令佛蹈而過。(文)得受記莂",
    "X57n0980_007:0861c17": "等。瑞應經云。佛因記言。汝自是後。九十一劫。劫號為",
    "X57n0980_007:0861c18": "賢。汝當作佛。號釋迦文。菩薩已得訣言。疑解望止。[火*霍]",
    "X57n0980_007:0861c19": "然無想。寂而入定。便逮清淨。不起法忍(文)。",
    "X57n0980_007:0861c20": "【■記】禪書云。世尊因地。布髮掩泥獻華于然燈佛。佛",
    "X57n0980_007:0861c21": "見布髮處遂約退眾。乃指地云。此一方地。當建一",
    "X57n0980_007:0861c22": "梵剎竟。時諸天散華相贊。是則布髮掩泥一行。最",
    "X57n0980_007:0861c23": "為希有供養也。瑞應經云。菩薩散五華。止空中。當",
    "X57n0980_007:0861c24": "佛上。散瞿夷所寄二華。挾佛肩上。佛知至意。贊言。",
    "X57n0980_007:0862a01": "汝無數劫。所學清淨心。棄命捨欲。守空不起。不滅",
    "X57n0980_007:0862a02": "無猗之慈。積德行願。今得之矣。因記云云。然劫號",
    "X57n0980_007:0862a03": "賢者。大悲經言。佛問阿難。何故名為賢劫。阿難。此",
    "X57n0980_007:0862a04": "三千大千世界。劫欲成時。盡為一水。淨居天子。見",
    "X57n0980_007:0862a05": "此世界。唯一大水。見有千枝諸妙蓮華。一一蓮華",
    "X57n0980_007:0862a06": "各有千葉。甚可愛樂。天子見華。心生歡喜。踴躍無",
    "X57n0980_007:0862a07": "量。而皆贊言。奇哉希有。奇哉希有。如此劫中。當有",
    "X57n0980_007:0862a08": "千佛出世。以是因緣。遂名為賢。是則然燈預記劫",
    "X57n0980_007:0862a09": "號良可驗也。佛號釋迦文者。淨名疏云。天竺語釋",
    "X57n0980_007:0862a10": "迦為能。文為儒。義名能儒。",
    "X57n0980_007:0862a11": "【□註】妙玄七(十一)既云斷惑。故知通佛行因之相也。釋籤",
    "X57n0980_007:0862a12": "八(三)云。然燈授記。得無生忍。故知是通佛行因也(文)。",
    "X57n0980_007:0862a13": "【■記】此釋明不起法忍。決非藏教佛果行因之相明",
    "X57n0980_007:0862a14": "矣。妙玄明四教佛果行因之相云。迹因多種。或言",
    "X57n0980_007:0862a15": "昔為陶師。值先釋迦佛。三事供養。藉草。然燈。石蜜",
    "X57n0980_007:0862a16": "漿。發口得記。父母名字。弟子侍人。皆如先佛。是初",
    "X57n0980_007:0862a17": "僧祇發心。既不明斷惑。知是三藏行因之相也。或",
    "X57n0980_007:0862a18": "言昔為摩納。值然燈佛。五華奉散。布髮掩泥。躍身",
    "X57n0980_007:0862a19": "虗空。得無生忍。佛與授記。號釋迦文。大品亦言。華",
    "X57n0980_007:0862a20": "嚴城內得託。義與此同。並言斷惑。故知通佛行因",
    "X57n0980_007:0862a21": "之相也。或言昔為寶海梵志。刪提嵐國。寶藏佛所。",
    "X57n0980_007:0862a22": "行大精進。於十方佛。送華供養。既為寶藏佛父。又",
    "X57n0980_007:0862a23": "是彌陀之師。稱其功德。不可思議。具在悲華經中。",
    "X57n0980_007:0862a24": "知是別圓行因之相也。今但明得忍。乃知是通佛",
    "X57n0980_007:0862b01": "行因之相無疑。問。瑞應經明摩納獻華。然燈。諸文",
    "X57n0980_007:0862b02": "引此證二僧祇。何故妙玄證通佛行因耶。答。經中",
    "X57n0980_007:0862b03": "既言得不起法忍。三藏由伏惑故。無此法忍。故證",
    "X57n0980_007:0862b04": "通佛。而諸文證二僧祇者。以瑞應是三藏經故。淨",
    "X57n0980_007:0862b05": "名疏以初祇為伏。二三祇為順。百劫為無生。三十",
    "X57n0980_007:0862b06": "四心為寂滅。故諸文中證二僧祇也。",
    "X57n0980_007:0862b07": "【□註】發軫鈔據此。瑞應經屬方等攝。若明降生之相。蓋",
    "X57n0980_007:0862b08": "約三藏境本而言。",
    "X57n0980_007:0862b09": "【■記】此節與上節皆帶辨藏通教相發軫。問言。若通",
    "X57n0980_007:0862b10": "別圓。妙玄何故判為通教。答。非但通二。亦通三藏。",
    "X57n0980_007:0862b11": "隨教所說。淺深不同。一往。瑞應多屬通義。以得忍",
    "X57n0980_007:0862b12": "故。異前三藏。不說行因不思議相。異後別圓。況復",
    "X57n0980_007:0862b13": "若判屬通。必兼後二。又言。餘經說遇然燈是八地。",
    "X57n0980_007:0862b14": "正是通教支佛地也。明降生之相者。瑞應言。自夫",
    "X57n0980_007:0862b15": "人懷妊。天為獻飲食。自然日至。夫人得而享之。不",
    "X57n0980_007:0862b16": "知所從來。不復王厨以為苦而且辛。到四月八日",
    "X57n0980_007:0862b17": "夜。明星出時。化從右脅生。墮地。即行七步。舉右手",
    "X57n0980_007:0862b18": "柱而言曰。天上天下。唯吾獨尊。三界皆苦。無可樂",
    "X57n0980_007:0862b19": "者。則知就三藏境本而言也。",
    "X57n0980_007:0862b20": "【□註】此時自知等者。戒疏上(三)云。爾時雖自知作佛。而",
    "X57n0980_007:0862b21": "口不說。準位。在煖法性地。既有證法之信。必知作佛。",
    "X57n0980_007:0862b22": "修行六度。心未分明。口不向他說也(文)。",
    "X57n0980_007:0862b23": "【■記】四教義云。爾時菩薩。雖能自知我必作佛。口不",
    "X57n0980_007:0862b24": "稱說。謂此是用煖法智慧。修六度也。何者。因總相",
    "X57n0980_007:0862c01": "四念處初。所得善有漏五陰。即是性地順忍初心",
    "X57n0980_007:0862c02": "之位。既有證法之信。故必知作佛。而用煖解法修",
    "X57n0980_007:0862c03": "行六度。心未分明。不向他說也。【■備】集註問答云。藏",
    "X57n0980_007:0862c04": "加行。與通性地齊。煖在加行首。故約藏通對言耳。",
    "X57n0980_007:0862c05": "△三三祇行行。",
    "X57n0980_007:0862c06": "次從然燈佛。至毗婆尸佛。七萬七千佛。名第三阿僧",
    "X57n0980_007:0862c07": "祇滿。此時自知。亦向人說。必當作佛。自他不疑。若望",
    "X57n0980_007:0862c08": "聲聞位。即頂位。",
    "X57n0980_007:0862c09": "【□註】毗婆尸。翻勝觀。亦云徧見。",
    "X57n0980_007:0862c10": "【■記】華嚴疏云。此翻有四。淨觀。勝觀。勝見。徧見。如月",
    "X57n0980_007:0862c11": "圓智滿。是徧見也。魄盡惑亡。是淨觀也。既圓且淨。",
    "X57n0980_007:0862c12": "是勝觀勝見也。名義云。毗婆尸。亦名維衛。此云勝",
    "X57n0980_007:0862c13": "觀。此由釋尊於毗婆尸佛初種相好。故為七佛之",
    "X57n0980_007:0862c14": "首。以贊弗沙精進力故。超九大劫。故至於今。過九",
    "X57n0980_007:0862c15": "十一大劫也。【■補】七佛首之毗婆尸。居莊嚴劫末。只",
    "X57n0980_007:0862c16": "隔一劫。何有九十一劫。以義推之。應非七佛中也。",
    "X57n0980_007:0862c17": "準尸棄佛可知。",
    "X57n0980_007:0862c18": "【□註】優婆塞戒經云。於迦葉佛滿三僧祗者。隨機異說",
    "X57n0980_007:0862c19": "耳。",
    "X57n0980_007:0862c20": "【■記】此明戒經中三祇行滿不同。戒經第一修三十",
    "X57n0980_007:0862c21": "二相業品。佛為善生言。善男子。我於往昔寶頂佛",
    "X57n0980_007:0862c22": "所。滿第一阿僧祇。然燈佛所。滿第二阿僧祇。迦葉",
    "X57n0980_007:0862c23": "佛所。滿第三阿僧祇。當知此文隨機說耳。【■補】統紀",
    "X57n0980_007:0862c24": "云。按戒經佛言。我於釋迦最初發心。於迦葉佛滿",
    "X57n0980_007:0863a01": "三僧祇。竊詳三祇滿時。正在毗婆尸。今言迦葉者。",
    "X57n0980_007:0863a02": "兼百劫種相好言耳。",
    "X57n0980_007:0863a03": "【□註】此三祇等義。並出大論。俱舍婆沙。",
    "X57n0980_007:0863a04": "【■記】大論言。從過去釋迦文佛。到罽那尸棄佛。為初",
    "X57n0980_007:0863a05": "阿僧祇。至然燈佛。為二阿僧祗。至毗婆尸佛。為三",
    "X57n0980_007:0863a06": "阿僧祇。是中菩薩種三十二相業因緣也。俱舍云。",
    "X57n0980_007:0863a07": "第一僧祇滿。值寶髻佛。第二滿。值然燈佛。第三滿。",
    "X57n0980_007:0863a08": "值勝觀佛。是知大論名罽那尸棄毗婆尸者。或彼",
    "X57n0980_007:0863a09": "此音異也。",
    "X57n0980_007:0863a10": "【□註】此時自知等者。戒疏上(三)云。是時內心了了。自知",
    "X57n0980_007:0863a11": "作佛。口自發言。準望位。在頂法位中。修行六度。四諦",
    "X57n0980_007:0863a12": "解明。如登山頂。了見四方。故口向他說(文)。",
    "X57n0980_007:0863a13": "【■記】四教義云。是時菩薩內心了了。自知作佛。口自",
    "X57n0980_007:0863a14": "發言。無所畏難。我於來世。當得作佛。今謂此是頂",
    "X57n0980_007:0863a15": "法之位。行六度四諦。觀解分明。如登山頂。四顧分",
    "X57n0980_007:0863a16": "明。了了自知作佛。亦向他人說也。",
    "X57n0980_007:0863a17": "【□註】觀音玄記下四云。聲聞但於一境一門修念處等。",
    "X57n0980_007:0863a18": "故易成就。菩薩徧於一切境界。一一四門。復加六度。",
    "X57n0980_007:0863a19": "久遠熏修。使一一行。攝諸眾生。令種熟脫。故三祇內。",
    "X57n0980_007:0863a20": "凡化幾人。超凡入聖。自身此岸。度人彼岸。故經長劫。",
    "X57n0980_007:0863a21": "證位猶下(文)。",
    "X57n0980_007:0863a22": "【■記】此釋望聲聞頂位也。然此所引記文。乃是答辭。",
    "X57n0980_007:0863a23": "以前有問言。聲聞根鈍。尚能速入七賢四聖。菩薩",
    "X57n0980_007:0863a24": "智利。何故三祇猶居頂法。故今引聲聞但於一境",
    "X57n0980_007:0863b01": "一門等之答辭。以明菩薩望聲聞位頂法位也。",
    "X57n0980_007:0863b02": "△二百劫種相好因二。初結前生後。",
    "X57n0980_007:0863b03": "經如許時。修六度竟。更住百劫種相好因。修百福。成",
    "X57n0980_007:0863b04": "一相。",
    "X57n0980_007:0863b05": "【□註】輔行三下(三)云。過三祇已。百福種相。種即修也。於",
    "X57n0980_007:0863b06": "欲界。人中。南洲。男身。佛出世時。能種相業也。前後不",
    "X57n0980_007:0863b07": "拘(文)。",
    "X57n0980_007:0863b08": "【■記】四教義問。菩薩幾時種三十二相。答。極疾九十",
    "X57n0980_007:0863b09": "一劫。極遲百劫也。而言於欲界人中等者。乃就迦",
    "X57n0980_007:0863b10": "旃延小乘而論也。大論述其問云。三十二相業。向",
    "X57n0980_007:0863b11": "何處可種。答。欲界中種。非色無色界。於欲界五道",
    "X57n0980_007:0863b12": "中。在人道。於四洲中。在南洲。於人道中。在男身。於",
    "X57n0980_007:0863b13": "時中。在佛出世時種。何以故。緣佛身得種故。又問。",
    "X57n0980_007:0863b14": "於三業中。何業種。答。意業種。何以故。意業利故。意",
    "X57n0980_007:0863b15": "業有六識。何識種。答。意識種。何以故。五識不得分",
    "X57n0980_007:0863b16": "別故。前後不拘者。大論言何相初種。答。有言足下",
    "X57n0980_007:0863b17": "安立相先種。何以故。先安立。前後能種餘相故。有",
    "X57n0980_007:0863b18": "言紺青眼相初種。得此眼相。以大悲觀察眾生故。",
    "X57n0980_007:0863b19": "今謂。雖有此語。不必爾也。若相因緣和合時。便是",
    "X57n0980_007:0863b20": "初種也。【■補】色界耽樂。無色住定。故不能種。欲界苦",
    "X57n0980_007:0863b21": "多樂少。能發大心。修行六度。餘三洲福報最勝。唯",
    "X57n0980_007:0863b22": "南洲福壽俱微。善心易發。聖人化導。必生南洲。女",
    "X57n0980_007:0863b23": "人多障無智。故須男身。若非佛世。則無所緣。故佛",
    "X57n0980_007:0863b24": "出世時。能種相業也。",
    "X57n0980_007:0863c01": "【□註】百福成一相者。四教義三(二)云。修行六度。成百福",
    "X57n0980_007:0863c02": "德。用百福德成一相。以為三十二相之業因也(文)。",
    "X57n0980_007:0863c03": "【■記】此釋百福成相。乃相好之因緣也。大論云。復次",
    "X57n0980_007:0863c04": "有人布施。是三十二相之因緣。所以者何。施時與",
    "X57n0980_007:0863c05": "心堅固。得足下安立相。施時五事圍繞。受者是眷",
    "X57n0980_007:0863c06": "屬業因緣故。得足下輪相。大勇猛力施故。得足跟",
    "X57n0980_007:0863c07": "廣平相。施攝人故。得足下縵網相。美味飲食施故。",
    "X57n0980_007:0863c08": "得手足柔軟七處滿相。施以益命故。得長指身不",
    "X57n0980_007:0863c09": "曲大直相。施時言我當相與。施心轉增故。得足趺",
    "X57n0980_007:0863c10": "高毛上向相。施時受者求之。一心好聽。殷勤約敕。",
    "X57n0980_007:0863c11": "令必疾得故。得伊泥延膞相。不瞋不輕求者故。得",
    "X57n0980_007:0863c12": "臂長過膝相。如求者意。施不待言故。得陰藏相。好",
    "X57n0980_007:0863c13": "衣服臥具金銀珍寶施故。得金色身相。薄皮相。布",
    "X57n0980_007:0863c14": "施時。適可前人意。起自在業因緣故。得一一孔一",
    "X57n0980_007:0863c15": "毛生眉間白毫相。乞者求之。即言當與。以是業故。",
    "X57n0980_007:0863c16": "得上身如師子肩圓相。病者施藥。飢渴者與飲食。",
    "X57n0980_007:0863c17": "起少病業因緣故。得兩腋下滿相。最上味相。施時",
    "X57n0980_007:0863c18": "勸人行施而安慰之。開布施道故。得肉髻相。身圓",
    "X57n0980_007:0863c19": "如泥拘盧相。有乞求者。意欲與時。柔軟實語。必與",
    "X57n0980_007:0863c20": "不虗故。得廣長舌相。梵音聲相。如迦陵頻伽鳥聲",
    "X57n0980_007:0863c21": "相。施時如實語。利益語故。得師子頰相。施時供養",
    "X57n0980_007:0863c22": "受者。心清淨故。得牙白齒齊相。施時實語。和合語",
    "X57n0980_007:0863c23": "故。得齒密相。四十齒相。施時不瞋不著。等心視彼",
    "X57n0980_007:0863c24": "故。得青眼相。眼睫如牛王相。是為種三十二相因",
    "X57n0980_007:0864a01": "緣也。然大論唯言布施。約意通六。以檀度能攝五",
    "X57n0980_007:0864a02": "度故。所謂檀義攝於六。資生無畏法。此中一二三。",
    "X57n0980_007:0864a03": "是名修行住。是也。問。何謂修六度。成百福。答。瑜伽",
    "X57n0980_007:0864a04": "論云。一少分離殺。乃至邪見為一福。二多分離殺",
    "X57n0980_007:0864a05": "等。三。全分離殺等。四。少時離。五。多時離。六。盡壽離。",
    "X57n0980_007:0864a06": "七。自離。八。教人離。九。以無量稱揚讚歎述離。十。見",
    "X57n0980_007:0864a07": "離殺等深心慶悅。大生歡喜。十門各十。總說為百",
    "X57n0980_007:0864a08": "福行。華嚴鈔言。少分者。經部許有分受。或多或全。",
    "X57n0980_007:0864a09": "由彼根生有劣中上差別。及時有多時少時等。少",
    "X57n0980_007:0864a10": "時從一日至十日。多時謂一年乃至命終。然其十",
    "X57n0980_007:0864a11": "種。分為四類。初三十據事以分。次三十依時有別。",
    "X57n0980_007:0864a12": "次二十約自他明。後二十約贊說立。正約行時。名",
    "X57n0980_007:0864a13": "為百行。約所生福。名為百福。依百福成一相也。",
    "X57n0980_007:0864a14": "△二別示福相。",
    "X57n0980_007:0864a15": "福義多途。難可定判。有云大千盲人治差。為一福等。",
    "X57n0980_007:0864a16": "【□註】福義多途等者。輔行三下(三)云。問幾許為一福。乃",
    "X57n0980_007:0864a17": "至菩薩修十善各有五心。謂下。中。上。上。上上中上。初",
    "X57n0980_007:0864a18": "發五心。乃至具足五心。如是百心。名為百福成於一",
    "X57n0980_007:0864a19": "相。如是至三十二。名身清淨(文)。",
    "X57n0980_007:0864a20": "【■記】此釋福義。然據文。是指廣示別。而註釋意。又似",
    "X57n0980_007:0864a21": "通明福量。今且福義多途者。大論問。幾許名一福",
    "X57n0980_007:0864a22": "德。答。有言業報轉輪聖王。於四天下受樂自在。名",
    "X57n0980_007:0864a23": "一福德。如是百福成一相。有言作釋提桓因。於二",
    "X57n0980_007:0864a24": "天中得自在。名一福德。有言作他化自在天王。於",
    "X57n0980_007:0864b01": "欲界中得自在。名為一福。有言除補處菩薩。餘一",
    "X57n0980_007:0864b02": "切眾生所得福報。是名一福。有言天地劫盡。一切",
    "X57n0980_007:0864b03": "眾生共福德故。三千大千世界報立。是名一福。有",
    "X57n0980_007:0864b04": "言是福不可量。不可以譬喻知。如三千大千世界。",
    "X57n0980_007:0864b05": "一切眾生皆盲無目。有人能治令差。是為一福。一",
    "X57n0980_007:0864b06": "切人皆被毒藥。一人能治令差。一切人應死。一人",
    "X57n0980_007:0864b07": "能救令脫。一切人破戒破正見。一人能教令得淨",
    "X57n0980_007:0864b08": "戒正見。如是等俱為一福。復有人言。是福不可量。",
    "X57n0980_007:0864b09": "不可以譬喻。是菩薩入第三阿僧祇中。心思大行。",
    "X57n0980_007:0864b10": "種是三十二相因緣。故知是福無能量。唯佛能知",
    "X57n0980_007:0864b11": "也。是為福義多途難可定判也。今儀文但舉一種",
    "X57n0980_007:0864b12": "而已。而註云。乃至修十善。名有五心等。通以百心。",
    "X57n0980_007:0864b13": "釋百福義。乃準大經高貴德王品云。菩薩修清淨",
    "X57n0980_007:0864b14": "身者。菩薩修不殺戒。有五種心。謂下。中。上。上上。上",
    "X57n0980_007:0864b15": "中上。乃至正見亦如是。是五十心。名初發心具足。",
    "X57n0980_007:0864b16": "決定成五十心。是名滿足。如是百心。名百福德。具",
    "X57n0980_007:0864b17": "是百福。成於一相。如是展轉具足。成就三十二相。",
    "X57n0980_007:0864b18": "名清淨身也。又此百心。即是百思。謂菩薩先以五",
    "X57n0980_007:0864b19": "十思治身。謂修十善各五思。成五十思。後心復起",
    "X57n0980_007:0864b20": "五十思。令圓成百福。五思者。婆沙云。離殺思。勸導",
    "X57n0980_007:0864b21": "思。讚善思。隨喜思。迴向思也。",
    "X57n0980_007:0864b22": "【□註】觀音玄下(二)云。凡用三千二百福。修成三十二大",
    "X57n0980_007:0864b23": "人相。現時。方稱菩薩摩訶薩。",
    "X57n0980_007:0864b24": "【■記】三千二百福。即累上百福。而成因性。三十二相。",
    "X57n0980_007:0864c01": "即所成果相。大論第四問。轉輪聖王有三十二相。",
    "X57n0980_007:0864c02": "菩薩亦有三十二相。有何差別。答。菩薩相者。有七",
    "X57n0980_007:0864c03": "事勝轉輪聖王。一淨好。二分明。三不失處。四具足。",
    "X57n0980_007:0864c04": "五深入。六隨智慧行。不隨世間。七隨遠離。輪王相",
    "X57n0980_007:0864c05": "不爾。又問。菩薩何以三十二相。不多不少。答。有言",
    "X57n0980_007:0864c06": "佛以三十二相莊嚴身者。端正不亂故。若少。身不",
    "X57n0980_007:0864c07": "端正。若多。佛身相亂。是三十二相端正不亂。不可",
    "X57n0980_007:0864c08": "益。不可減。猶如佛法。不可增減。身相亦如是。又問。",
    "X57n0980_007:0864c09": "菩薩何故。以身相嚴身。答。有人見佛身相。得清淨",
    "X57n0980_007:0864c10": "信。是故以相嚴身。復次諸佛以一切事勝。故身色。",
    "X57n0980_007:0864c11": "威力。種相。家屬。智慧。禪定。解脫。眾事皆勝。若佛不",
    "X57n0980_007:0864c12": "莊嚴身相。是事便少。有言阿耨菩提住是身中。若",
    "X57n0980_007:0864c13": "身相不端嚴。阿耨菩提不住此身中。是故菩薩修",
    "X57n0980_007:0864c14": "三十二相自莊嚴身。為得阿耨菩提也。問。佛智慧",
    "X57n0980_007:0864c15": "無量。身相亦應無量。何以止同轉輪聖王三十二",
    "X57n0980_007:0864c16": "相耶。答。不多不少。義如前說。復有人言。佛菩薩相",
    "X57n0980_007:0864c17": "不定。如說隨眾生所好。可以引導其心者。故為現",
    "X57n0980_007:0864c18": "相。若眾生不貴金而貴餘色。琉璃玻瓈金剛等。如",
    "X57n0980_007:0864c19": "此土世人者。佛則不現金色。觀其所好。則為現色。",
    "X57n0980_007:0864c20": "若眾生不貴纖長指。及網縵。以長指利爪。為羅剎",
    "X57n0980_007:0864c21": "相。以網縵為水鳥相。造事不便。如著手衣。何用是",
    "X57n0980_007:0864c22": "為。如罽賓國彌帝隸力利菩薩。手有網縵。父惡以",
    "X57n0980_007:0864c23": "為怪。以刀割之。言我子何緣如鳥。有不好肩圓。以",
    "X57n0980_007:0864c24": "為似腫。有以腹不現。無腹如餓鬼。有以青眼為不",
    "X57n0980_007:0865a01": "好。但好黑白分明。是故佛隨眾生所好。而為現相。",
    "X57n0980_007:0865a02": "如是等無有常定。有言此三十二相。實定以神通",
    "X57n0980_007:0865a03": "力。變化身。隨眾所好。而為現相。有言。佛有時神通",
    "X57n0980_007:0865a04": "變化。有時隨世界處生。當生處不得言神通變化。",
    "X57n0980_007:0865a05": "又於三千大千世界中。隨可度眾生處生。則為現",
    "X57n0980_007:0865a06": "相。如密迹經說。或現金色。或現銀色。或現日月星",
    "X57n0980_007:0865a07": "宿色。或長或短。隨可引導眾生。則為現相。如人相",
    "X57n0980_007:0865a08": "中說。五處長為好。謂眼鼻舌臂指髀手足相。若輪",
    "X57n0980_007:0865a09": "若蓮華。若貝。若日月。是故佛手足有千輻輪。纖長",
    "X57n0980_007:0865a10": "指。鼻高好。舌廣長而薄。如是等皆勝於先所貴者。",
    "X57n0980_007:0865a11": "令起恭敬心。有國土佛為現千萬相。或無量阿僧",
    "X57n0980_007:0865a12": "祇相。或五六三四。隨天竺所好。故現三十二相。八",
    "X57n0980_007:0865a13": "十種好也。",
    "X57n0980_007:0865a14": "△三特示六度滿相二。初總牒。",
    "X57n0980_007:0865a15": "修行六度。各有滿時。",
    "X57n0980_007:0865a16": "【□註】六度滿文。在種相後者。蓋種相時。亦修六度也。",
    "X57n0980_007:0865a17": "△二示相。",
    "X57n0980_007:0865a18": "如尸毗王代鴿檀滿。普明王捨國尸滿。羼提仙人為",
    "X57n0980_007:0865a19": "歌利王割截無恨忍滿。大施太子抒海。并七日翹足",
    "X57n0980_007:0865a20": "讚弗沙佛進滿。尚闍黎鵲巢頂上禪滿。劬嬪大臣分",
    "X57n0980_007:0865a21": "閻浮提七分息諍智滿。望初聲聞位。是下忍位。",
    "X57n0980_007:0865a22": "【□註】觀音玄記下(三)云。割截身肉。就鷹貿鴿。至盡一身。",
    "X57n0980_007:0865a23": "不惱不沒。自誓真實。感身平復。是檀滿相。尸毗翻與。",
    "X57n0980_007:0865a24": "檀。翻施。",
    "X57n0980_007:0865b01": "【■記】釋迦因地作王。名尸毗。得歸命救護陀羅尼。視",
    "X57n0980_007:0865b02": "諸眾生。如母愛子。是時天帝。知命將終。求佛問疑。",
    "X57n0980_007:0865b03": "徧求不得。却還天宮。愁憂苦惱。時天巧師。名毗首",
    "X57n0980_007:0865b04": "羯磨。問天主言。何以悲惱。答言。我求一切智人。而",
    "X57n0980_007:0865b05": "不能得。毗首言。有大菩薩。滿足六度。不久成佛。天",
    "X57n0980_007:0865b06": "主以偈答曰。菩薩發大心。魚子菴羅華。三事因中",
    "X57n0980_007:0865b07": "多。及其結果少。汝作鴿。我作鷹。汝便詐怖。入王腋",
    "X57n0980_007:0865b08": "下。當往試之。是菩薩否。毗首言。是大菩薩。云何以",
    "X57n0980_007:0865b09": "是事惱之。帝釋言。我無惡心。如金須試。即如所說。",
    "X57n0980_007:0865b10": "變入王腋。舉身戰懼。動目作聲。眾人言。是王大仁",
    "X57n0980_007:0865b11": "慈。一切宜救護。如是鴿小鳥。歸之如入舍。菩薩相",
    "X57n0980_007:0865b12": "如是。作佛必不久。鷹在近樹。而語王言。還我鴿來。",
    "X57n0980_007:0865b13": "王言。我前受此鴿。非是汝前受。我先發願。度一切",
    "X57n0980_007:0865b14": "眾生。鷹言。欲度一切眾生。我非一切眾生耶。何以",
    "X57n0980_007:0865b15": "奪我食。王言。汝須何食。答。我須新肉熱血。王言。無",
    "X57n0980_007:0865b16": "不由殺得之。我先作誓。若有眾生來歸我者。必救",
    "X57n0980_007:0865b17": "護之。云何殺一與一。思惟心定。而說偈言。是我此",
    "X57n0980_007:0865b18": "肉身。恒受老病死。不久當臭爛。彼須我當與。持刀",
    "X57n0980_007:0865b19": "自割股肉。而授與之。鷹言。須逐道理。弗見欺也。令",
    "X57n0980_007:0865b20": "輕重等。王言。持秤稱之。鴿身轉重王身轉輕。乃至",
    "X57n0980_007:0865b21": "王身割盡。諸臣眷屬却諸看人。王今如此。無可看",
    "X57n0980_007:0865b22": "也。王言。任看。若有成佛道。當忍此大事。王以血塗",
    "X57n0980_007:0865b23": "手。攀秤欲上。盡對于鴿。鷹言。何用如此。以鴿還我。",
    "X57n0980_007:0865b24": "王言。過去劫來。喪身無量。今是求易佛道之時。肉",
    "X57n0980_007:0865c01": "盡筋斷。欲上而墮。乃自責言。汝須堅固。勿得迷悶。",
    "X57n0980_007:0865c02": "眾生墮憂海。應救護之。何為懈怠。尚不及地獄之",
    "X57n0980_007:0865c03": "苦。十六分一。我特精進。猶患此苦。況地獄中。無智",
    "X57n0980_007:0865c04": "慧者。諸天贊言。為小鳥能爾。況其大者。時大地六",
    "X57n0980_007:0865c05": "動。海水揚波。枯木生華。天雨香水。諸佛來贊。必成",
    "X57n0980_007:0865c06": "佛也。鷹與鴿言。是真菩薩。毗首言。天主。汝有神力。",
    "X57n0980_007:0865c07": "令彼平復。帝釋言。不須我也。王自作誓。感發一切。",
    "X57n0980_007:0865c08": "即語王言。心不惱耶。王言。我心歡喜。不惱不沒。帝",
    "X57n0980_007:0865c09": "釋言。誰當信汝。王作誓言。若心不惱。以求佛道者。",
    "X57n0980_007:0865c10": "使平復如故。語已平復。人天見之。皆大歡喜。嘆不",
    "X57n0980_007:0865c11": "曾有。必當作佛。我當供養。",
    "X57n0980_007:0865c12": "【□註】如須陀摩王以身就死。持不妄戒。是尸滿相(尸羅翻好",
    "X57n0980_007:0865c13": "善。即戒善也)。",
    "X57n0980_007:0865c14": "【■記】須陀摩王。有大精進。常依實語。欲入園遊戲。始",
    "X57n0980_007:0865c15": "出城門。有一婆羅門。來從王乞云。王是福德人。憫",
    "X57n0980_007:0865c16": "我貧窮。王言。須待我還。適至園中。有兩翅鳥王。名",
    "X57n0980_007:0865c17": "曰鹿足。向與山神共誓。取一千王。已得九百九十",
    "X57n0980_007:0865c18": "九王。唯少須陀摩王。從空飛來。捉將王去。諸女哀",
    "X57n0980_007:0865c19": "哭。號動一園。鹿足捉王。至所住處。置諸王中。須陀",
    "X57n0980_007:0865c20": "摩王涕霖如雨。鹿足言。大剎利。如何啼泣如小兒",
    "X57n0980_007:0865c21": "狀。人生有死。合會有離。須陀答言。我不畏死。自恨",
    "X57n0980_007:0865c22": "生來。未曾妄語。而今失信。是故懊惱。欲與婆羅門",
    "X57n0980_007:0865c23": "行施。辜負宿心。自招欺罪耳。鹿足言。放汝還去。七",
    "X57n0980_007:0865c24": "日行施竟。便來就死。汝若不來。我有力取。王還。恣",
    "X57n0980_007:0866a01": "心布施。立太子為王。大會人民。王乃謝言。我智不",
    "X57n0980_007:0866a02": "周。少不如法。便當瞋怒。我今身非己有。當去。人民",
    "X57n0980_007:0866a03": "留之。願王留意。垂蔭此國。勿以鹿足鬼王為慮也。",
    "X57n0980_007:0866a04": "當設鐵舍奇兵衛護。鹿足雖神。亦不畏之。王說偈",
    "X57n0980_007:0866a05": "言。實語第一戒。實語升天梯。實語小人大。妄語入",
    "X57n0980_007:0866a06": "地獄。我今守實語。寗失身壽命。於是發去。至鹿足",
    "X57n0980_007:0866a07": "所。見來歡喜。汝實語人。不失信要。人皆惜命。王何",
    "X57n0980_007:0866a08": "脫竟還來。汝是大人。時須陀王。廣讚實語。訶責妄",
    "X57n0980_007:0866a09": "語。鹿足聞之。信心清淨。語須陀言。汝能說此。今相",
    "X57n0980_007:0866a10": "放捨。各還本國。如是語已。爾時諸王各承不殺之",
    "X57n0980_007:0866a11": "恩。不忍相捨。共住於此。同立一城。即今王舍城也。",
    "X57n0980_007:0866a12": "是為尸滿相。【■備】辨訛曰。好善。應云性善。性者。習以",
    "X57n0980_007:0866a13": "成性。以秉受戒法。任運行持。故云性善。",
    "X57n0980_007:0866a14": "【□註】如忍辱仙人。被歌利王。(翻惡世無道)割截身體。慈忍不",
    "X57n0980_007:0866a15": "動。作誓即感血化為乳。是羼提滿相(羼提翻忍辱)。",
    "X57n0980_007:0866a16": "【■記】如昔忍辱仙人。在于林間。修行忍辱。時歌利王。",
    "X57n0980_007:0866a17": "將諸婇女。入園游戲。飲食訖已。王少睡息。諸女採",
    "X57n0980_007:0866a18": "華。于其林間。見此仙人。恭敬禮拜。在一面立。爾時",
    "X57n0980_007:0866a19": "仙人。為諸婇女。讚歎慈忍。其言美妙。聽者忘厭。久",
    "X57n0980_007:0866a20": "而忘去。王眠覺已。不見婇女。拔劍逐蹤。見女在於",
    "X57n0980_007:0866a21": "仙人前立。嫉妒隆盛。恚目奮劍。擬仙人言。汝作何",
    "X57n0980_007:0866a22": "事。答言。我修慈忍。王言。我今試汝。當以利劍。截其",
    "X57n0980_007:0866a23": "手足。及以耳鼻。若不瞋者。乃知修忍。仙言任意。王",
    "X57n0980_007:0866a24": "即拔劍試之如上。問言。汝心動否。答。心不動也。王",
    "X57n0980_007:0866b01": "言。汝一身在此。無有勢力。雖言不動。誰當信者。仙",
    "X57n0980_007:0866b02": "作誓言。若我實修慈忍者。血當為乳。誓已。即變為",
    "X57n0980_007:0866b03": "乳。王大驚走。將諸婇女而去。時林中龍神。為此仙",
    "X57n0980_007:0866b04": "人。雨雷電霹靂。致王毒害。遂不還宮。是為忍滿相。",
    "X57n0980_007:0866b05": "羼。音產。",
    "X57n0980_007:0866b06": "【□註】如大施太子。求如意珠。雨寶濟貧。得珠墮海。抒海",
    "X57n0980_007:0866b07": "取之。(抒音汝酌取也)筋骨斷壞。終不懈廢。諸天問之。云吾生",
    "X57n0980_007:0866b08": "生不休。故助抒海。海水減半。龍恐海乾。送珠與之。是",
    "X57n0980_007:0866b09": "毗離耶滿相。",
    "X57n0980_007:0866b10": "【■記】如好施太子。求如意珠。輔行云。得珠墜海者。海",
    "X57n0980_007:0866b11": "神惜珠。因睡以盜其珠。太子覺已。而抒大海。正使",
    "X57n0980_007:0866b12": "筋骨枯盡。終不懈廢。誓得如意。以給眾生。濟其身",
    "X57n0980_007:0866b13": "苦。諸天問之。答言。生生不休。諸天見此精進。助抒",
    "X57n0980_007:0866b14": "海。水減半。龍恐海竭。送珠與之。是為精進滿相。",
    "X57n0980_007:0866b15": "【□註】尚闍黎。(螺髻仙人名也)得第四禪。出入息斷。鳥謂為木。於",
    "X57n0980_007:0866b16": "髻生卵。定起欲行。恐鳥母不來。即更入禪。鳥飛方起。",
    "X57n0980_007:0866b17": "是禪滿相。",
    "X57n0980_007:0866b18": "【■記】如螺髻仙人。名尚闍黎。有人畫像作僧形者非。",
    "X57n0980_007:0866b19": "得第四禪。出入息斷。坐一樹下。寂然不動。鳥見不",
    "X57n0980_007:0866b20": "動。謂之為木。即於仙人髻中生卵。仙人起定。覺頂",
    "X57n0980_007:0866b21": "上有卵。即自思惟。我若起行。鳥母永不復來。鳥卵",
    "X57n0980_007:0866b22": "必壞。即重入禪。至飛去時。爾乃起行。是為禪滿相。",
    "X57n0980_007:0866b23": "【□註】劬嬪大臣。分閻浮提七分。城邑山川均故。息諍。是",
    "X57n0980_007:0866b24": "般若滿相。",
    "X57n0980_007:0866c01": "【■記】如劬嬪大臣。分閻浮提地。以為七分。城邑聚落",
    "X57n0980_007:0866c02": "皆使均等。大城小城及以人民。盡作七分。七國無",
    "X57n0980_007:0866c03": "諍。是為般若滿相。【■備】節義云。長阿含五云。釋迦夙",
    "X57n0980_007:0866c04": "為慈悲王。有大臣之子。名大典尊。次補父相。時王",
    "X57n0980_007:0866c05": "有六剎利王。典尊分閻浮提水土等作七分。封六",
    "X57n0980_007:0866c06": "剎利及大王為七大國。有師言。此取世智為滿相。",
    "X57n0980_007:0866c07": "故大論破云。初地菩薩尚不知其邊涯。十地乃能",
    "X57n0980_007:0866c08": "知之。云何言分大地作七分為般若滿相。",
    "X57n0980_007:0866c09": "【□註】所言滿者。度本治蔽。行期滿願。今蔽已離。與拔遂",
    "X57n0980_007:0866c10": "心。即知六度其功尅滿。(文)七日翹足等者。觀音玄記",
    "X57n0980_007:0866c11": "下(四)云。婆沙云。爾時有佛號曰底沙。有二弟子。一名",
    "X57n0980_007:0866c12": "釋迦。樂修利他行。二名慈氏。樂修自利行。所化機在",
    "X57n0980_007:0866c13": "後熟。彼佛念曰。多人就一人難。一人就多人則易。欲",
    "X57n0980_007:0866c14": "令釋迦先成道故。於是捨二弟子。入至山中。時釋迦",
    "X57n0980_007:0866c15": "菩薩隨後入山。尋求本師。不見蹤蹟。正行之次。忽見",
    "X57n0980_007:0866c16": "彼佛在寶龕中。入火界定。威光赫弈。特異於常。行次",
    "X57n0980_007:0866c17": "忘下一足。經於七日。說於一偈。歎彼世尊云。天地此",
    "X57n0980_007:0866c18": "界多聞室。逝宮天處十方無。丈夫牛王大沙門。尋地",
    "X57n0980_007:0866c19": "山林遍無等。因此精進。超於九劫。在彌勒前成佛(文)。",
    "X57n0980_007:0866c20": "【■補】大論言。弗沙佛欲觀釋迦菩薩心純淑未。即觀",
    "X57n0980_007:0866c21": "見之。知其心未純淑。而諸弟子心皆純淑。又彌勒",
    "X57n0980_007:0866c22": "菩薩心已純淑。而弟子未純淑。時弗沙佛。如是思",
    "X57n0980_007:0866c23": "惟。一人之心易可速化。眾人之心難可疾治。思惟",
    "X57n0980_007:0866c24": "已竟。欲使釋迦疾得成佛。上雪山上。于寶窟中。入",
    "X57n0980_007:0867a01": "火光定也。又言。釋迦菩薩作外道仙人。上山採藥。",
    "X57n0980_007:0867a02": "是弗沙佛。坐寶窟中。入火光定。放大光明。見已。心",
    "X57n0980_007:0867a03": "喜信敬。翹一足立。叉手向佛。一心而觀。目未暫眴。",
    "X57n0980_007:0867a04": "七日七夜。一偈讚佛。天上天下無如佛。十方世界",
    "X57n0980_007:0867a05": "亦無比。世間所有我盡見。一切無有如佛者。於是",
    "X57n0980_007:0867a06": "超越九劫。故九十一劫得阿耨菩提也。",
    "X57n0980_007:0867a07": "【□註】是下忍位者。戒疏上(三)云。若過三阿僧祇。種三十",
    "X57n0980_007:0867a08": "二相業。準望此是下忍位(文)。",
    "X57n0980_007:0867a09": "【■記】三十二相。當檢法數自知。此三十二通云相者。",
    "X57n0980_007:0867a10": "於有所表。覧而可別。名之為相。如來應化之體。現",
    "X57n0980_007:0867a11": "此三十二相。以表法身眾德圓極。使見者愛敬。知",
    "X57n0980_007:0867a12": "有勝德可崇。人天中尊。眾聖中王。故現三十二相",
    "X57n0980_007:0867a13": "也。種相之業。如上。準位是下忍位者。如四教義四",
    "X57n0980_007:0867a14": "云。此皆下忍智慧。能調伏諸根。滿足六度也。所以",
    "X57n0980_007:0867a15": "者何。下忍智慧力強。煩惱力弱。用此智慧修行六",
    "X57n0980_007:0867a16": "度。能忍六蔽。不惜身命。成六度也。四波羅密滿。是",
    "X57n0980_007:0867a17": "性念處力。至下忍也。禪度滿。多是共念處力。至下",
    "X57n0980_007:0867a18": "忍也。智度滿。是緣念處力至下忍也。問。羅漢尚不",
    "X57n0980_007:0867a19": "能不惜身命修行六度。下忍智慧之力何能成六",
    "X57n0980_007:0867a20": "度耶。答。若無慈悲誓願。并積劫修行之力。羅漢智",
    "X57n0980_007:0867a21": "慧尚不能爾。何況下忍。今外緣慈悲誓願。久植熏",
    "X57n0980_007:0867a22": "修。內有法忍智慧。助破六蔽之力。故菩薩望彼聲",
    "X57n0980_007:0867a23": "聞。是下忍位也。",
    "X57n0980_007:0867a24": "【□註】大論云。三阿僧祇時六波羅密者。此乃事禪事智",
    "X57n0980_007:0867b01": "滿耳。俱舍云。道樹已前。四波羅密滿。至佛果位。二波",
    "X57n0980_007:0867b02": "羅密滿。此約緣理禪理智始滿。",
    "X57n0980_007:0867b03": "【■補】輔行禪下無理字。【■記】此釋通二論六度滿義。輔",
    "X57n0980_007:0867b04": "行云。此中明三祇百劫。與俱舍小異。俱舍則道樹",
    "X57n0980_007:0867b05": "前四波羅密滿。至佛位二波羅密滿。頌云。但由悲",
    "X57n0980_007:0867b06": "普施。被折身無忿。讚歎底沙佛。次無上菩提。六波",
    "X57n0980_007:0867b07": "羅密多。於如是四位。一二又一二如次修圓滿。初",
    "X57n0980_007:0867b08": "一謂布施。次二謂戒忍。次一謂精進。次二謂禪智。",
    "X57n0980_007:0867b09": "如次對四句。由讚歎底迦。其超九劫。故從毗婆尸",
    "X57n0980_007:0867b10": "佛九十一劫。禪智二波羅密滿。若準大論。三阿僧",
    "X57n0980_007:0867b11": "祇六波羅密滿。亦不相違。大論三阿僧祇但事禪",
    "X57n0980_007:0867b12": "智滿耳。若至樹王下。亦是緣理禪智始滿。",
    "X57n0980_007:0867b13": "【□註】觀音玄下(三)云。問。依三藏說。釋迦彌勒同時發心。",
    "X57n0980_007:0867b14": "一超九劫。何意二佛俱成賢劫中佛耶。答。釋迦值弗",
    "X57n0980_007:0867b15": "沙。促百劫。彌勒值諸佛。何必不促九十一劫耶。(文)記",
    "X57n0980_007:0867b16": "下(四)云。彌勒值佛必有超劫。恐梵文未至(文)。",
    "X57n0980_007:0867b17": "【■記】此引料簡二佛同成於賢劫也。且據釋尊超劫。",
    "X57n0980_007:0867b18": "而疑彌勒不超。何得同成一劫之所以也。答中舉",
    "X57n0980_007:0867b19": "釋尊因中值弗沙。得促百劫。以例慈氏值諸佛。亦",
    "X57n0980_007:0867b20": "當促九十一劫耳。記下明彌勒必有超劫。所以得",
    "X57n0980_007:0867b21": "同成於賢劫中也。",
    "X57n0980_007:0867b22": "△二果滿願遂四。初成道經時。",
    "X57n0980_007:0867b23": "次入補處。生兜率。託胎。出胎。出家。降魔。安坐不動。為",
    "X57n0980_007:0867b24": "中忍位。次一剎那。入上忍位。次一剎那。入世第一位。",
    "X57n0980_007:0867c01": "【□註】補處者。前佛既滅。而此菩薩即補其處。故云補處。",
    "X57n0980_007:0867c02": "(文)此下具八相。一從兜率天下。二託胎。三出生。四出",
    "X57n0980_007:0867c03": "家。五降魔。六成道。七轉法輪。八入涅槃。然此八相通",
    "X57n0980_007:0867c04": "大小乘。舊謂大無降魔。了魔即法界故。小無住胎。不",
    "X57n0980_007:0867c05": "談常住故。且華嚴中列降魔相。豈小乘耶。故先達云。",
    "X57n0980_007:0867c06": "成道必降魔。託胎必住胎。若開住胎。即合降魔在成",
    "X57n0980_007:0867c07": "道內。若開降魔。即合住胎在託胎中。但存沒不同耳。",
    "X57n0980_007:0867c08": "【■記】菩薩補處居兜率者。其猶儲君當紹九五之位。",
    "X57n0980_007:0867c09": "必先暫住東宮也。華嚴經云。菩提樹下。結跏趺坐。",
    "X57n0980_007:0867c10": "魔王軍眾。其數無邊。種種殊形。甚可怖畏。眾生見",
    "X57n0980_007:0867c11": "者。無不驚懾。悉發狂亂。或時致死。如是魔眾。徧滿",
    "X57n0980_007:0867c12": "虗空。如來見之。心無恐懼。容色不變。一毛不豎。不",
    "X57n0980_007:0867c13": "動不亂。無所分別。寂然清淨。住佛所住。具慈悲力。",
    "X57n0980_007:0867c14": "諸根調伏。心無所畏。非諸魔眾所能傾動。而能摧",
    "X57n0980_007:0867c15": "伏一切魔軍。皆使迴心。稽首歸依。然後復以三輪",
    "X57n0980_007:0867c16": "教化。令發道意。永不退轉。當知是文列降魔相。又",
    "X57n0980_007:0867c17": "離世間品亦有降魔文。若言大無降魔。小乘則有。",
    "X57n0980_007:0867c18": "而華嚴所列之文。豈是小乘教耶。所以古明大小",
    "X57n0980_007:0867c19": "八相之異。乃開合之殊耳。",
    "X57n0980_007:0867c20": "【□註】若大小義。約真中分。以華嚴中所列八相。是大乘",
    "X57n0980_007:0867c21": "故。但小乘八相皆劣。大乘八相難思。若爾。別相亦難",
    "X57n0980_007:0867c22": "思耶。以同詮中故。證道同圓故。今是小乘八相也。",
    "X57n0980_007:0867c23": "【■記】此明大小八相義別。謂大乘八相。依中道妙理",
    "X57n0980_007:0867c24": "而示。小乘八相。依偏真而示。故有勝劣之殊。釋籤",
    "X57n0980_007:0868a01": "云若權教中三藏佛。但云八相。相相皆劣。大乘八",
    "X57n0980_007:0868a02": "相。一一於中皆具八相也。問。若言大乘八相難思。",
    "X57n0980_007:0868a03": "則別教佛八相亦難思耶。答。別教所詮但中。圓教",
    "X57n0980_007:0868a04": "詮不但中。但不但雖殊。所詮之中不異。又別教登",
    "X57n0980_007:0868a05": "地與圓既同。佛示八相亦難思也。末句結今小乘",
    "X57n0980_007:0868a06": "八相。然此小乘八相中。前四相如初卷已見。後四",
    "X57n0980_007:0868a07": "相在下文釋。若欲具知。當閱四教義。【■補】大乘一相",
    "X57n0980_007:0868a08": "具八相者。如華嚴云。菩薩於母胎中。示現住兜率",
    "X57n0980_007:0868a09": "初生。為童子出家。苦行。成道。轉法輪。般涅槃等是",
    "X57n0980_007:0868a10": "也。",
    "X57n0980_007:0868a11": "【□註】降魔者。四教義三(五)云。即於菩提樹下。破萬八千",
    "X57n0980_007:0868a12": "億魔兵魔眾。魔王敗績。魔兵退散(文)。",
    "X57n0980_007:0868a13": "【■記】此釋第五降魔相。如止觀云。三藏初伏四魔。坐",
    "X57n0980_007:0868a14": "道場得菩提道。破煩惱魔。得法性身。破陰入魔。此",
    "X57n0980_007:0868a15": "二共破死魔。道樹下得不動三昧。變三玉女。破八",
    "X57n0980_007:0868a16": "萬億兵冠劍皆墮者。是天子魔。輔行引大集云。天",
    "X57n0980_007:0868a17": "主初令諸軍。次遣太子。次遣三妃。皆不能壞。後自",
    "X57n0980_007:0868a18": "領軍。為佛所降。大軍退散。王顛倒墮。冠蓋劍三。各",
    "X57n0980_007:0868a19": "在一處。今更準瑞應經云。魔王見三玉女。不能嬈",
    "X57n0980_007:0868a20": "亂菩薩。且化老母。不能自復。益加忿怒。更召諸鬼",
    "X57n0980_007:0868a21": "神得一億八千萬眾。皆使變為獅子。熊罷。虎兕。象",
    "X57n0980_007:0868a22": "龍。牛馬犬豕。猿猴之形。不可稱言。蟲頭人軀。蚖蛇",
    "X57n0980_007:0868a23": "之身。黿之首而六目。或一頸而多頭。齒牙爪距。擔",
    "X57n0980_007:0868a24": "山吐火。雷電四遶。護持戈矛。菩薩慈心。不驚不怖。",
    "X57n0980_007:0868b01": "一毛不動。光顏益好。鬼兵退散。不能得近是也。",
    "X57n0980_007:0868b02": "【□註】安坐不動等。四教義三(五)云。魔眾散已。攝心端坐。",
    "X57n0980_007:0868b03": "於第四禪住中忍。修觀成。中忍一剎那。上忍一剎那。",
    "X57n0980_007:0868b04": "世第一法一剎那(文)。",
    "X57n0980_007:0868b05": "【■記】此釋安坐不動成世第一法。新婆沙云。魔王見",
    "X57n0980_007:0868b06": "菩薩坐菩提樹下。端身不動。誓取菩提。速自出宮。",
    "X57n0980_007:0868b07": "至菩薩所。謂曰剎利子。可起此座。今五濁惡世眾",
    "X57n0980_007:0868b08": "生剛強。定不能證無上菩提。且應現受轉輪王位。",
    "X57n0980_007:0868b09": "我以七寶當相奉獻。菩薩曰。汝今所言。如誘童子。",
    "X57n0980_007:0868b10": "日月星辰可令墮落。山林大地可升虗空。若令我",
    "X57n0980_007:0868b11": "今不取大覺。起此座者。定無是處。後魔將三十六",
    "X57n0980_007:0868b12": "俱胝魔軍。各現種種可畏形狀。執持戰具。色類無",
    "X57n0980_007:0868b13": "邊。徧三十六踰繕那量。俱時奔趣道樹下。惱亂菩",
    "X57n0980_007:0868b14": "薩。皆不能得。身心不動。喻如蘇迷盧也。是則由是",
    "X57n0980_007:0868b15": "不動。而造成世第一法也。【■補】修觀者。徧觀上下八",
    "X57n0980_007:0868b16": "諦之後。縮觀減緣減行。由此端坐修觀。成世第一。",
    "X57n0980_007:0868b17": "【■備】辨訛曰。成中忍。是結文。再言一剎那上忍一剎",
    "X57n0980_007:0868b18": "那世第一法。準四教義有曰一剎那發真無漏。今",
    "X57n0980_007:0868b19": "既發真無漏。則最後一剎那三字是剩語。刻本似",
    "X57n0980_007:0868b20": "破句讀。",
    "X57n0980_007:0868b21": "【□註】言剎那者。止觀三(十六)云。經云。一念六百生滅。成論",
    "X57n0980_007:0868b22": "師云一念六十剎那。(文)俱舍云。壯士一彈指。六十五",
    "X57n0980_007:0868b23": "剎那(文)。",
    "X57n0980_007:0868b24": "【■記】經言者。即大涅槃經語也。又仁王云。一念中有",
    "X57n0980_007:0868c01": "九十剎那一剎那經九百生滅。俱舍云。時之極少",
    "X57n0980_007:0868c02": "名剎那。",
    "X57n0980_007:0868c03": "△二斷結成佛。",
    "X57n0980_007:0868c04": "發真無漏。三十四心頓斷見思習氣。坐木菩提樹下。",
    "X57n0980_007:0868c05": "生草為座。成劣應丈六身佛。",
    "X57n0980_007:0868c06": "【□註】發真無漏等。輔行三下(四)引大論云。下八地諸惑",
    "X57n0980_007:0868c07": "因時未斷。至樹王下時。乃以九地九品思惑通名一",
    "X57n0980_007:0868c08": "九。以九無碍九解脫。合為十八。見道中八忍八智。合",
    "X57n0980_007:0868c09": "為十六心。總前合成三十四心。",
    "X57n0980_007:0868c10": "【■補】止觀明三十四心云。只是一念從假入空。得慧",
    "X57n0980_007:0868c11": "眼。照真諦。而得成佛。輔行云引經一念六百生滅",
    "X57n0980_007:0868c12": "等。只明一念。當具多念。以證無間三十四心。未足",
    "X57n0980_007:0868c13": "為妨。",
    "X57n0980_007:0868c14": "【□註】聲聞見思前後各斷。支佛雖見思頓斷。習猶未盡。",
    "X57n0980_007:0868c15": "故皆不得論三十四心。三藏菩薩至樹王下正習俱",
    "X57n0980_007:0868c16": "盡。方得論也。",
    "X57n0980_007:0868c17": "【■記】觀音玄記云。頓證羅漢及以支佛。亦三十四心。",
    "X57n0980_007:0868c18": "無間而得。但不以頓盡正習。一言於習。有見思習。",
    "X57n0980_007:0868c19": "塵沙習。菩薩修學塵沙法門。治其劣慧。於一一門",
    "X57n0980_007:0868c20": "用四諦觀。伏其正使。於一一門六度行。熏見思習。",
    "X57n0980_007:0868c21": "故樹王下三十四心。於塵沙法上證四真諦。故令",
    "X57n0980_007:0868c22": "正使及二習氣。俱時而盡。故能二諦皆究竟也。方",
    "X57n0980_007:0868c23": "異二乘弟子。獨彰佛眼佛智。【■補】八忍八智者。以欲",
    "X57n0980_007:0868c24": "界四諦下各有一忍一智。謂苦法忍苦法智等。上",
    "X57n0980_007:0869a01": "二界四諦下亦各有一忍一智。謂苦類忍苦類智",
    "X57n0980_007:0869a02": "等。合為八忍八智也。言忍者。即無漏禪定。智。即無",
    "X57n0980_007:0869a03": "漏觀慧。無間道中三昧斷惑名忍。乃即慧之定。解",
    "X57n0980_007:0869a04": "脫道中觀慧證理名智。乃即定之慧。此忍智具足",
    "X57n0980_007:0869a05": "即斷見惑。即見真理。故云見道中八忍八智也。合",
    "X57n0980_007:0869a06": "成三十四心者。謂見道八忍八智名十六心。修道",
    "X57n0980_007:0869a07": "約三界九地。各有一無礙一解脫。名十八心。見修",
    "X57n0980_007:0869a08": "合論。共成三十四心。此之定慧。並從無始本具無",
    "X57n0980_007:0869a09": "漏種子所發現行。由此現行。能證真諦我空真如。",
    "X57n0980_007:0869a10": "故云發真無漏三十四心也。三大阿僧祇所修福",
    "X57n0980_007:0869a11": "智為增上緣。無始法爾無漏種子為親因緣。故得",
    "X57n0980_007:0869a12": "頓發頓斷頓證。然約所斷惑品。分三十四心。若約",
    "X57n0980_007:0869a13": "能斷能證。唯無漏定慧而已。所證即是我空真如。",
    "X57n0980_007:0869a14": "亦名擇滅無為。無為真如。不墮諸數。以無為而有",
    "X57n0980_007:0869a15": "差別。故名三十四心也。大論問。得何功德名為佛。",
    "X57n0980_007:0869a16": "答。得盡智無生智。故名為佛。有言得十力。四無所",
    "X57n0980_007:0869a17": "畏。十八不共法。三達無礙。三意止。三意止者。一。受",
    "X57n0980_007:0869a18": "教敬重無喜。二。不敬重受教無憂。三。敬重不敬重",
    "X57n0980_007:0869a19": "心無異。大慈大悲。三十七道品。一切諸法。總相別",
    "X57n0980_007:0869a20": "相悉知。故名為佛。",
    "X57n0980_007:0869a21": "△三說法度生。",
    "X57n0980_007:0869a22": "受梵王請。三轉法輪。度三根性。",
    "X57n0980_007:0869a23": "【□註】受梵王請。正法念經云。昔有國王。有二夫人。第一",
    "X57n0980_007:0869a24": "夫人。生一千子。試當來成佛次第。釋迦探籌居第四。",
    "X57n0980_007:0869b01": "第二夫人。生二子。第一子願作梵王。請千兄轉法輪",
    "X57n0980_007:0869b02": "主。其次願為密蹟金剛。護千兄教。(文)梵王通為一代",
    "X57n0980_007:0869b03": "請轉法輪主。今別在小。",
    "X57n0980_007:0869b04": "【■記】大經云。如來既成道已。梵王勸請。唯願如來。當",
    "X57n0980_007:0869b05": "為眾生。廣開甘露。說無上法。佛言。梵王。一切眾生。",
    "X57n0980_007:0869b06": "常為煩惱之所覆障。不能受我正法之言。梵王復",
    "X57n0980_007:0869b07": "言。世尊。一切眾生凡有三種。所謂利根。中根。鈍根。",
    "X57n0980_007:0869b08": "利根能受。唯願為說。佛言梵王。我今當為一切眾",
    "X57n0980_007:0869b09": "生。開甘露門。即於波羅柰轉正法論。密蹟金剛。內",
    "X57n0980_007:0869b10": "秘外現。執金剛杵。故以立名。世傳樓至佛非也。經",
    "X57n0980_007:0869b11": "惟一人。今於寺門為二像者或以應願無方。多亦",
    "X57n0980_007:0869b12": "無咎。有師標云。密蹟一青翌鬢。二樓至德。辨訛曰。",
    "X57n0980_007:0869b13": "受梵王請。正法念經不明。應寶積經。",
    "X57n0980_007:0869b14": "【□註】三轉法輪者。淨名經云。三轉法輪於大千。其輪本",
    "X57n0980_007:0869b15": "來常清淨。(文)輪者。佛證四諦法。有可轉之義。故名為",
    "X57n0980_007:0869b16": "輪。又能壞煩惱。名之為輪。三轉者。一。示轉。謂此是苦",
    "X57n0980_007:0869b17": "等。二。勸轉。謂此是苦。汝應知等。三。證轉。謂此是苦。我",
    "X57n0980_007:0869b18": "已知。不復更知等。乃至此是道。我已修。不復更修。一",
    "X57n0980_007:0869b19": "一更生眼智明覺。三轉則成十二行法輪。如文句及",
    "X57n0980_007:0869b20": "記。釋化城喻品(云云)。",
    "X57n0980_007:0869b21": "【■記】此釋三轉法輪。初一行示。即長者子寶積說偈。",
    "X57n0980_007:0869b22": "以歡如來清淨法施。謂三轉法輪於大千。其輪本",
    "X57n0980_007:0869b23": "來常清淨。天人得道此為證。三寶於是現世間。次",
    "X57n0980_007:0869b24": "一行半。釋輪義有二。初運轉義。如文句云。以佛心",
    "X57n0980_007:0869c01": "中化他之法。度入他心。名轉法輪。次摧碾義。如輔",
    "X57n0980_007:0869c02": "行云。以四諦法輪。度與他心。摧碾結惑也。三轉下。",
    "X57n0980_007:0869c03": "正明三轉法輪。一一下。結益成輪。如文句下。指文",
    "X57n0980_007:0869c04": "正明。今具記之。文句云。轉此法度入他心。令彼得",
    "X57n0980_007:0869c05": "悟。破六十二見。乃名轉法輪也。世間諸法。不離愛",
    "X57n0980_007:0869c06": "見。今此法輪。超愛見故。名為清淨。輔行云。輪具二",
    "X57n0980_007:0869c07": "義。一運轉義。二摧碾義。以四諦輪。轉度於他。摧彼",
    "X57n0980_007:0869c08": "結惑。如王輪寶。能壞能安。法輪亦爾。壞煩惱怨。安",
    "X57n0980_007:0869c09": "住諦理。故于大千轉此法輪。此四諦理。體無結惑。",
    "X57n0980_007:0869c10": "名四本淨。又本不可說。名為本淨。為破他惑。不得",
    "X57n0980_007:0869c11": "已而轉也。言示者。示其相狀。勸者。勸令修習。證者。",
    "X57n0980_007:0869c12": "引己證彼。十二行者。一約教。二約行。教十二者。即",
    "X57n0980_007:0869c13": "示勸證是也。行十二者。三轉皆生眼智明覺。教十",
    "X57n0980_007:0869c14": "二為能轉。行十二為所轉。十二行是輪。十二教非",
    "X57n0980_007:0869c15": "輪。若作二輪義。眼智明覺者。約四十八法。開此四",
    "X57n0980_007:0869c16": "心成十六心。為苦法忍為眼。苦法智為智。比忍為",
    "X57n0980_007:0869c17": "明。比智為覺。餘三諦亦爾。成十六心。三根人各得",
    "X57n0980_007:0869c18": "十六心。成四十八行也。十二諦是教法輪。十二行",
    "X57n0980_007:0869c19": "是行輪。教輪。能轉唯一權智。所轉則有十二教也。",
    "X57n0980_007:0869c20": "行輪。能轉之教十二。所轉之行亦十二。或通三人。",
    "X57n0980_007:0869c21": "或約一人。今三道中。單就見諦道中三人。利根聞",
    "X57n0980_007:0869c22": "示轉即生眼智明覺。三人合舉。故言十二行也。記",
    "X57n0980_007:0869c23": "釋云。初文中云十二行者。四諦各用示等為教。一",
    "X57n0980_007:0869c24": "轉各生眼等為行。言能所者。四皆佛說曰能。度入",
    "X57n0980_007:0870a01": "彼心曰所。言是輪非輪者。輪以摧碾為義。唯教無",
    "X57n0980_007:0870a02": "行。豈能摧惑。若不摧惑。亦無輪名。佛知機知時。亦",
    "X57n0980_007:0870a03": "不無行而徒轉也。今言非者。教從化主。行從受者。",
    "X57n0980_007:0870a04": "是故行輪。從受者得。功歸化主。故從佛得。以未盡",
    "X57n0980_007:0870a05": "理。故重釋之。若作二輪教行相循。共能摧惑。況復",
    "X57n0980_007:0870a06": "教行俱從佛轉。是故教行俱得名輪。但眼智等無",
    "X57n0980_007:0870a07": "別體故。還指忍等。故眼等行。約於諦教而成十六。",
    "X57n0980_007:0870a08": "故三根人。聞三轉教。各生眼等成四十八。寬狹中。",
    "X57n0980_007:0870a09": "云教輪等者。是化他智。但屬一權。則能轉惟一。所",
    "X57n0980_007:0870a10": "轉十二。則能轉名狹體寬。所轉名寬體狹。行法輪",
    "X57n0980_007:0870a11": "者。教是能詮。行是所詮故行隨教益有十二。雖俱",
    "X57n0980_007:0870a12": "十二。寬狹則異。教定十二。行生眼等。若以示等。生",
    "X57n0980_007:0870a13": "於眼等。數同名異。次辨通別中。所言或者。不定辭",
    "X57n0980_007:0870a14": "也。或三人各聞三轉。或一人前後聞三。初雖別簡。",
    "X57n0980_007:0870a15": "今就下。正釋。初轉法輪得見諦解。三乘之人方有",
    "X57n0980_007:0870a16": "十二也。【■補】欲界親緣。曰眼曰智。上界比知。曰明曰",
    "X57n0980_007:0870a17": "覺。如因眼有明。因智有覺。",
    "X57n0980_007:0870a18": "【□註】度三根性。文句七(十七)云。為聲聞三轉。為緣覺再轉。",
    "X57n0980_007:0870a19": "為菩薩一轉。何故爾。由根利鈍。此一往說耳。通云例",
    "X57n0980_007:0870a20": "皆三轉。諸佛語法。法至於三。為眾生有三根故(文)。",
    "X57n0980_007:0870a21": "【■記】記云。為眾生有三根者。聲聞乘中自有此三。故",
    "X57n0980_007:0870a22": "於鹿苑取悟不同。大論婆沙亦云三根。上根聞初",
    "X57n0980_007:0870a23": "轉。中下例知。文句問。初為五人。云何作三根耶。復",
    "X57n0980_007:0870a24": "有八萬諸天。何故無三根。為生三慧。三根。三道故。",
    "X57n0980_007:0870b01": "記釋云。問初為等者。既曰聲聞自有三根。五人並",
    "X57n0980_007:0870b02": "是聲聞根性。既具三根。復有諸天何意無三。為生",
    "X57n0980_007:0870b03": "下。答。人天通有三義。謂慧。根。道。聞思修不同。是三",
    "X57n0980_007:0870b04": "慧。悟有前後。即三根。見修無學。即三道。色無色般。",
    "X57n0980_007:0870b05": "義準亦有。但非因法輪得耳。",
    "X57n0980_007:0870b06": "△四緣盡入滅。",
    "X57n0980_007:0870b07": "住世八十年。現老比丘相。薪盡火滅。入無餘涅槃者。",
    "X57n0980_007:0870b08": "即三藏佛果也。",
    "X57n0980_007:0870b09": "【□註】住世八十年。光句上(二十一)云。世壽有三品。下方四",
    "X57n0980_007:0870b10": "十。中方八十。上方百二十。下方少夭。上方太老。中方",
    "X57n0980_007:0870b11": "不老不少。表常。又中方。表中道。佛樂中道。為此義故。",
    "X57n0980_007:0870b12": "方八十年也(文)。",
    "X57n0980_007:0870b13": "【■記】下方。猶云下品。此釋住世八十年。初一行。明壽",
    "X57n0980_007:0870b14": "有三品。次二行。明佛取中品壽。統論諸佛示現壽",
    "X57n0980_007:0870b15": "量。修短不定。如佛名七云。梵聲佛壽十億歲。月面",
    "X57n0980_007:0870b16": "修壽一日一夜。大論明須扇多佛朝現暮寂。阿彌",
    "X57n0980_007:0870b17": "陀壽命無量無邊阿僧祇劫。而我釋迦如來壽命",
    "X57n0980_007:0870b18": "不滿百年。然世尊同人中壽。應滿百年。而今所以",
    "X57n0980_007:0870b19": "不滿者。為留二十年福以庇末法弟子。如大集月",
    "X57n0980_007:0870b20": "藏分十云。悲愍眾生故捨壽。華嚴疏云。見其憍恣。",
    "X57n0980_007:0870b21": "示迹涅槃。留餘福教。以濟危苦。是則世尊示現八",
    "X57n0980_007:0870b22": "十年。非惟表居中道第一義天。抑且留福以庇末",
    "X57n0980_007:0870b23": "法弟子也。",
    "X57n0980_007:0870b24": "【□註】老比丘。妙樂一(二十四)云。老比丘者。從後異故(文)。",
    "X57n0980_007:0870c01": "【■記】四教各有身像。三藏丈六之身。不同後三。故言",
    "X57n0980_007:0870c02": "老以別之也。阿含云。佛臨涅槃。如老比丘。詣純陀",
    "X57n0980_007:0870c03": "舍。【■補】從後異者。以通教帶比丘像。別教現尊特。故",
    "X57n0980_007:0870c04": "言老以甄別之。",
    "X57n0980_007:0870c05": "【□註】薪盡火滅者。佛身名薪。智慧名火。身滅智亡。名無",
    "X57n0980_007:0870c06": "餘涅槃也。大乘則云機薪既盡。應火云亡。",
    "X57n0980_007:0870c07": "【■記】佛於拘尸那城。入火光三昧。燒身滅度。唯留舍",
    "X57n0980_007:0870c08": "利。為人天福田。身智俱滅。然是小教果佛無餘涅",
    "X57n0980_007:0870c09": "槃相也。若大乘者。涅槃疏云。四緣感佛。佛則興世。",
    "X57n0980_007:0870c10": "四機若息。佛則唱滅。",
    "X57n0980_007:0870c11": "△三結歸藏教。",
    "X57n0980_007:0870c12": "上來所釋。三人修行證果雖則不同。然同斷見思。同",
    "X57n0980_007:0870c13": "出三界。同證偏真。只行三百由旬。入化城耳。略明藏",
    "X57n0980_007:0870c14": "教竟。",
    "X57n0980_007:0870c15": "【□註】妙玄一(五)云。三因大異。三果小同。(文)釋籤一(十五)云。",
    "X57n0980_007:0870c16": "諦緣度殊。故因大異。俱斷見思。三乘微異。故果小同。",
    "X57n0980_007:0870c17": "(文)。",
    "X57n0980_007:0870c18": "【■記】聲聞。見思前後各斷。支佛。頓斷見思。習猶未盡。",
    "X57n0980_007:0870c19": "菩薩正習俱盡。故證果小同。",
    "X57n0980_007:0870c20": "【□註】偏真望大說故。三百由旬。文句七(二十七)約三義明。",
    "X57n0980_007:0870c21": "一。約生死處。以三界果報處。為三百。二。約煩惱謂見",
    "X57n0980_007:0870c22": "思。三。約觀智。謂空觀。",
    "X57n0980_007:0870c23": "【■記】文句云。三界果報處為三百。有餘國土為四百。",
    "X57n0980_007:0870c24": "實報國土為五百。見惑為一百。五下分為二百。五",
    "X57n0980_007:0871a01": "上分為三百。塵沙為四百。無明為五百。入空觀能",
    "X57n0980_007:0871a02": "過三百。人假觀過四百。入中觀過五百。則知小教",
    "X57n0980_007:0871a03": "望大乘中道五百由旬。而言三百也。【■補】斷欲界使",
    "X57n0980_007:0871a04": "為一百。斷色界使為二百。斷無色界使為三百。",
    "X57n0980_007:0871a05": "【□註】由旬。即踰繕那。此云限量。如此方之驛。大論云。由",
    "X57n0980_007:0871a06": "旬三別。大者八十里。中者六十里。小者四十里(文)。",
    "X57n0980_007:0871a07": "【■記】此釋由旬之量。初二句。會梵名華。次句。舉況。大",
    "X57n0980_007:0871a08": "論下。引證發明限量。且有大中小之不同也。略明",
    "X57n0980_007:0871a09": "藏教竟。",
    "X57n0980_007:0871a11": "天台四教儀註彚補輔宏記卷七之上"
}