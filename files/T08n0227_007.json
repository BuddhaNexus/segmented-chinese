{
    "T08n0227_007:0566a03": "小品般若波羅蜜經卷第七",
    "T08n0227_007:0566a05": "後秦龜茲國三藏鳩摩羅什譯",
    "T08n0227_007:0566a06": "◎深功德品第十七",
    "T08n0227_007:0566a07": "爾時須菩提白佛言：「希有，世尊！是阿毘跋致",
    "T08n0227_007:0566a08": "菩薩，成就大功德。世尊能說阿毘跋致菩薩，",
    "T08n0227_007:0566a09": "恒河沙等相貌。說是相貌，則是說深般若波",
    "T08n0227_007:0566a10": "羅蜜相。」佛言：「善哉，善哉！須菩提！汝能示諸菩",
    "T08n0227_007:0566a11": "薩甚深之相。須菩提！甚深相者，即是空義，即",
    "T08n0227_007:0566a12": "是無相，無作無起，無生無滅，無所有，無染寂",
    "T08n0227_007:0566a13": "滅，遠離涅槃義。」「世尊！但是空義，乃至涅槃義，",
    "T08n0227_007:0566a14": "非一切法義耶？」「須菩提！一切法，亦是甚深義。",
    "T08n0227_007:0566a15": "何以故？須菩提！色甚深，受、想、行、識甚深。云何",
    "T08n0227_007:0566a16": "色甚深，如如甚深？云何受、想、行、識甚深，如如",
    "T08n0227_007:0566a17": "甚深？須菩提！無色，是色甚深；無受、想、行、識，是",
    "T08n0227_007:0566a18": "識甚深。」須菩提言：「希有，世尊！以微妙方便，障",
    "T08n0227_007:0566a19": "色示涅槃，障受、想、行、識示涅槃。」佛告須菩提：",
    "T08n0227_007:0566a20": "「菩薩若能於是深般若波羅蜜，思惟觀察：如",
    "T08n0227_007:0566a21": "般若波羅蜜教，我應如是學；如般若波羅蜜",
    "T08n0227_007:0566a22": "說，我應如是行。是菩薩如是思惟修習，乃至",
    "T08n0227_007:0566a23": "一日，所作功德，無有限量。須菩提！譬如多欲",
    "T08n0227_007:0566a24": "之人，欲覺亦多，與他端正女人共期。此女監",
    "T08n0227_007:0566a25": "礙，失期不至。須菩提！於意云何？是多欲人，欲",
    "T08n0227_007:0566a26": "覺，為與何法相應？」「世尊！是多欲人，但起欲覺",
    "T08n0227_007:0566a27": "相應念憶想此女，當至不久，我當與之坐臥",
    "T08n0227_007:0566a28": "戲笑。」「須菩提！於意云何？是人一日一夜起幾",
    "T08n0227_007:0566a29": "欲念？」「世尊！是人一日一夜起念甚多。」「須菩提！",
    "T08n0227_007:0566b01": "若菩薩如深般若波羅蜜教，思惟學習，則離",
    "T08n0227_007:0566b02": "退轉過惡，捨若干劫數生死之難。是菩薩一",
    "T08n0227_007:0566b03": "日之中，應深般若波羅蜜所作功德，勝於菩",
    "T08n0227_007:0566b04": "薩遠離深般若波羅蜜於恒河沙劫布施功",
    "T08n0227_007:0566b05": "德。復次，須菩提！若菩薩離般若波羅蜜，於恒",
    "T08n0227_007:0566b06": "河沙劫，供養須陀洹、斯陀含、阿那含、阿羅漢、辟",
    "T08n0227_007:0566b07": "支佛、諸佛，於意云何，其福多不？」須菩提言：「甚",
    "T08n0227_007:0566b08": "多，世尊！無量無邊不可稱數。」佛言：「不如菩薩",
    "T08n0227_007:0566b09": "於深般若波羅蜜，如說修行，乃至一日，其福",
    "T08n0227_007:0566b10": "甚多。何以故？菩薩行般若波羅蜜，能過聲聞、",
    "T08n0227_007:0566b11": "辟支佛地，入菩薩位，得阿耨多羅三藐三菩",
    "T08n0227_007:0566b12": "提。復次，須菩提！若菩薩於恒河沙劫，離般若",
    "T08n0227_007:0566b13": "波羅蜜，布施持戒忍辱精進禪定智慧，於意",
    "T08n0227_007:0566b14": "云何，其福多不？」須菩提言：「甚多，世尊！」佛言：",
    "T08n0227_007:0566b15": "「不如菩薩於深般若波羅蜜，如說修行，乃至",
    "T08n0227_007:0566b16": "一日，布施、持戒、忍辱、精進、禪定、智慧，其福甚多。",
    "T08n0227_007:0566b17": "復次，須菩提！若菩薩於恒河沙劫，離般若波",
    "T08n0227_007:0566b18": "羅蜜，法施眾生，於意云何，其福多不？」須菩提",
    "T08n0227_007:0566b19": "言：「甚多，世尊！」佛言：「不如菩薩於深般若波羅",
    "T08n0227_007:0566b20": "蜜，如說修行，乃至一日，法施眾生，其福甚多。",
    "T08n0227_007:0566b21": "何以故？若菩薩不離般若波羅蜜，即是不離",
    "T08n0227_007:0566b22": "薩婆若。復次，須菩提！若菩薩於恒河沙劫，離",
    "T08n0227_007:0566b23": "般若波羅蜜，修行三十七品，於意云何，其福",
    "T08n0227_007:0566b24": "多不？」須菩提言：「甚多，世尊！」佛言：「不如菩薩如",
    "T08n0227_007:0566b25": "般若波羅蜜教住，乃至一日，修行三十七品，",
    "T08n0227_007:0566b26": "其福甚多。何以故？若菩薩不離般若波羅蜜，",
    "T08n0227_007:0566b27": "退失薩婆若，無有是處。復次，須菩提！若菩薩",
    "T08n0227_007:0566b28": "於恒河沙劫，離般若波羅蜜，以是財施法施、",
    "T08n0227_007:0566b29": "禪定功德，迴向阿耨多羅三藐三菩提，於意",
    "T08n0227_007:0566c01": "云何，其福多不？」須菩提言：「甚多，世尊！」佛言：",
    "T08n0227_007:0566c02": "「不如菩薩於深般若波羅蜜如說修行，乃至",
    "T08n0227_007:0566c03": "一日，財施法施、禪定功德，迴向阿耨多羅三",
    "T08n0227_007:0566c04": "藐三菩提，其福甚多。何以故？是第一迴向，所",
    "T08n0227_007:0566c05": "謂不離深般若波羅蜜。」須菩提白佛言：「世尊！",
    "T08n0227_007:0566c06": "如佛所說一切作起法，皆是憶想分別。云何",
    "T08n0227_007:0566c07": "說菩薩得福甚多？」「須菩提！菩薩行般若波",
    "T08n0227_007:0566c08": "羅蜜時，亦能觀察是作起功德，空無所有，虛",
    "T08n0227_007:0566c09": "誑不實，無堅牢相。若菩薩隨所能觀，則不離",
    "T08n0227_007:0566c10": "深般若波羅蜜。隨不離深般若波羅蜜，即得",
    "T08n0227_007:0566c11": "無量阿僧祇福德。」「世尊！無量阿僧祇有何差",
    "T08n0227_007:0566c12": "別？」「須菩提！阿僧祇者，不可數盡。無量者，過諸",
    "T08n0227_007:0566c13": "量數。」「世尊！頗有因緣，色亦無量，受、想、行、識亦",
    "T08n0227_007:0566c14": "無量？」佛言：「有。須菩提！色亦無量，受、想、行、識亦",
    "T08n0227_007:0566c15": "無量。」「世尊！無量者是何義？」「須菩提！無量者，即",
    "T08n0227_007:0566c16": "是空義，即是無相無作義。」「世尊！無量但是空",
    "T08n0227_007:0566c17": "義，非餘義耶？」「須菩提！於意云何，我不說一切",
    "T08n0227_007:0566c18": "法空耶？」「世尊說耳。」「須菩提！若空即是無盡，若",
    "T08n0227_007:0566c19": "空即是無量。是故此法義中無有差別。須菩",
    "T08n0227_007:0566c20": "提！如來所說無盡無量，空無相，無作無起，無",
    "T08n0227_007:0566c21": "生無滅，無所有，無染涅槃，但以名字方便故",
    "T08n0227_007:0566c22": "說。」須菩提言：「希有，世尊！諸法實相不可得說，",
    "T08n0227_007:0566c23": "而今說之。世尊！如我解佛所說義，一切法皆",
    "T08n0227_007:0566c24": "不可說。」「如是，如是！須菩提！一切法皆不可說。",
    "T08n0227_007:0566c25": "須菩提！一切法空相，不可得說。」「世尊！是不可",
    "T08n0227_007:0566c26": "說義，無增無減。若爾者，檀波羅蜜亦應無增",
    "T08n0227_007:0566c27": "無減；尸羅波羅蜜、羼提波羅蜜、毘梨耶波羅",
    "T08n0227_007:0566c28": "蜜、禪波羅蜜，亦應無增無減。若是諸波羅蜜",
    "T08n0227_007:0566c29": "無增無減，菩薩云何，以是無增無減波羅蜜，",
    "T08n0227_007:0567a01": "得阿耨多羅三藐三菩提、近阿耨多羅三藐",
    "T08n0227_007:0567a02": "三菩提？世尊！若菩薩增減諸波羅蜜，則不能",
    "T08n0227_007:0567a03": "近阿耨多羅三藐三菩提。」「如是，如是！須菩提！",
    "T08n0227_007:0567a04": "不可說義無增無減。善知方便菩薩行般若",
    "T08n0227_007:0567a05": "波羅蜜、修般若波羅蜜時，不作是念：『檀波羅",
    "T08n0227_007:0567a06": "蜜若增若減。』作是念：『是檀波羅蜜，但有名字。』",
    "T08n0227_007:0567a07": "是菩薩布施時，是念是心，及諸善根，皆如阿",
    "T08n0227_007:0567a08": "耨多羅三藐三菩提相迴向。須菩提！善知方",
    "T08n0227_007:0567a09": "便菩薩行般若波羅蜜、修般若波羅蜜時，不",
    "T08n0227_007:0567a10": "作是念：『尸羅波羅蜜若增若減；羼提波羅蜜、",
    "T08n0227_007:0567a11": "毘梨耶波羅蜜、禪波羅蜜，若增若減。』須菩提！",
    "T08n0227_007:0567a12": "善知方便菩薩行般若波羅蜜、修般若波羅蜜",
    "T08n0227_007:0567a13": "時，不作是念：『般若波羅蜜若增若減。』作是念：",
    "T08n0227_007:0567a14": "『般若波羅蜜，但有名字。』修智慧時，是念是心，",
    "T08n0227_007:0567a15": "是善根，如阿耨多羅三藐三菩提相迴向。」",
    "T08n0227_007:0567a16": "須菩提白佛言：「世尊！何等是阿耨多羅三藐",
    "T08n0227_007:0567a17": "三菩提？」「須菩提！阿耨多羅三藐三菩提者，即",
    "T08n0227_007:0567a18": "是如如無增減。若菩薩常行，應如念，即近阿",
    "T08n0227_007:0567a19": "耨多羅三藐三菩提。如是，須菩提！不可說義，",
    "T08n0227_007:0567a20": "雖無增減，而不退諸念，不退諸波羅蜜。菩薩",
    "T08n0227_007:0567a21": "以是行，則近阿耨多羅三藐三菩提，而亦不",
    "T08n0227_007:0567a22": "退菩薩之行。作是念者，得近阿耨多羅三藐",
    "T08n0227_007:0567a23": "三菩提。」「世尊！菩薩前心近阿耨多羅三藐三",
    "T08n0227_007:0567a24": "菩提，後心近阿耨多羅三藐三菩提。世尊！前",
    "T08n0227_007:0567a25": "心後心，各各不俱；後心前心，亦各不俱。世尊！",
    "T08n0227_007:0567a26": "若前心後心不俱者，菩薩諸善根，云何得增",
    "T08n0227_007:0567a27": "長？」「須菩提！於意云何？如然燈時，為初焰燒炷，",
    "T08n0227_007:0567a28": "為後焰燒？」「世尊！非初焰燒，亦不離初焰；非",
    "T08n0227_007:0567a29": "後焰燒，亦不離後焰。」「須菩提！於意云何？是炷",
    "T08n0227_007:0567b01": "燃不？」「世尊！是炷實燃。」「須菩提！菩薩亦如是。",
    "T08n0227_007:0567b02": "非初心得阿耨多羅三藐三菩提，亦不離初",
    "T08n0227_007:0567b03": "心；非後心得阿耨多羅三藐三菩提，亦不離",
    "T08n0227_007:0567b04": "後心得。」「世尊！是因緣法甚深。菩薩非初心得",
    "T08n0227_007:0567b05": "阿耨多羅三藐三菩提，亦不離初心得；非後",
    "T08n0227_007:0567b06": "心得阿耨多羅三藐三菩提，亦不離後心，而",
    "T08n0227_007:0567b07": "得阿耨多羅三藐三菩提。」「須菩提！於意云何？",
    "T08n0227_007:0567b08": "若心已滅，是心更生不？」「不也，世尊！」「須菩提！於",
    "T08n0227_007:0567b09": "意云何？若心生是滅相不？」「世尊！是滅相。」「須菩",
    "T08n0227_007:0567b10": "提！於意云何？是滅相，法當滅不？」「不也，世尊！」「須",
    "T08n0227_007:0567b11": "菩提！於意云何？亦如是住如如住？」「不，世尊！",
    "T08n0227_007:0567b12": "亦如是住如如住。」「須菩提！若如是住如如住",
    "T08n0227_007:0567b13": "者，即是常耶？」「不也，世尊！」「須菩提！於意云何？",
    "T08n0227_007:0567b14": "是如甚深不？」「世尊！是如甚深。」「須菩提！於意云",
    "T08n0227_007:0567b15": "何？是如即是心不？」「不也，世尊！」「須菩提！離如是",
    "T08n0227_007:0567b16": "心不？」「不也，世尊！」「須菩提！汝見如不？」「不也，世",
    "T08n0227_007:0567b17": "尊！」「須菩提！於意云何？若人如是行者，是甚深",
    "T08n0227_007:0567b18": "行不？」「世尊！若人如是行者，是為無處所行。何",
    "T08n0227_007:0567b19": "以故？是人不行一切諸行。」「須菩提！若菩薩行",
    "T08n0227_007:0567b20": "般若波羅蜜，於何處行？」「世尊！於第一義中行。」",
    "T08n0227_007:0567b21": "「須菩提！於意云何？若菩薩於第一義中行，是",
    "T08n0227_007:0567b22": "人相行不？」「不也，世尊！」「須菩提！於意云何？是菩",
    "T08n0227_007:0567b23": "薩壞諸相不？」「不也，世尊！」「須菩提！於意云何？",
    "T08n0227_007:0567b24": "菩薩云何為壞諸相？」「世尊！是菩薩不如是學，",
    "T08n0227_007:0567b25": "我行菩薩道於是身斷諸相。若斷是諸相，未",
    "T08n0227_007:0567b26": "具足佛道，當作聲聞。世尊！是菩薩大方便力，",
    "T08n0227_007:0567b27": "知是諸相過，而不取無相。」爾時舍利弗語須",
    "T08n0227_007:0567b28": "菩提：「若菩薩夢中修三解脫門，空、無相、無作，",
    "T08n0227_007:0567b29": "增益般若波羅蜜不？若晝日增益，夢中亦應",
    "T08n0227_007:0567c01": "增益。何以故？佛說晝夜夢中，等無異故。」「舍利",
    "T08n0227_007:0567c02": "弗！若菩薩修般若波羅蜜，即有般若波羅蜜。",
    "T08n0227_007:0567c03": "是故夢中，亦應增益般若波羅蜜。舍利弗！若",
    "T08n0227_007:0567c04": "人夢中起業，是業有果報不？佛說一切法如",
    "T08n0227_007:0567c05": "夢，不應有果報。若覺分別，應有果報。舍利弗！",
    "T08n0227_007:0567c06": "若人夢中殺生，覺已分別，我殺是快。是業云",
    "T08n0227_007:0567c07": "何？」「須菩提！無緣則無業，無緣思不生。」「如是，舍",
    "T08n0227_007:0567c08": "利弗！無緣則無業，無緣思不生；有緣則有業，",
    "T08n0227_007:0567c09": "有緣則思生。若心行於見聞覺知法中，有心",
    "T08n0227_007:0567c10": "受垢，有心受淨。是故，舍利弗！有因緣起業，非",
    "T08n0227_007:0567c11": "無因緣；有因緣思生，非無因緣。」舍利弗問須",
    "T08n0227_007:0567c12": "菩提言：「若菩薩夢中布施，迴向阿耨多羅三",
    "T08n0227_007:0567c13": "藐三菩提，是布施名為迴向不？」「舍利弗！彌勒",
    "T08n0227_007:0567c14": "菩薩，今現在座，佛授阿耨多羅三藐三菩提",
    "T08n0227_007:0567c15": "記，可以問之，彌勒當答。」舍利弗即問彌勒菩",
    "T08n0227_007:0567c16": "薩：「須菩提言：『是事彌勒當答。』」彌勒菩薩語舍",
    "T08n0227_007:0567c17": "利弗：「所言彌勒當答者。舍利弗！今以彌勒名",
    "T08n0227_007:0567c18": "字答？若以色答耶？受、想、行、識答耶？若以色",
    "T08n0227_007:0567c19": "空答耶？受、想、行、識空答耶？是色空不能答，受、",
    "T08n0227_007:0567c20": "想、行、識空不能答。舍利弗！我都不見是法能",
    "T08n0227_007:0567c21": "有所答，亦不見答者，及所答人、所用答法、所",
    "T08n0227_007:0567c22": "可答法。我亦不見是法得受阿耨多羅三藐",
    "T08n0227_007:0567c23": "三菩提記。」舍利弗語彌勒菩薩：「如所說法，證",
    "T08n0227_007:0567c24": "此法不？」彌勒言：「我不隨所說法證得。」舍利弗",
    "T08n0227_007:0567c25": "作是念：「彌勒菩薩智惠甚深，長夜行般若波",
    "T08n0227_007:0567c26": "羅蜜故。」爾時佛知舍利弗心所念，語舍利弗",
    "T08n0227_007:0567c27": "言：「於意云何？汝見是法，以是法得阿羅漢不？」",
    "T08n0227_007:0567c28": "「不也，世尊！」「舍利弗！菩薩亦如是行般若波羅",
    "T08n0227_007:0567c29": "蜜，有方便故，不作是念：『是法受阿耨多羅三",
    "T08n0227_007:0568a01": "藐三菩提記。已受記，今受記，當受記。』若菩薩",
    "T08n0227_007:0568a02": "如是行，即是行般若波羅蜜，不畏不得阿耨",
    "T08n0227_007:0568a03": "多羅三藐三菩提。我勤行精進，必當得阿耨",
    "T08n0227_007:0568a04": "多羅三藐三菩提。舍利弗！菩薩應常不驚不",
    "T08n0227_007:0568a05": "怖。若在惡獸之中，不應驚怖。何以故？菩薩應",
    "T08n0227_007:0568a06": "作是念：『我今若為惡獸所噉，我當施與。願以",
    "T08n0227_007:0568a07": "具足檀波羅蜜，當近阿耨多羅三藐三菩提。",
    "T08n0227_007:0568a08": "我當如是勤行精進，得阿耨多羅三藐三菩提。",
    "T08n0227_007:0568a09": "時世界之中，無一切畜生道。』若菩薩在怨賊",
    "T08n0227_007:0568a10": "中，不應驚怖。何以故？菩薩法不應惜身命，作",
    "T08n0227_007:0568a11": "是念：『若有奪我命者，是中不應生瞋恚。願以",
    "T08n0227_007:0568a12": "具足羼提波羅蜜，當近阿耨多羅三藐三菩",
    "T08n0227_007:0568a13": "提。我應如是勤行精進，得阿耨多羅三藐三",
    "T08n0227_007:0568a14": "菩提。時世界之中，無有怨賊，及諸寇惡。』若菩",
    "T08n0227_007:0568a15": "薩在無水處，不應驚怖，作是念：『我應為一切",
    "T08n0227_007:0568a16": "眾生說法除渴。』若我渴乏命終，應作是念：『是",
    "T08n0227_007:0568a17": "眾生無福德故，在此無水之處。我應如是勤",
    "T08n0227_007:0568a18": "行精進，得阿耨多羅三藐三菩提。時世界之",
    "T08n0227_007:0568a19": "中，無水之處，亦令眾生勤行精進，修諸福德。",
    "T08n0227_007:0568a20": "世界之中，自然而有八功德水。』「復次，舍利弗！",
    "T08n0227_007:0568a21": "若菩薩在飢饉之中，不應驚怖，作是念：『我應",
    "T08n0227_007:0568a22": "如是勤行精進，得阿耨多羅三藐三菩提。時",
    "T08n0227_007:0568a23": "世界之中，無有如是飢饉之患，具足快樂，隨",
    "T08n0227_007:0568a24": "意所須，應念即至。如忉利天上，所念皆得。』若",
    "T08n0227_007:0568a25": "菩薩如是不驚不怖，當知是菩薩，能得阿耨",
    "T08n0227_007:0568a26": "多羅三藐三菩提。「復次，舍利弗！若菩薩在疾",
    "T08n0227_007:0568a27": "疫處，不應驚怖。何以故？是中無法可病故，我",
    "T08n0227_007:0568a28": "應如是勤行精進，得阿耨多羅三藐三菩提。",
    "T08n0227_007:0568a29": "時世界之中，一切眾生，無有三病，我當勤行",
    "T08n0227_007:0568b01": "精進，隨諸佛所行。「復次，舍利弗！菩薩若念阿",
    "T08n0227_007:0568b02": "耨多羅三藐三菩提，久乃可得，不應驚怖。何",
    "T08n0227_007:0568b03": "以故？世界前際已來，如一念頃，不應生久遠",
    "T08n0227_007:0568b04": "想，不應念前際是久遠。前際雖為久遠，而與",
    "T08n0227_007:0568b05": "一念相應。如是，舍利弗！若菩薩久乃得阿耨",
    "T08n0227_007:0568b06": "多羅三藐三菩提，不應驚怖退沒。」◎",
    "T08n0227_007:0568b07": "◎摩訶般若波羅蜜恒伽提婆品第十八",
    "T08n0227_007:0568b08": "爾時會中有一女人，字恒伽提婆，從座而起，",
    "T08n0227_007:0568b09": "偏袒右肩，右膝著地，合掌向佛，白佛言：「世尊！",
    "T08n0227_007:0568b10": "我於是事不驚不怖。我於來世，亦為眾生演",
    "T08n0227_007:0568b11": "說斯要。」即持金華散佛，當佛頂上，虛空中住。",
    "T08n0227_007:0568b12": "時佛微笑。阿難從座起，偏袒右肩，右膝著地，",
    "T08n0227_007:0568b13": "合掌向佛，白佛言：「世尊！何因何緣而發微",
    "T08n0227_007:0568b14": "笑？諸佛常法，不以無因緣而笑。」佛告阿難：「是",
    "T08n0227_007:0568b15": "恒伽提婆女人，當於來世星宿劫中，而得成",
    "T08n0227_007:0568b16": "佛，號曰金花。今轉女身，得為男子，生阿閦佛",
    "T08n0227_007:0568b17": "土。於彼佛所，常修梵行。命終之後，從一佛土，",
    "T08n0227_007:0568b18": "至一佛土，常修梵行，乃至得阿耨多羅三藐",
    "T08n0227_007:0568b19": "三菩提，不離諸佛。譬如轉輪聖王，從一觀至",
    "T08n0227_007:0568b20": "一觀，從生至終，足不蹈地。阿難！此女亦如是。",
    "T08n0227_007:0568b21": "從一佛土至一佛土，常修梵行，乃至得阿耨",
    "T08n0227_007:0568b22": "多羅三藐三菩提，常不離佛。」阿難作是念：「爾",
    "T08n0227_007:0568b23": "時菩薩眾會，如諸佛會。」佛即知阿難心所念，",
    "T08n0227_007:0568b24": "告阿難言：「如是，如是！當知爾時菩薩眾會，如",
    "T08n0227_007:0568b25": "諸佛會。阿難！是金花佛，聲聞入涅槃者，無量",
    "T08n0227_007:0568b26": "無邊，不可計數。其世界中，無諸惡獸怨賊之",
    "T08n0227_007:0568b27": "難，亦無飢饉疾病之患。阿難！是金花佛得阿",
    "T08n0227_007:0568b28": "耨多羅三藐三菩提時，無如是等怖畏之難。」",
    "T08n0227_007:0568b29": "阿難白佛言：「世尊！是女人於何處初種阿耨",
    "T08n0227_007:0568c01": "多羅三藐三菩提善根？」「阿難！是女人於燃燈",
    "T08n0227_007:0568c02": "佛所初種善根。以是善根，迴向阿耨多羅三",
    "T08n0227_007:0568c03": "藐三菩提。亦持金華散燃燈佛，求阿耨多羅",
    "T08n0227_007:0568c04": "三藐三菩提。阿難！爾時我以五莖華散燃燈",
    "T08n0227_007:0568c05": "佛，求阿耨多羅三藐三菩提。燃燈佛知我善",
    "T08n0227_007:0568c06": "根淳淑，即授我阿耨多羅三藐三菩提記。時",
    "T08n0227_007:0568c07": "此女人聞我受記，即發願言：『我亦如是，於未",
    "T08n0227_007:0568c08": "來世，當得受記。』如今是人得受阿耨多羅三",
    "T08n0227_007:0568c09": "藐三菩提記。阿難！是人於燃燈佛所初種善",
    "T08n0227_007:0568c10": "根，發阿耨多羅三藐三菩提心。」阿難白佛言：",
    "T08n0227_007:0568c11": "「世尊！是人則為久習阿耨多羅三藐三菩提",
    "T08n0227_007:0568c12": "行？」佛言：「如是！阿難！是人久習阿耨多羅三藐",
    "T08n0227_007:0568c13": "三菩提行。」爾時須菩提白佛言：「世尊！若菩薩",
    "T08n0227_007:0568c14": "欲行般若波羅蜜，云何應習空？云何應入空",
    "T08n0227_007:0568c15": "三昧？」佛告須菩提：「菩薩行般若波羅蜜，應觀",
    "T08n0227_007:0568c16": "色空，應觀受、想、行、識空。應以不散心，觀法無",
    "T08n0227_007:0568c17": "所見，亦無所證。」須菩提言：「世尊！如佛所說菩",
    "T08n0227_007:0568c18": "薩不應證空。云何菩薩入空三昧而不證空？」",
    "T08n0227_007:0568c19": "「須菩提！若菩薩具足觀空，本已生心，但觀空，",
    "T08n0227_007:0568c20": "而不證空，我當學空。今是學時，非是證時，不",
    "T08n0227_007:0568c21": "深攝心繫於緣中。爾時菩薩不退助道法，亦",
    "T08n0227_007:0568c22": "不盡漏。何以故？是菩薩有大智慧深善根故，",
    "T08n0227_007:0568c23": "能作是念：『今是學時，非是證時，我為得般若",
    "T08n0227_007:0568c24": "波羅蜜故。』「須菩提！譬如人，勇健多力，難可傾",
    "T08n0227_007:0568c25": "動；容儀端正，人所愛敬；善解兵法，器仗精銳，",
    "T08n0227_007:0568c26": "六十四能，皆悉具足；於餘伎術，無不鍊解，",
    "T08n0227_007:0568c27": "為人愛念。凡有所作，皆得成辦。以是利故，多",
    "T08n0227_007:0568c28": "所饒益，眾咸宗敬，倍復歡喜。是人有小因緣，",
    "T08n0227_007:0568c29": "扶侍父母，携將妻子，經過險道艱難之處，安",
    "T08n0227_007:0569a01": "隱勸喻父母妻子，令無恐怖。作是言：『此路雖",
    "T08n0227_007:0569a02": "險，多有怨賊，必得安隱，無他躓頓。』其人智力",
    "T08n0227_007:0569a03": "成就，前無敵故，能令父母妻子，免此眾難，得",
    "T08n0227_007:0569a04": "到城邑聚落村舍，無所傷失，心大歡喜。於諸",
    "T08n0227_007:0569a05": "怨賊，不生惡心。何以故？是人一切伎術，無不",
    "T08n0227_007:0569a06": "鍊解。於險道中，化作人眾，多於怨賊。又所執",
    "T08n0227_007:0569a07": "持，器仗精銳。彼諸怨賊，皆自退散。是故此人，",
    "T08n0227_007:0569a08": "敢能，自必安隱無患。如是，如是！須菩提！菩薩",
    "T08n0227_007:0569a09": "緣一切眾生，繫心慈三昧，過諸結使，及助結",
    "T08n0227_007:0569a10": "使法，過諸魔及助魔者，過聲聞、辟支佛地，住",
    "T08n0227_007:0569a11": "空三昧而不盡漏。「須菩提！爾時菩薩行空解",
    "T08n0227_007:0569a12": "脫門，而不證無相，亦不墮有相。譬如鳥飛虛",
    "T08n0227_007:0569a13": "空，而不墮落；行於虛空，而不住空。須菩提！菩",
    "T08n0227_007:0569a14": "薩亦如是。若行空學空，行無相，學無相；行無",
    "T08n0227_007:0569a15": "作，學無作。未具足諸佛法，而不墮空無相無",
    "T08n0227_007:0569a16": "作。譬如工射之人，善於射法，仰射虛空，箭箭",
    "T08n0227_007:0569a17": "相拄，隨意久近，能令不墮。如是，須菩提！菩薩",
    "T08n0227_007:0569a18": "行般若波羅蜜，方便所護故，不證第一實際，",
    "T08n0227_007:0569a19": "為欲成就阿耨多羅三藐三菩提善根故，成",
    "T08n0227_007:0569a20": "就阿耨多羅三藐三菩提時，乃證第一實際。",
    "T08n0227_007:0569a21": "是故，須菩提！菩薩行般若波羅蜜，應如是思",
    "T08n0227_007:0569a22": "惟：諸法實相，而不取證。」須菩提白佛言：「世尊！",
    "T08n0227_007:0569a23": "菩薩所為甚難，最為希有。能如是學，亦不取",
    "T08n0227_007:0569a24": "證。」佛告須菩提：「是菩薩不捨一切眾生故，發",
    "T08n0227_007:0569a25": "如是大願。須菩提！若菩薩生如是心：『我不應",
    "T08n0227_007:0569a26": "捨一切眾生，應當度之。』即入空三昧解脫門，",
    "T08n0227_007:0569a27": "無相、無作三昧解脫門。是時菩薩不中道證",
    "T08n0227_007:0569a28": "實際。何以故？是菩薩為方便所護故。「復次，須",
    "T08n0227_007:0569a29": "菩提！菩薩若欲入如是深定，所謂空三昧解",
    "T08n0227_007:0569b01": "脫門，無相、無作三昧解脫門，是菩薩先應作",
    "T08n0227_007:0569b02": "是念：『眾生長夜著眾生相，著有所得，我得阿",
    "T08n0227_007:0569b03": "耨多羅三藐三菩提，當斷是諸見，而為說法。』",
    "T08n0227_007:0569b04": "即入空三昧解脫門。是菩薩以是心，及先方",
    "T08n0227_007:0569b05": "便力故，不中道證實際，亦不失慈悲喜捨三",
    "T08n0227_007:0569b06": "昧。何以故？是菩薩成就方便力故，倍復增長",
    "T08n0227_007:0569b07": "善法，諸根通利，亦得增益菩薩諸力諸覺。「復",
    "T08n0227_007:0569b08": "次，須菩提！菩薩作是念：『眾生長夜行於我相，",
    "T08n0227_007:0569b09": "我得阿耨多羅三藐三菩提，當斷是相，而為",
    "T08n0227_007:0569b10": "說法。』即入無相三昧解脫門。是菩薩以是心，",
    "T08n0227_007:0569b11": "及先方便力故，不中道證實際，亦不失慈悲",
    "T08n0227_007:0569b12": "喜捨三昧。何以故？是菩薩成就方便力故，倍",
    "T08n0227_007:0569b13": "復增長諸善法，善根通利，亦得增益菩薩諸",
    "T08n0227_007:0569b14": "力諸覺。「復次，須菩提！菩薩作是念：『眾生長夜",
    "T08n0227_007:0569b15": "行常想、樂想、淨想、我想。以是想有所作，我得",
    "T08n0227_007:0569b16": "阿耨多羅三藐三菩提，斷是常想、樂想、淨想、",
    "T08n0227_007:0569b17": "我想，而為說法：是法無常非是常，是苦非樂，",
    "T08n0227_007:0569b18": "不淨非淨，無我非我。』以是心及先方便力，",
    "T08n0227_007:0569b19": "雖未得佛三昧，未具足佛法，未證阿耨多羅三",
    "T08n0227_007:0569b20": "藐三菩提，而能入無作三昧解脫門，不中道",
    "T08n0227_007:0569b21": "證實際。「復次，須菩提！菩薩作如是念：『眾生長",
    "T08n0227_007:0569b22": "夜行有所得，今亦行有所得；先行有相，今亦",
    "T08n0227_007:0569b23": "行有相；先行顛倒，今亦行顛倒；先行和合相，",
    "T08n0227_007:0569b24": "今亦行和合相；先行虛妄相，今亦行虛妄相；",
    "T08n0227_007:0569b25": "先行邪見，今亦行邪見。我當勤行精進，得阿",
    "T08n0227_007:0569b26": "耨多羅三藐三菩提，為斷眾生如是諸相，而",
    "T08n0227_007:0569b27": "為說法，除此諸過。』須菩提！菩薩如是念一切",
    "T08n0227_007:0569b28": "眾生，是以心及先方便力故，觀深法相若",
    "T08n0227_007:0569b29": "空、若無相，無作無起，無生無所有。須菩提！菩",
    "T08n0227_007:0569c01": "薩成就如是智慧，若住三界，若墮作起法者，",
    "T08n0227_007:0569c02": "無有是處。「復次，須菩提！菩薩欲得阿耨多羅",
    "T08n0227_007:0569c03": "三藐三菩提，應問餘菩薩，於是諸法，應云何",
    "T08n0227_007:0569c04": "學？云何生？心入空，不證空；入無相、無作、無起、",
    "T08n0227_007:0569c05": "無生，無所有，不證無所有，而能修習般若波",
    "T08n0227_007:0569c06": "羅蜜。菩薩若如是答，但應念空，念無相無作，",
    "T08n0227_007:0569c07": "無起無生，無所有。不教先心，不說先心，當知",
    "T08n0227_007:0569c08": "是菩薩於過去佛，未得受阿耨多羅三藐三",
    "T08n0227_007:0569c09": "菩提記，未住阿毘跋致地。何以故？是菩薩不",
    "T08n0227_007:0569c10": "能說阿毘跋致菩薩不共相，不能正示正答。",
    "T08n0227_007:0569c11": "當知是菩薩，未到阿毘跋致地。」「世尊！云何知",
    "T08n0227_007:0569c12": "是阿毘跋致？」「須菩提！若菩薩，若聞若不聞，能",
    "T08n0227_007:0569c13": "如是正答，當知是為阿毘跋致。」「世尊！以是",
    "T08n0227_007:0569c14": "因緣故，眾生多行菩提，少能如是正答者。」「須",
    "T08n0227_007:0569c15": "菩提！少有菩薩能得阿毘跋致記者。若得受",
    "T08n0227_007:0569c16": "記，則能如是正答。當知是菩薩，善根明淨；當",
    "T08n0227_007:0569c17": "知是菩薩，一切世間、天、人、阿修羅，所不能及。」",
    "T08n0227_007:0569c18": "摩訶般若波羅蜜阿毘跋致覺魔品第十九",
    "T08n0227_007:0569c19": "佛告須菩提：「若菩薩摩訶薩，乃至夢中不貪",
    "T08n0227_007:0569c20": "著三界，及聲聞、辟支佛地，觀一切法如夢，而",
    "T08n0227_007:0569c21": "不取證。須菩提！當知是阿毘跋致菩薩相。「復",
    "T08n0227_007:0569c22": "次，須菩提！若菩薩夢中，見佛處在大眾高座",
    "T08n0227_007:0569c23": "上坐，無數百千萬比丘，及無數百千萬億大",
    "T08n0227_007:0569c24": "眾，恭敬圍遶，而為說法。須菩提！當知是阿毘",
    "T08n0227_007:0569c25": "跋致菩薩相。「復次，須菩提！菩薩夢中，自見其",
    "T08n0227_007:0569c26": "身，在於虛空，為大眾說法。見身大光，覺已。作",
    "T08n0227_007:0569c27": "是念：『我知三界如夢，必當應得阿耨多羅三",
    "T08n0227_007:0569c28": "藐三菩提，而為眾生說如是法。』須菩提！當知",
    "T08n0227_007:0569c29": "是阿毘跋致菩薩相。「復次，須菩提！云何當知",
    "T08n0227_007:0570a01": "菩薩得阿耨多羅三藐三菩提時，其世界中，",
    "T08n0227_007:0570a02": "一切皆無三惡道名？須菩提！若菩薩夢中，見",
    "T08n0227_007:0570a03": "畜生，作是願：『我當勤行精進，得阿耨多羅三",
    "T08n0227_007:0570a04": "藐三菩提時，其世界中，一切皆無三惡道名。』",
    "T08n0227_007:0570a05": "須菩提！當知是阿毘跋致菩薩相。「復次，須菩",
    "T08n0227_007:0570a06": "提！菩薩若見城郭火起，即作是念：『如我夢中",
    "T08n0227_007:0570a07": "所見相貌。菩薩成就如是相貌，當知是阿毘",
    "T08n0227_007:0570a08": "跋致菩薩。若我有是相貌，作阿毘跋致者，以",
    "T08n0227_007:0570a09": "此實語力故，此城郭火，今當滅盡。』若火滅盡，",
    "T08n0227_007:0570a10": "當知是菩薩，已於先佛得受阿耨多羅三藐",
    "T08n0227_007:0570a11": "三菩提記。若火不滅，當知是菩薩未得受記。",
    "T08n0227_007:0570a12": "若是火燒一家，置一家；燒一里，置一里。須菩",
    "T08n0227_007:0570a13": "提！當知是眾生，有破法重罪。是破法餘殃，今",
    "T08n0227_007:0570a14": "世現受。須菩提！以是因緣，當知是阿毘跋致",
    "T08n0227_007:0570a15": "菩薩相。「復次，須菩提！今當更說阿毘跋致菩",
    "T08n0227_007:0570a16": "薩相貌。須菩提！若男若女，為鬼所著，菩薩於",
    "T08n0227_007:0570a17": "此，應作是念：『若我已於先佛得受阿耨多羅",
    "T08n0227_007:0570a18": "三藐三菩提記，深心欲得阿耨多羅三藐三",
    "T08n0227_007:0570a19": "菩提。若我所行清淨，離聲聞、辟支佛心，必當",
    "T08n0227_007:0570a20": "應得阿耨多羅三藐三菩提，非不應得於今",
    "T08n0227_007:0570a21": "現在十方無量阿僧祇佛。是諸佛無所不知，",
    "T08n0227_007:0570a22": "無所不見，無所不得，無所不證。若諸佛知我",
    "T08n0227_007:0570a23": "深心者，必當得阿耨多羅三藐三菩提。以此",
    "T08n0227_007:0570a24": "實語力故，今是男女，為非人所持者，非人當",
    "T08n0227_007:0570a25": "疾去。』若是菩薩，說是語時，非人不去者，當知",
    "T08n0227_007:0570a26": "是菩薩，先佛未與授阿耨多羅三藐三菩提",
    "T08n0227_007:0570a27": "記。須菩提！若菩薩說是語時，非人去者，當知",
    "T08n0227_007:0570a28": "是菩薩，已於先佛得受阿耨多羅三藐三菩",
    "T08n0227_007:0570a29": "提記。「復次，須菩提！有菩薩未得受記，而作誓",
    "T08n0227_007:0570b01": "願：『若我已於先佛得受記者，非人今當捨是",
    "T08n0227_007:0570b02": "人去。』惡魔即便來至其所，令非人去。何以故？",
    "T08n0227_007:0570b03": "惡魔威力，勝非人故，非人即去。菩薩於此，便",
    "T08n0227_007:0570b04": "自念言：『是我力故，非人遠去。』而不能知惡魔",
    "T08n0227_007:0570b05": "之力。以是事故，輕蔑惡賤諸餘菩薩，我於先",
    "T08n0227_007:0570b06": "佛已得受記，是諸人等，於先佛所，未受阿耨",
    "T08n0227_007:0570b07": "多羅三藐三菩提記。以是因緣，增長憍慢。以憍",
    "T08n0227_007:0570b08": "慢因緣故，遠離薩婆若，佛無上智慧。是菩薩",
    "T08n0227_007:0570b09": "以少因緣，生於憍慢，當知是為無有方便，必",
    "T08n0227_007:0570b10": "墮二地，若聲聞地、若辟支佛地。如是，須菩提！",
    "T08n0227_007:0570b11": "以是誓願因緣起於魔事。菩薩於此，若不親",
    "T08n0227_007:0570b12": "近善知識者，為魔所縛，轉更牢固。須菩提！當",
    "T08n0227_007:0570b13": "知是為菩薩魔事。「復次，須菩提！惡魔欲以名",
    "T08n0227_007:0570b14": "字因緣，壞亂菩薩，作種種形，至菩薩所，而作",
    "T08n0227_007:0570b15": "是言：『汝善男子！諸佛已與汝受阿耨多羅三",
    "T08n0227_007:0570b16": "藐三菩提記。汝今字是，父母字是，兄弟姊妹、知",
    "T08n0227_007:0570b17": "識字是，乃至七世父母，皆說其名字。汝生某",
    "T08n0227_007:0570b18": "國某城，某聚落，某家。』若是人性行柔和，便說",
    "T08n0227_007:0570b19": "其先世性行柔和；若其性急，亦復說其先世",
    "T08n0227_007:0570b20": "性急。若是人受阿練若法，若乞食，若著納衣，",
    "T08n0227_007:0570b21": "若食後不飲漿，若一坐食，若節量食，若住死",
    "T08n0227_007:0570b22": "屍間，若坐空地，若坐樹下，若常坐不臥，若隨",
    "T08n0227_007:0570b23": "敷坐，若少欲知足遠離，若不受塗腳油，若樂",
    "T08n0227_007:0570b24": "少語少論，惡魔亦說其先世受阿練若法，乃",
    "T08n0227_007:0570b25": "至樂少語少論。汝今世有頭陀功德，先世亦",
    "T08n0227_007:0570b26": "有頭陀功德。是菩薩聞說如上名字，及說頭",
    "T08n0227_007:0570b27": "陀功德，以是因緣故，憍慢心生。即時惡魔復",
    "T08n0227_007:0570b28": "作是言：『汝於過去已受阿耨多羅三藐三菩提",
    "T08n0227_007:0570b29": "記。何以故？阿毘跋致功德相貌，汝今有之。』須",
    "T08n0227_007:0570c01": "菩提！我所說阿毘跋致菩薩真實相貌，是人",
    "T08n0227_007:0570c02": "無有。須菩提！當知是菩薩為魔所著。何以故？",
    "T08n0227_007:0570c03": "阿毘跋致菩薩相貌，是人無有，但聞惡魔所",
    "T08n0227_007:0570c04": "說名字，則便輕賤諸餘菩薩。須菩提！當知是",
    "T08n0227_007:0570c05": "菩薩因名字故，起於魔事。「復次，須菩提！復有",
    "T08n0227_007:0570c06": "菩薩因名字故，起於魔事。所謂魔至其所，作",
    "T08n0227_007:0570c07": "是言：『汝於先佛得受阿耨多羅三藐三菩提",
    "T08n0227_007:0570c08": "記，汝作佛時，名號如是。』是菩薩本所願名號，",
    "T08n0227_007:0570c09": "同魔所說，無智無方便故，便作是念：『我得阿",
    "T08n0227_007:0570c10": "耨多羅三藐三菩提時，所願名號，是比丘所",
    "T08n0227_007:0570c11": "說，同我本願。』便隨惡魔所著，比丘信受其語，",
    "T08n0227_007:0570c12": "但以名字因緣故，則便輕賤諸餘菩薩。須菩",
    "T08n0227_007:0570c13": "提！我所說真實阿毘跋致菩薩相貌，是人無",
    "T08n0227_007:0570c14": "有。以輕慢因緣故，遠離薩婆若，佛無上智慧。",
    "T08n0227_007:0570c15": "是菩薩若離方便及善知識，遇惡知識，當墮",
    "T08n0227_007:0570c16": "二地，若聲聞地、若辟支佛地。須菩提！若是菩",
    "T08n0227_007:0570c17": "薩，即於此身，悔先諸心，遠離聲聞、辟支佛地，",
    "T08n0227_007:0570c18": "當久在生死，乃復還因般若波羅蜜，得阿耨",
    "T08n0227_007:0570c19": "多羅三藐三菩提。何以故？是諸心罪重故。譬",
    "T08n0227_007:0570c20": "如比丘犯四重禁，若一若二，則非沙門，非釋",
    "T08n0227_007:0570c21": "種子。是菩薩以名字輕餘菩薩故，其所獲罪，",
    "T08n0227_007:0570c22": "重於四禁。須菩提！置是四禁，如是之罪，重於",
    "T08n0227_007:0570c23": "五逆。所謂以名字故，生憍慢心。須菩提！以是",
    "T08n0227_007:0570c24": "名字因緣，起此微細魔事，菩薩應當覺之。覺",
    "T08n0227_007:0570c25": "已，遠離。",
    "T08n0227_007:0570c26": "「復次，須菩提！惡魔見菩薩有遠離行，便至其",
    "T08n0227_007:0570c27": "所，作是言：『善男子！遠離行者，如來常所稱讚。』",
    "T08n0227_007:0570c28": "須菩提！我不說菩薩遠離，在於阿練若處、空",
    "T08n0227_007:0570c29": "閑處、山間樹下、曠絕之處。」「世尊！若阿練若處、",
    "T08n0227_007:0571a01": "空閑處、山間樹下、曠絕之處，不名遠離者，更",
    "T08n0227_007:0571a02": "有何等遠離？」「須菩提！若菩薩遠離聲聞、辟支",
    "T08n0227_007:0571a03": "佛心，如是遠離，若近聚落，亦名遠離；若在阿",
    "T08n0227_007:0571a04": "練若處、空閑處、山間樹下、曠絕之處，亦名遠",
    "T08n0227_007:0571a05": "離。須菩提！如是遠離，我所聽許。若菩薩晝夜",
    "T08n0227_007:0571a06": "修行，如是遠離；若近聚落，亦名遠離；若在阿",
    "T08n0227_007:0571a07": "練若處、空閑處、山間樹下、曠絕之處，亦名遠",
    "T08n0227_007:0571a08": "離。須菩提！若惡魔所稱讚遠離，阿練若處、空",
    "T08n0227_007:0571a09": "閑處、山間樹下、曠絕之處，是菩薩雖有如是",
    "T08n0227_007:0571a10": "遠離，而不遠離聲聞、辟支佛心，不修般若波",
    "T08n0227_007:0571a11": "羅蜜，不為具足一切智慧，是則名為雜糅行",
    "T08n0227_007:0571a12": "者。是菩薩行是遠離，則不清淨，輕餘菩薩近",
    "T08n0227_007:0571a13": "聚落住。心清淨者，遠離聲聞、辟支佛心者，不",
    "T08n0227_007:0571a14": "雜惡不善法，得諸禪定背捨三昧，諸神通力。",
    "T08n0227_007:0571a15": "通達般若波羅蜜者，是無方便。菩薩雖在百",
    "T08n0227_007:0571a16": "由旬空曠之處，但有鳥獸、寇賊、惡鬼所行處",
    "T08n0227_007:0571a17": "住，若百千萬億歲，若過是數而不能知真遠",
    "T08n0227_007:0571a18": "離相，遠於真遠離，不知深心發阿耨多羅三藐",
    "T08n0227_007:0571a19": "三菩提心。如是菩薩亦名憒閙行者。若貪著",
    "T08n0227_007:0571a20": "依止，如是遠離，是則不能令我心喜。何以故？",
    "T08n0227_007:0571a21": "我所聽許遠離行中，不見是人，是人無有，",
    "T08n0227_007:0571a22": "如是遠離。「須菩提！復有惡魔到菩薩所，住虛",
    "T08n0227_007:0571a23": "空中，作是言：『善哉，善哉！汝所行者，是真遠離，",
    "T08n0227_007:0571a24": "佛所稱讚。以是遠離，汝當疾得阿耨多羅三",
    "T08n0227_007:0571a25": "藐三菩提。』是菩薩從遠離所，來至聚落，見餘",
    "T08n0227_007:0571a26": "比丘求佛道者，心性和柔，便生輕慢，汝是憒",
    "T08n0227_007:0571a27": "閙行者。須菩提！是菩薩以憒閙為真遠離，以",
    "T08n0227_007:0571a28": "真遠離為憒閙，如是說其過惡，不生恭敬心，",
    "T08n0227_007:0571a29": "應恭敬而反輕慢，應輕慢而反恭敬。作是念：",
    "T08n0227_007:0571b01": "『我見非人，念我而來，助我而來，佛所聽許，真",
    "T08n0227_007:0571b02": "遠離行，我則行之，汝近聚落，誰當念汝，誰當",
    "T08n0227_007:0571b03": "助汝。』作是念已，輕餘菩薩清淨行者。須菩提！",
    "T08n0227_007:0571b04": "當知是人，是菩薩旃陀羅；當知是人，污餘菩",
    "T08n0227_007:0571b05": "薩，臭穢不淨；當知是人，是似像菩薩；當知是",
    "T08n0227_007:0571b06": "人，一切世間天人之大賊，沙門形賊。須菩提！",
    "T08n0227_007:0571b07": "求佛道者，不應親近如是之人。何以故？如是",
    "T08n0227_007:0571b08": "人等，名為增上慢者。「須菩提！若菩薩愛惜薩",
    "T08n0227_007:0571b09": "婆若，愛惜阿耨多羅三藐三菩提，深心欲得",
    "T08n0227_007:0571b10": "阿耨多羅三藐三菩提，欲得利益一切眾生，",
    "T08n0227_007:0571b11": "不應親近如是等人。求佛道者，常求己利，常",
    "T08n0227_007:0571b12": "應厭離、怖畏三界，於此人中，當生慈悲喜捨",
    "T08n0227_007:0571b13": "之心。我當如是懃行精進。得阿耨多羅三藐",
    "T08n0227_007:0571b14": "三菩提時，無如是惡，若其起者，當疾除滅。須",
    "T08n0227_007:0571b15": "菩提！如是行者，是為菩薩智慧之力。」◎",
    "T08n0227_007:0571b16": "小品般若經卷第七"
}