{
    "T40n1816_003:0765c10": "金剛般若論會釋卷下",
    "T40n1816_003:0765c12": "[0765c12] 自下解證道住處。謂前修習加行位滿即入",
    "T40n1816_003:0765c13": "初地。得無漏智體會真如。故名證道。八住",
    "T40n1816_003:0765c14": "處中名淨心住處。三地之中名淨心地。得無",
    "T40n1816_003:0765c15": "漏故。名曰等心。四證淨故名淨心也。於見",
    "T40n1816_003:0765c16": "道前。在加行位。雖觀空有。猶帶彼相。故於",
    "T40n1816_003:0765c17": "三性未真證入。帶相觀心有所得故。於真勝",
    "T40n1816_003:0765c18": "義尚未能證。加行位後。入見道時。以泯相故。",
    "T40n1816_003:0765c19": "住無所得。內冥至理。證真勝義。名入證道。",
    "T40n1816_003:0765c20": "得證道時。獲一種智。成妙大身。為顯此義。",
    "T40n1816_003:0765c21": "有此文也。天親菩薩論云。第一大段釋疑之",
    "T40n1816_003:0765c22": "中。從如來所得阿耨多羅三藐三菩提於是",
    "T40n1816_003:0765c23": "中下有二。此當第二。舉喻彰身。以譬虛實。由",
    "T40n1816_003:0765c24": "此所得。明阿耨菩提不實不妄。謂以如來得",
    "T40n1816_003:0765c25": "彼菩提故不妄。非實有為相故不實。即顯離",
    "T40n1816_003:0766a01": "二障故。得名妙身。遍一切處功德大故。得名",
    "T40n1816_003:0766a02": "大身。雖非有為相。亦名妙大故。法報兩種。",
    "T40n1816_003:0766a03": "如應說妙大有為相也。兩論其文義各異耳。",
    "T40n1816_003:0766a04": "又云。世親菩薩論唯依真如釋妙大也。或",
    "T40n1816_003:0766a05": "二論同俱妙大。亦通法報故。淨心地名有",
    "T40n1816_003:0766a06": "通有別。依莊嚴論。唯判於初地。名淨心地。從",
    "T40n1816_003:0766a07": "初得處為名。若依天親菩提攝論。有兩釋。",
    "T40n1816_003:0766a08": "若以四人分十地。則唯初地名清淨定行人。",
    "T40n1816_003:0766a09": "二地至六地名有相行人。七地名無相行人。",
    "T40n1816_003:0766a10": "八九十地名無功用行人。若通則從初地乃",
    "T40n1816_003:0766a11": "至十地。總名清淨定行地。此中說入淨心地",
    "T40n1816_003:0766a12": "人得二種智。據通說也。離慢亦通十地說",
    "T40n1816_003:0766a13": "故。十地說斷十無明故。斷十重障。八十地",
    "T40n1816_003:0766a14": "故。",
    "T40n1816_003:0766a15": "[0766a15] 經文有二。謂得智離慢。得智有三。初如來",
    "T40n1816_003:0766a16": "告。即依說相欲願。令未得者起願心故。次",
    "T40n1816_003:0766a17": "善現安立第一義。令離增益損減失故。後",
    "T40n1816_003:0766a18": "佛言善現下印可。什本文略無印可相也。論",
    "T40n1816_003:0766a19": "文有二。初標名屬經。次正釋義。釋義中初",
    "T40n1816_003:0766a20": "總標得智離慢二門。次隨釋二義。云何得",
    "T40n1816_003:0766a21": "智下是釋得智中有二。初問標二智。後正釋",
    "T40n1816_003:0766a22": "二智。初釋種姓智。云能得妙身者。由得無分",
    "T40n1816_003:0766a23": "別智。決定能紹如來位。故名種姓智。得此",
    "T40n1816_003:0766a24": "智已。當得成佛法報等身。故言能得於妙",
    "T40n1816_003:0766a25": "身也。故前卷云。至得成就身得畢竟轉依",
    "T40n1816_003:0766a26": "故。當得畢竟二轉依果也。天親亦云。遠離",
    "T40n1816_003:0766a27": "二障得畢竟法身妙身之義。如前皆說。戒即",
    "T40n1816_003:0766a28": "初地分得三身。名為能得。謂初地以上隨",
    "T40n1816_003:0766a29": "位證得遍行等真如故。名畢竟通達轉。亦",
    "T40n1816_003:0766b01": "不違也。次解平等智。由證平等真法界故。離",
    "T40n1816_003:0766b02": "我我所。化眾生時。於自他身。得五種平等",
    "T40n1816_003:0766b03": "心。能攝一切眾生身。總為自大身一。故名平",
    "T40n1816_003:0766b04": "等智。大莊嚴論亦說入淨心地得五種平等。",
    "T40n1816_003:0766b05": "與此名有同異。其義不殊也。此初&#x9E81;惡平等",
    "T40n1816_003:0766b06": "者。是我我所執。是障根本果。苦同生故",
    "T40n1816_003:0766b07": "名&#x9E81;惡。由離此故。得平等名。莊嚴論第一",
    "T40n1816_003:0766b08": "名無我平等。第二法無我平等。謂出觀度生",
    "T40n1816_003:0766b09": "但見自他五蘊之法皆如幻化。名法無我。莊",
    "T40n1816_003:0766b10": "嚴第二名有苦平等。彼自釋云。謂於自他所",
    "T40n1816_003:0766b11": "有苦法。無差別故。意云。由無我所分別相。見",
    "T40n1816_003:0766b12": "彼有苦法時。與自身空有苦法平等。名法無",
    "T40n1816_003:0766b13": "我平等。自他苦法名為法故。第三斷相應平",
    "T40n1816_003:0766b14": "等。謂永斷他苦。與斷自苦。心相應故。莊嚴第",
    "T40n1816_003:0766b15": "三名所作平等。彼自釋云。謂於自他作斷苦",
    "T40n1816_003:0766b16": "事。無差別故。第四無悕望心相應平等。謂",
    "T40n1816_003:0766b17": "斷他苦。與他樂時。不望其報。與斷自苦與",
    "T40n1816_003:0766b18": "自樂不望報心相應。故名平等。後論第四",
    "T40n1816_003:0766b19": "名不望平等。後自釋云。謂於自他拔苦與樂。",
    "T40n1816_003:0766b20": "不求報心。無差別故(此前四平等總當攝論資糧不足中得一切眾生心平等也)。",
    "T40n1816_003:0766b21": "第五一切菩薩證道平等。如諸菩薩。證平等",
    "T40n1816_003:0766b22": "法界。於自他身。得平等心。我亦同得。彼第五",
    "T40n1816_003:0766b23": "名同得平等。彼自釋云。如諸菩薩所得。我得",
    "T40n1816_003:0766b24": "亦爾。無差別故(此當攝論得一切菩薩心平等。攝論更有得一切諸佛心平等。略不說體)。",
    "T40n1816_003:0766b25": "由於眾生得此五種平等心故。能攝一切他",
    "T40n1816_003:0766b26": "身。總為得一大身。故論結云。得此平等故。得",
    "T40n1816_003:0766b27": "大身等也。世親論意。真如自體離二障。故名",
    "T40n1816_003:0766b28": "妙身。遍一切處。及功德大。名為大身。十地經",
    "T40n1816_003:0766b29": "說。入初地時得百法明門。即此但說得二智",
    "T40n1816_003:0766c01": "者。自利證真。利他平等。此二要故。佛偏說",
    "T40n1816_003:0766c02": "也。莊嚴論云。何故初地名歡喜耶。由見真",
    "T40n1816_003:0766c03": "利物故。於二利中。此二最要故。如來說有",
    "T40n1816_003:0766c04": "是二智也。",
    "T40n1816_003:0766c05": "[0766c05] 次第二釋善現安立第一義中。初標其經。次",
    "T40n1816_003:0766c06": "解其義。此有二意。一為破前攝他為自大身",
    "T40n1816_003:0766c07": "執。若以平等心。總攝自他。為一身。非自非",
    "T40n1816_003:0766c08": "他。亦非自身。故論云。於彼身安立非自非",
    "T40n1816_003:0766c09": "他等。二為破尋二身名起執故。雙安立二身",
    "T40n1816_003:0766c10": "為第一義。故論云。此於妙身等中。安立第一",
    "T40n1816_003:0766c11": "義。如是等。依真諦本及唐本此論本。皆雙",
    "T40n1816_003:0766c12": "安立二身即非身。令諸菩薩離增益失。又亦",
    "T40n1816_003:0766c13": "雙結。令離損減失。羅什本及魏本非結。",
    "T40n1816_003:0766c14": "皆闕妙身也。世親菩薩云。非身者無有諸",
    "T40n1816_003:0766c15": "相。大身者有真如體。如是即名妙身大身。經",
    "T40n1816_003:0766c16": "在第三。佛為印可。什魏二本不正。餘本皆",
    "T40n1816_003:0766c17": "云。佛言如是如是須菩提。以須菩提安立二",
    "T40n1816_003:0766c18": "身合理。故重印可。",
    "T40n1816_003:0766c19": "[0766c19] 下解離慢。經文有三。初明起我度發慢不",
    "T40n1816_003:0766c20": "名菩薩。次顯諸法無實除度執。後引佛說證",
    "T40n1816_003:0766c21": "結成上。論解有二。初標問屬經。次正釋義。",
    "T40n1816_003:0766c22": "正釋義中有二。初釋經中執我度慢不名",
    "T40n1816_003:0766c23": "菩薩。真諦能斷此論皆言若菩薩作是念。唯",
    "T40n1816_003:0766c24": "什魏本無菩薩字。以錯入前印文中故。其義",
    "T40n1816_003:0767a01": "可解。不釋經文第二教除度執。如大品第一",
    "T40n1816_003:0767a02": "及第六中說。菩薩但有名字。名字亦空。故言",
    "T40n1816_003:0767a03": "實無有法名為菩薩。若無一法是能度菩薩。",
    "T40n1816_003:0767a04": "則不見有法可作慢者。故言無法名菩薩",
    "T40n1816_003:0767a05": "也。能斷本中重言有情者。能度所度二有情",
    "T40n1816_003:0767a06": "也。第三引佛說證中。初標能經。次反。",
    "T40n1816_003:0767a07": "[0767a07] 解成上若菩薩有眾生念等。是標配中云。為",
    "T40n1816_003:0767a08": "顯示此故者。謂顯次前實無有法名為菩薩",
    "T40n1816_003:0767a09": "故。佛世尊自引前說。以成今義。已觀魏本。似",
    "T40n1816_003:0767a10": "須菩提引佛先語。熟尋餘本。皆是佛言。能斷",
    "T40n1816_003:0767a11": "為正。將此為本。少有不同。應前被演。問",
    "T40n1816_003:0767a12": "前說淨心地人。於自他身。得五種平等心。",
    "T40n1816_003:0767a13": "則彼度眾生時。應無我度他想。何須呵彼度",
    "T40n1816_003:0767a14": "他慢耶。答前說出觀。攝散心時。反緣所",
    "T40n1816_003:0767a15": "證平等法界。則於自他得度平等心。然俱生",
    "T40n1816_003:0767a16": "我習未除。又未既念退。故度眾生時。或有",
    "T40n1816_003:0767a17": "其念不一覺起我一。見我度他慢故。大品",
    "T40n1816_003:0767a18": "經云。發趣品中。教初地菩薩離於憍慢。教五",
    "T40n1816_003:0767a19": "地菩薩觀內外法空遠離自大蔑人。乃至七",
    "T40n1816_003:0767a20": "地猶教不著我眾生不見有法可作慢者。十",
    "T40n1816_003:0767a21": "地經及莊嚴論皆說。三地有我慢解法慢。四",
    "T40n1816_003:0767a22": "地有身淨分別慢。亦名相續異慢。五地有",
    "T40n1816_003:0767a23": "苦染淨法分別慢。莊嚴論判第七地。有我當",
    "T40n1816_003:0767a24": "作佛慢。此有失念故起。今此所呵。我度他",
    "T40n1816_003:0767a25": "慢是四地已還。身淨分別慢。若生執習及法",
    "T40n1816_003:0767a26": "執慢。則至七地已還失念。皆有我度他慢",
    "T40n1816_003:0767a27": "故。大品經教七地菩薩不著我不著眾生",
    "T40n1816_003:0767a28": "不見有法可作慢者。故知至七地。終方除度",
    "T40n1816_003:0767a29": "他慢盡也。然於地上雖有多慢。而我度他慢",
    "T40n1816_003:0767b01": "正違菩薩平等度眾生心。故此偏訶。餘應",
    "T40n1816_003:0767b02": "唯離。成唯識說修習位中。謂於十地修十",
    "T40n1816_003:0767b03": "勝行。斷十重障。證十真如。方能證得究竟",
    "T40n1816_003:0767b04": "轉依。今說淨心。即攝十地。分位雖殊。皆淨心",
    "T40n1816_003:0767b05": "故。得二種智。攝十勝行。自他利中。智為首",
    "T40n1816_003:0767b06": "故。離我度慢。十種障攝。彼據礙智通名。此",
    "T40n1816_003:0767b07": "以高舉偏過。由斯攝論名十無明。迷闇增",
    "T40n1816_003:0767b08": "故。別舉隨增。通皆說障。亦不違也。據實慢地",
    "T40n1816_003:0767b09": "地除。然大品等隨位對機。於一相偏說。今",
    "T40n1816_003:0767b10": "此雖慢。以實而論。通於十地。位位中斷煩惱",
    "T40n1816_003:0767b11": "所知。若現若種。若體若習。或伏或離。如應說",
    "T40n1816_003:0767b12": "故。淨心通名貫十地故。然於此中。略而不說",
    "T40n1816_003:0767b13": "證十如也。離相為宗。顯如不二。故於真理不",
    "T40n1816_003:0767b14": "說十如。由斯略也。其十地勝行十障等義。",
    "T40n1816_003:0767b15": "廣如十地經論及解深密并唯識攝論等",
    "T40n1816_003:0767b16": "釋。世親菩薩論解。若菩薩作是言下。大段",
    "T40n1816_003:0767b17": "破疑中第二文也。於中然有三段。一者於",
    "T40n1816_003:0767b18": "前本宗上疑。疑云。若無菩薩者。佛亦不成",
    "T40n1816_003:0767b19": "大菩薩。眾生亦不入涅槃。亦無清淨佛國",
    "T40n1816_003:0767b20": "土。若如是。為何義於諸菩薩發心欲令眾",
    "T40n1816_003:0767b21": "生入涅槃。起心修行。清淨佛國土耶。即此已",
    "T40n1816_003:0767b22": "下及嚴淨佛國文是矣。若菩薩作是言等。一",
    "T40n1816_003:0767b23": "段經文。二論釋別。世親菩薩為同破一疑",
    "T40n1816_003:0767b24": "故。遠入後文。無著論主入證道時。顯出離",
    "T40n1816_003:0767b25": "慢。故合為前段。各不違也。第二第三疑至",
    "T40n1816_003:0767b26": "下當述。",
    "T40n1816_003:0767b27": "[0767b27] 自下大文第三釋如來地。此說佛地功德。令",
    "T40n1816_003:0767b28": "淨心地上求。故十八住處中名上求佛地。又",
    "T40n1816_003:0767b29": "八住處內名究竟住處。義可知也。何故次說",
    "T40n1816_003:0767c01": "佛地者。為顯淨心地人願滿成佛功不虛故。",
    "T40n1816_003:0767c02": "又令行未滿者慕上懃求。故次說也。問既",
    "T40n1816_003:0767c03": "說佛地。令彼上求。未知佛地有幾。答依唐",
    "T40n1816_003:0767c04": "日照三藏所翻契證大乘功德經中第二卷",
    "T40n1816_003:0767c05": "說。如來有十地。第一名最勝甚深難識毘",
    "T40n1816_003:0767c06": "富羅光明智作地。第二名無垢身威莊嚴不",
    "T40n1816_003:0767c07": "思議光明化地。第三名作妙光明月幢寶",
    "T40n1816_003:0767c08": "懺海藏地。第四名淨妙金光功德神通智",
    "T40n1816_003:0767c09": "化地。第五名光明味場威照作地。第六",
    "T40n1816_003:0767c10": "名空中勝淨無垢持炷開敷作地。第七名勝",
    "T40n1816_003:0767c11": "廣法界藏光明起地。第八名最勝妙淨佛智",
    "T40n1816_003:0767c12": "藏光明遍照清淨諸障智通地。第九名無",
    "T40n1816_003:0767c13": "邊莊嚴俱胝毘盧遮那光作地。第十名智",
    "T40n1816_003:0767c14": "海毘盧遮那地。正士是名不可言說如來",
    "T40n1816_003:0767c15": "智十地。與此經中如來地六具足文相攝者。",
    "T40n1816_003:0767c16": "彼經復云。如來初地微細習氣。皆悉正斷。",
    "T40n1816_003:0767c17": "於一切法。自在無礙者。此顯最後細障入如",
    "T40n1816_003:0767c18": "來地。由斯佛地說斷二愚。斷已成佛於。",
    "T40n1816_003:0767c19": "是總句也。彼經又云。如來二地施設聲聞",
    "T40n1816_003:0767c20": "教誡。安立三乘。如來四地說八萬四千法",
    "T40n1816_003:0767c21": "聚。降伏四魔。如是二地。即是此中施設大法。",
    "T40n1816_003:0767c22": "施設大法時教誡三乘。令修正道。降伏四",
    "T40n1816_003:0768a01": "魔。令捨耶故。彼經又云。如來五地摧諸",
    "T40n1816_003:0768a02": "異論乃至耶妄。皆調伏一切行惡道者。即是",
    "T40n1816_003:0768a03": "此經施設大利中。破外疑執。文即此中念",
    "T40n1816_003:0768a04": "處攝。由住念處。降耶妄故。又此中見智淨",
    "T40n1816_003:0768a05": "攝他心智等。摧異論故。彼經又云。如來",
    "T40n1816_003:0768a06": "六地安立無邊眾生。於六神通及六大通。所",
    "T40n1816_003:0768a07": "謂示現無邊佛土。以佛功德。莊嚴清淨。示現",
    "T40n1816_003:0768a08": "無邊菩薩。侍奉圍遶。示現佛土廣博無邊。",
    "T40n1816_003:0768a09": "示現於無邊佛土。顯現自身。示現滅度。乃至",
    "T40n1816_003:0768a10": "說法隱沒。示現無邊神力神通變化。彼六通",
    "T40n1816_003:0768a11": "者。即此天眼化心念處。念處亦攝漏盡通",
    "T40n1816_003:0768a12": "故。又是名色觀自在行住。即離通障獲神",
    "T40n1816_003:0768a13": "足也。彼六大通。唯佛所起。故稱大也。於中示",
    "T40n1816_003:0768a14": "現佛土者。即此國土淨。示現菩薩侍奉者。即",
    "T40n1816_003:0768a15": "此施設大法利。由生聞法。便侍奉故。又即不",
    "T40n1816_003:0768a16": "住涅槃及流轉。不染其利生。故有侍奉也。又",
    "T40n1816_003:0768a17": "淨土中亦有侍奉眷屬輔翼。皆圓滿故。",
    "T40n1816_003:0768a18": "示現佛土博廣者。亦即是圓滿淨也。示",
    "T40n1816_003:0768a19": "無邊土中現自身者。即此相好無住涅槃。流",
    "T40n1816_003:0768a20": "轉不染皆現身也。現滅度者。即前現身皆有",
    "T40n1816_003:0768a21": "示滅。現神力神通者。則此破名色自在行",
    "T40n1816_003:0768a22": "住淨。由觀名色得自在故。隨宜轉變。起神通",
    "T40n1816_003:0768a23": "用也。又彼經說。如來七地三十七菩提分",
    "T40n1816_003:0768a24": "法。以無自性為所著故。為諸菩薩。如實開",
    "T40n1816_003:0768a25": "顯。即是此中語具足。設利法及說法不染。",
    "T40n1816_003:0768a26": "又說云。如來八地以四記法。授一切菩薩阿",
    "T40n1816_003:0768a27": "耨多羅三藐三菩提記(四者首楞嚴說。一不現前記。二者現前。三",
    "T40n1816_003:0768a28": "發心。四無生忍記也)。即是此中語具足等所攝。又云。如來",
    "T40n1816_003:0768a29": "九地以善方便。示諸菩薩(此通現三業。隨義應配)。又云。",
    "T40n1816_003:0768b01": "如來十地以一切法無性。教諸菩薩。開大般",
    "T40n1816_003:0768b02": "涅槃。聲說一切法究竟般涅槃樂。此說隨",
    "T40n1816_003:0768b03": "應可解。然彼經中多據外利應化身。說如",
    "T40n1816_003:0768b04": "來十地。此中總說法報身應化身。義配三身",
    "T40n1816_003:0768b05": "者。至下方悉。問此下既明佛地功德。與唯",
    "T40n1816_003:0768b06": "識論佛地經等。有何同異。答大義可同。廣",
    "T40n1816_003:0768b07": "略為異。佛地經初說。所居淨土。即是此中",
    "T40n1816_003:0768b08": "所說淨土。彼經次說。清淨法界。體即此說",
    "T40n1816_003:0768b09": "法身中攝。彼經第三明佛四智體。即不離此",
    "T40n1816_003:0768b10": "中所說五眼。明他心。念處等攝。四智品",
    "T40n1816_003:0768b11": "亦隨應。即五眼等故。然彼淨土法界四智。皆",
    "T40n1816_003:0768b12": "以多義分別。此明佛色身說法念處正覺不",
    "T40n1816_003:0768b13": "住生死涅槃行住淨等。雖此不離四智。然",
    "T40n1816_003:0768b14": "非彼經所明。故此說之。是則與彼文有廣",
    "T40n1816_003:0768b15": "略也。對唯識論。唯此應判。准論判經。文有",
    "T40n1816_003:0768b16": "其六。如前已屬經。然上論云。佛地論說。有",
    "T40n1816_003:0768b17": "六種具足攝轉依。具足攝轉依者。謂六轉依",
    "T40n1816_003:0768b18": "中。此說如來果地功德。即攝第四果圓滿轉",
    "T40n1816_003:0768b19": "依。轉依四義中。是所轉得。隨有無為。生顯",
    "T40n1816_003:0768b20": "得故。或此雖說佛地功德。欲令信淨二地菩",
    "T40n1816_003:0768b21": "薩若近若遠修行求故。成就轉依。六轉依中",
    "T40n1816_003:0768b22": "具攝五種。隨位如應。信行淨心及如來地。成",
    "T40n1816_003:0768b23": "轉依故。但不攝於下劣。轉依四義亦具足。攝",
    "T40n1816_003:0768b24": "三地。始終成四義故。又轉依四義之中。第三",
    "T40n1816_003:0768b25": "所轉捨者。異熟識等生死劣法。總皆棄捨。",
    "T40n1816_003:0768b26": "由斯經說。捨無常蘊。獲得常蘊。攝論復說。",
    "T40n1816_003:0768b27": "轉五陰依者。由轉色陰依故。得淨土色身光",
    "T40n1816_003:0768b28": "明無邊音無見頂自在。即此淨土相好二身",
    "T40n1816_003:0768b29": "及語具足中無邊音是也。由轉受陰依故。得",
    "T40n1816_003:0768c01": "不失無量大安樂自在。即下不住生死涅槃",
    "T40n1816_003:0768c02": "行住淨等是也。由轉想陰依故。得於一切名",
    "T40n1816_003:0768c03": "字文句聚等中正說自在。說自在即語具足。",
    "T40n1816_003:0768c04": "及施大利法時。於名字文句及法義。三解",
    "T40n1816_003:0768c05": "等是。由轉行陰依故。得引攝大集。引得淨",
    "T40n1816_003:0768c06": "法自在。即施設大利法時。引集大眾。及轉得",
    "T40n1816_003:0768c07": "淨自在法。令入彼心是也。由轉識陰依故。",
    "T40n1816_003:0768c08": "得顯了平等妙觀作事智自在。顯了鏡智是。",
    "T40n1816_003:0768c09": "餘三可知。四智如次。即是佛眼慧法眼體。",
    "T40n1816_003:0768c10": "及肉天眼所發識也。&#x9E81;相如是。究竟理更",
    "T40n1816_003:0768c11": "思。四智至佛。皆佛眼故。言攝依具足。六具",
    "T40n1816_003:0768c12": "足中。應開轉具足為七。或於六中。應合",
    "T40n1816_003:0768c13": "相好為身具足成五具足。然論除廣去略。判",
    "T40n1816_003:0768c14": "為六也。六中初明國土淨具足者。是外果故。",
    "T40n1816_003:0768c15": "所依器故。",
    "T40n1816_003:0768c16": "[0768c16] 經文有三。初明取相及我莊嚴不名菩薩。次",
    "T40n1816_003:0768c17": "徵及釋教捨相心及我嚴意。後正勸入二無",
    "T40n1816_003:0768c18": "我理無相莊嚴。論文有二。初標經來意。次",
    "T40n1816_003:0768c19": "正釋文。標來意云。為淨國土三摩&#x9262;帝故",
    "T40n1816_003:0768c20": "者。意顯世尊欲令菩薩修無相因證無相",
    "T40n1816_003:0768c21": "土。無相因者。即謂等至。為令菩薩修等至因",
    "T40n1816_003:0768c22": "嚴淨土故。有此文也。世親論主此淨土文。與",
    "T40n1816_003:0769a01": "前離慢。合為一段。俱是破疑。故彼論言。不達",
    "T40n1816_003:0769a02": "真法界。起度眾生意。及清淨國土生心。即是",
    "T40n1816_003:0769a03": "倒。此顯未證真如不除二我。起度眾生意及",
    "T40n1816_003:0769a04": "嚴土心。皆是顛倒。故非菩薩。",
    "T40n1816_003:0769a05": "[0769a05] 正釋文中有二。初正解釋經。後重釋前苦見",
    "T40n1816_003:0769a06": "正行。前中有三。初釋經三段如次三。第",
    "T40n1816_003:0769a07": "三段中初解二無我。次釋經中重言菩薩。顯",
    "T40n1816_003:0769a08": "雙證二無我。文異解也。或唯證人無我。亦",
    "T40n1816_003:0769a09": "名菩薩故。即二乘也。世親云。眾生及菩薩。",
    "T40n1816_003:0769a10": "知諸法無我。非聖自智信。及聖以有智。此意",
    "T40n1816_003:0769a11": "說言。凡夫眾生但信解二無我。聖者菩薩以",
    "T40n1816_003:0769a12": "世出世間智。證知二無我。即由凡聖。則重",
    "T40n1816_003:0769a13": "言菩薩也。世出世諦攝各別故。唯什本無重",
    "T40n1816_003:0769a14": "無我。或一無字貫下我法。無菩薩。文闕略矣。",
    "T40n1816_003:0769a15": "然淨土義如餘處說。佛身依土各自有異。成",
    "T40n1816_003:0769a16": "唯識說。又自性身依法性土。雖此身土體無",
    "T40n1816_003:0769a17": "差別。而屬佛法相性異故。自受用身還依自",
    "T40n1816_003:0769a18": "受用土。謂圓鏡智相應淨識。由昔所修自利",
    "T40n1816_003:0769a19": "無漏。純淨佛土。因緣成就。從初成佛。盡未來",
    "T40n1816_003:0769a20": "際。相續變為純淨佛土。周圓無際。眾寶莊",
    "T40n1816_003:0769a21": "嚴。自受用身常依而住。他受用身亦依自土。",
    "T40n1816_003:0769a22": "謂平等智大慈悲力。由昔所修利他無漏。純",
    "T40n1816_003:0769a23": "淨佛土因緣成就。隨住十地菩薩所宜。變為",
    "T40n1816_003:0769a24": "淨土。或小或大。或劣或勝。前後改轉。他受",
    "T40n1816_003:0769a25": "用身依之而住。若變化身依變化土。謂成事",
    "T40n1816_003:0769a26": "智大慈悲力。由昔所修利他無漏。淨穢佛土",
    "T40n1816_003:0769a27": "因緣成就。隨未登地菩薩所宜。化為佛土。",
    "T40n1816_003:0769a28": "或淨或穢。或小或大。前後改轉。佛變化身依",
    "T40n1816_003:0769a29": "之而住。自性身土一切如來同所證故。體無",
    "T40n1816_003:0769b01": "差別。自受用身土雖一切佛各反不同。而皆",
    "T40n1816_003:0769b02": "無邊。不相障礙。餘二身土皆隨諸如來所化",
    "T40n1816_003:0769b03": "有情。共不共。前此經中勸捨後二。勸求前",
    "T40n1816_003:0769b04": "二。得二真莊嚴。能現後二。故此中所說。與前",
    "T40n1816_003:0769b05": "文中離小攀緣。法用相似。所為機別。前信",
    "T40n1816_003:0769b06": "行地。若因若果。皆未圓滿。上教十地菩薩",
    "T40n1816_003:0769b07": "因成得佛淨土故。致具足之名。",
    "T40n1816_003:0769b08": "[0769b08] 自下第二為見智淨具足。六具足中。上明外",
    "T40n1816_003:0769b09": "果。下彰內果。內果之中。先明見智淨。化用中",
    "T40n1816_003:0769b10": "要故。令菩薩求。有此文也。世親論解第二",
    "T40n1816_003:0769b11": "疑中。子段第二。謂有疑曰。前說菩薩不見",
    "T40n1816_003:0769b12": "彼是眾生。不見我為菩薩。不見清淨佛國",
    "T40n1816_003:0769b13": "土。何以故。以不見諸法。名為諸佛。若如是。",
    "T40n1816_003:0769b14": "或謂諸佛如來不見諸法。為釋此疑故。此文",
    "T40n1816_003:0769b15": "生也。故論意云。雖不見諸法。非無了境",
    "T40n1816_003:0769b16": "眼。諸佛五種眼實。以見彼顛倒。准論釋經為",
    "T40n1816_003:0769b17": "二。初明見智淨。後明福自在。即福智二行",
    "T40n1816_003:0769b18": "也。前中初見。後智。五眼他心如次二故。論",
    "T40n1816_003:0769b19": "文分二。初標名屬經。次正釋義。釋義中。初",
    "T40n1816_003:0769b20": "智。後福。智中初解見智。後為應智中證故。",
    "T40n1816_003:0769b21": "下重釋料簡。前中先明見淨。見淨中。初",
    "T40n1816_003:0769b22": "顯經來意。次正釋五眼。上來意云。以佛向",
    "T40n1816_003:0769b23": "來說諸法空。人或謂佛唯有慧眼。或謂唯慧",
    "T40n1816_003:0769b24": "眼勝。或謂唯教菩薩求佛慧眼。由此說佛有",
    "T40n1816_003:0769b25": "五眼也。為令知佛見淨勝故。說有五種眼。",
    "T40n1816_003:0769b26": "非唯一慧眼。云何勝者。說有前四。顯同有中",
    "T40n1816_003:0769b27": "勝。說有佛眼。顯於一切修得中勝說有慧",
    "T40n1816_003:0769b28": "眼。於二乘菩薩慧眼中。佛眼顯獨有故勝。",
    "T40n1816_003:0769b29": "謂說有肉眼。顯於一切肉眼中勝。說有天",
    "T40n1816_003:0769c01": "眼。顯於一切修得中勝。說有慧眼。顯於二",
    "T40n1816_003:0769c02": "乘菩薩慧眼中勝。凡夫無慧眼故。說有法眼。",
    "T40n1816_003:0769c03": "顯於菩薩中勝。二乘無法眼故。此上四種明",
    "T40n1816_003:0769c04": "佛見彼所見能勝彼所見。故同有勝。說有佛",
    "T40n1816_003:0769c05": "眼。顯佛獨有。一切種智能見一切所不見法。",
    "T40n1816_003:0769c06": "故名上見淨。若不說佛具有五眼。菩薩乘",
    "T40n1816_003:0769c07": "佛前說。則唯求佛慧眼。不求餘四。為有離",
    "T40n1816_003:0769c08": "此過故。次說佛有五眼也。總名眼者。以見境",
    "T40n1816_003:0769c09": "為義。見境有五。故名五眼。釋別名者。四塵名",
    "T40n1816_003:0769c10": "肉眼。清淨色根。依肉而住。故名肉眼。靜",
    "T40n1816_003:0769c11": "慮名天。因天得眼。故名天眼。慧舉能見。",
    "T40n1816_003:0769c12": "法舉所見。佛者舉人。義可知也。肉天二眼。",
    "T40n1816_003:0769c13": "以四大造淨色為性。肉通長養異就無記。天",
    "T40n1816_003:0769c14": "據離障修生說。唯長養。慧法二眼以慧為性。",
    "T40n1816_003:0769c15": "佛眼攬前四種為體故。龍樹說。譬如四河流",
    "T40n1816_003:0769c16": "至大池通名大海。四眼至佛亦爾。又云。人",
    "T40n1816_003:0769c17": "等有肉眼。天等有天眼。二乘有慧眼。菩薩有",
    "T40n1816_003:0769c18": "法眼。佛有佛眼。由此是說五。然說肉眼名法",
    "T40n1816_003:0769c19": "果者。在佛身中。行滿所成。非業異熟。故佛",
    "T40n1816_003:0769c20": "之五眼唯無漏故。在餘身中。肉天二眼唯是",
    "T40n1816_003:0769c21": "有漏。如是體性如論應知。若薩婆多宗肉天",
    "T40n1816_003:0769c22": "法三唯有漏。慧佛二眼亦通無漏。如其次",
    "T40n1816_003:0769c23": "第。以肉眼見近非遠。見&#x9E81;非細。見明非闇。見",
    "T40n1816_003:0769c24": "障內非外。於用有闕。故修天見已。雖無前",
    "T40n1816_003:0769c25": "過。但見色虛妄相。不見諸法實性。未是出生",
    "T40n1816_003:0770a01": "死道。故修慧眼。雖得慧眼。於諸法中無知。故",
    "T40n1816_003:0770a02": "修法眼。雖得法眼。於所知中。由未周極。故",
    "T40n1816_003:0770a03": "修佛眼。",
    "T40n1816_003:0770a04": "[0770a04] 上來次第約自用說。若約化他明次第者。菩",
    "T40n1816_003:0770a05": "薩已肉眼見眾生受生老病死貪病憂惱等",
    "T40n1816_003:0770a06": "諸苦相。故心生怜愍。欲遍知六道中眾生苦",
    "T40n1816_003:0770a07": "樂。故修天眼。得天眼已。已見三惡道中眾",
    "T40n1816_003:0770a08": "生受燒煮等種種苦惱。益生憐愍。欲救度",
    "T40n1816_003:0770a09": "彼故。次修慧眼。雖得慧眼。未知度眾生方",
    "T40n1816_003:0770a10": "法。又未知眾生根欲性等。於化生有闕。故",
    "T40n1816_003:0770a11": "修法眼。雖得法眼。於化他猶劣。未能普化一",
    "T40n1816_003:0770a12": "切。故修佛眼。若依此論以辨次第。隨應就釋。",
    "T40n1816_003:0770a13": "所見分二句者。瑜伽十四說有三眼。一肉眼。",
    "T40n1816_003:0770a14": "能照顯露。無障礙色。大智度論云。凡人肉",
    "T40n1816_003:0770a15": "眼最勝者。無過輪王。見百由旬內無光明色。",
    "T40n1816_003:0770a16": "若如日月星等有光明色。雖更處遠。餘人亦",
    "T40n1816_003:0770a17": "能見。二乘肉眼同凡夫說。若菩薩肉眼如大",
    "T40n1816_003:0770a18": "品說。小者見百由旬。大者見三千界。何故不",
    "T40n1816_003:0770a19": "說見他方者。彼論釋云。菩薩肉眼帶障故。不",
    "T40n1816_003:0770a20": "得見他方。若修法華經。方以父母所生肉",
    "T40n1816_003:0770a21": "眼。見三千界。上至有頂。亦見眾生善惡因果。",
    "T40n1816_003:0770a22": "與上淨天眼相似。此體是法。果用是修經",
    "T40n1816_003:0770a23": "果。非修禪果也。二天眼能照隱顯。有無障",
    "T40n1816_003:0770a24": "色。大論云。凡夫修得天眼。但見一四天下。",
    "T40n1816_003:0770a25": "小羅漢見小千界。大羅漢見中千界。阿那律",
    "T40n1816_003:0770a26": "以偏修力。見大千界。小辟支佛同大羅漢。",
    "T40n1816_003:0770a27": "大辟支佛任運見大千界。此等但是見色塵",
    "T40n1816_003:0770a28": "相。菩薩天眼小者。見百由旬。乃至最大菩薩",
    "T40n1816_003:0770a29": "見十方無邊界。能見諸天所不見色及三世",
    "T40n1816_003:0770b01": "因果。又大品經說。聲聞天眼見色虛妄相。不",
    "T40n1816_003:0770b02": "見色生滅相。亦不見色如。不同菩薩者。聲聞",
    "T40n1816_003:0770b03": "天眼見色塵相。同於菩薩。不見生滅等。不同",
    "T40n1816_003:0770b04": "菩薩。俱天眼攝。若爾聲聞應有法眼。見塵同",
    "T40n1816_003:0770b05": "故。然大論於判菩薩法眼。知眾生根欲性。",
    "T40n1816_003:0770b06": "及知種種度眾生法。聲聞全無智故無法眼。",
    "T40n1816_003:0770b07": "三慧眼能照一切種若色非色。法眼之體合",
    "T40n1816_003:0770b08": "慧為一。不同色眼壞有隱顯。故略不論。今",
    "T40n1816_003:0770b09": "此中肉天合一。以色攝故。慧法別開。觀於理",
    "T40n1816_003:0770b10": "事。空有別故。瑜伽但談於因故。唯三種此說",
    "T40n1816_003:0770b11": "佛有故。通四五眼。任運見一切。不同菩薩",
    "T40n1816_003:0770b12": "故。大品說佛眼。無所不見所不聞所不知(以互用故",
    "T40n1816_003:0770b13": "亦能聞等)。",
    "T40n1816_003:0770b14": "[0770b14] 論正釋五眼。經文有五。五眼別故。一一先佛",
    "T40n1816_003:0770b15": "問。次善現答。初問有肉眼不者。以經中說",
    "T40n1816_003:0770b16": "八地已上無有肉身。恐自疑佛無肉眼故。須",
    "T40n1816_003:0770b17": "問答顯佛有清淨肉眼。體無漏故。勝過一切。",
    "T40n1816_003:0770b18": "除佛餘肉眼。見非無限故。此有依義說相",
    "T40n1816_003:0770b19": "欲願三義。令諸菩薩起欲願心。故為問也。",
    "T40n1816_003:0770b20": "下皆准知。能斷本言如來等。加等字者。舉於",
    "T40n1816_003:0770b21": "初號。等餘九也。次善現答明。彼有佛依",
    "T40n1816_003:0770b22": "世俗諦問。以顯有故。還依俗答云有。餘皆",
    "T40n1816_003:0770b23": "准知。一一皆舉餘人所見。以比佛勝餘人眼",
    "T40n1816_003:0770b24": "境。前以釋訖。只如慧眼。二乘唯見生空。地",
    "T40n1816_003:0770b25": "前菩薩亦得相似慧眼。十地真得。猶有障故。",
    "T40n1816_003:0770b26": "未得於佛。最為勝顯故。問餘皆准知。論文",
    "T40n1816_003:0770b27": "有二。初列四五眼。開合別故。次虛境界故。",
    "T40n1816_003:0770b28": "下釋四眼義。解慧眼中。但明先。後不列釋",
    "T40n1816_003:0770b29": "義。以可知故。",
    "T40n1816_003:0770c01": "[0770c01] 自下明智淨中。經文有三。初明如來能知一",
    "T40n1816_003:0770c02": "切若干種心。次徵釋知多心所以。後重徵釋",
    "T40n1816_003:0770c03": "非心住義。前文有六。一佛問。二善現答。",
    "T40n1816_003:0770c04": "知佛欲以恒河中沙為數依俗諦問。還依俗",
    "T40n1816_003:0770c05": "吞也。三重問。四重答。五約前多界顯眾生",
    "T40n1816_003:0770c06": "多。六約前多生顯有多心。一一生有多種心",
    "T40n1816_003:0770c07": "故。論文有二。初引經屬當。次正釋難。問慧",
    "T40n1816_003:0770c08": "法二眼何不名智。其他心智亦見外境。何不",
    "T40n1816_003:0770c09": "名見。論說智耶。答法門各別。若照境義。即",
    "T40n1816_003:0770c10": "見門說。若決斷義即智門說。問大論中說法",
    "T40n1816_003:0770c11": "眼知生根欲性等。此則亦知他心。何故此經",
    "T40n1816_003:0770c12": "於五眼外。別說他心智。答通則法眼。佛亦知",
    "T40n1816_003:0770c13": "他心。佛今別以有別義故。大論斷法眼但知",
    "T40n1816_003:0770c14": "眾生根欲性等。不言知他有貪無貪等若干",
    "T40n1816_003:0770c15": "種心。大品涅槃華嚴並云。他心智他有貪無",
    "T40n1816_003:0770c16": "貪等心。不言知他根欲性等。據此兩文。別明",
    "T40n1816_003:0770c17": "法眼。不攝他心。佛眼雖是一切種智。由",
    "T40n1816_003:0770c18": "四眼至果以成佛眼。四既不攝他心。佛眼亦",
    "T40n1816_003:0770c19": "等。或說佛眼亦知他心。不爾何名一切智。",
    "T40n1816_003:0770c20": "但由知相不顯故。佛於五眼外。別說他心智",
    "T40n1816_003:0770c21": "也。又以法門各異。遂乃差別而談。然六通",
    "T40n1816_003:0770c22": "三明亦是見智。何故不說餘通明者。神足但",
    "T40n1816_003:0770c23": "是身之作用。非智見相。天耳聞聲。為知彼",
    "T40n1816_003:0770c24": "心。但知彼心。言聲非要。故不說之。宿命乃",
    "T40n1816_003:0770c25": "知未來事。天眼所攝。故亦不說。漏盡中",
    "T40n1816_003:0771a01": "緣自漏盡。是佛眼攝。緣他漏盡。知是此",
    "T40n1816_003:0771a02": "他心智攝。是故不說。或說一會對機所宜。何",
    "T40n1816_003:0771a03": "要須具。",
    "T40n1816_003:0771a04": "[0771a04] 正釋經中論文有二。初解心住及若干種。次",
    "T40n1816_003:0771a05": "釋經中心住即為非住。言心住者。唐本云流",
    "T40n1816_003:0771a06": "注。以心住言有過失故。據尋此心竟無有",
    "T40n1816_003:0771a07": "住。故云流注。即三世中念念流注。生滅相續。",
    "T40n1816_003:0771a08": "不離三世。若干種者。約前多生。顯令生類",
    "T40n1816_003:0771a09": "有多種心。論文易解。十地經說。菩薩他心",
    "T40n1816_003:0771a10": "智能知一切眾生有貪無貪等二十二種心。",
    "T40n1816_003:0771a11": "彼論義束為八。初有貪嗔癡及離貪嗔癡六",
    "T40n1816_003:0771a12": "心。名隨煩惱心。第七染心第八不染心名使",
    "T40n1816_003:0771a13": "心。言如是與餘相應心。第九小心第十廣心",
    "T40n1816_003:0771a14": "十一大心十二無量心。此四名生心。約生為",
    "T40n1816_003:0771a15": "別。生四天下者。知見小故名小心。六欲天",
    "T40n1816_003:0771a16": "知見稍廣名廣心。生色界知見更大名大",
    "T40n1816_003:0771a17": "心。生無色知見無量名無量心。十三攝心十",
    "T40n1816_003:0771a18": "四不攝心名學三昧心。學三昧心者名攝心。",
    "T40n1816_003:0771a19": "不學三昧者名不攝心。十五定心十六不定",
    "T40n1816_003:0771a20": "心。名得三昧心。入三昧時名定心。不入時名",
    "T40n1816_003:0771a21": "不定心。十七解脫心十八不解脫心名具",
    "T40n1816_003:0771a22": "縛離縛心。十九求心二十不求心名妄行心。",
    "T40n1816_003:0771a23": "此是作業心。二十一自上心二十二無上心。",
    "T40n1816_003:0771a24": "名增上慢心。此二十二心中小廣大無量四",
    "T40n1816_003:0771a25": "心。皆通染淨。餘十八心皆一染一淨。此等諸",
    "T40n1816_003:0771a26": "心不可具說。故總言若干種心。論言世者。",
    "T40n1816_003:0771a27": "謂過去等分者。有一期三世剎那。三世染淨",
    "T40n1816_003:0771a28": "諸心念念生滅。不離三世。顯心雖多。如",
    "T40n1816_003:0771a29": "來總知。故經說言如來悉知。世親云。何者",
    "T40n1816_003:0771b01": "是顛倒。偈言。種種顛倒識。以離於實念。不住",
    "T40n1816_003:0771b02": "彼實智。是故說顛倒。謂四念處是是為住不",
    "T40n1816_003:0771b03": "住。四念是顛倒也。",
    "T40n1816_003:0771b04": "[0771b04] 自下第二釋非住中有二。初標配經安立第",
    "T40n1816_003:0771b05": "一義。次釋經文推三世心皆無實體言。何以",
    "T40n1816_003:0771b06": "故者。第二文中。先徵。後釋也。大論釋此責",
    "T40n1816_003:0771b07": "有二。一佛心常樂空寂。云何遍知一切眾生",
    "T40n1816_003:0771b08": "心。二佛心一心何能知爾多心。故言何以",
    "T40n1816_003:0771b09": "故。次經文釋知所以。由佛證諸心。故言非",
    "T40n1816_003:0771b10": "心。由見諸心通體故。能悉知諸心故。無性攝",
    "T40n1816_003:0771b11": "論云。若於一切法真如總相。即遍知一切",
    "T40n1816_003:0771b12": "法。名一切智。若歷法而知。雖經多時。不能",
    "T40n1816_003:0771b13": "知一切法。大品經中佛亦自問。云何佛知",
    "T40n1816_003:0771b14": "眾生染心。佛釋云。佛依諸法實相故知。大論",
    "T40n1816_003:0771b15": "釋云。眾生心雖多種。不離諸法實相。依理",
    "T40n1816_003:0771b16": "照事。故能悉知眾生諸心。摩訶衍品又云。若",
    "T40n1816_003:0771b17": "一切眾生心心數法。是實有非虛妄者。佛不",
    "T40n1816_003:0771b18": "能知一切眾生種種諸心。以眾生心法虛妄",
    "T40n1816_003:0771b19": "無來處無去處故。佛能知眾生諸心。又云。",
    "T40n1816_003:0771b20": "若分別取。相則不見實法。不見實法故。不",
    "T40n1816_003:0771b21": "能通達一切。若不取相。心無分別則得法實",
    "T40n1816_003:0771b22": "性。得法實性故。能悉照知一切法。此中釋意",
    "T40n1816_003:0771b23": "亦如是。說諸心住皆非心故。能照知眾生若",
    "T40n1816_003:0771b24": "干種心。次釋經文推三世心皆無實體。諸經",
    "T40n1816_003:0771b25": "論中推現在法。多以念念滅。釋未免諍。謂",
    "T40n1816_003:0771b26": "住相未滅。何妨是有。今以第一義推之。剎那",
    "T40n1816_003:0771b27": "住相亦不可得。",
    "T40n1816_003:0771b28": "[0771b28] 自下論文第二重料簡有二。初云。何故先說",
    "T40n1816_003:0771b29": "見淨。後說智淨者。論自釋云。為應知中證。",
    "T40n1816_003:0771c01": "故安立見。為教彼彼眾生寂靜心。故安立",
    "T40n1816_003:0771c02": "智。非所應知中先須自證故。先說見淨。自",
    "T40n1816_003:0771c03": "證解已。為教眾生斷惡修善名寂靜心故。次",
    "T40n1816_003:0771c04": "說知他。此則自覺覺他為次第也。次釋同是",
    "T40n1816_003:0771c05": "一住處故。於智淨中。安立所知心非心。類",
    "T40n1816_003:0771c06": "前見淨中說有能見。五眼亦非眼。理亦得",
    "T40n1816_003:0771c07": "成。若爾復福具足與見智。亦同一住處。何",
    "T40n1816_003:0771c08": "故不於福具文後總安立者。福是見智因。同",
    "T40n1816_003:0771c09": "一住處。福慧體不同。是以別安立。",
    "T40n1816_003:0771c10": "[0771c10] 自下第二名福具足。明佛有大福德莊嚴。何",
    "T40n1816_003:0771c11": "故與見智同一住處者。此福德是前佛智",
    "T40n1816_003:0771c12": "根本非顛倒福德。由有大福德莊嚴故。見智",
    "T40n1816_003:0771c13": "皆淨。勝過一切。天親菩薩論同。天親自下子",
    "T40n1816_003:0771c14": "段破第三疑。疑云。向說心住顛倒。若如是",
    "T40n1816_003:0771c15": "福德亦是顛倒。若是顛倒。何名善法。為顯福",
    "T40n1816_003:0771c16": "德非顛倒故。偈言。佛智慧根本。非顛倒功德。",
    "T40n1816_003:0771c17": "以是福德相。故重說譬喻。自下所有舉福校",
    "T40n1816_003:0771c18": "量其福。皆是佛慧之因。十地轉轉勝故。或",
    "T40n1816_003:0771c19": "復自下唯舉地上勝福。還自校量持說功德。",
    "T40n1816_003:0771c20": "不同上來非慧福行。",
    "T40n1816_003:0771c21": "[0771c21] 經文有四。初問。次答。第三佛為述成。若福聚",
    "T40n1816_003:0771c22": "下第四破尋名執。什本無述成文。又別以福",
    "T40n1816_003:0771c23": "德無故下文。論文有二。初標名屬經。次逐難",
    "T40n1816_003:0771c24": "解。云何能以滿三千界七寶布施者。大品經",
    "T40n1816_003:0771c25": "說。阿毘跋致菩薩能以七寶滿三千世界布",
    "T40n1816_003:0772a01": "施。第三十八中又云。菩薩或以三千世界珍",
    "T40n1816_003:0772a02": "寶施與三尊。次以衣服飲食國城妻子頭",
    "T40n1816_003:0772a03": "目身肉等施。及法施無畏施。隨喜迴向。乃",
    "T40n1816_003:0772a04": "至孝養父母。師長供養。慈悲喜捨等福。與",
    "T40n1816_003:0772a05": "法界虛空量等。今且七寶滿三千佛。施悲",
    "T40n1816_003:0772a06": "敬二田為問也。若言若有人者。舉過去修",
    "T40n1816_003:0772a07": "福業人。逐難解中。恐人尋福德。名起執故。",
    "T40n1816_003:0772a08": "安立福德第一義。教請菩薩修福而不取。離",
    "T40n1816_003:0772a09": "增減二失。世親論云。以此福德聚是有漏。",
    "T40n1816_003:0772a10": "所以如來不說福德聚。又解意云。若道分善",
    "T40n1816_003:0772a11": "福德聚者。即福德聚若非道分福德聚者。如",
    "T40n1816_003:0772a12": "來不說為智慧根本。由福分道分。或有無漏",
    "T40n1816_003:0772a13": "別。故經中重言福聚也。",
    "T40n1816_003:0772a14": "[0772a14] 自下大文第三。論名隨形好身具足。并復相",
    "T40n1816_003:0772a15": "具足文。明佛轉色陰依。故得佛地相好色身。",
    "T40n1816_003:0772a16": "令菩薩求八十種好。如大品涅槃諸經中說",
    "T40n1816_003:0772a17": "無見頂相。大品在八十種好初。涅槃在三十",
    "T40n1816_003:0772a18": "二相末。若據大論持地。校量詺相功德。",
    "T40n1816_003:0772a19": "無見頂相最大。然諸經在八十種好初。經文",
    "T40n1816_003:0772a20": "初問。後答。論判可知。此問有二意。一依對治",
    "T40n1816_003:0772a21": "義。問破菩薩取佛色身相執。令以無相心",
    "T40n1816_003:0772a22": "求。二依說相意問。顯佛身具足八十種好。",
    "T40n1816_003:0772a23": "令請菩薩起欲願心故。如來說具足色身",
    "T40n1816_003:0772a24": "即非具足色身者。此引大品經釋佛。於大品",
    "T40n1816_003:0772a25": "經數處。說八十種好空。故言如來說即非也。",
    "T40n1816_003:0772a26": "若爾何須理此八十種好者。涅槃經釋世間",
    "T40n1816_003:0772a27": "眾生事八十種天。彼八十天各有一一好相。",
    "T40n1816_003:0772a28": "令人信向。佛為化彼事天眾生信入佛法。",
    "T40n1816_003:0772a29": "亦令彼天除憍慢心故。佛於一身土現八十",
    "T40n1816_003:0772b01": "具相。令求故舉問也。善現知問有破執意",
    "T40n1816_003:0772b02": "故。即安立色身為第一義。故言即非具足色",
    "T40n1816_003:0772b03": "身。是故如來說名具足色身者。為成菩薩求",
    "T40n1816_003:0772b04": "佛色身意故。俗諦說名具足色身。",
    "T40n1816_003:0772b05": "[0772b05] 第四論名相身具足義與隨形類相好文相",
    "T40n1816_003:0772b06": "似。皆准下。次前釋論亦可解。世親論中自",
    "T40n1816_003:0772b07": "下大文第三段破疑。謂上兩疑即是因前本",
    "T40n1816_003:0772b08": "宗起。下有四疑。皆是展轉而生。就此文中",
    "T40n1816_003:0772b09": "然有三段。此第一也。謂有疑云。若諸佛以",
    "T40n1816_003:0772b10": "無為法得名。云何諸佛成就八十種好三十",
    "T40n1816_003:0772b11": "二相而名為佛。無著論主相好別故。開為",
    "T40n1816_003:0772b12": "兩門。世親菩薩論主同破色身有疑。故合為",
    "T40n1816_003:0772b13": "一。彼論云。法身畢竟體非彼相好身。以非",
    "T40n1816_003:0772b14": "相成就。非彼法身。故不離於法身。彼二非不",
    "T40n1816_003:0772b15": "佛。故重說成就。亦無二及自。以彼法身中",
    "T40n1816_003:0772b16": "無故。言即非成就。以不離彼法身故。而言成",
    "T40n1816_003:0772b17": "就。餘言易解。",
    "T40n1816_003:0772b18": "[0772b18] 自下第五論名悟具足。顯佛語業所說具足。",
    "T40n1816_003:0772b19": "為所說。若爾云何顯佛所說具足。謂如前說",
    "T40n1816_003:0772b20": "相好色身。於無色中。能現相好妙色。佛語",
    "T40n1816_003:0772b21": "所說亦爾。於無說中。能具法說。故論名語具",
    "T40n1816_003:0772b22": "足也。然佛地中總顯如來三業功德。既知見",
    "T40n1816_003:0772b23": "智淨者。即顯如來意業功德。色身具足者。",
    "T40n1816_003:0772b24": "即顯身業功德。語具足者。即顯語業功德。心",
    "T40n1816_003:0772b25": "具足者。顯如來心所作。作用多種下具顯。",
    "T40n1816_003:0772b26": "世親論自下子段第二疑云。色身及相成",
    "T40n1816_003:0772b27": "就既不可得。云何如來說法。為斷此疑。故",
    "T40n1816_003:0772b28": "偈言。如佛法亦然。所說二著別。不離於法界。",
    "T40n1816_003:0772b29": "說法無自相。謂顯所說法義二種離真法界",
    "T40n1816_003:0772c01": "不可得其自相。與此論同。經文有四。一問。",
    "T40n1816_003:0772c02": "二遮。三徵釋遮之所以。四重徵釋不解佛所",
    "T40n1816_003:0772c03": "說義之由。論文有二。准上可知。今此但言無",
    "T40n1816_003:0772c04": "法可說。不釋所以。八卷楞伽言。不說法依二",
    "T40n1816_003:0772c05": "種義。一依自內證法。離言語分別相。離名字",
    "T40n1816_003:0772c06": "相。我不見有一法可說。二依古先聖道。我今",
    "T40n1816_003:0772c07": "但依古佛舊道而說。此道常有。如趣成道。古",
    "T40n1816_003:0772c08": "佛舊道外更無一字可說。故言無法可說。是",
    "T40n1816_003:0772c09": "名說法。由法義二。重言說法。准什本無重。",
    "T40n1816_003:0772c10": "[0772c10] 自下第六論名心具足。此中明佛六種心所",
    "T40n1816_003:0772c11": "作用。乃至第六明佛三業行住淨。以身語行",
    "T40n1816_003:0772c12": "住亦是佛心之所運用。故論總名心具足也。",
    "T40n1816_003:0772c13": "上論判此文復有六。如前已配。此初明佛三",
    "T40n1816_003:0772c14": "念處功德。故名念處。世親第三子疑。疑云。",
    "T40n1816_003:0772c15": "若言諸佛說者是無所說法。不離於法身。亦",
    "T40n1816_003:0772c16": "是其無有何等人能信如是甚深法義。經文",
    "T40n1816_003:0772c17": "有二。初問。次答。答中初先依二諦。以空",
    "T40n1816_003:0772c18": "有兩觀答。次重徵釋以成義論文有三。初",
    "T40n1816_003:0772c19": "標屬經。次解來意。後釋經文。解來意云。此處",
    "T40n1816_003:0772c20": "顯示如世尊令處。故此中明佛。於信謗人。",
    "T40n1816_003:0772c21": "皆如世尊。一平等念。約三人說。故名三念處。",
    "T40n1816_003:0772c22": "頗有未來開生信者。此舉信佛語人。不者舉",
    "T40n1816_003:0772c23": "不信人。此信謗二是動念境。故偏舉之。不",
    "T40n1816_003:0772c24": "舉中人。由違順境一切處時有故。今且約聞",
    "T40n1816_003:0772c25": "此經者。說論來意故。即釋經善現問也。釋經",
    "T40n1816_003:0773a01": "有二。初解佛答文。次解佛欲信法之人。若",
    "T40n1816_003:0773a02": "以第一義觀眾生性相俱空。言彼非眾生。此",
    "T40n1816_003:0773a03": "是空觀。若一向無眾生。佛於何處起平等",
    "T40n1816_003:0773a04": "念。依俗諦非無虛假眾生。此是假觀。空中",
    "T40n1816_003:0773a05": "假中皆無實違順者。故佛於信謗中人。俱",
    "T40n1816_003:0773a06": "起一平等念。次重徵釋以成前義。無著論",
    "T40n1816_003:0773a07": "不解。以易知故。其徵意云。即說彼非眾生。",
    "T40n1816_003:0773a08": "何故復言非也。釋眾生。眾生者牒空假二說。",
    "T40n1816_003:0773a09": "非眾生者約第一義。是名眾生者依世俗諦。",
    "T40n1816_003:0773a10": "又論次解信佛法人云。是人則為第一希有",
    "T40n1816_003:0773a11": "者。顯示說第一義。是不共及相應。此解意云。",
    "T40n1816_003:0773a12": "今欲信佛語人能利益信佛說彼非眾生。",
    "T40n1816_003:0773a13": "此約第一義顯不共義。信說非不眾生。此約",
    "T40n1816_003:0773a14": "俗諦顯相應義。此人難及。故言第一希有。",
    "T40n1816_003:0773a15": "請本皆無此文。然佛雖於信謗平等。今言信",
    "T40n1816_003:0773a16": "者非不平等。世親論云。所說說者深非無能",
    "T40n1816_003:0773a17": "信者。非眾生眾生。非聖非不聖。上兩句正答",
    "T40n1816_003:0773a18": "前疑。釋善現問下之兩句解如來答。此顯能",
    "T40n1816_003:0773a19": "信是經者非是凡夫眾生。故言非眾生。乃至",
    "T40n1816_003:0773a20": "聖眾生故。言非不眾生也。什本闕無此一",
    "T40n1816_003:0773a21": "段文。",
    "T40n1816_003:0773a22": "[0773a22] 自下心具足中第二段。論名正覺。此中明",
    "T40n1816_003:0773a23": "佛得無上正覺義。世親論自下大文第四",
    "T40n1816_003:0773a24": "破疑。於中然有三段。此第一也。疑云。若如來",
    "T40n1816_003:0773a25": "不得一法名阿耨多羅三藐三菩提者。云何",
    "T40n1816_003:0773a26": "離於上上證。轉轉得阿耨多羅三藐三菩提。",
    "T40n1816_003:0773a27": "此則於前如來昔在然燈佛所。於法實無所",
    "T40n1816_003:0773a28": "得。文上以生疑在。或於然燈授記文之",
    "T40n1816_003:0773a29": "上。此疑生也。既無一法可得。即是離其上",
    "T40n1816_003:0773b01": "性證法。云何復言。轉轉得於無上菩提。經",
    "T40n1816_003:0773b02": "文有三。初問。次答。後印述。什本闕無答文。",
    "T40n1816_003:0773b03": "論文有二。初標名屬經。次正釋。釋中有三。",
    "T40n1816_003:0773b04": "初釋答詞。次解印述。略不解問。然於問中亦",
    "T40n1816_003:0773b05": "有依義說相欲願三意。依義意者。此問為破",
    "T40n1816_003:0773b06": "菩薩取佛無上正覺執故。佛問顯第二說相。",
    "T40n1816_003:0773b07": "意者此問則是說佛菩薩無上正等覺相。",
    "T40n1816_003:0773b08": "欲願意者。令諸菩薩於佛無上等覺起欲願",
    "T40n1816_003:0773b09": "心。須菩提答亦是安立佛無上覺為第一義",
    "T40n1816_003:0773b10": "故。先直答言不也。次云。世尊無有法如來",
    "T40n1816_003:0773b11": "者。釋不也意。故論釋云。無有法者。為離有",
    "T40n1816_003:0773b12": "見遇。說佛無少法得菩提。非但顯佛離有見",
    "T40n1816_003:0773b13": "過。亦令淨心地人離有見過。若一向無得。",
    "T40n1816_003:0773b14": "云何不墮無見過者。若無見無得。實亦是",
    "T40n1816_003:0773b15": "過。但為病多起有故。此偏說佛離有無二種",
    "T40n1816_003:0773b16": "見故。解印述中。經文先印。後述。我於阿耨",
    "T40n1816_003:0773b17": "下述文。世親菩薩論云。彼處無少法知菩",
    "T40n1816_003:0773b18": "提無上。法界不增減。淨平等自相。有無上",
    "T40n1816_003:0773b19": "方便。及離於漏法。是故非淨法即是清淨",
    "T40n1816_003:0773b20": "法。彼以四義釋佛菩提有無上義。一明佛菩",
    "T40n1816_003:0773b21": "提更無一法可得。故知菩提得名無上。即初",
    "T40n1816_003:0773b22": "二句也。屬經可知。二是法平等下明佛證平",
    "T40n1816_003:0773b23": "等法界不增減更無有上故名無上。即第三",
    "T40n1816_003:0773b24": "句也。三以無眾生下明佛法身平等無差別",
    "T40n1816_003:0773b25": "故。又以法無我自體真實更無上上故名無",
    "T40n1816_003:0773b26": "上。第四句。一切善法下明佛菩提有無上",
    "T40n1816_003:0773b27": "方便修一切善根。是故名無上。皆對二乘說",
    "T40n1816_003:0773b28": "為無上。",
    "T40n1816_003:0773b29": "[0773b29] 此論第二解經印述文中有二。謂菩提及菩",
    "T40n1816_003:0773c01": "提道。初約果明佛菩提有無上義。即是所標",
    "T40n1816_003:0773c02": "菩提也。次一切善法下約因釋佛菩提有無",
    "T40n1816_003:0773c03": "上覺義即。是所標菩提道也。前中有二。謂二",
    "T40n1816_003:0773c04": "語別故。即此二語配釋法報二身。如義應知。",
    "T40n1816_003:0773c05": "論文有二。初標二種。次配釋。初語中先牒",
    "T40n1816_003:0773c06": "指配。此顯示菩提自相故下釋義。釋義中菩",
    "T40n1816_003:0773c07": "提自相故者。明佛得菩提時雖得諸法實相",
    "T40n1816_003:0773c08": "而不分別見有得。此解經中不可得菩提。自",
    "T40n1816_003:0773c09": "相不得故。解脫相故者。亦不見有菩提實體。",
    "T40n1816_003:0773c10": "此釋不可有也。離障解脫所有相體不可得",
    "T40n1816_003:0773c11": "故。彼中已下重釋結也。什魏二本皆總相云",
    "T40n1816_003:0773c12": "無有少法可得。唐及真諦本咸以無有為",
    "T40n1816_003:0773c13": "先。無得為後。若爾即以菩提自相解無有。不",
    "T40n1816_003:0773c14": "見菩提自體有故。以解脫相釋無得。不見解",
    "T40n1816_003:0773c15": "脫是可得故。或有解云。無有者。雖得能得",
    "T40n1816_003:0773c16": "無上覺智。而不見有能覺知故。無得者。雖",
    "T40n1816_003:0773c17": "得所得之實相亦不見有所得實相。配論應",
    "T40n1816_003:0773c18": "知。即是大品經說。無知亦無得也。此解意",
    "T40n1816_003:0773c19": "說。初語之中通能所證。第二語中唯能證智。",
    "T40n1816_003:0773c20": "若據真諦本。先云無法如來所捨。明佛轉依。",
    "T40n1816_003:0773c21": "捨徵障時。不見少法可捨。此顯菩提解脫",
    "T40n1816_003:0773c22": "相。後云無法如來所得。明佛得無上覺。於一",
    "T40n1816_003:0773c23": "切法得無礙知見。亦不見能得所得。此顯佛",
    "T40n1816_003:0773c24": "無上覺相。故名菩提自相。下第二解三佛",
    "T40n1816_003:0773c25": "陀語。經名菩提。以通二乘及因果。故論名佛",
    "T40n1816_003:0774a01": "陀。唯在佛果。依論有三。初言是法平等者。顯",
    "T40n1816_003:0774a02": "諸佛同有無上覺智平等。諸佛同有正覺智",
    "T40n1816_003:0774a03": "故。次云無有高下者顯示諸佛第一義中壽",
    "T40n1816_003:0774a04": "命等無高無下故。化身隨緣示有高下。諸佛",
    "T40n1816_003:0774a05": "實報同證一義成。故壽命色身神通福報",
    "T40n1816_003:0774a06": "皆無高下。故名覺等。第三以無眾生下明",
    "T40n1816_003:0774a07": "法諸佛同無我我所。等生死不平等心。故名",
    "T40n1816_003:0774a08": "等覺。此論及魏本並漏無。餘皆有也。何故",
    "T40n1816_003:0774a09": "說二語者。一為簡二乘菩薩彼非無上故。二",
    "T40n1816_003:0774a10": "為破二乘疑執。彼疑如來菩提與已不異故。",
    "T40n1816_003:0774a11": "故大論云。二乘不名無上覺者。不得一切種",
    "T40n1816_003:0774a12": "智。有所不知故。以彼二乘法執未除故。見有",
    "T40n1816_003:0774a13": "所得。我我習未斷故。見有能得。由當起我",
    "T40n1816_003:0774a14": "生已盡等念。今明如來不同於彼。故佛菩提",
    "T40n1816_003:0774a15": "有無上語。",
    "T40n1816_003:0774a16": "[0774a16] 自下大文第二舉佛菩薩因顯佛菩薩果",
    "T40n1816_003:0774a17": "有無上等覺經文有二。初正顯。後破執。論",
    "T40n1816_003:0774a18": "隨解經。亦分為二。梁什魏本皆云修一切善",
    "T40n1816_003:0774a19": "法得阿耨菩提。從明佛因時具修一切善法",
    "T40n1816_003:0774a20": "滿足故得無上正等菩提不同二乘。大品經",
    "T40n1816_003:0774a21": "第三十八說。一切善法是無上菩提因。須菩",
    "T40n1816_003:0774a22": "提白佛。何等是一切善法。佛言。六波羅蜜",
    "T40n1816_003:0774a23": "四念處等乃至十八不共法。皆是菩薩道菩",
    "T40n1816_003:0774a24": "薩行。是諸善法具足已。得一切種智。轉法輪",
    "T40n1816_003:0774a25": "度眾生。轉法輪度眾生即復施設大利文。",
    "T40n1816_003:0774a26": "是此明佛具修一切善法故得無上覺等。若",
    "T40n1816_003:0774a27": "依真本及唐本。云一切善法無不現證一切",
    "T40n1816_003:0774a28": "善法無不妙覺。論通說佛因因果。善法圓",
    "T40n1816_003:0774a29": "滿。謂無間道時。一切善法因滿足。徵或永",
    "T40n1816_003:0774b01": "盡。與諸佛同證寂滅忍。故言一切善法無",
    "T40n1816_003:0774b02": "不現證。至解脫道時。微苦亦盡。功德圓滿與",
    "T40n1816_003:0774b03": "諸佛。同名為妙覺。故言一切善法無不妙",
    "T40n1816_003:0774b04": "覺。因果皆悉不同二乘。故佛菩提有無上等",
    "T40n1816_003:0774b05": "覺語。次破執者。有人尋善法名起執故。約第",
    "T40n1816_003:0774b06": "一義說善法即非善法。論於此為安立第一",
    "T40n1816_003:0774b07": "義。破增益失。復恐撥無緣生善法。故約",
    "T40n1816_003:0774b08": "俗說是名善法。令離損減失。世親解云。是",
    "T40n1816_003:0774b09": "故彼漏非是淨法。此中說善。即是清淨無",
    "T40n1816_003:0774b10": "漏法故。又此善法無有漏。故名非善法。以",
    "T40n1816_003:0774b11": "漏無故。是名善法。由是唐本重言。善法或因",
    "T40n1816_003:0774b12": "果二。故重言也。",
    "T40n1816_003:0774b13": "[0774b13] 自下心具足中大文第三論名施設大利法。",
    "T40n1816_003:0774b14": "前明佛證正覺。此明依證起說施設正教大",
    "T40n1816_003:0774b15": "利眾生。世親此下子段第二疑云。若一切善",
    "T40n1816_003:0774b16": "法滿足得阿耨多羅三藐三菩提者。則所說",
    "T40n1816_003:0774b17": "法不能得大菩提。何以故。以所說法無記法",
    "T40n1816_003:0774b18": "故。經文有二。初約施設此經。利益大小。顯佛",
    "T40n1816_003:0774b19": "一代所說皆大利益眾生。次汝謂如來作是",
    "T40n1816_003:0774b20": "念下破外疑執。前中先舉大施多福。若人以",
    "T40n1816_003:0774b21": "此般若下比顯不如修一偈經大益。初文有",
    "T40n1816_003:0774b22": "三。一舉施福多。二顯修經少。三比校施設此",
    "T40n1816_003:0774b23": "經利益大小。論文有二。初標名屬。次逐難",
    "T40n1816_003:0774b24": "解。依檢新本。此中有十重比校。此百分不及",
    "T40n1816_003:0774b25": "一。即是一分修此經一偈福為百分。以彼大",
    "T40n1816_003:0774b26": "施多福。比此百分中一分猶不及。故言百分",
    "T40n1816_003:0774b27": "不及一千分不及一者。此第二更分修一偈",
    "T40n1816_003:0774b28": "經福為千分(准前解之)。百千萬分不及一者。第三",
    "T40n1816_003:0774b29": "四合舉之也。依新本。第三云。百千分即十萬",
    "T40n1816_003:0774c01": "分中亦不及一。第四云。俱胝百千分者。俱",
    "T40n1816_003:0774c02": "胝當此千萬。以百千為數。數至千萬。即萬億",
    "T40n1816_003:0774c03": "分亦是非一。彼大施福比此修一偈經福。萬",
    "T40n1816_003:0774c04": "億分中亦不及一。魏本三四合說。仍脫億字。",
    "T40n1816_003:0774c05": "故言百千萬分不及一也。歌羅分者此第五",
    "T40n1816_003:0774c06": "也。是西方別數名耳。依新本。此第五名俱",
    "T40n1816_003:0774c07": "胝那庾多百千分。一俱胝是千萬。萬俱胝是",
    "T40n1816_003:0774c08": "一那庾多當千億。以百千為一數。數至千億。",
    "T40n1816_003:0774c09": "是一那庾多百千。又以一那庾多百千為一",
    "T40n1816_003:0774c10": "數。數至一俱胝。名俱胝那庾多百千。百千",
    "T40n1816_003:0774c11": "該分也。不知魏文。何故喚千該說為歌羅",
    "T40n1816_003:0774c12": "分耶。下之五數未見解處。諸本中亦有差別",
    "T40n1816_003:0774c13": "異。應對檢之。世親偈云。雖言無記法。而說",
    "T40n1816_003:0774c14": "是彼因。是故一法寶勝無量珍寶。上二句就",
    "T40n1816_003:0774c15": "他宗以釋疑。下兩句依自宗而遣滯。大乘諸",
    "T40n1816_003:0774c16": "佛名句文三。唯是善故。十地論云。一者聲。二",
    "T40n1816_003:0774c17": "善字。又彼論中。束此十重。比校為四種勝。",
    "T40n1816_003:0774c18": "初及第八竿分第九數第十喻總名數勝。以",
    "T40n1816_003:0774c19": "數無限故。攝得餘數。第五歌羅分不及一名",
    "T40n1816_003:0774c20": "力勝。彼論不釋(顯此經之勢方施福不及)。第六數分不及",
    "T40n1816_003:0774c21": "一名不相似勝。此福無數彼福可數故。此",
    "T40n1816_003:0774c22": "福若無數。云何言不及一。第七優婆尼沙陀",
    "T40n1816_003:0774c23": "分不及一名因勝。此福因果勝彼因果故。雖",
    "T40n1816_003:0774c24": "作此釋。未見所以。此十皆是數名。何故有",
    "T40n1816_003:0774c25": "顯力勝。有顯無似勝。有顯因果勝。此論不釋",
    "T40n1816_003:0775a01": "意。一分數彌多。則一分彌少。言彼大施多",
    "T40n1816_003:0775a02": "福比此最少一福。亦不及也。故彼偈言。數力",
    "T40n1816_003:0775a03": "無似勝。無似因亦然。一切世間法。不可得為",
    "T40n1816_003:0775a04": "喻。",
    "T40n1816_003:0775a05": "[0775a05] 自下第二破外疑執。謂凡夫二乘聞佛施設",
    "T40n1816_003:0775a06": "教法大利眾生便謂佛有我度生想。故須明",
    "T40n1816_003:0775a07": "佛雖常度生而無我度眾生之想。世親此下",
    "T40n1816_003:0775a08": "子段第三疑云。若法是平等無有高下者。云",
    "T40n1816_003:0775a09": "何如來名為度眾生。為斷此疑故文生也。與",
    "T40n1816_003:0775a10": "前正覺文。同為一段。相承展轉有疑生故。無",
    "T40n1816_003:0775a11": "著正覺法利分二。自利利他證已方說。有差",
    "T40n1816_003:0775a12": "別故。實無違也。經文有三。初問。次遮。第三",
    "T40n1816_003:0775a13": "徵釋。問中即依對治之義。說相攝持在前文",
    "T40n1816_003:0775a14": "也。第三段中。先徵。次釋。釋復有三。初破凡",
    "T40n1816_003:0775a15": "夫疑佛有度他想。如來說有我下次覆破凡",
    "T40n1816_003:0775a16": "夫疑。前文有二。初順釋。次反解。論逐難解",
    "T40n1816_003:0775a17": "中。唯釋破外疑文有二。初總指經數安立第",
    "T40n1816_003:0775a18": "一義。次別釋文中亦三。初解度他想疑。次若",
    "T40n1816_003:0775a19": "實無我下解有我想疑。三凡夫凡夫下解",
    "T40n1816_003:0775a20": "脫凡夫疑。初中但釋反解文。順釋易知。正",
    "T40n1816_003:0775a21": "破凡夫。謂佛設教度眾生時。有我度想。二",
    "T40n1816_003:0775a22": "乘知佛我無所想。不起此疑。故佛自說度眾",
    "T40n1816_003:0775a23": "生時。尚不見有眾生可度。云何得起我他度",
    "T40n1816_003:0775a24": "想。故言實無眾生如來度者。世親論云。平等",
    "T40n1816_003:0775a25": "真法界。佛不度眾生。以名共彼陰不離於法",
    "T40n1816_003:0775a26": "界。如彼論釋。應知。次下反解。證佛無我度",
    "T40n1816_003:0775a27": "想。論釋云。如來如爾涅槃而知。此先成前實",
    "T40n1816_003:0775a28": "無眾生如來度者言。佛尚如所證而知故。",
    "T40n1816_003:0775a29": "雖度眾生。不見有實眾生可度。又云。若有",
    "T40n1816_003:0775b01": "眾生如來度者。如來則為有我取。此始依經",
    "T40n1816_003:0775b02": "反釋。若謂佛見有眾生可度。佛應還同凡",
    "T40n1816_003:0775b03": "夫。不如爾涅槃而知。若信佛如來如爾涅槃",
    "T40n1816_003:0775b04": "而知不同凡夫。亦須信佛不見有眾生可度",
    "T40n1816_003:0775b05": "故。無我度他想。世親論云。取我度為過。以取",
    "T40n1816_003:0775b06": "彼法。是取度眾生故。上一句總。次句釋中。一",
    "T40n1816_003:0775b07": "釋取眾生。一釋起度想。次下雙破凡夫執",
    "T40n1816_003:0775b08": "佛說有我想。什魏二本似破說我。依餘經本",
    "T40n1816_003:0775b09": "及此論。皆云如來說我取者即非我取。此疑",
    "T40n1816_003:0775b10": "依前起。若佛如爾涅槃而知。不見有眾生",
    "T40n1816_003:0775b11": "可度。亦應如爾涅槃知我相性空。何故佛說",
    "T40n1816_003:0775b12": "凡夫有我等相。故論云。若實無我而言有我",
    "T40n1816_003:0775b13": "等取。為離此著故。經言我取者。即為非取等。",
    "T40n1816_003:0775b14": "我取是我見佛。為破凡夫執我故。說凡夫無",
    "T40n1816_003:0775b15": "我。但有執我妄想。二乘遂執佛說凡夫有我",
    "T40n1816_003:0775b16": "想。為破此執故。佛說我想。即為非我想。但",
    "T40n1816_003:0775b17": "毛道凡夫生者。以為有我。毛道之名。譯經人",
    "T40n1816_003:0775b18": "錯。梵云婆羅必栗託訖那。言婆羅者。目此",
    "T40n1816_003:0775b19": "二義。一目毛。二目愚。此經意取愚癡。必栗託",
    "T40n1816_003:0775b20": "訖那。此名異生。各乘異業受生故。前代譯經",
    "T40n1816_003:0775b21": "人。異生以愛生是凡夫。故名凡夫。取前愚",
    "T40n1816_003:0775b22": "義。目此凡夫故。新本云愚夫異生真諦名嬰",
    "T40n1816_003:0775b23": "兒凡夫。此論名小兒凡夫。嬰兒小兒並取愚",
    "T40n1816_003:0775b24": "義。言凡夫二乘愚癡如嬰孩小兒。不知我",
    "T40n1816_003:0775b25": "本體空。聞佛說凡夫有我想。即尋其名。執",
    "T40n1816_003:0775b26": "有我想。為破此執。故言即非。然魏本云。毛道",
    "T40n1816_003:0775b27": "凡夫生者。彼著我愚凡。如畜生故。近取負毛",
    "T40n1816_003:0775b28": "之類。皆釋之也。或愚夫異生如次。即是二",
    "T40n1816_003:0775b29": "乘凡夫。此二同執故。即唯識論名凡愚也。",
    "T40n1816_003:0775c01": "世親論偈釋此云。不取取應知。以彼不實義",
    "T40n1816_003:0775c02": "故。是故如來不於執取。然以佛不取者。即",
    "T40n1816_003:0775c03": "是凡愚於中執取。由此故名不取取也。次下",
    "T40n1816_003:0775c04": "第三又破說凡夫疑。若佛無我等想。亦應無",
    "T40n1816_003:0775c05": "凡聖想。何故佛說有我想者名凡夫耶。故佛",
    "T40n1816_003:0775c06": "破云。即非凡夫。此經既以破執為宗。恐諸學",
    "T40n1816_003:0775c07": "者尋名起疑。故佛隨說。即遂破之。此論但",
    "T40n1816_003:0775c08": "牒出經而不標解。世親論云。如來說名非生",
    "T40n1816_003:0775c09": "者。不生聖人法。故言非生。解云。無種姓故",
    "T40n1816_003:0775c10": "聖法不生。以有二乘異生別故。此論牒經。重",
    "T40n1816_003:0775c11": "凡夫也。",
    "T40n1816_003:0775c12": "[0775c12] 自下大文第四。論名攝取法身。明佛如來攝",
    "T40n1816_003:0775c13": "取法身以為身故。經如來地攝三身者。無上",
    "T40n1816_003:0775c14": "見智念處正覺。及不住生死涅槃。雖通化身。",
    "T40n1816_003:0775c15": "大位判之。顯報身也。攝取法身顯法身也。行",
    "T40n1816_003:0775c16": "住淨中具顯法報化三。如次即是三行住故。",
    "T40n1816_003:0775c17": "或彼但顯如來三業。餘皆通顯報化二種。成",
    "T40n1816_003:0775c18": "唯識說。清淨法界攝自性身。說自性身本性",
    "T40n1816_003:0775c19": "常故。無生滅故。證因得故。乃至雖有真實",
    "T40n1816_003:0775c20": "無邊功德。而無為故。不可說為色心等物。四",
    "T40n1816_003:0775c21": "智品中。真實功德鏡智所起常遍色身。攝自",
    "T40n1816_003:0775c22": "受用。平等智品所現佛身攝他受用。成事智",
    "T40n1816_003:0775c23": "品所現隨類種種身相攝變化身。廣如彼說。",
    "T40n1816_003:0775c24": "今此法身即彼初二。若有無為諸功德法。皆",
    "T40n1816_003:0775c25": "法身故。金光明說。如如及智皆法身故。世親",
    "T40n1816_003:0775c26": "大段第五破疑。然亦有三。初云雖相成就。不",
    "T40n1816_003:0775c27": "可得見如來。以非彼體。以如來法身為體。而",
    "T40n1816_003:0775c28": "如來法身以見相成就。比知則知如來法身",
    "T40n1816_003:0775c29": "福相成就。由此文生。此中明佛攝取二種法",
    "T40n1816_003:0776a01": "身為身。初長行及偈明佛攝取真如法身為",
    "T40n1816_003:0776a02": "身不應以色聲相見。後偈明攝取五分法",
    "T40n1816_003:0776a03": "身。真如法身相應故。得菩提。不以色相為菩",
    "T40n1816_003:0776a04": "提。其五分法身者。即四智心品。前中先長行。",
    "T40n1816_003:0776a05": "後偈頌。長行有六。一問。二答。三印可。四反",
    "T40n1816_003:0776a06": "釋。五順結。六生後。其文可解。什本文別并略",
    "T40n1816_003:0776a07": "也。偈既頌前長行中意。即四種偈中。結義",
    "T40n1816_003:0776a08": "偈亦應頌經也。論文有二。初標名屬經。次",
    "T40n1816_003:0776a09": "正解經。正解經中。不解頌前長行。世親論",
    "T40n1816_003:0776a10": "云。非是色身相。可比知如來。諸佛唯法身。轉",
    "T40n1816_003:0776a11": "輪王非佛。此頌正答前疑也。次釋轉輪聖王",
    "T40n1816_003:0776a12": "非佛。此頌正前答無前疑也。次釋轉輪聖王",
    "T40n1816_003:0776a13": "應是如來。謂有人言。福德能成是相。果報",
    "T40n1816_003:0776a14": "以成是相故。則知福德力得大菩提。若如是",
    "T40n1816_003:0776a15": "如來則以相成就。得阿耨多羅三藐三菩提。",
    "T40n1816_003:0776a16": "為遮此故。遂有反釋順結等文。故彼偈言。",
    "T40n1816_003:0776a17": "非相好果報。依福德成就而得真法身。方便",
    "T40n1816_003:0776a18": "異相故。此顯福德果報是差異相不同法身。",
    "T40n1816_003:0776a19": "以智內證無差異相故。此方便各別也。此",
    "T40n1816_003:0776a20": "論正解經中。先釋偈。",
    "T40n1816_003:0776a21": "[0776a21] 次若爾如來若下釋偈。後經文兩偈為二。解",
    "T40n1816_003:0776a22": "初偈中。上半顯如何不應見。下半顯不可見",
    "T40n1816_003:0776a23": "故。今言若以色見我者。此舉凡夫二乘以相",
    "T40n1816_003:0776a24": "好色身相觀佛。以音聲求我者。此舉凡夫二",
    "T40n1816_003:0776a25": "乘以佛色身八種妙聲及六十種莊嚴音聲",
    "T40n1816_003:0776a26": "相觀佛。諸佛四蘊凡夫二乘不能知見故。佛",
    "T40n1816_003:0776a27": "但示色聲二相。令彼見聞作入道因緣。凡",
    "T40n1816_003:0776a28": "夫二乘及小菩薩多取諸佛妙色聲相。以觀",
    "T40n1816_003:0776a29": "於佛。由此相。轉不能得見無相法身故。佛破",
    "T40n1816_003:0776b01": "彼取色聲相。令觀諸佛真如法身。何故初",
    "T40n1816_003:0776b02": "解名如何不應見者。言如彼所取色聲相。",
    "T40n1816_003:0776b03": "但見色聲虛妄相。不應以此覺見佛真如法",
    "T40n1816_003:0776b04": "身。何故取佛色聲相。不見佛法身故。下半",
    "T40n1816_003:0776b05": "明不可見故。言取相心不可見佛無相法身。",
    "T40n1816_003:0776b06": "何故不可見。論云。諸見世諦故。法身是第一",
    "T40n1816_003:0776b07": "義。唯出世無分別智。始能證會非見色聞聲",
    "T40n1816_003:0776b08": "等。世諦法。見所知境界故下。釋云是人行",
    "T40n1816_003:0776b09": "邪道不能見如來。論釋行邪道。名行邪",
    "T40n1816_003:0776b10": "靜。以得禪者。說名寂靜者故。寂靜是定名。",
    "T40n1816_003:0776b11": "言取佛色聲相觀佛。是行取相耶定。不可以",
    "T40n1816_003:0776b12": "此見佛法身。故言不能見如來。唐本云履耶",
    "T40n1816_003:0776b13": "斷。道斷靜三皆是定之異名耳。又解。法身名",
    "T40n1816_003:0776b14": "斷。是斷性故。以智契證。稱之為履。若觀化",
    "T40n1816_003:0776b15": "相。執為法身。非正證故。名履耶斷。前解應",
    "T40n1816_003:0776b16": "為勝。取論為正。後釋違論。又約禪定別名。",
    "T40n1816_003:0776b17": "釋耶定義。禪定亦名思惟修。思者意所攝。",
    "T40n1816_003:0776b18": "意以思量為義。欲入定時。先意思量定境故。",
    "T40n1816_003:0776b19": "正在定時名修。定中境相。是定識變還。為",
    "T40n1816_003:0776b20": "定識所取。前耶定是世俗諦。意及識攝。",
    "T40n1816_003:0776b21": "非是菩薩無分別智。不能以此見佛法身故。",
    "T40n1816_003:0776b22": "言不能見如來。次解第二偈。顯示如彼不應",
    "T40n1816_003:0776b23": "見及不可見因緣。上半是初分。顯如彼不",
    "T40n1816_003:0776b24": "應見。言如彼如來法身。如來妙體不應以凡",
    "T40n1816_003:0776b25": "夫二乘取相&#x9E81;識所見。故言彼如來妙體即",
    "T40n1816_003:0776b26": "法身諸佛。唐本文別。什本闕此後偈。真諦及",
    "T40n1816_003:0776b27": "此論初句皆云。以法應見佛。此順西方倒語。",
    "T40n1816_003:0776b28": "若順此方語。應以法見佛。論釋法者。真如義",
    "T40n1816_003:0776b29": "也。何故但教以真如法觀佛故。次經云導師",
    "T40n1816_003:0776c01": "法為身。言佛導師唯法為身故。但應以真如",
    "T40n1816_003:0776c02": "法觀佛。人惑生疑。佛現有妙色妙聲相。何",
    "T40n1816_003:0776c03": "故不許以色聲相觀佛。故論釋云。以如緣",
    "T40n1816_003:0776c04": "故出生諸佛淨身。此不可見但應見法。言但",
    "T40n1816_003:0776c05": "由觀色聲如故。出生佛果妙色妙聲。故大",
    "T40n1816_003:0776c06": "品經。諸佛語薩提陀波倫言。我等無所念",
    "T40n1816_003:0776c07": "中住。謂是金色身大光明三十二相等。此是",
    "T40n1816_003:0776c08": "法身末事故不可見。但應觀佛真如法身。法",
    "T40n1816_003:0776c09": "身非取相心所見。故論名如彼不應見。次釋",
    "T40n1816_003:0776c10": "不可見因緣。即下二句法體不可見。顯佛",
    "T40n1816_003:0776c11": "法身非凡夫二乘&#x9E81;識所緣。彼識不能知。顯",
    "T40n1816_003:0776c12": "凡夫二乘&#x9E81;識。非見法身因故。此兩句名不",
    "T40n1816_003:0776c13": "見因緣。論重釋云。復何因緣故不可見等",
    "T40n1816_003:0776c14": "者。文易解也。非見實不能知故。若不證見實",
    "T40n1816_003:0776c15": "際。必不知也。世親論云。唯見色聞聲。是人不",
    "T40n1816_003:0776c16": "可知。佛以真如法身。非是識境故。釋意可",
    "T40n1816_003:0776c17": "知耳。",
    "T40n1816_003:0776c18": "[0776c18] 次解偈後經文。明佛攝取五分法身與前真",
    "T40n1816_003:0776c19": "如法身相應故得菩提。不以諸相為菩提。亦",
    "T40n1816_003:0776c20": "不以諸相為因得菩提。經文有三。初問。次遮。",
    "T40n1816_003:0776c21": "後徵釋。什魏二本。皆皆闕徵釋之文。論",
    "T40n1816_003:0776c22": "文有二。初牒外難。為離此著故。下屬經成",
    "T40n1816_003:0776c23": "來意。此中初問。依上義破外疑也。依前卷",
    "T40n1816_003:0776c24": "論。為破二疑。一破疑佛諸相即是菩提故。",
    "T40n1816_003:0776c25": "上論釋此問。明相具足體非菩提。二破疑",
    "T40n1816_003:0776c26": "佛為太子時先具諸相為因始得菩提。故",
    "T40n1816_003:0776c27": "上論云。亦不以諸相為因得菩提。前意可解。",
    "T40n1816_003:0776c28": "故此不舉。上論釋不以相為因云。以相是色",
    "T40n1816_003:0776c29": "性故。菩提正覺智即五分法身為慧身。是",
    "T40n1816_003:0777a01": "由修得。此正覺智故。證真如法身。始得菩",
    "T40n1816_003:0777a02": "提。諸相是色性。不能正覺諸法。故知諸相非",
    "T40n1816_003:0777a03": "菩提。亦不以諸相為因得菩提。",
    "T40n1816_003:0777a04": "[0777a04] 自下大文第五。論名不住生死涅槃。若依世",
    "T40n1816_003:0777a05": "親攝論等。悲智所輔。名為無住。以簡二凡。",
    "T40n1816_003:0777a06": "若依大品及此經意。不但二行輔。亦由般",
    "T40n1816_003:0777a07": "若不見有生死涅槃可住。故名無住。經文有",
    "T40n1816_003:0777a08": "二。先明菩薩不見有煩惱可斷故不見涅槃",
    "T40n1816_003:0777a09": "可住。顯佛不住涅槃。何故此文來者。時眾聞",
    "T40n1816_003:0777a10": "佛不諸相為因而得菩提。遂執諸佛同於二",
    "T40n1816_003:0777a11": "乘由斷煩惱。得住有餘。捨此身始住無餘。為",
    "T40n1816_003:0777a12": "破此執故。次明佛不住涅槃。於中有三。初問。",
    "T40n1816_003:0777a13": "次遮。第三徵釋。魏本問中云。菩薩發菩提心",
    "T40n1816_003:0777a14": "者說諸法斷滅相。已以明菩薩。不說有惑可",
    "T40n1816_003:0777a15": "斷。譯人失也。若依真諦本云。汝謂如來說行",
    "T40n1816_003:0777a16": "菩薩乘人有法可滅可斷耶。此則明佛不說",
    "T40n1816_003:0777a17": "菩薩有惑可滅可斷。若依唐本。直問發行",
    "T40n1816_003:0777a18": "菩薩乘者。頗有少法若壞若斷。此則直明菩",
    "T40n1816_003:0777a19": "薩不見有惑可滅可斷。真諦釋云。滅者滅",
    "T40n1816_003:0777a20": "集。顯住有餘。斷者斷苦。顯住無餘。若見有",
    "T40n1816_003:0777a21": "苦集可滅可斷。則見有涅槃可住。今教菩薩",
    "T40n1816_003:0777a22": "不見有苦集可斷可滅故不見有涅槃可住。",
    "T40n1816_003:0777a23": "故為問也。",
    "T40n1816_003:0777a24": "[0777a24] 論文分二。初標名屬經。次正釋經。正釋經中。",
    "T40n1816_003:0777a25": "初解不住涅槃中第三文。次解不住生死文。",
    "T40n1816_003:0777a26": "然徵釋文義亦不正。如問中解。應取唐本為",
    "T40n1816_003:0777a27": "定。如所住法而通達者。謂能通達所住涅槃",
    "T40n1816_003:0777a28": "無定實法而可住也。不斷生死。影像法者。",
    "T40n1816_003:0777a29": "顯生死幻化猶如影像。又是識變之影像相。",
    "T40n1816_003:0777b01": "教諸菩薩不於涅槃而有住著。故留煩惱。助",
    "T40n1816_003:0777b02": "願受生。住在生死影像法內。故名不斷。由",
    "T40n1816_003:0777b03": "得涅槃。雖居生死。而能自在行利益事。",
    "T40n1816_003:0777b04": "不同二乘一向寂靜。由此顯示不住涅槃。世",
    "T40n1816_003:0777b05": "親論自下子段第二破疑。疑云。若不依福德",
    "T40n1816_003:0777b06": "得大菩提。如是諸菩薩則失福德。及失果報。",
    "T40n1816_003:0777b07": "為破此疑。故有文也。偈言。不失功德因及",
    "T40n1816_003:0777b08": "彼勝果報。得勝忍不失。以得無垢果。示勝福",
    "T40n1816_003:0777b09": "德相。是故說喻譬。是福德無報。如是受不",
    "T40n1816_003:0777b10": "取。於中初二句。解不說斷滅。文。既於諸法",
    "T40n1816_003:0777b11": "不說斷滅。即顯因果皆不生也。次後二句",
    "T40n1816_003:0777b12": "釋知無我得成於忍。次後二句解重譬喻。次",
    "T40n1816_003:0777b13": "後二句解不受福德。應依此配。論釋似錯。",
    "T40n1816_003:0777b14": "依無著論。自下第二經文明佛不住生死。論",
    "T40n1816_003:0777b15": "文有二。初舉難屬。經次正釋義。二乘及初",
    "T40n1816_003:0777b16": "學菩薩聞佛不住涅槃。便謂如來有生死者。",
    "T40n1816_003:0777b17": "故以為難。屬經可知。",
    "T40n1816_003:0777b18": "[0777b18] 正釋經中以其三義。明佛不住生死。一明佛",
    "T40n1816_003:0777b19": "達生死空。無生死法我執故。不見有生死可",
    "T40n1816_003:0777b20": "住不受生死苦。即是本性無生忍。依世親論。",
    "T40n1816_003:0777b21": "生法二我本來無故。二明佛身非惑業所生",
    "T40n1816_003:0777b22": "故不受生死苦。即惑苦無生忍也。由證真",
    "T40n1816_003:0777b23": "如。惑苦滅故。三明佛無取福不住生死因",
    "T40n1816_003:0777b24": "故。無生死苦果可住。即自然無生忍也。即",
    "T40n1816_003:0777b25": "從因生非自然故。義雖有三。而文但有二。",
    "T40n1816_003:0777b26": "初合明佛無我無生故不受生死苦。以諸菩",
    "T40n1816_003:0777b27": "薩下明佛無住生死因故不受生死苦。今言",
    "T40n1816_003:0777b28": "大施多福。比顯不如菩薩信解無我無生之",
    "T40n1816_003:0777b29": "福也。信者信佛無我無生。解者自解無我無",
    "T40n1816_003:0777c01": "生。其信解福尚能勝彼大施多福。況佛具證",
    "T40n1816_003:0777c02": "無我無生福智與虛空等。而反受生死苦。",
    "T40n1816_003:0777c03": "論次教解無我意云由佛達生死法空。無生",
    "T40n1816_003:0777c04": "死我執故。不見有生死可住。故言無我。解",
    "T40n1816_003:0777c05": "無生意云。佛身化現。非惑業所生。故言無",
    "T40n1816_003:0777c06": "生。故雙結云。名無我者無生者。上教解文。次",
    "T40n1816_003:0777c07": "問答顯問意云。此中以大施多福。比顯不及",
    "T40n1816_003:0777c08": "菩薩信解無我無生福多。云何顯佛不受生",
    "T40n1816_003:0777c09": "死苦。答意云。諸凡夫以取相心。修施戒等。有",
    "T40n1816_003:0777c10": "漏之福。尚於人天受樂報。無諸苦惱。何況菩",
    "T40n1816_003:0777c11": "薩通達無我無生。無相心修自利利他。福勝",
    "T40n1816_003:0777c12": "彼無量無邊。而反受生死苦。菩薩分證無",
    "T40n1816_003:0777c13": "我。尚不受生死苦。況佛具證二無我。身又",
    "T40n1816_003:0777c14": "非惑業所生。何乃翻有受生死苦。故知佛處",
    "T40n1816_003:0777c15": "生死而不染。如影之在水火也。自下義第三。",
    "T40n1816_003:0777c16": "文第二。明佛無取福住生死因故。不受生死",
    "T40n1816_003:0777c17": "苦。於中有三。初轉約教菩薩不取福德。顯",
    "T40n1816_003:0777c18": "佛無取福住生死因。次善現問。後如來釋。",
    "T40n1816_003:0777c19": "什魏二本譯人失故。違前校量福多。即云。",
    "T40n1816_003:0777c20": "以諸菩薩不取福德故。已釋前福多所以。真",
    "T40n1816_003:0777c21": "諦及唐本皆別云菩薩不攝應受福聚。前",
    "T40n1816_003:0777c22": "卷論舉此文。亦云菩薩於福聚不應受不應",
    "T40n1816_003:0777c23": "取。彼又釋云。受者說有故。取者修彼道故。謂",
    "T40n1816_003:0777c24": "修福時。說不福體可受。又執福德能取善",
    "T40n1816_003:0777c25": "道果。以此心修福。是住生死因。今教菩薩",
    "T40n1816_003:0777c26": "修福時不見有福體可受。亦不見福業能取",
    "T40n1816_003:0777c27": "善報。故於福體及果中。皆不應著。故名不受",
    "T40n1816_003:0777c28": "不取福聚。大品經云。教菩薩行。布施時。莫",
    "T40n1816_003:0777c29": "著布施。何以故。若著布施。尚更受身。若有",
    "T40n1816_003:0778a01": "身則不得離生老病死。豈非以取福故受",
    "T40n1816_003:0778a02": "生死苦。佛從值然燈佛得無相無生已來。",
    "T40n1816_003:0778a03": "雖恒修福。不見有福體可受。亦不見有福",
    "T40n1816_003:0778a04": "能取善報。無住生死因故。佛不住生死。論",
    "T40n1816_003:0778a05": "解此文。易而不述。次解善現問。以世尊於",
    "T40n1816_003:0778a06": "餘處說應受福聚故者。謂上諸處說修經福",
    "T40n1816_003:0778a07": "無量無邊。何故此中反教菩薩不受不取福",
    "T40n1816_003:0778a08": "德耶。次解如來釋文。我言不受。非不修福而",
    "T40n1816_003:0778a09": "不著。故言受而不取故。論云。以方便應受。而",
    "T40n1816_003:0778a10": "不應取。此無取福住生死因。故不住生死。世",
    "T40n1816_003:0778a11": "親論說。不生二種無我相。是故受而不取者。",
    "T40n1816_003:0778a12": "謂諸菩薩得法忍時。能了生法二我為無。而",
    "T40n1816_003:0778a13": "於二無不生二相。名受不取。執著福德。求有",
    "T40n1816_003:0778a14": "漏果。名之為取。此取善道。是有過故。同如",
    "T40n1816_003:0778a15": "下彼非善道失。故云如取非道。若不取善福",
    "T40n1816_003:0778a16": "德而得有漏之果。如是修時。名受福德而",
    "T40n1816_003:0778a17": "不取也。",
    "T40n1816_003:0778a18": "[0778a18] 自下大文第六。論名行住淨。此中明佛三業。",
    "T40n1816_003:0778a19": "行住皆無染故名淨。何故有此文者。為釋伏",
    "T40n1816_003:0778a20": "疑成前不住生死義。凡夫二乘見佛三業行",
    "T40n1816_003:0778a21": "住不異眾人。何能受生而不染故。次明佛示",
    "T40n1816_003:0778a22": "有行住異無所染。依論判住為三。初名威儀",
    "T40n1816_003:0778a23": "行住淨。明佛身業現行住而非行住。次名色",
    "T40n1816_003:0778a24": "觀自在行住淨。明佛意業於破名色觀中",
    "T40n1816_003:0778a25": "自在行住。若菩薩以滿無量下第三名不染",
    "T40n1816_003:0778a26": "行住淨。此中有說法不染。顯佛語業行住有",
    "T40n1816_003:0778a27": "流轉不染。明佛於一切有為法。中行住淨故。",
    "T40n1816_003:0778a28": "論總名行住淨。然上所明已配三業。與此何",
    "T40n1816_003:0778a29": "別者。謂念處已下總明如來心所作業。名心",
    "T40n1816_003:0778b01": "具足。於中若理性心。若事相心。若報心。若",
    "T40n1816_003:0778b02": "化心。皆在此說。其理性心法身文是體。無作",
    "T40n1816_003:0778b03": "用從能證說。此言三業者。皆據化現。成所",
    "T40n1816_003:0778b04": "作智現三業故。即是如來心所作用。前配三",
    "T40n1816_003:0778b05": "業。通於報化。故與此別。初威儀中。經文中",
    "T40n1816_003:0778b06": "有二。初舉外疑。遮破。次徵釋出其所以。論",
    "T40n1816_003:0778b07": "文有二。初標名屬經。次逐難解。世親論下",
    "T40n1816_003:0778b08": "子段第三破疑。疑云。若諸菩薩不受彼果報。",
    "T40n1816_003:0778b09": "云何諸菩薩福德眾生受用。為破此疑分文",
    "T40n1816_003:0778b10": "有四所。一明化身外利物故。亦受福德。法身",
    "T40n1816_003:0778b11": "無去來。故無受福德。次破微塵下明法身",
    "T40n1816_003:0778b12": "一化身多。三若人言佛說我等下明我法無",
    "T40n1816_003:0778b13": "實。四若有菩薩以滿下明化身有無盡福。偈",
    "T40n1816_003:0778b14": "云。是福德應報。為化諸眾生。自然如是業。",
    "T40n1816_003:0778b15": "諸佛現十方。此之一偈正破外疑。次一偈顯",
    "T40n1816_003:0778b16": "不去來義。云去來化身佛。如來常不動。於是",
    "T40n1816_003:0778b17": "法界處非一亦不異。偈上半正解不去來義。",
    "T40n1816_003:0778b18": "下半生起後經。若有人言。如來等者。此舉凡",
    "T40n1816_003:0778b19": "夫二乘疑執。見佛身現行住等相。謂同凡夫",
    "T40n1816_003:0778b20": "實有行住坐臥。或化身成道名來。入滅稱去。",
    "T40n1816_003:0778b21": "是人不解者。約上釋如來名以遮外執。明佛",
    "T40n1816_003:0778b22": "證如成佛。如佛中實無行住坐臥。若人執佛",
    "T40n1816_003:0778b23": "有來。去坐臥。彼不解我前釋如來義。次徵",
    "T40n1816_003:0778b24": "意云。何故不解。釋云。上明如來。即是真如。",
    "T40n1816_003:0778b25": "無前際故。無所從來。無後際故無所至去。無",
    "T40n1816_003:0778b26": "中際故亦無住處。住處亦不可得。何況坐",
    "T40n1816_003:0778b27": "臥而可得。故大品經中。薩陀波論菩薩問曇",
    "T40n1816_003:0778b28": "無竭菩薩。諸佛從何處來。去至何處。曇無",
    "T40n1816_003:0778b29": "竭答。諸佛無所從來。亦無所去。何以故。諸",
    "T40n1816_003:0778c01": "法如無動相。諸法如即是佛。如中非但無",
    "T40n1816_003:0778c02": "去相。亦無來相。佛以眾人多緣來去相執",
    "T40n1816_003:0778c03": "故。約如來名。明佛無所至去無所從來故名",
    "T40n1816_003:0778c04": "如來。此則顯佛身四威儀似行住而非行住",
    "T40n1816_003:0778c05": "淨。",
    "T40n1816_003:0778c06": "[0778c06] 自下第二破名色觀中自在行住。謂此約教",
    "T40n1816_003:0778c07": "淨心地。作破名色觀。顯佛於破名色觀中自",
    "T40n1816_003:0778c08": "在行住。故有經文。世親論自下明法身是一",
    "T40n1816_003:0778c09": "化身是多他受用身亦化攝。故二論其文",
    "T40n1816_003:0778c10": "各有異意。准論科經為二。初明破名色身",
    "T40n1816_003:0778c11": "二種方便。次若人如是言佛說我見人見等",
    "T40n1816_003:0778c12": "下顯作二觀時不分別。前中有三。初佛舉界",
    "T40n1816_003:0778c13": "塵為問。次善現答而復釋。後如來述成善現",
    "T40n1816_003:0778c14": "所釋。佛言下是問中有二。初標兩重塵界。次",
    "T40n1816_003:0778c15": "正以為問。問中但舉細作方便。破自他色身。",
    "T40n1816_003:0778c16": "答中始具二種方便。今言善男子等者。舉求",
    "T40n1816_003:0778c17": "佛地人也。以三千世界微塵者。此先教以細",
    "T40n1816_003:0778c18": "作方便破三千世界地為微塵。即是破自色",
    "T40n1816_003:0778c19": "身為微塵。後以爾許微塵世界破為微塵者。",
    "T40n1816_003:0778c20": "此破一切眾生色身亦為微塵。以諸眾生迷",
    "T40n1816_003:0778c21": "自色身相起相縛。依此復起愛憎等&#x9E81;重",
    "T40n1816_003:0778c22": "或業。故教破自色身為微塵已。復破一切眾",
    "T40n1816_003:0778c23": "生色身。亦為微塵。問前破名色中云以彼不",
    "T40n1816_003:0778c24": "限量攀緣作意。菩薩恒於世界作意攀緣故",
    "T40n1816_003:0778c25": "說三千世界。已是通破自他色身。何須更破",
    "T40n1816_003:0778c26": "餘世界地比破一切眾生色身耶。答前以信",
    "T40n1816_003:0778c27": "行地人於破色身影像於中無巧便故。且",
    "T40n1816_003:0778c28": "破一三千界地。比破自他色身。今顯佛巧便",
    "T40n1816_003:0778c29": "大故。以破三千界地為微塵。比自色身。雖",
    "T40n1816_003:0779a01": "大破之則為微塵。復以爾許微塵界地。比一",
    "T40n1816_003:0779a02": "切眾生色身。破之。亦是微塵(此依魏本文解什本少異)。阿僧",
    "T40n1816_003:0779a03": "祇者顯微塵無數。此文諸本或有或無。復既",
    "T40n1816_003:0779a04": "問塵多不。何須自言微塵無數。是以諸本多",
    "T40n1816_003:0779a05": "無。正為問中有二意。一若不明見多塵。則",
    "T40n1816_003:0779a06": "不破色身一執故。須問顯塵多。成前細作方",
    "T40n1816_003:0779a07": "便。二顯色身是一。破此得為多塵。則知微",
    "T40n1816_003:0779a08": "塵雖多。破則非微塵。生後無所見方便。",
    "T40n1816_003:0779a09": "故自他色身為微塵。已復問微塵多不。世親",
    "T40n1816_003:0779a10": "論兩行頌釋。前頌釋界破為微塵以喻法化",
    "T40n1816_003:0779a11": "一多。及喻煩惱盡而法界淨。後頌顯界空",
    "T40n1816_003:0779a12": "非實。喻三身一異。初云。世界作微塵。此喻",
    "T40n1816_003:0779a13": "爾彼義。微塵破為末。示現煩惱盡。此頌",
    "T40n1816_003:0779a14": "上半正顯一多。以成前頌云於彼法界處非",
    "T40n1816_003:0779a15": "一亦非異。故云此喻示彼義。下半頌明煩惱",
    "T40n1816_003:0779a16": "盡而證法身。謂&#x9E81;界塵而為末虛空。得淨二",
    "T40n1816_003:0779a17": "障體。而即錯法身。得顯一多中經有四重。",
    "T40n1816_003:0779a18": "一世界。二破界為塵。三算塵為界。四彼界",
    "T40n1816_003:0779a19": "皆塵。今為四喻。初一界者聚塵成。喻滅煩",
    "T40n1816_003:0779a20": "惱以成法身。復喻法身唯一無二法佛證故。",
    "T40n1816_003:0779a21": "次破為塵者。喻化受用依法身起而有多故。",
    "T40n1816_003:0779a22": "算塵為界者。喻一一土有一大化身。決釋",
    "T40n1816_003:0779a23": "位中菩薩見故。彼界皆塵者。喻一一塵土。百",
    "T40n1816_003:0779a24": "億喻化身。凡夫二乘共所見故。其他受用及",
    "T40n1816_003:0779a25": "變化身隨他機。見之有異。只如初地菩薩",
    "T40n1816_003:0779a26": "所見報佛。坐百葉華。一葉是一三千界量。有",
    "T40n1816_003:0779a27": "百億化釋迦牟尼。初心凡夫及二乘見。四善",
    "T40n1816_003:0779a28": "根位應&#x96A3;初地所見殊故。一葉上有一大",
    "T40n1816_003:0779a29": "總主化佛王三千界。由此經說一三千界是",
    "T40n1816_003:0779b01": "一佛土不。爾如何名一佛土。應撿法華六根",
    "T40n1816_003:0779b02": "中疏以成立之。若至二地所見佛身。坐千葉",
    "T40n1816_003:0779b03": "上。即有十箇初地菩薩所見之佛百箇四善",
    "T40n1816_003:0779b04": "根菩薩所見之佛千箇百億國土釋迦牟尼。",
    "T40n1816_003:0779b05": "此隨大小。二地菩薩皆悉得見。上得見下。",
    "T40n1816_003:0779b06": "下不得見上。然彼菩薩自身身量。與彼所見",
    "T40n1816_003:0779b07": "千葉總主。大小相稱。地地皆爾。具應准知。",
    "T40n1816_003:0779b08": "故經中說。我今盧舍那(此云受用)。方坐蓮華座。周",
    "T40n1816_003:0779b09": "匝千華上。復現千釋迦。一華百億國一釋",
    "T40n1816_003:0779b10": "迦。各座菩提樹。一時成正覺。千華上有千",
    "T40n1816_003:0779b11": "釋迦。即知千葉各各一大化主。四善根菩薩",
    "T40n1816_003:0779b12": "之所見佛此好證也。什本界塵唯有一重。便",
    "T40n1816_003:0779b13": "闕上義。次又頌云。非聚集故集。非唯是一喻。",
    "T40n1816_003:0779b14": "聚集處非彼。非是差別喻。此第二顯界塵非",
    "T40n1816_003:0779b15": "實。喻三身非一異。於中上半釋微塵即非微",
    "T40n1816_003:0779b16": "塵。以喻化身法身非一異處。次且破界為",
    "T40n1816_003:0779b17": "塵。塵界而非一異。法身流化。化法亦無。即",
    "T40n1816_003:0779b18": "離寄塵。以喻化身多。豈即有實塵體。故復",
    "T40n1816_003:0779b19": "非之。後半頌釋世界非界。界破一合執。義",
    "T40n1816_003:0779b20": "准可知。彼論長行初解上二句。次如是三千",
    "T40n1816_003:0779b21": "世界一合相喻下解後二句。但凡夫之人下",
    "T40n1816_003:0779b22": "解次頌云。但隨於音聲凡夫取顛倒也。世親",
    "T40n1816_003:0779b23": "解此一段。配釋稍隱難知。委尋古德所陳釋",
    "T40n1816_003:0779b24": "處。皆甚無指的。大師既往痛絕追&#x8A3D;。慈",
    "T40n1816_003:0779b25": "顧未成。悲無發悟。且隨鄙見。若以裁規。",
    "T40n1816_003:0779b26": "庶有鑒通。伏希改決。",
    "T40n1816_003:0779b27": "[0779b27] 善現答中文分為二。初別破名色。二相若世",
    "T40n1816_003:0779b28": "界下第二合破名色二相。前中亦二。初別破",
    "T40n1816_003:0779b29": "色身。明相分非有。顯所取空。教作無相觀佛。",
    "T40n1816_003:0779c01": "世尊如來說三千下別破名身。明見分非有。",
    "T40n1816_003:0779c02": "顯能取空。教作無生觀名身。雖亦通於所",
    "T40n1816_003:0779c03": "取。今對色身唯所取故。四蘊體見故。說能取",
    "T40n1816_003:0779c04": "收所執。相見即能所取。依他二取即相見故。",
    "T40n1816_003:0779c05": "隨應釋皆可通。何故先破色身者。此有二意。",
    "T40n1816_003:0779c06": "一為除前威儀行住淨中。疑佛所證如。雖",
    "T40n1816_003:0779c07": "無來去。佛色身相豈無去來。故佛先破色",
    "T40n1816_003:0779c08": "身。為無成前實無來去。二為相&#x9E81;見細。先破",
    "T40n1816_003:0779c09": "相分。相分破已。見無依故。破之則易。故先破",
    "T40n1816_003:0779c10": "色。色中有五。一直答。二&#x5374;徵。三反釋。四重",
    "T40n1816_003:0779c11": "徵。五引佛前說順成。論文有二。初標名屬",
    "T40n1816_003:0779c12": "經。次正釋經義。釋經義中。先釋別破名色。次",
    "T40n1816_003:0779c13": "解合破名色。別中先破色。於中復二。初指",
    "T40n1816_003:0779c14": "同前。次解別義。解別義中。先牒經屬細末",
    "T40n1816_003:0779c15": "方便。次牒經屬無見方便。答微塵多。還有",
    "T40n1816_003:0779c16": "二義。一述世尊顯塵多。意成前細作方便。故",
    "T40n1816_003:0779c17": "論判此甚多之言。答是細作方便。此是善現",
    "T40n1816_003:0779c18": "述佛細作方便。非自說也。二佛問塵多。意",
    "T40n1816_003:0779c19": "欲破塵為非微塵生後無所見方便。有此兩",
    "T40n1816_003:0779c20": "意。故答塵多。次&#x5374;徵云。何故前言甚多。第",
    "T40n1816_003:0779c21": "三反釋顯塵非有。故論判此已下是無所見",
    "T40n1816_003:0779c22": "方便。論責此反釋。有何義者。云佛問塵多",
    "T40n1816_003:0779c23": "不。只應直答甚多。何反釋若塵實有佛則",
    "T40n1816_003:0780a01": "不說前義。此說有何意耶。論自釋云。若微",
    "T40n1816_003:0780a02": "塵聚第一義中是有者。佛前信行地中不應",
    "T40n1816_003:0780a03": "說微塵佛非微塵佛前說塵即非塵。故知今",
    "T40n1816_003:0780a04": "問塵多。還欲顯非微塵。問第一義中。無一切",
    "T40n1816_003:0780a05": "法。何故獨說無微塵耶。答以凡夫二乘不",
    "T40n1816_003:0780a06": "能破微塵故。或執微塵是實是常。或執第一",
    "T40n1816_003:0780a07": "義中有實微塵。為破此等妄執故。言若微塵",
    "T40n1816_003:0780a08": "聚第一義中是有佛則不說是微塵眾。又第",
    "T40n1816_003:0780a09": "四重徵云。何故前言。若微塵第一義中是",
    "T40n1816_003:0780a10": "有佛則不說是微塵眾。次下第五引佛前說。",
    "T40n1816_003:0780a11": "順成佛前。說微塵非微塵。故知問多不。還欲",
    "T40n1816_003:0780a12": "顯非微塵。故論說云。世尊說微塵聚非聚。是",
    "T40n1816_003:0780a13": "名微塵聚者。以此聚體不成就故。若異此雖",
    "T40n1816_003:0780a14": "不說。亦自知是聚。何義須說言。佛問塵多不。",
    "T40n1816_003:0780a15": "言明微塵體空。若不爾。破色身為多塵。凡",
    "T40n1816_003:0780a16": "夫二乘皆自知是多塵。何須問塵多不故。知",
    "T40n1816_003:0780a17": "此問是無所見方便。上來以二種方便破色",
    "T40n1816_003:0780a18": "身。明相分無所取非有竟。次下破名身見分",
    "T40n1816_003:0780a19": "非有。經文可知。論文有二。初牒經屬義。指同",
    "T40n1816_003:0780a20": "前說。次明世界唯屬有情但名身也。今觀名",
    "T40n1816_003:0780a21": "身界空故。言世界即非。",
    "T40n1816_003:0780a22": "[0780a22] 自下大文第二。合破名色身。通能所取無相",
    "T40n1816_003:0780a23": "無生。破能取心。令不生。故名無生。文中有",
    "T40n1816_003:0780a24": "三。初依前重徵。若世界下第二指出執體。",
    "T40n1816_003:0780a25": "如來說下第三正破。今言何以故者。乘前起",
    "T40n1816_003:0780a26": "責。何故前說微塵即非塵微世界即非",
    "T40n1816_003:0780a27": "世界。次第二覆釋亦是指出執體。言若執微",
    "T40n1816_003:0780a28": "塵及名身界為實有。皆是妄想中一合妄想。",
    "T40n1816_003:0780a29": "故論釋云。於中為並說若世界若微塵界。此",
    "T40n1816_003:0780b01": "二皆是一合妄想。何故不舉色身一合相者。",
    "T40n1816_003:0780b02": "色身破相&#x9E81;相易知。界塵破相細而難知故",
    "T40n1816_003:0780b03": "重破之。若執此二為實有。此是二種一合妄",
    "T40n1816_003:0780b04": "想。非相字也。故新本云名一合執。真諦本",
    "T40n1816_003:0780b05": "名聚一執。即是中邊論八分別內聚中。執一",
    "T40n1816_003:0780b06": "分別。亦是地持八妄想中。積聚妄想。八妄",
    "T40n1816_003:0780b07": "想者。一合妄想是貪。二不合妄想是嗔。",
    "T40n1816_003:0780b08": "三合不合俱相違妄想是癡。此三是彼煩惱。",
    "T40n1816_003:0780b09": "四我妄想。謂執自為我。五我所妄想。謂執眾",
    "T40n1816_003:0780b10": "生為我所。此二是&#x5B8D;煩惱。六自性妄想。謂",
    "T40n1816_003:0780b11": "執諸法有自性。亦名自性分別。七差別妄想。",
    "T40n1816_003:0780b12": "謂執法有大小好惡等差別。亦名差別分別。",
    "T40n1816_003:0780b13": "八積聚妄想。此於多物和合處起一執。此三",
    "T40n1816_003:0780b14": "是心煩惱。善現知名身聚及微塵聚以多物",
    "T40n1816_003:0780b15": "合成。前雖異破為無。恐初學人猶起一執。",
    "T40n1816_003:0780b16": "故重指云。若執名身界。及塵界為實有。即是",
    "T40n1816_003:0780b17": "二種一合相故。論名二種摶取。謂一摶取",
    "T40n1816_003:0780b18": "及差別摶取。摶是一合。取是執相。然世界是",
    "T40n1816_003:0780b19": "名身界。不可破一為多故。但是一摶取。微塵",
    "T40n1816_003:0780b20": "是色身中差別故。執微塵有者。是差別摶取",
    "T40n1816_003:0780b21": "故。論云。以取微塵聚集故。善現言。破此二",
    "T40n1816_003:0780b22": "執故。先指此二執。皆是八妄想中一合妄想。",
    "T40n1816_003:0780b23": "第三引佛前說。正破一合相故。論云。即非",
    "T40n1816_003:0780b24": "摶取者。名安立第一義。謂安立一合相。為第",
    "T40n1816_003:0780b25": "一義。是名一合相者。依俗諦假說。為一合",
    "T40n1816_003:0780b26": "相。",
    "T40n1816_003:0780b27": "[0780b27] 自下大文第三。如來述成善現所釋。理亦合",
    "T40n1816_003:0780b28": "述。別破名色。由次合破。名色言。故偏述成。",
    "T40n1816_003:0780b29": "次意云。世諦故有彼摶取。第一義故彼法",
    "T40n1816_003:0780c01": "不可說。言第一義中。無彼摶取可說。但凡夫",
    "T40n1816_003:0780c02": "二乘不知一合相空。尋名強執。故論引經云。",
    "T40n1816_003:0780c03": "彼小兒凡夫如言說。取非第一義。世親論云。",
    "T40n1816_003:0780c04": "但隨於音聲。凡夫取顛倒。即是釋此文也。",
    "T40n1816_003:0780c05": "[0780c05] 自下大文第二顯作二觀時不分別。是教入",
    "T40n1816_003:0780c06": "相應三昧時不分別。於中初乘前起徵若一",
    "T40n1816_003:0780c07": "合相即非一合想。但是凡夫隨執者。即我",
    "T40n1816_003:0780c08": "見等諸見亦應非見。何故佛說凡夫有我見",
    "T40n1816_003:0780c09": "邊見等諸見耶。此論牒經。并什本無徵文",
    "T40n1816_003:0780c10": "也。次破說我見等執。文中有三。初問。次答。",
    "T40n1816_003:0780c11": "第三佛為述成。亦是結勸菩薩。一切法應如",
    "T40n1816_003:0780c12": "是知見信解。論文有二。初解等至方便。次顯",
    "T40n1816_003:0780c13": "不說欲願及攝散方便所以。前中有三。初結",
    "T40n1816_003:0780c14": "前已明彰後未說。次標問四門。後隨標配釋。",
    "T40n1816_003:0780c15": "前總別破作無想無生觀。合而言之。總是無",
    "T40n1816_003:0780c16": "所見家方便。故云已說。未說淨心人證真俗",
    "T40n1816_003:0780c17": "時相應三昧不分別故。次說云。配釋中先配",
    "T40n1816_003:0780c18": "釋此文。後例餘住處。前中初問及答顯示如",
    "T40n1816_003:0780c19": "所不分別。菩薩發心者。顯示何人不分別。於",
    "T40n1816_003:0780c20": "一切法者。顯示何法不分別。第四何方便通",
    "T40n1816_003:0780c21": "前問答及後觀。知見信解皆是不分別方便。",
    "T40n1816_003:0780c22": "故釋問答已云。如是觀菩薩乃至即此觀察。",
    "T40n1816_003:0780c23": "為入方便。",
    "T40n1816_003:0780c24": "[0780c24] 世親自下大文第三明我法無實故。彼偈云。",
    "T40n1816_003:0780c25": "非無二得道。遠離於我法。非不無此我法。",
    "T40n1816_003:0780c26": "二種而得菩提。必離此二見。方得菩提",
    "T40n1816_003:0780c27": "故。此偈總釋一部文意。無著論初。解如何不",
    "T40n1816_003:0780c28": "分別中。初問起指答。次正解經文。解經文",
    "T40n1816_003:0780c29": "中有三。初牒經配屬。次問答正解。後如是觀",
    "T40n1816_003:0781a01": "察下結通方便。以何方便亦通用此問答故。",
    "T40n1816_003:0781a02": "問答正解中。初問意言。云何顯示如所不分",
    "T40n1816_003:0781a03": "別。寧佛雖說凡夫有我人等見。知諸見體",
    "T40n1816_003:0781a04": "空。不應如佛所說起執有分別。若爾何故佛",
    "T40n1816_003:0781a05": "說凡夫有我人見等。論釋云。如外道說我。",
    "T40n1816_003:0781a06": "如來說為我見。故安置人無我。故經云。如愚",
    "T40n1816_003:0781a07": "所分別。外境實皆無。習氣擾濁心。故似彼",
    "T40n1816_003:0781a08": "而轉。佛為破凡夫外道說有我故。佛說凡夫。",
    "T40n1816_003:0781a09": "但有執我妄見。實無有我。即厚嚴經云。為",
    "T40n1816_003:0781a10": "對遣愚夫所執實我法故。於識所變。假說我",
    "T40n1816_003:0781a11": "法名。今顯佛說所執我無但假說有彼我見",
    "T40n1816_003:0781a12": "故。與彼義同。佛說凡夫有我見者。且為成立",
    "T40n1816_003:0781a13": "人無我理。內凡二乘聞佛說凡夫有我人等",
    "T40n1816_003:0781a14": "見。復執佛說有我人等見。此是法執。佛今",
    "T40n1816_003:0781a15": "於此般若經中。總破凡夫二乘諸見分別。顯",
    "T40n1816_003:0781a16": "諸見體空。故問善現。論釋此問意云。佛為",
    "T40n1816_003:0781a17": "凡夫二乘。說有我見。欲明我見體空。顯法無",
    "T40n1816_003:0781a18": "我。故作此問。成唯識云。為入我空。說六二",
    "T40n1816_003:0781a19": "法。復唯識論二十云。依此教能入數取趣",
    "T40n1816_003:0781a20": "無我。所執法無我。復依餘教入法空。如是",
    "T40n1816_003:0781a21": "等文皆同此說。答文有三。初直答。次&#x5374;徵。",
    "T40n1816_003:0781a22": "後引佛說釋。佛前於施設大利中。說我想",
    "T40n1816_003:0781a23": "即非我相故。彼執佛說我見。非正語也。",
    "T40n1816_003:0781a24": "何故佛說我見等。即非見者。論云。若有彼",
    "T40n1816_003:0781a25": "我見是見所攝。言若執有我見。還是法執",
    "T40n1816_003:0781a26": "見攝。障入相應三昧故。佛教觀我見等即非",
    "T40n1816_003:0781a27": "見也。故世親論云。見我即不見無實。虛妄",
    "T40n1816_003:0781a28": "見。此是微細障見真如遠離。此顯執我之",
    "T40n1816_003:0781a29": "見本不見我以無實體。但妄見故。我見無體。",
    "T40n1816_003:0781b01": "然法見亦爾。以證如時。不見二我。此微",
    "T40n1816_003:0781b02": "細障。便得遠離。故知此二見說名不見。彼論",
    "T40n1816_003:0781b03": "之意。舉生類法。說即非見。故配此文。讀者",
    "T40n1816_003:0781b04": "應悉。論第三文。結通方便意云。先以聞思",
    "T40n1816_003:0781b05": "修慧。推我見體本空。不起諸見分別。始得",
    "T40n1816_003:0781b06": "入相應三昧。故云即此觀察為入方便。",
    "T40n1816_003:0781b07": "[0781b07] 次下第三佛為述成。亦是勸行菩薩乘人。",
    "T40n1816_003:0781b08": "准前我見非見。亦應如是知見信解一切法",
    "T40n1816_003:0781b09": "非法。於中初述成。次破尋名執。菩薩發心者。",
    "T40n1816_003:0781b10": "真諦能斷及此論並舉發行菩薩人。故論云。",
    "T40n1816_003:0781b11": "菩薩乘發行者。此顯示何人不分別。答前第",
    "T40n1816_003:0781b12": "二問也。言行菩薩乘者。應如是不分別。於",
    "T40n1816_003:0781b13": "一切法者。顯示何法不分別。言於一切法皆",
    "T40n1816_003:0781b14": "不分別。非但我見等。應如是知見信解者。此",
    "T40n1816_003:0781b15": "以答第四何方便。今據論釋如所不分別已。",
    "T40n1816_003:0781b16": "又云。即此觀察為入方便。故知方便通前三",
    "T40n1816_003:0781b17": "義。知見信解者。經有三。論判為二。謂定慧學",
    "T40n1816_003:0781b18": "即心智也。於修二時。無漏戒俱亦為戒",
    "T40n1816_003:0781b19": "學。無別修位。故略不說。若爾云何成知見信",
    "T40n1816_003:0781b20": "解三句。論云。於無分別中知見勝解。意言",
    "T40n1816_003:0781b21": "修無分別時。定慧別修為二。合修入觀為一。",
    "T40n1816_003:0781b22": "故有三句。初言應如是知者。此教修定時應",
    "T40n1816_003:0781b23": "知諸法非法。論言若智。是修無分別人智。依",
    "T40n1816_003:0781b24": "止奢摩他。是修定時名止品也。言修無分",
    "T40n1816_003:0781b25": "別人。若修諸定及依定。起天眼等。觀諸時",
    "T40n1816_003:0781b26": "法。應知定心定境及所知法皆非法。如前我",
    "T40n1816_003:0781b27": "見非見。故言應如是知。應如是見者。論云。",
    "T40n1816_003:0781b28": "依止毘&#x9262;舍那。觀通理事。言菩薩若以智慧",
    "T40n1816_003:0781b29": "觀諸法時。亦應明見諸法非法。如前我見非",
    "T40n1816_003:0781c01": "見。前故言應如是。以慧觀法。明了不同定",
    "T40n1816_003:0781c02": "智。故名為見。此二在加行中。定慧隨增修。",
    "T40n1816_003:0781c03": "二未均修故。應如是信解者。雙持定慧二",
    "T40n1816_003:0781c04": "心。正入真觀時解故。論云。此二依止三摩提",
    "T40n1816_003:0781c05": "故勝解。爾時正解諸法。非法此是證信時",
    "T40n1816_003:0781c06": "解。故經名信解。論勝前知見時解。故名勝解。",
    "T40n1816_003:0781c07": "故無性攝論云。謂於法界。內證相應。而起",
    "T40n1816_003:0781c08": "勝解。云何勝解。論云。以三摩提自在故。此",
    "T40n1816_003:0781c09": "據入真觀時離取相轉。故名自在。勝前取",
    "T40n1816_003:0781c10": "相解。故名勝解。又云解內攀緣影像彼名",
    "T40n1816_003:0781c11": "勝解。此據入俗觀時。解識內法如影像等",
    "T40n1816_003:0781c12": "故。名勝解論。牒經結云。如是知解已而不",
    "T40n1816_003:0781c13": "住法想者。撿尋諸本。皆無結文。唯此論牒",
    "T40n1816_003:0781c14": "經有斯一句。結前三句。結前三義。推其文勢。",
    "T40n1816_003:0781c15": "有亦無妨。而不住法想者。明得此勝解時於",
    "T40n1816_003:0781c16": "一切法無住著想。如於我見住非見想。故能",
    "T40n1816_003:0781c17": "斷云。如不住法相。什本云。不生法想者。即",
    "T40n1816_003:0781c18": "不起執著。然闕如字。此不住想正顯無分",
    "T40n1816_003:0781c19": "別。前知見二是加行故。或知見勝解三種皆",
    "T40n1816_003:0781c20": "方便攝。正不住法始是根本後得二智。故論",
    "T40n1816_003:0781c21": "牒經結釋云如是知解已而不住法想者。",
    "T40n1816_003:0781c22": "此正顯示無分別也。世親論解三句云。二智",
    "T40n1816_003:0781c23": "及三昧。如是得遠離。謂世出世智如論說",
    "T40n1816_003:0781c24": "知見。二皆依三昧故。名為勝解。能伏及斷我",
    "T40n1816_003:0782a01": "法見故。名為遠離。次下第二破尋名執。佛",
    "T40n1816_003:0782a02": "說不住法想。以有法想可住故。後安立法想。",
    "T40n1816_003:0782a03": "為第一義。破言即非法想。即非法想是不共",
    "T40n1816_003:0782a04": "義。是名法想。是相應義。皆准前釋。",
    "T40n1816_003:0782a05": "[0782a05] 自下大文第三論名不染行住淨。此不染中",
    "T40n1816_003:0782a06": "有二。初長行中明佛於說法中不染。次偈文",
    "T40n1816_003:0782a07": "明佛於流轉中不染。初中復二。初以大施多",
    "T40n1816_003:0782a08": "福。比校不如無染說法福多。欲令諸說法人",
    "T40n1816_003:0782a09": "學佛以無染心說法。次云何為人說下問答",
    "T40n1816_003:0782a10": "釋不染說法相。前中復二。初舉大施多福。次",
    "T40n1816_003:0782a11": "善男子下以彼多福比。顯不如無染心說",
    "T40n1816_003:0782a12": "法。論文有二。初標名屬經。次正解文義。隨前",
    "T40n1816_003:0782a13": "判經亦為二段。義顯易知。勝天王般若中。",
    "T40n1816_003:0782a14": "佛自以兩義釋。一以財施有竭法施無盡。此",
    "T40n1816_003:0782a15": "顯行施時施財有限故施必有盡法無限故說",
    "T40n1816_003:0782a16": "而不盡。二以財施但得世間果報。昔曾已",
    "T40n1816_003:0782a17": "得。即已墮落。今雖更得。必還退失。若以無",
    "T40n1816_003:0782a18": "染心說法未得。決定當得證大涅槃。得已",
    "T40n1816_003:0782a19": "不失。自利利人。永無究盡。此明得果時異。",
    "T40n1816_003:0782a20": "大論文云。財施得有量果。得欲界繫果。得",
    "T40n1816_003:0782a21": "三界繫果。法施得無量果。得三界繫不繫",
    "T40n1816_003:0782a22": "果。彼文皆據有相財施。以對法施。今此見智",
    "T40n1816_003:0782a23": "淨下。凡所舉福皆無相施。果亦無量。然比法",
    "T40n1816_003:0782a24": "施。法施猶勝福德。智慧名之為導。正是道",
    "T40n1816_003:0782a25": "法福為助故。有此大益。故佛勸修。論云。有如",
    "T40n1816_003:0782a26": "是大利益故。決定應演說如是演說而無",
    "T40n1816_003:0782a27": "所染。受持讀誦是說法因。是以兼舉。世親",
    "T40n1816_003:0782a28": "論云。化身示現福。非無無盡福。雖佛化身",
    "T40n1816_003:0782a29": "作業。而說法時有無盡福。勸諸學人。心無",
    "T40n1816_003:0782b01": "染說也。問答釋中有二意。一問。云何為人演",
    "T40n1816_003:0782b02": "說。勝前大施多福。二問。云何為人演說。而",
    "T40n1816_003:0782b03": "不名說。佛自釋云。而不演說。名演說。魏本",
    "T40n1816_003:0782b04": "作而不名說。及新本皆作如字。言雖演說。",
    "T40n1816_003:0782b05": "如不演說。有二義。一觀能說所說體空。雖",
    "T40n1816_003:0782b06": "恒演說。如不演說。故論云。不可言說。故不",
    "T40n1816_003:0782b07": "演說。彼法有可說體。應如是演說。若異此",
    "T40n1816_003:0782b08": "則為染說。以顛倒故。言若不觀說體空。則",
    "T40n1816_003:0782b09": "以取相心說。非無染說故。什云。不取相如",
    "T40n1816_003:0782b10": "如不動。謂說法時。如證真如。離於動搖。即",
    "T40n1816_003:0782b11": "餘本言。如不演說。二云。以名利心說則雖",
    "T40n1816_003:0782b12": "恒說如不演說。故論云。又如是說時。不貪",
    "T40n1816_003:0782b13": "敬供養等。亦為無染說法。然佛於說此經",
    "T40n1816_003:0782b14": "末。無染說法。非唯顯佛於說法中無染。然",
    "T40n1816_003:0782b15": "佛亦教後人以無染心說也。世親論云。諸佛",
    "T40n1816_003:0782b16": "說法時。不言是化身。以不如是說。是故彼說",
    "T40n1816_003:0782b17": "正。彼論意云。佛說法時。不言我是化身。故",
    "T40n1816_003:0782b18": "名而不演說此意別。",
    "T40n1816_003:0782b19": "[0782b19] 自下第二明佛於流轉法中不染不住生死",
    "T40n1816_003:0782b20": "中。論亦名為不住流轉者。前總說佛不住生",
    "T40n1816_003:0782b21": "死由達法無我。此中別說九種觀行。顯於流",
    "T40n1816_003:0782b22": "轉不染。即是成前不住生死義。又釋前雖說",
    "T40n1816_003:0782b23": "佛不見有生死可住。何妨生死是有故。此觀",
    "T40n1816_003:0782b24": "佛九種。生死法皆虛妄。如星翳等故。佛",
    "T40n1816_003:0782b25": "雖處生死。生死不能染污。是名流轉不染。",
    "T40n1816_003:0782b26": "世親論此下大文釋第六疑。疑云。若諸佛",
    "T40n1816_003:0782b27": "如來常為眾生說法。云何言如來入涅槃。此",
    "T40n1816_003:0782b28": "疑於前化身有去來法身無去來中起。或",
    "T40n1816_003:0782b29": "是次前如不演說中起。若作此解。便是第",
    "T40n1816_003:0782c01": "五段中。開出無別第六段也。為斷此疑故。",
    "T40n1816_003:0782c02": "說九觀。偈言。非有為非離。諸如來涅槃。九",
    "T40n1816_003:0782c03": "種有為法。妙智正觀故。此顯諸佛得涅槃故",
    "T40n1816_003:0782c04": "不住生死。示現世間行利益故不住涅槃化",
    "T40n1816_003:0782c05": "入涅槃法身恒住。上二句正答所疑。下二句",
    "T40n1816_003:0782c06": "明化身示現世間行而不住有為法中。以觀",
    "T40n1816_003:0782c07": "有為作九觀故。此經偈分為三。初一句總舉",
    "T40n1816_003:0782c08": "有為法。為所觀境。次兩句正以九喻教。觀",
    "T40n1816_003:0782c09": "九釋有為。下一句結勸修行。能斷云。諸和",
    "T40n1816_003:0782c10": "合所為者。謂四相等因緣和合。令所生住。",
    "T40n1816_003:0782c11": "故曰所為。無漏有為體亦遷變。二乘厭背。",
    "T40n1816_003:0782c12": "故教不染。或唯有漏。為煩惱之所為故。名",
    "T40n1816_003:0782c13": "曰有為。生死雜染沈溺有情。教令莫染。作",
    "T40n1816_003:0782c14": "九觀故。餘如大師前卷中解。",
    "T40n1816_003:0782c15": "金剛般若論會釋卷下",
    "T40n1816_003:0782c16": "[0782c16] (〔黑〕)",
    "T40n1816_003:0782c17": "[0782c17] 右金剛經會釋全部三卷客歲夏五月借得南",
    "T40n1816_003:0782c18": "京東大寺大佛殿勸進所龍松院所藏本荏苒",
    "T40n1816_003:0782c19": "踰年今文化十三年丙子春正月五日遂謄寫",
    "T40n1816_003:0782c20": "切了。",
    "T40n1816_003:0782c21": "[0782c21]            順藝志通(三十又二)",
    "T40n1816_003:0782c22": "[0782c22] 同年夏六月十九日一校了廿一日再校了。",
    "T40n1816_003:0782c23": "[0782c23]     二十三日三校了無隻字之差也。",
    "T40n1816_003:0782c24": "[0782c24] (〔青〕)",
    "T40n1816_003:0782c25": "[0782c25] 文政二年己卯八月十七日借得南京龍松院",
    "T40n1816_003:0783a01": "之藏中一本校合了。",
    "T40n1816_003:0783a02": "[0783a02] 同四年辛巳冬十二月廿四日再校了。",
    "T40n1816_003:0783a03": "[0783a03] 同五年壬午夏四月念八日三校了。",
    "T40n1816_003:0783a04": "[0783a04] 會釋三卷前一卷校合先所得一本及龍松所",
    "T40n1816_003:0783a05": "藏二本后二卷唯挍撿龍松藏二本文化五年",
    "T40n1816_003:0783a06": "壬午四月廿八日夜於洛東岡崎客舍成功。"
}