{
    "X56n0949_030:0909c15": "閑居編第三十",
    "X56n0949_030:0909c17": "宋孤山沙門 智圓 著",
    "X56n0949_030:0909c18": "誡惡勸善",
    "X56n0949_030:0909c19": "[0909c19] 於戲大法下衰去聖逾遠披緇雖眾謀道尤稀競聲",
    "X56n0949_030:0909c20": "利為己能視流通為兒戲遂使法門罕闢教網將頹",
    "X56n0949_030:0909c21": "寔賴後昆克荷斯道汝曹&#x8657;心請法潔己依師近期",
    "X56n0949_030:0909c22": "於立身揚名遠冀於革凡成聖發揮像法捨子而誰",
    "X56n0949_030:0909c23": "故須修身踐言慎終如始勤爾學問慎爾行藏避惡",
    "X56n0949_030:0909c24": "友如避虎狼事良朋如事父母奉師盡禮為法亡軀",
    "X56n0949_030:0910a01": "有善無自矜起過務速改守仁義而確乎不拔處貧",
    "X56n0949_030:0910a02": "病而樂以忘憂自然與禍斯遠與福斯會豈假相形",
    "X56n0949_030:0910a03": "問命&#x8B1F;求榮達之期擇日選時苟免否屯之運此豈",
    "X56n0949_030:0910a04": "沙門之遠識實惟俗子之妄情宜乎見賢思齊當仁",
    "X56n0949_030:0910a05": "不讓慕雪山之求法學善財之尋師名利不足動於",
    "X56n0949_030:0910a06": "懷死生不足憂其慮儻功成而事遂必自邇而陟遐",
    "X56n0949_030:0910a07": "不沽名而名自揚不召眾而眾自至智足以照惑慈",
    "X56n0949_030:0910a08": "足以攝人窮則獨善其身達則兼濟天下使真風息",
    "X56n0949_030:0910a09": "而再振慧炬滅而復明可謂大丈夫焉可謂如來使",
    "X56n0949_030:0910a10": "矣豈得身棲講肆&#x8FF9;混常徒在穢惡則無所間然於",
    "X56n0949_030:0910a11": "行解則不見可畏以至積習成性自滅其身始教慕",
    "X56n0949_030:0910a12": "彼上賢終見淪於下惡如斯之輩誠可悲哉詩云靡",
    "X56n0949_030:0910a13": "不有初鮮克有終斯之謂矣中人已上可不誡歟抑",
    "X56n0949_030:0910a14": "又戒慧分宗大小異學悉自佛心而派出意存法界",
    "X56n0949_030:0910a15": "以同歸既而未曉大猷於是各權所據習經論則以",
    "X56n0949_030:0910a16": "戒學為棄物宗律部則以經論為憑&#x8657;習大法者則",
    "X56n0949_030:0910a17": "滅沒小乘聽小乘者則輕毀大法但見人師偏讚遂",
    "X56n0949_030:0910a18": "執之而互相是非豈知佛意常融苟達之而不見彼",
    "X56n0949_030:0910a19": "此應當互相成濟共熟機緣其猶萬派朝宗無非到",
    "X56n0949_030:0910a20": "海百官&#x6D96;事咸曰勤王未見護一派而擬塞眾流守",
    "X56n0949_030:0910a21": "一官而欲廢庶績原夫法王之垂化也統攝群品各",
    "X56n0949_030:0910a22": "有司存小律比禮刑之權大乘類鈞衡之任營福如",
    "X56n0949_030:0910a23": "司於漕輓製撰若掌於王言在國家之百吏咸修類",
    "X56n0949_030:0910a24": "我教之群宗競演果明此旨豈執異端當須量己才",
    "X56n0949_030:0910b01": "能隨力演布性敏則兼學為善識淺則專門是宜若",
    "X56n0949_030:0910b02": "然者雖各播風猷而共成慈濟同歸和合之海共坐",
    "X56n0949_030:0910b03": "解脫之&#x7240;夫如是則真迷塗之司南教門之木鐸也",
    "X56n0949_030:0910b04": "居乎師位諒無&#x6159;德趣乎佛果決定不疑汝無矜伐",
    "X56n0949_030:0910b05": "小小見知樹立大大我慢輕侮先覺熒惑後生雖云",
    "X56n0949_030:0910b06": "聽尋未補過咎言或有中汝曹思之。",
    "X56n0949_030:0910b07": "大宋錢唐律德梧公講堂題名序",
    "X56n0949_030:0910b08": "[0910b08] 錢唐保寧寺律德梧公始學終南刪補於同郡處雲",
    "X56n0949_030:0910b09": "師既&#x89A9;其奧乃杜門覆述凡十五年後由故僧正通",
    "X56n0949_030:0910b10": "教大師曰慶贇者請之因住昭慶寺始以訓物為務",
    "X56n0949_030:0910b11": "即咸平四年也既而法席宏張來學遐臻以戒律繩",
    "X56n0949_030:0910b12": "之以威儀檢之而動靜咸秩其次還保寧又其次遷",
    "X56n0949_030:0910b13": "開化自開化而再還保寧由保寧移聖果洎今在兜",
    "X56n0949_030:0910b14": "率訓物如昭慶其徒有名節修功業著放登講科者",
    "X56n0949_030:0910b15": "凡若干人門弟子眾請題名於講堂屋壁以紀成績",
    "X56n0949_030:0910b16": "以勗將來公於我為忘言之交謂我為知心者因命",
    "X56n0949_030:0910b17": "序之曰古者能仁氏之王三界也愍&#x7FA3;迷失正性而",
    "X56n0949_030:0910b18": "可復而不知復之之路於是乎礙之以戒律靜之以",
    "X56n0949_030:0910b19": "禪定照之以智慧則迷妄可息焉正性可復焉大為",
    "X56n0949_030:0910b20": "之防人猶逾之舍斯三者而言行佛道趣大方者何",
    "X56n0949_030:0910b21": "異乎北轅適越耶雖曰不反經非聖吾不信也公名",
    "X56n0949_030:0910b22": "擇梧字元羽錢唐人也立性直方發言正淳行甚高",
    "X56n0949_030:0910b23": "名甚揚雖學經論通書史而專以戒律為己任且欲",
    "X56n0949_030:0910b24": "示後學以復之之路知發軫於律學也故於律學既",
    "X56n0949_030:0910c01": "能言之又能行之而頹綱顛表自我強而樹之故吳",
    "X56n0949_030:0910c02": "越之僧北面而事者不知紀極其後學有濟濟蹌蹌",
    "X56n0949_030:0910c03": "動不逾閑者人必知其由公門而出也故從而讚之",
    "X56n0949_030:0910c04": "者多矣既而危言忤眾所為不與時合故從而毀之",
    "X56n0949_030:0910c05": "者又倍焉雖讚之毀之喧喧然而公之道且不易乎",
    "X56n0949_030:0910c06": "世不為讚毀而進退高下也議者謂公中心隘窄不",
    "X56n0949_030:0910c07": "容於物其有失乎於後學不可以訓也對曰夫三無",
    "X56n0949_030:0910c08": "失者唯種覺大聖人耳初心之賢欲寡其過而不能",
    "X56n0949_030:0910c09": "也故李唐在淅東律匠有清江&#x8657;受者高行不群有",
    "X56n0949_030:0910c10": "名于天下而清江病乎褊躁&#x8657;受病乎狷急傳高僧",
    "X56n0949_030:0910c11": "者其舍諸乎噫公之剛訐亦江受之比也何傷於高",
    "X56n0949_030:0910c12": "行耶後學者姑務其長而遺其短也知人者豈以小",
    "X56n0949_030:0910c13": "眚掩大德乎仲尼云無求備於人吾&#x751E;讀李襄陽題",
    "X56n0949_030:0910c14": "峽山寺文曰因知物之難全始言虎丘&#x5292;池不流天",
    "X56n0949_030:0910c15": "竺石橋無泉麓山人力不副天奇靈鷲聳前不可視",
    "X56n0949_030:0910c16": "遠峽山少平地泉出無澤況求友責其全耶讀李之",
    "X56n0949_030:0910c17": "文類公之為人可知也或問子之序題名也蓋美公",
    "X56n0949_030:0910c18": "之行道且激勸於來學言公之失無乃不可乎曰夫",
    "X56n0949_030:0910c19": "立言者豈徒然哉其有可正者必正之正之之事其",
    "X56n0949_030:0910c20": "在規諫箴誡乎其&#x8657;誕奢夸捷急便佞以悅時聽者",
    "X56n0949_030:0910c21": "彼俳優者亦能言之公不當乞言於我也使吾言之",
    "X56n0949_030:0910c22": "必欲聞其規諫箴誡也惟公能從規諫則於人無剛",
    "X56n0949_030:0910c23": "訐之過有盡善之譽也人受規誡則於公無求備之",
    "X56n0949_030:0910c24": "辜有尊賢之義也中庸之道於是乎在公以我序題",
    "X56n0949_030:0911a01": "名者其有意乎若乃六遷黌校升堂之子既列名矣",
    "X56n0949_030:0911a02": "其後來者請續而書之所以揚戒律之風俾不肖者",
    "X56n0949_030:0911a03": "跂及於戲行佛道趣大方者其斯人謂與大宋三葉",
    "X56n0949_030:0911a04": "聖君在宥之十九載青龍丙辰夏四月闕望於錢唐"
}