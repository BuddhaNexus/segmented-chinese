{
    "X74n1498_006:0849c01": "法界聖凡水陸大齋普利道場性相通論卷第六",
    "X74n1498_006:0849c02": "淨業行人 咫觀 鄭應房",
    "X74n1498_006:0849c03": "誦金光明經偈文(供下堂)",
    "X74n1498_006:0849c04": "[0849c04] 第五日四更五更",
    "X74n1498_006:0849c05": "[0849c05] (主法入表白云)至心歸命。十方法界。佛法僧寶(鳴磬。振鈴。一拜)。",
    "X74n1498_006:0849c06": "[0849c06] (主表跪誦光明偈文一遍)。",
    "X74n1498_006:0849c07": "[0849c07] 光明偈",
    "X74n1498_006:0849c08": " 現在十方界  常住兩足尊  願以大悲心",
    "X74n1498_006:0849c09": " 哀愍憶念我  眾生無歸依  亦無有救護",
    "X74n1498_006:0849c10": " 為如是等類  能作大歸依  我先所作罪",
    "X74n1498_006:0849c11": " 極重諸惡業  今對十力前  至心皆懺悔",
    "X74n1498_006:0849c12": " 我不信諸佛  亦不敬尊親  不務修眾善",
    "X74n1498_006:0849c13": " 常造諸惡業  或自恃尊高  種姓及財位",
    "X74n1498_006:0849c14": " 盛年行放逸  常造諸惡業  心恒起邪念",
    "X74n1498_006:0849c15": " 口陳於惡言  不見於罪過  常造諸惡業",
    "X74n1498_006:0849c16": " 恒作愚夫行  無明暗覆心  隨順不善友",
    "X74n1498_006:0849c17": " 常造諸惡業  或因諸戲樂  或復懷憂惱",
    "X74n1498_006:0849c18": " 為貪嗔所纏  故我造諸惡  親近不善人",
    "X74n1498_006:0849c19": " 及由慳嫉意  貧窮行諂誑  故我造諸惡",
    "X74n1498_006:0849c20": " 雖不樂眾過  由有怖畏故  及不得自在",
    "X74n1498_006:0849c21": " 故我造諸惡  或為躁動心  或因瞋恚恨",
    "X74n1498_006:0849c22": " 及以饑渴惱  故我造諸惡  由飲食衣服",
    "X74n1498_006:0849c23": " 及貪愛女人  煩惱火所燒  故我造諸惡",
    "X74n1498_006:0849c24": " 於佛法僧眾  不生恭敬心  作如是眾罪",
    "X74n1498_006:0850a01": " 我今悉懺悔  於獨覺菩薩  亦無恭敬心",
    "X74n1498_006:0850a02": " 作如是眾罪  我今悉懺悔  無知謗正法",
    "X74n1498_006:0850a03": " 不孝於父母  作如是眾罪  我今悉懺悔",
    "X74n1498_006:0850a04": " 由愚癡憍慢  及以貪瞋力  作如是眾罪",
    "X74n1498_006:0850a05": " 我今悉懺悔  我於十方界  供養無數佛",
    "X74n1498_006:0850a06": " 當願&#x39DE;眾生  令離諸苦難  願一切有情",
    "X74n1498_006:0850a07": " 皆令住十地  福智圓滿已  成佛導&#x7FA3;迷",
    "X74n1498_006:0850a08": " 我為諸眾生  苦行百千劫  以大智慧力",
    "X74n1498_006:0850a09": " 皆令出苦海  我為諸含識  演說甚深經",
    "X74n1498_006:0850a10": " 最勝金光明  能除諸惡業  若人百千劫",
    "X74n1498_006:0850a11": " 造諸極重罪  暫時能發露  眾惡盡消除",
    "X74n1498_006:0850a12": " 依此金光明  作如是懺悔  由斯能速盡",
    "X74n1498_006:0850a13": " 一切諸苦業  勝定百千種  不思議總持",
    "X74n1498_006:0850a14": " 根力覺道支  修習常無倦  我當至十地",
    "X74n1498_006:0850a15": " 具足珍寶處  圓滿佛功德  濟度生死流",
    "X74n1498_006:0850a16": " 我於諸佛海  甚深功德藏  妙智難思議",
    "X74n1498_006:0850a17": " 皆令得具足  唯願十方佛  觀察護念我",
    "X74n1498_006:0850a18": " 皆以大悲心  哀受我懺悔  我於多劫中",
    "X74n1498_006:0850a19": " 所造諸惡業  由斯生苦惱  哀愍願消除",
    "X74n1498_006:0850a20": " 我造諸惡業  常生憂怖心  於四威儀中",
    "X74n1498_006:0850a21": " 曾無歡樂想  諸佛具大悲  能除眾生怖",
    "X74n1498_006:0850a22": " 願受我懺悔  令得離憂苦  我有煩惱障",
    "X74n1498_006:0850a23": " 及以諸報業  願以大悲水  洗濯令清淨",
    "X74n1498_006:0850a24": " 我先作諸罪  及現造惡業  至心皆發露",
    "X74n1498_006:0850b01": " 咸願得蠲除  未來諸惡業  防護令不起",
    "X74n1498_006:0850b02": " 設令有違者  終不敢覆藏  身三語四種",
    "X74n1498_006:0850b03": " 意業復有三  繫縛諸有情  無始恒相續",
    "X74n1498_006:0850b04": " 由斯三種行  造作十惡業  如是眾多罪",
    "X74n1498_006:0850b05": " 我今皆懺悔  我造諸惡業  苦報當自受",
    "X74n1498_006:0850b06": " 今於諸佛前  至誠皆懺悔  於此贍部洲",
    "X74n1498_006:0850b07": " 及他方世界  所有諸善業  今我皆隨喜",
    "X74n1498_006:0850b08": " 願離十惡業  修行十善道  安住十地中",
    "X74n1498_006:0850b09": " 常見十方佛  我以身語意  所修福智業",
    "X74n1498_006:0850b10": " 願以此善根  速成無上慧",
    "X74n1498_006:0850b11": " 我今親對十力前  發露眾多苦難事",
    "X74n1498_006:0850b12": " 凡愚迷惑三有難  恒造極重惡業難",
    "X74n1498_006:0850b13": " 我所積集欲邪難  常起貪愛流轉難",
    "X74n1498_006:0850b14": " 於此世間耽著難  一切愚夫煩惱難",
    "X74n1498_006:0850b15": " 狂心散動顛倒難  及以親近惡友難",
    "X74n1498_006:0850b16": " 於生死中貪染難  瞋癡暗鈍造罪難",
    "X74n1498_006:0850b17": " 生八無暇惡處難  未曾積集功德難",
    "X74n1498_006:0850b18": " 我今皆於最勝前  懺悔無邊罪惡業",
    "X74n1498_006:0850b19": " 我今歸依諸善逝  我禮德海無上尊",
    "X74n1498_006:0850b20": " 如大金山照十方  唯願慈悲衷攝受",
    "X74n1498_006:0850b21": " 身色金光淨無垢  目如清淨紺&#x7460;璃",
    "X74n1498_006:0850b22": " 吉祥威德名稱尊  大悲慧日除眾闇",
    "X74n1498_006:0850b23": " 佛日光明常普&#x5FA7;  善淨無垢離諸塵",
    "X74n1498_006:0850b24": " 牟尼月照極清涼  能除眾生煩惱熱",
    "X74n1498_006:0850c01": " 三十二相&#x5FA7;莊嚴  八十隨好皆圓滿",
    "X74n1498_006:0850c02": " 福德難思無與等  如日流光照世間",
    "X74n1498_006:0850c03": " 色如&#x7460;璃淨無垢  猶如滿月處&#x8657;空",
    "X74n1498_006:0850c04": " 妙玻&#x74C8;網映金軀  種種光明以嚴飾",
    "X74n1498_006:0850c05": " 於生死苦暴流內  老病憂愁水所漂",
    "X74n1498_006:0850c06": " 如是苦海難堪忍  佛日舒光令永竭",
    "X74n1498_006:0850c07": " 我今稽首一切智  三千世界希有尊",
    "X74n1498_006:0850c08": " 光明晃耀紫金身  種種妙好皆嚴飾",
    "X74n1498_006:0850c09": " 如大海水量難知  大地微塵不可數",
    "X74n1498_006:0850c10": " 如妙高山叵稱量  亦如&#x8657;空無有際",
    "X74n1498_006:0850c11": " 諸佛功德亦如是  一切有情不能知",
    "X74n1498_006:0850c12": " 於無量劫諦思惟  無有能知德海岸",
    "X74n1498_006:0850c13": " 盡此大地諸山嶽  析如微塵能算知",
    "X74n1498_006:0850c14": " 毛端滴海尚可量  佛之功德無能數",
    "X74n1498_006:0850c15": " 一切有情皆共讚  世尊名稱諸功德",
    "X74n1498_006:0850c16": " 清淨相好妙莊嚴  不可稱量知分齊",
    "X74n1498_006:0850c17": " 我之所有眾善業  願得速成無上尊",
    "X74n1498_006:0850c18": " 廣說正法利&#x7FA3;生  悉令解脫於眾苦",
    "X74n1498_006:0850c19": " 降伏大力魔軍眾  當轉無上正法輪",
    "X74n1498_006:0850c20": " 久住劫數難思議  充足眾生甘露味",
    "X74n1498_006:0850c21": " 猶如過去諸最勝  六波羅蜜皆圓滿",
    "X74n1498_006:0850c22": " 滅諸貪欲及瞋癡  降伏煩惱除眾苦",
    "X74n1498_006:0850c23": " 願我常得宿命智  能憶過去百千生",
    "X74n1498_006:0850c24": " 亦常憶念牟尼尊  得聞諸佛甚深法",
    "X74n1498_006:0851a01": " 願我以斯諸善業  奉事無邊最勝尊",
    "X74n1498_006:0851a02": " 遠離一切不善因  恒得修行真妙法",
    "X74n1498_006:0851a03": " 一切世界諸眾生  悉皆離苦得安樂",
    "X74n1498_006:0851a04": " 所有諸根不具足  令彼身相皆圓滿",
    "X74n1498_006:0851a05": " 若有眾生遭病苦  身形羸瘦無所依",
    "X74n1498_006:0851a06": " 咸令病苦得消除  諸根色力皆充滿",
    "X74n1498_006:0851a07": " 若犯王法當刑戮  眾苦逼迫生憂惱",
    "X74n1498_006:0851a08": " 彼受如斯極苦時  無有歸依能救護",
    "X74n1498_006:0851a09": " 若受鞭杖枷鎖繫  種種苦具切其身",
    "X74n1498_006:0851a10": " 無量百千憂惱時  逼迫身心無暫樂",
    "X74n1498_006:0851a11": " 皆令得免於繫縛  及以鞭杖苦楚事",
    "X74n1498_006:0851a12": " 將臨刑者得命全  眾苦皆令永除盡",
    "X74n1498_006:0851a13": " 若有眾生饑渴逼  令得種種殊勝味",
    "X74n1498_006:0851a14": " 盲者得視聾者聞  跛者能行&#x7602;能語",
    "X74n1498_006:0851a15": " 貧窮眾生獲寶藏  倉庫盈溢無所乏",
    "X74n1498_006:0851a16": " 皆令得受上妙樂  無一眾生受苦惱",
    "X74n1498_006:0851a17": " 一切人天皆樂見  容儀溫雅甚端嚴",
    "X74n1498_006:0851a18": " 悉皆現受無量樂  受用豐饒福德具",
    "X74n1498_006:0851a19": " 隨彼眾生念妓樂  眾妙音聲皆現前",
    "X74n1498_006:0851a20": " 念水即現清涼池  金色蓮華泛其上",
    "X74n1498_006:0851a21": " 隨彼眾生心所念  飲食衣服及&#x7240;敷",
    "X74n1498_006:0851a22": " 金銀珍寶妙&#x7460;璃  瓔珞莊嚴皆具足",
    "X74n1498_006:0851a23": " 勿令眾生聞惡響  亦復不見有相違",
    "X74n1498_006:0851a24": " 所受容貌悉端嚴  各各慈心皆愛樂",
    "X74n1498_006:0851b01": " 世間資生諸樂具  隨心念時皆滿足",
    "X74n1498_006:0851b02": " 所得珍財無&#x608B;惜  分布施與諸眾生",
    "X74n1498_006:0851b03": " 燒香末香及塗香  眾妙雜華非一色",
    "X74n1498_006:0851b04": " 每日三時從樹墮  隨心受用生歡喜",
    "X74n1498_006:0851b05": " 普願眾生咸供養  十方一切最勝尊",
    "X74n1498_006:0851b06": " 三乘清淨妙法門  菩薩獨覺聲聞眾",
    "X74n1498_006:0851b07": " 常願勿處於卑賤  不墮無暇八難中",
    "X74n1498_006:0851b08": " 生在有暇人中尊  恒得親承十方佛",
    "X74n1498_006:0851b09": " 願得常生富貴家  財寶倉庫皆盈滿",
    "X74n1498_006:0851b10": " 顏貌名稱無與等  壽命延長經劫數",
    "X74n1498_006:0851b11": " 悉願女人變為男  勇健聰明多智慧",
    "X74n1498_006:0851b12": " 一切常行菩薩道  勤修六度到彼岸",
    "X74n1498_006:0851b13": " 常見十方無量佛  寶王樹下而安處",
    "X74n1498_006:0851b14": " 處妙&#x7460;璃師子座  恒得親承轉法輪",
    "X74n1498_006:0851b15": " 若於過去及現在  輪迴三有造諸業",
    "X74n1498_006:0851b16": " 能招可厭不善趣  願得消滅永無餘",
    "X74n1498_006:0851b17": " 一切眾生於有海  生死罥網堅牢縛",
    "X74n1498_006:0851b18": " 願以智&#x5292;為斷除  離苦速證菩提處",
    "X74n1498_006:0851b19": " 眾生於此贍部內  或於他方世界中",
    "X74n1498_006:0851b20": " 所作種種勝福因  我今皆悉生隨喜",
    "X74n1498_006:0851b21": " 以此隨喜福德事  及身語意造眾善",
    "X74n1498_006:0851b22": " 願此勝業常增長  速證無上大菩提",
    "X74n1498_006:0851b23": " 所有禮讚佛功德  深心清淨無瑕穢",
    "X74n1498_006:0851b24": " 迴向發願福無邊  當超惡趣六十劫",
    "X74n1498_006:0851c01": " 若有男子及女人  婆羅門等諸勝族",
    "X74n1498_006:0851c02": " 合掌一心讚歎佛  生生常憶宿世事",
    "X74n1498_006:0851c03": " 諸根清淨身圓滿  殊勝功德皆成就",
    "X74n1498_006:0851c04": " 願於未來所生處  常得人天共瞻仰",
    "X74n1498_006:0851c05": " 非於一佛十佛所  修諸善根今得聞",
    "X74n1498_006:0851c06": " 百千佛所種善根  方得聞斯懺悔法",
    "X74n1498_006:0851c07": "[0851c07] (接華嚴偈云)願常面見諸如來。及諸佛子眾圍繞。於彼皆",
    "X74n1498_006:0851c08": "興廣大供。盡未來劫無疲厭(鳴磬振鈴)。",
    "X74n1498_006:0851c09": "[0851c09] (正表云)我佛如來。有然香真言。謹當宣誦(且拈香且誦)。",
    "X74n1498_006:0851c10": "[0851c10] 唵 什伐囉 多末尼 阿&#x9262;囉句吒 蘇破囉尼",
    "X74n1498_006:0851c11": "毗迦知 虎[合*牛](鳴磬振鈴)",
    "X74n1498_006:0851c12": "[0851c12] (法師想。香雲充塞道場。六道&#x7FA3;靈。熏聞開悟)。",
    "X74n1498_006:0851c13": "[0851c13] (助表云)我佛如來。有灑淨真言。謹當宣誦。",
    "X74n1498_006:0851c14": "[0851c14] 唵 伐什囉 賒咩耶 吽癹 悉哩摩呬 薩訶",
    "X74n1498_006:0851c15": "(鳴磬。振鈴 二表灑座席。周遍)",
    "X74n1498_006:0851c16": "[0851c16] (法師想。水所到處。几席光明。坐者清淨)。",
    "X74n1498_006:0851c17": "[0851c17] (正表云)茲當奉供。水陸內壇。下堂十四席。有意敷宣。三",
    "X74n1498_006:0851c18": "寶光中。希垂朗鑒(俱跪。正表宣意旨。畢。鳴磬。振鈴)○(此時將一切諸品之供。列",
    "X74n1498_006:0851c19": "好。主法巡視之)。",
    "X74n1498_006:0851c20": "[0851c20] (助表云)歸命十方三寶眾。願垂神力為冥熏。我今具食",
    "X74n1498_006:0851c21": "誦真言。遍彼六凡咸受供。夫一切諸法。體是真如。",
    "X74n1498_006:0851c22": "非色非空。故能妙現。是以大周沙界。小極微塵。過",
    "X74n1498_006:0851c23": "現未來。剎那一念。於一真上。性相圓明。無一妙而",
    "X74n1498_006:0851c24": "不具者也。洪惟我世尊毗盧遮那如來。盡法界源",
    "X74n1498_006:0852a01": "底。混法報化三身而為一。於一切眾生。悉滿所求。",
    "X74n1498_006:0852a02": "而自身未嘗動。是故大小往來之情量已破。任運",
    "X74n1498_006:0852a03": "施為。無不可也。故遣化身。宣說施食法門。俾於一",
    "X74n1498_006:0852a04": "心。持誦無量威德自在光明勝妙力陀羅尼。加持",
    "X74n1498_006:0852a05": "一切。出生無量。周遍法界。普興供養。今我奉宣此",
    "X74n1498_006:0852a06": "&#x546A;。加持法食。成大功能。仰憑法眾。同聲持誦(敲大魚同",
    "X74n1498_006:0852a07": "念二十一&#x5FA7;)。",
    "X74n1498_006:0852a08": "[0852a08] 曩謨薩縛怛他孽多 縛路枳帝 唵 三跋羅三",
    "X74n1498_006:0852a09": "跋羅 吽(鳴磬振鈴)",
    "X74n1498_006:0852a10": "[0852a10] (法師想。一一食中。出生甘露上味。一切餚膳。微妙六塵。彌滿法界。皆成妙供。一時奉獻。十四席中。一一各得稱",
    "X74n1498_006:0852a11": "心之物。以為享用。無有絲毫欠&#x7F3C;。及不如意事)。",
    "X74n1498_006:0852a12": "[0852a12] (正表云)我佛如來。有施甘露真言。謹當宣誦(鳴大魚。同誦七遍)。",
    "X74n1498_006:0852a13": "[0852a13] 南無素嚕婆耶 怛他揭多耶 怛你也他 素嚕",
    "X74n1498_006:0852a14": "素嚕 &#x9262;囉素嚕 &#x9262;囉素嚕 莎訶(鳴磬振鈴。表白灑水",
    "X74n1498_006:0852a15": "於供品上)",
    "X74n1498_006:0852a16": "[0852a16] (法師想。此水既承&#x546A;力。化為甘露。遂使諸品。潔淨香美。更能出生種種香味色聲。妙觸妙法。無邊供具。一一稱",
    "X74n1498_006:0852a17": "心。咸發道意)。",
    "X74n1498_006:0852a18": "[0852a18] (助表云)我今奉揚七如來聖號。一一名號。有大功能。聞",
    "X74n1498_006:0852a19": "其名者。於一切法中。捨麤入妙。捐諸細累。得諸如",
    "X74n1498_006:0852a20": "來禪悅之食。乃至往生極樂國土。當知此諸如來。",
    "X74n1498_006:0852a21": "一稱其名。即現全身。於眾生前。作諸利益。",
    "X74n1498_006:0852a22": "[0852a22] 南無多寶如來(三稱)。南無寶勝如來(三稱)。南無妙色聲",
    "X74n1498_006:0852a23": "如來(三稱)。南無廣博身如來(三稱)。南無離怖畏如來(三稱)。",
    "X74n1498_006:0852a24": "南無甘露王如來(三稱)。南無阿彌陀如來(三稱)。",
    "X74n1498_006:0852b01": "[0852b01] (主法云)一心奉供。一真法界。映現諸天。日月星宮。主佐",
    "X74n1498_006:0852b02": "將吏。天童女等。各及眷屬。惟願現人天身。作佛子",
    "X74n1498_006:0852b03": "眾。受法施食。為菩提因。盡未來際。行菩薩道(鳴磬振鈴)。",
    "X74n1498_006:0852b04": "[0852b04] (主法云)一心奉供。一真法界。映現諸仙。天地水仙。人鬼",
    "X74n1498_006:0852b05": "法仙。男女仙班。各及眷屬。惟願現人天身。作佛子",
    "X74n1498_006:0852b06": "眾。受法施食。為菩提因。盡未來際。行菩薩道(鳴磬振鈴)。",
    "X74n1498_006:0852b07": "[0852b07] (主法云)一心奉供。一真法界。映現龍神。八部勝流。主臣",
    "X74n1498_006:0852b08": "男女。各及眷屬。惟願現人天身。作佛子眾。受法施",
    "X74n1498_006:0852b09": "食。為菩提因。盡未來際。行菩薩道(鳴磬振鈴)。",
    "X74n1498_006:0852b10": "[0852b10] (主法云)一心奉供。一真法界。映現輪王。金銀銅鐵。隨身",
    "X74n1498_006:0852b11": "七寶。各及眷屬。惟願現人天身。作佛子眾。受法施",
    "X74n1498_006:0852b12": "食。為菩提因。盡未來際。行菩薩道(鳴磬振鈴)。",
    "X74n1498_006:0852b13": "[0852b13] (主法云)一心奉供。一真法界。映現人倫。主臣文武。貴賤",
    "X74n1498_006:0852b14": "賢愚。各及眷屬。惟願現人天身。作佛子眾。受法施",
    "X74n1498_006:0852b15": "食。為菩提因。盡未來際。行菩薩道(鳴磬振鈴)。",
    "X74n1498_006:0852b16": "[0852b16] (主法云)一心奉供。一真法界。映現修羅。四趣所銜。種種",
    "X74n1498_006:0852b17": "勝劣。各及眷屬。惟願現人天身。作佛子眾。受法施",
    "X74n1498_006:0852b18": "食。為菩提因。盡未來際。行菩薩道(鳴磬振鈴)。",
    "X74n1498_006:0852b19": "[0852b19] (主法云)一心奉供。一真法界。映現非人。勝劣諸通。各及",
    "X74n1498_006:0852b20": "眷屬。惟願現人天身。作佛子眾。受法施食。為菩提",
    "X74n1498_006:0852b21": "因。盡未來際。行菩薩道(鳴磬振鈴)。",
    "X74n1498_006:0852b22": "[0852b22] (主法云)一心奉供。一真法界。映現冥塗。通塞貧富。別別",
    "X74n1498_006:0852b23": "鬼倫。各及眷屬。惟願現人天身。作佛子眾。受法施",
    "X74n1498_006:0852b24": "食。為菩提因。盡未來際。行菩薩道(鳴磬振鈴)。",
    "X74n1498_006:0852c01": "[0852c01] (主法云)一心奉供。一真法界。映現旁生。依憑空風。地火",
    "X74n1498_006:0852c02": "水木。一切諸倫。各及眷屬。惟願現人天身。作佛子",
    "X74n1498_006:0852c03": "眾。受法施食。為菩提因。盡未來際。行菩薩道(鳴磬振鈴)。",
    "X74n1498_006:0852c04": "[0852c04] (主法云)一心奉供。一真法界。映現苦倫。乍卸泥犁。粗成",
    "X74n1498_006:0852c05": "樂受。各及眷屬。惟願現人天身。作佛子眾。受法施",
    "X74n1498_006:0852c06": "食。為菩提因。盡未來際。行菩薩道(鳴磬振鈴)。",
    "X74n1498_006:0852c07": "[0852c07] (主法云)一心奉供。一真法界。映現中有。七七日內。未受",
    "X74n1498_006:0852c08": "定形。各及眷屬。惟願現人天身。作佛子眾。受法施",
    "X74n1498_006:0852c09": "食。為菩提因。盡未來際。行菩薩道(鳴磬振鈴)。",
    "X74n1498_006:0852c10": "[0852c10] (主法云)一心奉供。一真法界。映現道場。上下八方。鬼神",
    "X74n1498_006:0852c11": "執事。各及眷屬。惟願現人天身。作佛子眾。受法施",
    "X74n1498_006:0852c12": "食。為菩提因。盡未來際。行菩薩道(鳴磬振鈴)。",
    "X74n1498_006:0852c13": "[0852c13] (主法云)一心奉供。一真法界。映現當機。某甲某甲。受度",
    "X74n1498_006:0852c14": "之靈。各及眷屬。惟願現人天身。作佛子眾。受法施",
    "X74n1498_006:0852c15": "食。為菩提因。盡未來際。行菩薩道(鳴磬振鈴)。",
    "X74n1498_006:0852c16": "[0852c16] (主法云)一心奉供。一真法界。映現內壇。依戀道場。適居",
    "X74n1498_006:0852c17": "陪位。一切真靈。各及眷屬。惟願現人天身。作佛子",
    "X74n1498_006:0852c18": "眾。受法施食。為菩提因。盡未來際。行菩薩道(鳴磬振鈴)",
    "X74n1498_006:0852c19": "○(此時一切陳列。種種具足無虧)。",
    "X74n1498_006:0852c20": "[0852c20] (助表云)我佛如來。有獻供養真言。謹當宣誦。",
    "X74n1498_006:0852c21": "[0852c21] 唵 &#x8A90;&#x8A90;曩 三婆縛 縛日囉斛(鳴磬振鈴)",
    "X74n1498_006:0852c22": "[0852c22] (助表云)願因秘密。不思議熏。悉使微餚。轉成妙供。普施",
    "X74n1498_006:0852c23": "眾席。陪位當機。一切稱心。清涼受用。",
    "X74n1498_006:0852c24": "[0852c24] (正表云)慧燈散夜月之輝。定水湛秋空之色。華嚴萬行。",
    "X74n1498_006:0853a01": "果滿一乘。入此室者。唯聞諸佛功德之香。作是觀",
    "X74n1498_006:0853a02": "者。不著禪悅法喜之味。莫不十門融洽。六位回環。",
    "X74n1498_006:0853a03": "超心量以無遮。總根塵而入妙。",
    "X74n1498_006:0853a04": "[0853a04] (助表云)我佛如來。有獻香真言。謹當宣誦(凡獻皆於普供席舉之。表",
    "X74n1498_006:0853a05": "敬耳)。",
    "X74n1498_006:0853a06": "[0853a06] 唵 薩婆怛他揭多 杜婆 布闍瞑伽 三慕達",
    "X74n1498_006:0853a07": "囉 窣癹囉拏 三末曳 吽(鳴磬振鈴)",
    "X74n1498_006:0853a08": "[0853a08] (法師想。香雲遍滿眾靈之前)。",
    "X74n1498_006:0853a09": "[0853a09] (正表云)我佛如來。有獻華真言。謹當宣誦。",
    "X74n1498_006:0853a10": "[0853a10] 唵 薩婆怛他揭多 補瑟波 布闍瞑伽 三慕",
    "X74n1498_006:0853a11": "達囉 窣癹囉拏 三末曳 吽(鳴磬振鈴)",
    "X74n1498_006:0853a12": "[0853a12] (法師想。華雲遍滿眾靈之前)。",
    "X74n1498_006:0853a13": "[0853a13] (助表云)我佛如來。有獻燈真言。謹當宣誦。",
    "X74n1498_006:0853a14": "[0853a14] 唵 薩婆怛他揭多 你婆 布闍瞑伽 三慕達",
    "X74n1498_006:0853a15": "囉 窣癹囉拏 三末曳 吽(鳴磬振鈴)",
    "X74n1498_006:0853a16": "[0853a16] (法師想。燈雲遍滿眾靈之前)。",
    "X74n1498_006:0853a17": "[0853a17] (正表云)我佛如來。有獻食獻衣真言。謹當宣誦。",
    "X74n1498_006:0853a18": "[0853a18] 唵 薩婆怛他揭多 阿弩怛囉婆 日嚕跛摩",
    "X74n1498_006:0853a19": " 三摩地 婆&#x9262;那跛那 部折那 薩網那 布",
    "X74n1498_006:0853a20": "闍瞑伽 三慕達囉 窣癹囉拏 三末曳 吽",
    "X74n1498_006:0853a21": "(鳴磬振鈴)",
    "X74n1498_006:0853a22": "[0853a22] (法師想。種種衣服。飲食茶果。如雲周遍。普云一切真靈之前)。",
    "X74n1498_006:0853a23": "[0853a23] (助表云)我佛如來。有獻寶真言。謹當宣誦。",
    "X74n1498_006:0853a24": "[0853a24] 唵 薩婆怛他揭多 摩訶跛折嚕 嗢婆摩怛那",
    "X74n1498_006:0853b01": "波羅蜜多 布闍瞑伽 三慕達囉 窣癹囉拏",
    "X74n1498_006:0853b02": "三末曳 吽(鳴磬振鈴)",
    "X74n1498_006:0853b03": "[0853b03] (法師想。一切寶色光雲。遍至一切真靈之前)。",
    "X74n1498_006:0853b04": "[0853b04] 論曰。法不可取以為供也。而供不可以無法。以法",
    "X74n1498_006:0853b05": "為供。是何法耶。而奉之於上堂。再奉之於下堂。一",
    "X74n1498_006:0853b06": "似真有可取攜而相贈者。法固如是乎。果如是。法",
    "X74n1498_006:0853b07": "亦尋常。而何足取以供也。世人喪心而行法。夫喪",
    "X74n1498_006:0853b08": "心則喪法。何所持而云行法乎哉。不知法而修供",
    "X74n1498_006:0853b09": "者比丘矣。故於此痛鍼之。若不自絕於法外。且停",
    "X74n1498_006:0853b10": "車馬。早息身心。當有意外好消息。",
    "X74n1498_006:0853b11": "[0853b11] (主法云)一切皆空。故能現有。萬法皆妙。何者為麤。離語",
    "X74n1498_006:0853b12": "言文字而亦非。即色香味觸而即是。汝等如是。諸",
    "X74n1498_006:0853b13": "佛亦然。位分上下。全寫心光。脈轉聖凡。常居本際。",
    "X74n1498_006:0853b14": "誰施誰受。難議難思。既萬變之皆恒。故一真而無",
    "X74n1498_006:0853b15": "妄。[0853b15] (主法二表。凝神作禪定印)。",
    "X74n1498_006:0853b16": "[0853b16] (正表云)我佛如來。有法供養真言。謹當宣誦。[0853b16] (法師禪定印。二表持",
    "X74n1498_006:0853b17": "&#x546A;。第三遍畢。法師乃舒手。振鈴以結之)。",
    "X74n1498_006:0853b18": "[0853b18] 唵 薩婆怛他揭多 悟呬耶 摩訶&#x9262;哩&#x9262;底",
    "X74n1498_006:0853b19": " 布闍瞑伽 三慕達囉 窣癹囉拏 三末曳",
    "X74n1498_006:0853b20": " 吽(鳴磬振鈴)",
    "X74n1498_006:0853b21": "[0853b21] (主法云)現前異相。本自同真。達諸法性相無邊。即一念",
    "X74n1498_006:0853b22": "思惟如理。&#x8657;心若谷。聞法如雷。冰至春而片片皆",
    "X74n1498_006:0853b23": "消。葉逢秋而番番盡落。根塵何在。但一真心。不受",
    "X74n1498_006:0853b24": "他欺。乃圓己力。故當心融妙法。令我等所供不&#x8657;",
    "X74n1498_006:0853c01": "也(鳴磬振鈴)。",
    "X74n1498_006:0853c02": "[0853c02] (法師想。三施並運。滿足&#x7FA3;心。世法菩提。全無異相。皆蒙法喜。解脫清涼)。",
    "X74n1498_006:0853c03": "[0853c03] (表白舉)往生&#x546A;三遍。",
    "X74n1498_006:0853c04": "[0853c04] (法師同唱)無邊剎海海涵空。海空遍現蓮華宮。蓮宮周遍",
    "X74n1498_006:0853c05": "遍空海。空海獨露彌陀容。南無華嚴安樂世界。光",
    "X74n1498_006:0853c06": "明遍照。阿彌陀佛。",
    "X74n1498_006:0853c07": "[0853c07] (先正表。次助表。次法師。繞誦云)阿彌陀佛。阿彌陀佛(滿一百八&#x5FA7;。畢。立定。唱云)。彼",
    "X74n1498_006:0853c08": "佛眾會咸清淨。我時於勝蓮華生。親&#x89A9;如來無量",
    "X74n1498_006:0853c09": "光。現前授我菩提記(鳴磬振鈴)。",
    "X74n1498_006:0853c10": "[0853c10] (法師云)如斯方便。每飯不忘。親見彌陀。去佛不遠。不假",
    "X74n1498_006:0853c11": "方便。自得心開。此謂以念佛心。入無生忍。生死劇",
    "X74n1498_006:0853c12": "苦。萬語難窮。四字洪名。破苦能遍。諸佛子眾。聽佛",
    "X74n1498_006:0853c13": "音聲。自他佛緣。心心擁護。自然十方諸佛。護汝身",
    "X74n1498_006:0853c14": "心。令汝善根。日夜增長(鳴磬振鈴)。",
    "X74n1498_006:0853c15": "[0853c15] (主法跪白云)上來水陸道場。下堂法事一周。所有功德。悉",
    "X74n1498_006:0853c16": "以迴向一切眾生。願一切眾生。早發圓根。早聞妙",
    "X74n1498_006:0853c17": "法。身心潔白。晝夜光明。冤對消亡。眷屬隨順。神通",
    "X74n1498_006:0853c18": "迅速。法脈安詳。有願皆從。所作悉辦。飛生極樂。快",
    "X74n1498_006:0853c19": "&#x89A9;彌陀。凡一念信心向佛者。皆無苦屈。直達康莊。",
    "X74n1498_006:0853c20": "凡一生起行修行者。全秉中鋒。不落邊際。凡一事",
    "X74n1498_006:0853c21": "發機衛道者。真善知識現其前。不遭魔外。凡一緣",
    "X74n1498_006:0853c22": "偶然入理者。佛威神力護其命。必獲圓成。我為眾",
    "X74n1498_006:0853c23": "生。引絲絲而入扣。眾生因我。融法法而化光。苟有",
    "X74n1498_006:0853c24": "所求。我願善權方便而滿之。以速其修。苟有所見。",
    "X74n1498_006:0854a01": "我皆慈悲正直而闢之。以歸於正。軌範&#x7FA3;靈。同佛",
    "X74n1498_006:0854a02": "知見。各現緣起。皆令還源。於無緣上先結普緣。於",
    "X74n1498_006:0854a03": "弱緣上為生勝緣。於隱緣上為示顯緣。於苦緣上",
    "X74n1498_006:0854a04": "為轉樂緣。&#x758E;者引入於密緣。偽者頓折以真緣。一",
    "X74n1498_006:0854a05": "切時。一切處。一切財。一切法。我皆與之周旋而無",
    "X74n1498_006:0854a06": "猜疑。我皆與之警策而無痕&#x8FF9;。我皆與之作伴侶",
    "X74n1498_006:0854a07": "而彼不知。但生歡喜。我皆與之作規矩而彼不越。",
    "X74n1498_006:0854a08": "久成自然。我皆給事。我皆安慰。習氣不挫。我以剛",
    "X74n1498_006:0854a09": "柔二境而轉移之。愛根難&#x39DE;。我以逆順二機而振",
    "X74n1498_006:0854a10": "落之。凡於正法生一敬心。或於邪修生一愛心。或",
    "X74n1498_006:0854a11": "於天神作一供養。或於魔外作一歸依。不明心地。",
    "X74n1498_006:0854a12": "&#x5307;&#x5307;往來。空負好心。多沈惡報。我今以此供養諸",
    "X74n1498_006:0854a13": "佛法僧無量聖賢之力。頓具靈根。悉能圓應。於如",
    "X74n1498_006:0854a14": "是如是之眾生眾生。初事中事後事。難中夢中定",
    "X74n1498_006:0854a15": "中。示作熟緣。善巧說法。悉達難言之隱。勇施無畏",
    "X74n1498_006:0854a16": "之恩。醍醐入心。甘露灌頂。天衣適體。寶鏡當空。必",
    "X74n1498_006:0854a17": "祈佛法僧寶。天仙龍神。體眾生心。成今日願。所念",
    "X74n1498_006:0854a18": "眾生。咸令得度。喜隨悲赴。妄盡真窮。一報終時。決",
    "X74n1498_006:0854a19": "生淨土。其有眾生。願與我同年同月同日同時生",
    "X74n1498_006:0854a20": "淨土者。必獲如願。必獲如願。空明鏡裏。妙出娑婆。",
    "X74n1498_006:0854a21": "慈愍光中。圓成法界(鳴磬。振鈴。問訊。退 是日午刻齋僧。以錢代飯。如前法)。"
}