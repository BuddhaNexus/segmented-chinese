{
    "X42n0736_011:0921a15": "四分律鈔批卷第十一本",
    "X42n0736_011:0921a16": "江東杭州華嚴寺僧　大覺　撰",
    "X42n0736_011:0921a17": "○持犯方軌篇十五",
    "X42n0736_011:0921a18": "上來雖明隨相。對事且科。若統明心境綱要。前篇未",
    "X42n0736_011:0921a19": "述。故今更生一篇。廣明心境體相。來攬苞舉。統關教",
    "X42n0736_011:0921a20": "意。故此文來。若准諸家撰作。所列次第。此門並在釋",
    "X42n0736_011:0921a21": "相之前。備明持犯體貌。心境差互犯義。三章五段。竪",
    "X42n0736_011:0921a22": "列橫科。廢立是非。文義苞廣。今之鈔意。為始學人故",
    "X42n0736_011:0921a23": "先明釋相。且列犯緣。辨相開通。令人易解。於次後方",
    "X42n0736_011:0921a24": "列。此篇辨相。辨相持犯。鏡乎心境者也。今言持犯等",
    "X42n0736_011:0921b01": "者。持謂止作二持。犯謂止作兩犯。礪云。依教執御。名",
    "X42n0736_011:0921b02": "之為持。違禁起非。故名為犯。又云。隨教修行曰持。違",
    "X42n0736_011:0921b03": "行興非曰犯。方者法也。軌者則也。此中具辨二持兩",
    "X42n0736_011:0921b04": "犯方法軌則。故云然也。又言持犯者。然統明律藏。不",
    "X42n0736_011:0921b05": "出持犯二字。如前二部戒本。廣明止持。略明作持。後",
    "X42n0736_011:0921b06": "有二十犍度。廣明作持。略明止持。若違前戒本。則名",
    "X42n0736_011:0921b07": "作犯。違後犍度。則名止犯。從此彰名故曰也。",
    "X42n0736_011:0921b08": "注以前隨相約事乃分者。將欲生起下文。前且述上",
    "X42n0736_011:0921b09": "文之意也。謂隨相中。是限約於事相。明持明犯。故言",
    "X42n0736_011:0921b10": "約事乃分此結前篇也。注至於統明等者生後也。上",
    "X42n0736_011:0921b11": "既約事分別。若統明心境。上則未且今文來意。廣明",
    "X42n0736_011:0921b12": "心境。欲使精識。故別立此門。乃秤甄也。言甄者明也。",
    "X42n0736_011:0921b13": "簡也。謂今別簡持犯。以為一門。對此甄字。便說一事",
    "X42n0736_011:0921b14": "者。昔郭朴常讀書。每有一人。常來言論。有異恒倫。因",
    "X42n0736_011:0921b15": "問。君從何來。姓字何等。答曰。姓舒名甄仲。言訖而去。",
    "X42n0736_011:0921b16": "朴時思之良久。乃悟言。其舒字。舍邊作予。予我也。謂",
    "X42n0736_011:0921b17": "我舍也。甄字。西下作土。邊又著瓦。仲字。人邊著中。應",
    "X42n0736_011:0921b18": "是我舍西瓦下土中人也。便握地果得一虫。長五六",
    "X42n0736_011:0921b19": "尺。即曲蟮精也。後絕不復來也。注云若取由途等者。",
    "X42n0736_011:0921b20": "立謂。若取由來。古人講者途轍。理合在釋相前。明持",
    "X42n0736_011:0921b21": "犯也。今為新學者未曉。故宜在後。又本作斯鈔。非擬",
    "X42n0736_011:0921b22": "講說也。",
    "X42n0736_011:0921b23": "律宗其唯持犯者。詮評重輕。故稱為律。宗由主也。古",
    "X42n0736_011:0921b24": "來師。立斯律宗。諸見不同。或用教行為宗。或用止善",
    "X42n0736_011:0921c01": "為宗。或將持犯為宗。戒疏以三輪為宗。看今文意。正",
    "X42n0736_011:0921c02": "將持犯為宗。謂如涅槃。明常住。即取常住為宗。法華",
    "X42n0736_011:0921c03": "明一乘。即用一乘為宗。此律既明持犯。何得非持犯",
    "X42n0736_011:0921c04": "為宗。謂此一律藏。文雖浩博。統其大意。不出持犯。謂",
    "X42n0736_011:0921c05": "二戒本。是止持。作犯二十犍度。是作持止犯故。其持",
    "X42n0736_011:0921c06": "犯二字該羅義書。何得非宗。非但此律持犯為宗。五",
    "X42n0736_011:0921c07": "部之律。一毗尼藏。皆明持犯也。持犯之相寔深者。謂",
    "X42n0736_011:0921c08": "此舉此教門廣博。理趣幽深。自非積功。何容示曉。故",
    "X42n0736_011:0921c09": "涅槃云。善達一字。名為律師。字義該羅故曰也。此謂",
    "X42n0736_011:0921c10": "能詮之教相難識也。非夫積學洞微者。積者積年習",
    "X42n0736_011:0921c11": "學。研覈。方達其幽邃之理也。應師云。幽者深遠貌也。",
    "X42n0736_011:0921c12": "洞者通也。遠窮者書也。謂久習學之人。方能違書其",
    "X42n0736_011:0921c13": "分理也。",
    "X42n0736_011:0921c14": "故歷代相遵等者。自覺明已後。逮乎茲日諸師相承",
    "X42n0736_011:0921c15": "遵行。持犯執見。雖稍有差殊。然大意。終歸一道。或言",
    "X42n0736_011:0921c16": "自古撰集是同。大義無異。故言無異術。術者道也。亦",
    "X42n0736_011:0921c17": "云法也。說文云。邑中道曰術。術通也。雖少多分逕大",
    "X42n0736_011:0921c18": "指無違者。立云。諸師或用婬盜等事。為不可學。今則",
    "X42n0736_011:0921c19": "用心境迷忘是不可學。事則皆是可學。雖復與昔少",
    "X42n0736_011:0921c20": "異。大意無失。不出持犯相也。逕者小道也。謂古師相",
    "X42n0736_011:0921c21": "望。立義雖分。途異逕。大意還同。",
    "X42n0736_011:0921c22": "時過學肆詎知等者。肆者陳也。列也。謂陳貨賄於市",
    "X42n0736_011:0921c23": "隨人兩擇肆也。學肆亦爾。聽講之時。恣人採擇。故曰",
    "X42n0736_011:0921c24": "學肆。即如俗中亦云漢時張揩吐氣為五星霧。居於",
    "X42n0736_011:0922a01": "華岳之北。人來授學既多。世號花陰之市。故書云七",
    "X42n0736_011:0922a02": "貴[肆聿+并]填。若赴華陰之市。今言學肆。肆即市之異名。謂",
    "X42n0736_011:0922a03": "一夏之中。或一生之中。未過三兩度。聽陰之市。今言",
    "X42n0736_011:0922a04": "律豈識持犯輕重終始。故曰時過學肆也。此句對上",
    "X42n0736_011:0922a05": "積學洞微之人。乃知持犯始末之相。有云。二持順受",
    "X42n0736_011:0922a06": "體曰始。二犯違受體曰末。",
    "X42n0736_011:0922a07": "然持犯之文貫通者。謂一部律藏。唯明二持兩犯。前",
    "X42n0736_011:0922a08": "則戒本稱止持。後則犍度號作持。反則曰二犯可知。",
    "X42n0736_011:0922a09": "就境彰名等者。若對前婬盜等境。顯其犯名者。前隨",
    "X42n0736_011:0922a10": "戒中已具論訖。今試約義總論等者。此正生起今文。",
    "X42n0736_011:0922a11": "謂約義論量。便識持犯綱紀之意。始舉領則使毛端",
    "X42n0736_011:0922a12": "提綱者。能令目整。今此一篇。可謂五篇之綱領也。舉",
    "X42n0736_011:0922a13": "事以顯者。如下文舉婬盜殺妄。或舉房舍尺量長衣",
    "X42n0736_011:0922a14": "大小。皆名舉事也。亦如境想中四句五句。皆舉殺舉",
    "X42n0736_011:0922a15": "盜以明也。",
    "X42n0736_011:0922a16": "初知持犯名學者。解二持二犯之名也。二解體狀者。",
    "X42n0736_011:0922a17": "即兩種持犯。用何為體狀。下具釋之。用心為體狀。三",
    "X42n0736_011:0922a18": "明成就者。謂持犯四行之業。業成在何分齊之心中。",
    "X42n0736_011:0922a19": "下釋云。結成局在行心。四明通塞者。二種持犯。總有",
    "X42n0736_011:0922a20": "四行。若相兼相有。故說為通。四各相無。故稱為塞。五",
    "X42n0736_011:0922a21": "明漸頓者。兩種持犯之行。或復漸成。或有頓就。六優",
    "X42n0736_011:0922a22": "劣者。通據受隨及二持犯。各有勝負。故曰優劣。初明",
    "X42n0736_011:0922a23": "二種持犯下此釋初門持犯名字之義。先解二持者。",
    "X42n0736_011:0922a24": "所以先明二持。次明兩犯者。謂持順受體。故宜先明。",
    "X42n0736_011:0922b01": "犯違受體。故在後述。又就二持。先明止持。次明作持",
    "X42n0736_011:0922b02": "者。謂由先止惡。離於婬殺。持行成故。方堪秉御故先",
    "X42n0736_011:0922b03": "明止持。次作持也。下文明犯則。先明作犯。次辨止犯。",
    "X42n0736_011:0922b04": "以對上二持故也。謂反却止持名作犯。反却作持名",
    "X42n0736_011:0922b05": "止犯故也。",
    "X42n0736_011:0922b06": "順本受者。以其受時。立誓要期。斷一切惡故。今不作",
    "X42n0736_011:0922b07": "惡。是順本所受。如初篇之類者。由初篇四戒。唯是止",
    "X42n0736_011:0922b08": "持。若二篇僧殘。通含止作。故今獨舉初篇也。上釋止",
    "X42n0736_011:0922b09": "持義已竟。",
    "X42n0736_011:0922b10": "下明作持義也。有善起護者。謂隨有善法。如持衣說",
    "X42n0736_011:0922b11": "淨等。要有修心故名作也。持如前解者。略指同前文",
    "X42n0736_011:0922b12": "也。故前文云。止而無違。今應言作而無違。戒體光潔。",
    "X42n0736_011:0922b13": "順本所受名持也。",
    "X42n0736_011:0922b14": "所以先後者。將欲釋其前後之所以。且先自徵。何故",
    "X42n0736_011:0922b15": "先明止持次作持。又復何故。先明二持。後明二犯。解",
    "X42n0736_011:0922b16": "云。要先離惡是止持。後修善行。是作持。持依受體故",
    "X42n0736_011:0922b17": "先明。反持成犯。後說也。論云戒相止者。此引百論。正",
    "X42n0736_011:0922b18": "是天龍菩薩之所造也。言戒相止者。對惡防護。止而",
    "X42n0736_011:0922b19": "不犯。名止持。言行相作者。對善修行。為作持。故曰行",
    "X42n0736_011:0922b20": "作也。論自問何故止持置前。作持居後。論中答意云。",
    "X42n0736_011:0922b21": "要先有戒。然後起行。戒則止行。則是作故。止前作後",
    "X42n0736_011:0922b22": "也。又解云。止持離麁過為勝。故先明之。作持離輕過",
    "X42n0736_011:0922b23": "為劣。故後辨也。高云。止持根本故先明。作持是枝條",
    "X42n0736_011:0922b24": "故後說也。礪問云。何故持中先止後作。犯內先作後",
    "X42n0736_011:0922c01": "止。答修行之來。若不離過。無由作善。是故先止離過",
    "X42n0736_011:0922c02": "為宗。次明於作。修善為義故。百論云。戒相止。行相作。",
    "X42n0736_011:0922c03": "先止後作。義之次第故也。亦可止持自行須先明。作",
    "X42n0736_011:0922c04": "持外作故次後說。亦如律中。戒本文前。犍度次後也。",
    "X42n0736_011:0922c05": "二犯之中。先作後止者。一望二持。相翻對故。亦可作",
    "X42n0736_011:0922c06": "犯過麤。理宜先禁。止犯過微。應須後說。欲使僧尼。麤",
    "X42n0736_011:0922c07": "細俱離。尅定道高也。又云惡止善行等者。此亦百論",
    "X42n0736_011:0922c08": "文也。謂先止惡已。方乃修行善行也。上來釋二持義",
    "X42n0736_011:0922c09": "已竟。",
    "X42n0736_011:0922c10": "次釋二犯。我倒在懷者。古人云。我有三種。一者如來",
    "X42n0736_011:0922c11": "八自在我。即涅槃經常樂我淨。此謂佛真我也。二者",
    "X42n0736_011:0922c12": "世流布我。即諸佛菩薩。羅漢之人。隨世俗說。即涅槃",
    "X42n0736_011:0922c13": "云。諸佛隨俗。亦說有我。三者凡夫妄想顛倒之我。如",
    "X42n0736_011:0922c14": "止外道等計如微塵。或如麻米。或如拇指。或周遍等。",
    "X42n0736_011:0922c15": "今言我倒即其義也。西方外道。計我如是。然此世人。",
    "X42n0736_011:0922c16": "佛法。未來亦執有人神。如炙經說。某日人神在足在",
    "X42n0736_011:0922c17": "頭。亦是妄執有我。亦與顛倒應應有犯人神。或因致",
    "X42n0736_011:0922c18": "死。因說西域。有護法菩薩。降伏外道。謂諸外道常說",
    "X42n0736_011:0922c19": "有我。汝佛法中。說言無我。此是邪說。常與護法菩薩。",
    "X42n0736_011:0922c20": "說此義。護法語言。汝言有我。我相如何。答我觀身中。",
    "X42n0736_011:0922c21": "我相色黃。菩薩言。定是有我。非但色黃。亦復有毛。令",
    "X42n0736_011:0922c22": "其觀之。外道還家。諦觀作。果然見毛遍生身中。後來",
    "X42n0736_011:0922c23": "白言。實爾有毛。菩薩復語言。非但有毛。亦乃有尾。復",
    "X42n0736_011:0922c24": "更觀尾。想既成就。亦復見尾。復來白言。實有一尾。",
    "X42n0736_011:0923a01": "復語更有四脚。復令觀之。乃至復言。有頭有角。皆言",
    "X42n0736_011:0923a02": "有。菩薩語言。既有毛尾四脚兩角。可往槽上喫草。外",
    "X42n0736_011:0923a03": "道即往槽上食草。經於多日。為妄亦所使。喫草極困。",
    "X42n0736_011:0923a04": "來白菩薩。奈何此苦。菩薩教言。作無我觀。先觀兩角",
    "X42n0736_011:0923a05": "是無。漸漸觀頭尾等。次觀我體皆悉是無。因茲悟道。",
    "X42n0736_011:0923a06": "故知妄執即見是有也。皷動身口違理造境者。立謂。",
    "X42n0736_011:0923a07": "內有貪等三毒煩惱。能皷激身口。違真如之理觀。造",
    "X42n0736_011:0923a08": "趣婬盜等境故名作也。此對作惡法為宗者。此結文",
    "X42n0736_011:0923a09": "也。明其作惡必名作犯。故用惡法為作犯宗也。",
    "X42n0736_011:0923a10": "行違本受者。本受戒時。擬學萬行。今既怠不肯修學。",
    "X42n0736_011:0923a11": "則是行違本受也。反彼受願者。謂初受時。願學一切",
    "X42n0736_011:0923a12": "法。今既於不學。是反受願。此對不修善法為宗者。如",
    "X42n0736_011:0923a13": "止不持衣說淨。讀誦經教。是為止犯。將此不修。即是",
    "X42n0736_011:0923a14": "止犯之宗。礪云。二持就功能得名。二犯就過受稱。釋",
    "X42n0736_011:0923a15": "第一持犯義竟。",
    "X42n0736_011:0923a16": "二明體狀者。立云。二種持犯。約心為體。身口是狀。且",
    "X42n0736_011:0923a17": "如持衣說諍。跪對執衣。口陳詞句是狀。然雖外假身",
    "X42n0736_011:0923a18": "口。及論問業。必約內心。如律中。皆問汝以何心欲。用",
    "X42n0736_011:0923a19": "心為體。",
    "X42n0736_011:0923a20": "餘義廢之者。有人解云。古人將事。為不可學。南山將",
    "X42n0736_011:0923a21": "心境迷忘。為不可學。癈其古義故曰也。今詳。此解非",
    "X42n0736_011:0923a22": "理。此門欲明體狀。何須言可學不可學等。然可學不",
    "X42n0736_011:0923a23": "可學。乃是持犯家。一分別義。何關立體事也。深云。廣",
    "X42n0736_011:0923a24": "明體狀。非色非心之法。今更不明。故言廢之。立云。不",
    "X42n0736_011:0923b01": "用昔解。故曰餘義癈之。戒疏云。如昔云者(即空律即解也)。離",
    "X42n0736_011:0923b02": "身三邪。離口四過。意地不犯三不善根。名止持體。屈",
    "X42n0736_011:0923b03": "申禮拜。行檀放生。讚歎三寶。讀誦經教。意三修善。對",
    "X42n0736_011:0923b04": "治三毒。各修諸觀。乃至離染淨行。慈悲四弘等。名作",
    "X42n0736_011:0923b05": "持體。起十不善。名作犯體。止不禮拜。布施修慈。乃至",
    "X42n0736_011:0923b06": "觀行名止犯。有人問云。止不行施禮拜讀誦。悉為犯",
    "X42n0736_011:0923b07": "者。出在何律。何聚所收。如律文云。佛不制者不制也。",
    "X42n0736_011:0923b08": "何以得知。不施非犯者。如智論中。兄弟二人。出家造",
    "X42n0736_011:0923b09": "業。各於施戒。年不修行。弟為白象。以不持戒。兄獲羅",
    "X42n0736_011:0923b10": "漢。乞食不得。由不行施。如何而言不施犯罪。又且律",
    "X42n0736_011:0923b11": "中。但約身口。至於意地。未聞戒訓。如何而言不修四",
    "X42n0736_011:0923b12": "弘便是犯也。又若犯者。何曾見悔不施等罪。故智論",
    "X42n0736_011:0923b13": "云。不行十二頭陀四無量心。不名犯戒。於戒不莊嚴。",
    "X42n0736_011:0923b14": "故知昔立違於律論。若論自行。止可違理。若不修慈。",
    "X42n0736_011:0923b15": "何成道業。毒蛇未出。義不安眠。如救頭燃。名有慙者",
    "X42n0736_011:0923b16": "故言廢之。今時但在正解。故言直論等也。私弟雖行",
    "X42n0736_011:0923b17": "檀而墮畜生。明知行檀。非持戒也。兄不布施。乞食不",
    "X42n0736_011:0923b18": "得。既證羅漢。明知不施非破戒也。如何古人判不行",
    "X42n0736_011:0923b19": "檀。是止犯體。義則敗也。復判行檀誦經。為作持行。若",
    "X42n0736_011:0923b20": "使行檀。是作持。其弟何故墮於白象。一就能持者。謂",
    "X42n0736_011:0923b21": "約行人能持戒心能犯戒心以為體也。",
    "X42n0736_011:0923b22": "用心為體身口是具者。持犯業體。要由心使。身口但",
    "X42n0736_011:0923b23": "是造善惡之具。縱有身口。而非心使。不能成業。案涅",
    "X42n0736_011:0923b24": "槃經明三業義。呼身口業。名為期業謂由先發故名",
    "X42n0736_011:0923c01": "意業。從意業生身口業。疏家解云。因果相應。有同契",
    "X42n0736_011:0923c02": "約。故曰期業也。謂心業前發。與身口業為期。所以身",
    "X42n0736_011:0923c03": "口業後來。應前心業也。論云者成實論也。三種業者。",
    "X42n0736_011:0923c04": "身口意也。身是造善惡具。業不自成。必由意地。能成",
    "X42n0736_011:0923c05": "身口之本也。當審觀其意者。此是四分律勸信序",
    "X42n0736_011:0923c06": "偈。略引一句也。彼云。夫欲造善法。備具三種業。當審",
    "X42n0736_011:0923c07": "觀其意。如羅云經說。賓言。羅云經說鶖子與羅云。分",
    "X42n0736_011:0923c08": "衛。時有輕薄者(謂有婆羅門相輕薄)。興毒意。取沙土。著鶖子鉢",
    "X42n0736_011:0923c09": "中。擊其羅云。頭破出血污面。鶖鷺子告羅云言。當起",
    "X42n0736_011:0923c10": "慈心。羅云臨水洗血。而自說曰。余痛斯須。那彼長苦。",
    "X42n0736_011:0923c11": "如彼廣說。如後更解者。勝云。上雖論心是其業本。如",
    "X42n0736_011:0923c12": "下優劣門。單心三時辨輕重。如善生等。故知業起假",
    "X42n0736_011:0923c13": "心為本。若論聲聞成業。要假身口。獨意不成也。若單",
    "X42n0736_011:0923c14": "成者。限大乘。下文書有此料簡。故言如後意。恐指下",
    "X42n0736_011:0923c15": "引母論犯必關心成業。故知必由於心也。上釋能持",
    "X42n0736_011:0923c16": "己意。",
    "X42n0736_011:0923c17": "二就所持者。謂約制聽二教。以明體也。上既能持之",
    "X42n0736_011:0923c18": "心。此下所持之意。謂對前事。事是所持也。且將持犯。",
    "X42n0736_011:0923c19": "於制聽二教中以明之也。",
    "X42n0736_011:0923c20": "言制教有二者。宣云。如諸性戒。體與理違。縱佛不制。",
    "X42n0736_011:0923c21": "世俗常禁。教由制興。故曰制教(此解與應下制止義。不應制作也)。作",
    "X42n0736_011:0923c22": "則無愆不順有罪者。即說恣等也。又如三衣一鉢。是",
    "X42n0736_011:0923c23": "佛所制。不順有罪。二制止作即有違等者。如婬盜妄",
    "X42n0736_011:0923c24": "是也。上釋制教已竟。言聽教者。宣云。如諸遮戒。體是",
    "X42n0736_011:0924a01": "煩重。事亂妨道。理因難開。然是薄機。假資得立。故制",
    "X42n0736_011:0924a02": "隨緣任情通許不可仰。故名聽教。言作與不作一切",
    "X42n0736_011:0924a03": "無罪者。二房眾具。百一長財。與不作。聖皆任可。故名",
    "X42n0736_011:0924a04": "為聽。如能上行不畜最善。中下根人。用亦無罪。而不",
    "X42n0736_011:0924a05": "違教。故曰一切無罪。故地持云。有罪行者制。無罪行",
    "X42n0736_011:0924a06": "者聽。文成證也。有又解云。若是有罪之行。如婬盜等。",
    "X42n0736_011:0924a07": "佛則不許作。若是無罪之行。如開畜長衣等。佛則開",
    "X42n0736_011:0924a08": "許其行。故曰有罪行者制等也。",
    "X42n0736_011:0924a09": "何故須二者。釋立二教所以。假有此問生起也。汝既",
    "X42n0736_011:0924a10": "聽教中。作與不作俱無罪者。何用聽教為也。故須二",
    "X42n0736_011:0924a11": "教攝生義足者。制教被上根。聽教開中下。制聽二教。",
    "X42n0736_011:0924a12": "被三根之機。義無不盡。故曰義足也。",
    "X42n0736_011:0924a13": "今分二教攝法分齊者。謂制聽二教中。有事有法。何",
    "X42n0736_011:0924a14": "教中。無法有事。今將二教。對四行。何中有事法。若唯",
    "X42n0736_011:0924a15": "今文。古立義。止持作犯。但收得事。如四重等。止則是",
    "X42n0736_011:0924a16": "持。作則是犯。無法可收。若作持止犯。則攝二教中。法",
    "X42n0736_011:0924a17": "事如說恣等。作則是持。止則是犯。故說恣等。有法有",
    "X42n0736_011:0924a18": "事。是故作持通攝二教中法事也。所以知是古師立",
    "X42n0736_011:0924a19": "義者。戒疏云。如昔解云。二教攝法各有分齊。止持作",
    "X42n0736_011:0924a20": "犯。唯對二教。事相以明等。問如上立義。止持唯事。不",
    "X42n0736_011:0924a21": "通法者。如五邪七非。並非正法。若作有違。義須止約。",
    "X42n0736_011:0924a22": "此法與事。殺盜不殊。有何義故。不在止攝。如昔解。止",
    "X42n0736_011:0924a23": "但對事明者。於義有乖。今不同彼。無論事法。聖制止",
    "X42n0736_011:0924a24": "作。則通持犯。不以分體相無別。故知四行之中。皆有",
    "X42n0736_011:0924b01": "事法。今文中。雖不廣破。然於彼雜料簡中。第一歷位",
    "X42n0736_011:0924b02": "分別門。作犯中明事。白竟後即云。對法類知可解。則",
    "X42n0736_011:0924b03": "是明止持犯還有法也。又復下文。諸九句。皆此事法",
    "X42n0736_011:0924b04": "上坐也。止持作犯唯對二教中事以明者。此是古義",
    "X42n0736_011:0924b05": "如前廣述也。二教即制聽二教也。如婬盜等。是制教",
    "X42n0736_011:0924b06": "家止持作犯事也。怨逼三時無染。則是聽教中止持",
    "X42n0736_011:0924b07": "作犯事也。樂則作犯。不染是止持。既是佛開。故曰聽",
    "X42n0736_011:0924b08": "教。又如造房是聽教。止不過量是止持。過量房成曰",
    "X42n0736_011:0924b09": "作犯。此是聽教家。止持作犯事也(上皆自出意未詳)。通對二",
    "X42n0736_011:0924b10": "教法事兩種者。謂作持與止犯者。聽教家作持止犯。",
    "X42n0736_011:0924b11": "亦有法有事。如造房是。制教家作持止犯。亦有法有",
    "X42n0736_011:0924b12": "事也。如三衣一鉢。是配事可知。謂制聽兩教各有法",
    "X42n0736_011:0924b13": "有事。所以前不通法者。此却釋前句也。故前云止持",
    "X42n0736_011:0924b14": "作唯對二教事以明等文也。謂制門中。如安居自恣",
    "X42n0736_011:0924b15": "是法。婬盜等四是事。今若將止持作犯往收。但攝其",
    "X42n0736_011:0924b16": "婬盜等事。若作持止犯。則得安居之事。及法。謂說恣",
    "X42n0736_011:0924b17": "中。有法有事也。又聽教中。畜長是事。說淨是法。此上",
    "X42n0736_011:0924b18": "皆是古師立義也。就前止持對二教中制門中事等",
    "X42n0736_011:0924b19": "者。深云。要須捉取止字。至下文勿迷。謂今於制門事",
    "X42n0736_011:0924b20": "上明止持也。",
    "X42n0736_011:0924b21": "言婬通三境者。人非人畜生正道也。有人云。三處行",
    "X42n0736_011:0924b22": "婬曰三境。此非正解。故心疏云。可學制止者。婬通三",
    "X42n0736_011:0924b23": "趣等。然舉三趣則攝六道。以非人一趣含天修鬼獄",
    "X42n0736_011:0924b24": "四也。羯磨疏云。約律明趣。但說為三。謂人非畜也。以",
    "X42n0736_011:0924c01": "人畜兩趣。形現易知。天鬼獄修。幽通難識。故合天修",
    "X42n0736_011:0924c02": "鬼獄四道。為一趣也。莫不分得五通。異於人類。故號",
    "X42n0736_011:0924c03": "非人。余曾問諸講士。便答余云。不讀觀音人非人等",
    "X42n0736_011:0924c04": "者。可解。言非人者。此謂疑神。經中八部緊那羅也。形",
    "X42n0736_011:0924c05": "如人焉。但頂生角。作此解者。知四分主者。三寶物為",
    "X42n0736_011:0924c06": "一。主人物二。非人物三。畜物四也。二者制作如衣鉢",
    "X42n0736_011:0924c07": "躰量者。樹皮生疎衣體非等佛量。即量非也。石木銅",
    "X42n0736_011:0924c08": "泥鉢。躰非三斗已上。斗半已下。是鉢量非。止非法邊。",
    "X42n0736_011:0924c09": "名為止持。下文出者。約如法作邊。成作持故。文互出",
    "X42n0736_011:0924c10": "二不同。問此既明其止持之門。如何明其制作。如衣",
    "X42n0736_011:0924c11": "鉢等。豈非作持行也。謂要因造作故是止持。何故今",
    "X42n0736_011:0924c12": "於止持中。明云是止持行耶。答此衣鉢等。雖是作持。今",
    "X42n0736_011:0924c13": "取止不過量。而作還成止持。故戒疏云。且如三衣。教",
    "X42n0736_011:0924c14": "遣備具。不敢輕侮。名為止持。又云若過量作犯。反此",
    "X42n0736_011:0924c15": "作犯。豈非止持。又云若不依行則是作犯。今依教作。",
    "X42n0736_011:0924c16": "便成止持。注云昔以事不可學者。古人意云。取止持",
    "X42n0736_011:0924c17": "作犯家。如婬盜等。事是住法故。出家僧尼所不應學",
    "X42n0736_011:0924c18": "以須學故。聖不制學。故不得識。故曰不可學也。賓云。",
    "X42n0736_011:0924c19": "古師意言。婬盜等事。不可故。名不可學。其中縱有不",
    "X42n0736_011:0924c20": "識疑等。豈容有犯。犯是止持作犯家。所對之事。皆是",
    "X42n0736_011:0924c21": "非法事耳。若作持止犯。則事與法。俱是可學。以作持",
    "X42n0736_011:0924c22": "中。是事如法故。即衣鉢體量等。出家僧尼。應須學也。",
    "X42n0736_011:0924c23": "古師亦不一向云事是不可學。故知有可學。有事不",
    "X42n0736_011:0924c24": "可學。礪同此解。賓敘礪意云。言可學者。如造房衣。身",
    "X42n0736_011:0925a01": "手量度等。及發口言。誦戒羯磨等。斯事皆須身口學",
    "X42n0736_011:0925a02": "作。名曰可學。言不可學者。不可身作婬盜殺等。及不",
    "X42n0736_011:0925a03": "口言妄謗綺等。斯並不可身口學作。名不可學(諸師意。與",
    "X42n0736_011:0925a04": "此全異。即鈔是)。是制門(制離殺等)可學之通於制聽(制誦戒等。聽作房等。)不",
    "X42n0736_011:0925a05": "可學中。唯是止持(如人非人想殺及盜等)。可學之中。自有二別。",
    "X42n0736_011:0925a06": "若是制門。唯是作持(如說恣誦戒羯磨及受食等)。以犯反持。皆唯",
    "X42n0736_011:0925a07": "上說。明記此言。則下文古師義自顯。若更繁解。翻令",
    "X42n0736_011:0925a08": "雜亂。",
    "X42n0736_011:0925a09": "就聽門中事通上二者。謂通可學不可學為二也。言",
    "X42n0736_011:0925a10": "可學如房舍尺量長衣大小等者。此還是止。不過量",
    "X42n0736_011:0925a11": "而作。曰止持。若過量作房。豈非作犯。反此作犯。依教",
    "X42n0736_011:0925a12": "而作。故曰止持。此乃雙持犯義。偏約一邊明之。然此",
    "X42n0736_011:0925a13": "聽中。亦同制止及制作。疏云。必有房財。理須加法。故",
    "X42n0736_011:0925a14": "聽作也。若有妨難。犯過衣財不合加法。故聽止也。是",
    "X42n0736_011:0925a15": "止持也。一如前制門中明之。此聽門中略不出耳。不",
    "X42n0736_011:0925a16": "可學事同前述者。同上迷忘。是不可學。故疏云。謂衣",
    "X42n0736_011:0925a17": "大小。迷忘互生。作法是非。昏昧雜起。望未違教名為",
    "X42n0736_011:0925a18": "止持。迷非可學。故不制犯。前後想轉結不定者。且如",
    "X42n0736_011:0925a19": "當時。不乞法造房。前後心迷。謂言已乞者。則始終不",
    "X42n0736_011:0925a20": "結其罪。乃至房成。中間想心。常迷不轉。則並無犯。若",
    "X42n0736_011:0925a21": "轉想。則有前方便蘭。故曰不定。亦如欲殺人。臨至境",
    "X42n0736_011:0925a22": "所。轉作非畜想殺。但得前心蘭。望非畜邊。得後心吉。",
    "X42n0736_011:0925a23": "若本欲殺非畜。轉想作人想殺。結本非畜方便吉。望",
    "X42n0736_011:0925a24": "後人邊得蘭。故云不定。",
    "X42n0736_011:0925b01": "次作持對制門者。上明止持義竟。此下明作持行成。",
    "X42n0736_011:0925b02": "制聽二教。明法與事也。文中還約衣鉢躰量作之。教",
    "X42n0736_011:0925b03": "謂律藏者。明其律教。詮量持犯。以教於人。故名為教。",
    "X42n0736_011:0925b04": "此教是作持家所學。若其不學。即是止犯。行謂對治",
    "X42n0736_011:0925b05": "者。謂作持之時。以心起對治防非。起心依教作一切",
    "X42n0736_011:0925b06": "善。皆是作持躰狀也。若不起治心。即是止犯。上釋制",
    "X42n0736_011:0925b07": "教義竟。",
    "X42n0736_011:0925b08": "就聽門中。事唯可學者。亦是古師義。謂作持中。約事",
    "X42n0736_011:0925b09": "唯是可學。無不可學。謂於事上。不開迷故曰事唯可",
    "X42n0736_011:0925b10": "學。事謂房舍尺量。長衣廣狹是其事也。不可學者。且",
    "X42n0736_011:0925b11": "造如房。進趣修造。必假心想明了方能修造。若心迷",
    "X42n0736_011:0925b12": "忘。豈能作房。故於作持。不開不可學也。今解不然。亦",
    "X42n0736_011:0925b13": "開不可學也。故下作持九句中云不可學法迷。亦有",
    "X42n0736_011:0925b14": "九句。故知亦開迷也。又戒疏云。如昔所解。作持門中。",
    "X42n0736_011:0925b15": "法事但明可學不可學者。非此所明。以非進修。聖不",
    "X42n0736_011:0925b16": "制學。不同止持通不可學。以唯離過故得明也(謂上持中。",
    "X42n0736_011:0925b17": "由聖制止。忽爾心迷。而作無罪。開不可學。今此作持。如說恣等。進趣是作。若迷心終。無作理故。無不可學也)。今",
    "X42n0736_011:0925b18": "解不然。不可學迷。非學能了。乃至三果猶有事迷。何",
    "X42n0736_011:0925b19": "况下凡。而能通辨。故於事法。無問止作二法皆有迷",
    "X42n0736_011:0925b20": "忘。而非罪攝。何以明之。律長財開忘不染。房舍指授。",
    "X42n0736_011:0925b21": "亦開想疑。既不結正。明知有迷。故不結犯。今鈔所引。",
    "X42n0736_011:0925b22": "正是昔義。未可依承。故下文難云。後緣法中。亦有想",
    "X42n0736_011:0925b23": "轉等。還是故也。即答待後作持中法九句上為說即",
    "X42n0736_011:0925b24": "是。法亦有迷。既指作持中為說。明知作持。定通不可",
    "X42n0736_011:0925c01": "學。後作持中。即云不可學法迷亦有九句。故知通不",
    "X42n0736_011:0925c02": "可學。何得於今而言事唯可學也。",
    "X42n0736_011:0925c03": "所以不通不可學者。此則釋其不開不可學之意也。",
    "X42n0736_011:0925c04": "此中古師義云。夫言作持必造趣營為。作其前事。若",
    "X42n0736_011:0925c05": "心迷忘。何能作事。如持衣說淨。必假了心。是故不開",
    "X42n0736_011:0925c06": "不可學也。此古師意。止持則通可學不可學。作持唯",
    "X42n0736_011:0925c07": "是可學。不通不可學。故出其所以。言法唯進修方知。",
    "X42n0736_011:0925c08": "事但離過自攝。既曰進修。故不開迷事。但離過故開",
    "X42n0736_011:0925c09": "迷也。廣如後述者。立謂。如後配位九句作持門中說。",
    "X42n0736_011:0925c10": "還有不可學法迷亦有九句。今指此文。兼破古解。悉",
    "X42n0736_011:0925c11": "名作者。止持之戒。理須奉遵。不敬聖言。故名作犯。",
    "X42n0736_011:0925c12": "懈怠不學者。此謂不學戒律也。上釋第二體狀門義",
    "X42n0736_011:0925c13": "竟。三明成就處所者。謂持犯四行。結成分齊。在何心",
    "X42n0736_011:0925c14": "中成也。謂在第四行心中成。故知行心。是持犯成就",
    "X42n0736_011:0925c15": "分齊之處所也。就此一門。有其三段。初且單就行前",
    "X42n0736_011:0925c16": "三心。明止持行。二約對治。行心。明止作二持成就處",
    "X42n0736_011:0925c17": "所。後就三業。明四行成就處所也。雖有三段。唯是兩。",
    "X42n0736_011:0925c18": "初二約心以明。後一兼身口以辨。約心辨中。止持有",
    "X42n0736_011:0925c19": "二別。作持唯一種。以行前三心。無作持義故。止持有",
    "X42n0736_011:0925c20": "二者。一是對治明止持。今即是初一是無惡來污。名",
    "X42n0736_011:0925c21": "止持者。何故無記中。得是止持。由本受得戒體在心。",
    "X42n0736_011:0925c22": "無惡相污雜。雖入無記。未違受體。不廢得名止持行",
    "X42n0736_011:0925c23": "也。亦曰端拱止持。礪問。云何行前三心。既是無記。何",
    "X42n0736_011:0925c24": "以成業耶。答行前三心中。有本受體光潔無違。說以",
    "X42n0736_011:0926a01": "為持。非修行持。首疏問。所以止持行前三得有。然其",
    "X42n0736_011:0926a02": "止犯前三。何以則無。問意云止名是同。何獨止持無",
    "X42n0736_011:0926a03": "止也。答戒是受得屬己。以此三心。擬本所受。無惡來",
    "X42n0736_011:0926a04": "違。說之為持。惡本不先受得屬己。故不得以行前三",
    "X42n0736_011:0926a05": "心。擬本受之惡無善來污。說為犯也。高云。意明受本",
    "X42n0736_011:0926a06": "擬持。受時已屬己。止犯非所明期。非先屬己。濟云。此",
    "X42n0736_011:0926a07": "門既云無惡來污者。下第二門即是有惡來污。而明",
    "X42n0736_011:0926a08": "其持。故言對治行。明止持作持也。",
    "X42n0736_011:0926a09": "行前三心得有止持者。謂色受想。因對三色。即有三",
    "X42n0736_011:0926a10": "想。以因三想。即有三受。謂見好色即樂想。惡色作苦",
    "X42n0736_011:0926a11": "想。以不好不惡色作不苦不樂想。因此三想。故有三",
    "X42n0736_011:0926a12": "受。領納違順。名之曰受。謂對樂想即樂受。苦想苦受。",
    "X42n0736_011:0926a13": "不苦不樂想即捨受。因此三受。故有三毒。謂樂受生",
    "X42n0736_011:0926a14": "貪。苦受生嗔。不苦不樂受生痴。以因三毒。成於三行",
    "X42n0736_011:0926a15": "也。今謂。若心在前三無記心中得名止持。由本受是",
    "X42n0736_011:0926a16": "記心。發戒無作之體。常在。今雖入無記。由不作惡。無",
    "X42n0736_011:0926a17": "違本體。得名止持。濟云。識者了別為義。謂卒爾見色。",
    "X42n0736_011:0926a18": "識能分別也。想者搆獲為義。謂心量度也。受者領納",
    "X42n0736_011:0926a19": "為義。謂既量度則領其好惡也。行者造作為義。謂既",
    "X42n0736_011:0926a20": "領善惡已。心即運用成業故曰行是記心。前三是無",
    "X42n0736_011:0926a21": "記也。注云流入行心成別因者五陰之中。一色四心。",
    "X42n0736_011:0926a22": "心四之中。前三屬無記。縱造善惡。皆不成業。入第四",
    "X42n0736_011:0926a23": "行心成別因。別因者。謂業因也。若行心中作善。是善",
    "X42n0736_011:0926a24": "業之因若行心非惡。是惡業之因。言別因者。勝云。貪",
    "X42n0736_011:0926b01": "嗔等行。成犯因。無貪等行。成持因故曰別因。亦可約",
    "X42n0736_011:0926b02": "貪嗔痴。別別因為業。故名別因也。言故分二者。謂解",
    "X42n0736_011:0926b03": "上文也。端拱不動行前三心。是止持為一也。行心成",
    "X42n0736_011:0926b04": "就。對治不作。此行心中。明止持。故為二也。故戒疏云。",
    "X42n0736_011:0926b05": "故分四陰。以為二分。故曰分二也。受體是記三心無",
    "X42n0736_011:0926b06": "記者。謂受時是有記心中。領得此體也。今人不可常",
    "X42n0736_011:0926b07": "有記心。故在無記三心中。亦能持此戒體也。此文亦",
    "X42n0736_011:0926b08": "是。佛疑故來。恐人情意謂。受體是有記。三心前無記。",
    "X42n0736_011:0926b09": "若入三心。戒應是謝。今明不然。即涅槃云。其心雖在",
    "X42n0736_011:0926b10": "惡無記中。本所受戒。不名漏失。",
    "X42n0736_011:0926b11": "必行心成就前三則無者。謂行心能成持犯。若行心",
    "X42n0736_011:0926b12": "既備。前三無記心則謝也。謂此識受等三心。不得有",
    "X42n0736_011:0926b13": "對治行止作二持也。善性便有者。上約五陰心中弁。",
    "X42n0736_011:0926b14": "今約三性。明持犯也。止作二持要是善。亦無惡性及",
    "X42n0736_011:0926b15": "無記性。故言惡無記。無此二性中。不得有對治二持。",
    "X42n0736_011:0926b16": "要局善性故。礪云。二持是善。非餘二犯。不善非餘兩",
    "X42n0736_011:0926b17": "也。前三亦無局不善性者。此則翻上二持。明其二犯。",
    "X42n0736_011:0926b18": "則無善性。及無記性。但有惡性。故言局不善也。謂識",
    "X42n0736_011:0926b19": "等三心。不得有對治行。止作二持也。",
    "X42n0736_011:0926b20": "若前後心有別持犯者。謂善無記性。若望一心。非是",
    "X42n0736_011:0926b21": "結成犯處。若就前後相成。則為通有。即如禁閇沙彌。",
    "X42n0736_011:0926b22": "一中具四行是也。又解。上既明行前三心是無記不",
    "X42n0736_011:0926b23": "成業因。名為前心。後入行心。名為後心。方能成持成",
    "X42n0736_011:0926b24": "犯。故曰前後心。有別持犯故。礪云。行前三心是名通",
    "X42n0736_011:0926c01": "持。無記心中成也。若行心中則名別持犯也。又礪云。",
    "X42n0736_011:0926c02": "上來持局善性。犯局不善性者。此就一心明也。若前",
    "X42n0736_011:0926c03": "後心。及以教人。餘二性中。得有作犯等也。戒疏還述",
    "X42n0736_011:0926c04": "此義。詺則有異云。若事前後。心則異生。別犯則可知",
    "X42n0736_011:0926c05": "也。",
    "X42n0736_011:0926c06": "後三業明成就者。此第三門義。約身口心業。弁成持",
    "X42n0736_011:0926c07": "犯處所也。上雖約心。未論身口。故今廣明三業。是持",
    "X42n0736_011:0926c08": "犯處也。",
    "X42n0736_011:0926c09": "身二持等者。礪云。若約成教弁身口二持犯者。離殺",
    "X42n0736_011:0926c10": "婬觸等。是身止持。如應來者來。收攝具。布薩時。燃灯",
    "X42n0736_011:0926c11": "火。具舍羅。不安坐受食。及受食食等類。是身作持。離",
    "X42n0736_011:0926c12": "口四過。如妄罵嫌綺等。是口作者。咸悉止故。是口止",
    "X42n0736_011:0926c13": "持。如受持衣鉢。處分說淨。離衣六年。杖囊。二年六法。",
    "X42n0736_011:0926c14": "作知淨語。傷地壞生。二入聚落。及順教修習等。是口",
    "X42n0736_011:0926c15": "作持。身口合者。准說可知。身口兩犯。反前而說。單意",
    "X42n0736_011:0926c16": "業中不成持犯者。前疏云。今此教中不防意地。故曰",
    "X42n0736_011:0926c17": "也。此謂但初念起染心。不擬動身造作。此制大乘。聲",
    "X42n0736_011:0926c18": "聞無犯。故曰不成持犯。聲聞之戒。擬動身口。起心之",
    "X42n0736_011:0926c19": "時則成犯也。故律中。發心作心念是也。礪云。意業持",
    "X42n0736_011:0926c20": "犯者。此但成身口。故不順別說。以此而推。故知意地",
    "X42n0736_011:0926c21": "無二持犯。",
    "X42n0736_011:0926c22": "若動身口思者。謂起心擬造前事。此思心即犯。身遠",
    "X42n0736_011:0926c23": "方便。不同單意業也。故戒疏云。單意業中。不明持犯。",
    "X42n0736_011:0926c24": "故律云。但意者不名犯也。若爾不犯。何故律云發心",
    "X42n0736_011:0927a01": "作心念作。皆名犯者。答此謂發心。擬動身口。雖未動",
    "X42n0736_011:0927a02": "相。即名為犯。制聲聞戒。於可制者言之。獨頭心念。忽",
    "X42n0736_011:0927a03": "起緣作。不名為犯。重緣向念。可得思覺。而不制約。故",
    "X42n0736_011:0927a04": "是犯科。所以文云。心念作等。是其犯也。任情兩取。後",
    "X42n0736_011:0927a05": "解為正義。此是鈔主。取後解為正文。又大乘中。有三",
    "X42n0736_011:0927a06": "種思。一者動發。二密意。三决定也。上來釋第三成就",
    "X42n0736_011:0927a07": "處所義門竟。",
    "X42n0736_011:0927a08": "四明通塞者。謂二持兩犯。互得相有曰通。互相無曰",
    "X42n0736_011:0927a09": "塞也。",
    "X42n0736_011:0927a10": "一心門唯就作業以明者。此明一念中。非前後而起。",
    "X42n0736_011:0927a11": "名為一心。此就單心故唯塞也。謂廢境論心。但就心",
    "X42n0736_011:0927a12": "中辨。則不通也。以持心望犯心。善惡相違。如起心緣。",
    "X42n0736_011:0927a13": "離於殺盜。不得更緣餘善惡也。即正有止持心時。無有",
    "X42n0736_011:0927a14": "作持。乃至無有止犯心也。謂心無並緣慮故。但塞不",
    "X42n0736_011:0927a15": "通故。疏云。既是一心作業。以持望犯。善惡相違。持犯",
    "X42n0736_011:0927a16": "當分。各有止作。故使四行。並不得通。如人起心。離殺",
    "X42n0736_011:0927a17": "盜等。可得更緣修善等也。又此通塞門有四段。前一",
    "X42n0736_011:0927a18": "則單就心辨。明四行。二將心望境明四行。後二則對",
    "X42n0736_011:0927a19": "事明四行。各有通塞故曰也。又言唯就作業以明者。",
    "X42n0736_011:0927a20": "謂初門。單就心辨。盖是廢境論心。然實作其前事。且",
    "X42n0736_011:0927a21": "約心邊單辨故曰也。要約作前四行事。今離却為兩。",
    "X42n0736_011:0927a22": "目的明心邊也。但塞不通等者。高云。四行俱塞。故言",
    "X42n0736_011:0927a23": "並塞。謂尅取成止成作邊故塞也。以持望犯。善惡相",
    "X42n0736_011:0927a24": "違。故塞不通。持犯當分。各有止作。故亦不通。謂持名",
    "X42n0736_011:0927b01": "雖同。止作別故。故不通也。二犯亦爾。",
    "X42n0736_011:0927b02": "二將心望境者。有云。約心對境。境有通塞。故言將心",
    "X42n0736_011:0927b03": "望境有通塞也。若直語心。唯塞不通。屬前門也。礪云。",
    "X42n0736_011:0927b04": "一心望兩境門是也。此是雙持犯義。今但言將心望",
    "X42n0736_011:0927b05": "境也。謂於一境。且則有止作二持。即如戒疏云。雙持",
    "X42n0736_011:0927b06": "犯有二。初約心用(即是下文若約修行解者。是也)。後約教行(即當此義)。言",
    "X42n0736_011:0927b07": "心用者。謂若據標心動用邊。對一切諸戒。並具二持。",
    "X42n0736_011:0927b08": "且如婬戒。順教禁防。即止持義。觀猒已前。無思染過。",
    "X42n0736_011:0927b09": "縱與境合。三時無樂。名為作持。餘可例之。若據教行",
    "X42n0736_011:0927b10": "解。即此門雙持犯義也。且如三衣。教遣備具。不敢違",
    "X42n0736_011:0927b11": "逆。為止持。如教策修。順行不犯。為作持。反上止持為",
    "X42n0736_011:0927b12": "作犯。反上作持為止犯。故云二犯亦爾。礪疏。亦有二",
    "X42n0736_011:0927b13": "意。初言前就制聽二教。明兩持二犯。如處必說淨受",
    "X42n0736_011:0927b14": "持衣鉢等是也。二就進趣修習。如學問誦戒羯磨等。",
    "X42n0736_011:0927b15": "以明止作二持犯也(下文云若就修行解上持等者。同此後段意也。鈔家前段同此",
    "X42n0736_011:0927b16": "前段義也)。礪云。作中有止。收止成作者。則是對治離。則是",
    "X42n0736_011:0927b17": "作家之因。作是是果行離。則成作家之果。謂由此對",
    "X42n0736_011:0927b18": "治止心。能成其作持行。究竟果也。止中有作者。作則",
    "X42n0736_011:0927b19": "是對治離。乃是止家之因。止則果行離。乃是止家之",
    "X42n0736_011:0927b20": "果。謂由此作家之心。成其止家之果也。雖然一境。指",
    "X42n0736_011:0927b21": "心有殊。故曰豈是通漫等也。准礪疏意。此中雙持犯",
    "X42n0736_011:0927b22": "義。必不得約殺盜等作之。以殺盜等皆是單持隻犯",
    "X42n0736_011:0927b23": "義。如常先解。",
    "X42n0736_011:0927b24": "持犯不相有者。謂持不通犯也。持中無有犯。犯中無",
    "X42n0736_011:0927c01": "有持也。若止作二持。有相成義持。與犯相違。無相成",
    "X42n0736_011:0927c02": "義。高云。以持望犯。善惡相違故塞也。持犯自相通者。",
    "X42n0736_011:0927c03": "謂持持自相通。犯犯自相通。皆謂止持中有作持。犯",
    "X42n0736_011:0927c04": "中有止犯也。如止持中有作持者。勝云。如不過量。是",
    "X42n0736_011:0927c05": "止持。以其依教。不越分齊故。名止持也。驗教量度。知",
    "X42n0736_011:0927c06": "其分約。名為作持。此驗教量度成止。故下止中有作。",
    "X42n0736_011:0927c07": "收作成止是也。礪云。止持中有作持者。如止不過量",
    "X42n0736_011:0927c08": "造房曰止。須乞白二是作。長衣亦爾。止於懈怠之心。",
    "X42n0736_011:0927c09": "是止持。加法說淨。曰作持。又云。如作袈裟。應量而作。",
    "X42n0736_011:0927c10": "無有過量作犯之罪。即曰止持。加法說淨。復曰作持。",
    "X42n0736_011:0927c11": "又可依教作時。亦曰作持。作持中有止持者。慈云。如",
    "X42n0736_011:0927c12": "三衣一鉢。聖制須具。是作持。以如教策修順行不犯。",
    "X42n0736_011:0927c13": "豈非作持。不敢違侮。止其非法體量。望無犯故。名為",
    "X42n0736_011:0927c14": "止持。收此止持。以成作境。故下文云。作中亦爾。故止",
    "X42n0736_011:0927c15": "據無違成持。作據順教成於持也。礪云。猶如造房。乞",
    "X42n0736_011:0927c16": "處分法。稱之為作。由乞此法。依教造房。而無作房。反",
    "X42n0736_011:0927c17": "却作犯。即曰止持。此則體一。而名是別。又如說淨是",
    "X42n0736_011:0927c18": "作持。由說淨故。無有畜衣作犯之罪。反却作犯。即曰",
    "X42n0736_011:0927c19": "止持。二犯亦爾者。反持成犯。可以類知。故曰亦爾。如",
    "X42n0736_011:0927c20": "過量造房。出於教禁分齊。名作犯。不順教故名止犯",
    "X42n0736_011:0927c21": "也。止犯中。亦有作。不畜三衣是止犯。故心違教是作",
    "X42n0736_011:0927c22": "犯。礪云。不乞處分造房。稱止犯。身業造房。即是其作。",
    "X42n0736_011:0927c23": "此則體一而名是別。豈非止中有作耶。",
    "X42n0736_011:0927c24": "若為取別者。立謂。反徵前言。既云持持自相通。犯犯",
    "X42n0736_011:0928a01": "自相有者。如何取別耶。",
    "X42n0736_011:0928a02": "答止中有作收作成止者。戒疏云。如畜衣。故違不說",
    "X42n0736_011:0928a03": "淨。是止犯。越於期限。是作犯。又如造房。故違不乞法。",
    "X42n0736_011:0928a04": "是作犯。即此違教。是止犯。今收此作衣造房之事。以",
    "X42n0736_011:0928a05": "成不乞等止罪故曰也。作中亦爾者。謂是收止成作",
    "X42n0736_011:0928a06": "也。如欲作衣。先止不過量曰止。後既作成。收前止心。",
    "X42n0736_011:0928a07": "成其作衣之作持行也。礪問言。一心寧得止中有作。",
    "X42n0736_011:0928a08": "作中有止。答言。一心者尅取成止。或作邊故塞。若望",
    "X42n0736_011:0928a09": "二境門者。取對治為言。止中有作者。作是對治離。止",
    "X42n0736_011:0928a10": "是果行離。作中有止者。止是對治離。作是果行離。舉",
    "X42n0736_011:0928a11": "宗歷然者。如言止持中有作。止持即是其宗。雖中含",
    "X42n0736_011:0928a12": "作持。皆為成止持之行。故言舉宗也。即此舉宗而明。",
    "X42n0736_011:0928a13": "雖止中有作。作中有止。那成通漫。故曰豈是等也。一",
    "X42n0736_011:0928a14": "止作持心別者。此下四句。正是解上舉宗歷然等之",
    "X42n0736_011:0928a15": "言也。云此止心止境各別。豈是通漫耶。故作四句。明",
    "X42n0736_011:0928a16": "其別異之所以也。要須約一境上解之。勿餘境上作。",
    "X42n0736_011:0928a17": "則不相當也。由此中明雙持犯義。皆約一戒上。則有",
    "X42n0736_011:0928a18": "雙也。故今四句料簡持犯義。只得於一境作之。故礪",
    "X42n0736_011:0928a19": "云。此則體一而名是別。豈得約累境相怊為雙。若更",
    "X42n0736_011:0928a20": "論異境。那稱體一也。舊解云云。良非得意。言止作持",
    "X42n0736_011:0928a21": "心別者。如造三衣。止不過量心。與後加法作持心。豈",
    "X42n0736_011:0928a22": "不別也。處分造房。止作之亦得。謂如造房。擬乞處分",
    "X42n0736_011:0928a23": "法。不擬過量。是止持心。後加教法。依修造。是作持心。",
    "X42n0736_011:0928a24": "二心既別。所指之境。兩亦不同。教曰舉宗歷然等也。",
    "X42n0736_011:0928b01": "二止作境別者。謂如造三衣。止不過量時。衣境與成。",
    "X42n0736_011:0928b02": "後加法時。衣境別也。有又云。一止持心別。止心不擬",
    "X42n0736_011:0928b03": "將生疎絹布。作三衣者。名止持心。與心擬將絹作三",
    "X42n0736_011:0928b04": "衣。名作持心也。二止作持境別者。生疎之財。緻絹之",
    "X42n0736_011:0928b05": "財。二境別也。又約造房作之。以所造者止持境。由依",
    "X42n0736_011:0928b06": "法造房。無作犯之罪。反此犯。即是止持故。望房為止",
    "X42n0736_011:0928b07": "持境也。作持境者。即眾僧及羯磨教法。為作持境也。",
    "X42n0736_011:0928b08": "三止心對作境者。立謂。如欲作三衣。止心不擬過量",
    "X42n0736_011:0928b09": "是也。應以教造衣。衣是作持之境。由我止心不過量",
    "X42n0736_011:0928b10": "故。將此止心。對此衣境也。有人云。生疎之絹。不堪作",
    "X42n0736_011:0928b11": "三衣。今止心不用。是止持。然緻絹堪作。是今所用。名",
    "X42n0736_011:0928b12": "作持境。故曰止心對作境也。深云。止心對作境者。即",
    "X42n0736_011:0928b13": "收止以成作也。下文作心對止境者。收作以成其止",
    "X42n0736_011:0928b14": "也。景云。如止不學一切法即止心也。由不學故遍犯",
    "X42n0736_011:0928b15": "諸戒。故言對作境也(未詳)。四作心對止境者。景云。謂由",
    "X42n0736_011:0928b16": "先學教。善識持犯。犯境不為。故對止境也。立謂。對婬",
    "X42n0736_011:0928b17": "盜等。此本是止持之境。今起觀行心是作心。對前婬",
    "X42n0736_011:0928b18": "等止境也(並恐不然)。應是持衣加法之心是作也。對前如",
    "X42n0736_011:0928b19": "法上。不過量之衣境。有人云。身心將緻絹。作三衣。是",
    "X42n0736_011:0928b20": "作持心。對生疎絹帛。止心不用。是止境也。",
    "X42n0736_011:0928b21": "若就修行解止持等者。此明約心用邊。一切諸戒并",
    "X42n0736_011:0928b22": "具二持犯。謂如婬盜等。若據進修邊。亦得有雙持義",
    "X42n0736_011:0928b23": "也。進修只是修慈少欲等。故曰修行解止持也。呼此",
    "X42n0736_011:0928b24": "慈心少欲修行。若如上來雙持中。約衣鉢等。但是離",
    "X42n0736_011:0928c01": "約行教而明示。是約進修邊說也。今此下別約修慈",
    "X42n0736_011:0928c02": "少欲義邊。則婬盜等。雖是單持隻犯。若約修慈少欲",
    "X42n0736_011:0928c03": "之邊。亦具二持犯也。礪亦此。故疏云。斯之四門。並約",
    "X42n0736_011:0928c04": "兩教以說。一進趣教。此通三學。二制教。此局毗尼行",
    "X42n0736_011:0928c05": "教。通於理善。故言修行也。如止殺盜。先修慈悲少欲",
    "X42n0736_011:0928c06": "等者。謂如為殺。先修慈心。收此修慈之作。方成止殺",
    "X42n0736_011:0928c07": "之義。故曰也。慈悲對治於殺。少欲對治於盜。故云然",
    "X42n0736_011:0928c08": "也。",
    "X42n0736_011:0928c09": "作犯心邊有止犯如人作惡先不學善者。此謂若先",
    "X42n0736_011:0928c10": "不學善是止犯。由此止故。後則作惡。即名作犯也。",
    "X42n0736_011:0928c11": "止犯心中有作犯如人畜衣造房等者。景云。畜長衣",
    "X42n0736_011:0928c12": "不說淨。名為止犯。由前畜衣。則是其作犯。亦可過十",
    "X42n0736_011:0928c13": "日著用名作犯。故曰止犯邊有犯。作人如造房。不乞",
    "X42n0736_011:0928c14": "處分。則是止犯。由前違教作房。復是作犯。立云。本作",
    "X42n0736_011:0928c15": "衣時。若不說淨。但念是止犯。由本作時。即擬不說。今",
    "X42n0736_011:0928c16": "止不說。名為止犯。望前要心。名為作犯。房亦復爾。不",
    "X42n0736_011:0928c17": "乞處分。但是止犯。由本要心不擬乞法。後即作成。則",
    "X42n0736_011:0928c18": "是作犯。若望不學止犯無作犯者。謂若就不學問邊。",
    "X42n0736_011:0928c19": "止犯之中。則無有作犯也。何以知之。如我止不學問。",
    "X42n0736_011:0928c20": "但是止犯。望未造過。豈有作犯。上所明者。約對事修",
    "X42n0736_011:0928c21": "造之中止犯則有作犯可知。不即相成非無後習者。",
    "X42n0736_011:0928c22": "謂今但止而不學一切聖教。但是止犯。既未作惡。無",
    "X42n0736_011:0928c23": "其作犯。雖然由心止不學故。迷於教相。後必隨篇聚",
    "X42n0736_011:0928c24": "造罪。故是後習也。此還是釋上止犯心邊。有作犯義",
    "X42n0736_011:0929a01": "也。",
    "X42n0736_011:0929a02": "三自作教人四句皆通者。此明教人兼自作持犯四",
    "X42n0736_011:0929a03": "行。容有一時結成。故得相名。詺之為通。",
    "X42n0736_011:0929a04": "令人漉水為己用是止持者。向若不肯漉渦。飲用虫",
    "X42n0736_011:0929a05": "水。即是作犯。今翻作犯。故名止持。若一往而言。似若",
    "X42n0736_011:0929a06": "作持。今鈔將為止持。古師亦有將為作持。然實是雙",
    "X42n0736_011:0929a07": "持犯義。事含止持。今偏約一邊明。以由漉故。止不傷",
    "X42n0736_011:0929a08": "虫。故曰止持。又解。我以止心令他作。他作之時成我",
    "X42n0736_011:0929a09": "止也。以望不損境邊。以成止也。又不乞處分遣人造",
    "X42n0736_011:0929a10": "房者。此不乞法。是止犯行。作四事已者。謂作上四行",
    "X42n0736_011:0929a11": "已後。隨人一个行中。其業若成。並時結四業。言離諸",
    "X42n0736_011:0929a12": "罪過者。謂是入止持行也。乃至止犯等者。所以有兩",
    "X42n0736_011:0929a13": "个乃至者。上一乃至即是結上文。明其止持行中具",
    "X42n0736_011:0929a14": "有四行。始從止犯。後一乃至即是生於下也。謂上既",
    "X42n0736_011:0929a15": "止持行中。具有四行。乃至作持作犯。亦各有四行也。",
    "X42n0736_011:0929a16": "中間有越。故稱乃至。",
    "X42n0736_011:0929a17": "塞者易解者。謂以不得一時成四行。故名塞也。亦如",
    "X42n0736_011:0929a18": "前一心門中云止持時無犯等是也。此言唯塞者。獨",
    "X42n0736_011:0929a19": "約一行心中明也。言通須方便者。謂若語通者。須前",
    "X42n0736_011:0929a20": "作諸方便。則後隨入一行中。前業自成。四行齊尅。故",
    "X42n0736_011:0929a21": "得是通義也。言四四十六者。謂止作二持犯。為四行",
    "X42n0736_011:0929a22": "也。上即具此四。故曰四四十六也。言託相少別者。立",
    "X42n0736_011:0929a23": "謂。前是自作教人門。此是前後自相成門。故言少別。",
    "X42n0736_011:0929a24": "自安漉具者。此是止持。以反却作犯故。得名也。望不",
    "X42n0736_011:0929b01": "殺虫邊是止持。此謂自安漉具。但是方便。未即漉也。",
    "X42n0736_011:0929b02": "禁閇沙彌者。是作持方便也。有人言。如畜沙彌。制令",
    "X42n0736_011:0929b03": "二師教誡。若不誡則得止犯。今既禁閇。令不起惡。是",
    "X42n0736_011:0929b04": "作持也。又解。知有音樂當來。若不禁閇。則往觀犯罪。",
    "X42n0736_011:0929b05": "故今禁閇。為作持也。安殺具者。即是作犯。此是殺家",
    "X42n0736_011:0929b06": "方便。未即正殺。待後業自成耳。閇戶現相不與欲者。",
    "X42n0736_011:0929b07": "是止犯也。謂現不在房之相。故閇戶也。不與僧欲。如",
    "X42n0736_011:0929b08": "上作四事已後。還房隨入何行心中。若前四業齊成。",
    "X42n0736_011:0929b09": "通得四行也。",
    "X42n0736_011:0929b10": "此後二門並對事修造明止犯者。謂第三四行中得",
    "X42n0736_011:0929b11": "成十六行者。此並約造事事中有止犯。論此止犯。故",
    "X42n0736_011:0929b12": "成十六也。今試論之。謂如上後兩門中。各明四行。其",
    "X42n0736_011:0929b13": "中約造房。不乞處分。及閇戶不欲。約此房欲兩事。不",
    "X42n0736_011:0929b14": "肯作故。是其止犯。謂造房事不乞法。對僧所秉事不",
    "X42n0736_011:0929b15": "與欲。是止犯。則異由來不學問之止犯。若不學止。則",
    "X42n0736_011:0929b16": "無修造事可對也。不得約此止犯通其四行。則無十",
    "X42n0736_011:0929b17": "六也。上言十六行者。約此造事邊之止犯。故成十六。",
    "X42n0736_011:0929b18": "故對事修造。以明止犯。舊解咸刀刀此解為勝。然亦",
    "X42n0736_011:0929b19": "少妨。望前成就處所門中。止持有二。一謂端拱止持。",
    "X42n0736_011:0929b20": "二謂對事明止持。今此門止持。還是約對事。所以不",
    "X42n0736_011:0929b21": "簡出。何以止犯有二種。即簡云此是對事之止犯。非",
    "X42n0736_011:0929b22": "是不可學端拱之止犯也。上來多段不同。總釋篇四",
    "X42n0736_011:0929b23": "通塞門義竟。",
    "X42n0736_011:0929b24": "五明漸頓者。此門分三。初就論心四行。皆有漸頓。第",
    "X42n0736_011:0929c01": "二對行辨。唯漸非頓。第三單就止犯明漸。後分四門。",
    "X42n0736_011:0929c02": "細尋可解。言漸頓者。增積分成曰漸。一時總作曰頓。",
    "X42n0736_011:0929c03": "礪云。若二作解義。唯漸不頓。論其二止。通含漸頓。",
    "X42n0736_011:0929c04": "若論心漸以類可知者。如止心離殺。不離妄等。是止",
    "X42n0736_011:0929c05": "持心漸。若唯安居。不自恣。是作持心漸。若欲行犯兩",
    "X42n0736_011:0929c06": "分者。二持順受體。二犯是違受體。以受時擬斷諸惡。",
    "X42n0736_011:0929c07": "若今悉斷。是順受體。若作心並造諸惡。則違受體。此",
    "X42n0736_011:0929c08": "亦是結略上文也。謂順受體曰持。違受體曰犯。違順",
    "X42n0736_011:0929c09": "既異。故持犯亦乖。故曰兩分。上言就心通漸頓者。謂",
    "X42n0736_011:0929c10": "約心明。得有漸頓。若約行對境。唯漸不頓。",
    "X42n0736_011:0929c11": "如正修慈心不得修餘對治也者。慈心但可對治於",
    "X42n0736_011:0929c12": "殺。若不淨觀對治於婬。少欲對治於盜。各有所對。不",
    "X42n0736_011:0929c13": "得一時故也。",
    "X42n0736_011:0929c14": "且就男子身七心行殺者。謂三毒互起。三單三雙一",
    "X42n0736_011:0929c15": "合。有七心也。今單起一貪心行殺。但犯一殺戒。餘六",
    "X42n0736_011:0929c16": "不殺戒。並宛然無損。體恒清淨。四十九戒者。還約上",
    "X42n0736_011:0929c17": "來所犯男子身中。除殺一支。猶有六支。加一瘡門。即",
    "X42n0736_011:0929c18": "為七也。七毒歷七支故。言四十九戒並未犯。言五十",
    "X42n0736_011:0929c19": "六戒者。景云。就餘男子身中。先所發戒。都未有犯也。",
    "X42n0736_011:0929c20": "男子八支。七毒遍歷。七八五十六也。女人三瘡門。長",
    "X42n0736_011:0929c21": "得一支。成六十三戒。皎然無染。言亦如前說者。如釋",
    "X42n0736_011:0929c22": "相前戒體中辨也。",
    "X42n0736_011:0929c23": "三就止犯別解四句分之等者。私云。此是漸頓門中。",
    "X42n0736_011:0929c24": "最後第三段。前二段明三行訖。此下單就止犯。自作",
    "X42n0736_011:0930a01": "四段。明不學無知罪漸頓義。謂不學等。並是止犯罪。",
    "X42n0736_011:0930a02": "故於此明。何故不學。即是止犯。礪云。故受戒結勸文",
    "X42n0736_011:0930a03": "云。汝可學問誦經等也。又下文書誦戒羯磨。各言不",
    "X42n0736_011:0930a04": "誦。因制五夏。誦戒羯磨。不者如法治。謂如吉羅法治",
    "X42n0736_011:0930a05": "也。言無知。何名止犯者。故律下文云。先誦者今悉忘。",
    "X42n0736_011:0930a06": "制言法待。又言不一心提耳聽法。以無知故。問本受",
    "X42n0736_011:0930a07": "之時。令其學問。不學是止犯。受時言得果。今既未得。",
    "X42n0736_011:0930a08": "應是犯。答學據自分。故說止犯。得果力分未堪。類似",
    "X42n0736_011:0930a09": "無知。故不名止犯。更問不學二止名吉羅。吉羅此方",
    "X42n0736_011:0930a10": "云惡作。既言止犯。本無有犯。那名惡作耶。答若當無",
    "X42n0736_011:0930a11": "心。不得稱犯。但使起心不學不了。是則名作。今言止",
    "X42n0736_011:0930a12": "犯者。望境說止也。",
    "X42n0736_011:0930a13": "不學之罪先起者。私云。惡心不學。則結罪故是頓。無",
    "X42n0736_011:0930a14": "知對事緣而不了。方結故漸。二別解不學無知罪者。",
    "X42n0736_011:0930a15": "私云。前第一。通解不學無知二罪竟。前解不學是頓。",
    "X42n0736_011:0930a16": "其義未圓。今更別單解不學罪。亦有漸有頓等也。深",
    "X42n0736_011:0930a17": "云。前門是不學與無知相對而明。但漸非頓。今別明",
    "X42n0736_011:0930a18": "不學。有漸有頓。",
    "X42n0736_011:0930a19": "要心可學境止作不學意等者。知婬通三境。盜分四",
    "X42n0736_011:0930a20": "主等。皆是可學。今息不學。頓得多罪。景云。三藏教法",
    "X42n0736_011:0930a21": "皆是可學。今止不學。於一一境上。皆得多罪也。",
    "X42n0736_011:0930a22": "若論無知唯漸者。立謂。緣於事法。對來不識。或復有",
    "X42n0736_011:0930a23": "疑。方結其無知罪。以心思無並慮。境事頓現故也。由",
    "X42n0736_011:0930a24": "對境事不了。方結無知。故漸不頓。問此不學無知二",
    "X42n0736_011:0930b01": "罪是何者。將欲解不學無知罪。且假問生起。然後就",
    "X42n0736_011:0930b02": "釋。答有人云是吉羅者。古來諸師。解不學無知。齊是",
    "X42n0736_011:0930b03": "吉也。礪同斯判。今鈔不同之。若不學同古釋。無知有",
    "X42n0736_011:0930b04": "兩種。若都不識是提。疑則是吉。至下九句中解也。即",
    "X42n0736_011:0930b05": "引律文。故云無知是提罪。如礪解云。律文結提者。是",
    "X42n0736_011:0930b06": "不攝耳聽法罪。非是於無知上結也。即如過三鉢受",
    "X42n0736_011:0930b07": "食。不與餘比丘食戒。但過三鉢上結。可是不與餘比",
    "X42n0736_011:0930b08": "丘結也。今亦任情兩存。若依礪解。後九句中。全無提",
    "X42n0736_011:0930b09": "罪。須知。",
    "X42n0736_011:0930b10": "言不學吉羅者。律文戒犍度中結勸文云。汝可學問",
    "X42n0736_011:0930b11": "誦經。又下遣誦戒羯磨。各言不誦。因制五夏前誦戒。",
    "X42n0736_011:0930b12": "不者如法治。若疑者得輕是吉羅者。南山意云。識與",
    "X42n0736_011:0930b13": "疑。雖俱無知。得罪有輕重者。由疑從兩境生。謂緣是",
    "X42n0736_011:0930b14": "非兩境也。疑是解家之律給須決斷。分有智性故輕",
    "X42n0736_011:0930b15": "也。不識一向生迷。痴昏故重也。",
    "X42n0736_011:0930b16": "三分齊者。引一段明結不學無知二罪。時節分齊。自",
    "X42n0736_011:0930b17": "分三別。一約律教中結罪分齊。即五夏後結者是也。",
    "X42n0736_011:0930b18": "二約行中明分齊。即五年從十歲受依止。三約眾生",
    "X42n0736_011:0930b19": "根利鈍中明分齊。利根二罪。鈍根一罪。學據始終。不",
    "X42n0736_011:0930b20": "學即結者。初受戒竟曰始。五分法分法身成曰終。中",
    "X42n0736_011:0930b21": "間不學即是違聖。然今律令盡形學。今者不學。即結",
    "X42n0736_011:0930b22": "不學罪。此依教結分齊也。望齊賢聖者。謂約行明。還",
    "X42n0736_011:0930b23": "須盡形而學重。唯五夏然須盡形不學即結。所以制",
    "X42n0736_011:0930b24": "令學者。謂有少解。即言功齊賢聖。故言五歲未滿。從",
    "X42n0736_011:0930c01": "十歲者依止。優劣相降者。謂行解既有優劣。劣須依",
    "X42n0736_011:0930c02": "優。但勝己者其優也。故下引律文。五歲從十歲受依",
    "X42n0736_011:0930c03": "止。十歲是優。五歲是劣也。五分法身成立方離依止",
    "X42n0736_011:0930c04": "等者。五分。謂戒定慧解脫解脫知見也。防非止惡名",
    "X42n0736_011:0930c05": "戒。靜慮息心名定。觀照空者曰慧。累惑盡亡曰解脫。",
    "X42n0736_011:0930c06": "於自他解脫處。照知顯了。名曰解脫知見。此五可軌。",
    "X42n0736_011:0930c07": "名之為法。成身之因名為分。新經論中。名無漏五薀",
    "X42n0736_011:0930c08": "也。上就教釋竟。",
    "X42n0736_011:0930c09": "下明約其根等解釋罪數多少也。若利根易悟始終",
    "X42n0736_011:0930c10": "二罪者。謂利根若學即了。今止不學。於事不了。即結",
    "X42n0736_011:0930c11": "不學無知二罪。不得待五夏後也。即不學之時是始。",
    "X42n0736_011:0930c12": "從不學解時結二罪至後。故云始終二罪。乘云。受後",
    "X42n0736_011:0930c13": "名始。一期形盡曰終。若更遠取五分法身是終。若不",
    "X42n0736_011:0930c14": "學至終結罪。結罪乘有解者。不學罪當時即結。無知",
    "X42n0736_011:0930c15": "罪要五夏後結。此則五夏是始。形盡是終。若鈍根難",
    "X42n0736_011:0930c16": "悟始終無無知罪者。此言稍隱。謂此人既鈍。若不學",
    "X42n0736_011:0930c17": "者。但有始終不學之罪。無有無知罪也。以非力分故。",
    "X42n0736_011:0930c18": "非學卒得。上來約根鈍。解其得罪多少義訖。維即利",
    "X42n0736_011:0930c19": "鈍不同。然以犯罪。理令須懺。",
    "X42n0736_011:0930c20": "從此已下正明犯罪可懺悔不義也。四可懺以不等",
    "X42n0736_011:0930c21": "者。立云。此對古義故來也。古師解言。不學之罪可懺。",
    "X42n0736_011:0930c22": "由發心學。即是斷相續心。故是可懺。若無知罪則不",
    "X42n0736_011:0930c23": "可懺。由雖作心欲緣。緣猶不了。無斷相續之義。故不",
    "X42n0736_011:0930c24": "可懺。如對後事來還復不了。豈有斷時。今此鈔意不",
    "X42n0736_011:0931a01": "然。云俱可懺。故首疏問曰。不學無知。可懺以不。答解",
    "X42n0736_011:0931a02": "有二種。一解不學罪可懺。無知罪不可懺。所以然者。",
    "X42n0736_011:0931a03": "不學之罪。有斷相續義。如要心還學。即是無不學之",
    "X42n0736_011:0931a04": "罪。即斷相續故可懺也。無知之罪。雖作心欲知。緣而",
    "X42n0736_011:0931a05": "不了。由是無知。無斷相續。故不可懺。若後緣了。即是",
    "X42n0736_011:0931a06": "解惑相除。復不須懺。有人破古師此義文言。或者是",
    "X42n0736_011:0931a07": "其無明煩惱。罪是業也。已起之業。應須懺除。業本非",
    "X42n0736_011:0931a08": "或。何得言相反也。謂解但五。或不反業也。若爾發心",
    "X42n0736_011:0931a09": "欲知。由自未知。相續不斷。不得懺者。我乘作心欲學。",
    "X42n0736_011:0931a10": "由未得學。不學相續。乘應不得懺耶。答學後始修進",
    "X42n0736_011:0931a11": "趣為言。知據終成了境為義。始終不同。何得相類。第",
    "X42n0736_011:0931a12": "二師解一同其鈔之意。由本不學。故緣不了。聖結無",
    "X42n0736_011:0931a13": "知之罪。今若已學。雖復緣境未了。聖乘未結無知之",
    "X42n0736_011:0931a14": "罪。故知若學。即無無知罪。故非可續。即無無知罪故",
    "X42n0736_011:0931a15": "可續。何得更言不可懺也。礪乘破古執。同判可懺。故",
    "X42n0736_011:0931a16": "今更解。無知心犯。乘有斷續。故得懺悔。起心學時。假",
    "X42n0736_011:0931a17": "緣不了。聖不制罪。故是斷義。當知可懺。此義明矣。上",
    "X42n0736_011:0931a18": "來釋持犯第五漸頓義竟。",
    "X42n0736_011:0931a19": "六明持犯優劣者。於中又分為二。初就二持。持有優",
    "X42n0736_011:0931a20": "劣。次就二犯。犯有優劣。所以有先後者。持順受體。故",
    "X42n0736_011:0931a21": "宜先明。犯違受體。故在後說也。",
    "X42n0736_011:0931a22": "一威儀戒者。立謂。外凡僧也。前辨五篇七聚中云。前",
    "X42n0736_011:0931a23": "三是戒。下四威儀。今此所論。不同前判。前三後四。通",
    "X42n0736_011:0931a24": "名威儀。謂是今時白四羯磨受者。皆名威儀戒也。二",
    "X42n0736_011:0931b01": "護根戒者。立謂。內護六根之門。令不外染六塵。名護",
    "X42n0736_011:0931b02": "根戒。即案善生經云。守攝諸根修正念。見聞覺知。色",
    "X42n0736_011:0931b03": "香味觸。不生放逸。名護根戒。賓云。此是根律儀也。新",
    "X42n0736_011:0931b04": "譯經論。名根律儀。乘名為護。舊譯經論。但有護名。所",
    "X42n0736_011:0931b05": "言根者。眼等六根。言律儀者。是防護義。謂念智者。防",
    "X42n0736_011:0931b06": "護六根。名根律儀。舊名護者。真諦釋云。能隔惡事。攝",
    "X42n0736_011:0931b07": "善事故。能守護六根門。令惑業不入故。能防守行人。",
    "X42n0736_011:0931b08": "令不墮四惡趣故。又能防守行人。令出凡位。入聖位",
    "X42n0736_011:0931b09": "故。由斯多義。故名為護。從初業位持戒護根。乃至證",
    "X42n0736_011:0931b10": "無學果來。若定若散。有漏無漏。一切時中。使根門不",
    "X42n0736_011:0931b11": "漏諸漏惡。悉得立為根律儀也。瑜伽二十一。二十三",
    "X42n0736_011:0931b12": "中。廣明聲聞戒根律儀。是世出世二道資糧。故知即",
    "X42n0736_011:0931b13": "是道初業位(鈔言中二內凡者。未盡理說)。婆沙四十曰。云何護圓",
    "X42n0736_011:0931b14": "滿。答無根律儀。應知此中。根是所護。由念慧力。護眼",
    "X42n0736_011:0931b15": "等根。不令於境起諸過患。如鉤制象。不令奔逸。是故",
    "X42n0736_011:0931b16": "無學。正念正知。名護圓滿。賓曰。謂根律儀。始從初業。",
    "X42n0736_011:0931b17": "至無學位。方圓滿也(今鈔判為內凡。不言外凡及與聖位。言未盡理說也)。此護",
    "X42n0736_011:0931b18": "根戒。以何為體。准正量部。正念正知正捨三法為體。",
    "X42n0736_011:0931b19": "念謂於緣明記為性。謂能憶持本所受等。慧謂簡擇",
    "X42n0736_011:0931b20": "功德過失。捨謂遠離貪憂二品心。平等性故。明了論",
    "X42n0736_011:0931b21": "偈曰。毗尼毗曇文所顯。與戒及護相應人。此偈中意",
    "X42n0736_011:0931b22": "云。理實毗尼具含多義。略而言之。身語善戒。及護根",
    "X42n0736_011:0931b23": "義。皆是毗尼。而於律中。但明戒而不明護。故今毗曇",
    "X42n0736_011:0931b24": "具顯戒護二種。方合律藏。理周足。故云毗尼毗曇文",
    "X42n0736_011:0931c01": "所顯。與戒及護相應人者。戒即身律儀也。護即根律",
    "X42n0736_011:0931c02": "儀也。諸聖弟子與此相應。故云相應人。若准俱舍。名",
    "X42n0736_011:0931c03": "意律儀。乘名根律儀。大意同此。若欲廣釋。廣如多論",
    "X42n0736_011:0931c04": "及婆沙百九十七瑜伽二十三。文繁不述。賓云。准理",
    "X42n0736_011:0931c05": "此根律儀。通凡夫及聖人也。但能防護六根。即得名",
    "X42n0736_011:0931c06": "根律儀。今獨判是內凡。違於大界法相義也。三定共",
    "X42n0736_011:0931c07": "戒者。立謂。此約內凡修四禪四空定業等也。以入定",
    "X42n0736_011:0931c08": "之時。其戒體光潔。出定則無。以此戒與定共俱。故曰",
    "X42n0736_011:0931c09": "定共戒也。新經論。名禪俱戒。亦名靜慮律儀也。四道",
    "X42n0736_011:0931c10": "共戒者。立謂。須陀洹已上。證無漏果滅。無漏道相應。",
    "X42n0736_011:0931c11": "以道戒雙起。故曰道共戒也。新經論中。名道俱戒。上",
    "X42n0736_011:0931c12": "且列位。下即一一解釋。問此道俱戒。得果捨因不。答",
    "X42n0736_011:0931c13": "捨也。且如初果後證一來。捨前劣道。更得勝道。道俱",
    "X42n0736_011:0931c14": "之戒。隨道轉增。捨前劣戒。餘果准知。上來列位分別",
    "X42n0736_011:0931c15": "門略序名目訖。",
    "X42n0736_011:0931c16": "從此已下。廣作義章。條文解釋也。初一外凡假名僧",
    "X42n0736_011:0931c17": "戒者。疏云。對下真實僧。故曰假名也。僧有二種。一者",
    "X42n0736_011:0931c18": "真實。二者假名。言假名者。四人已上。詳遵羯磨說戒。",
    "X42n0736_011:0931c19": "同崇無二。但是事和。未有真解理和之義。故曰假名",
    "X42n0736_011:0931c20": "也。二者真實。如下辨也。立謂。此解上威儀戒。言是外",
    "X42n0736_011:0931c21": "凡人也。若依舊經論。明五停心觀。謂心停住此五處也。",
    "X42n0736_011:0931c22": "乘名五調心觀。將此五法。用調心也。乘名五度門也。",
    "X42n0736_011:0931c23": "第二總相念。此小乘七方便中人。前三心也。賓云。准",
    "X42n0736_011:0931c24": "成實宗。七方便中。前三是外凡。後四是內凡也。若諸",
    "X42n0736_011:0932a01": "宗所計。明內外凡。位地不同。不能具述。上代成實諸",
    "X42n0736_011:0932a02": "所云。外凡位中名乾慧地。始從凡夫。專信佛法。歸依",
    "X42n0736_011:0932a03": "三寶。受持禁戒。戒生定。定生慧。能觀眾生空。未善明",
    "X42n0736_011:0932a04": "了。理水不治。故名乾慧地也。心在理水故名凡。煗法",
    "X42n0736_011:0932a05": "已去。觀實法空。而有相心。數數陵雜。名為內凡。入見",
    "X42n0736_011:0932a06": "道已去。即名聖人也。若約大乘明。即當地前三十心",
    "X42n0736_011:0932a07": "中即十信心是也。言十信者。一信心。二念心。三精進",
    "X42n0736_011:0932a08": "心。四慧心。五定心。六不退心。七迴向心。八護法心。九",
    "X42n0736_011:0932a09": "戒心。十願心。亦名習種性。此之十信。名為外凡。依",
    "X42n0736_011:0932a10": "信樂大乘。仗闡提不信障得淨。果報感鐵輪王位",
    "X42n0736_011:0932a11": "也。若依俱舍論。一切凡夫是外凡。七方便人皆內凡",
    "X42n0736_011:0932a12": "也。上言五停心者。一不淨觀。二慈悲觀。三因緣觀。四",
    "X42n0736_011:0932a13": "方便觀。五數息觀。各有對治。一貪欲多者。作不淨觀。",
    "X42n0736_011:0932a14": "二嗔恚多作慈悲觀。三思覺多者。教令數息。著我多",
    "X42n0736_011:0932a15": "者。當為分持十八界等(云云)。言別相念者。涅槃二十",
    "X42n0736_011:0932a16": "八云。佛告諸比丘。當觀念處。云何名為觀於念處。若",
    "X42n0736_011:0932a17": "有比丘。觀察內身。不見於我及以我所。觀受心法。亦",
    "X42n0736_011:0932a18": "復如是。是名念處。榮疏解云。自身為內。他身為外。自",
    "X42n0736_011:0932a19": "他合觀。名內外身。神名為我陰。我所畢竟皆無。名為",
    "X42n0736_011:0932a20": "不見也。身既無我。餘三亦然。故曰觀受心法亦復如",
    "X42n0736_011:0932a21": "是。此謂一觀通於四境。有時一境。具於四觀(此是總明觀四",
    "X42n0736_011:0932a22": "念處)。亦云。若觀身不淨。觀受為苦。觀心無常。觀法無我",
    "X42n0736_011:0932a23": "(此是別相觀四念處)。此四念處。只是觀五陰上為四耳。觀色陰",
    "X42n0736_011:0932a24": "為身念處。受陰為受念處。識陰為心念處。想行二陰",
    "X42n0736_011:0932b01": "為法念處也。言一境具四觀者。具觀身一境。即作無",
    "X42n0736_011:0932b02": "常苦空無我四觀。此曰總相念。餘三境各具四觀可",
    "X42n0736_011:0932b03": "知。中二內凡和合僧戒等者。引即解前護根并定共",
    "X42n0736_011:0932b04": "戒也。立謂。即七方便中後四人也。謂煗法頂法忍法",
    "X42n0736_011:0932b05": "世第一法。此是四善根人也。賓云。四內凡已去。分得",
    "X42n0736_011:0932b06": "無漏慧觀。不執我我所。絕於違諍。故言和合也。言煗",
    "X42n0736_011:0932b07": "法者。疏云。煗體是慧。無漏火相。故稱為煗。又解。煗是",
    "X42n0736_011:0932b08": "八聖道火相。故名曰煗。八聖是真解。煗心為似解。八",
    "X42n0736_011:0932b09": "聖道是無漏。煗心是有漏。真無漏慧。所燒煩惱。譬如",
    "X42n0736_011:0932b10": "火體。煗是有漏似解。與彼為因。譬如煗觸。是火之相。",
    "X42n0736_011:0932b11": "私云。以無漏八聖道是真智。能燒煩惱。喻如火體。令",
    "X42n0736_011:0932b12": "此人學之未極。似若真智。如火家之煗氣也。上言八",
    "X42n0736_011:0932b13": "聖道者。一正見。二正思惟。三正念。四正定。五正精進。",
    "X42n0736_011:0932b14": "六正語。七正業。八正命。是為八聖道也。言頂法者。此",
    "X42n0736_011:0932b15": "人觀四真觀行因盡。即以此盡開釋頂法義。何者。前",
    "X42n0736_011:0932b16": "煗法人。始作四諦十六行觀。觀未能熟。忍法已去。又",
    "X42n0736_011:0932b17": "復縮觀。今之頂法位。十六周遍。若使止預觀物分明",
    "X42n0736_011:0932b18": "悉見。約此周盡有同於頂。故曰頂法也。言忍法者。忍",
    "X42n0736_011:0932b19": "是為義。謂安住名忍。此人亦緣四諦。得此法時。安耐",
    "X42n0736_011:0932b20": "眾惡惱事故也。言世第一法者。世間中勝。名為第一。",
    "X42n0736_011:0932b21": "此人具信進念定慧五根。觀四真諦持。近生於苦忍。",
    "X42n0736_011:0932b22": "勝前方便故。稱世第一法也(言五忍著觀四諦中苦法忍等云云)。此約",
    "X42n0736_011:0932b23": "小乘。就七方便。後四法人。乃至須陀洹向人。皆曰內",
    "X42n0736_011:0932b24": "凡夫也。前三十心。後中十行十迴向心。曰內凡位也。",
    "X42n0736_011:0932c01": "言十行者。一歡喜行。二饒益行。三無嗔行。四無盡行。",
    "X42n0736_011:0932c02": "五離痴亂行。六善現行。七無著行。八尊重行。九善法",
    "X42n0736_011:0932c03": "行。十真實行也。此之十行。名性種性。依破虗空三昧。",
    "X42n0736_011:0932c04": "伏聲聞畏苦障。得樂果報。感銀輪王也。言十迴向者。",
    "X42n0736_011:0932c05": "一救護一切眾生迴向。二不壞迴向。三等一切佛迴",
    "X42n0736_011:0932c06": "向。四至一切處迴向。五無盡功德藏迴向。六隨順平",
    "X42n0736_011:0932c07": "等善根迴向。七隨順平等觀一切眾生迴向。八如相",
    "X42n0736_011:0932c08": "迴向。九無縛無著解脫迴向。十法界無量迴向。此十",
    "X42n0736_011:0932c09": "迴向。名道種性。依大悲。伏緣覺捨大悲障。得常樂果",
    "X42n0736_011:0932c10": "報。感金輪王也。此三十心。名為內凡。亦名三賢。於五",
    "X42n0736_011:0932c11": "位之中。屬於第一資糧位。若依多論。稍謂白四羯磨",
    "X42n0736_011:0932c12": "受者。名為外凡。五停心已去。悉屬內凡也。前言定共者。",
    "X42n0736_011:0932c13": "有人云。外道亦有。故曰共也。榮疏云。何名方便。謂未",
    "X42n0736_011:0932c14": "入道聖位之前。修時有階降之異。是趣果方便故曰也。",
    "X42n0736_011:0932c15": "前方便三。與外道凡夫悉皆共得。後得方便。唯是內",
    "X42n0736_011:0932c16": "道之所尅。非外道凡夫所得。其無漏聖道之似相貌",
    "X42n0736_011:0932c17": "故。非外道之凡夫所有也。言和合僧戒者。此人分有",
    "X42n0736_011:0932c18": "聖諦。理水在心。名和合也。其須陀洹向。猶屬內凡者。",
    "X42n0736_011:0932c19": "為但得十五心。以十六心未滿之。即入於初果方便。",
    "X42n0736_011:0932c20": "是聖位下當明之也。後一聖人真實僧戒者。疏云。此",
    "X42n0736_011:0932c21": "約無漏聖人。契證真實。違諍相盡。故稱真實僧也。若",
    "X42n0736_011:0932c22": "約大乘。初地已上方便是聖位。就小乘明者。初果已",
    "X42n0736_011:0932c23": "去。與無漏道契會。方是聖人。故涅槃疏云。前七方便",
    "X42n0736_011:0932c24": "是有漏。此下苦忍已去是無漏。前是似解。令是真解。",
    "X42n0736_011:0933a01": "前是凡夫。引下是聖人。欲界四諦下。有四忍四智。苦",
    "X42n0736_011:0933a02": "法忍苦法智(一解云。忍是伏義。智是斷惑之解)。次集法忍集法智次",
    "X42n0736_011:0933a03": "滅法忍滅法智。次道法忍道法智。總成其八(此約欲界作耳)。",
    "X42n0736_011:0933a04": "上二界。總合作有四比忍四比智。謂苦比智。乃至道",
    "X42n0736_011:0933a05": "比忍道比智也。現斷下界。比上二界。故曰比忍智也",
    "X42n0736_011:0933a06": "(忍與智同前解)。亦云現在比斷未來。故成八心。二八成十六",
    "X42n0736_011:0933a07": "心也(未來應是往反。生死未盡)。若得前八忍七智十五心時。名須",
    "X42n0736_011:0933a08": "陀洹向。十六心滿。名為初果也。忍性是慧。緣於一諦。",
    "X42n0736_011:0933a09": "緣空名慧。緣有名想。在苦忍初心。念無相理。是故得",
    "X42n0736_011:0933a10": "緣滅諦之名。又云觀於苦諦。四諦四行之一。乘亦名",
    "X42n0736_011:0933a11": "一諦也。如是忍法。緣一諦已。乃至見斷煩惱。見四諦",
    "X42n0736_011:0933a12": "理。而斷煩惱。是四諦之所斷。故曰見斷煩惱得須陀",
    "X42n0736_011:0933a13": "洹也。私云。約四諦上作觀。一諦有四諦。苦法忍。苦法",
    "X42n0736_011:0933a14": "智。比忍比智。餘亦可知。若但得道比忍。未得道比智。",
    "X42n0736_011:0933a15": "猶是向位得比智也。已是初果也。言苦法忍者。謂知",
    "X42n0736_011:0933a16": "此身是苦之法忍之。以照了知是苦法故。即名苦法",
    "X42n0736_011:0933a17": "智也。言比忍比智者。既知現在苦。比其過未二世。亦",
    "X42n0736_011:0933a18": "可比其色無色界。一切皆然。故曰比智。言諦者。是審",
    "X42n0736_011:0933a19": "實為義也。三品殊異者。初一最劣。以是外凡夫故。次",
    "X42n0736_011:0933a20": "二漸勝。以是內凡故。後一最勝。是聖人故。又解。初一",
    "X42n0736_011:0933a21": "最劣。以護身口故。次品漸勝。以護心地故。後一最勝。",
    "X42n0736_011:0933a22": "證無漏解脫故。上來釋約法口門義竟。下明就位辨",
    "X42n0736_011:0933a23": "也。",
    "X42n0736_011:0933a24": "無學人德圓故戒行勝者。之謂羅漢三界惑盡。所作",
    "X42n0736_011:0933b01": "已辦。梵行已立。不受後有。具二解脫。故曰德圓。重具",
    "X42n0736_011:0933b02": "二解脫者。賓云。羅漢若得滅盡定者。名心解脫。慧盡",
    "X42n0736_011:0933b03": "諸漏。名慧解脫。此名具二解脫。慧能破煩惱故。一切",
    "X42n0736_011:0933b04": "羅漢。無不得此解脫也。然心解脫。則有不定。此心解",
    "X42n0736_011:0933b05": "脫。約九次第定。或有得者。或不得者。謂此人修行之",
    "X42n0736_011:0933b06": "時。但於未至禪(初禪之前)中。加功斷惑。證無學果。以其未",
    "X42n0736_011:0933b07": "修上界四禪四空定故。不能出入九次第定。為此雖",
    "X42n0736_011:0933b08": "得慧解脫。未得心解脫。九次第定者。從欲界散善。入",
    "X42n0736_011:0933b09": "於初禪。出入於二禪。乃至三禪。四禪。空處。識處。無所",
    "X42n0736_011:0933b10": "有處。悲想非非想處。及滅盡正受。於此九定。次第修",
    "X42n0736_011:0933b11": "習。或逆順。或超間。或逆超間。或順超間。唯得超一地。",
    "X42n0736_011:0933b12": "不得起二地。謂約小乘力劣。唯超一地(言一地者。即歡喜地也。二",
    "X42n0736_011:0933b13": "地者即離垢地也)。若約大乘。此則不定。或於欲界散善中。越",
    "X42n0736_011:0933b14": "滅盡正受。或於初禪。超入滅盡正受。或入非想等。今",
    "X42n0736_011:0933b15": "小乘。能如是出入九次第定者。名心解脫也。三果企",
    "X42n0736_011:0933b16": "求未息者。那含以下。名七學。又望上而修。故云企求。",
    "X42n0736_011:0933b17": "言企者。如人舉足跟。取高處物。故孝經云。不肖者企",
    "X42n0736_011:0933b18": "而及之。即其義也。",
    "X42n0736_011:0933b19": "七眾相望乃至大比丘無願勝者。謂四萬二千學處。",
    "X42n0736_011:0933b20": "日夜恒流。更無願求。故言勝也。其四萬二千學處之",
    "X42n0736_011:0933b21": "義。如上釋相篇初已廣釋訖。餘五眾相望。五不及八。",
    "X42n0736_011:0933b22": "八不如十。十復劣具。故五戒最劣。疏云。七眾戒中。比",
    "X42n0736_011:0933b23": "丘戒勝者。謂出恩愛獄。心清淨故。具足一切戒律故。",
    "X42n0736_011:0933b24": "有大深心故。志願堅強故。智勇健故。趣向解脫煩惱",
    "X42n0736_011:0933c01": "薄故。",
    "X42n0736_011:0933c02": "四止持離過為勝者。對婬盜等麤重之境。不犯曰勝。",
    "X42n0736_011:0933c03": "作持離過為劣者。謂如持衣說恣安居等。輕微故劣。",
    "X42n0736_011:0933c04": "若能治行者。止得對麤過。持行易成故劣等者。此約",
    "X42n0736_011:0933c05": "就防未起之非故爾。類於斷結道。且如初篇業麤。離",
    "X42n0736_011:0933c06": "之則易。微品善心。能防不起。如是乃至第五篇。過相",
    "X42n0736_011:0933c07": "輕微。專加護持。方能離過。比於斷結。解惑亦爾。下解",
    "X42n0736_011:0933c08": "斷上惑。上解斷下惑。為其麤惑障理淺故。還以鑒淺",
    "X42n0736_011:0933c09": "理之智。故下解除上惑。如初果淺識斷見諦麤惑是",
    "X42n0736_011:0933c10": "也。微惑曀理深。自非勝智。無以排斷。故上解脫斷下",
    "X42n0736_011:0933c11": "惑。若如懺悔則爾。以事中相違。要須歒對相當。方勝",
    "X42n0736_011:0933c12": "除滅。由懺是智。有中之業。遞相抑伏。要須歒對相當。",
    "X42n0736_011:0933c13": "當方除遣。若上品惡業。下品善心懺。非歒對。強者先",
    "X42n0736_011:0933c14": "事。故不得滅。要還是上善。抑伏惡因。不招業。中下亦",
    "X42n0736_011:0933c15": "然(上並礪釋之)。",
    "X42n0736_011:0933c16": "謂修離染清淨行等者。此善心持戒。以內心修觀行。",
    "X42n0736_011:0933c17": "不起染濁。對婬三時不樂。是為離染義也。為名利世",
    "X42n0736_011:0933c18": "報等者。謂為名聞利養。及求天勝果。名世報也。",
    "X42n0736_011:0933c19": "若以作持校之者。謂上諸文。明止持行。具有三心。今",
    "X42n0736_011:0933c20": "此下明作持行亦有三心。上中下不等者。謂善心持",
    "X42n0736_011:0933c21": "戒。為上品持也。若不善心為名利者。是中品持。若無",
    "X42n0736_011:0933c22": "記散亂是下品持戒。莫不持戒不分三心者。謂今持",
    "X42n0736_011:0933c23": "衣說淨安恣等。名作持。雖有三心不同。皆是頓教。得",
    "X42n0736_011:0933c24": "名持戒。就持無別故。不分三心也。三心者。善心惡中",
    "X42n0736_011:0934a01": "二心。持戒可知。第三無記心持者。如病壞心。謂為聖",
    "X42n0736_011:0934a02": "所開。此雖是持。說為劣。俱不違教故也。謂約律教中。",
    "X42n0736_011:0934a03": "不分三心。謂教中不道三心。但使順教。是持於戒也。",
    "X42n0736_011:0934a04": "六為約就所求四種等者。引下義意。同涅槃二十七",
    "X42n0736_011:0934a05": "云。師子吼問佛。云何修戒。云何修定。云何修慧。佛言。",
    "X42n0736_011:0934a06": "若有人。受持禁戒。但自利人天受樂。不為度脫一切",
    "X42n0736_011:0934a07": "眾生。不為護持無上正法。但為利養。畏三惡道。為命",
    "X42n0736_011:0934a08": "色力安無礙辨法。惡名穢稱。為世事業。如是護戒。則",
    "X42n0736_011:0934a09": "不得名修習戒也。云何名為真修習戒。受持戒時。若",
    "X42n0736_011:0934a10": "為度脫一切眾生。為護正法。度未度故。解未解故。歸",
    "X42n0736_011:0934a11": "未歸故。未入涅槃。令得入故。如是修時。不見戒相。不",
    "X42n0736_011:0934a12": "見持者。不見果報。不觀毀犯。若能如是。則名真修習",
    "X42n0736_011:0934a13": "戒。如諂媚邪命勝他名利等者。即涅槃二十二云。",
    "X42n0736_011:0934a14": "有四種事。獲得惡果。一者為勝他故。讀誦經典。二者",
    "X42n0736_011:0934a15": "為利養故。受持禁戒。三者為他屬故。而行布施。四者。",
    "X42n0736_011:0934a16": "為於非想非非想處故。而繫念思惟。如是四事。得惡",
    "X42n0736_011:0934a17": "果報。自意解云。他屬己也。第四應是邪定也。戒疏云。",
    "X42n0736_011:0934a18": "如涅槃說。有四因緣。事雖似善。不得樂果。為勝他故。",
    "X42n0736_011:0934a19": "名利眷屬及以世報。雖修行善。非佛意故。問戒本云。",
    "X42n0736_011:0934a20": "名譽利養。持戒所得。如何經中。反呵非善。答深有旨",
    "X42n0736_011:0934a21": "也。若局鈍根。無由離惡。且勸持戒從善。從善故舉世",
    "X42n0736_011:0934a22": "樂。以勸彼持。如戒文是也。若又樂福。無心涉道。非以",
    "X42n0736_011:0934a23": "本意。故又呵毀。如涅槃即戒本來云。戒淨有智慧。便",
    "X42n0736_011:0934a24": "得第一道。轉鈍為利。豈不然也。二言罪分齊至不樂",
    "X42n0736_011:0934b01": "為惡等者。此人見目連問經中所說。犯波羅夷者。九",
    "X42n0736_011:0934b02": "百二十一億六十千歲。墮泥梨中。信佛此語故持戒",
    "X42n0736_011:0934b03": "也。言泥梨者。薩遮尼犍經云。是外國語。此云地獄也。",
    "X42n0736_011:0934b04": "言深心不樂為惡者。立謂。為之言作也。引此文證上",
    "X42n0736_011:0934b05": "雖是賊與罪分齊。但不樂作惡。即是淨持戒也。三福",
    "X42n0736_011:0934b06": "分齊欲生天受樂等者。如難陀比丘持戒等是也。礪",
    "X42n0736_011:0934b07": "云。如戒本有未欲得生天上。若生人中者。名聞及利",
    "X42n0736_011:0934b08": "養。死得生天上等。都此起時心也。對此可引難陀為",
    "X42n0736_011:0934b09": "天持戒事。如雜寶藏經抄(云云)。四道分齊縛著等累",
    "X42n0736_011:0934b10": "由戒得解故者。立謂。縛是繫。縛是著。若作心持戒。斷",
    "X42n0736_011:0934b11": "惡修善。出三界之繫縛。至無上道。故言道分齊也。只",
    "X42n0736_011:0934b12": "是下離生死。上求佛道。中修萬行。此人見戒本云戒",
    "X42n0736_011:0934b13": "淨有智慧。便得第一道。即便持戒。此最為勝。",
    "X42n0736_011:0934b14": "七約方明持閻浮提勝者。四州之中。此南州眾生煩",
    "X42n0736_011:0934b15": "惱最重。如能持戒。故得勝名。厭背情猛故也。此方一",
    "X42n0736_011:0934b16": "日一夜修道。勝他方五十小劫。所以然者。喻如糞中",
    "X42n0736_011:0934b17": "種菜。菜必茂盛。於惡煩惱。修善勝故。於淨方作行。即",
    "X42n0736_011:0934b18": "經云。火中出蓮華。可以意取。私云。言西方東方一等",
    "X42n0736_011:0934b19": "者。何故不舉北方。由北方無有佛法故。八難之中。彼",
    "X42n0736_011:0934b20": "是第四難也。三障之中。又是報障。因此汎明三障義。",
    "X42n0736_011:0934b21": "謂業障。煩惱障。報障。故俱舍頌曰。三障無間業。及數",
    "X42n0736_011:0934b22": "行煩惱。并一切惡趣。北州無想天。述曰。不間業者。此",
    "X42n0736_011:0934b23": "謂第一業障。局是五逆業重。定墮地獄。故曰業障。第",
    "X42n0736_011:0934b24": "二煩惱者。煩惱第二。第一數行。謂恒起煩惱。二者猛",
    "X42n0736_011:0934c01": "利。謂上上品煩惱。應知此中唯數行者。名煩惱障。如",
    "X42n0736_011:0934c02": "扇搋等(五種黃門)。煩惱數起難可伏除。故說為障。上品煩",
    "X42n0736_011:0934c03": "惱。雖復猛利。非恒起故。易可伏除。不說為障。下品煩",
    "X42n0736_011:0934c04": "惱。雖非猛利。若數數起。亦名障。宜作四句。一動而不",
    "X42n0736_011:0934c05": "利。二亦動亦利。三利而不動。四非動非利。動謂數起。",
    "X42n0736_011:0934c06": "利謂猛利也。初句大老子人似如少嗔。而內心常起。",
    "X42n0736_011:0934c07": "不令人覺。二者有人常起貪嗔。又極重猛利。三者。有",
    "X42n0736_011:0934c08": "人雖不恒起。極盛難可當對。四者令是善根成熟之",
    "X42n0736_011:0934c09": "人也。此四句中。初與第二。是煩惱障。下兩非障。第三",
    "X42n0736_011:0934c10": "異熟障(舊名報障)。三惡道全人中北州及非想天。名異熟",
    "X42n0736_011:0934c11": "障。以報生此處不得聞法故也。如無想天。多是外道。",
    "X42n0736_011:0934c12": "修於世禪。生在其中。以外道計此處為涅槃。由此邪",
    "X42n0736_011:0934c13": "定故。注云是愚人生處也。此障何法。謂鄣聖道加行",
    "X42n0736_011:0934c14": "善根故說為障。",
    "X42n0736_011:0934c15": "八約佛在時勝滅後劣者。立謂。佛世眾生。機利根熟。",
    "X42n0736_011:0934c16": "持現獲果。故勝。末代人根頑鈍。雖持無見得道者故",
    "X42n0736_011:0934c17": "劣。以優婆掘多問尼為證者。案付法藏傳第二卷云。",
    "X42n0736_011:0934c18": "佛滅度後。一百年中。有商那和修。任持法藏。化緣欲",
    "X42n0736_011:0934c19": "畢。將欲付屬。入定觀見憂婆毱多。佛記此人。於百年",
    "X42n0736_011:0934c20": "後大作佛事。利益眾生。不可稱數。因誦其父。具陳斯",
    "X42n0736_011:0934c21": "事。父聞是已。用何商那。商那將至僧坊。度令出家。與",
    "X42n0736_011:0934c22": "授具戒。羯磨已訖。得羅漢果。三明六通。具八解脫。勝",
    "X42n0736_011:0934c23": "上言三明者。一過去宿命明。二未來天眼明。三現在",
    "X42n0736_011:0934c24": "漏盡明。是為三明也。言六通者。一是身通。二天耳通。",
    "X42n0736_011:0935a01": "三天眼通。四宿命通。五他心通。六漏盡通也。云何為",
    "X42n0736_011:0935a02": "通。離擁無礙。名之為通。故云六通也。言八解脫者。一",
    "X42n0736_011:0935a03": "內有色外觀色(謂初觀不淨。觀道未強。不壞內身。但外觀色。死屍胮脹。能絕縛。故名解脫)。",
    "X42n0736_011:0935a04": "二內無色外觀色(謂習行稍久。觀道增強。能於自身作己身滅色想。唯觀外色。死屍胮",
    "X42n0736_011:0935a05": "脹。是名解脫也)。三者淨解脫(謂青黃赤白可〔葱〕之色。名為淨也。觀離淨故。名淨解脫也)。四",
    "X42n0736_011:0935a06": "者空處解脫(謂悕求無色之為空。空處四陰離縛名空處解脫。謂以識名。故令身〔心〕)。五",
    "X42n0736_011:0935a07": "者識處解脫(謂空境廣多。緣則煩惱勞厭境存心名之為識善。所陰離縛。名識解脫也)。六",
    "X42n0736_011:0935a08": "者無所有處解脫(謂以識多故。令身心亂。未得安穩。心境俱亡。名為無所有處離縛解",
    "X42n0736_011:0935a09": "脫也)。七非想非非想處解脫(謂心境麤故。不復現行。外道之人。謂無心行。佛法猶",
    "X42n0736_011:0935a10": "往望真細慮。內外合說故云非想處解脫也)。第八滅定解脫(謂心法並息名滅盡定解",
    "X42n0736_011:0935a11": "脫。滅盡諸法。離於心過。故名解脫。此八解脫者。亦名八背捨。得上棄下。名為背)其毱多既得此",
    "X42n0736_011:0935a12": "三明六通具八解脫已。心自念言。我於今者。已覩法",
    "X42n0736_011:0935a13": "身。未見如來相好之體。思惟是已。深生哀愍。爾時有",
    "X42n0736_011:0935a14": "一老比丘尼。年百二十。曾見如來。優婆毱多知彼見",
    "X42n0736_011:0935a15": "佛。故至所所。尋遣使者。告比丘尼。尊者毱多欲來相",
    "X42n0736_011:0935a16": "見。時尼即以一鉢。盛滿中油。置戶扇後。毱多到其所",
    "X42n0736_011:0935a17": "止。當入房時。棄油數渧。共相慰問。然後就坐。問言大",
    "X42n0736_011:0935a18": "姉。世尊在時。諸比丘威儀進止。其事云何。比丘尼言。",
    "X42n0736_011:0935a19": "昔佛在世。六群比丘。最為麤暴。雖入此房。未曾遺我",
    "X42n0736_011:0935a20": "一渧之油。大德者智慧高勝。世人號為無相好佛。然",
    "X42n0736_011:0935a21": "入吾房。棄油數渧。以是觀之。佛在時人。定為奇妙。毱",
    "X42n0736_011:0935a22": "多聞是語已。甚自悔責。極懷慚愧。比丘尼言。大德不",
    "X42n0736_011:0935a23": "應生耻恨。佛言曰。我滅度後。初日眾生勝二日者。三",
    "X42n0736_011:0935a24": "日之人蓋復卑劣。如是展轉。福德衰耗。愚痴闇鈍。善",
    "X42n0736_011:0935b01": "法羸損。今大德。去佛百年。雖復為作非威儀事。正得",
    "X42n0736_011:0935b02": "其宜。何足為恠。爾時毱多而更問之言。姉見如來。其",
    "X42n0736_011:0935b03": "事云何。尼曰。昔佛在世。我年二十。始欲行嫁。失一金",
    "X42n0736_011:0935b04": "釵。墮深草中。求不得。復以燈燭。遍照推覓。求之至疲。",
    "X42n0736_011:0935b05": "了無髣歸。正值如來遊行而過。金光晃耀。如百千日。",
    "X42n0736_011:0935b06": "幽闇之處。並皆大明。微細諸物而悉顯。尋見我釵。因",
    "X42n0736_011:0935b07": "即取之。以斯緣故。吾得見佛。毱多聞是已。倍生悲戀。",
    "X42n0736_011:0935b08": "嘆未曾有。餘如上第一談玄卷中。第四結集所由。五",
    "X42n0736_011:0935b09": "師傳授問已敘說也。",
    "X42n0736_011:0935b10": "九約遮性二戒不同互持強弱者。謂性戒有業道之",
    "X42n0736_011:0935b11": "罪。能持則強。遮戒但遮世俗而無業道之罪。但有違",
    "X42n0736_011:0935b12": "教之過。能持是弱。若約住持。紹隆佛法。遮戒能令正",
    "X42n0736_011:0935b13": "法久住。持者為勝。性戒自從無佛出。亦有此戒。體非",
    "X42n0736_011:0935b14": "住持佛法。故說為弱。若約修行以解。遮戒護心細則",
    "X42n0736_011:0935b15": "勝。性戒護心易成。故劣故言互也。謂交互合有優",
    "X42n0736_011:0935b16": "劣故也。十約六聚上下。互持強弱。初篇雖遮過為",
    "X42n0736_011:0935b17": "勝曰強。下篇離輕過為劣曰弱。亦可前三聚是戒。能",
    "X42n0736_011:0935b18": "持名勝。下四聚名威儀。能持為劣。若互取前三聚過",
    "X42n0736_011:0935b19": "相遮持行行易成為劣。後四威儀微。持行難成故勝。",
    "X42n0736_011:0935b20": "心疏云。若就根條以判。初篇行之所依。是根本故勝。",
    "X42n0736_011:0935b21": "下篇枝條故劣。若就進趣修成。初篇過重易離。不假",
    "X42n0736_011:0935b22": "勝進修治。故名為劣。乃至第五過微難護。必須專意。",
    "X42n0736_011:0935b23": "無由識相。若能純淨無染。名為最勝。又如上羅漢駈",
    "X42n0736_011:0935b24": "龍。但以持戒之力。莫非輕重等護。故使功高五百。又",
    "X42n0736_011:0935c01": "如律文。畏慎輕戒。猶若金剛。又如涅槃微塵浮囊等",
    "X42n0736_011:0935c02": "喻。",
    "X42n0736_011:0935c03": "上釋二持十門義竟。已下明二犯也。無學悞犯故輕",
    "X42n0736_011:0935c04": "者。此明羅漢無有悞作得罪門輕。礪云。七學人有故",
    "X42n0736_011:0935c05": "犯義。如失念故。賓云。然決定不犯婬殺盜妄酒。以聖",
    "X42n0736_011:0935c06": "人得五不作戒故也。所餘容犯。然決定不入三惡道",
    "X42n0736_011:0935c07": "也。然無學人悞犯者。是無記心犯也。或非時入聚。或",
    "X42n0736_011:0935c08": "夢中犯等。然又聖人。但有犯遮戒。不犯性戒也。",
    "X42n0736_011:0935c09": "作犯是重止犯為輕者。作犯對初篇。此是三乘行之",
    "X42n0736_011:0935c10": "根本犯故罪重。止犯對下篇輕戒。如不安恣。不學聖",
    "X42n0736_011:0935c11": "教。止犯吉羅。長財不說但犯提罪。故皆輕也。又云。作",
    "X42n0736_011:0935c12": "犯進趣造境故重。止犯反此輕。",
    "X42n0736_011:0935c13": "三就心三品明優劣者。即善性。惡性。無記性。三心犯",
    "X42n0736_011:0935c14": "戒有輕重也。惡心犯最重。善心犯次輕。無記心犯最",
    "X42n0736_011:0935c15": "為輕也。罪輕曰優。罪重曰劣。如卷初篇者。即指篇聚",
    "X42n0736_011:0935c16": "名報中。已明此義竟也。",
    "X42n0736_011:0935c17": "四戒威儀篇聚上下輕重等者。犯上二篇是戒則重。",
    "X42n0736_011:0935c18": "曰劣。犯下三篇。是威儀輕曰優也。",
    "X42n0736_011:0935c19": "五就遮性分輕重者。謂遮則罪輕。犯性則重。犯性地",
    "X42n0736_011:0935c20": "獄不除如智論說者。立謂。彼論明調達破法輪犯蘭。",
    "X42n0736_011:0935c21": "佛令僧中懺竟。尚入阿鼻一劫不披。以雖懺竟業道",
    "X42n0736_011:0935c22": "不除。此破僧是性戒也。深云。是頭陀比丘。悞殺畜報",
    "X42n0736_011:0935c23": "事等(未詳)。",
    "X42n0736_011:0935c24": "如持中可解者。謂同前問尼之事也。若佛在日雖犯。",
    "X42n0736_011:0936a01": "以煩惱輕故。則心輕故罪亦輕。滅後比丘。煩惱重故",
    "X42n0736_011:0936a02": "即是心重。犯亦罪重。即如闍王造逆。見佛際快。今犯",
    "X42n0736_011:0936a03": "吉羅。無堪對懺。",
    "X42n0736_011:0936a04": "犯必托境關心成業者。夫以犯戒。必有所對之境。以",
    "X42n0736_011:0936a05": "境有好惡。致心有增微。如婬戒。對好色曰境優。心則",
    "X42n0736_011:0936a06": "增也。惡色曰境劣。心則微。故言心有增微。如卷初云。",
    "X42n0736_011:0936a07": "由境有優劣。心有濃淡也。論通一切不局一戒者。立",
    "X42n0736_011:0936a08": "謂。上約殺戒。明心境重。如此義戒例然。故論通一切。",
    "X42n0736_011:0936a09": "論謂指上毗尼母論也。私云。如上所論不局一戒。故",
    "X42n0736_011:0936a10": "曰論通也。",
    "X42n0736_011:0936a11": "婬中自有輕重者。立謂。畜重人輕。以欲心甚故。不妨",
    "X42n0736_011:0936a12": "約報人重畜輕。以人報勝污辱罪重故也。此言輕重。",
    "X42n0736_011:0936a13": "非約夷蘭。此望來報業道輕重。有云。先約人畜。人重",
    "X42n0736_011:0936a14": "畜輕。報卑故爾。或畜重人輕。欲盛故。次約人趣。自分",
    "X42n0736_011:0936a15": "輕重。在家則輕。出家約境尊故重。就出家中。凡輕聖",
    "X42n0736_011:0936a16": "重。且如俗律。尚和輕強重。重同報異者。謂強同得夷。",
    "X42n0736_011:0936a17": "來報則重。故云報異。謂婬畜罪輕。乃至聖人最重等",
    "X42n0736_011:0936a18": "也。",
    "X42n0736_011:0936a19": "如六足毗曇中說者。案成實論。有邪見品中云。不信",
    "X42n0736_011:0936a20": "有三寶及父母羅漢等。不信有因果四諦等。故曰邪",
    "X42n0736_011:0936a21": "見。以不信罪福善惡業報。名斷善根。決定當墮阿鼻",
    "X42n0736_011:0936a22": "地獄。如阿毗曇六足中說。殺此人罪。輕殺虫蟻。又此",
    "X42n0736_011:0936a23": "邪見污染世間。為多損減眾生故(論文如此)。立云。六足者。",
    "X42n0736_011:0936a24": "以六支解義不同。故言六足。一法蘊足。有六千頌。二",
    "X42n0736_011:0936b01": "品類足。有一萬二千頌。三施設足。有一萬八十頌。四",
    "X42n0736_011:0936b02": "識身足。有七萬頌。五集異門足。有一萬六千頌。六戒",
    "X42n0736_011:0936b03": "身足。有廣本七千頌。略本七百餘頌。前三論佛在時",
    "X42n0736_011:0936b04": "已有。後三論。滅後一百年。諸羅漢集作。有人云。六足",
    "X42n0736_011:0936b05": "阿毗曇者。謂某比丘。作發智論。別作六支義。以解此",
    "X42n0736_011:0936b06": "論。故曰六足。足即支也。",
    "X42n0736_011:0936b07": "八將制約報以明輕重者。謂將佛所制戒。約來報業",
    "X42n0736_011:0936b08": "道對校。有輕重優劣也。",
    "X42n0736_011:0936b09": "媒房三戒謂媒嫁及二房為三也。故論云者。即母論",
    "X42n0736_011:0936b10": "也。案毗尼母中。有四句。一或有犯重報輕。二或有犯",
    "X42n0736_011:0936b11": "輕報重。三或有犯報俱重。或有犯報俱輕。言犯重報",
    "X42n0736_011:0936b12": "輕者。如媒嫁及作私房不乞處分是也。二犯輕報重",
    "X42n0736_011:0936b13": "者。如比丘嗔恚心。打阿羅漢。或復欲心摩觸羅漢。起",
    "X42n0736_011:0936b14": "於染著。乃至打佛。於佛起染欲心。或惡口罵佛。及阿",
    "X42n0736_011:0936b15": "羅漢。毀呰形殘。諸根不具。此得波逸提罪是也。三俱",
    "X42n0736_011:0936b16": "重者。如波羅夷。及二無根謗聖及凡。得僧殘罪是也。",
    "X42n0736_011:0936b17": "四俱輕者。如比丘入聚落。不憶念攝身四威儀及口",
    "X42n0736_011:0936b18": "四過。忘誤犯者是也。結戒法異輕制重名者。謂佛制",
    "X42n0736_011:0936b19": "所不觀業道。且就希數而制。是喜犯者。即制重名。言",
    "X42n0736_011:0936b20": "輕制重名者。如媒房是輕。由喜犯故。故制重名是也。",
    "X42n0736_011:0936b21": "得罪法異因果相當者。罪謂業道罪也。謂雖輕制重",
    "X42n0736_011:0936b22": "名。而來報還自相當。以因輕故。來業亦輕。解上媒房",
    "X42n0736_011:0936b23": "事。因則是輕。律制重名。然業道之果則輕也。前言結",
    "X42n0736_011:0936b24": "戒法異者。此明結戒法。異於得罪法也。結戒法。就希",
    "X42n0736_011:0936c01": "數而制。故結不定。明得罪法就因果而科。故則定與",
    "X42n0736_011:0936c02": "不定既差。故言異也。",
    "X42n0736_011:0936c03": "結戒法異重制輕名者。如打比丘。性戒業重。今雖制",
    "X42n0736_011:0936c04": "提名輕。然來業則重。故言制輕名。得罪法異因果相",
    "X42n0736_011:0936c05": "當者。同前解也。謂打僧是性重。曰因來業是果亦重。",
    "X42n0736_011:0936c06": "因果既齊。故言相當。言得罪者。即是業道。非違教之",
    "X42n0736_011:0936c07": "罪。須知也。",
    "X42n0736_011:0936c08": "此後二句結戒法不異得罪得罪不異等者。此是業",
    "X42n0736_011:0936c09": "道罪。與制戒罪輕重同也。論中四句此是後兩句。即",
    "X42n0736_011:0936c10": "犯報俱重。犯報俱輕也。",
    "X42n0736_011:0936c11": "位分四別者。初位三時俱重為一句。第二位三句二",
    "X42n0736_011:0936c12": "重一輕者。謂二時重。一時輕為三句。第三位一時重。",
    "X42n0736_011:0936c13": "二時輕。為第三句。第四位三時俱輕為一句。若三時",
    "X42n0736_011:0936c14": "心俱重。定入地獄。若二時重。其業則不定。或遇善緣",
    "X42n0736_011:0936c15": "得脫。不遇則受。",
    "X42n0736_011:0936c16": "謂方便舉尤害心者。此是三時之中。最前心也。舉獨",
    "X42n0736_011:0936c17": "重妬害心。欲殺前人。此三時心。新經論中。名曰加行",
    "X42n0736_011:0936c18": "根本後起也。根本起尤快心者。此中間心也。正殺時",
    "X42n0736_011:0936c19": "心中起快意。念言。所作快樂。暢我本情。成已起隨喜",
    "X42n0736_011:0936c20": "心者。既作惡已。理應懺悔。今不思改革。情懷悅豫。下",
    "X42n0736_011:0936c21": "文八句。直約有心無心。今約輕重故爾。",
    "X42n0736_011:0936c22": "摩呵羅者。應師言。譯云無知。或云老也。善生十誦中",
    "X42n0736_011:0936c23": "啼哭殺父母者。案善生經云。若為他使。令殺父母。啼",
    "X42n0736_011:0936c24": "哭憂愁。而為之者。如是罪相。初中後輕。十誦則云若",
    "X42n0736_011:0937a01": "父母病。受苦惱殺令離苦。是名善心故得波羅夷。得",
    "X42n0736_011:0937a02": "逆罪。律文唯齊此說。",
    "X42n0736_011:0937a03": "深厚纏殺蟻等者。纏謂煩惱也。由能繫縛眾生。不得",
    "X42n0736_011:0937a04": "自在。喻之繩纏。下三戒蘭吉者。立謂。如殺人。初人想。",
    "X42n0736_011:0937a05": "則是方便萌。至正殺。作無想斫。是中間無心。既殺人",
    "X42n0736_011:0937a06": "已。乃知是大便起快心。即名隨喜得吉羅。故云蘭吉。",
    "X42n0736_011:0937a07": "景同此解。",
    "X42n0736_011:0937a08": "二初便有心乃至餘三戒或蘭吉者。立謂。如殺舉心。",
    "X42n0736_011:0937a09": "未動身口是吉。動身口至境所。未犯根本是蘭。即轉",
    "X42n0736_011:0937a10": "想作杌想殺。無至想取。至竟不轉。無後心吉是也。此",
    "X42n0736_011:0937a11": "上皆約轉想故爾。景亦約遠近方便解也。有本作戒",
    "X42n0736_011:0937a12": "字。定應是錯也。若餘三犯吉者。且如殺妄二戒。後起",
    "X42n0736_011:0937a13": "喜心。前事已畢。故但得吉。盜則不同前。雖無心。後既",
    "X42n0736_011:0937a14": "知是盜。應還他物者。不還者。更結重夷。今言吉者。且",
    "X42n0736_011:0937a15": "結隨喜心之吉也。",
    "X42n0736_011:0937a16": "本作是念我當妄語例之者。此引小妄語戒。亦有三",
    "X42n0736_011:0937a17": "時。互作八句。要三時俱有心。知是妄語方犯。引彼證",
    "X42n0736_011:0937a18": "此。明有八句不虗也。",
    "X42n0736_011:0937a19": "不同前八莫不有心者。謂牒前輕重門中八句。與此",
    "X42n0736_011:0937a20": "不同。前八句中。雖是輕重。皆得名犯。不類此中八句。",
    "X42n0736_011:0937a21": "無心之時。不犯罪也。",
    "X42n0736_011:0937a22": "後明無心者。此解無心之八句。若無心等故宜不犯。",
    "X42n0736_011:0937a23": "此通料簡後門八句也。又云。後明無心或無心受樂",
    "X42n0736_011:0937a24": "者。此解上八句中最後一句。三時無心句也(未知孰當。侍思",
    "X42n0736_011:0937b01": "之)。上來釋第六持犯優劣門義竟。",
    "X42n0736_011:0937b03": "四分律鈔批卷第十一本"
}