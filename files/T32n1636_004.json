{
    "T32n1636_004:0083c12": "大乘集菩薩學論卷第四",
    "T32n1636_004:0083c14": "西天譯經三藏銀青光祿大夫",
    "T32n1636_004:0083c15": "試光祿卿普明慈覺傳梵大師",
    "T32n1636_004:0083c16": "賜紫沙門臣法護等奉 詔譯",
    "T32n1636_004:0083c17": "護持正法戒品第二之二",
    "T32n1636_004:0083c18": "[0083c18] 論曰。於是經典不捨諸善知識如護己身。於",
    "T32n1636_004:0083c19": "是經典一剎那頃樂菩薩學。於是經典集菩",
    "T32n1636_004:0083c20": "薩行。於菩薩學應擇彼言。是故伺察不墮是",
    "T32n1636_004:0083c21": "罪。於無智處亦不愛樂。見是經典常樂尊重。",
    "T32n1636_004:0083c22": "見是經者不捨諸善知識。為說護持一切正法。",
    "T32n1636_004:0083c23": "如海意經云。然善男子不可說者。謂以文字",
    "T32n1636_004:0083c24": "語言於無生法中而不可說。若以文字語言",
    "T32n1636_004:0083c25": "詮總持門。乃有其說。此即名為護持正法。又",
    "T32n1636_004:0083c26": "善男子。有說法師於如是等甚深經海如說",
    "T32n1636_004:0083c27": "修行者。若人於此法師親近恭敬尊重承事。",
    "T32n1636_004:0083c28": "密為護持。飲食衣服坐臥之具病緣醫藥種",
    "T32n1636_004:0083c29": "種供施。護諸善品及護語言。設有誹謗亦為",
    "T32n1636_004:0084a01": "覆藏。此即名為護持正法。乃至善男子。於他",
    "T32n1636_004:0084a02": "無諍可勝無法可說。是人與法俱無有執。此",
    "T32n1636_004:0084a03": "即名為護持正法。又善男子。於諸眾生解脫",
    "T32n1636_004:0084a04": "慧中不生損減。不以財利之心為他法施。此",
    "T32n1636_004:0084a05": "即名為護持正法。又善男子。或因聽法或因",
    "T32n1636_004:0084a06": "說法。乃至行於一步一出入息間而專住者。",
    "T32n1636_004:0084a07": "此即名為護持正法。以要言之。又善男子。若",
    "T32n1636_004:0084a08": "於色心境界之中無諸攀緣。唯一境性調伏",
    "T32n1636_004:0084a09": "止息。此即名為護持正法。又乃至善男子。若",
    "T32n1636_004:0084a10": "謂是法於法可轉。是法無所取著。此即名為",
    "T32n1636_004:0084a11": "護持正法。",
    "T32n1636_004:0084a12": "[0084a12] 論曰。彼說法師雖說親近善知識。及不捨善",
    "T32n1636_004:0084a13": "知識相。若不護持正法。是不守護。是不清淨。",
    "T32n1636_004:0084a14": "是不增長。即非菩薩決定於如是事護持正",
    "T32n1636_004:0084a15": "法師子吼勝鬘經云。佛言。菩薩所有殑伽沙",
    "T32n1636_004:0084a16": "數無量行願。皆應涉入一大願中。所謂護持",
    "T32n1636_004:0084a17": "正法。護持正法者是大境界。彼經復說。譬如",
    "T32n1636_004:0084a18": "有大力士少觸身分為彼損害。佛言。勝鬘。少",
    "T32n1636_004:0084a19": "護正法亦復如是。令魔波旬得大憂惱。我不",
    "T32n1636_004:0084a20": "見餘一善法能令惡魔生此憂惱。如是唯少護",
    "T32n1636_004:0084a21": "持正法之者。又云。譬如須彌山王端正殊特。",
    "T32n1636_004:0084a22": "於諸黑山最為高大。佛告勝鬘。如是大乘捨",
    "T32n1636_004:0084a23": "身命財以攝取心護持正法。勝餘住大乘者",
    "T32n1636_004:0084a24": "不捨身命財所護一切善法故。如海意經偈",
    "T32n1636_004:0084a25": "云。護持如來正法者。即為勝尊所攝受。諸天",
    "T32n1636_004:0084a26": "龍王緊那羅福德智惠皆能攝。乃至護持如",
    "T32n1636_004:0084a27": "來正法者。所生剎土不空過一切生中見勝",
    "T32n1636_004:0084a28": "尊。見已即得心清淨。護持如來正法者。而得",
    "T32n1636_004:0084a29": "宿命大我法出家善利數。能成所修真實清",
    "T32n1636_004:0084b01": "淨行。又云。護持如來正法者。得大總持及善",
    "T32n1636_004:0084b02": "利。正使百劫非聽聞。由具辯才悉無礙。護持",
    "T32n1636_004:0084b03": "如來正法者。乃至釋梵護世等人中復得轉",
    "T32n1636_004:0084b04": "輪王。悉悟菩提安隱樂。護持如來正法者。具",
    "T32n1636_004:0084b05": "三十二殊妙相大智莊嚴喜樂身。隨所見者",
    "T32n1636_004:0084b06": "無厭足。護持如來正法者。而不捨離菩提心。",
    "T32n1636_004:0084b07": "波羅蜜行不棄捐。普能攝受多種善。",
    "T32n1636_004:0084b08": "護法師品第三",
    "T32n1636_004:0084b09": "[0084b09] 論曰。守護方便說有三種。謂護身語得離諸",
    "T32n1636_004:0084b10": "難。護持正法行者思惟守護。不令他人之所",
    "T32n1636_004:0084b11": "損害。離此難事。如虛空藏經護持正法諸菩",
    "T32n1636_004:0084b12": "薩等同說偈言。最上兩足尊。於此滅度後。咸",
    "T32n1636_004:0084b13": "生勇猛心。不自惜身命。護持佛正法。棄捨於",
    "T32n1636_004:0084b14": "利養。及離諸眷屬。為證佛智故。不捨是正法。",
    "T32n1636_004:0084b15": "若毀恨罵辱。乃至加惡言。護持正法故。我等",
    "T32n1636_004:0084b16": "皆當忍。或戲調輕蔑。誹謗不稱讚。護持正法",
    "T32n1636_004:0084b17": "故。一切皆當忍。又總略云。為末法眾生。我",
    "T32n1636_004:0084b18": "當持正法。如世惡比丘。有大增上力。於諸妙",
    "T32n1636_004:0084b19": "經典。不聽亦不讀。唯自師己見。執異互相非。",
    "T32n1636_004:0084b20": "又於甚深教。皆順解脫果。如是正法中。心不",
    "T32n1636_004:0084b21": "樂分別。乃至以慈念眾生。或不住是法。為",
    "T32n1636_004:0084b22": "起悲愍心。得持是經故。若見毀戒人。貪著於",
    "T32n1636_004:0084b23": "利養。我當憐愍心。方便令棄捨。若見惡心者。",
    "T32n1636_004:0084b24": "毀謗於正法。我以慈忍心。正見令歡喜。如力",
    "T32n1636_004:0084b25": "護彼人。善成於語業。或復不與言。彼當自安",
    "T32n1636_004:0084b26": "住。後以四攝事。成熟如是人。於罪惡行中。",
    "T32n1636_004:0084b27": "教導令開悟。或能捨憒&#x9599;。寂住善境界。如自",
    "T32n1636_004:0084b28": "在鹿王。少欲及知足。乃至偈云。若入於聚落。",
    "T32n1636_004:0084b29": "調柔心正直。諸有求法者。為說深妙法。令遠",
    "T32n1636_004:0084c01": "住空閑。樂寂靜法欲。由斯善利中。而常獲法",
    "T32n1636_004:0084c02": "樂若諸迷謬者。數數現其前安住法樂中。應",
    "T32n1636_004:0084c03": "當自觀察。我為導世師。不染世間法。而於毀",
    "T32n1636_004:0084c04": "讚中。若須彌不動。破戒諸比丘。設來增毀謗",
    "T32n1636_004:0084c05": "應自忍是事。慎勿加於彼。又此諸法中。我說。",
    "T32n1636_004:0084c06": "無所有。於斯正法行。不生冤報想。假我沙門",
    "T32n1636_004:0084c07": "相。實無沙門德。聞此嗢陀南。於經亦毀謗。或",
    "T32n1636_004:0084c08": "截於耳鼻。及不喜樂見。聞此嗢陀南。正法悉",
    "T32n1636_004:0084c09": "誹謗。未來諸比丘。護持正法者。為其作留難。",
    "T32n1636_004:0084c10": "不令聞是法。或為王所執。謫罰於大眾。我願",
    "T32n1636_004:0084c11": "承佛威。普皆聞是法。當來惡世時。寧喪於",
    "T32n1636_004:0084c12": "身命。護持正法故。作眾生利益妙法蓮華經",
    "T32n1636_004:0084c13": "亦作是說。應入行處。及親近處。常離國王。及",
    "T32n1636_004:0084c14": "國王子。大臣官長。兇險戲者。及旃陀羅。外道",
    "T32n1636_004:0084c15": "梵志。亦不親近。增上慢人。貪著小乘。三藏學",
    "T32n1636_004:0084c16": "者。破戒比丘。名字羅漢。及比丘尼。好戲笑",
    "T32n1636_004:0084c17": "者。諸優婆夷。皆勿親近。若是人等。以好心",
    "T32n1636_004:0084c18": "來。到菩薩所。為聞佛道。菩薩則以無所畏心。",
    "T32n1636_004:0084c19": "不懷希望而為說法。寡女處女。及諸不男。皆",
    "T32n1636_004:0084c20": "勿親近。以為親厚。及至販肉自活衒賣女色。",
    "T32n1636_004:0084c21": "如是之人皆勿親近。兇險相撲。種種嬉戲諸",
    "T32n1636_004:0084c22": "婬女等。盡勿親近。莫獨屏處。為女說法。若說",
    "T32n1636_004:0084c23": "法時。無得戲笑。",
    "T32n1636_004:0084c24": "[0084c24] 論曰。復說是難。所謂魔事般若經云。謂魔波",
    "T32n1636_004:0084c25": "旬於未久住菩薩乘者修習此般若波羅蜜",
    "T32n1636_004:0084c26": "多時。起大勢力。又云。復次阿難陀。若菩薩摩",
    "T32n1636_004:0084c27": "訶薩修習此般若波羅蜜多時。有惡魔來於",
    "T32n1636_004:0084c28": "菩薩所。生嬈亂意現怖畏事。化雷電火燒十",
    "T32n1636_004:0084c29": "方界。欲令菩薩驚怯毛&#x7AEA;。於一念中退失阿",
    "T32n1636_004:0085a01": "耨多羅三藐三菩提心。復次教人書寫乃至",
    "T32n1636_004:0085a02": "讀誦。是人不樂棄捨利養。從座而去。如是狂",
    "T32n1636_004:0085a03": "亂作大戲笑。復次書寫乃至讀誦起諸魔事。",
    "T32n1636_004:0085a04": "謂尋求城邑聚落和尚阿闍梨父母知識營從",
    "T32n1636_004:0085a05": "親黨如是作意。又復思念賊難衣服財物。復",
    "T32n1636_004:0085a06": "次有說法師樂欲如是甚深般若波羅蜜多。",
    "T32n1636_004:0085a07": "書寫乃至讀誦。彼聞法者或生厭怠。於法師",
    "T32n1636_004:0085a08": "所如是顛倒。樂往他處聽餘經法。又說法師",
    "T32n1636_004:0085a09": "樂欲大器。彼聞法者希望少分。或說法師唯",
    "T32n1636_004:0085a10": "樂略說。彼聞法者更希荷負。如是一切說為",
    "T32n1636_004:0085a11": "魔事。又虛空藏經云。乃至樂行十不善業捨",
    "T32n1636_004:0085a12": "於善法。如是一切悉為魔事。海意經云。世尊。",
    "T32n1636_004:0085a13": "復次菩薩住阿蘭若樂處閑寂以為止足。雖",
    "T32n1636_004:0085a14": "離俗出家少欲知足。然妙樂行不求多聞。亦",
    "T32n1636_004:0085a15": "不化度眾生。於講法處不樂聽聞。是中隨宜",
    "T32n1636_004:0085a16": "所說諸決定義。應當親近不生諮問。於少善",
    "T32n1636_004:0085a17": "行亦不希求。然住空閑多樂憒&#x9599;集煩惱行如",
    "T32n1636_004:0085a18": "彈指頃。即從座起不自知覺不修違害壞道",
    "T32n1636_004:0085a19": "觀門。不行自利利他。世尊。是名菩薩住阿蘭",
    "T32n1636_004:0085a20": "若第七魔事。以要言之。世尊復次菩薩有惡",
    "T32n1636_004:0085a21": "知識親近承事。與善知識體相無異乃至斷",
    "T32n1636_004:0085a22": "四攝事斷修福業斷護持正法。唯修狹惠少",
    "T32n1636_004:0085a23": "欲知足。教招為說聲聞緣覺。若時菩薩離大",
    "T32n1636_004:0085a24": "乘行於此菩薩營務定可作者。故樂稱量。唯",
    "T32n1636_004:0085a25": "修狹惠。如有處說。菩薩於菩提道勇猛精進",
    "T32n1636_004:0085a26": "暫無懈息。或八九劫當得阿耨多羅三藐三",
    "T32n1636_004:0085a27": "菩提然不能得是菩提果。世尊。是菩薩勇猛",
    "T32n1636_004:0085a28": "精進。於此住著決定無有。唯處閑靜得此果",
    "T32n1636_004:0085a29": "故。世尊。是名菩薩於善知識體相第十魔事。",
    "T32n1636_004:0085b01": "若人於此菩薩乘為魔鉤所制。緣他法行共",
    "T32n1636_004:0085b02": "樂修習。如其隨轉親近下劣之所修作趣下",
    "T32n1636_004:0085b03": "劣行。所謂惛迷。所向無知猶如啞羊。乃至是",
    "T32n1636_004:0085b04": "名第十一魔事。",
    "T32n1636_004:0085b05": "[0085b05] 論曰。不學如是勇猛精進菩薩。於一切時處",
    "T32n1636_004:0085b06": "修習如不習等。彼寶雲經說。謂諸菩薩於諸",
    "T32n1636_004:0085b07": "威儀進止發精進行。若身若心&#x751E;無懈倦。是",
    "T32n1636_004:0085b08": "名菩薩畢竟精進。云何於此精進得生懈倦。",
    "T32n1636_004:0085b09": "或非時分修極重事。遽生怯弱尚未成熟信",
    "T32n1636_004:0085b10": "解難行苦行。便謂施自身肉何得非時持此",
    "T32n1636_004:0085b11": "受用施諸眾生。由是菩薩於諸眾生而生懈",
    "T32n1636_004:0085b12": "倦。即時損棄積集大果菩提心種子。又虛空",
    "T32n1636_004:0085b13": "藏經云。非時固求是為魔事。謂非時於身忽",
    "T32n1636_004:0085b14": "起如是捨心。如先不修習亦勿少施。住是念",
    "T32n1636_004:0085b15": "者以癡自害。違純熟菩提心等。是故捨自身",
    "T32n1636_004:0085b16": "肉等事。應善守護如善現藥樹受用根種於",
    "T32n1636_004:0085b17": "非時施。應善守護此正覺藥樹亦復如是。",
    "T32n1636_004:0085b18": "[0085b18] 論曰。於魔事平等是難。如寶雲經說。佛告善",
    "T32n1636_004:0085b19": "男子。云何離諸魔事得不壞善。謂此菩薩一",
    "T32n1636_004:0085b20": "切時處。應先遠離諸惡知識亦不對類。詣彼",
    "T32n1636_004:0085b21": "方所論世俗語親近利養供養恭敬。如是多",
    "T32n1636_004:0085b22": "種一切時處悉皆遠離。又若微細煩惱能障",
    "T32n1636_004:0085b23": "菩提道者。一切時處亦皆遠離。善知如是所",
    "T32n1636_004:0085b24": "對治故。彼經復說惡知識相。謂毀正戒者。此",
    "T32n1636_004:0085b25": "惡知識。應當遠離。如是毀正見正行正命之",
    "T32n1636_004:0085b26": "者。悉皆遠離。樂憒&#x9599;者。多懈怠者。著生死",
    "T32n1636_004:0085b27": "者。背菩提門者。樂居家眷屬者。應當遠離如",
    "T32n1636_004:0085b28": "是諸惡知識。善男子。雖樂遠離此惡知識。然",
    "T32n1636_004:0085b29": "不於彼發起惡心及損害意。應如是住心。又",
    "T32n1636_004:0085c01": "世尊言。處眾生界破遣合集。是故我應遠離",
    "T32n1636_004:0085c02": "此故。",
    "T32n1636_004:0085c03": "[0085c03] 論曰。失菩提心是難。故寶積經云。復次迦",
    "T32n1636_004:0085c04": "葉。菩薩成就四法失菩提心。何等為四。一者",
    "T32n1636_004:0085c05": "謂於阿闍梨及餘師長。而不尊重返生欺誑。",
    "T32n1636_004:0085c06": "二者無疑悔處令他疑悔。三者住大乘者而不",
    "T32n1636_004:0085c07": "稱讚段生罵辱。四者與人從事心行諂詐而",
    "T32n1636_004:0085c08": "無正直。復次迦葉。菩薩成就四法諸所生處",
    "T32n1636_004:0085c09": "得不捨離菩提之心。乃至坐菩提場相續現",
    "T32n1636_004:0085c10": "前。何等為四。一者設遇喪命因緣。不以忘語",
    "T32n1636_004:0085c11": "親近戲笑。二者與人從事心行正直離諸諂",
    "T32n1636_004:0085c12": "詐。三者於諸菩薩起議論想。隨所四方稱讚",
    "T32n1636_004:0085c13": "其名。四者化度眾生志不求餘。一切具足令",
    "T32n1636_004:0085c14": "住阿耨多羅三藐三菩提。佛言。迦葉。是名四",
    "T32n1636_004:0085c15": "種。師子王所問經偈云。若人行法施。亦不為",
    "T32n1636_004:0085c16": "凌滅。是入速疾得。諸佛集會中。如星賀太子。",
    "T32n1636_004:0085c17": "生生念法施。又生生世世。乃至夢寐中。不",
    "T32n1636_004:0085c18": "捨菩提心。況復今覺時。彼經又云。若於是",
    "T32n1636_004:0085c19": "行處。或聚落城邑亦不捨是心。教化令他悟。",
    "T32n1636_004:0085c20": "文殊莊嚴佛剎功德經云。菩薩成就四法不",
    "T32n1636_004:0085c21": "失本願。乃至得離憍慢慳貪嫉&#x59AC;。或見他人",
    "T32n1636_004:0085c22": "安隱富樂代之悅豫。",
    "T32n1636_004:0085c23": "[0085c23] 論曰。如是於菩提心開發無妄失故。如寶積",
    "T32n1636_004:0085c24": "經說。一切威儀進止。皆菩提心事業。是心由",
    "T32n1636_004:0085c25": "過去菩提心故。又月燈三昧經偈云。若人多",
    "T32n1636_004:0085c26": "疑惑。應受我教&#x52C5;。由得此深心彼疑當出",
    "T32n1636_004:0085c27": "離。",
    "T32n1636_004:0085c28": "[0085c28] 論曰。不澄厚是難。遠離此者。見寶雲經說。菩",
    "T32n1636_004:0085c29": "薩發如是心。以我精進怯弱下劣及懈怠故。",
    "T32n1636_004:0086a01": "修習菩提自謂難得。如是於無量多百千劫",
    "T32n1636_004:0086a02": "之所積集。如救頭然方證菩提。我今棄捨如",
    "T32n1636_004:0086a03": "是重擔。云何菩薩發如是謂言。所有三世如",
    "T32n1636_004:0086a04": "來正等正覺。精進修行方現等覺。乃至如是",
    "T32n1636_004:0086a05": "非不長時現成正覺。我今亦應於多劫中護",
    "T32n1636_004:0086a06": "持攀緣。為諸眾生積集精進。當得阿耨多羅",
    "T32n1636_004:0086a07": "三藐三菩提。",
    "T32n1636_004:0086a08": "[0086a08] 論曰。復說是難。寶積經云。於未成熟眾生而",
    "T32n1636_004:0086a09": "同善巧。是菩薩錯謬。於非法器眾生示以諸",
    "T32n1636_004:0086a10": "佛深廣妙法。是菩薩錯謬。於廣大信解眾生",
    "T32n1636_004:0086a11": "示下劣乘。是菩薩錯謬。",
    "T32n1636_004:0086a12": "[0086a12] 論曰。不信解是難。如護國經云。謂於佛法",
    "T32n1636_004:0086a13": "僧寶不生信解。亦不信解學杜多行。亦不信",
    "T32n1636_004:0086a14": "解罪福等事。住是過失門者。由此死已設生",
    "T32n1636_004:0086a15": "人中受癡冥報。後受地獄餓鬼畜生之苦。",
    "T32n1636_004:0086a16": "[0086a16] 論曰。為離此者。見寶積經說。若人於甚深",
    "T32n1636_004:0086a17": "法無所入解。不生誹謗如來如是證知。又云。",
    "T32n1636_004:0086a18": "然我不能知解。但於無量諸佛菩提。種種信",
    "T32n1636_004:0086a19": "解故。如來為此眾生說正法行。",
    "T32n1636_004:0086a20": "[0086a20] 論曰。應知捨善營事行是難。故菩薩別解脫",
    "T32n1636_004:0086a21": "經云。於行法比丘所為供養佛。聽聞妙法親",
    "T32n1636_004:0086a22": "近營事。",
    "T32n1636_004:0086a23": "[0086a23] 論曰。彼營事行。如寶積經說。佛言營事比丘",
    "T32n1636_004:0086a24": "於諸比丘眾應護持是心。若阿蘭若比丘樂",
    "T32n1636_004:0086a25": "空寂處坐。彼營事比丘於一切時處不應役",
    "T32n1636_004:0086a26": "使。時阿蘭若比丘設入眾學處而得役使。是",
    "T32n1636_004:0086a27": "營事比丘應代彼作。或別請比丘代彼阿蘭",
    "T32n1636_004:0086a28": "若比丘作故。若有行乞食比丘。彼營事比丘",
    "T32n1636_004:0086a29": "應與美膳而供給之。復次迦葉。若有比丘得",
    "T32n1636_004:0086b01": "離扼者。彼營事比丘隨其所須一切給與。所",
    "T32n1636_004:0086b02": "謂飲食衣服臥具醫藥。若離扼比丘所住之",
    "T32n1636_004:0086b03": "處。不應高聲。彼營事比丘於離扼比丘所。近",
    "T32n1636_004:0086b04": "住坐臥為作防護。隨其所樂上妙飲膳而供",
    "T32n1636_004:0086b05": "給之。又云。若有多聞比丘。應當勇悍乃至守",
    "T32n1636_004:0086b06": "護。若有說法比丘。應當為法乃至就座聽法。",
    "T32n1636_004:0086b07": "住法會處或論議場清淨之處。乃至應當三",
    "T32n1636_004:0086b08": "唱善哉。以要言之。不應於所有物起自在想。",
    "T32n1636_004:0086b09": "設少有辦事眾許方作。勿自許用。乃至現前",
    "T32n1636_004:0086b10": "僧物。四方僧物。不相掍聚。及佛塔物更互",
    "T32n1636_004:0086b11": "積聚。應善遮防如是顛倒。若四方僧物與現",
    "T32n1636_004:0086b12": "前僧物互有疑濫。彼營事比丘應白眾言。此",
    "T32n1636_004:0086b13": "現前僧及四方僧利養事。應同意施作如是",
    "T32n1636_004:0086b14": "佛塔朽壞。應求施者而為興作。是佛教&#x52C5;。復",
    "T32n1636_004:0086b15": "次迦葉。若佛塔物多。彼營事比丘不應分與",
    "T32n1636_004:0086b16": "現前僧及四方僧。所以者何。以佛塔物下至",
    "T32n1636_004:0086b17": "十分之一。皆是淨信。何得多取。諸天世人",
    "T32n1636_004:0086b18": "生佛塔想。況復珠寶皆即寶故。若取佛塔衣",
    "T32n1636_004:0086b19": "於如來制底。寧使風雨曝爛散滅。不應以寶",
    "T32n1636_004:0086b20": "貿易此衣。如來塔衣無有人能善作價者。又",
    "T32n1636_004:0086b21": "佛無所須故。佛言。迦葉。若營事比丘以惡心",
    "T32n1636_004:0086b22": "故。於持戒者為手供給自在役使。以不善業",
    "T32n1636_004:0086b23": "墮大地獄。設得為人作世奴僕希求財利。為",
    "T32n1636_004:0086b24": "他役使毀罵打撲。以要言之。或於比丘更作",
    "T32n1636_004:0086b25": "新制。恐畏謫罰非時役使。是營事比丘以不",
    "T32n1636_004:0086b26": "善根墮大地獄。名曰多釘乃至千釘釘身。熾",
    "T32n1636_004:0086b27": "然猛焰成大火聚。又總略云。其舌廣長百由",
    "T32n1636_004:0086b28": "旬量於舌根上每百千釘熾然猛火。難堪難",
    "T32n1636_004:0086b29": "忍。佛言。迦葉。又營事比丘若來若去。得僧",
    "T32n1636_004:0086c01": "利養慳惜拘藏。或應時不時與或困苦與。乃",
    "T32n1636_004:0086c02": "至不與。是營事比丘以不善根故。死墮餓鬼。",
    "T32n1636_004:0086c03": "名食糞丸。有大力鬼持以示之。初不得近。然",
    "T32n1636_004:0086c04": "於糞丸仰目諦視。受飢渴苦經百千歲。於其",
    "T32n1636_004:0086c05": "飲食了不可得。設有少得。由險惡行悉成糞",
    "T32n1636_004:0086c06": "穢。又僧護緣起亦說是難。佛告僧護比丘言。",
    "T32n1636_004:0086c07": "如汝所見。實非是壁。是地獄人。迦葉佛時。是",
    "T32n1636_004:0086c08": "出家人以非理洟唾污僧坊壁。由斯業報受",
    "T32n1636_004:0086c09": "肉壁苦。猛火燒然至今不息。又汝所見。實非",
    "T32n1636_004:0086c10": "是柱。是地獄人。如前非理以洟唾污僧坊柱。",
    "T32n1636_004:0086c11": "受肉柱苦至今不息。又汝所見。實非樹葉華",
    "T32n1636_004:0086c12": "果。是地獄人。如前非理於僧坊樹葉華果。獨",
    "T32n1636_004:0086c13": "先受用或與白衣。受肉樹等苦至今不息。又",
    "T32n1636_004:0086c14": "汝所見。實非緊索。是地獄人。如前非理於僧",
    "T32n1636_004:0086c15": "坊索。獨先受用或與白衣。受肉索苦至今不",
    "T32n1636_004:0086c16": "息。又汝所見。實非是杓。是地獄人。迦葉佛",
    "T32n1636_004:0086c17": "時。而為沙彌。以慳誑心執杓摩拭。客比丘來",
    "T32n1636_004:0086c18": "時。彼沙彌見已背立。客比丘言。此眾有漿飲",
    "T32n1636_004:0086c19": "否。彼慳&#x608B;心答如是言。汝何不見執杓摩拭。",
    "T32n1636_004:0086c20": "求欲飲水尚未可得。時客比丘到已默然。空",
    "T32n1636_004:0086c21": "無所得慚赧而去。由斯業報受肉杓苦。如前",
    "T32n1636_004:0086c22": "不息。又汝所見。實非杵臼。是地獄人。迦葉佛",
    "T32n1636_004:0086c23": "時。比丘聚物主事緣處。有一沙彌持印記者。",
    "T32n1636_004:0086c24": "即阿羅漢。有比丘來語沙彌言。當須杵臼。彼",
    "T32n1636_004:0086c25": "言。尚座且住須臾。我有少務。後當與搗。彼",
    "T32n1636_004:0086c26": "發憤恚語沙彌言。我若得是杵臼。擲汝臼中",
    "T32n1636_004:0086c27": "如是&#x644F;搗。何況杵臼。是時沙彌知彼磣毒惡",
    "T32n1636_004:0086c28": "言罵辱。我若報言轉增憤恚。默然而住。乃於",
    "T32n1636_004:0086c29": "後時瞋罵少息。詣彼說悔。大德上座如是煩",
    "T32n1636_004:0087a01": "惱。彼言。汝知此迦葉佛法律中出家沙彌我",
    "T32n1636_004:0087a02": "為上座。比丘沙彌說言。若如是者。我等出家。",
    "T32n1636_004:0087a03": "云何斷除一切煩惱。解脫一切結使。出是惡",
    "T32n1636_004:0087a04": "言。應善對說悔罪之法。是名隨所至向使業",
    "T32n1636_004:0087a05": "消薄。時上座比丘不為對說。瞋猶不悔。以斯",
    "T32n1636_004:0087a06": "業報作肉杵臼。受苦不息。又汝所見。實非是",
    "T32n1636_004:0087a07": "鐺。有比丘來鐺不用否。沙彌答言。且坐須臾",
    "T32n1636_004:0087a08": "承事病比丘故。為彼煎藥。是比丘不樂此說。",
    "T32n1636_004:0087a09": "以惡心故。壞鐺而去。受肉鐺苦。至今不息。又",
    "T32n1636_004:0087a10": "汝所見。中間若斷唯少連持者。是地獄人。由",
    "T32n1636_004:0087a11": "昔主持比丘利養以慳惜故。回換眾物。冬時",
    "T32n1636_004:0087a12": "雨時交互而與。由斯業報受苦不息。",
    "T32n1636_004:0087a13": "空品第四",
    "T32n1636_004:0087a14": "[0087a14] 論曰。復次經說大義。如虛空藏經云。佛告彌",
    "T32n1636_004:0087a15": "勒菩薩言。灌頂剎帝利王。有五根本罪。若犯",
    "T32n1636_004:0087a16": "此者。焚滅一切宿種善根。趣向惡道墮他勝",
    "T32n1636_004:0087a17": "處。遠離一切天人等樂。何等為五。善男子。",
    "T32n1636_004:0087a18": "謂灌頂剎帝利王。故取佛塔物四方僧物。自",
    "T32n1636_004:0087a19": "作教他。是名第一根本罪。若謗聲聞乘法緣",
    "T32n1636_004:0087a20": "覺乘法謗大乘法隱蔽留難。是名第二根本",
    "T32n1636_004:0087a21": "罪。若依我法而出家者。剃除鬚髮被袈裟服。",
    "T32n1636_004:0087a22": "於學無學持戒毀戒。脫其袈裟逼令還俗。或",
    "T32n1636_004:0087a23": "加捶打獄囚繫閉。或斷命根。是名第三根本",
    "T32n1636_004:0087a24": "罪。殺害父母。殺阿羅漢。破和合僧。以惡心故",
    "T32n1636_004:0087a25": "出佛身血。隨作一事是五無間業。是名第四",
    "T32n1636_004:0087a26": "根本罪。若謗無因果不畏他世。自行十不善",
    "T32n1636_004:0087a27": "業道。或轉教多人。身自堅住。教他堅住十不",
    "T32n1636_004:0087a28": "善業道。是名第五根本罪。乃至總略。若樂破",
    "T32n1636_004:0087a29": "壞國邑聚落舍宅人民。是名根本等罪。以要",
    "T32n1636_004:0087b01": "言之。復次善男子善女人初行住大乘者。有",
    "T32n1636_004:0087b02": "八根本罪。此初行住大乘者。於根本罪而有",
    "T32n1636_004:0087b03": "錯謬。焚滅一切宿種善根。趣向惡道墮他勝",
    "T32n1636_004:0087b04": "處。遠離天人大乘等樂。久處輪回離善知識。",
    "T32n1636_004:0087b05": "何等為八。此諸眾生因昔惡行。而生險難五",
    "T32n1636_004:0087b06": "濁惡世。以少善根近善知識。得聞甚深大乘",
    "T32n1636_004:0087b07": "經典。其人淺智即發阿耨多羅三藐三菩提",
    "T32n1636_004:0087b08": "心。而初行菩薩聞說甚深法空經典。如其所",
    "T32n1636_004:0087b09": "聞受持讀誦。為前淺智如實開示巧妙文義",
    "T32n1636_004:0087b10": "廣大境界。彼愚夫異生聞如是說。心生怖畏。",
    "T32n1636_004:0087b11": "心怖畏故。即便退失阿耨多羅三藐三菩提",
    "T32n1636_004:0087b12": "心。發聲聞乘心。是名初行菩薩第一根本罪。",
    "T32n1636_004:0087b13": "善男子。以犯罪故。焚滅一切宿種善根。趣向",
    "T32n1636_004:0087b14": "惡道墮他勝處。遠離天人大乘等樂。毀菩提",
    "T32n1636_004:0087b15": "心。是故菩薩於他有情補特伽羅深心志願。",
    "T32n1636_004:0087b16": "應先知已如心所行。隨其漸次而為說法。譬",
    "T32n1636_004:0087b17": "如漸入大海。以要言之。復次初行菩薩。發如",
    "T32n1636_004:0087b18": "是言。汝不能修習六波羅蜜行。亦復不能得",
    "T32n1636_004:0087b19": "阿耨多羅三藐三菩提。汝應速發聲聞辟支",
    "T32n1636_004:0087b20": "佛心。汝可速得出離生死。乃至如前所說。是",
    "T32n1636_004:0087b21": "名初行菩薩第二根本罪。"
}