{
    "T24n1458_005:0550b02": "根本薩婆多部律攝卷第五",
    "T24n1458_005:0550b04": "尊者勝友集",
    "T24n1458_005:0550b05": "三藏法師義淨奉　制譯",
    "T24n1458_005:0550b06": "二不定法",
    "T24n1458_005:0550b07": "攝頌曰：",
    "T24n1458_005:0550b08": "　若在屏障中，　　堪行婬欲處，",
    "T24n1458_005:0550b09": "　及在非障處，　　無有第三人。",
    "T24n1458_005:0550b10": "爾時薄伽梵，在室羅伐城逝多林給孤獨園，",
    "T24n1458_005:0550b11": "時鄔陀夷苾芻，在屏障處，與女人笈多壓膝",
    "T24n1458_005:0550b12": "而坐為說法要。時毘舍佉鄔波斯迦，見是事",
    "T24n1458_005:0550b13": "已，心不忍可，往白世尊。此因鄔波斯迦事由",
    "T24n1458_005:0550b14": "婬煩惱，制初不定。",
    "T24n1458_005:0550b15": "「若復苾芻，獨與一女人，在於屏障堪行婬處",
    "T24n1458_005:0550b16": "坐。有正信鄔波斯迦，於三法中隨一而說：若",
    "T24n1458_005:0550b17": "波羅市迦、若僧伽伐尸沙、若波逸底迦。彼",
    "T24n1458_005:0550b18": "坐苾芻自言其事者，於三法中，應隨一一法",
    "T24n1458_005:0550b19": "治：若波羅市迦、若僧伽伐尸沙、若波逸底",
    "T24n1458_005:0550b20": "迦；或以鄔波斯迦所說事，治彼苾芻。是名不",
    "T24n1458_005:0550b21": "定法。」",
    "T24n1458_005:0550b22": "此中不定法者，謂以事、處、情、證而為其體：",
    "T24n1458_005:0550b23": "若復苾芻，獨與一女人者，是事；在屏障者，是",
    "T24n1458_005:0550b24": "處；堪行婬者，是情；若有正信鄔波斯迦隨一",
    "T24n1458_005:0550b25": "而說者，是證。言苾芻者，欲染現前近圓人也。",
    "T24n1458_005:0550b26": "言獨者，謂無餘苾芻及餘男子。言一者，",
    "T24n1458_005:0550b27": "無苾芻尼及餘女人。女人者，謂是人女堪行",
    "T24n1458_005:0550b28": "婬事。屏障者，謂隱覆處，堪障其形得為婬事。",
    "T24n1458_005:0550b29": "此有五種：牆、籬，及衣、叢林、闇夜。於如是處，",
    "T24n1458_005:0550c01": "或男行就女、或女來就男。言堪行婬處者，",
    "T24n1458_005:0550c02": "於一尋內同居一席，身相逼觸得為坐臥，然",
    "T24n1458_005:0550c03": "彼女人或許不許。正信鄔波斯迦者，謂見諦",
    "T24n1458_005:0550c04": "人。有說設是異生有忠信者，言行無濫，亦",
    "T24n1458_005:0550c05": "信其語。隨一而說者，或女人見事不忍而說。",
    "T24n1458_005:0550c06": "或護彼苾芻不肯自言，為證之時方隨事說。",
    "T24n1458_005:0550c07": "或波羅市迦者，於四重中隨一而說。或僧伽",
    "T24n1458_005:0550c08": "伐尸沙者，於十三中隨一而說。或波逸底迦",
    "T24n1458_005:0550c09": "者，於九十中隨一而說。自言者，隨所為事依",
    "T24n1458_005:0550c10": "實而說。若者，或是窣吐羅罪，或對說惡作。此",
    "T24n1458_005:0550c11": "中若聲是不定義，若本意行婬同一座時，",
    "T24n1458_005:0550c12": "得窣吐羅罪。或以鄔波斯迦所說事治彼苾",
    "T24n1458_005:0550c13": "芻者，欲顯鄔波斯迦於罪自性及罪因起不",
    "T24n1458_005:0550c14": "善曉知，然見苾芻與女同座，共一器食、同觴",
    "T24n1458_005:0550c15": "飲酒，如斯等事並應治罰。是名不定法者，言",
    "T24n1458_005:0550c16": "此罪體無定相故，容有多罪不可定言。此中",
    "T24n1458_005:0550c17": "犯相，謂行處、住處同坐，隨自言事應可治之。",
    "T24n1458_005:0550c18": "於此三中不自言者，應與作求罪自性白四",
    "T24n1458_005:0550c19": "羯磨。得羯磨已，所有行法，不得度人出家受",
    "T24n1458_005:0550c20": "十戒等，如上所說。若不依行，咸得惡作。復應",
    "T24n1458_005:0550c21": "問彼舉事女人，顏色形容進止處所；若有第",
    "T24n1458_005:0550c22": "二人，亦應問彼事，相當者如說而治。若不相",
    "T24n1458_005:0550c23": "當，應隨苾芻語，或時漫說餘罪，或復非罪云",
    "T24n1458_005:0550c24": "罪，或此罪作餘罪想，斯皆取彼苾芻語治。",
    "T24n1458_005:0550c25": "於第二不定中有差別者，緣在王舍城，因室",
    "T24n1458_005:0550c26": "利迦苾芻共蘇杜多女同處而坐。由鄔褒灑",
    "T24n1458_005:0550c27": "陀鄔波斯迦見而言告，在非屏障處，不堪行",
    "T24n1458_005:0550c28": "婬，波羅市迦無容作故。",
    "T24n1458_005:0550c29": "「若復苾芻，獨與一女人，在非屏障不堪行婬",
    "T24n1458_005:0551a01": "處坐。有正信鄔波斯迦，於二法中隨一而說：",
    "T24n1458_005:0551a02": "若僧伽伐尸沙、若波逸底迦。彼坐苾芻自言",
    "T24n1458_005:0551a03": "其事者，於二法中應隨一一法治：若僧伽伐",
    "T24n1458_005:0551a04": "尸沙、若波逸底迦；或以鄔波斯迦所說事，治",
    "T24n1458_005:0551a05": "彼苾芻。是名不定法。」",
    "T24n1458_005:0551a06": "第三部三十泥薩祇波逸底迦法",
    "T24n1458_005:0551a07": "初攝頌曰：",
    "T24n1458_005:0551a08": "　持離畜浣衣，　　取衣乞過受，",
    "T24n1458_005:0551a09": "　同價及別主，　　遣使送衣直。",
    "T24n1458_005:0551a10": "有長衣不分別學處第一",
    "T24n1458_005:0551a11": "佛在室羅伐城給孤獨園，時諸苾芻多畜衣",
    "T24n1458_005:0551a12": "服廢諸善品，此由長衣事及過限，廢闕煩",
    "T24n1458_005:0551a13": "惱，制斯學處。",
    "T24n1458_005:0551a14": "「若復苾芻，作衣已竟，羯恥那衣復出，得長衣，",
    "T24n1458_005:0551a15": "齊十日不分別應畜。若過畜者，泥薩祇波逸",
    "T24n1458_005:0551a16": "底迦。」",
    "T24n1458_005:0551a17": "言作衣已竟者，由侍縛迦大醫長者布施衣",
    "T24n1458_005:0551a18": "服，世尊因此聽畜衣也。爾時世尊，作如是念：",
    "T24n1458_005:0551a19": "「我今身形極為柔軟，但畜三衣尚得支持，況",
    "T24n1458_005:0551a20": "諸苾芻身非柔軟，畜三種衣而不充濟。」因制",
    "T24n1458_005:0551a21": "苾芻各畜三衣，內得資身無盈長過。於三衣",
    "T24n1458_005:0551a22": "外又聽受畜十種衣物，此之衣外不應法者",
    "T24n1458_005:0551a23": "皆不應畜，謂野麻衣、駝毛緂、樹葉衣、豹皮、鹿",
    "T24n1458_005:0551a24": "皮及小浴衣、或染青色、或復露形及以拔",
    "T24n1458_005:0551a25": "髮、或角鵄毛、或人髮緂、或受瘂法。此等皆是",
    "T24n1458_005:0551a26": "外道形儀，非出家法，作者得窣吐羅罪。若更",
    "T24n1458_005:0551a27": "有餘外道衣服，著時咸得惡作。若著留繢衣、",
    "T24n1458_005:0551a28": "或結繢衣、或著襦袴等、或時繫髮為烏率膩",
    "T24n1458_005:0551a29": "沙、或復裹頭、或著俗人上下衣、或為彫彩及",
    "T24n1458_005:0551b01": "諸瓔珞婆羅門線、或臂繫線鬘。諸如是等非",
    "T24n1458_005:0551b02": "法衣服，是俗形儀。若著用者，咸得惡作。醫人",
    "T24n1458_005:0551b03": "為病令臂安呪線者無犯。應繫肘後，若差解",
    "T24n1458_005:0551b04": "除不應輕棄，應安牆木孔內。",
    "T24n1458_005:0551b05": "應知三衣受用各別，若作務時或道行時及",
    "T24n1458_005:0551b06": "在寺內，常用五條。若行禮敬及食噉時，應披",
    "T24n1458_005:0551b07": "七條。為遮寒、入聚落乞食噉食、禮制底，應著",
    "T24n1458_005:0551b08": "大衣。後二衣應割截作。若是貧人後必須截，",
    "T24n1458_005:0551b09": "為入聚落故。何故不割截衣不入聚落？然苾",
    "T24n1458_005:0551b10": "芻衣有其二種，與俗不同，謂彩色、形狀。俗",
    "T24n1458_005:0551b11": "人純白不截，苾芻壞色而截。若得新衣作僧",
    "T24n1458_005:0551b12": "伽胝及尼師但那，兩重應作。嗢呾羅僧伽及",
    "T24n1458_005:0551b13": "安呾婆娑，一重應作。若前二，三重；後二，兩重",
    "T24n1458_005:0551b14": "者，亦聽。若以未分別物重帖之時，得惡作",
    "T24n1458_005:0551b15": "罪，至十一日便犯捨墮。或作是念：「更覓餘衣",
    "T24n1458_005:0551b16": "以充其複。」遂便摘去第二重者，得惡作罪，至",
    "T24n1458_005:0551b17": "十一日便得捨墮。若作是念：「為浣染已，還持",
    "T24n1458_005:0551b18": "此物重帖斯衣。」者無犯。至十一日若不帖",
    "T24n1458_005:0551b19": "者，得捨墮罪。若得故衣造僧伽胝及尼師但",
    "T24n1458_005:0551b20": "那，應四重作七條，五條應兩重作，或摘去還",
    "T24n1458_005:0551b21": "安，准前應識。若糞掃衣及故破衣，隨意重數。",
    "T24n1458_005:0551b22": "其條數壇隔法者，若安呾婆娑壇隔法式，一",
    "T24n1458_005:0551b23": "長一短；嗢呾羅僧伽，兩長一短。若無容割截，",
    "T24n1458_005:0551b24": "或是少欲貧人衣財不足，雖不割截帖葉聽",
    "T24n1458_005:0551b25": "畜；或現無暇當擬縫刺等，設是縵條等守持，",
    "T24n1458_005:0551b26": "無罪。其僧伽胝條數九種不同：謂九條、十一",
    "T24n1458_005:0551b27": "條、十三條、十五條、十七條、十九條、二十一條、",
    "T24n1458_005:0551b28": "二十三條、二十五條。壇隔者初三，兩長一短；",
    "T24n1458_005:0551b29": "次三，三長一短；後三，四長一短，過此已上便",
    "T24n1458_005:0551c01": "成破納，不堪持故。總有三品僧伽胝衣：謂上、",
    "T24n1458_005:0551c02": "中、下。上者自肘量竪三、橫五，下者各減半肘，",
    "T24n1458_005:0551c03": "二內名中。嗢呾羅僧伽亦有三品：上者三、五，",
    "T24n1458_005:0551c04": "小者各減半肘，二內名中。五條同此。復有二",
    "T24n1458_005:0551c05": "種五條衣：竪二、橫五，竪二、橫四。但蓋三輪，是",
    "T24n1458_005:0551c06": "謂守持衣極小之量。若身長大而肘短者，依",
    "T24n1458_005:0551c07": "身為量，不依肘量，若翻此者亦依身量。若身",
    "T24n1458_005:0551c08": "絕大者，裙應縫作厥蘇洛迦而受用之。如前",
    "T24n1458_005:0551c09": "衣量，若過、若減，不依量作者，咸得惡作。其",
    "T24n1458_005:0551c10": "浣衣法，苾芻不應令客浣衣人浣洗衣服，恐",
    "T24n1458_005:0551c11": "壞衣故。浣衣之家亦不應往，可自為之。灰",
    "T24n1458_005:0551c12": "水安洗器中，若手、若足徐徐浣濯，若於衣上",
    "T24n1458_005:0551c13": "被香泥污或餘膩物，應用湯水及灰屑等洗",
    "T24n1458_005:0551c14": "之。其染衣法，先取木皮，洗去塵土打椎使",
    "T24n1458_005:0551c15": "碎，日曝令乾，三遍煮汁別安三處。先用初",
    "T24n1458_005:0551c16": "汁，次用第二，後用第三。欲染之時應取少汁",
    "T24n1458_005:0551c17": "安於器中，方可捉衣斟酌少多，令衣遍濕。不",
    "T24n1458_005:0551c18": "應以衣置多汁內，亦不急捩令衣壞損。既",
    "T24n1458_005:0551c19": "捩去汁更柔數遍，方曬曝之。曬衣法者，橫",
    "T24n1458_005:0551c20": "繫細繩衣邊搭上，劈竹夾衣，其夾隨意多",
    "T24n1458_005:0551c21": "少，汁流下邊還翻向上，勿令垂渧，應可數",
    "T24n1458_005:0551c22": "看。若衣重大，應於柴木上曬之，數數翻轉。",
    "T24n1458_005:0551c23": "新衣應用新樹皮汁、日中曝之，故衣應用舊",
    "T24n1458_005:0551c24": "樹皮汁、陰處而曬。待其乾後以少水濕柔，色",
    "T24n1458_005:0551c25": "益鮮好令色不脫。若於寺內為染作時，染汁",
    "T24n1458_005:0551c26": "污地牛糞塗拭，若石灰地應須水洗。",
    "T24n1458_005:0551c27": "其縫刺法，依稻田畦勢而為割截，葉向兩邊",
    "T24n1458_005:0551c28": "不應一靡，葉有三別：謂上、中、下。上闊四指",
    "T24n1458_005:0551c29": "或如烏張足，狹齊兩指，二內名中。凡為小壇，",
    "T24n1458_005:0552a01": "當大壇半，應用竹籤或用針等而記其處。然",
    "T24n1458_005:0552a02": "小壇望大壇，裁割之時更須增其半葉，一縫",
    "T24n1458_005:0552a03": "作了之後，方始明闇正得相應，異此非也。四",
    "T24n1458_005:0552a04": "邊安緣稍狹於葉，去緣四指肩隅置帖，於此",
    "T24n1458_005:0552a05": "帖中穿為小孔，安細絛[巾*句]可長兩指。反自相",
    "T24n1458_005:0552a06": "繫便成二[巾*句]，胸前緣邊應安其紐。疊為三襵",
    "T24n1458_005:0552a07": "是安[巾*句]紐處，或隨身大小。紐有三種：一、似蘡",
    "T24n1458_005:0552a08": "薁子；二、似葵子；三、似棠梨子。上邊既爾，下緣",
    "T24n1458_005:0552a09": "亦然，顛倒任披並成非犯。若行出外，內紐雙",
    "T24n1458_005:0552a10": "[巾*句]，繞頸通披，角塔肩上。有五種物不應割",
    "T24n1458_005:0552a11": "截：一、謂被帔；二、高襵婆；三、謂氈褥；四、是厚緂；",
    "T24n1458_005:0552a12": "五、破碎截。凡欲裁衣下須安席，若無席者可",
    "T24n1458_005:0552a13": "牛糞塗地、或布諸葉、或灑掃淨地方為割截。",
    "T24n1458_005:0552a14": "若縫刺時應用竹木，隨衣大小作楨布衣，於",
    "T24n1458_005:0552a15": "上四邊繚定，然後縫刺如前所制。若不依者，",
    "T24n1458_005:0552a16": "咸得惡作。或依餘法而縫刺者，此亦無犯。",
    "T24n1458_005:0552a17": "有五種衣：一、有施主衣，謂定知有彼施衣人。",
    "T24n1458_005:0552a18": "二、無施主衣，謂不定知施主之處。三、往還衣，",
    "T24n1458_005:0552a19": "謂將往深摩舍那處而返持還。四、深摩舍那",
    "T24n1458_005:0552a20": "衣，謂棄在屍林。五、糞掃衣，此有五別：一、途中",
    "T24n1458_005:0552a21": "糞掃衣；二、河邊糞掃衣；三、空處糞掃衣；四、糞",
    "T24n1458_005:0552a22": "聚處糞掃衣；五、破碎糞掃衣。復有五種，謂牛",
    "T24n1458_005:0552a23": "嚼、鼠齧、蟻穿、火燒、乳母棄衣。此之衣體，由事",
    "T24n1458_005:0552a24": "差別及出處不同，總有七種。何謂為七？一者",
    "T24n1458_005:0552a25": "毛衣；二、芻摩衣；三、奢搦迦衣；四、羯播死迦衣；",
    "T24n1458_005:0552a26": "五、獨孤洛迦衣；六、高詀薄迦衣；七、阿般闌得",
    "T24n1458_005:0552a27": "加衣。言羯恥那衣復出者，因此須明羯恥那",
    "T24n1458_005:0552a28": "事，其舒張法及以衣財同受之人，并所獲利",
    "T24n1458_005:0552a29": "養出衣法式。先明羯恥耶衣舒張之事。眾",
    "T24n1458_005:0552b01": "須和合，於八月十四日總白僧伽言：「諸大德！",
    "T24n1458_005:0552b02": "可於明日眾應同聚張羯恥那衣。」至時眾集，",
    "T24n1458_005:0552b03": "秉白二法，差具五德者作張羯恥那衣人。次",
    "T24n1458_005:0552b04": "為白二持衣付之。彼受衣已，應共諸苾芻作",
    "T24n1458_005:0552b05": "浣染等事，乃至能行二三針者皆共助作。其",
    "T24n1458_005:0552b06": "作衣人或二、或三生如是念：「此衣我與僧伽，",
    "T24n1458_005:0552b07": "當張作羯恥那、現張作羯恥那、已張作羯恥",
    "T24n1458_005:0552b08": "那。」於此三心但為後二亦成作法。若不作者",
    "T24n1458_005:0552b09": "得惡作罪。餘處坐夏來此請作，張衣之人亦",
    "T24n1458_005:0552b10": "成張衣。其張衣人當於八月十五日，白僧伽",
    "T24n1458_005:0552b11": "云：「明日我當為大德僧伽張羯恥那衣。仁等",
    "T24n1458_005:0552b12": "皆可於自三衣，並須捨已持至眾中。」既至明",
    "T24n1458_005:0552b13": "日，張衣之人應以塗香燒香，及諸花彩嚴飾",
    "T24n1458_005:0552b14": "供養羯恥那衣已，置淨盤上。擎向眾首，在",
    "T24n1458_005:0552b15": "上座前捧衣而住，作如是白：「大德僧伽聽！",
    "T24n1458_005:0552b16": "此衣僧伽許張作羯恥那。我苾芻某甲，僧伽",
    "T24n1458_005:0552b17": "今差作張羯恥那人。我某甲是張羯恥那",
    "T24n1458_005:0552b18": "人，我以此衣當為僧伽張羯恥那。」第二、第三",
    "T24n1458_005:0552b19": "亦如是說。即於上座前舒張其衣。上座告曰：",
    "T24n1458_005:0552b20": "「善哉！張衣，極善張衣。此有利養及以饒益，我",
    "T24n1458_005:0552b21": "當獲之。」如是乃至眾末。其張衣人不應持此",
    "T24n1458_005:0552b22": "羯恥那衣，往大小行處及煙火舍，不住露地",
    "T24n1458_005:0552b23": "不向界外，設有緣行不處經宿，若至隨意日",
    "T24n1458_005:0552b24": "王增閏月者，苾芻但可依自安居受羯恥那",
    "T24n1458_005:0552b25": "衣，不隨王法。僧伽若破，法黨應為；若兩眾共",
    "T24n1458_005:0552b26": "作張衣，所得利養法黨應受。",
    "T24n1458_005:0552b27": "何者衣財合張作羯恥那？於安居中多獲",
    "T24n1458_005:0552b28": "衣者，應取其一為羯恥那，餘隨意分。要是",
    "T24n1458_005:0552b29": "新衣已浣染者，未曾披著及非急施衣，若僧",
    "T24n1458_005:0552c01": "伽胝、或嗢呾羅僧伽、或安呾婆娑，此中隨一",
    "T24n1458_005:0552c02": "咸須作了。若未了者不合舒張，五肘及過斯",
    "T24n1458_005:0552c03": "成應法。若體疎薄往返蓋屍帖葉縵條，先曾",
    "T24n1458_005:0552c04": "披著、犯捨墮物、破碎被柔及以補替，並不應",
    "T24n1458_005:0552c05": "張。若十五日得已成者，亦得作羯恥那衣。",
    "T24n1458_005:0552c06": "何人共張羯恥那衣？謂同一界，是善苾芻同",
    "T24n1458_005:0552c07": "共受衣，及與欲者。有十種人不合同受羯恥",
    "T24n1458_005:0552c08": "那衣：一、未有夏人；二、破夏人；三、後安居人；",
    "T24n1458_005:0552c09": "四、餘處安居人；五、張衣之時不現前人；六、行",
    "T24n1458_005:0552c10": "遍住人；七、遍住竟人；八、行意喜人；九、意喜竟",
    "T24n1458_005:0552c11": "人；十、授學人。復有十人但得利物不獲饒益，",
    "T24n1458_005:0552c12": "謂以求寂替前第四便成十人。有五種人利",
    "T24n1458_005:0552c13": "及饒益悉皆不得，謂三種捨置人、餘處安居",
    "T24n1458_005:0552c14": "人、僧伽破時非法之黨。云何饒益？謂有十種：",
    "T24n1458_005:0552c15": "一、畜長衣得過十日；二、畜長衣得過一月；三、",
    "T24n1458_005:0552c16": "得離衣宿；四、得上下二衣隨處遊行；五、得多",
    "T24n1458_005:0552c17": "畜三衣；六、得別眾食；七、得展轉食；八、不受請",
    "T24n1458_005:0552c18": "得自往食；九、得非時入村不囑授；十、得法學",
    "T24n1458_005:0552c19": "家隨意受食。從八月十六日至正月十五日",
    "T24n1458_005:0552c20": "是衣出時，但由張衣獲其饒益，非廢學處。",
    "T24n1458_005:0552c21": "此羯恥那衣如何當出？張衣之人於正月十",
    "T24n1458_005:0552c22": "五日，應白眾言：「諸大德！明日我當出羯恥那",
    "T24n1458_005:0552c23": "衣，仁等各各守持自衣。」既至明日，僧伽盡集，",
    "T24n1458_005:0552c24": "秉白二羯磨而出。聞有賊來恐被劫奪，限雖",
    "T24n1458_005:0552c25": "未至亦得出衣。若有利物亦即應分。有八種",
    "T24n1458_005:0552c26": "本事出羯恥那衣。何謂為八？",
    "T24n1458_005:0552c27": "攝頌曰：",
    "T24n1458_005:0552c28": "　初決去不定，　　決定失去衣，",
    "T24n1458_005:0552c29": "　聞出出界疑，　　望斷同心出。",
    "T24n1458_005:0553a01": "此中言決去失衣者，謂若苾芻於此無戀心，",
    "T24n1458_005:0553a02": "欲往餘方不擬重來，決意出界者。是不定失",
    "T24n1458_005:0553a03": "衣者，謂若苾芻出界求衣，或未作衣、或已作",
    "T24n1458_005:0553a04": "半，於此利物及以住處，或有顧戀、或無顧戀、",
    "T24n1458_005:0553a05": "或有望心、或無望心，更擬還來作衣，或起疑",
    "T24n1458_005:0553a06": "念者。是決定失衣者，同前所說，於中別者，而",
    "T24n1458_005:0553a07": "我今去更不重來，亦復不能造支伐羅者，是",
    "T24n1458_005:0553a08": "失去失衣者，謂出界外造支伐羅，起手作時",
    "T24n1458_005:0553a09": "遂便失去者。是聞出失衣者，出界求衣，遙聞",
    "T24n1458_005:0553a10": "大眾出羯恥那衣，情生隨喜者。是出界疑失",
    "T24n1458_005:0553a11": "者，苾芻自念：「若衣不了，或還、不還？」生如是心",
    "T24n1458_005:0553a12": "出界便失。望斷失衣者，本心出界擬還作衣，",
    "T24n1458_005:0553a13": "既至彼方求衣不獲，望心決斷便是失衣。同",
    "T24n1458_005:0553a14": "心出衣者，謂若苾芻出界求衣，後還寺內同",
    "T24n1458_005:0553a15": "心共出，此中略說，餘如羯恥那衣事中廣明。",
    "T24n1458_005:0553a16": "若眾破者，此部張衣還須此部和合共出。凡",
    "T24n1458_005:0553a17": "苾芻眾張羯恥那衣者，於五月中獲其饒益；",
    "T24n1458_005:0553a18": "不張衣者，一月饒益。有何緣故此衣名作羯",
    "T24n1458_005:0553a19": "恥那耶？謂是堅實精妙之義，然由大眾捨持",
    "T24n1458_005:0553a20": "衣等，此能荷負令無違犯，有斯力用故名堅",
    "T24n1458_005:0553a21": "實，或由此衣體精妙故。",
    "T24n1458_005:0553a22": "言長衣者，謂守持衣外得所餘衣，體應淨物，",
    "T24n1458_005:0553a23": "是合分別。言齊十日者，限至十日。守持衣者，",
    "T24n1458_005:0553a24": "謂十三資具衣：一、僧伽胝；二、嗢呾羅僧伽；三、",
    "T24n1458_005:0553a25": "安呾婆娑；四、尼師但那；五、裙；六、副裙；七、僧脚",
    "T24n1458_005:0553a26": "崎衣；八、僧副脚崎衣；九、拭身巾；十、拭面巾；",
    "T24n1458_005:0553a27": "十一、剃髮衣；十二、覆瘡衣；十三、藥直衣。此等",
    "T24n1458_005:0553a28": "諸衣各別牒名而守持之，應對一苾芻作如",
    "T24n1458_005:0553a29": "是說：「具壽存念！我苾芻某甲，此僧伽胝衣我",
    "T24n1458_005:0553b01": "今守持，已作成衣是所受用。」如是再三，乃至",
    "T24n1458_005:0553b02": "藥直衣亦如是。若得未浣染、未割截物權充",
    "T24n1458_005:0553b03": "衣數者，應如是守持：「具壽存念！我苾芻某甲，",
    "T24n1458_005:0553b04": "此衣我今守持，當作九條僧伽胝衣，兩長一",
    "T24n1458_005:0553b05": "短。若無障難，我當浣染割截縫刺，是所受用。」",
    "T24n1458_005:0553b06": "如是再三，餘二同此。若無苾芻，對餘四眾亦",
    "T24n1458_005:0553b07": "成守持。若有緣捨三衣者，對一苾芻應如是",
    "T24n1458_005:0553b08": "捨：「具壽存念！我苾芻某甲，此僧伽胝衣是我",
    "T24n1458_005:0553b09": "先守持衣，今捨。」如是再三，餘二准此。若長毛",
    "T24n1458_005:0553b10": "衣及重大物不堪守持，其毛短者應守持用。",
    "T24n1458_005:0553b11": "長毛重大，應作委寄他心而受用之，得重物",
    "T24n1458_005:0553b12": "時應心念口言：「此是某甲施主物，我為彼故",
    "T24n1458_005:0553b13": "而受用之。」不須分別。為遮寒苦、為除熱故，開",
    "T24n1458_005:0553b14": "疎薄物毛，及苾芻紵布白[疊*毛]氍毺座褥，及所",
    "T24n1458_005:0553b15": "餘衣并絲縷倚帶，皆悉聽畜。若三衣肩上垢",
    "T24n1458_005:0553b16": "膩污者，於著肩處應以物替，長一肘半、廣一",
    "T24n1458_005:0553b17": "張手，四邊縫著，污即拆洗。若身有血出，應作",
    "T24n1458_005:0553b18": "拭身衣，當數浣染；若雨浴衣須亦聽畜。三衣",
    "T24n1458_005:0553b19": "袋法，長三肘、廣一肘半，長牒兩重縫之為袋，",
    "T24n1458_005:0553b20": "兩頭縫合當中開口，長內其衣搭在肩上，口",
    "T24n1458_005:0553b21": "安[巾*句]帶勿令蟲入。凡置衣時三衣在上，餘衣",
    "T24n1458_005:0553b22": "在下，用意防守如護身皮，欲令施主得福多",
    "T24n1458_005:0553b23": "故，令受用者無闕乏故。其枕囊法，長四肘、",
    "T24n1458_005:0553b24": "廣二肘，疊縫為袋一重，亦得於內貯以木",
    "T24n1458_005:0553b25": "綿及羊毛等，然後縫合，用以支頭。作蚊幬法，",
    "T24n1458_005:0553b26": "周十二肘，於上安蓋，隨身長短四角竪柱以",
    "T24n1458_005:0553b27": "帶繫之。但三衣人聽畜洗裙，雖不守持無犯。",
    "T24n1458_005:0553b28": "若苾芻有餘長衣合分別者，或已成衣、或未",
    "T24n1458_005:0553b29": "成衣，應於阿遮利耶、鄔波駄耶處，作委寄意",
    "T24n1458_005:0553c01": "而分別之。或餘尊人、或同梵行者，其委寄人",
    "T24n1458_005:0553c02": "持戒多聞、所有德行過於己者，委寄為善。應",
    "T24n1458_005:0553c03": "如是說：「具壽存念！我苾芻某甲有此長衣",
    "T24n1458_005:0553c04": "未為分別，是合分別。我今於鄔波馱耶",
    "T24n1458_005:0553c05": "處而作分別，以鄔波馱耶作委寄者，我今",
    "T24n1458_005:0553c06": "持之。」第二、第三亦如是說。其委寄人假令身",
    "T24n1458_005:0553c07": "在大海之外，遙為委寄分別無犯。為分別時",
    "T24n1458_005:0553c08": "不應對彼委寄之人，應共餘者而為分別。委",
    "T24n1458_005:0553c09": "寄之人不應取彼分別之物，又復不應見委",
    "T24n1458_005:0553c10": "寄人身死之後，眾取其衣作亡人物分之，此",
    "T24n1458_005:0553c11": "是作法。與委寄人非是實施，其委寄人雖復",
    "T24n1458_005:0553c12": "身死，未聞已來並成分別。若聞死已，應指餘",
    "T24n1458_005:0553c13": "人為委寄者，其委寄人不應言請，亦勿告知。",
    "T24n1458_005:0553c14": "若五條、七條有盈長者，並須分別。長僧伽胝",
    "T24n1458_005:0553c15": "不應分別，直爾而畜，為利他故。謂若見有受",
    "T24n1458_005:0553c16": "近圓人無大衣者應與。所以佛令苾芻分別",
    "T24n1458_005:0553c17": "衣者，防二種過：若不分別有盈長過、若不聽",
    "T24n1458_005:0553c18": "畜有闕乏過，異諸俗人及外道故。凡畜衣者",
    "T24n1458_005:0553c19": "須知五事。一、明畜人；二、明受處；三、明避就；四、",
    "T24n1458_005:0553c20": "明棄捨；五、明受用。",
    "T24n1458_005:0553c21": "言畜人者，佛許何人得畜長衣？謂少財利",
    "T24n1458_005:0553c22": "人、或生來習樂、或從意樂天墮、或身多病苦、",
    "T24n1458_005:0553c23": "或多垢膩、或多蟣蝨、或多寒熱處、或營作人、",
    "T24n1458_005:0553c24": "或於衣服性多愛玩。由開長衣能攝念故，是",
    "T24n1458_005:0553c25": "謂畜人。言受處者。若出家人、或在家人，雖現",
    "T24n1458_005:0553c26": "貧窮性樂布施，不應從乞。設持來施亦不應",
    "T24n1458_005:0553c27": "受，恐闕乏故。若癲狂人施不應受，若知父",
    "T24n1458_005:0553c28": "母現在者應受。若矯詐人、博弈人、好鬪人、盜",
    "T24n1458_005:0553c29": "賊、屠膾、旃荼羅等，持物來施皆不應受，由多",
    "T24n1458_005:0554a01": "譏過壞淨信故。何等衣物苾芻應受？謂貴價",
    "T24n1458_005:0554a02": "緂，僧伽應畜，餘緂被帔苾芻得受。若在中國，",
    "T24n1458_005:0554a03": "諸皮裘衣及熊羆等皮，皆不應畜。是他物者",
    "T24n1458_005:0554a04": "受用無犯。若熟皮席應用，若在邊方聽苾芻",
    "T24n1458_005:0554a05": "受用諸皮。若作皮鞋底唯一重，若底穿者應",
    "T24n1458_005:0554a06": "補。齊何處是邊方耶？東至奔荼林，西至二",
    "T24n1458_005:0554a07": "窣吐奴村，南至攝伐羅伐底河，北至嗢尸羅",
    "T24n1458_005:0554a08": "山。",
    "T24n1458_005:0554a09": "攝頌曰：",
    "T24n1458_005:0554a10": "　東至奔荼林，　　西二吐奴村，",
    "T24n1458_005:0554a11": "　南邊伐底河，　　北嗢尸羅山。",
    "T24n1458_005:0554a12": "此限域外名曰邊國，內名中方。若於獵人邊",
    "T24n1458_005:0554a13": "得熊皮者，受取無犯。應安佛堂門下與諸苾",
    "T24n1458_005:0554a14": "芻坐，或常足躡為明目故聖開受用。若在俗",
    "T24n1458_005:0554a15": "家得皮臥具，為利施主應坐勿臥。若患痔",
    "T24n1458_005:0554a16": "病及眼闇者，聽取熊皮應坐毛上，能蠲於疾。",
    "T24n1458_005:0554a17": "本因十二億耳苾芻，於中國開一重皮屩；由",
    "T24n1458_005:0554a18": "莫訶羅苾芻，復還制斷；為護臥具，復更開許。",
    "T24n1458_005:0554a19": "若底多重者，令俗人著已受用無犯。若革屣",
    "T24n1458_005:0554a20": "重底蹋時出聲，或如羊角或作雜花葉形，刺",
    "T24n1458_005:0554a21": "繡文彩在薜舍離，悉皆制斷。又諸象馬、師子、",
    "T24n1458_005:0554a22": "虎豹、豺狼之皮，並不應用，此諸獸筋不合縫",
    "T24n1458_005:0554a23": "物。凡是鞋屨，或作菴頭擁前擁後，並皆不合；",
    "T24n1458_005:0554a24": "露指皮鞋，亦不應著。若寒雪國應著富羅；寒",
    "T24n1458_005:0554a25": "國謂是氷凍成凌。若在寺中大小行處，開",
    "T24n1458_005:0554a26": "著木屐，若在俗家著亦無犯。若麁芒鞋及竹",
    "T24n1458_005:0554a27": "葉屩，並不應著。若苾芻髀脚有熱血病，得著",
    "T24n1458_005:0554a28": "草鞋。若巧苾芻自欲綴鞋，應在屏處勿令人",
    "T24n1458_005:0554a29": "見，其錐刀作具聽畜無犯，是名受處。",
    "T24n1458_005:0554b01": "言避就者，若著三衣并餘衣服，應善將護。若",
    "T24n1458_005:0554b02": "蟲蟻食、牛嚼、鼠齧、崖岸欲崩、火燒、風飄、水漬、",
    "T24n1458_005:0554b03": "盜賊，如是之處皆不應置衣。若上價緂阿蘭、",
    "T24n1458_005:0554b04": "若中，則不應畜，應安村內，於苦葉上時曬",
    "T24n1458_005:0554b05": "曝之。房無戶扇及無苾芻，不應止宿。若不",
    "T24n1458_005:0554b06": "將大衣不應出外。有五因緣聽留大衣：一、處",
    "T24n1458_005:0554b07": "有苾芻并有門扇；二、疑天雨；三、渡江河恐有",
    "T24n1458_005:0554b08": "傾覆；四、在羯恥那衣時中；五、得離衣法。若衣",
    "T24n1458_005:0554b09": "緣斷壞者，應以物帖，或用線繚。若身著衣，",
    "T24n1458_005:0554b10": "不於澁鞕地、木石、糞掃無坐物處放身而坐，",
    "T24n1458_005:0554b11": "應作木枮揩磨令淨，或為草稕以物纏裹，隨",
    "T24n1458_005:0554b12": "意大小用以為座。若作務時，應須善護勿令",
    "T24n1458_005:0554b13": "泥土污衣。若遊行時有蕀刺處，應可褰衣不",
    "T24n1458_005:0554b14": "令垂破。若應浣不浣、應縫染不縫染，皆得惡",
    "T24n1458_005:0554b15": "作。著僧伽胝不應作務，不在道行、不裹身",
    "T24n1458_005:0554b16": "坐及披而臥，不赤體披。禮拜之時，衣勿拂",
    "T24n1458_005:0554b17": "地。不裹膝頭，亦不於下二衣上坐臥。若無餘",
    "T24n1458_005:0554b18": "物，聽用為襯坐臥無犯。然於臥時少睡多",
    "T24n1458_005:0554b19": "覺，亦不應隨處而臥。若夢中多流泄者，應以",
    "T24n1458_005:0554b20": "衣物掩身繫勿令脫。在不淨地不應安衣。若",
    "T24n1458_005:0554b21": "有俗人，苾芻不應自擔衣物，其長毛緂不應",
    "T24n1458_005:0554b22": "輒披。若多蟣蝨，以餘衣替。所著衣服應數觀",
    "T24n1458_005:0554b23": "察，可委信處應寄其衣，是名避就。",
    "T24n1458_005:0554b24": "言棄捨者，若人稟性愛多衣者，三衣之外並",
    "T24n1458_005:0554b25": "應捨棄，由貪好衣嬈亂心故，增長耽著障",
    "T24n1458_005:0554b26": "道眼故，應著糞掃衣。愛細滑衣者，應著氈毛",
    "T24n1458_005:0554b27": "衣。著糞掃衣人及住屍林人，僧祇好物不應",
    "T24n1458_005:0554b28": "受用，所謂衣帔雜色褥等。凡著屍衣人不應",
    "T24n1458_005:0554b29": "入寺，不禮制底。若欲旋禮應離一尋，亦不應",
    "T24n1458_005:0554c01": "用僧伽臥具，不入眾中、亦不為俗人說法、不",
    "T24n1458_005:0554c02": "入俗家。設須往者，應住門外主人喚入，應告",
    "T24n1458_005:0554c03": "之曰：「我住屍林。」若言：「可來。」應隨意入，如不命",
    "T24n1458_005:0554c04": "坐不應就座。苾芻不割截衣不帶[巾*句]紐，不應",
    "T24n1458_005:0554c05": "入村，除有難緣。若入外道出家人舍，不截",
    "T24n1458_005:0554c06": "無犯。裙不繫條亦不入村及俗人舍，是名棄",
    "T24n1458_005:0554c07": "捨。言受用者，隨安置處及受用時，生如是念：",
    "T24n1458_005:0554c08": "「我於衣處心樂省緣，趣支身命，修諸善品。非",
    "T24n1458_005:0554c09": "我力辨，是施主衣，自利利他，護而當用。」是名",
    "T24n1458_005:0554c10": "受用。如上所說，不依行者，咸得惡作。言得長",
    "T24n1458_005:0554c11": "衣齊十日不分別應畜，若過畜者，謂苾芻得",
    "T24n1458_005:0554c12": "長衣不分別、不守持，至十一日明相出後，是",
    "T24n1458_005:0554c13": "名過畜。言泥薩祇波逸底迦者，其物應捨罪",
    "T24n1458_005:0554c14": "應說悔。何者是罪？謂月一日若得一衣，或得",
    "T24n1458_005:0554c15": "多衣，齊十日來應分別、應守持或棄捨。若不",
    "T24n1458_005:0554c16": "爾者，至十一日明相出時，便得捨墮。若月一",
    "T24n1458_005:0554c17": "日得衣，於第二日復得衣，乃至十日得衣。若",
    "T24n1458_005:0554c18": "初日衣不分別，後所得衣及諸雜物，乃至鉢",
    "T24n1458_005:0554c19": "袋腰絛等，至十一日皆犯捨墮，由前得衣相",
    "T24n1458_005:0554c20": "續染故；二、三日等准此應知。何者名為泥薩",
    "T24n1458_005:0554c21": "祇衣極小量？謂縱橫一肘者是。若已分別作",
    "T24n1458_005:0554c22": "未分別想，但得墮罪，而不須捨，由此無有治",
    "T24n1458_005:0554c23": "罰事故。若為三寶畜衣非犯。或時施主作如",
    "T24n1458_005:0554c24": "是言：「此是我物，仁當受用。」雖不分別，用之無",
    "T24n1458_005:0554c25": "犯。若作是念：「此衣齊至某日，我當分別，或",
    "T24n1458_005:0554c26": "至十日我當分別。」者，中間無犯。若不生心為",
    "T24n1458_005:0554c27": "分齊者，於日日中得惡作罪。不憶者無犯。或",
    "T24n1458_005:0554c28": "多煩惱貪染纏心、或愚癡或惛沈、或心放逸",
    "T24n1458_005:0554c29": "不為分別者，咸得本罪。若衣縷雜駝毛者，",
    "T24n1458_005:0555a01": "過十日時但得惡作，以不淨故。凡是已犯泥",
    "T24n1458_005:0555a02": "薩祇物，或被蟲蟻食損、或被飄燒、或時失",
    "T24n1458_005:0555a03": "壞，但須說罪，無物可捨。於餘學處，類此應知。",
    "T24n1458_005:0555a04": "若十日內衣有損失者無犯。或時物少不滿",
    "T24n1458_005:0555a05": "一肘，或復聾盲而不聞見，或是己物寄他，或",
    "T24n1458_005:0555a06": "作未得想。斯皆無犯。得衣五日即顛狂者，後",
    "T24n1458_005:0555a07": "若得心，更開五日。餘義通塞，准事應思。◎",
    "T24n1458_005:0555a08": "◎離三衣學處第二",
    "T24n1458_005:0555a09": "佛在室羅伐城給孤獨園，時諸苾芻寄他衣",
    "T24n1458_005:0555a10": "服，著上下衣隨意遊行，不善護身，受寄衣人",
    "T24n1458_005:0555a11": "復多營務。由離衣事煩惱同前，制斯學處。",
    "T24n1458_005:0555a12": "「若復苾芻，作衣已竟，羯恥那衣復出，於三衣",
    "T24n1458_005:0555a13": "中離一一衣界外宿，下至一夜，除眾作法，泥",
    "T24n1458_005:0555a14": "薩祇波逸底迦。」",
    "T24n1458_005:0555a15": "若復苾芻，作衣已竟，羯恥那衣復出者，頗有",
    "T24n1458_005:0555a16": "苾芻作三衣雖竟，羯恥那不出耶？應為四",
    "T24n1458_005:0555a17": "句，具如廣文。於三衣中者，謂僧伽胝、嗢呾羅",
    "T24n1458_005:0555a18": "僧伽、安呾婆娑，此之三衣據守持已離方得",
    "T24n1458_005:0555a19": "罪，餘之十物雖同守持離宿無犯。於中別者，",
    "T24n1458_005:0555a20": "若不將尼師但那，不應往餘寺宿。若有礙緣",
    "T24n1458_005:0555a21": "應借而臥，或用嗢呾羅僧伽如法替臥。若晝",
    "T24n1458_005:0555a22": "日往閑靜處、或行乞食、或當日擬來者無",
    "T24n1458_005:0555a23": "犯。此中犯者，謂向界外不持衣去，即不還",
    "T24n1458_005:0555a24": "來，經明相時，得捨墮罪。有三種離衣：一、舉處",
    "T24n1458_005:0555a25": "離；二、失念離；三、受用離。言舉處離者，謂在障",
    "T24n1458_005:0555a26": "難處而舉其衣不得重觀，或因失落。言失念",
    "T24n1458_005:0555a27": "離者，於安衣處更不重憶。言受用離者，謂暫",
    "T24n1458_005:0555a28": "安衣即遇緣隔不得受用。雖復離衣，若明相",
    "T24n1458_005:0555a29": "未出還得衣者無犯。苾芻有緣入村坊內，應",
    "T24n1458_005:0555b01": "持一割截衣；若不入村者不持無犯。除眾作",
    "T24n1458_005:0555b02": "法者，由聖者舍利子，及莫訶迦攝波，大眾與",
    "T24n1458_005:0555b03": "法聽離僧伽胝，或身羸老病無力持行者，捨",
    "T24n1458_005:0555b04": "去無犯。此中犯處者，謂一舍村等，謂山野人",
    "T24n1458_005:0555b05": "共為一舍長行而居，盡此室內并外一尋，是",
    "T24n1458_005:0555b06": "其勢分。此據常用處；有別處者，下當敘之。若",
    "T24n1458_005:0555b07": "兩行舍事亦同此。多舍村者，謂人家亂住門",
    "T24n1458_005:0555b08": "無次序，據別別家而為勢分，無其共處。垣牆",
    "T24n1458_005:0555b09": "村者，齊何處來是其勢分？謂六牛所牽竹車",
    "T24n1458_005:0555b10": "得迴轉處、或雞飛墮處。柵籬村者，齊何處來",
    "T24n1458_005:0555b11": "是其勢分？謂牛羊入時，蹄坌塵土所及之處，",
    "T24n1458_005:0555b12": "或有慚愧人大小行處。濠塹村者，齊何處來",
    "T24n1458_005:0555b13": "是其勢分？謂十二橫梯所及之處，或棄糞掃",
    "T24n1458_005:0555b14": "時有麁甎石所至之處。若苾芻身居村勢分，",
    "T24n1458_005:0555b15": "衣著村中，或復翻此，並成非犯。若異此者，身",
    "T24n1458_005:0555b16": "衣別處，明相未出便得惡作；明相出時犯捨",
    "T24n1458_005:0555b17": "墮罪。一村有一勢分者，謂於此村有一園林、",
    "T24n1458_005:0555b18": "一眾集堂、一天廟處是也。多村一勢分，事亦",
    "T24n1458_005:0555b19": "同前。一村多勢分者，謂村有多園林等門是",
    "T24n1458_005:0555b20": "共處，多村多勢分亦與前同。其中別者，謂無",
    "T24n1458_005:0555b21": "共處。如是應知，有十二處：家、店、鋪、樓、場、堂、",
    "T24n1458_005:0555b22": "及外道舍、伎樂、車、船處或林樹應知。以下",
    "T24n1458_005:0555b23": "十二事，隨次而相配門門坐，床梯柱門廟",
    "T24n1458_005:0555b24": "幡處，軾座柁及井樹根為共處。此各有四",
    "T24n1458_005:0555b25": "句，隨事應思。若家主一人，或兄弟不分，此處",
    "T24n1458_005:0555b26": "名為一勢分也，若異此者名多勢分。若外道",
    "T24n1458_005:0555b27": "家見情是一名一勢分，翻此成多。樹枝相交",
    "T24n1458_005:0555b28": "名一勢分，翻此成多。場與樹勢有差別者，揚",
    "T24n1458_005:0555b29": "簸之時糠所及處，是場勢分。夏至日中影所",
    "T24n1458_005:0555c01": "覆處，無風葉落處，并雨滴及處，是樹勢分。鋪",
    "T24n1458_005:0555c02": "者，賣雜香物。店，謂貯積產貨，餘如廣文。若苾",
    "T24n1458_005:0555c03": "芻身居二處、衣著兩邊，或衣在二中、身居異",
    "T24n1458_005:0555c04": "處，如其次第，無犯、有犯，或輕、或重，准事應知。",
    "T24n1458_005:0555c05": "若在作法衣界身衣異處，及空地互居，皆名",
    "T24n1458_005:0555c06": "離衣。若無衣界苾芻住處，齊牆柵等，若道行",
    "T24n1458_005:0555c07": "齊四十九尋，住及坐臥周匝一尋，是其勢分。",
    "T24n1458_005:0555c08": "若兩界上臥，乃至衣角不離身者，不名失",
    "T24n1458_005:0555c09": "衣。",
    "T24n1458_005:0555c10": "根本薩婆多部律攝卷第五"
}