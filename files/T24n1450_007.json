{
    "T24n1450_007:0132a02": "根本說一切有部毘奈耶破僧事",
    "T24n1450_007:0132a03": "卷第七",
    "T24n1450_007:0132a05": "大唐三藏法師義淨奉　制譯",
    "T24n1450_007:0132a06": "「爾時世尊住迦攝修道所止林中，迦攝異",
    "T24n1450_007:0132a07": "時祭祀火已，欲滅其火而不能得。于時迦",
    "T24n1450_007:0132a08": "攝便作是念：『大沙門今近我住，將非彼力火",
    "T24n1450_007:0132a09": "不滅耶？』作是念已往詣佛所，而白佛言：『大沙",
    "T24n1450_007:0132a10": "門當知！我於此處祭祀火已，欲滅其火而不",
    "T24n1450_007:0132a11": "能得，是故我作是念：「大沙門於我近住，將非",
    "T24n1450_007:0132a12": "彼力令如此耶？」』作是語已，佛告迦攝：『汝今",
    "T24n1450_007:0132a13": "欲得滅此火耶？』迦攝白曰：『大沙門！我意欲得",
    "T24n1450_007:0132a14": "除滅此火。』其火即時以佛神力悉皆除滅。是",
    "T24n1450_007:0132a15": "時迦攝便作是念：『大沙門雖能如是有大神",
    "T24n1450_007:0132a16": "力，然我亦是阿羅漢。』「爾時世尊住優樓頻螺",
    "T24n1450_007:0132a17": "迦攝修道所止林中。後於異時迦攝所居精",
    "T24n1450_007:0132a18": "舍屋宇，四面一時其炎俱熾，欲滅其火而不",
    "T24n1450_007:0132a19": "能得。是時迦攝與其眷屬及諸大眾，同心相",
    "T24n1450_007:0132a20": "勵撲滅其火，亦不能得。爾時迦攝便作是念：",
    "T24n1450_007:0132a21": "『此大沙門於我住處，將非彼力縱此炎耶？』作",
    "T24n1450_007:0132a22": "是念已，詣世尊所白佛言：『大沙門！我所居止",
    "T24n1450_007:0132a23": "屋宇精舍，四面怱然熾炎災起，我及眷屬與",
    "T24n1450_007:0132a24": "諸大眾，齊心撲滅而不能得。是故我生是念：",
    "T24n1450_007:0132a25": "「大沙門於我近住，將為彼力致使如此？」』作是",
    "T24n1450_007:0132a26": "語已，世尊告曰：『汝意欲滅其火以不？』迦攝白",
    "T24n1450_007:0132a27": "曰：『大沙門！我意願欲除滅此火。』是時炎熾以",
    "T24n1450_007:0132a28": "佛神力盡皆滅沒。優樓頻螺迦攝復作是念：",
    "T24n1450_007:0132a29": "『甚奇世尊！雖能如是有大神力，然我亦是阿",
    "T24n1450_007:0132b01": "羅漢。』",
    "T24n1450_007:0132b02": "「爾時世尊住於優樓頻螺迦攝修道林中。時",
    "T24n1450_007:0132b03": "四天王於其夜分身光照明如四火山，來",
    "T24n1450_007:0132b04": "詣佛所頂禮雙足却坐一面。是時優樓頻螺",
    "T24n1450_007:0132b05": "迦攝於其夜中因觀星曆，乃見佛前有四火",
    "T24n1450_007:0132b06": "聚光明遠及，便作是念：『此大沙門同我事火，",
    "T24n1450_007:0132b07": "是故彼邊有四火聚。』爾時優樓頻螺迦攝，至",
    "T24n1450_007:0132b08": "於明日詣世尊所，白言：『大沙門！如我所見",
    "T24n1450_007:0132b09": "不？昨夜因觀星宿，大沙門前見有火聚，見已",
    "T24n1450_007:0132b10": "作念：「此大沙門如我事火。」』佛言：『迦攝！我非事",
    "T24n1450_007:0132b11": "火，昨夜為四天王來於我處聽法，所以有此",
    "T24n1450_007:0132b12": "光明，非餘火聚。』爾時優樓頻螺迦攝復作是",
    "T24n1450_007:0132b13": "念：『此大沙門雖然如是神通威德，然我亦是",
    "T24n1450_007:0132b14": "阿羅漢。』",
    "T24n1450_007:0132b15": "「爾時世尊住優樓頻螺迦攝修習林中，時梵",
    "T24n1450_007:0132b16": "王帝釋於其夜分身光暉赫如二火聚，來",
    "T24n1450_007:0132b17": "詣佛所頂禮雙足退坐一面。是時優樓頻螺",
    "T24n1450_007:0132b18": "迦攝，於夜分中因觀星宿，遙見佛前有二火",
    "T24n1450_007:0132b19": "聚光明遠及，便作是念：『此大沙門同我事火，",
    "T24n1450_007:0132b20": "是故彼邊有此火聚。』至明往世尊處白言：『大",
    "T24n1450_007:0132b21": "沙門！如我見不？昨夜因觀星宿，大沙門前",
    "T24n1450_007:0132b22": "見二火聚，即作是念：「此大沙門如我事火。」』佛",
    "T24n1450_007:0132b23": "言：『迦攝！我不事火，昨夜為梵王帝釋來於我",
    "T24n1450_007:0132b24": "處聽法，所以有此光明，非餘火聚。』爾時優樓",
    "T24n1450_007:0132b25": "頻螺迦攝復作是念：『此大沙門雖有如是神",
    "T24n1450_007:0132b26": "通威德，然我亦是阿羅漢果。』「爾時世尊住優",
    "T24n1450_007:0132b27": "樓頻螺迦攝修學林中。摩揭陀國人有其時",
    "T24n1450_007:0132b28": "會，七日之中皆往優樓頻螺迦攝處興大供",
    "T24n1450_007:0132b29": "養。時既將至，迦攝作念：『若摩揭陀國人來詣",
    "T24n1450_007:0132c01": "於此，覩此沙門如是神力，必應捨我定當隨",
    "T24n1450_007:0132c02": "彼。其大沙門，於七日間若不住此，斯為善事。』",
    "T24n1450_007:0132c03": "于時世尊知其所念，遂屏身相使令不現。是",
    "T24n1450_007:0132c04": "時國人供養將畢，迦攝獲大利養。眾既散已，",
    "T24n1450_007:0132c05": "迦攝復作是念：『我七日中得大所須，今若大",
    "T24n1450_007:0132c06": "沙門來於此處，我當供設。』于時世尊知彼所",
    "T24n1450_007:0132c07": "念，即為現身。迦攝遙見即作是念語：『大沙門！",
    "T24n1450_007:0132c08": "汝亦還來。』佛言：『迦攝！我還至此。』迦攝問：『大沙",
    "T24n1450_007:0132c09": "門！七日已來，何故而去？』佛答：『迦攝！汝先豈不",
    "T24n1450_007:0132c10": "作如是念耶：「若摩揭陀國人來詣我處，見此",
    "T24n1450_007:0132c11": "沙門神力威德，人應捨我定隨彼耶？其大沙",
    "T24n1450_007:0132c12": "門，於七日間不住於此，斯為善事。」于時我知",
    "T24n1450_007:0132c13": "汝念，所以於七日中而不住此。』迦攝復言：『既",
    "T24n1450_007:0132c14": "知我意而去，今何得還？』佛言：『汝今復作是念：",
    "T24n1450_007:0132c15": "「我已獲得所須供物，若大沙門來於此處，我",
    "T24n1450_007:0132c16": "當供設。」復知汝念，所以却來。』迦攝言：『大沙門！",
    "T24n1450_007:0132c17": "我實有此念。』便白佛言：『大沙門！汝諸飲食隨",
    "T24n1450_007:0132c18": "意受用。』是時迦攝復作是念：『此大沙門！雖有",
    "T24n1450_007:0132c19": "如是大威神力不可思議，然我亦是大阿羅",
    "T24n1450_007:0132c20": "漢。』",
    "T24n1450_007:0132c21": "「爾時世尊住優樓頻螺迦攝修習林中。時迦",
    "T24n1450_007:0132c22": "攝來請世尊曰：『大沙門！願見住此，我等如法",
    "T24n1450_007:0132c23": "資設供給。』世尊默然受之。迦攝既知世尊受",
    "T24n1450_007:0132c24": "請，即便自手敷辦器具而造飲食，詣世尊所",
    "T24n1450_007:0132c25": "告言：『沙門！食飲辦訖，願自知時。』世尊報迦攝",
    "T24n1450_007:0132c26": "曰：『汝當先去，我隨汝即來。』爾時世尊，迦攝去",
    "T24n1450_007:0132c27": "後以神通力往贍部樹，取得其菓，香美鮮色",
    "T24n1450_007:0132c28": "滿鉢盛已，來迦攝處就座而坐。迦攝後至，見",
    "T24n1450_007:0132c29": "世尊已問言：『大沙門！汝早至此耶？』答言：『已",
    "T24n1450_007:0133a01": "至。』迦攝復問曰：『大沙門。鉢中是何物耶？』佛言：",
    "T24n1450_007:0133a02": "『汝向請我，汝去之後，我已定力往贍部樹，取",
    "T24n1450_007:0133a03": "此菓來，其色香美。汝若須食而可取之。』迦攝",
    "T24n1450_007:0133a04": "曰：『願大沙門隨意自食。』是時優樓頻螺迦攝",
    "T24n1450_007:0133a05": "復作是念：『此大沙門有大神力如是威德，然",
    "T24n1450_007:0133a06": "我亦是阿羅漢果。』是時世尊將贍部樹菓，乃",
    "T24n1450_007:0133a07": "至菴摩羅菓、迦畢他，及將俱盧自然粳米皆",
    "T24n1450_007:0133a08": "同上說。「爾時世尊住優樓頻螺迦攝修習林",
    "T24n1450_007:0133a09": "中。時迦攝自手造食了已，即往請佛。世尊著",
    "T24n1450_007:0133a10": "衣持鉢就座而坐。迦攝見佛坐已，即取佛鉢",
    "T24n1450_007:0133a11": "置諸妙食，自手奉佛。世尊受已往別處食，至",
    "T24n1450_007:0133a12": "彼須水。時天帝釋知佛須水，便至佛所，以指",
    "T24n1450_007:0133a13": "擊地涌泉流現。",
    "T24n1450_007:0133a14": "時彼迦攝後時經行，見此泉水涌流，而作是",
    "T24n1450_007:0133a15": "念：『我住此久不見其泉，今日何得忽有斯水？』",
    "T24n1450_007:0133a16": "往世尊所白言：『大沙門！我住此久不見其泉，",
    "T24n1450_007:0133a17": "今日何得忽現？此是誰為？』佛言：『迦攝！我昨",
    "T24n1450_007:0133a18": "日受汝飲食，來坐於此而欲喫食，為須水用。",
    "T24n1450_007:0133a19": "時天帝釋觀知我意，速來於此，以指擊地流",
    "T24n1450_007:0133a20": "泉涌出，所以有此泉水。』其泉號為手擊之泉。",
    "T24n1450_007:0133a21": "于時迦攝復作是念：『此大沙門！有如是神力",
    "T24n1450_007:0133a22": "難可思議，然我亦是阿羅漢。』",
    "T24n1450_007:0133a23": "「爾時世尊住於優樓頻螺迦攝修學林中。時",
    "T24n1450_007:0133a24": "佛世尊晡時出遊泉所，脫諸衣服入泉沐浴。",
    "T24n1450_007:0133a25": "而欲出水，於其岸邊有一大樹名遏竪那，去",
    "T24n1450_007:0133a26": "佛甚遠。爾時世尊舒手欲捉其樹，即便低屈，",
    "T24n1450_007:0133a27": "佛攀枝出。于時迦攝見此事已而作是念：『其",
    "T24n1450_007:0133a28": "大樹先來不屈，今誰低曲？』詣世尊所白言：『大",
    "T24n1450_007:0133a29": "沙門！此大遏竪那樹，先不低屈，今誰屈為？』",
    "T24n1450_007:0133b01": "佛如上說。此樹號為手攀遏竪那樹。迦攝復",
    "T24n1450_007:0133b02": "作是念：『此大沙門有如是神力，然我亦是阿",
    "T24n1450_007:0133b03": "羅漢。』",
    "T24n1450_007:0133b04": "「爾時世尊住於優樓頻螺迦攝修習林中。佛",
    "T24n1450_007:0133b05": "得糞掃衣而欲浣濯，念言：『用何物洗？』時天帝",
    "T24n1450_007:0133b06": "釋知佛所念，持一大石置於泉邊，白言：『世尊！",
    "T24n1450_007:0133b07": "願見受用。』爾時如來即浣糞掃衣已，復作念",
    "T24n1450_007:0133b08": "云：『用何物曬？』時天帝釋觀知佛意，往餘山中",
    "T24n1450_007:0133b09": "取一方石置於佛前，白言：『世尊！可於此曬。』",
    "T24n1450_007:0133b10": "世尊以衣覆石之上。于時迦攝來見此石而",
    "T24n1450_007:0133b11": "作是念：『未曾覩此二石，今何忽有？』往問世尊，",
    "T24n1450_007:0133b12": "佛言：『迦攝！我欲浣曬衣服，而念用何物？時天",
    "T24n1450_007:0133b13": "帝釋知我所念，持此二石：一用浣衣，一為曬",
    "T24n1450_007:0133b14": "服。』迦攝復作是念：『此大沙門有如是神力，然",
    "T24n1450_007:0133b15": "我亦是阿羅漢。』",
    "T24n1450_007:0133b16": "「爾時世尊住於優樓頻螺迦攝修道林中，時",
    "T24n1450_007:0133b17": "往尼連禪河渚邊經行，水忽泛漲過沒人頭。",
    "T24n1450_007:0133b18": "世尊在彼水，即四邊波止，如來安然經行。迦",
    "T24n1450_007:0133b19": "攝遙見此事，念云：『其大沙門！有如是相好，今",
    "T24n1450_007:0133b20": "被水漂。』即共諸弟子乘小船入河。見世尊在",
    "T24n1450_007:0133b21": "中，經行之處波水不及，問言：『大沙門猶得活",
    "T24n1450_007:0133b22": "耶？』世尊答言：『迦攝！我今安壽。』迦攝曰：『大沙",
    "T24n1450_007:0133b23": "門可上此船。』世尊以神力，忽然不見現於船",
    "T24n1450_007:0133b24": "上。迦攝見是事已復作是念：『此大沙門！雖有",
    "T24n1450_007:0133b25": "如是大威神力，然我亦是阿羅漢。』爾時世",
    "T24n1450_007:0133b26": "尊知優樓頻螺迦攝心欲所念，便作是言：『迦",
    "T24n1450_007:0133b27": "攝！汝非是阿羅漢果，亦不是阿羅漢向，亦不",
    "T24n1450_007:0133b28": "知阿羅漢道。』迦攝聞是語已，便作是念：『大沙",
    "T24n1450_007:0133b29": "門喬答摩，知我心所念。』念已合掌向佛白言：",
    "T24n1450_007:0133c01": "『大沙門！唯願聽我於大沙門法律中出家，受",
    "T24n1450_007:0133c02": "具足戒成苾芻性，令我於大沙門法中修習",
    "T24n1450_007:0133c03": "梵行。』世尊告曰：『若欲出家，汝弟子等知汝以",
    "T24n1450_007:0133c04": "不？』迦攝答曰：『彼皆不知。』世尊告言：『汝名稱遠",
    "T24n1450_007:0133c05": "聞，眾知汝善智慧具足，是故應當告汝弟子。",
    "T24n1450_007:0133c06": "聽汝者，隨意所樂。』迦攝聞佛語已，便即往至",
    "T24n1450_007:0133c07": "本所住處，告諸弟子：『汝等當知！我今欲於大",
    "T24n1450_007:0133c08": "沙門喬答摩法中出家受具足戒，汝等意者",
    "T24n1450_007:0133c09": "所欲云何？』彼眾白曰：『我等所學本依鄔波馱",
    "T24n1450_007:0133c10": "耶，今若去者，我當隨從修習梵行。』迦攝報曰：",
    "T24n1450_007:0133c11": "『汝等若能隨學我者，所著鹿皮、樹皮、錫杖、祭",
    "T24n1450_007:0133c12": "器，悉能棄擲尼連禪河中當隨意去。』諸弟子",
    "T24n1450_007:0133c13": "等聞是語已，所有衣服祭器等物悉皆棄置",
    "T24n1450_007:0133c14": "尼連禪河。擲是物已還迦攝所，便作是言：『悉",
    "T24n1450_007:0133c15": "令棄者今皆已捨，應作何事？唯願指授。』爾時",
    "T24n1450_007:0133c16": "優樓頻螺迦攝及五百眷屬，往詣佛所而作",
    "T24n1450_007:0133c17": "是言：『大沙門！我告徒眾悉已聽許，唯願度我，",
    "T24n1450_007:0133c18": "於善法律中出家受具足戒，成苾芻性。』「爾時",
    "T24n1450_007:0133c19": "優樓頻螺迦攝有弟二人：一名那提迦攝、二",
    "T24n1450_007:0133c20": "名伽耶迦攝，各有弟子二百五十人，先於尼",
    "T24n1450_007:0133c21": "連禪河岸勤修梵行處，修寂靜行。那提迦攝",
    "T24n1450_007:0133c22": "住尼連河下流，後於一時尼連禪河中乃見",
    "T24n1450_007:0133c23": "鹿皮、樹皮、錫杖、祭器等物並被漂沒，見是事",
    "T24n1450_007:0133c24": "已皆作是念：『我等同修梵行者，有何災難？如",
    "T24n1450_007:0133c25": "是等物被漂沒耶？為是王害？為是賊侵？為是",
    "T24n1450_007:0133c26": "火燒？為水漂損？然我等同梵行者，應當往彼",
    "T24n1450_007:0133c27": "尋問其事。』爾時那提迦攝、伽耶迦攝等，往詣",
    "T24n1450_007:0133c28": "優樓頻螺迦攝修道所，到已於其側近，乃見",
    "T24n1450_007:0133c29": "優樓頻螺迦攝被僧伽胝、除棄鬚髮，於大沙",
    "T24n1450_007:0134a01": "門所住一面坐聽受妙法。見已向優樓頻螺",
    "T24n1450_007:0134a02": "迦攝作如是言：『具壽！此出家法勝舊法不？』答",
    "T24n1450_007:0134a03": "言：『勝彼。』爾時那提迦攝、伽耶迦攝作如是念：",
    "T24n1450_007:0134a04": "『今此大沙門有大神力，必應更有勝妙上法。",
    "T24n1450_007:0134a05": "若不爾者，優樓頻螺迦攝耆年宿德，過百二",
    "T24n1450_007:0134a06": "十，摩揭陀國人尊重瞻仰，大眾咸謂是阿羅",
    "T24n1450_007:0134a07": "漢，今者棄本所學依大沙門出家修道，我等",
    "T24n1450_007:0134a08": "亦應隨大沙門出家學道。』如是念已，即共合",
    "T24n1450_007:0134a09": "掌頂禮佛足：『唯願聽我於大沙門法律中出",
    "T24n1450_007:0134a10": "家受具足戒成苾芻性，令我於大沙門法中",
    "T24n1450_007:0134a11": "修習梵行。』世尊告曰：『若欲出家，汝弟子眾知",
    "T24n1450_007:0134a12": "汝等不？』那提迦攝、伽耶迦攝答言：『彼皆不知。』",
    "T24n1450_007:0134a13": "世尊告曰：『汝等名稱遠聞，眾所知識，智慧具",
    "T24n1450_007:0134a14": "足，是故應當告汝弟子。若聽汝者，隨意所樂。』",
    "T24n1450_007:0134a15": "那提迦攝等聞佛語已，便即往至本所住處",
    "T24n1450_007:0134a16": "告諸弟子：『汝等當知！我欲於大沙門喬答摩",
    "T24n1450_007:0134a17": "法律中出家受具足戒，汝等意者所欲云何？』",
    "T24n1450_007:0134a18": "彼眾答曰：『我等所學本依鄔波馱耶，今若去",
    "T24n1450_007:0134a19": "者，我等大眾悉願隨從修習梵行。』迦攝報曰：",
    "T24n1450_007:0134a20": "『汝等若能隨學我者，所著鹿皮樹皮錫杖祭",
    "T24n1450_007:0134a21": "器，悉能棄擲尼連禪河中者，當隨意去。』諸弟",
    "T24n1450_007:0134a22": "子等聞是語已，所有衣服祭器等物悉皆棄",
    "T24n1450_007:0134a23": "置尼連禪河中。擲是物已，還鄔波馱耶所便",
    "T24n1450_007:0134a24": "作是言：『悉令棄者今皆已捨，應作何事？唯願",
    "T24n1450_007:0134a25": "指授。』爾時那提迦攝伽耶迦攝，共將弟子五",
    "T24n1450_007:0134a26": "百人俱往詣佛所，而作是言：『大沙門！我告弟",
    "T24n1450_007:0134a27": "子悉已聽許，唯願度我，於善法律中出家受",
    "T24n1450_007:0134a28": "具足戒，成苾芻性，於大沙門處修習梵行。』世",
    "T24n1450_007:0134a29": "尊告曰：『那提迦攝、伽耶迦攝，善來，應修梵行。』",
    "T24n1450_007:0134b01": "作是語已，那提迦攝等及五百弟子，皆得出",
    "T24n1450_007:0134b02": "家受具足戒，成苾芻性。「爾時世尊度一千",
    "T24n1450_007:0134b03": "被髮外道受具足戒，於優樓頻螺地隨意住",
    "T24n1450_007:0134b04": "已，漸漸遊行至伽耶山，住其山頂窣堵波處，",
    "T24n1450_007:0134b05": "與舊被髮出家外道一千苾芻而共居止。爾",
    "T24n1450_007:0134b06": "時世尊以三種神通化一千苾芻。三神通者，",
    "T24n1450_007:0134b07": "所謂神足通、記說通、教授通。神足通者，如來",
    "T24n1450_007:0134b08": "入三摩地，以心定故，即從本座忽然隱沒，現",
    "T24n1450_007:0134b09": "於東方，上昇虛空行住坐臥，入火光定，即於",
    "T24n1450_007:0134b10": "身內出種種光：所謂青黃赤白及以紅色；雙",
    "T24n1450_007:0134b11": "現其相，身下出火、上流清水，身下出水、上發",
    "T24n1450_007:0134b12": "火光。東方既爾，南西北方亦復如是。既現相",
    "T24n1450_007:0134b13": "已，從彼虛空沒，還復本處而現，此是世尊神",
    "T24n1450_007:0134b14": "足通。記說通者，所為苾芻應觀察心意識，",
    "T24n1450_007:0134b15": "如是應善尋伺、不應不善尋伺、此亦意念、此",
    "T24n1450_007:0134b16": "亦證身識，此為世尊記說通。教授通者，告諸",
    "T24n1450_007:0134b17": "苾芻所有諸法悉皆熾然。何者一切熾然？眼",
    "T24n1450_007:0134b18": "熾然、色熾然、眼識熾然、眼觸熾然，為因眼觸",
    "T24n1450_007:0134b19": "內所生受，或苦或樂非苦非樂亦是熾然。以",
    "T24n1450_007:0134b20": "何火熾然？貪火熾然、瞋火熾然、癡火熾然，生",
    "T24n1450_007:0134b21": "老病死愁歎憂悲苦惱亦復如是火然，此皆",
    "T24n1450_007:0134b22": "為苦。眼既如是，耳鼻舌身意亦復如是，此是",
    "T24n1450_007:0134b23": "世尊教授通。世尊說此法時，彼千苾芻不",
    "T24n1450_007:0134b24": "受後有故，於諸有漏心得解脫，皆得阿羅",
    "T24n1450_007:0134b25": "漢果。",
    "T24n1450_007:0134b26": "「爾時世尊在摩揭陀國伽耶山頂窣堵波處，",
    "T24n1450_007:0134b27": "與千苾芻俱，先是舊被髮外道，皆證阿羅漢",
    "T24n1450_007:0134b28": "果，盡諸有漏，應作已作所作已辦，捨諸重擔",
    "T24n1450_007:0134b29": "逮得己利，斷諸有結心正解脫。摩揭陀國大",
    "T24n1450_007:0134c01": "眾人民，因遊行故，聞釋迦種中生一太子，在",
    "T24n1450_007:0134c02": "雪山側近弶伽河岸劫比羅仙人住處，去斯",
    "T24n1450_007:0134c03": "不遠有占相師，善閑方術授太子記：『若在家",
    "T24n1450_007:0134c04": "者，紹轉輪王位，能降四方以法化世，七寶具",
    "T24n1450_007:0134c05": "足，所謂輪寶、象寶、馬寶、珠寶、女寶、主藏寶、主",
    "T24n1450_007:0134c06": "兵寶，千子圍繞端正勇健，摧伏他軍盡四洲",
    "T24n1450_007:0134c07": "界，普能王化無有怨敵，苦惱刀杖悉皆屏息，",
    "T24n1450_007:0134c08": "安樂而住；若出家者，以正信心捨家趣非家，",
    "T24n1450_007:0134c09": "剃除鬚髮被服袈裟，證無上覺成阿羅漢，世",
    "T24n1450_007:0134c10": "間讚詠名稱遠聞。』彼遊行人聞是語已，往詣",
    "T24n1450_007:0134c11": "頻毘娑羅王所，而作是言：『大王當知！我等遊",
    "T24n1450_007:0134c12": "行至此人間，聞釋迦種中生一太子，於雪山",
    "T24n1450_007:0134c13": "側近弶伽河岸劫比羅仙人修道之處，乃至",
    "T24n1450_007:0134c14": "世間讚詠名稱遠聞，悉如上說。唯願大王殺",
    "T24n1450_007:0134c15": "彼太子，若除滅者，大王當得國祚長遠。』其王",
    "T24n1450_007:0134c16": "報曰：『汝等諸人莫作是語。何以故？彼釋迦太",
    "T24n1450_007:0134c17": "子，若得金輪王位，我當隨從；若成正覺，當為",
    "T24n1450_007:0134c18": "執侍親近供養。』爾時摩揭陀主頻毘娑羅，昇",
    "T24n1450_007:0134c19": "樓閣上乞五種願：『願我國出大教導師，如來、",
    "T24n1450_007:0134c20": "應、正等覺、明行圓滿、善逝、世間解、無上丈夫、調",
    "T24n1450_007:0134c21": "御士、天人師、佛、薄伽梵；令我於彼敬事瞻仰；",
    "T24n1450_007:0134c22": "所說法要令得開悟；得聞法已受持淨戒；如",
    "T24n1450_007:0134c23": "法而住。』于時世尊在伽耶山，遙見大王聞此",
    "T24n1450_007:0134c24": "語已，告諸苾芻曰：『此頻毘娑羅，見在樓上發",
    "T24n1450_007:0134c25": "五種願，悉如上說。』「復次摩揭陀國大眾人民，",
    "T24n1450_007:0134c26": "因遊行故，先聞釋迦種中生一太子，在雪山",
    "T24n1450_007:0134c27": "側近弶伽河岸劫比羅仙人住處，去斯不遠",
    "T24n1450_007:0134c28": "有占相師，善閑方術授太子記：『若在家者，",
    "T24n1450_007:0134c29": "紹輪王位，能降四方以法化世，七寶具足，所",
    "T24n1450_007:0135a01": "謂輪寶、象寶、馬寶、珠寶、女寶、主藏寶主兵寶，",
    "T24n1450_007:0135a02": "千子圍繞端正勇健，摧伏他軍盡四洲界，普",
    "T24n1450_007:0135a03": "能王化無有怨敵，苦惱刀杖悉皆屏息，安樂",
    "T24n1450_007:0135a04": "而住；若出家者，以正信心捨家趣非家，剃除",
    "T24n1450_007:0135a05": "鬚髮被服袈裟，證無上覺成阿羅漢，世間讚",
    "T24n1450_007:0135a06": "詠名稱遠聞者，彼捨輪王位而求出家，得阿",
    "T24n1450_007:0135a07": "耨多羅三藐三菩提。』今見在伽耶山頂窣堵",
    "T24n1450_007:0135a08": "波處，與千苾芻前後圍繞，並是舊被髮外道，",
    "T24n1450_007:0135a09": "皆證阿羅漢果，盡諸有漏，應作已作所作已",
    "T24n1450_007:0135a10": "辦，捨諸重擔逮得己利，斷諸有結心正解脫。",
    "T24n1450_007:0135a11": "聞是語已，往頻毘娑羅王所，而作是言：『大王",
    "T24n1450_007:0135a12": "當知！我等遊行至此人間，先聞彼釋迦種中",
    "T24n1450_007:0135a13": "生一太子，乃至成無上覺，在伽耶山與千苾",
    "T24n1450_007:0135a14": "芻前後圍繞，盡諸有結心正解脫。唯願大",
    "T24n1450_007:0135a15": "王親近供養彼佛世尊。若如此者，令王國土",
    "T24n1450_007:0135a16": "安隱豐樂。』王聞語已甚大歡喜，即命一人令",
    "T24n1450_007:0135a17": "往佛所，如我辭曰，頂禮雙足白言：『世尊！起居",
    "T24n1450_007:0135a18": "輕利、少病少惱、安樂住不？』作是言已，復稽請",
    "T24n1450_007:0135a19": "曰：『唯願世尊，與諸苾芻，來就我所住王舍城，",
    "T24n1450_007:0135a20": "受我一生供養四事。』使者受王如是語已，往",
    "T24n1450_007:0135a21": "伽耶山至世尊所，頂禮佛足而作是言：『摩揭",
    "T24n1450_007:0135a22": "陀主頻毘娑羅，故遣我來稽首世尊，起居輕",
    "T24n1450_007:0135a23": "利、少病少惱、安樂住不？』佛言：『王及汝等咸得",
    "T24n1450_007:0135a24": "安樂。』使者白言：『王令稽請，唯願世尊，與諸苾",
    "T24n1450_007:0135a25": "芻，來至我所居王舍城，受我四事一生供養。』",
    "T24n1450_007:0135a26": "世尊即時默然受請。使者知佛默受請已，頂",
    "T24n1450_007:0135a27": "禮佛足辭還本處。爾時世尊與千苾芻圍繞",
    "T24n1450_007:0135a28": "前後，並是舊被髮外道，皆證阿羅漢果，乃至",
    "T24n1450_007:0135a29": "盡諸有結心正解脫，漸漸遊行於摩揭陀人",
    "T24n1450_007:0135b01": "間，至善住窣堵波竹林中住。摩揭陀王聞佛",
    "T24n1450_007:0135b02": "至此，千苾芻俱圍繞而住，皆已證得阿羅漢",
    "T24n1450_007:0135b03": "果，盡諸有漏，應作已作所作已辦，捨諸重擔",
    "T24n1450_007:0135b04": "逮得己利，斷諸有結心正解脫。王聞是已嚴",
    "T24n1450_007:0135b05": "駕善輅，與無量百千眷屬圍繞，欲往佛所禮",
    "T24n1450_007:0135b06": "拜供養，其王善輅，輪轂入地不得前進。王作",
    "T24n1450_007:0135b07": "是念：『我有何咎？令此輪轂不復遊履。』忽聞",
    "T24n1450_007:0135b08": "空中天曰：『王無過犯，但王獄中無量人眾，先",
    "T24n1450_007:0135b09": "與大王同修善業，今若放捨可得前路。』王聞",
    "T24n1450_007:0135b10": "是語赦及囚禁並皆放已，王欲進路，行度宮",
    "T24n1450_007:0135b11": "門頭冠傾側，便作是念：『我於昔來造作何業，",
    "T24n1450_007:0135b12": "致是相耶？』即聞空中天曰：『大王無辜，然為無",
    "T24n1450_007:0135b13": "量眾生先與大王同修勝業，今皆散住邊遠",
    "T24n1450_007:0135b14": "村坊，王當召命可共見佛。』王遂宣令遣來集",
    "T24n1450_007:0135b15": "會。既集會已，嚴駕車輅一萬二千，并諸兵眾",
    "T24n1450_007:0135b16": "馬騎雲屯十八萬眾，復有象兵一萬五千，并",
    "T24n1450_007:0135b17": "與無量百千萬摩揭陀人婆羅門居士等前後",
    "T24n1450_007:0135b18": "圍繞，出王舍城往詣佛所。到已下車，除五",
    "T24n1450_007:0135b19": "勝物：所謂傘蓋、頭冠、寶劍、寶扇、寶履。捨是物",
    "T24n1450_007:0135b20": "已，向佛合掌頂禮佛足，白世尊曰：『大德！我是",
    "T24n1450_007:0135b21": "摩揭陀國主頻毘娑羅王。』如是三白。佛告",
    "T24n1450_007:0135b22": "大王：『如是，如是！汝是摩揭陀國主頻毘娑羅",
    "T24n1450_007:0135b23": "王。』如是三答。『汝今可坐。』是頻毘娑羅王聞佛",
    "T24n1450_007:0135b24": "語已，頂禮佛足却坐一面；其摩揭陀國婆羅",
    "T24n1450_007:0135b25": "門居士等，一分頂禮佛足亦坐一面，一分合",
    "T24n1450_007:0135b26": "掌問訊：『大沙門！少病少惱氣力安不？』亦坐一",
    "T24n1450_007:0135b27": "面，一分合掌而不致問亦坐一面，一分遠住",
    "T24n1450_007:0135b28": "默然而坐。于時優樓頻螺迦攝在大眾中，摩",
    "T24n1450_007:0135b29": "揭陀國婆羅門居士，見此迦攝在於眾中，便",
    "T24n1450_007:0135c01": "發疑念：『沙門喬答摩在迦攝處而有修習？為",
    "T24n1450_007:0135c02": "當迦攝向沙門喬答摩邊而學未聞？』爾時世",
    "T24n1450_007:0135c03": "尊知眾所念，以妙伽他問迦攝曰：",
    "T24n1450_007:0135c04": "「『迦攝汝昔見何利？　　捨俗出家而事火；",
    "T24n1450_007:0135c05": "　　及持此法所獲益，　　汝今為我說斯義。』",
    "T24n1450_007:0135c06": "「于時迦攝亦以伽他而答佛曰：",
    "T24n1450_007:0135c07": "「『有一說言獲益者，　　端嚴美女諸妙味；",
    "T24n1450_007:0135c08": "　　見彼法中有此利，　　因斯捨俗而事火。』",
    "T24n1450_007:0135c09": "「世尊復以伽他重問迦攝曰：",
    "T24n1450_007:0135c10": "「『端嚴美女諸妙味，　　若由事火而得此；",
    "T24n1450_007:0135c11": "　　即有人天世間樂，　　汝何棄捨而不顧？』",
    "T24n1450_007:0135c12": "「迦攝亦以伽他，而答佛曰：",
    "T24n1450_007:0135c13": "「『為覩勝靜無餘句，　　無所有處猶不住；",
    "T24n1450_007:0135c14": "　　除此妙法更無過，　　情今棄彼而不顧。",
    "T24n1450_007:0135c15": "　　由我先有愚癡意，　　持火禁戒望解脫；",
    "T24n1450_007:0135c16": "　　於勝妙法反為顛，　　盲冥生死常流轉。",
    "T24n1450_007:0135c17": "　　諦觀無為最勝句，　　調御象師能妙說；",
    "T24n1450_007:0135c18": "　　真實益世牟尼教，　　獎導無倦喬答摩。』",
    "T24n1450_007:0135c19": "「爾時世尊以斯伽他讚迦攝曰：",
    "T24n1450_007:0135c20": "「『善來迦攝波，　　非有思惡處；",
    "T24n1450_007:0135c21": "　　最勝廣法中，　　汝今已能入。』",
    "T24n1450_007:0135c22": "「爾時世尊告迦攝曰：『汝起，為諸大眾現其神",
    "T24n1450_007:0135c23": "變。』于時迦攝聞佛語已，即入三摩地。此心定",
    "T24n1450_007:0135c24": "故，即從本處忽然不現，即於東方，上昇虛空",
    "T24n1450_007:0135c25": "行住坐臥，入火光定，即於身內出種種光，所",
    "T24n1450_007:0135c26": "謂青、黃、赤、白及以紅色；雙現其相，身下出火、",
    "T24n1450_007:0135c27": "上流清水，身下出水、上發火光。東方既爾，南",
    "T24n1450_007:0135c28": "西北方亦復如是。現是相已，從虛空沒還於",
    "T24n1450_007:0135c29": "本處地上而立，往至佛所頂禮佛足，作如是",
    "T24n1450_007:0136a01": "言：『世尊是我教師，我是世尊聲聞弟子。』世尊",
    "T24n1450_007:0136a02": "告曰：『如是，如是！迦攝！我是汝教師，汝是我聲",
    "T24n1450_007:0136a03": "聞弟子。迦攝汝起，可就本坐。』爾時優樓頻螺",
    "T24n1450_007:0136a04": "迦攝頂禮佛足還至本坐。爾時摩揭陀國婆",
    "T24n1450_007:0136a05": "羅門居士等，見此事已作如是念：『非沙門喬",
    "T24n1450_007:0136a06": "答摩在迦攝處而有修學，但是迦攝於世尊",
    "T24n1450_007:0136a07": "所而學所作。』「爾時世尊告摩揭陀主頻毘娑",
    "T24n1450_007:0136a08": "羅言：『色有生滅。大王！當須了知色法生滅因",
    "T24n1450_007:0136a09": "緣，受想行識亦復如是。大王！若能了知色法",
    "T24n1450_007:0136a10": "生滅異，即能了知色之自性，受想行識亦復",
    "T24n1450_007:0136a11": "如是。大王！若善男子知色性已，而不愛著亦",
    "T24n1450_007:0136a12": "不領受，亦復不持，而能於此決定無我及以",
    "T24n1450_007:0136a13": "我所，受想行識亦復如是。若善男子了此色",
    "T24n1450_007:0136a14": "性，不愛著不受不持，決定知此無我我所，我",
    "T24n1450_007:0136a15": "說此人得涅槃解脫，受想行識亦復如是。』世",
    "T24n1450_007:0136a16": "尊說此法已，摩揭陀國婆羅門居士等，作如",
    "T24n1450_007:0136a17": "是念：『若色無我，受想行識亦無我者，然何等",
    "T24n1450_007:0136a18": "法而是其我？誰是有情？誰復是命者、生者、養",
    "T24n1450_007:0136a19": "育者、人及數取趣、意生與摩納、能所作及造",
    "T24n1450_007:0136a20": "觸受行住等？此等諸法差別悉皆無我者，更",
    "T24n1450_007:0136a21": "有何物，不生不滅非三世有而能作受？若人",
    "T24n1450_007:0136a22": "於可所作及不應作，善惡之業所有果報，誰",
    "T24n1450_007:0136a23": "當受之，令捨此蘊而受彼蘊？』爾時世尊知此",
    "T24n1450_007:0136a24": "婆羅門居士等作如是念，即告諸苾芻曰：『無",
    "T24n1450_007:0136a25": "智慧人不多聞故，便作是念執我我所，不知",
    "T24n1450_007:0136a26": "無我及以我所。何以故？苾芻！從集生苦，證滅",
    "T24n1450_007:0136a27": "斷苦；從集生行，證滅行滅，彼因緣滅彼滅。彼",
    "T24n1450_007:0136a28": "因緣故，能生諸有情次第流轉，如是因緣有",
    "T24n1450_007:0136a29": "情生滅，如來了知畢竟無我。』復告諸苾芻",
    "T24n1450_007:0136b01": "曰：『我得清淨天眼過於人間，觀見有情流轉",
    "T24n1450_007:0136b02": "生滅，勝者、劣者；妙色、惡色；趣善、惡道，所有",
    "T24n1450_007:0136b03": "作業如實我知。如是見一有情，造身口意惡",
    "T24n1450_007:0136b04": "業，誹謗聖者執著邪見，行邪惡業；由此因緣，",
    "T24n1450_007:0136b05": "從此捨命墮於地獄。復見有情，造三善業不",
    "T24n1450_007:0136b06": "謗聖者，住正信心行正命行；由此因緣，從此",
    "T24n1450_007:0136b07": "捨命生於天上。如是等事我悉知見，而不曾",
    "T24n1450_007:0136b08": "說。有情是我、壽命與生養人，及數取趣、意生",
    "T24n1450_007:0136b09": "并摩納、能所作及造觸受行住等。若人於可",
    "T24n1450_007:0136b10": "作及以不可作，善惡等業所有果報，而捨於",
    "T24n1450_007:0136b11": "此蘊受於彼蘊等，皆不說是我，然是因緣，所",
    "T24n1450_007:0136b12": "謂此有故彼有，此生故彼生：謂無明緣行、行",
    "T24n1450_007:0136b13": "緣識、識緣名色、名色緣六處、六處緣觸、觸",
    "T24n1450_007:0136b14": "緣受、受緣愛、愛緣取、取緣有、有緣生、生緣",
    "T24n1450_007:0136b15": "老死憂悲苦惱，如是此大五蘊聚集。所謂此",
    "T24n1450_007:0136b16": "無故彼無，此滅故彼滅。謂無明滅即行滅，行",
    "T24n1450_007:0136b17": "滅即識滅，識滅即名色滅，名色滅即六處滅，",
    "T24n1450_007:0136b18": "六處滅即觸滅，觸滅即受滅，受滅即愛滅，愛",
    "T24n1450_007:0136b19": "滅即取滅，取滅即有滅，有滅即生滅，生滅即",
    "T24n1450_007:0136b20": "老死憂悲苦惱滅，如是此大五蘊聚集滅。苾",
    "T24n1450_007:0136b21": "芻！如是諸行皆苦，涅槃為樂。因集故苦生，因",
    "T24n1450_007:0136b22": "滅故苦滅，由此相續流轉斷滅，此即苦盡。云",
    "T24n1450_007:0136b23": "何是涅槃？苦盡故為涅槃，猶如火滅而得清",
    "T24n1450_007:0136b24": "涼，是故我說此句能捨諸蘊，貪苦盡故而得",
    "T24n1450_007:0136b25": "圓寂。』「爾時佛告摩揭陀主頻毘娑羅王曰：『於",
    "T24n1450_007:0136b26": "意云何？色為常耶？為無常耶？』答曰：『大德！色是",
    "T24n1450_007:0136b27": "無常。』又問：『若無常者，為苦、非苦？』答曰：『是苦。』",
    "T24n1450_007:0136b28": "又問：『色若無常苦者，即是變壞。若多聞弟子",
    "T24n1450_007:0136b29": "執色是我、我有諸色、色屬於我、我在色中",
    "T24n1450_007:0136c01": "不？』答曰：『不也。』又問：『如是受想行識，為是常",
    "T24n1450_007:0136c02": "耶？為無常耶？』答曰：『是無常也。』又問：『乃至識等",
    "T24n1450_007:0136c03": "是無常者，為苦、非苦？』答曰：『是苦。』又問：『識等，",
    "T24n1450_007:0136c04": "無常苦者，即是變壞。若有多聞弟子，執乃至",
    "T24n1450_007:0136c05": "識是我、我有諸識、識屬於我、我在識中不？』答",
    "T24n1450_007:0136c06": "曰：『不也。』『是故當知，諸所有色，若過去未來",
    "T24n1450_007:0136c07": "現在、若內若外、若麁若細、若勝若劣、若近若",
    "T24n1450_007:0136c08": "遠，如是諸色，非我我所。我有諸色，非屬於",
    "T24n1450_007:0136c09": "我、我不在色中，如實遍知應如是見，乃至受",
    "T24n1450_007:0136c10": "想行識亦復如是。大王！有聲聞弟子，具足多",
    "T24n1450_007:0136c11": "聞，觀五取蘊離我我所。如是觀已，知諸世間",
    "T24n1450_007:0136c12": "實無可取，無可取故不生怖畏，無怖畏故內",
    "T24n1450_007:0136c13": "證圓寂：我生已盡、梵行已立、所作已辦、不受",
    "T24n1450_007:0136c14": "後有。』爾時世尊說此法時，摩揭陀主頻毘娑",
    "T24n1450_007:0136c15": "羅王，及八萬天子，無量百千萬摩揭陀國婆",
    "T24n1450_007:0136c16": "羅門居士等，皆悉遠塵離垢得法眼淨，亦復",
    "T24n1450_007:0136c17": "見法得法極通達法，究竟堅法越一切希望，",
    "T24n1450_007:0136c18": "度一切疑惑不假他緣，於大師教餘不能引，",
    "T24n1450_007:0136c19": "於諸法中得無所畏。爾時大王及居士等，得",
    "T24n1450_007:0136c20": "此法已心大歡喜，從座而起整衣服，頂禮佛",
    "T24n1450_007:0136c21": "足右膝著地，合掌向佛而作是言：『我今入此",
    "T24n1450_007:0136c22": "微妙之法獲大勝利，從今日已後乃至盡形",
    "T24n1450_007:0136c23": "歸佛法僧，為五戒鄔波索迦，不殺、不盜、不邪",
    "T24n1450_007:0136c24": "行、不妄語、不飲酒。』作是語已，便即請佛及諸",
    "T24n1450_007:0136c25": "苾芻：『願來於我王舍城住，令我一生供養四",
    "T24n1450_007:0136c26": "事。』世尊爾時默然受請。摩揭陀王及諸人等，",
    "T24n1450_007:0136c27": "知佛世尊默受請已，頂禮佛足即還本所。「時",
    "T24n1450_007:0136c28": "諸苾芻咸皆有疑，而白佛言：『世尊！是具一切",
    "T24n1450_007:0136c29": "智，能斷諸疑，我等不審，大王及諸眷屬作何",
    "T24n1450_007:0137a01": "因業？由此業力得清淨眼。』佛告諸苾芻：『頻毘",
    "T24n1450_007:0137a02": "娑羅王所作之業，汝等善聽！我為汝說。彼所",
    "T24n1450_007:0137a03": "作業若成就時，因緣合會如暴流水，所作",
    "T24n1450_007:0137a04": "之業決定自受，無能替者。汝等苾芻自所作",
    "T24n1450_007:0137a05": "業，不於外界地水火風成熟，然於自身當受",
    "T24n1450_007:0137a06": "其報善惡已熟必定不虛。』而說頌曰：",
    "T24n1450_007:0137a07": "「『假令經百劫，　　所作業不亡；",
    "T24n1450_007:0137a08": "　　因緣會遇時，　　果報還自受。",
    "T24n1450_007:0137a09": "「『汝等苾芻！過去有佛，號阿羅那鞞如來、應、正",
    "T24n1450_007:0137a10": "等覺、明行圓滿、善逝、世間解、無上丈夫、調御士、",
    "T24n1450_007:0137a11": "天人師、佛、薄伽梵，出現於世。佛事周已入無",
    "T24n1450_007:0137a12": "餘涅槃，如薪盡火滅。彼土人民，火滅已後收",
    "T24n1450_007:0137a13": "佛舍利於清淨處起大窣堵波，而作供養。時",
    "T24n1450_007:0137a14": "有金輪王名吉利枳，將十八俱胝軍將圍繞",
    "T24n1450_007:0137a15": "於空中過，欲向人間至窣堵波處。時有信佛",
    "T24n1450_007:0137a16": "天神，各以威力捉王輪寶於空中住而不得",
    "T24n1450_007:0137a17": "去。時吉利枳王見其金輪既不得轉，即作是",
    "T24n1450_007:0137a18": "念：「我福德盡，令此輪寶不復前進。」諸天神",
    "T24n1450_007:0137a19": "等於其空中而謂王曰：「非王福盡，然以其下",
    "T24n1450_007:0137a20": "有佛舍利窣堵波，令王輪寶不復得去。」時吉",
    "T24n1450_007:0137a21": "利枳王聞此語已，與諸軍將十八俱胝圍繞",
    "T24n1450_007:0137a22": "而下，見其佛塔由故未成。彼諸部眾各相勸",
    "T24n1450_007:0137a23": "勉，齊以珍寶而共莊飾，復以種種香花伎",
    "T24n1450_007:0137a24": "樂持以供養，[跍*月]跪合掌，大眾同聲而發願言：",
    "T24n1450_007:0137a25": "「願我以此所種善根，於當來佛聞法得法眼",
    "T24n1450_007:0137a26": "淨。」作是言已頂禮佛塔。汝等苾芻勿作異念，",
    "T24n1450_007:0137a27": "彼時轉輪王吉利枳及餘侍從，今即頻毘娑",
    "T24n1450_007:0137a28": "羅王并諸眷屬是也。是時彼王及其侍從所",
    "T24n1450_007:0137a29": "作供養，供世尊阿羅那鞞之窣堵波已，由此",
    "T24n1450_007:0137b01": "善業緣故，於無量俱胝百千劫，生人天中受",
    "T24n1450_007:0137b02": "勝妙樂。王及眷屬由願力故，今於我所得清",
    "T24n1450_007:0137b03": "淨眼。諸苾芻當知！黑業有純黑異熟，白業得",
    "T24n1450_007:0137b04": "純白異熟，黑白雜業得雜異熟。是故汝等苾",
    "T24n1450_007:0137b05": "芻！捨黑黑業及彼雜業，應當勤修白白之業。』",
    "T24n1450_007:0137b06": "根本說一切有部毘奈耶破僧事卷第七"
}