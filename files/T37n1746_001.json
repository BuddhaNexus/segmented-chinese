{
    "T37n1746_001:0116c02": "No. 1746 [cf. No. 360]",
    "T37n1746_001:0116c03": "無量壽經義疏",
    "T37n1746_001:0116c05": "吉藏撰",
    "T37n1746_001:0116c06": "[0116c06] 夫真極恬然以虛寂為宗。凝神萬境不慮而",
    "T37n1746_001:0116c07": "照。澄淨淵泊不形而應。然感機不同化不一",
    "T37n1746_001:0116c08": "揆故。形有巨細壽有脩短教有精&#x9E81;土有淨",
    "T37n1746_001:0116c09": "穢。隆益萬殊證悟非一。西方安養淨土人純",
    "T37n1746_001:0116c10": "殖國曠劫感聖亦長。彌陀世尊乘本誓願應",
    "T37n1746_001:0116c11": "形淨剎託壽。使五濁眾生清虛勝業。令三輩",
    "T37n1746_001:0116c12": "行人殖遐年之善。十念願成。命終則往九輩",
    "T37n1746_001:0116c13": "行立報謝。便至談彼國土七寶宮殿金池玉",
    "T37n1746_001:0116c14": "樹互相映發衣食自然飯饌百味。說人則唯",
    "T37n1746_001:0116c15": "賢與聖共相勳修。身色紫金自然化生。稟受",
    "T37n1746_001:0116c16": "虛無之身無極之體。栖心真境常宣大乘。辨",
    "T37n1746_001:0116c17": "明法相快樂無極。",
    "T37n1746_001:0116c18": "[0116c18] 此經宗致凡有二例。一者法藏修因感淨土",
    "T37n1746_001:0116c19": "果。二者勸物修因往生彼土。題云佛說者釋",
    "T37n1746_001:0116c20": "迦乃是此方統王之主。讚揚彼佛長遠因果",
    "T37n1746_001:0116c21": "微妙快樂故云佛說也。無量壽者若存胡本",
    "T37n1746_001:0116c22": "號曰阿彌陀。此云無量壽。壽既長遠彌綸曠",
    "T37n1746_001:0116c23": "劫。劫數既遠時算莫測故云無量也。壽者色",
    "T37n1746_001:0116c24": "心相續不斷為義。通明壽之與命體一而異",
    "T37n1746_001:0116c25": "名。但命據始終壽論其期。故舉壽名示彼有",
    "T37n1746_001:0116c26": "保終之命也。經者明前佛後佛道覺。雖殊詮",
    "T37n1746_001:0116c27": "理之言不可改異。辨教意矣。",
    "T37n1746_001:0116c28": "[0116c28] 夫論如來說法不過二種。一者次第二者偏",
    "T37n1746_001:0116c29": "方。今此典者非次第教。何以知然。如釋迦一",
    "T37n1746_001:0117a01": "化辨佛壽有四時。初唱八十。次大品思益等",
    "T37n1746_001:0117a02": "說有七百僧祇之壽。法華辨壽命無量。涅槃",
    "T37n1746_001:0117a03": "盛明常住。今解彌陀佛。明昔法藏修因生於",
    "T37n1746_001:0117a04": "西方。無量壽命中得成佛果。由是報因成佛",
    "T37n1746_001:0117a05": "一身證果。若推此為言。只須以此土釋迦八",
    "T37n1746_001:0117a06": "十年佛相准。何以知之。如太子生於王宮。於",
    "T37n1746_001:0117a07": "八十年中備得佛果。唯壽八十類如無量壽",
    "T37n1746_001:0117a08": "命。中備得種智亦稱無量壽佛。此二佛既一",
    "T37n1746_001:0117a09": "種無異。而經應與第一時同則是初教。今所",
    "T37n1746_001:0117a10": "以解言非次第教者。此經已談一乘之因盛",
    "T37n1746_001:0117a11": "說菩提之業。故知非初教。是故當知是偏方",
    "T37n1746_001:0117a12": "別教也。然既稱壽與法華同而非法華教攝",
    "T37n1746_001:0117a13": "者法華是次第教。此教非次第。破執而興故",
    "T37n1746_001:0117a14": "非法華教攝。然解法華佛壽有三家異。一云",
    "T37n1746_001:0117a15": "亦是報因佛。如前教。二云是神通力延一念",
    "T37n1746_001:0117a16": "壽命令無量劫。經明五百由旬之外方明佛",
    "T37n1746_001:0117a17": "果。既在變易之生成佛常滿。則應入滅而延",
    "T37n1746_001:0117a18": "之住世為無量之壽。三云是覆相。明常說為",
    "T37n1746_001:0117a19": "無量。就有為報中當有此命。但時機未宜灼",
    "T37n1746_001:0117a20": "然辨常所以依悕望說耳。",
    "T37n1746_001:0117a21": "[0117a21] 大判經例則有三段。謂序正流通。序為正宗",
    "T37n1746_001:0117a22": "弄引正為辨經旨歸。流通為明付屬。後世修",
    "T37n1746_001:0117a23": "行無壅。從如是訖樂聞序說文也。自佛告下",
    "T37n1746_001:0117a24": "訖略言之耳正說文也。次從其有得聞彼佛",
    "T37n1746_001:0117a25": "名號經流通文也。就序有二。初遺教序二發",
    "T37n1746_001:0117a26": "起序。初遺教序正為證阿難傳佛語無謬。是",
    "T37n1746_001:0117a27": "證阿難經。發起序為證如來說經有其由序。",
    "T37n1746_001:0117a28": "逗物無謬。是證如來說經所以也。從初訖一",
    "T37n1746_001:0117a29": "時來會是遺教文。從諸根悅豫下訖序是現",
    "T37n1746_001:0117b01": "聞發起序文也。正說亦兩段。初明法藏修因",
    "T37n1746_001:0117b02": "感淨土果上卷文。後明勸物修因往生從下",
    "T37n1746_001:0117b03": "卷初正說文也。",
    "T37n1746_001:0117b04": "[0117b04] 此教之興本欲令五濁眾生捨穢取淨&#x5374;短脩",
    "T37n1746_001:0117b05": "長故先示妙果後方廣勸修之。流通亦二。初",
    "T37n1746_001:0117b06": "舉經有深益用付屬流通。後明時眾歡喜奉",
    "T37n1746_001:0117b07": "行。從得聞彼佛名者下訖芬芬而降初文。從",
    "T37n1746_001:0117b08": "佛說下後明奉行方也。就初兩序各為五意。",
    "T37n1746_001:0117b09": "遺教序五者。一如是。明其如聞而傳無有差",
    "T37n1746_001:0117b10": "謬。但導如足。更加是者欲顯如聞所傳即是",
    "T37n1746_001:0117b11": "佛語實可信。言我聞者二明親聞。但恐此我",
    "T37n1746_001:0117b12": "濫餘人故本起之初自稱阿難曰我聞如是",
    "T37n1746_001:0117b13": "也。一時者三明聞無前後。佛口密皆使侍者",
    "T37n1746_001:0117b14": "有所不聞經悉重為說皆令親聞。傳者又得",
    "T37n1746_001:0117b15": "佛覺三昧頓領胸襟皆無漏失故云一時。佛",
    "T37n1746_001:0117b16": "住王舍城者四明住處有二句。自廣至狹。又",
    "T37n1746_001:0117b17": "釋佛別取為一證。以舉宗師為證令必順此",
    "T37n1746_001:0117b18": "教。又舉佛本欲取佛住處。非欲顯佛為師之",
    "T37n1746_001:0117b19": "意。今言王舍城者且依一解。古昔有一國王",
    "T37n1746_001:0117b20": "名為普明。在餘城中治化。有一尼乾與比丘",
    "T37n1746_001:0117b21": "諍競。詣王判決。時王曲就人情尼乾得理。比",
    "T37n1746_001:0117b22": "丘不合則呼天扣地。其夜宮城陷沒。唯除太",
    "T37n1746_001:0117b23": "子東宮不沒國人還復舉。太子正以見父王",
    "T37n1746_001:0117b24": "無道不肯就位。則共世二大臣詣山隱學。一",
    "T37n1746_001:0117b25": "宿之中天神感之為王造城郭舍宅。國人則",
    "T37n1746_001:0117b26": "號為王舍城。自是以來於中立國相續。至今",
    "T37n1746_001:0117b27": "國名摩伽陀城名王舍城。耆闍山者此明的",
    "T37n1746_001:0117b28": "處。此稱鷲頭山。或加靈者仙靈遊巖上似鷲",
    "T37n1746_001:0117b29": "頭。山下有寺六十岩崛。佛在此處故明其名。",
    "T37n1746_001:0117c01": "與大比丘眾以下同聞眾。眾有二聲聞與菩",
    "T37n1746_001:0117c02": "薩。比丘常隨佛後。但佛說法處其有比丘在",
    "T37n1746_001:0117c03": "中。菩薩方詣助佛揚化故先小後大。比丘眾",
    "T37n1746_001:0117c04": "有四段。一眾類二唱數三略嘆四列名總結。",
    "T37n1746_001:0117c05": "與之言共。大有三義。一生大解二破大惡三",
    "T37n1746_001:0117c06": "證大果。比丘三義如常。聞數有萬二千人。大",
    "T37n1746_001:0117c07": "聖以下嘆德。德乃無量今但舉要。聖之言通",
    "T37n1746_001:0117c08": "上諸人皆是聖果。遊心空理隱顯難測故稱",
    "T37n1746_001:0117c09": "聖人。神通已達達之言證。證六通三明等",
    "T37n1746_001:0117c10": "是也。",
    "T37n1746_001:0117c11": "[0117c11] 其名曰已下列名。此皆稱尊者。尊者是御人",
    "T37n1746_001:0117c12": "之號。舉德標人故稱尊者。了本際了之言識",
    "T37n1746_001:0117c13": "本際是空。從所識標名。亦稱阿若憍陳如。此",
    "T37n1746_001:0117c14": "言無智。陳如是姓。於初轉法輪最初悟道。所",
    "T37n1746_001:0117c15": "以然者迦葉佛遺法住世同伴九人。方覺無",
    "T37n1746_001:0117c16": "常共求出家入山學道。四人根利則悟五人",
    "T37n1746_001:0117c17": "根鈍不悟。便共誓願吾於釋迦佛法中要先",
    "T37n1746_001:0117c18": "悟道。以此誓故共佛俱生。佛既出家父王遣",
    "T37n1746_001:0117c19": "國中貴族同伴五人隨侍。太子入山不肯入",
    "T37n1746_001:0117c20": "山隱在鹿苑。佛初成道則為說法。由是最初",
    "T37n1746_001:0117c21": "得道也。五人者一名陳如二阿葉鞞三訶男四",
    "T37n1746_001:0117c22": "波提五波敷。此但出陳如一人。正願者本期",
    "T37n1746_001:0117c23": "出家得道故名正願。正語口無四過。大號美",
    "T37n1746_001:0117c24": "名遐布。仁賢德性軟和故彰其名。離垢離破",
    "T37n1746_001:0117c25": "戒之垢。名聞多人所知或是迦延。解義名聞",
    "T37n1746_001:0117c26": "大佳。善實從內德彰名。具足從受戒表名。牛",
    "T37n1746_001:0117c27": "王從昔因緣。五百世中為牛兩處似牛故從",
    "T37n1746_001:0117c28": "此為。名人見[口*(吳-人+八)]&#x54B2;。佛以神力接置星宿天上。",
    "T37n1746_001:0117c29": "時來聽法也。優樓頻螺此三人從處標名。此",
    "T37n1746_001:0118a01": "從木瓜得名。伽耶城名。那提水。迦葉是姓。或",
    "T37n1746_001:0118a02": "翻為龜如。舍利弗此名身子。舍利弗外祖善",
    "T37n1746_001:0118a03": "相見舍利弗父作國大相。妻女與之孕舍利",
    "T37n1746_001:0118a04": "弗。共弟[牛*句]絺羅論義。母勝於弟。弟竊思惟我",
    "T37n1746_001:0118a05": "姊未孕時不如我。今屢勝我必懷聰明之子。",
    "T37n1746_001:0118a06": "我當入山學讀。外甥長大共論。則入山讀十",
    "T37n1746_001:0118a07": "二違陀。無暇不揃爪故呼其號名長爪梵志。",
    "T37n1746_001:0118a08": "後生身子。始年八歲騁十六大國論議無類。",
    "T37n1746_001:0118a09": "則外道法中出家為沙門。然外道弟子沙門",
    "T37n1746_001:0118a10": "[侮-母+?]咸以徒眾。付身子目連二人使教化成就。",
    "T37n1746_001:0118a11": "二人則共要言得道之日誓無前後。身子欲",
    "T37n1746_001:0118a12": "向舍衛城。阿說祇比丘亦欲向城。佛誡說祇",
    "T37n1746_001:0118a13": "汝朝入城當見非常之人略為說法。舍利弗",
    "T37n1746_001:0118a14": "見說祇威儀詳序。則前問言汝師是誰。答言",
    "T37n1746_001:0118a15": "吾師天中天三界無極尊。相好身丈六神通",
    "T37n1746_001:0118a16": "遊虛空不會天世位。乃至心淨開法門身子",
    "T37n1746_001:0118a17": "卓然毛&#x7AEA;。汝有好師應有好法當為我說。說",
    "T37n1746_001:0118a18": "祇自謙我年既幼稚學日又初淺豈能宣如來",
    "T37n1746_001:0118a19": "至真廣大義。身子慇懃復問何名沙門。答曰",
    "T37n1746_001:0118a20": "一切諸法本因緣空無主息心達本原故號為",
    "T37n1746_001:0118a21": "沙門。聞此一偈則得須陀洹果還至本處。目",
    "T37n1746_001:0118a22": "連見狀貌怡悅。即便語言我本與卿共要得",
    "T37n1746_001:0118a23": "道誓無前後。卿何故在前而不語我耶。身子",
    "T37n1746_001:0118a24": "答曰時流迅疾無暇遊反。即便為說上偈。目",
    "T37n1746_001:0118a25": "連聞之即得初果。二人相將至佛所俱證無學",
    "T37n1746_001:0118a26": "果也。目連亦是姓字[牛*句]律陀。其父為相國有",
    "T37n1746_001:0118a27": "大威勢。富貴而無嗣。有樹名[牛*句]律陀。往彼求",
    "T37n1746_001:0118a28": "子日日祈求祭祀。結願了無髣&#x9AF4;證。後便與",
    "T37n1746_001:0118a29": "樹立要。若更滿七日無子便當斬滅。樹神憂",
    "T37n1746_001:0118b01": "惱四出推求無應生者。上白帝釋具說上事",
    "T37n1746_001:0118b02": "苦求救護。帝釋觀之唯見親友一天命應垂",
    "T37n1746_001:0118b03": "終。帝釋語言汝可生彼。天答而言人間苦極",
    "T37n1746_001:0118b04": "我不契也。釋復語言釋迦如來當生人間。汝",
    "T37n1746_001:0118b05": "可因斯得道。彼天命終則便往生婆羅門家。",
    "T37n1746_001:0118b06": "以從[牛*句]律陀樹求得此兒也。靜志從內定得",
    "T37n1746_001:0118b07": "名。周那言離香。滿願是富樓那。此是大菩薩。",
    "T37n1746_001:0118b08": "赤色為相。離障那律修得天眼徹見障外故",
    "T37n1746_001:0118b09": "從為名。羅云是羅&#x777A;羅。此云覆障。六年在胎",
    "T37n1746_001:0118b10": "也。阿難此言無染。皆如斯等此是總結名也。",
    "T37n1746_001:0118b11": "又與大乘眾菩薩俱以下列大士同聞眾。自",
    "T37n1746_001:0118b12": "有四段。初唱眾類二列名三歎德四總結來會",
    "T37n1746_001:0118b13": "也。初唱大士名道心。自行兼他位懷廣博故",
    "T37n1746_001:0118b14": "名道心。善思議以下列名。善思議者內德深",
    "T37n1746_001:0118b15": "達善會真宗。信慧從內信立名。空無者秤如",
    "T37n1746_001:0118b16": "之背。神通花者分身滿十方一念普至。乃至",
    "T37n1746_001:0118b17": "解脫者受報眾生結縛自亦脫也。從皆遵以",
    "T37n1746_001:0118b18": "下歎德段。大分為二。從初訖究竟彼岸以來",
    "T37n1746_001:0118b19": "略嘆。從於無量世界以下訖皆度彼岸以來",
    "T37n1746_001:0118b20": "廣嘆德也。略嘆有二。從初訖安住句以來嘆",
    "T37n1746_001:0118b21": "齊普賢入法界行也。備十地無量行願故云",
    "T37n1746_001:0118b22": "具行願。證理窮心無二故稱安住。遐劫積修",
    "T37n1746_001:0118b23": "為己之勳故云功。以此被外沾洽一切故稱",
    "T37n1746_001:0118b24": "為德。乘通遊機故云遊步。善巧度物故云行",
    "T37n1746_001:0118b25": "權。此二句嘆外化也。入佛法藏入之言解。名",
    "T37n1746_001:0118b26": "理為藏。解契宗原故云入藏。入佛法藏究竟",
    "T37n1746_001:0118b27": "彼岸此二句嘆自行也。廣嘆中亦有二。從初",
    "T37n1746_001:0118b28": "訖微妙難量以來別舉八相成道為嘆。次從",
    "T37n1746_001:0118b29": "遊諸佛國已下訖皆度彼岸明遊十方。稱機應",
    "T37n1746_001:0118c01": "物舉此為嘆。就八相嘆中將欲舉故先出。示",
    "T37n1746_001:0118c02": "八相之處則是無量世界。於此世界示八相",
    "T37n1746_001:0118c03": "成道故云成等正覺。八相文處可見。一處天",
    "T37n1746_001:0118c04": "宮二入胎三現生四出家五降魔六成道七轉",
    "T37n1746_001:0118c05": "法輪八入滅處。兜率天此云勝妙天。多聰明",
    "T37n1746_001:0118c06": "不放逸。示如來為人天之師故。將下生人中",
    "T37n1746_001:0118c07": "先處此天。為說不退轉之行。捨彼天宮下明",
    "T37n1746_001:0118c08": "處胎。所以不直化生者。一為外眷屬令護佛",
    "T37n1746_001:0118c09": "法故。二遺舍利廣起佛事故。從右&#x8107;生下三",
    "T37n1746_001:0118c10": "明現生。示異凡穢故從右&#x8107;生。右是方便欲明",
    "T37n1746_001:0118c11": "先權後實也。現行七步明過六道。光明下生",
    "T37n1746_001:0118c12": "時放光皆使知佛生也。皆悉震動者明生時",
    "T37n1746_001:0118c13": "動地。六種動者一動二涌三起四震五吼六",
    "T37n1746_001:0118c14": "覺也。舉聲自稱下明唱&#x5675;高。釋梵奉侍下明",
    "T37n1746_001:0118c15": "標示人天歸敬。示現算計下明修學世伎。六",
    "T37n1746_001:0118c16": "藝者算計是一。文藝詩書及禮樂射御是六也。",
    "T37n1746_001:0118c17": "能御車上於六目之上。博綜道術者博之言廣",
    "T37n1746_001:0118c18": "綜之言習。廣習五明道術。貫練群籍者含於",
    "T37n1746_001:0118c19": "內論。貫言通練言明也。遊於後&#x8597;明學伎已",
    "T37n1746_001:0118c20": "於後苑講試之耳。講之言習試之言用也。現",
    "T37n1746_001:0118c21": "處宮中下示處深宮。色味之間見老病死下是",
    "T37n1746_001:0118c22": "第四段明出家。但此中先明出家之緣。緣見",
    "T37n1746_001:0118c23": "四非常故云見老病死悟世非常。服乘白馬遣",
    "T37n1746_001:0118c24": "之令還者明捨世飾好而著法服。正明出家。",
    "T37n1746_001:0118c25": "則是就獵師覓鹿皮衣。天神奉剃髮出家也。",
    "T37n1746_001:0118c26": "六年下明學道。先示同邪道故云勤苦六年。",
    "T37n1746_001:0118c27": "行如所應行是因所應是果。果應因行故云所",
    "T37n1746_001:0118c28": "應。現五濁剎者明先同修四禪八定五濁土中",
    "T37n1746_001:0118c29": "之法也。示有塵垢下明歸從正法。今初句先",
    "T37n1746_001:0119a01": "既因六年苦行無所得形清體縮故入金池洗",
    "T37n1746_001:0119a02": "之也。又以表理明必以定慧之水斷除結使",
    "T37n1746_001:0119a03": "也。天按樹枝得攀出池者為示體弱故須攀",
    "T37n1746_001:0119a04": "枝。又表接物機也。靈禽翼從者得道之所五",
    "T37n1746_001:0119a05": "百青雀從佛至道樹。表德被禽魚無不師化",
    "T37n1746_001:0119a06": "者也。吉祥感徵者明德被人天。天祥感現。明",
    "T37n1746_001:0119a07": "此諸天童子感動顯菩薩必成道故云感。哀",
    "T37n1746_001:0119a08": "受施草者表物獻微情乃至草薄之物。無不哀",
    "T37n1746_001:0119a09": "受故受草敷之而坐也。奮大光明下第五降魔。",
    "T37n1746_001:0119a10": "先明將欲降伏故悟之以光明也。而來逼試",
    "T37n1746_001:0119a11": "者明魔令其眷屬而逼以眾難試菩薩道。制",
    "T37n1746_001:0119a12": "以智力者正伏之以智令歸伏也。得微妙法",
    "T37n1746_001:0119a13": "下第六明成道。從釋梵勸請下第七轉法輪",
    "T37n1746_001:0119a14": "也。此中有三。初有釋梵為請主。故涅槃經中",
    "T37n1746_001:0119a15": "云汝雖生人道已超第六天明同梵王請能請",
    "T37n1746_001:0119a16": "佛成道。三七日思惟所得道妙欲令一切普",
    "T37n1746_001:0119a17": "得。二七思惟眾生根鈍不肯領受則明無機。",
    "T37n1746_001:0119a18": "三七思惟欲說。爾時則梵王為請之時也。祈",
    "T37n1746_001:0119a19": "明求。勸為慊貌之辭。轉譬如常解。以佛遊步",
    "T37n1746_001:0119a20": "下二明佛受請。令大士亦如真佛示同佛十力",
    "T37n1746_001:0119a21": "四無畏之說。故云佛吼而吼。舉獅子王哮吼",
    "T37n1746_001:0119a22": "為譬耳。扣法鼓下三正明說法。先明喻後明",
    "T37n1746_001:0119a23": "法說。扣鼓誡兵。內合佛說法以集眾欲進趣",
    "T37n1746_001:0119a24": "於善。外譬吹螺是改號之相。內合佛說法改",
    "T37n1746_001:0119a25": "惡為善。劍有斬斫之用。內合佛說法以生物",
    "T37n1746_001:0119a26": "解有斷結之用也。建幢是戰勝之相。譬說法",
    "T37n1746_001:0119a27": "降魔得勝也。震雷能駭動物情。譬說法皆動",
    "T37n1746_001:0119a28": "無明之識也。耀電譬說法有照了之用雨有潤",
    "T37n1746_001:0119a29": "澤之功。譬說法能治利眾生也。演法施下廣",
    "T37n1746_001:0119b01": "明法說利益自有二。初正廣說法利益。後舉",
    "T37n1746_001:0119b02": "三業益物之相結成前利益也。今云演法施",
    "T37n1746_001:0119b03": "者演言廣廣說四諦十二因緣等教宣布有緣",
    "T37n1746_001:0119b04": "也。光明普照者明法將宣放光感悟於物。或",
    "T37n1746_001:0119b05": "是將說般若放光動地也。以智光攝魔闇故",
    "T37n1746_001:0119b06": "云光明普照。以神通動魔宮使眾惡緣改慘",
    "T37n1746_001:0119b07": "歸伏故云慴怖也。摑裂邪網者說法破之故",
    "T37n1746_001:0119b08": "云摑也。網譬邪智。魔以邪智裹結眾生故以",
    "T37n1746_001:0119b09": "正智慧力破裂之耳壞諸欲塹者滅五鈍等惡。",
    "T37n1746_001:0119b10": "嚴護法城者涅槃妙果。是安身處故稱為城。",
    "T37n1746_001:0119b11": "說法令眾生修戒定慧以莊嚴之也。開闡法門",
    "T37n1746_001:0119b12": "者開說涅槃城門令眾生進趣其果也。洗濯",
    "T37n1746_001:0119b13": "垢污者執相之惑皆沾污慧身使習忘解遣除",
    "T37n1746_001:0119b14": "迷垢故云洗濯也。自此文來是法華前教也。",
    "T37n1746_001:0119b15": "顯明清白者無相之解。是無漏明故云清白。",
    "T37n1746_001:0119b16": "光融佛法者法華之教。光之言廣融之言會。",
    "T37n1746_001:0119b17": "明法華教會三乘萬善同歸一佛故化廣會佛",
    "T37n1746_001:0119b18": "法也。宣流正化者示汝等所行是菩薩道其",
    "T37n1746_001:0119b19": "善無偏故云正化。入國分衛者此下嘆菩薩",
    "T37n1746_001:0119b20": "三業。明能分身護物機故云分衛。為物作福",
    "T37n1746_001:0119b21": "田使眾生未來獲豐富之&#x994D;故云獲諸豐&#x994D;。貯",
    "T37n1746_001:0119b22": "之言積。智斷既具示為福田。積殖功德之所",
    "T37n1746_001:0119b23": "也。欲宣法現欣笑者嘆口業益物表說法必",
    "T37n1746_001:0119b24": "契之相故云欣笑。法皆療物之疾故云藥。除",
    "T37n1746_001:0119b25": "遣三有之苦故云三苦也。顯現道意者嘆意",
    "T37n1746_001:0119b26": "業也。明以此二事顯菩薩之道意欲使一切",
    "T37n1746_001:0119b27": "齊成佛果故云受菩薩記。示現滅度下第八",
    "T37n1746_001:0119b28": "明雙林示滅。明以滅&#x8FF9;方便令物生善滅惡",
    "T37n1746_001:0119b29": "故云消除諸漏殖眾德本也。乃至如上等法",
    "T37n1746_001:0119c01": "皆難量也。",
    "T37n1746_001:0119c02": "[0119c02] 遊諸佛國以下廣嘆德中第二文自有二段。初",
    "T37n1746_001:0119c03": "將別出三地德致嘆。先總舉遊化之德也。後",
    "T37n1746_001:0119c04": "從菩薩經典下別廣嘆三地德也。就初有法",
    "T37n1746_001:0119c05": "譬合。但合文云菩薩亦復如是合幻師喻。於",
    "T37n1746_001:0119c06": "一切法貫綜句下合本學明了句。所住安諦",
    "T37n1746_001:0119c07": "下合上為男為女無所不變也。至一切具足",
    "T37n1746_001:0119c08": "句。綜之言習縷之言悉慢之言惱恣之言會。",
    "T37n1746_001:0119c09": "明見淨不貪觀穢不惱也。菩薩經典以下別",
    "T37n1746_001:0119c10": "舉三地德為嘆則為三段。下去先舉八地德",
    "T37n1746_001:0119c11": "自有三句。初明自行外化德。自行即通經要",
    "T37n1746_001:0119c12": "妙。化物導御十方。物所廣識而皆顯名也。",
    "T37n1746_001:0119c13": "無量諸佛以下第二句明值勝緣。為諸佛所",
    "T37n1746_001:0119c14": "護在法流中念念見多佛。見緣則勝。無一時",
    "T37n1746_001:0119c15": "不見佛。故知是八地。佛所住者以下有二句",
    "T37n1746_001:0119c16": "許。第三明同佛化導。為諸菩薩而作大師下",
    "T37n1746_001:0119c17": "九地。文亦有三。初嘆自行則有甚深禪慧供",
    "T37n1746_001:0119c18": "養等句。外化則有為諸菩薩而作大師達眾",
    "T37n1746_001:0119c19": "生相等。化現其身下第二明以神通接物化",
    "T37n1746_001:0119c20": "現其身。如電光者明神通應物之速也。善學",
    "T37n1746_001:0119c21": "無畏之網網之言智。明仰學佛四無畏智。壞",
    "T37n1746_001:0119c22": "裂魔網破邪智也。解諸纏縛者解五蓋十纏",
    "T37n1746_001:0119c23": "等結。超越聲聞下第三明皆示二乘之道。先",
    "T37n1746_001:0119c24": "明本處後明顯示也。雖皆示二乘而內不共",
    "T37n1746_001:0119c25": "大士平等萬德故云具足無量總持也。深入",
    "T37n1746_001:0119c26": "菩薩法藏下次嘆十地。文亦有二。初略嘆自",
    "T37n1746_001:0119c27": "行外化。既窮因行故云深入。因理皆蘊佛果",
    "T37n1746_001:0119c28": "故云藏。此三昧皆飾法身故云花嚴。演暢經",
    "T37n1746_001:0119c29": "典明外說化物也。住深定門下後廣明嘆自",
    "T37n1746_001:0120a01": "行化他。他中初以神通濟物。次明四辨化眾",
    "T37n1746_001:0120a02": "生。後明為眾生作不請之友。閑者濟心中劇",
    "T37n1746_001:0120a03": "難人。言其伏煩惱故云閑。不閑者外凡之人。",
    "T37n1746_001:0120a04": "為煩惱所使故云不閑也。或云不閑是人閑",
    "T37n1746_001:0120a05": "是天也。四辨化中超過世間諸所有者言其",
    "T37n1746_001:0120a06": "本處離音聲也。心常諦住度世之道者思惟",
    "T37n1746_001:0120a07": "應用也。於一切萬物自在者稱機無失也。為",
    "T37n1746_001:0120a08": "不請友中有法譬合。法中先標不請次釋後",
    "T37n1746_001:0120a09": "結。釋中有三意。初舉大士四弘誓。以四弘誓",
    "T37n1746_001:0120a10": "荷負於物故云重擔。次舉受持為釋。只以住",
    "T37n1746_001:0120a11": "持佛法欲使如來法藏不絕佛種不斷故也。",
    "T37n1746_001:0120a12": "次舉慈悲德為釋。興大悲愍眾生者明拔苦",
    "T37n1746_001:0120a13": "因果。演慈辨授法眼明與樂因果。以不請之",
    "T37n1746_001:0120a14": "法施諸黎庶結也。黎之言民庶之言眾也。如",
    "T37n1746_001:0120a15": "純孝之子下譬不捨眾生之心。如純孝子逐",
    "T37n1746_001:0120a16": "慈悲母也。於諸眾生視若自己合之也。一切",
    "T37n1746_001:0120a17": "善法皆度彼岸下廣嘆自行。文訖智慧聖明",
    "T37n1746_001:0120a18": "不可思議句也。如是之等一時來會大段第",
    "T37n1746_001:0120a19": "四總結文也。",
    "T37n1746_001:0120a20": "[0120a20] 就別序中有五段明義。初如來現相二阿難",
    "T37n1746_001:0120a21": "問三佛撿其問意四奉答五正答所疑。佛",
    "T37n1746_001:0120a22": "開發宗先將說淨土勸物修取。示有欣悅之",
    "T37n1746_001:0120a23": "狀故云諸根悅預也。姿色清淨者姿之言美",
    "T37n1746_001:0120a24": "清淨之言光顯也。魏魏言德盛高顯也。就阿",
    "T37n1746_001:0120a25": "難問中有二。初有法譬合文。先牒所觀相。影",
    "T37n1746_001:0120a26": "暢表裏者表語其形裏明心悅也。唯然大聖",
    "T37n1746_001:0120a27": "下正發問。先五句正問。住於奇特者十力四",
    "T37n1746_001:0120a28": "無畏也。栖心於諸佛法則是住諸佛所住也。",
    "T37n1746_001:0120a29": "雄者是英族之美也。佛道高妙故云最勝也。",
    "T37n1746_001:0120b01": "世眼為導師之德。如來以化物為德故云住。",
    "T37n1746_001:0120b02": "如來之德為四天中第一義天故云天尊。去",
    "T37n1746_001:0120b03": "來現在佛佛想念者明三世諸佛皆有化眾生",
    "T37n1746_001:0120b04": "之念。光光相照又智智相照故云想念也。正",
    "T37n1746_001:0120b05": "云得無。今釋迦十方諸佛同有為一大事因",
    "T37n1746_001:0120b06": "緣故出世之事耶何。光光威神乃爾者舉所",
    "T37n1746_001:0120b07": "疑以結問也。撿問與阿難答在文可見耳。第",
    "T37n1746_001:0120b08": "五答問。開發有兩初委問後正答。讚能問有",
    "T37n1746_001:0120b09": "三句。初句讚能生物解故云汝問多利益也。",
    "T37n1746_001:0120b10": "如來以無蓋大悲下次句讚。合佛出世之意。",
    "T37n1746_001:0120b11": "無蓋悲者佛慈悲無所不覆蓋耳。無量億劫",
    "T37n1746_001:0120b12": "下後句。舉難以明汝值佛意致問實合利物",
    "T37n1746_001:0120b13": "之意也。阿難當知下正答有三。初正答。次阿",
    "T37n1746_001:0120b14": "難諦聽下許說。唯然下後明受旨悕開後宗。",
    "T37n1746_001:0120b15": "初正答有四句許。如來正覺其智難量者明",
    "T37n1746_001:0120b16": "真智妙絕照窮法界非下情測度。多所導御",
    "T37n1746_001:0120b17": "者明其用多端。無能遏絕明其化周法界不",
    "T37n1746_001:0120b18": "可窮盡。以一&#x98E1;之力下明應不待資能住壽",
    "T37n1746_001:0120b19": "也。億百千劫者釋物疑。明佛有此壽命。恒示",
    "T37n1746_001:0120b20": "五濁之命唯八十耶。諸根悅豫下有二句。正",
    "T37n1746_001:0120b21": "答。明令顯此相者方說有無窮之壽故顯姿",
    "T37n1746_001:0120b22": "色清淨。所以者何下次句舉佛真本以釋定",
    "T37n1746_001:0120b23": "慧究暢無極故。能隨物情所宜長短自在而",
    "T37n1746_001:0120b24": "無礙也。諦聽與受旨可見。就正說中大段如",
    "T37n1746_001:0120b25": "前。但第一修因得果中有二。初廣說因。次從",
    "T37n1746_001:0120b26": "為已成佛下去明佛得果。就明因中有二。初",
    "T37n1746_001:0120b27": "明修因之緣次正辨因。就明緣中先列過去",
    "T37n1746_001:0120b28": "佛次正出世自在王佛。藉於此佛聞法發菩提",
    "T37n1746_001:0120b29": "心修行成佛故。須由藉明其緣。而不直舉世",
    "T37n1746_001:0120c01": "王而出前五十三佛者為存兩義。一示如來",
    "T37n1746_001:0120c02": "皆照久遠之事。二明眾人同值多佛出世。然",
    "T37n1746_001:0120c03": "法藏一人能超越而發心修行以成佛道。明",
    "T37n1746_001:0120c04": "得悟者宜以局時人。正辨因中有二。初經家",
    "T37n1746_001:0120c05": "序。修因之人則是國王。明是王從世自在王",
    "T37n1746_001:0120c06": "佛聞法故發心皆為修行之人也。從詣世自",
    "T37n1746_001:0120c07": "在王佛所下明荷聖恩說偈讚嘆。仍發願修",
    "T37n1746_001:0120c08": "因序。修因人中有四句許。初句明當時有國",
    "T37n1746_001:0120c09": "王從佛聞法啟悟其心尋發道意。棄國捐王下",
    "T37n1746_001:0120c10": "次句明捨重位出家志行。號曰法藏下次句明",
    "T37n1746_001:0120c11": "其得名。在能蘊畜佛法故曰法藏。高才勇哲",
    "T37n1746_001:0120c12": "下次句略嘆其德。稱逸群之能故曰高才。能",
    "T37n1746_001:0120c13": "自勝勝他故稱為勇。壞邪見之明所以言哲。",
    "T37n1746_001:0120c14": "修因行文有兩。從詣佛少許長行盡二十行",
    "T37n1746_001:0120c15": "偈略辨因偈。後盡文廣明因義。初略明中有",
    "T37n1746_001:0120c16": "五意。初長行序詣佛致敬。次七偈嘆佛恩德",
    "T37n1746_001:0120c17": "酬前說法之恩。即兼表歸依之情。如情勝鬘",
    "T37n1746_001:0120c18": "嘆三業德表歸依也。七偈中分為三嘆。初二",
    "T37n1746_001:0120c19": "偈半嘆身業。初行先嘆無等。次行舉譬顯勝。",
    "T37n1746_001:0120c20": "次半偈結勝世。次正覺大音半偈二嘆口業。明",
    "T37n1746_001:0120c21": "佛音聲等覺十方。次戒聞下四偈嘆佛意業。",
    "T37n1746_001:0120c22": "前兩偈嘆有行德。無明欲怒下一偈嘆無為功",
    "T37n1746_001:0120c23": "德。次一偈嘆德用。功勳明其行位。智慧深妙",
    "T37n1746_001:0120c24": "明其果滿。威神光明震動十方明其用也。願",
    "T37n1746_001:0120c25": "我得佛下十偈三明發願也。就中五意。初三",
    "T37n1746_001:0120c26": "偈正發願。假使有佛下兩偈挍量功德。次二",
    "T37n1746_001:0120c27": "偈明修道勤苦勇猛精進。次二偈發造淨土。",
    "T37n1746_001:0120c28": "十方殊妙為化眾生故。次一偈明十方聞名",
    "T37n1746_001:0120c29": "發願來生獲得勝果。願我作佛者正出菩提",
    "T37n1746_001:0121a01": "心體。過度生死靡不解脫者為物之心。明其",
    "T37n1746_001:0121a02": "下化。布施調意下出其化物行體。上但明發",
    "T37n1746_001:0121a03": "心今出其行莫過六度。言智慧為上者明五度",
    "T37n1746_001:0121a04": "為行不能出離生死要須智慧。達解本原方",
    "T37n1746_001:0121a05": "皆過出故云最上也。造淨土文云其眾奇妙",
    "T37n1746_001:0121a06": "者明五通自在悉不退轉。道場超絕者亦是",
    "T37n1746_001:0121a07": "道樹超勝。亦可是修道速疾成佛故云超越。",
    "T37n1746_001:0121a08": "幸佛信明下二偈是第四意。請佛為證。幸之",
    "T37n1746_001:0121a09": "言遇。遇自在王佛今現而證。上但一往發大",
    "T37n1746_001:0121a10": "誓願度眾生。行行甚難人不信意。謂但有其",
    "T37n1746_001:0121a11": "言未必堪行。都無仰學之心故請佛為證。除",
    "T37n1746_001:0121a12": "疑使物同行。後偈請十方佛為證也。假令身",
    "T37n1746_001:0121a13": "止諸苦毒中一偈是第五意。要心處苦自行",
    "T37n1746_001:0121a14": "化他。誓逢苦不戚得樂不欣。乃至成佛畢竟",
    "T37n1746_001:0121a15": "不退。忍終不悔以成上行願也。入長行從是",
    "T37n1746_001:0121a16": "後廣修因。此中有五段明義。初是法藏請出",
    "T37n1746_001:0121a17": "修因方法。佛語阿難下二明彼佛推其自解。",
    "T37n1746_001:0121a18": "不肯為說意欲顯法藏德也。比丘白佛下三",
    "T37n1746_001:0121a19": "明法藏重請。爾時世自在王佛下明彼佛為",
    "T37n1746_001:0121a20": "說方法。就中有二意。初明修行必剋。舉此量",
    "T37n1746_001:0121a21": "海水得其寶用為譬。於是世自在王佛即為",
    "T37n1746_001:0121a22": "廣說下後明正為說法二百一十億佛土。善",
    "T37n1746_001:0121a23": "因雖有強弱之異然所招之土同是七寶國土",
    "T37n1746_001:0121a24": "之粗妙應現。與之現佛土不同令隨願取之。",
    "T37n1746_001:0121a25": "粗之言大妙者言美。明所現二百一十億土",
    "T37n1746_001:0121a26": "皆是大美之土耳。時彼比丘下是第五重明",
    "T37n1746_001:0121a27": "法藏依教修行。自有四段。初正明依教修行",
    "T37n1746_001:0121a28": "意。至佛所自陳。次二明彼佛問比丘出行法。",
    "T37n1746_001:0121a29": "三明法藏更向佛說其所修四十八願。四明",
    "T37n1746_001:0121b01": "今釋迦追說法藏比丘昔誓願之後頓滿之",
    "T37n1746_001:0121b02": "行。就初亦可為二。初正明修行。明往彼佛所",
    "T37n1746_001:0121b03": "自陳行之意即初於五劫中修行發願也。阿",
    "T37n1746_001:0121b04": "難白佛彼佛國土壽命幾何以下明答粗疑。",
    "T37n1746_001:0121b05": "彼佛壽四十二劫。但於五劫何足疑耶。法藏",
    "T37n1746_001:0121b06": "比丘攝取二百一十億下詣佛陳行之文。佛告",
    "T37n1746_001:0121b07": "比丘汝今可說以下二明佛問出行法文。比",
    "T37n1746_001:0121b08": "丘白佛唯垂聽察下廣陳四十八願。就中有三",
    "T37n1746_001:0121b09": "重。初正說願。但此願分為三類明之有三願。",
    "T37n1746_001:0121b10": "願淨土有四十二願。願得眷屬有三願。願得",
    "T37n1746_001:0121b11": "法身三。此三文不聚在一處。但隨義作之耳。",
    "T37n1746_001:0121b12": "次小長行及五言偈。二明說誓要願。於十一",
    "T37n1746_001:0121b13": "行偈中自有三階明義。初有三行正誓。次七",
    "T37n1746_001:0121b14": "行誓後更願。餘一行說誓要瑞。日月戢重暉",
    "T37n1746_001:0121b15": "者戢之言集明日月光雜耀皆入如來德之內。",
    "T37n1746_001:0121b16": "偈後少許長行是第三感瑞證成文。地動表",
    "T37n1746_001:0121b17": "皆行因雨花明必得果自然音樂證妙樂之土",
    "T37n1746_001:0121b18": "說法化物也。於是法藏具足修滿下去四明",
    "T37n1746_001:0121b19": "今釋迦說法藏順願之行也。就中有兩。初有",
    "T37n1746_001:0121b20": "三行許文先牒誓願。建此願已一向專志下",
    "T37n1746_001:0121b21": "後正明修行之事。將欲顯其修行舉所修國",
    "T37n1746_001:0121b22": "土恢廓廣蕩也。廓以安眾為義。明淨土廣安",
    "T37n1746_001:0121b23": "往生之眾蕩然無限極也。建立常然者於此",
    "T37n1746_001:0121b24": "間壞劫而彼無改相續常然。於不可思議兆",
    "T37n1746_001:0121b25": "載永劫者正明修行久遠。是非數之極名。不",
    "T37n1746_001:0121b26": "生欲覺下去明行之相。初明六度次明供養",
    "T37n1746_001:0121b27": "三寶修三次明出家修自行外化。隨其生處",
    "T37n1746_001:0121b28": "下明生處行。行應生得果報以修自行外化",
    "T37n1746_001:0121b29": "也。夫三毒之覺能起犯戒之心。今不起此覺",
    "T37n1746_001:0121c01": "及想又不著六塵故不犯戒也。但施度之要",
    "T37n1746_001:0121c02": "莫過法施。專求清白無漏之解為眾生說。即",
    "T37n1746_001:0121c03": "是施度耳。從阿難白佛下明得淨土妙果。",
    "T37n1746_001:0121c04": "就中有二段。初略辨得果次從無量壽佛威神",
    "T37n1746_001:0121c05": "及寶樹以下廣明得果。於略明中先明法身",
    "T37n1746_001:0121c06": "後明淨土。初問得佛後問久遠時節。并有答",
    "T37n1746_001:0121c07": "可知。國土自然下去明淨土中初正明淨土",
    "T37n1746_001:0121c08": "者四行餘文。無須彌山以下明無穢無有高",
    "T37n1746_001:0121c09": "下諸山及四時節也。然眾生欲見佛神力現",
    "T37n1746_001:0121c10": "之耳。次因之問無須彌山者彼四天及忉利",
    "T37n1746_001:0121c11": "天何得住。釋當來之疑有五意可解。無量壽",
    "T37n1746_001:0121c12": "佛威神光明下廣明果亦例有二。此先明佛",
    "T37n1746_001:0121c13": "果有兩。一明光明果二明其壽長遠。光中初",
    "T37n1746_001:0121c14": "正明光次明照佛土用次明因光得名。遇斯",
    "T37n1746_001:0121c15": "光者以下次明得益能滅三毒三垢。次又聞",
    "T37n1746_001:0121c16": "光明稱說者得生彼國。及其成佛復為十方",
    "T37n1746_001:0121c17": "之所稱說。於壽長遠文中初四行半明彼佛",
    "T37n1746_001:0121c18": "壽。次明聲聞天人壽命長遠。又其數難量下",
    "T37n1746_001:0121c19": "明眾數非算計能知。於明眾數難知中初總",
    "T37n1746_001:0121c20": "明眾數多少略嘆眾德。佛語阿難下的辨。三",
    "T37n1746_001:0121c21": "會數中初數多有法說譬合。明此初會尚非",
    "T37n1746_001:0121c22": "目連等所知。豈況後兩會數可知乎。明淨土",
    "T37n1746_001:0121c23": "果亦有二。初正國土莊嚴。後明國中人物美",
    "T37n1746_001:0121c24": "妙國土中自有四重。初明寶樹莊嚴。亦有自",
    "T37n1746_001:0121c25": "然萬種伎樂以下二明伎樂。又講堂以下三",
    "T37n1746_001:0121c26": "明講堂樓觀。內外左右有諸寶池下四明有",
    "T37n1746_001:0121c27": "好寶池莊嚴也。於寶樹文中初明諸樹後別",
    "T37n1746_001:0121c28": "明菩提樹。諸樹文中初明七寶所成次明花",
    "T37n1746_001:0121c29": "葉相間次明行列可觀。清風徐發以下次明",
    "T37n1746_001:0122a01": "有出好音聲之用。菩提樹文中初明樹體有",
    "T37n1746_001:0122a02": "五行半文。微風徐動下次明利益物用。樹出",
    "T37n1746_001:0122a03": "好聲使聞見者得深法又得六根清淨。次舉",
    "T37n1746_001:0122a04": "本願釋得益之意。佛告阿難下次挍其勝也。",
    "T37n1746_001:0122a05": "明寶池文中初明池縱廣次明有好水。黃金",
    "T37n1746_001:0122a06": "池者下次明有妙好水。既作七寶色故云黃",
    "T37n1746_001:0122a07": "金等也。其池岸上下次明有好花。彼諸菩薩",
    "T37n1746_001:0122a08": "若入寶池下次明池水有開神悅體滅惡生善",
    "T37n1746_001:0122a09": "及出好聲。詮辨三寶萬行等事無有惡聲不",
    "T37n1746_001:0122a10": "過之事也。",
    "T37n1746_001:0122a11": "[0122a11] 阿難彼佛國土諸往生者以下是大段明人物",
    "T37n1746_001:0122a12": "美妙自有三種。初雙明依正二報一行餘文",
    "T37n1746_001:0122a13": "明正報所處宮殿一行文雜明依報勝。若欲",
    "T37n1746_001:0122a14": "食時下二遍明飯食七寶器及百味等事。其",
    "T37n1746_001:0122a15": "諸聲聞菩薩下遍明正報略歎。神通智慧洞",
    "T37n1746_001:0122a16": "達咸同一狀者明形類是同。稟受虛無之身",
    "T37n1746_001:0122a17": "無極之體者以神通無所不至故。無極之體",
    "T37n1746_001:0122a18": "色如光影故云虛無之身。非意無色狀也。欲",
    "T37n1746_001:0122a19": "顯形狀之勝後作問答挍量。佛告阿難諸天",
    "T37n1746_001:0122a20": "人民以下三別明依報。文中初明依報勝。自",
    "T37n1746_001:0122a21": "然德風以下次明有好風。又眾寶蓮華以下",
    "T37n1746_001:0122a22": "明有好華也。文云煥爛者煥之意照爛之言",
    "T37n1746_001:0122a23": "香。明照及有香也。從第二卷初訖正說文。此",
    "T37n1746_001:0122a24": "正說二段中大段第二勸物修因往生也。就",
    "T37n1746_001:0122a25": "中有二段。從初訖三輩文示修因方法此。後",
    "T37n1746_001:0122a26": "盡正說文勸物往生。就第一中有二。初略明",
    "T37n1746_001:0122a27": "次三輩文廣明也。略中有三。初舉定聚引物",
    "T37n1746_001:0122a28": "明生彼土者必入定位以彼土無有邪聚及不",
    "T37n1746_001:0122a29": "定位故也。十方諸佛下次句明恒沙佛皆共讚",
    "T37n1746_001:0122b01": "嘆也。次句明彼土純有正定善人無邪惡之",
    "T37n1746_001:0122b02": "人故。十方諸天人聞名欲往生者應須發願",
    "T37n1746_001:0122b03": "生。略示往因是發心一向等也。十方世界諸",
    "T37n1746_001:0122b04": "天人民以下廣辨成業往生者有三輩人。即",
    "T37n1746_001:0122b05": "示修因之方法。三輩即為三。初輩人能出家",
    "T37n1746_001:0122b06": "棄欲。又發菩提心復能專念又修諸功德而",
    "T37n1746_001:0122b07": "迴向。此人臨終成業往生住不退轉也。中輩",
    "T37n1746_001:0122b08": "人雖不出家而能大修功德又能發菩提心復",
    "T37n1746_001:0122b09": "專念示皆迴向發願。此人亦成業往生住不",
    "T37n1746_001:0122b10": "退轉也。下輩能發心又能專念亦能發願又",
    "T37n1746_001:0122b11": "能信樂。此人成業往生亦住不退轉也。但此",
    "T37n1746_001:0122b12": "中上輩人是觀經九輩中上中品人。何以得",
    "T37n1746_001:0122b13": "知。彼云上品中者明佛乘寶臺。來迎足蹈七",
    "T37n1746_001:0122b14": "寶華中。此中亦云七寶華。故知是也。此中中",
    "T37n1746_001:0122b15": "輩人應是觀經中品中上品及中中品人。何",
    "T37n1746_001:0122b16": "以知之。彼文明有佛來迎而中下品不明佛來",
    "T37n1746_001:0122b17": "故知之也。此中下品人應是觀經下下品人。",
    "T37n1746_001:0122b18": "何以知之。後文辨下下成就十念得生。今亦",
    "T37n1746_001:0122b19": "然也。結三輩人皆菩提心為正因餘行為緣",
    "T37n1746_001:0122b20": "因。因既有三品而同招。壽無量者既同求無",
    "T37n1746_001:0122b21": "盡種智。又盡求度一切眾生。此業與法性無",
    "T37n1746_001:0122b22": "量。故得壽同出算數之外同云無量也。而報",
    "T37n1746_001:0122b23": "因有勝劣果應有勝負也。從佛告阿難無量",
    "T37n1746_001:0122b24": "壽佛威神無極下第二勸物修因往生。就中",
    "T37n1746_001:0122b25": "大分為三。第一舉彼出勝妙伎樂以引物。第",
    "T37n1746_001:0122b26": "二明娑婆雜惡可棄從然世人薄俗以下是",
    "T37n1746_001:0122b27": "也。第三現西方之相勸物信從更整衣服下",
    "T37n1746_001:0122b28": "是也。就明勝妙中有二重。初明勝妙快樂次",
    "T37n1746_001:0122b29": "從佛告彌勒諸天人等下明引物修因急往生",
    "T37n1746_001:0122c01": "也。初段中復有二。第一盡偈明十方諸佛菩",
    "T37n1746_001:0122c02": "薩讚嘆供養彼佛。第二明釋迦讚美彼土勝",
    "T37n1746_001:0122c03": "妙快樂。就初長行偈頌為二。長行中初別明",
    "T37n1746_001:0122c04": "東方次總餘九方。偈頌中有四段。初有七偈",
    "T37n1746_001:0122c05": "頌上長行十方諸佛讚嘆供養。次有八行明",
    "T37n1746_001:0122c06": "彼佛為往菩薩授記。次有五行明十方諸佛",
    "T37n1746_001:0122c07": "各命其土菩薩令往安養國供養聽法。次有",
    "T37n1746_001:0122c08": "十行明經教難聞教物生信。初七行中初二行明其來",
    "T37n1746_001:0122c09": "至次五行正明供養一行明身業咸然奏天樂",
    "T37n1746_001:0122c10": "下三行明口業。咸之言同奏之言作也。見彼",
    "T37n1746_001:0122c11": "嚴淨土下明意業供養。明十方諸佛令眾生",
    "T37n1746_001:0122c12": "發心。既發心上合佛意故云發心為供養也。",
    "T37n1746_001:0122c13": "明授記八行中初四行明授記之相。次四行正",
    "T37n1746_001:0122c14": "明授記。初四行中初一行半表得時機。所以欣笑口出光還從頂",
    "T37n1746_001:0122c15": "入者表吐言說為物授至極法身之記也。次",
    "T37n1746_001:0122c16": "半行明人天知相而歡喜。次一行觀音明表",
    "T37n1746_001:0122c17": "相之喜。次一行佛答以誡聽也。八音者一嚮",
    "T37n1746_001:0122c18": "二徹三清四柔五哀六高七和八雅。正記四行",
    "T37n1746_001:0122c19": "中二行有願故記。次行有功德故記。次行有",
    "T37n1746_001:0122c20": "空有解故記。就十方佛各命令往五行中初",
    "T37n1746_001:0122c21": "三行佛命。次二行明菩薩受命而往也。就十",
    "T37n1746_001:0122c22": "行教信中初三行正嘆經聞。次四行舉所證",
    "T37n1746_001:0122c23": "理釋能詮之文難得值聞。次三行舉諸難以",
    "T37n1746_001:0122c24": "教物生信。就釋迦嘆中有二。第一明彼土人",
    "T37n1746_001:0122c25": "天眷屬勝妙。第二明彼佛為眾說法之眾盛",
    "T37n1746_001:0122c26": "事。眷屬德中有兩。初明諸菩薩人天觀音大",
    "T37n1746_001:0122c27": "勢至等智德勝。佛語阿難下去遍明彼土人",
    "T37n1746_001:0122c28": "物神通供養稱意自在之德。尋文可見。明說",
    "T37n1746_001:0122c29": "法盛中有二。初明佛說後明菩薩說。即是傳",
    "T37n1746_001:0123a01": "佛語。班之言布亦云次也。莫不歡喜者明皆",
    "T37n1746_001:0123a02": "得解。即時自然風起者明說法時有勝樂事",
    "T37n1746_001:0123a03": "供養於佛。樂難可勝言也。於菩薩傳佛語中",
    "T37n1746_001:0123a04": "有二。初明說無乖違。於其國土下次嘆德有",
    "T37n1746_001:0123a05": "三重。初法說。歎中寄譬歎。後還就法說歎",
    "T37n1746_001:0123a06": "也。",
    "T37n1746_001:0123a07": "[0123a07] 就初法說歎中有六種歎。初歎無染著德故。",
    "T37n1746_001:0123a08": "云無競訟無適莫也。得大慈悲下歎四等德",
    "T37n1746_001:0123a09": "也。愛法下明有尊重法樂好德也。修心佛法",
    "T37n1746_001:0123a10": "肉眼清徹下明有五眼德。以無礙智為人演",
    "T37n1746_001:0123a11": "說下明辨德也。志求佛法法無礙。從如來生",
    "T37n1746_001:0123a12": "解法如如義無礙。善知習滅音聲明辭無礙。",
    "T37n1746_001:0123a13": "修諸善本明自行外化德。生身煩惱者歎自",
    "T37n1746_001:0123a14": "行盡見思正使也。二餘俱盡者二眾習盡。其",
    "T37n1746_001:0123a15": "大悲者下明外化。靡不覆載者內德既備善",
    "T37n1746_001:0123a16": "能覆眾生也。因行自能究故能至彼泥洹之",
    "T37n1746_001:0123a17": "岸。決斷疑網者能斷眾生疑。初明鑒從內心",
    "T37n1746_001:0123a18": "而出不明師諮也。該羅者該之言及羅之言",
    "T37n1746_001:0123a19": "攝。明解佛法弘廣萬法無蓋盡也。譬說有二",
    "T37n1746_001:0123a20": "十句。當分有合可解。",
    "T37n1746_001:0123a21": "[0123a21] 於第三還法說文復有四別。初明有法施之",
    "T37n1746_001:0123a22": "德即以六和敬為首歎之。六和者謂戒同見",
    "T37n1746_001:0123a23": "同利養同身同口同意同也。次二拔諸欲刺以",
    "T37n1746_001:0123a24": "下以大悲為首歎之。因力緣力下次三以諸",
    "T37n1746_001:0123a25": "力解歎之。恒照大乘之因以化物故云因力。",
    "T37n1746_001:0123a26": "照眾生所藉之緣名緣力。願力者內有重願",
    "T37n1746_001:0123a27": "度一切也。方便力者有巧度之解也。常不捨",
    "T37n1746_001:0123a28": "此願欲利安物明善力也。在境不亂明定力。",
    "T37n1746_001:0123a29": "鑒而不闇名慧力。能隨萬種為說名多聞力。",
    "T37n1746_001:0123b01": "施戒忍等力者以六度化物也。諸通明力者",
    "T37n1746_001:0123b02": "以神通三明化之力也。如法調伏諸眾生力",
    "T37n1746_001:0123b03": "者柔者以法調之剛者以勢伏之。如是等結",
    "T37n1746_001:0123b04": "歎諸力也。身色相好下第四色身為首歎之。",
    "T37n1746_001:0123b05": "阿難彼諸菩薩下既歎竟結歎耳。",
    "T37n1746_001:0123b06": "[0123b06] 佛告彌勒諸天人等下第二引物修因往生有",
    "T37n1746_001:0123b07": "二。初先牒別人淨。次又其國土下牒土淨。何",
    "T37n1746_001:0123b08": "不為善念道之自然下勸修因。念道之自然",
    "T37n1746_001:0123b09": "者念於彼土勝妙功德果自然而應也。著於",
    "T37n1746_001:0123b10": "無上下者著之意證。證果無有形色上下好醜",
    "T37n1746_001:0123b11": "之異。洞達是智無邊際。是真諦境。此明正報",
    "T37n1746_001:0123b12": "果。宜各勤精進努力自求之者勸令勤策。善",
    "T37n1746_001:0123b13": "因必得於妙果。修菩提因則橫斷五道流轉",
    "T37n1746_001:0123b14": "故云惡趣自然閉也。去者既多故云無窮極",
    "T37n1746_001:0123b15": "只修十念成就即得往生。而行者希故云易",
    "T37n1746_001:0123b16": "往而無人也。其國不逆違自然之所牽此二",
    "T37n1746_001:0123b17": "句釋易往義。明修因竅招果則為此果所牽",
    "T37n1746_001:0123b18": "也。何不棄眾事結勸之句也。",
    "T37n1746_001:0123b19": "[0123b19] 然世人薄俗以下第二明娑婆雜惡。此中有",
    "T37n1746_001:0123b20": "兩段。第一貶毀第二善惡相形。貶毀汎舉造",
    "T37n1746_001:0123b21": "惡人為善惡相形遍明受佛戒毀破者故為",
    "T37n1746_001:0123b22": "誡。就初段有二。自下明三毒十惡等造苦可",
    "T37n1746_001:0123b23": "厭。我今語汝世間之事以下第二勸修出離",
    "T37n1746_001:0123b24": "善明三毒造惡。即有三段。自下者明貪心造",
    "T37n1746_001:0123b25": "苦有二。初明富者皆苦。薄俗者心愚少智故",
    "T37n1746_001:0123b26": "云薄俗。皆各已諍利。以自給濟無尊無卑出",
    "T37n1746_001:0123b27": "作惡之人。累念積慮明貪心財相積不捨。勤",
    "T37n1746_001:0123b28": "求無寧故為心走使。有田憂田以下廣富人",
    "T37n1746_001:0123b29": "多求之苦。衣食什物什之言眾也。憂念愁怖",
    "T37n1746_001:0123c01": "前明求苦。此明守護之苦。橫為非常者怨家",
    "T37n1746_001:0123c02": "忽可頓覆也。忪忪者明其悲哀。結憤明其生",
    "T37n1746_001:0123c03": "瞋。憂懼萬端前明求財。勤苦若此結失財之",
    "T37n1746_001:0123c04": "苦。結眾寒熱者結之意集。意行苦招寒熱病。",
    "T37n1746_001:0123c05": "貧窮下劣下明貧人造苦。消失亦易。文云有",
    "T37n1746_001:0123c06": "所趣向莫能知者。既生死絕趣向苦樂。而在",
    "T37n1746_001:0123c07": "者不知不肯作善故云莫知也。",
    "T37n1746_001:0123c08": "[0123c08] 世間人民以下二明瞋心造惡。先明造惡也。",
    "T37n1746_001:0123c09": "人在世間下明苦果。善惡變化者惡因得苦",
    "T37n1746_001:0123c10": "善因得樂其報易前也。宿豫嚴待作善者天",
    "T37n1746_001:0123c11": "堂果報以待之作惡者刀山劍樹以待之。如",
    "T37n1746_001:0123c12": "是世人下三明愚癡心造惡。但坐此故坐之",
    "T37n1746_001:0123c13": "意由。由其不信造惡不悔。且自見之者臨終",
    "T37n1746_001:0123c14": "相現爾時方知也。身造惡故云身愚。心不信",
    "T37n1746_001:0123c15": "故云神闇。生死禍福無一怪也者死亡祠祀",
    "T37n1746_001:0123c16": "殺生為凶嫁娶等為吉。世人於此二事競各",
    "T37n1746_001:0123c17": "為之。意是所宜故云不相怪也。此下云總猥",
    "T37n1746_001:0123c18": "憒擾者正道心相煩多。惡逆天地者上不順",
    "T37n1746_001:0123c19": "天心下違閻羅王之意。待其罪極便頓奪之",
    "T37n1746_001:0123c20": "者正明滅壽奪算惡鬼打之。下入惡道明受",
    "T37n1746_001:0123c21": "苦無窮也。我今語汝世間之事以下第二勸",
    "T37n1746_001:0123c22": "物修出離善段。就中有四段。從此下正舉善",
    "T37n1746_001:0123c23": "勸之。曼之意及。及佛在世有諮請之也。故須",
    "T37n1746_001:0123c24": "勤修。勿在人後者明造惡墮三趣苦之失。儻",
    "T37n1746_001:0123c25": "有疑意儻之意設。設有疑心不解可問佛也。",
    "T37n1746_001:0123c26": "彌勒長跪以下第二領解。舉益彰佛德。明由",
    "T37n1746_001:0123c27": "佛前世修菩薩道時廣同法界今得成佛慈悲",
    "T37n1746_001:0123c28": "出世化度我等也。恩德普覆成出世之益。福",
    "T37n1746_001:0123c29": "祿巍巍彰佛威德高遠也。從佛告下第三勸",
    "T37n1746_001:0124a01": "生齊信心。消文易見。但典攬智慧執持綱維",
    "T37n1746_001:0124a02": "明如來化物得益發生真語。照然分明得理",
    "T37n1746_001:0124a03": "在懷開示五趣明慈悲被下。決正生死明其",
    "T37n1746_001:0124a04": "離苦。泥洹之道明其獲出世之益也。彌勒當",
    "T37n1746_001:0124a05": "知下第四擊起時情執彌勒同修有二。初舉",
    "T37n1746_001:0124a06": "精進與懈怠在前後勸自願勤修。次從無得",
    "T37n1746_001:0124a07": "以下重誡&#x52C5;勸斷疑惑也。此中先誡斷惑。明",
    "T37n1746_001:0124a08": "懷疑生邊地離佛前遠至五百歲花不開。不",
    "T37n1746_001:0124a09": "開且不得自在至十方供養諸佛。次從白佛",
    "T37n1746_001:0124a10": "不敢有疑下明順教舉旨也。第二明善惡相",
    "T37n1746_001:0124a11": "形中有二。第一將欲明惡先明持戒者。為善",
    "T37n1746_001:0124a12": "歎為希有第一。從今我於此世間作佛下去",
    "T37n1746_001:0124a13": "正明五惡。能於此世端心正意者明其持戒。",
    "T37n1746_001:0124a14": "最無倫匹者成其希有之歎也。明他土中多有",
    "T37n1746_001:0124a15": "勝緣。又復善報強勝作善為易。此土無此二",
    "T37n1746_001:0124a16": "緣修善即難故名希有也。明五惡中有三。初",
    "T37n1746_001:0124a17": "者總明。其一惡者以下一一別明。佛語彌勒",
    "T37n1746_001:0124a18": "吾語汝等以下總舉三毒之過。&#x52C5;離過修善。",
    "T37n1746_001:0124a19": "五惡者一殺二盜三邪婬四妄語五飲酒。損",
    "T37n1746_001:0124a20": "五戒善故名惡也。五痛五燒明其苦果。由惡",
    "T37n1746_001:0124a21": "故燒由燒故痛。何故但明此五。由世人喜造",
    "T37n1746_001:0124a22": "故偏彰也。為最劇苦者此明說五戒對治。降",
    "T37n1746_001:0124a23": "化其意者悕心入道。令持五善者順教修行。",
    "T37n1746_001:0124a24": "獲其福德者舉遠近二果成其行也。明五惡",
    "T37n1746_001:0124a25": "中列皆有二。先明其道。譬如大火下勸修持",
    "T37n1746_001:0124a26": "戒善以滅惡之。就惡中有二。先明惡因。從世",
    "T37n1746_001:0124a27": "有常道以下明其三報苦果。就因中先明作",
    "T37n1746_001:0124a28": "惡人。欲為眾惡以下明其所造惡。噬之意噉",
    "T37n1746_001:0124a29": "也。又尋強剛舉其惡果成上惡因。神明記識",
    "T37n1746_001:0124b01": "者名藉先定不蹉跌也。一切眾生皆有二神。",
    "T37n1746_001:0124b02": "一名同生二名同名。同生女在右肩上書其",
    "T37n1746_001:0124b03": "作惡。同名男在左肩上書其作善。四天善神",
    "T37n1746_001:0124b04": "一月六反錄其名藉奏上大王。地獄亦然。一",
    "T37n1746_001:0124b05": "月六齊。一歲三覆一載八校使不差錯。故有",
    "T37n1746_001:0124b06": "犯者不赦也。貧窮下賤明人中餘報。又有尊",
    "T37n1746_001:0124b07": "貴舉得彰失。世有常道下三報至。世間有此",
    "T37n1746_001:0124b08": "目前現事者舉其現報壽終之至。尤劇彰其",
    "T37n1746_001:0124b09": "生報。轉生受身此明後報。譬如王法者引喻",
    "T37n1746_001:0124b10": "況。報輕在前重苦在後。如似王法治罪先杻",
    "T37n1746_001:0124b11": "械詣市殺之。先現報後入地獄故云極刑。三",
    "T37n1746_001:0124b12": "塗無量苦惱者出後報之重。此法消文易見。",
    "T37n1746_001:0124b13": "譬如下舉持戒對之勸也。",
    "T37n1746_001:0124b14": "[0124b14] 盜惡列有三。初作惡中有二如上。世間人民",
    "T37n1746_001:0124b15": "者明作惡人。都無義理明所作惡。明貪狼之",
    "T37n1746_001:0124b16": "人無謙讓。自下可見。但云心口各異者口便",
    "T37n1746_001:0124b17": "規度意念無實者當面說善情欲規度。主上",
    "T37n1746_001:0124b18": "不明任用臣下者宰相之宦。縱放臣下用。取",
    "T37n1746_001:0124b19": "萬民賄枉取人物。踐度能行知其形勢者因",
    "T37n1746_001:0124b20": "公愶私。在位不正者惟過者主由內不明致",
    "T37n1746_001:0124b21": "有侵損。不當天心者明造惡不順善之心。無",
    "T37n1746_001:0124b22": "一隨者神識孤遊戲財留在自界。今世現有",
    "T37n1746_001:0124b23": "王法下彰三報苦。自然三塗明生報苦。展轉",
    "T37n1746_001:0124b24": "其中下明其後報。譬如下舉善對之也。",
    "T37n1746_001:0124b25": "[0124b25] 明邪婬惡亦列前。世間人民明作惡人。相因",
    "T37n1746_001:0124b26": "寄生者由過去或作善知識香火因緣相託以",
    "T37n1746_001:0124b27": "為眷屬也。但念婬&#x59B7;下明造惡相也。亦復不",
    "T37n1746_001:0124b28": "畏下明現報。自然下明後生報也。",
    "T37n1746_001:0124b29": "[0124b29] 明妄語惡亦列前。轉相教令明作惡之人。兩",
    "T37n1746_001:0124c01": "舌惡口下明所作惡。憎嫉善人明惡口。讒賊",
    "T37n1746_001:0124c02": "&#x9B2A;亂明兩舌。敗壞賢明明妄語。於傍快喜明",
    "T37n1746_001:0124c03": "綺語。不孝二親明作惡人造逆。朋友無信明",
    "T37n1746_001:0124c04": "其不忠成上妄語。尊貴自大成其惡口。謂已",
    "T37n1746_001:0124c05": "有道成其兩舌。不畏天地神明日月廣明自",
    "T37n1746_001:0124c06": "隱[仁-二+蹇]難化也。賴其前世賴之意蒙。頗作福德",
    "T37n1746_001:0124c07": "頗之意少。蒙前身少作善故今世善神護之",
    "T37n1746_001:0124c08": "助彼。作惡不息善神捨去。壽命下去明其三",
    "T37n1746_001:0124c09": "報。先明現報明其惡相。來現依其往因趣向",
    "T37n1746_001:0124c10": "受果果自然。先因後果現無蹉跌。天道自然",
    "T37n1746_001:0124c11": "者云明故有自然三塗也。次生後報可知也。",
    "T37n1746_001:0124c12": "[0124c12] 明第五惡。世間人民徙倚明作惡之人。不肯",
    "T37n1746_001:0124c13": "作善明所作惡。消文可見。天地之間下彰其",
    "T37n1746_001:0124c14": "三報苦。恢廓者明其寬曠。窈窕明其深遠。浩",
    "T37n1746_001:0124c15": "浩茫茫成上寬曠。譬如下舉善明之可見也。",
    "T37n1746_001:0124c16": "第三段有二。初舉過勸斷。二從佛言汝今諸",
    "T37n1746_001:0124c17": "天人民下舉善勸之。就初有二。初舉三毒勸",
    "T37n1746_001:0124c18": "斷。二從世間如是佛皆哀之下明順教斷惡",
    "T37n1746_001:0124c19": "終獲出離。是世五惡者牒上眾過勸識其因。",
    "T37n1746_001:0124c20": "展轉相生者明三毒。不除惡惡不絕苦果不",
    "T37n1746_001:0124c21": "息。或其今世先被殃病明現報。身死隨行明",
    "T37n1746_001:0124c22": "其生報。從少微起者明其本報。或貪財或貪",
    "T37n1746_001:0124c23": "皮肉故云從少微起。皆由貪著下出三毒之",
    "T37n1746_001:0124c24": "過。貪著榮華貪現在樂造惡。身坐勞苦明其",
    "T37n1746_001:0124c25": "苦身。久後大劇明其三報之苦。天地施張明",
    "T37n1746_001:0124c26": "諸天記。閻羅又識也。佛語下順教獲利可解。",
    "T37n1746_001:0124c27": "汝今諸天世人下舉善勸修。文有二。初勸自",
    "T37n1746_001:0124c28": "行外化。佛語彌勒下明重誡。&#x52C5;正先誡&#x52C5;後。",
    "T37n1746_001:0124c29": "彌勒舉旨可知也。",
    "T37n1746_001:0125a01": "[0125a01] 第三明現土文中有二段。初正現土使人欣",
    "T37n1746_001:0125a02": "慕。上雖耳聞說美土未如眼見。故此下現土",
    "T37n1746_001:0125a03": "令各慕修也。此中有五。初明如來告侍者令",
    "T37n1746_001:0125a04": "請。二侍者起整服致請。三即時下正明放光",
    "T37n1746_001:0125a05": "現土。四從佛告阿難下審其見不。五從慈氏",
    "T37n1746_001:0125a06": "白佛下明問除疑惑。問中有二。一問問胎生。",
    "T37n1746_001:0125a07": "二問問化生。後答。佛先答胎生後答化生。若",
    "T37n1746_001:0125a08": "有眾生以疑惑心者出其感胎生之緣。修諸",
    "T37n1746_001:0125a09": "功德出其往生之因。願生故往生。由疑受胎。",
    "T37n1746_001:0125a10": "疑惑佛智者出疑體。於佛五種智懷疑不信",
    "T37n1746_001:0125a11": "故見佛奢致。使受五百歲中花不即開故名",
    "T37n1746_001:0125a12": "胎生。不了佛智謂如來智無有邊畔。不可稱",
    "T37n1746_001:0125a13": "智謂無有限局。大乘廣智謂無照境不取。最",
    "T37n1746_001:0125a14": "上勝智謂照同凡境。若有眾生明信佛智下",
    "T37n1746_001:0125a15": "答化生。先出其信明信無疑。便於七寶花下",
    "T37n1746_001:0125a16": "明化生果。他方以下類同勸生也。彌勒當知",
    "T37n1746_001:0125a17": "下結其得失。初重舉上二生。譬如下作譬顯",
    "T37n1746_001:0125a18": "勝劣。轉輪王喻無量壽佛。七寶宮室喻其淨",
    "T37n1746_001:0125a19": "土。王子得罪喻疑心之人過。金鎖喻花不開",
    "T37n1746_001:0125a20": "&#x7240;褥不異喻於花中受快樂自在。合喻可知。",
    "T37n1746_001:0125a21": "深自悔責者明不必一種若能悔即出不悔必",
    "T37n1746_001:0125a22": "滿五百歲。是故下結勸也。",
    "T37n1746_001:0125a23": "[0125a23] 彌勒白佛下現土中第二問往生多少。意欲",
    "T37n1746_001:0125a24": "勸物同此流勝。必取往生上示往生方法中",
    "T37n1746_001:0125a25": "但導三輩不廣彰大士。今此下廣明十四佛",
    "T37n1746_001:0125a26": "土皆有往生之人。不但三輩。但使有善皆可",
    "T37n1746_001:0125a27": "往也。",
    "T37n1746_001:0125a28": "[0125a28] 第三大段流通二段如前。就初有四。第一歎",
    "T37n1746_001:0125a29": "經深遠廣彰利益勸其受持。第二當來之世",
    "T37n1746_001:0125b01": "下廣彰此經難值。第三如來興世下舉眾難",
    "T37n1746_001:0125b02": "欲彰此法難聞勸生敬仰受持不忘。第四從",
    "T37n1746_001:0125b03": "爾時世尊下時坐悟道。得利乃至一念即是",
    "T37n1746_001:0125b04": "具足無上功德者明利深遠。一念至信修行",
    "T37n1746_001:0125b05": "發願必生淨土終得佛果故云無上也。",
    "T37n1746_001:0125b06": "[0125b06] 三千大千世界下勸重法不辭眾苦。所以者",
    "T37n1746_001:0125b07": "何下釋應不辭苦。是故下結勸也。如是說者",
    "T37n1746_001:0125b08": "說其國土正報殊勝。如是教者教修行願。如",
    "T37n1746_001:0125b09": "是作者立其大志。如法修行者勸其流通舉",
    "T37n1746_001:0125b10": "教不違。第四段有二。初時悟道眾多少。無量",
    "T37n1746_001:0125b11": "妙花下明感瑞證益。後明聞見歡喜奉行也。",
    "T37n1746_001:0125b12": "[0125b12] 雙卷經之疏鈔引用于望西樓其寬博如雲",
    "T37n1746_001:0125b13": "欲省繁採略千而不得一。乙卯夏天頃振錫",
    "T37n1746_001:0125b14": "於西海占居於南紀寓止半歲也厥間諮詢",
    "T37n1746_001:0125b15": "于願志寐寤共不息爰有一僧解錦囊之堅",
    "T37n1746_001:0125b16": "以授與予矣[門@免]祥與興典籍而已夫書耶草",
    "T37n1746_001:0125b17": "案而不覃精將彫干板絕於類紙雖然察他",
    "T37n1746_001:0125b18": "之叵得不憚於他覽請行于世乎。冀有異本",
    "T37n1746_001:0125b19": "之人補闕而助學徒肯延寶丙辰二月上漸",
    "T37n1746_001:0125b20": "野釋知足欽書。",
    "T37n1746_001:0125b21": "[0125b21] &#x65F9;元祿十四年辛巳歲春末上旬"
}