{
    "T45n1902_001:0902c11": "受用三水要行法",
    "T45n1902_001:0902c13": "唐三藏法師義淨撰",
    "T45n1902_001:0902c14": "准依聖教。及西方現今眾生所用之水。有其",
    "T45n1902_001:0902c15": "三別。一時水。二非時水。三觸用水。",
    "T45n1902_001:0902c16": "言時水者。謂是沙彌俗人。自手濾漉觀知無",
    "T45n1902_001:0902c17": "蟲。午前任受而飲。若大僧手觸盆羅及杓水",
    "T45n1902_001:0902c18": "即不堪入口。而況食用。有惡觸故即如僧家",
    "T45n1902_001:0902c19": "常用之水。大僧豈可得觸。雖大僧不觸。於午",
    "T45n1902_001:0902c20": "後時不合飲用。然水體無觸。已是俗人等觸。",
    "T45n1902_001:0902c21": "帶於染膩非全極淨。是故須受。",
    "T45n1902_001:0902c22": "二非時淨水者。謂大苾芻及沙彌等用意之",
    "T45n1902_001:0902c23": "人。並須澡豆及上屑等。連腕四指。咸須淨洗",
    "T45n1902_001:0902c24": "無有垢膩。瓦盆及羅并須新淨。不與垢膩相",
    "T45n1902_001:0902c25": "染者方得。羅濾此水。皆用銅椀銅杓。灰揩去",
    "T45n1902_001:0902c26": "膩始得取水。若無此等可求。必有染木之器。",
    "T45n1902_001:0902c27": "不曾與觸膩相染。每日淨洗塵垢不停者。通",
    "T45n1902_001:0902c28": "用亦得。若常用水可貯在淨瓶。淨瓶須是瓦。",
    "T45n1902_001:0902c29": "非銅澡罐。由其瓶內有銅青不淨不得灰揩",
    "T45n1902_001:0903a01": "故。拔出銅釵揩拭。即知淨穢。然銅以灰揩為",
    "T45n1902_001:0903a02": "淨。聖教親說。若澡豆洗。但去食膩。銅垢不",
    "T45n1902_001:0903a03": "除。可取銅匙灰揩。足為目驗。其瓦瓶水盡。每",
    "T45n1902_001:0903a04": "須洗濯中間方盛新水。然五天之地。無將銅",
    "T45n1902_001:0903a05": "瓶為淨瓶者。一為垢生帶觸。二為銅腥損人。",
    "T45n1902_001:0903a06": "此之淨水時與非時。任情取飲。是佛別開。以",
    "T45n1902_001:0903a07": "其淨故。更不勞受。若苾芻在非時中。煎藥煮",
    "T45n1902_001:0903a08": "茶作蜜漿等皆用此水。不得用前時水。以有",
    "T45n1902_001:0903a09": "過故。然用鎗杓椀器。皆須離食染。並悉灰揩",
    "T45n1902_001:0903a10": "方合煮物。其淨水盆瓶。宜於淨處安置。瓫須",
    "T45n1902_001:0903a11": "淨物覆蓋。瓶即置在竹籠。不得輒令觸。欲用",
    "T45n1902_001:0903a12": "水時先淨洗手。或用乾牛糞。淨揩手已。無膩",
    "T45n1902_001:0903a13": "方觸。或以淨絹布及葉。用替瓶咽。然後方",
    "T45n1902_001:0903a14": "捉。律云。除水及楊枝者。謂此清淨之水。非是",
    "T45n1902_001:0903a15": "餘二。楊枝若是新條濕者。應須火淨受而嚼。",
    "T45n1902_001:0903a16": "故知不可直執戒文。凡欲以水入口。若飲若",
    "T45n1902_001:0903a17": "漱時與非時。皆須澡豆淨洗手洗淨兩脣。漱",
    "T45n1902_001:0903a18": "口再三方合飲水。喫食亦然。又中食了時。若",
    "T45n1902_001:0903a19": "恐淨瓶水少。須令俗人授前時水。嚼齒木澡",
    "T45n1902_001:0903a20": "漱已。然口津未得輒咽。要須以此淨水三漱",
    "T45n1902_001:0903a21": "口已。方是清淨得咽口津。目見西方南海僧",
    "T45n1902_001:0903a22": "眾共行此法又此方古德律師有知斯事。然",
    "T45n1902_001:0903a23": "行之者希。若不如是。餘膩不除咽咽得罪。亦",
    "T45n1902_001:0903a24": "齋不成。",
    "T45n1902_001:0903a25": "三觸用水者。但使無蟲。不論淨觸即得受用。",
    "T45n1902_001:0903a26": "謂添觸瓶向大小便處。及洗手足。更餘用不",
    "T45n1902_001:0903a27": "得輒將入口。況食用耶。此等三水觀知無蟲。",
    "T45n1902_001:0903a28": "乃至明相未出已來。皆隨事得用。明相既出",
    "T45n1902_001:0903a29": "即便不合無問多少。乃至瓶內一抄盆中一",
    "T45n1902_001:0903b01": "合。悉須銅盞。明目觀察。若無蟲者。雖經多日",
    "T45n1902_001:0903b02": "任用無犯。西方僧徒及俗人五戒以為急。若",
    "T45n1902_001:0903b03": "外方客僧不解此水淨觸法者。無容入寺。又",
    "T45n1902_001:0903b04": "復西方寺法。若見有僧將淨瓶上廁飲觸瓶",
    "T45n1902_001:0903b05": "水者。以為滅法。即擯出寺。以此言之。冀諸行",
    "T45n1902_001:0903b06": "人。共為存護。令佛法久住。若能依教行者。即",
    "T45n1902_001:0903b07": "是與佛在世無有異也。",
    "T45n1902_001:0903b08": "又舊律十誦五十九云。有淨澡罐廁澡罐。四",
    "T45n1902_001:0903b09": "十一云。有淨水瓶常水瓶。又新譯有部律文。",
    "T45n1902_001:0903b10": "淨瓶觸器極分明。此並金口親言。非是人造。",
    "T45n1902_001:0903b11": "寧容唯一銅瓶不分淨觸。雖同告語不齒在",
    "T45n1902_001:0903b12": "心。豈可以習俗生常故違聖教。准如此理。諸",
    "T45n1902_001:0903b13": "寺房中及行方等處。所有用水非常狼藉。或",
    "T45n1902_001:0903b14": "大盆貯。或瓫子盛安瓶內。皆不合用。以是大",
    "T45n1902_001:0903b15": "僧手觸不好羅濾。經宿不觀。停貯多時定有",
    "T45n1902_001:0903b16": "生命。設使無蟲。當第三水飲用得罪。謂由盆",
    "T45n1902_001:0903b17": "羅及杓是不淨手觸有不淨塵故。又如尋常",
    "T45n1902_001:0903b18": "用水銅瓶。若自取飲者。以其不淨不受而飲。",
    "T45n1902_001:0903b19": "有不受罪。若中前觸至過午飲。增觸罪。若今",
    "T45n1902_001:0903b20": "日觸明日飲。有宿觸罪。不受而捉。有惡觸罪。",
    "T45n1902_001:0903b21": "不淨洗手。復有污手捉飲器罪。不淨洗脣口",
    "T45n1902_001:0903b22": "飲水。有不淨罪。此之六罪。各有方便成十二",
    "T45n1902_001:0903b23": "罪。皆有不敬聖教罪。此有因本。復二十四。添",
    "T45n1902_001:0903b24": "前成三十六罪。經宿覆藏。復有因本成七十",
    "T45n1902_001:0903b25": "二。添前有一百八罪。此等若其不學。若有不",
    "T45n1902_001:0903b26": "學無知二罪。復有因本成四百三十二罪。添",
    "T45n1902_001:0903b27": "前總成五百四十罪。又復從覆藏已下。及不",
    "T45n1902_001:0903b28": "學無知。皆有不敬教方便根本。更有一千八",
    "T45n1902_001:0903b29": "罪。添前五百四十。總有一千五百四十罪。此",
    "T45n1902_001:0903c01": "等略據一咽一宿生罪多少。若論十咽經宿",
    "T45n1902_001:0903c02": "罪。有一萬五千四百八十。若多時覆藏展轉",
    "T45n1902_001:0903c03": "生罪。乃至未懺已來。莫知其數重者。咸須對",
    "T45n1902_001:0903c04": "清淨人說悔。若先知者無無知罪。若非時飲",
    "T45n1902_001:0903c05": "鹽湯及蜜漿等。鎗杓椀器用水羅濾。不能如",
    "T45n1902_001:0903c06": "法。或帶膩觸。與時食相霑。手口不淨。不仰手",
    "T45n1902_001:0903c07": "受。咸悉有罪然杏子茶湯西方不飲。若寺內",
    "T45n1902_001:0903c08": "皆須親自撿看。必在俗家細問知其淨不。若",
    "T45n1902_001:0903c09": "不如法即不可飲。豈以口腹暫時所須。而當",
    "T45n1902_001:0903c10": "來長受辛苦。共知[醫酉+口]羅鉢龍故損一葉。現今",
    "T45n1902_001:0903c11": "未脫不記了時。況此常為能無業道。身吞一",
    "T45n1902_001:0903c12": "咽。罪乃無邊。負擔終身。誠可悲矣。故經云。",
    "T45n1902_001:0903c13": "勿輕小過以為無殃。又曰善護浮囊防其微",
    "T45n1902_001:0903c14": "隙。大乘小乘意皆同此。略陳要行。餘如大律。",
    "T45n1902_001:0903c15": "願諸行者。准聖教行。",
    "T45n1902_001:0903c16": "受用三水要行法"
}