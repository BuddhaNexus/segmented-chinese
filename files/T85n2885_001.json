{
    "T85n2885_001:1391a02": "No. 2885",
    "T85n2885_001:1391a03": "佛性海藏智慧解脫破心相經",
    "T85n2885_001:1391a05": "[1391a05] 如是我聞。一時佛住拘尸那國□□□□□",
    "T85n2885_001:1391a06": "河邊娑羅雙樹間。二月十五日臨□涅槃□。",
    "T85n2885_001:1391a07": "與無殃數眾八十億諸天及人。皆各集在佛",
    "T85n2885_001:1391a08": "所。悲號哽咽。大地震動。泉源沸湧。亦如慈",
    "T85n2885_001:1391a09": "母初喪所愛之子。泣涕盈目。不能自勝。五體",
    "T85n2885_001:1391a10": "投地。如太山崩。一一毛孔血流灑地。如波",
    "T85n2885_001:1391a11": "羅奢華。痛哉苦哉。世間空虛無上慈父。一旦",
    "T85n2885_001:1391a12": "捨棄我等入於涅槃。我等孤窮將何所怙。唯",
    "T85n2885_001:1391a13": "願世尊。悲惻流念。且住於世莫般涅槃。為",
    "T85n2885_001:1391a14": "我徒眾廣宣流布無上法藥。使後代眾生離",
    "T85n2885_001:1391a15": "苦出世。我等得聞奉持修行。在在處處廣宣",
    "T85n2885_001:1391a16": "流布常使不絕。爾時世尊告諸大眾。汝等且",
    "T85n2885_001:1391a17": "止。莫說是語。吾今出世所可度者我已度訖。",
    "T85n2885_001:1391a18": "所可說者今已說竟。於中夜半入般涅槃。爾",
    "T85n2885_001:1391a19": "時眾中有一大士。名曰除疑法王子。從坐而",
    "T85n2885_001:1391a20": "起。整理衣服而白佛言。世尊我觀如來智慧",
    "T85n2885_001:1391a21": "辯才神通無礙無量方便猶如虛空。云何而",
    "T85n2885_001:1391a22": "言。所可說者而說已。竟作是語。時一切大",
    "T85n2885_001:1391a23": "眾發聲大哭哀動天地。目中泣血。我等徒眾",
    "T85n2885_001:1391a24": "豈非子。例五體投地猶如死屍。",
    "T85n2885_001:1391a25": "[1391a25] 爾時世尊。愍諸大眾告除疑言。善哉汝是大",
    "T85n2885_001:1391a26": "士。於無量阿僧祇劫。供養無量恒河沙諸佛。",
    "T85n2885_001:1391a27": "具足解脫知見。慈愍一切眾生。乃能如是發",
    "T85n2885_001:1391a28": "問。汝等諦聽諦聽。及諸大眾善思念之。吾當",
    "T85n2885_001:1391a29": "為汝分別解說。唯然世尊願樂欲聞。善男子。",
    "T85n2885_001:1391b01": "一切眾生彌輪於相或離疑去縛。皆由悟宗",
    "T85n2885_001:1391b02": "相俱喪名為空宗。般若空有並存。名為二乘",
    "T85n2885_001:1391b03": "人也。執相乖宗。是名聲聞。凡夫終身三界",
    "T85n2885_001:1391b04": "無有出期。備受眾苦。未得解脫。寔由三毒箭",
    "T85n2885_001:1391b05": "之所射。四蛇之所嚙。五狗之所盜。六賊之所",
    "T85n2885_001:1391b06": "怖。七殺之所沒。八邪之所牽。萬惡之所簇。",
    "T85n2885_001:1391b07": "輪迴生死。往來六趣。波迸五道。墜落三塗",
    "T85n2885_001:1391b08": "八難。無有樂時。名無間大地獄。煩惱覆障眾",
    "T85n2885_001:1391b09": "惡競生。遂成怨結。慧日奄暉。慈光漸沒。迷",
    "T85n2885_001:1391b10": "於正路。甚可哀矣。爾時除疑大士問佛言。世",
    "T85n2885_001:1391b11": "尊云何名為三毒箭。形狀大小為可見不。唯",
    "T85n2885_001:1391b12": "願說之。爾時佛告除疑言。三毒箭者。非有相",
    "T85n2885_001:1391b13": "非無相。除疑復白佛言。世尊云何說言非有",
    "T85n2885_001:1391b14": "相非無相。若非有相不應。是患非是患者。云",
    "T85n2885_001:1391b15": "何如能名之為箭。若非無相則應可見。以可",
    "T85n2885_001:1391b16": "見故亦應可避。云何而能傷害眾生。唯願世",
    "T85n2885_001:1391b17": "尊。說其因緣普使聞知。",
    "T85n2885_001:1391b18": "[1391b18] 爾時佛告除疑大士。汝今大慈無量愍念罪",
    "T85n2885_001:1391b19": "苦。欲令一切眾生得解脫知見無礙智慧。乃",
    "T85n2885_001:1391b20": "能於此此大眾中顯發如來智慧祕藏。自得",
    "T85n2885_001:1391b21": "利益復利眾生。汝等大眾默念諦聽。吾當為",
    "T85n2885_001:1391b22": "汝宣說法要。善男子。三毒箭者。非有非無。",
    "T85n2885_001:1391b23": "五陰有故名為非無。五陰空故是名非有。癡",
    "T85n2885_001:1391b24": "愛欲是也。世間之物既不可得。妄生取心。名",
    "T85n2885_001:1391b25": "之為癡。本是己物。捨離以去。妄生追念。名之",
    "T85n2885_001:1391b26": "為愛。貪著女色。名之為欲。以此三心亂起即",
    "T85n2885_001:1391b27": "名凡夫。地獄人癡心是麴。愛心是米。米麴",
    "T85n2885_001:1391b28": "相和遂成欲酒。飲酒醉故不識翁母兄弟共",
    "T85n2885_001:1391b29": "相殺害。名之為害。以無慈故。斷三寶種性。",
    "T85n2885_001:1391c01": "彼我取捨分別名為五辛。以其臭故。污眾生",
    "T85n2885_001:1391c02": "身田。障我慧水久不得出。故言不共一國同",
    "T85n2885_001:1391c03": "住不共一河飲水。汝之所作不與我同。即是",
    "T85n2885_001:1391c04": "彼心。自謂。己作微妙勝他即是我心。法性非",
    "T85n2885_001:1391c05": "聞妄生聽受即是取心。法無動搖妄生流轉",
    "T85n2885_001:1391c06": "即是捨心。法性空寂無體妄生異相即是分",
    "T85n2885_001:1391c07": "別。以是故名為迷子。不得出世。名世間有為",
    "T85n2885_001:1391c08": "眾生。說是語時。一切大眾默然信受。善男",
    "T85n2885_001:1391c09": "子。癡心是種。愛心是土。種來入土。降注欲",
    "T85n2885_001:1391c10": "雨無明根本於茲生矣。修道不去癡愛。喻如",
    "T85n2885_001:1391c11": "伐樹不去其根。名為株杌。枝條因株杌而生。",
    "T85n2885_001:1391c12": "有長成大樹。世間愚癡之人亦復如是。一切",
    "T85n2885_001:1391c13": "煩惱因癡愛如起。遂成我慢疑惑。黑闇託斯",
    "T85n2885_001:1391c14": "弘矣。遂成三障無明堀宅。此之是也。",
    "T85n2885_001:1391c15": "[1391c15] 爾時除疑大士。承佛威神。從坐而起。整理衣",
    "T85n2885_001:1391c16": "服。告諸大眾。我從往昔無量阿僧祇劫。於",
    "T85n2885_001:1391c17": "定光佛所得聞此句。奉持修行。未曾疲懈。今",
    "T85n2885_001:1391c18": "復得聞如上章句。心意快然。得未曾有方。乃",
    "T85n2885_001:1391c19": "始知大聖如來慧光三有廣起法門以納諸",
    "T85n2885_001:1391c20": "子。乃使邪魔歸真。六師漸沒方便造十二法",
    "T85n2885_001:1391c21": "船以濟危厄。皆令發無上菩提之心。以昇八",
    "T85n2885_001:1391c22": "正涅槃之路。但一切眾生愚癡迷惑信邪背",
    "T85n2885_001:1391c23": "正。&#x89A9;文取真與性義乖隔。徒勞無用。如車之",
    "T85n2885_001:1391c24": "隻輪。豈可乘之哉。正可聲同嚮合未會真諦。",
    "T85n2885_001:1391c25": "如斯之徒甚可哀矣。痛哉苦哉。後悔何及。佛",
    "T85n2885_001:1391c26": "言。善哉如汝所說。真實不虛爾時除疑大士",
    "T85n2885_001:1391c27": "蒙佛印可。即於眾中以偈讚問。",
    "T85n2885_001:1391c28": " 我觀如來真妙身  清淨無垢如蓮華",
    "T85n2885_001:1391c29": " 智慧方便虛空等  解脫無礙能開遮",
    "T85n2885_001:1392a01": " 神通自在無邊際  等視一切無偏耶",
    "T85n2885_001:1392a02": " 我今稽首大慧明  願入無相義空寂",
    "T85n2885_001:1392a03": " 唯願為我方便說  令除疑惑得惺悟",
    "T85n2885_001:1392a04": " 一實難知真法性  必為現形使知處",
    "T85n2885_001:1392a05": " 哀愍我等諸迷子  普為大眾廣分別",
    "T85n2885_001:1392a06": " 敷演甚深真實義  震大法雷為我說",
    "T85n2885_001:1392a07": "[1392a07] 爾時世尊。即為大眾欲重宣此義。而說偈言。",
    "T85n2885_001:1392a08": " 三界說眾生  恒為五陰縛  展轉三有中",
    "T85n2885_001:1392a09": " 不得解脫樂  億劫受新苦  由有五陰身",
    "T85n2885_001:1392a10": " 不&#x89A9;真如性  是名生死人  常為三毒射",
    "T85n2885_001:1392a11": " 心熱如火然  處處皆不安  煩惱自相纏",
    "T85n2885_001:1392a12": " 往返五道中  憂愁寧可陳  三塗為舍宅",
    "T85n2885_001:1392a13": " 枷鎖禁其身  由此三毒箭  害我智慧身",
    "T85n2885_001:1392a14": " 出入不自在  云何能見真  癡心以為麴",
    "T85n2885_001:1392a15": " 愛心是其米  癡愛欲相合  飲者醉不解",
    "T85n2885_001:1392a16": " 曠劫不惺悟  由此三毒酒  迷闇失正道",
    "T85n2885_001:1392a17": " 沈沒著三有  恒自心昏亂  濁酒未得嘔",
    "T85n2885_001:1392a18": " 不值善知識  昌狂闇中走  見佛不識真",
    "T85n2885_001:1392a19": " 坐生我慢垢  分別心不淨  由飲無明酒",
    "T85n2885_001:1392a20": " 癡心是闇種  愛心為惑土  闇惑相對值",
    "T85n2885_001:1392a21": " 煩惱由此聚  無明根本生  皆由貪欲雨",
    "T85n2885_001:1392a22": " 剎那作枝葉  滅須智慧斧  伐樹不去根",
    "T85n2885_001:1392a23": " 樹性未盡源  枝條因根生  花&#x83D3;轉滋繁",
    "T85n2885_001:1392a24": " 諸見為子實  貢高是牆垣  絞假相恃護",
    "T85n2885_001:1392a25": " 真身被愚吞  三毒為根本  煩惱亦復然",
    "T85n2885_001:1392a26": " 除&#x5374;株杌盡  名之為良田  菩提牙得生",
    "T85n2885_001:1392a27": " 由無根株故  拔除三毒箭  身得安穩處",
    "T85n2885_001:1392a28": " 癡麴不施用  愛米捨置地  欲酒既不成",
    "T85n2885_001:1392a29": " 必獲大明慧  心空相亦盡  智慧思修來",
    "T85n2885_001:1392b01": " 二帝空無相  身處光明臺  炎赫如火聚",
    "T85n2885_001:1392b02": " 光照獄門開  無礙不思議  應身成如來",
    "T85n2885_001:1392b03": " 我本行如是  今得離三災  安住不動地",
    "T85n2885_001:1392b04": " 驗成人天最  汝當懃行此  最後必相值",
    "T85n2885_001:1392b05": " 來世成正覺  如我亦無異",
    "T85n2885_001:1392b06": "[1392b06] 爾時除疑大士復白佛言。世尊云何眾生在",
    "T85n2885_001:1392b07": "於世間。四毒蛇所嚙。其狀如何為可識不。唯",
    "T85n2885_001:1392b08": "願世尊為我解說。令無目之徒得勉此難。佛",
    "T85n2885_001:1392b09": "言。善男子。疽恚嫉&#x59AC;是也。世尊疽恚嫉&#x59AC;何",
    "T85n2885_001:1392b10": "心是也。而名之為蛇。佛言。不用他好。名之",
    "T85n2885_001:1392b11": "為疽。瞋不出口。名之為恚。恐人勝己。名之為",
    "T85n2885_001:1392b12": "嫉。見他善不用障其美。名之為&#x59AC;。此四毒",
    "T85n2885_001:1392b13": "蛇在意井中。嚙斷善根悶絕而死。墮落三塗",
    "T85n2885_001:1392b14": "受其大苦。爾時如來說是語已即入三昧。從",
    "T85n2885_001:1392b15": "三昧起放大光明。普照三千大千世界。一切",
    "T85n2885_001:1392b16": "大眾皆見光明。異口同音問除疑大士言。世",
    "T85n2885_001:1392b17": "尊放光異於常明。昔日放光。先照東方。今日",
    "T85n2885_001:1392b18": "放光。四面一時普照十方。以何因緣如有此",
    "T85n2885_001:1392b19": "瑞。唯願仁者為我解說。爾時除疑大士告諸",
    "T85n2885_001:1392b20": "大眾。我聞如來慧光長夜應同三有。口吐法",
    "T85n2885_001:1392b21": "藥救療眾病。乃使痛苦永息。毒蛇隱穴。迷悟",
    "T85n2885_001:1392b22": "真途生死殄拔。三塗變成涅槃之宮。愚闇改",
    "T85n2885_001:1392b23": "為大明種智。改疽為慈。改恚為悲。修嫉為喜。",
    "T85n2885_001:1392b24": "變&#x59AC;為捨。即成四無量心。名為智慧門。亦名",
    "T85n2885_001:1392b25": "智慧井。將知此光正是如來大慈智光照。獄",
    "T85n2885_001:1392b26": "門開欲令失道眾生尋光得樂。曾聞如來初",
    "T85n2885_001:1392b27": "說九部經有為功德。喻如呼師瞻地置井。未",
    "T85n2885_001:1392b28": "知水之甘苦。一切眾生亦復如是。若見佛性",
    "T85n2885_001:1392b29": "名為甘水。不會空宗名為苦水。用功等力勞",
    "T85n2885_001:1392c01": "如無用。聲聞之人亦復如是。修道之人喻如",
    "T85n2885_001:1392c02": "掘井。漸漸&#x5374;土。土盡水自然現。眾生亦爾。",
    "T85n2885_001:1392c03": "除去五陰煩惱得盡。佛性自然而出。雖得甘",
    "T85n2885_001:1392c04": "水而無方便井。無塼累必為沙土所奔。不久",
    "T85n2885_001:1392c05": "水乃竭盡。名為枯井。外道眷屬亦復如是。然",
    "T85n2885_001:1392c06": "一切聲聞初心菩薩。雖得除空而不廣。習眾",
    "T85n2885_001:1392c07": "經而無方便。為煩惱所逼名為空見。魔之眷",
    "T85n2885_001:1392c08": "屬亦復如是。菩薩摩訶薩心定力故。無礙方",
    "T85n2885_001:1392c09": "便為作井。累水即澄清名薩婆若水。用無窮",
    "T85n2885_001:1392c10": "盡名智慧水。能洗心垢。萬惑斯盡。眾惡所不",
    "T85n2885_001:1392c11": "能害。煩惱生死不能染污。以是因緣名薩婆",
    "T85n2885_001:1392c12": "若海。亦名智慧海。海中不容死屍。此之是也。",
    "T85n2885_001:1392c13": "[1392c13] 爾時佛告除疑大士。汝善解我意。汝於我滅",
    "T85n2885_001:1392c14": "度後在於大眾中。能施人眼廣濟群盲。救療",
    "T85n2885_001:1392c15": "眾病。續人慧命。當於來世於閻浮提成等正",
    "T85n2885_001:1392c16": "覺。號明法王如來應供正遍知明行足善逝",
    "T85n2885_001:1392c17": "世間解無上士調御丈夫天人師佛世尊。當",
    "T85n2885_001:1392c18": "爾時汝出於世。地皆清淨無諸穢惡。食自然",
    "T85n2885_001:1392c19": "亦無苦惱。地獄休息。餓鬼飽滿。溫和調適。",
    "T85n2885_001:1392c20": "四時順序。畜生改形亦無男女。高下齊平兀",
    "T85n2885_001:1392c21": "無沙土。金銀頗梨&#x7460;璃珊瑚真珠珍寶以為",
    "T85n2885_001:1392c22": "家具。純一無雜。遊行自在。猶如虛空。廣大無",
    "T85n2885_001:1392c23": "對。若見此經受持讀誦書寫流通者皆值汝",
    "T85n2885_001:1392c24": "出世得大安樂。是故汝當受持流布世界莫使",
    "T85n2885_001:1392c25": "斷絕。何以故。一聞是經乃至成佛不墮三塗",
    "T85n2885_001:1392c26": "以是之故惡道減少。若有見聞如說修行。精",
    "T85n2885_001:1392c27": "進忍辱持戒不懈續。於汝後亦得作佛。汝當",
    "T85n2885_001:1392c28": "在在處處廣宣流布。此經威力不可思議。所",
    "T85n2885_001:1392c29": "至到處惡病除愈。至心受持所求之事無不",
    "T85n2885_001:1393a01": "獲得。&#x7602;語癖行盲視聾聽。身根具足出入無",
    "T85n2885_001:1393a02": "礙。辯才多能。七珍盈滿。光明顯赫。超世殊特。",
    "T85n2885_001:1393a03": "榮貴自然。樂無憂戚。此經最勝無上法味。求",
    "T85n2885_001:1393a04": "男得男。求女得女。至心敬信無不從意。若復",
    "T85n2885_001:1393a05": "有人輕呰不信。或不恭敬。以不淨手捉弄是",
    "T85n2885_001:1393a06": "經。誹謗諍論。以無義語調戲譬喻。如是之",
    "T85n2885_001:1393a07": "人現世得得盲病身根不具。或復口&#x7602;耳聾",
    "T85n2885_001:1393a08": "鼻塞。父子分離波迸他土。役力自活為人所",
    "T85n2885_001:1393a09": "使。飢貧頓弊處處恐懼。受苦命終。當墮黑闇",
    "T85n2885_001:1393a10": "地獄八百萬歲。然後得出常生下賤。五百世",
    "T85n2885_001:1393a11": "中不聞三寶名字。此人命終已後當受魚身。",
    "T85n2885_001:1393a12": "經歷十大劫。是故汝等善作方便引喻。莫令",
    "T85n2885_001:1393a13": "誹謗。為智者說莫為愚者施。愚者聞不能解。",
    "T85n2885_001:1393a14": "必生誹謗。現受大苦。死入惡趣。汝失慈悲不",
    "T85n2885_001:1393a15": "名大士。爾時除疑大士為諸大眾及自己身。",
    "T85n2885_001:1393a16": "欲重決疑。以偈問佛。",
    "T85n2885_001:1393a17": " 我觀如來身  清淨如虛空  辯才智無礙",
    "T85n2885_001:1393a18": " 見者無不敬  方便智無量  能慧眾生命",
    "T85n2885_001:1393a19": " 我眾皆疑惑  願為說究竟  四毒已得聞",
    "T85n2885_001:1393a20": " 云何離此病  為我廣分別  昏迷乃可惺",
    "T85n2885_001:1393a21": " 四毒正是心  云何可得除  若不除此心",
    "T85n2885_001:1393a22": " 世尊云道病  本心更無二  云何更作心",
    "T85n2885_001:1393a23": " 前心次後心  心心云何除  一心復二心",
    "T85n2885_001:1393a24": " 三心忽然至  如是心境界  廣大如虛空",
    "T85n2885_001:1393a25": " 世尊遣我除  不知云何除  哀愍大眾等",
    "T85n2885_001:1393a26": " 必當為我說",
    "T85n2885_001:1393a27": "[1393a27] 爾時佛告除疑大士言。善男子。汝是大士。愍",
    "T85n2885_001:1393a28": "念後代眾生。作如是問。汝當諦聽。及諸大眾",
    "T85n2885_001:1393a29": "善思念之。吾當為汝分別解說。善男子。當行",
    "T85n2885_001:1393b01": "十法遊於三界則無四毒。問曰。何者為十。佛",
    "T85n2885_001:1393b02": "言。一者於譽於毀心無增減。二者上中下眾",
    "T85n2885_001:1393b03": "生意常平等。三者於諸愚智起以大悲。四者",
    "T85n2885_001:1393b04": "輕毀供養心無有二。五者見善聞惡心無分",
    "T85n2885_001:1393b05": "別。六者見他闕失莫見其過。七者見種種乘",
    "T85n2885_001:1393b06": "皆是一乘。八者聞三惡苦亦莫驚怖。九者觀",
    "T85n2885_001:1393b07": "一切眾生作如來想。十者佛出眾生中作希",
    "T85n2885_001:1393b08": "有想。故言心泆難禁制。喻如&#x7328;猴遊戲。六根",
    "T85n2885_001:1393b09": "遍緣諸處。以是之故心亂不靜波浪。三界受",
    "T85n2885_001:1393b10": "其生死。制心不放逸。喻如猴著瑣。繫心在一",
    "T85n2885_001:1393b11": "處。能開智慧門。善男子。四毒心如水。身者",
    "T85n2885_001:1393b12": "喻如牆。水漸浸之。牆則崩倒。眾生亦爾。四",
    "T85n2885_001:1393b13": "毒在心。漸漸漬之。身則敗壞。諸佛菩薩能捨",
    "T85n2885_001:1393b14": "離故得常住身。善男子。四毒蛇者喻如火。身",
    "T85n2885_001:1393b15": "者喻如草。修行者喻如刈草。持五戒不缺者",
    "T85n2885_001:1393b16": "得人身。刈草不闕者必獲多草。眾生亦爾。修",
    "T85n2885_001:1393b17": "善不懈必得人天。大火一起。焚燒草聚。須申",
    "T85n2885_001:1393b18": "之間盡失無餘。一切行者亦復如是。四毒惡",
    "T85n2885_001:1393b19": "火一發之時。燒我智慧身命。悉皆磨滅。諸",
    "T85n2885_001:1393b20": "佛菩薩能遠離故。智慧法身常住不滅。善男",
    "T85n2885_001:1393b21": "子。汝向所問正得其義。我今所答不失其時。",
    "T85n2885_001:1393b22": "利益無量眾生。開闡道教。濟諸群盲。令出",
    "T85n2885_001:1393b23": "三有到於彼岸。爾時世尊欲重宣此義。而說",
    "T85n2885_001:1393b24": "偈言。",
    "T85n2885_001:1393b25": " 我觀三界有  冥寂盡無形  起滅如水泡",
    "T85n2885_001:1393b26": " 水泡本不二  水若不動時  泡體本不現",
    "T85n2885_001:1393b27": " 泡現還復滅  與水本無異  佛性如虛空",
    "T85n2885_001:1393b28": " 因空如生有  因水如生泡  泡體是空有",
    "T85n2885_001:1393b29": " 空有無二形  水泡不一二  現泡則二形",
    "T85n2885_001:1393c01": " 泡沒還歸一  有心則有身  空有不二一",
    "T85n2885_001:1393c02": " 無心則不二  全心則不一  身有生有心",
    "T85n2885_001:1393c03": " 歷劫不同一  有心萬象應  象應則放逸",
    "T85n2885_001:1393c04": " 婬欲從此生  四毒因斯有  彌輪相惑中",
    "T85n2885_001:1393c05": " 闇中波浪走  以是因緣故  不能離諸有",
    "T85n2885_001:1393c06": " 我今為汝說  會當除陰垢  陰垢既得盡",
    "T85n2885_001:1393c07": " 諸垢不名有  有體因有身  是名諸有垢",
    "T85n2885_001:1393c08": " 有垢無相空  空者體是有  有空有無一",
    "T85n2885_001:1393c09": " 故能無一二  虛空無礙故  應作無量形",
    "T85n2885_001:1393c10": " 無心名菩薩  有心名眾生  無心亦是心",
    "T85n2885_001:1393c11": " 有心亦是心  有心不見心  無心是泥洹",
    "T85n2885_001:1393c12": " 有心即見心  不名泥洹心  無心見無心",
    "T85n2885_001:1393c13": " 無心是有心  有心有心故  是名非無心",
    "T85n2885_001:1393c14": " 無心無心故  不名為無心  不見有無心",
    "T85n2885_001:1393c15": " 不住不有無  不住不來去  不離於來去",
    "T85n2885_001:1393c16": " 無心非無心  有心非有心  住是如如心",
    "T85n2885_001:1393c17": " 四毒則無病",
    "T85n2885_001:1393c18": "[1393c18] 爾時除疑大士復白佛言。世尊向來蒙佛為",
    "T85n2885_001:1393c19": "我演說。四毒已訖心生歡欣無量信敬。身意",
    "T85n2885_001:1393c20": "快然得未曾有。復欲請問。舉身毛&#x7AEA;身心戰",
    "T85n2885_001:1393c21": "懼不敢發問。我所問者不自為己普為一切",
    "T85n2885_001:1393c22": "大眾并及後代無量無邊眾生。我聞是已。當",
    "T85n2885_001:1393c23": "自受持。天上人中僧房眾中白衣居處皆令",
    "T85n2885_001:1393c24": "聞知。唯願聽許。乃敢發問。佛言。善哉善哉。",
    "T85n2885_001:1393c25": "汝今所言正。是大士我本往昔。每恒發如是",
    "T85n2885_001:1393c26": "願。作如是問。修如是行。於無量劫中學行。難",
    "T85n2885_001:1393c27": "行苦行無所不作無所不為。如是不可思議",
    "T85n2885_001:1393c28": "皆為一切眾生。今得作佛。汝所願者亦復如",
    "T85n2885_001:1393c29": "是。今恣汝問。當為說之。",
    "T85n2885_001:1394a01": "[1394a01] 爾時除疑大士。蒙佛許可從坐而起。整理衣",
    "T85n2885_001:1394a02": "服。頂禮恭敬。於大眾中恭敬而立。如師子",
    "T85n2885_001:1394a03": "王。合一指扴掌。一切大眾皆悉如是立而白",
    "T85n2885_001:1394a04": "佛言。云何名為五狗之所盜。為可見不。唯",
    "T85n2885_001:1394a05": "願說之。願樂欲聞。佛言。慳貪癡惡狗是。問",
    "T85n2885_001:1394a06": "曰。為我分別解說。令一切眾生皆悉聞知。佛",
    "T85n2885_001:1394a07": "言。不能捨於諸有。名之為慳。所欲無厭。名",
    "T85n2885_001:1394a08": "之為貪。妄生規度。名之為癡。不識實性諍",
    "T85n2885_001:1394a09": "論取勝。名之為惡。未得無生妄拒三塗。名之",
    "T85n2885_001:1394a10": "為[仁-二+崖]。慳狗入舍則失珍寶。貪狗入舍則被繫",
    "T85n2885_001:1394a11": "縛。癡狗入舍則墮生死。惡狗入舍則墜地獄。",
    "T85n2885_001:1394a12": "[仁-二+崖]狗入舍則永失人身。善男子。譬如一人家",
    "T85n2885_001:1394a13": "貧頓乏無有方計。遙聞他方有一七寶山。其",
    "T85n2885_001:1394a14": "山之下有七寶池。若人至彼多獲七寶。若入",
    "T85n2885_001:1394a15": "池者身則安隱。則無老病死苦。飲此水則不",
    "T85n2885_001:1394a16": "飢不渴。身則無礙。飛騰虛空。從意自在。人聞",
    "T85n2885_001:1394a17": "是已事其糧食欲詣彼山。假貸作辨。得米五",
    "T85n2885_001:1394a18": "升蒸炒。中半不加謹慎。為狗破瓮食米蕩盡。",
    "T85n2885_001:1394a19": "一切眾生亦復如是。持戒不加忍辱。惡貪慳",
    "T85n2885_001:1394a20": "癡入其心舍。破器食米蕩盡更無所食。名法",
    "T85n2885_001:1394a21": "餓眾生。故言癡狗夜入人舍。遣婢把杖驅之",
    "T85n2885_001:1394a22": "令出。此之是也。聞善即信。名之為米。受持",
    "T85n2885_001:1394a23": "不妄。名之為瓮。下下之心。名之為婢。忍惡",
    "T85n2885_001:1394a24": "不報。名之為杖。不受善惡之言。名為驅出。無",
    "T85n2885_001:1394a25": "明故名之為夜。五戒名之為米五升。若一切",
    "T85n2885_001:1394a26": "眾生不持五戒者。則不能到於彼岸。一人者",
    "T85n2885_001:1394a27": "喻一切眾生。貧窮喻少法之財寶。遙聞者喻",
    "T85n2885_001:1394a28": "讀經不解其義。山者喻如來身。七寶者喻於",
    "T85n2885_001:1394a29": "諸法。池者喻於智慧。糧食者喻於萬善諸行。",
    "T85n2885_001:1394b01": "慳狗死盡得見佛性。貪狗得死身則常住。癡",
    "T85n2885_001:1394b02": "狗得死有無平等。惡狗得死和合同一永無",
    "T85n2885_001:1394b03": "諍論。[仁-二+崖]狗得死則一生補處。爾時除疑大士",
    "T85n2885_001:1394b04": "蒙佛所說。心疑不決。以偈問佛。",
    "T85n2885_001:1394b05": " 如來向所說  事事無不實  如是諸境界",
    "T85n2885_001:1394b06": " 我實未能了  心不了達故  處處皆有疑",
    "T85n2885_001:1394b07": " 我今雖復問  大眾亦如之  我若不發問",
    "T85n2885_001:1394b08": " 眾中皆不解  唯願天中天  為我廣分別",
    "T85n2885_001:1394b09": " 五心若起時  為從何所出  五心前已出",
    "T85n2885_001:1394b10": " 何心如能滅  若當更作心  即有六心出",
    "T85n2885_001:1394b11": " 前五後復一  云何可得絕  絕心還是心",
    "T85n2885_001:1394b12": " 除六復生一  三世現前後  何日得見佛",
    "T85n2885_001:1394b13": " 我若本應是  不須除此心  此心以是防",
    "T85n2885_001:1394b14": " 云何更作心  此心不須除  即應是涅槃",
    "T85n2885_001:1394b15": " 云何須修治  生心即是病  有心即病心",
    "T85n2885_001:1394b16": " 我今不須修  修者遮修心  云心是大病",
    "T85n2885_001:1394b17": " 我若允不修  不名出世人  欲求出世故",
    "T85n2885_001:1394b18": " 捉心即是病  如是難知見  我實未能知",
    "T85n2885_001:1394b19": " 本若無心是  不應遣我修  不修是波浪",
    "T85n2885_001:1394b20": " 云修復作病  我今如盲聾  處處知有礙",
    "T85n2885_001:1394b21": " 避火入深坑  亦無利益處  如猴愛悕膠",
    "T85n2885_001:1394b22": " 五處皆纏縛  唯願佛世尊  為我解繩索",
    "T85n2885_001:1394b23": " 廣說令惺悟  獲得解脫樂",
    "T85n2885_001:1394b24": "[1394b24] 爾時世尊。告除疑大士。汝非不解。慈愍一切",
    "T85n2885_001:1394b25": "眾生故。能如是問。汝當諦聽。我當為汝說",
    "T85n2885_001:1394b26": "正法要。善男子。一切眾生妄起顛倒。為顛倒",
    "T85n2885_001:1394b27": "故係五陰有。五陰有故則有身心。身心有故",
    "T85n2885_001:1394b28": "則是繫縛。繫縛故處處皆病。今為汝等廣說",
    "T85n2885_001:1394b29": "諸法。以除有病。善男子。譬如幻師。於大眾中",
    "T85n2885_001:1394c01": "幻作白馬。使人乘之。愚癡之人謂乘白馬。幻",
    "T85n2885_001:1394c02": "師弟子從後視之。知兩足著地本無白馬。如",
    "T85n2885_001:1394c03": "來世尊亦復如是。以慈悲故影現有形。凡夫",
    "T85n2885_001:1394c04": "之人謂五陰是實。菩薩大士亦如幻師弟子。",
    "T85n2885_001:1394c05": "從眾生後&#x89A9;如示之。知本無五陰。以是之故",
    "T85n2885_001:1394c06": "有者皆病。善男子。譬如鏡中有人面像。嬰孩",
    "T85n2885_001:1394c07": "小兒謂為是面以手模之。本無面體聲聞之。",
    "T85n2885_001:1394c08": "人亦復如是。以狹劣故謂五陰實。菩薩大士",
    "T85n2885_001:1394c09": "以智手模之。知空無五陰。善男子。譬如燭中",
    "T85n2885_001:1394c10": "如□人影。愚癡小兒謂。是活人將身避之。隨",
    "T85n2885_001:1394c11": "身如去影不離身。身不離影。諸佛菩薩亦復",
    "T85n2885_001:1394c12": "如是。以慈悲故影現。下方無目之人示。不分",
    "T85n2885_001:1394c13": "明見影故謂。是真身妄繼為我。真身無礙。身",
    "T85n2885_001:1394c14": "去影沒故唱言&#x5675;死。真身常住猶如虛空。以",
    "T85n2885_001:1394c15": "虛空故則無滅沒。無滅沒故則無去來。無去",
    "T85n2885_001:1394c16": "來故則無常住。無常住故則無動亂。無動亂",
    "T85n2885_001:1394c17": "故則無寂靜。無寂靜故則無記心。無記心故",
    "T85n2885_001:1394c18": "則無所定。無所定故無所不定。無所不說。無",
    "T85n2885_001:1394c19": "所不作。無所不為。如是不可思議名無礙智。",
    "T85n2885_001:1394c20": "爾時世尊欲重宣此義。而說偈言。",
    "T85n2885_001:1394c21": " 我法妙難思  方便隨宜說  幽玄極空寂",
    "T85n2885_001:1394c22": " 冥莫是難知  去來隨心遊  澄靜體真凝",
    "T85n2885_001:1394c23": " 二乘所不&#x89A9;  何況凡天人  如母教子語",
    "T85n2885_001:1394c24": " 先學其子言  諸佛亦如是  隨慎眾生根",
    "T85n2885_001:1394c25": " 機根有高下  隨順與談論  深淺逐性受",
    "T85n2885_001:1394c26": " 真業著因緣  本自無二境  為度有出世",
    "T85n2885_001:1394c27": " 世間與出世  二世本無別  世間在世間",
    "T85n2885_001:1394c28": " 不識於世間  唯有出世間  乃能別世間",
    "T85n2885_001:1394c29": " 雖出於世間  亦不離世間  俱在於世間",
    "T85n2885_001:1395a01": " 不行世間道  所以俱世間  欲度世間人",
    "T85n2885_001:1395a02": " 若不入世間  無以出世間  若行世間時",
    "T85n2885_001:1395a03": " 亦無世間心  故能入世間  同行世間行",
    "T85n2885_001:1395a04": " 能出於世間  故能入世間  不能入世間",
    "T85n2885_001:1395a05": " 不名出世人  世間行世間  不能出世間",
    "T85n2885_001:1395a06": " 常行在世間  故名世間人  世間行世間",
    "T85n2885_001:1395a07": " 不知是世間  貪著世間行  故不出世間",
    "T85n2885_001:1395a08": " 菩薩行世間  了知世間相  世間虛空相",
    "T85n2885_001:1395a09": " 虛空亦無相  是故俱世間  不壞世間法",
    "T85n2885_001:1395a10": " 雖入行世間  如華不著水  世間出世間",
    "T85n2885_001:1395a11": " 無異於世間  行同凡夫行  亦當似世間",
    "T85n2885_001:1395a12": " 同異亦異同  無同無不同  異同相盡法",
    "T85n2885_001:1395a13": " 同異凡夫同  眾聖則異同  能同凡夫異",
    "T85n2885_001:1395a14": " 凡異不能同  凡同不能異  同凡之所異",
    "T85n2885_001:1395a15": " 本自未曾異  異聖之所同  無異何所同",
    "T85n2885_001:1395a16": " 無異無不異  無同無不同  無相空寂體",
    "T85n2885_001:1395a17": " 無同亦無異  譬如鏡中面  同中亦有異",
    "T85n2885_001:1395a18": " 離鏡無面像  是名異所同  雖鏡有面像",
    "T85n2885_001:1395a19": " 面亦不入鏡  是同所不同  同體未曾同",
    "T85n2885_001:1395a20": " 譬如地中水  體同能為異  或作酒&#x25E74;漿",
    "T85n2885_001:1395a21": " 味異體不二  或入緋紫黃  青異色殊別",
    "T85n2885_001:1395a22": " 種種諸形相  色異未曾同  體一相殊別",
    "T85n2885_001:1395a23": " 眾形盡歸如  冥心相累滅  應行同凡夫",
    "T85n2885_001:1395a24": " 如是難知法  非心識能知  非心非相中",
    "T85n2885_001:1395a25": " 非凡所能[門@視]  為凡說有心  令使少分知",
    "T85n2885_001:1395a26": " 若見心相者  即應不住心  若在心中住",
    "T85n2885_001:1395a27": " 住心非真心  真心無心所  云何久處心",
    "T85n2885_001:1395a28": " 若不處心者  云何道無心  無心是波浪",
    "T85n2885_001:1395a29": " 著心即是病  非住非不住  非同非不同",
    "T85n2885_001:1395b01": " 非無非不無  非有非不有  非異非非異",
    "T85n2885_001:1395b02": " 非心非非心  無無無有異  無住無同心",
    "T85n2885_001:1395b03": " 非見非非見  非說非非說  非色非非色",
    "T85n2885_001:1395b04": " 非知非非知  非非非非非  非是非非是",
    "T85n2885_001:1395b05": " 非不非非不  非修非非修  非見非說說",
    "T85n2885_001:1395b06": " 非色非知知  非非非是是  非不非修修",
    "T85n2885_001:1395b07": " 我今如是說  汝當如是解  無說無解者",
    "T85n2885_001:1395b08": " 有心亦無病",
    "T85n2885_001:1395b09": "[1395b09] 爾時除疑大士復問佛言。世尊云何名六賊",
    "T85n2885_001:1395b10": "之所怖。其名云何。為可識不。佛言。善男子。",
    "T85n2885_001:1395b11": "六賊者耳眼鼻舌身意是也。",
    "T85n2885_001:1395b12": "[1395b12] 爾時坐中有一比丘。名曰迦難羅。具足戒定",
    "T85n2885_001:1395b13": "智慧。所作已辦。無求無欲。於大眾中生慈愍",
    "T85n2885_001:1395b14": "心。從坐而起。白佛言。世尊我所有疑亦不可",
    "T85n2885_001:1395b15": "說。若不發問必起五逆罪。所以者何。如來自",
    "T85n2885_001:1395b16": "說。我是一切眾生父。一切眾生即是我子。不",
    "T85n2885_001:1395b17": "審世尊實爾已不。佛言。真實不虛。迦難羅比",
    "T85n2885_001:1395b18": "丘言。我聞是語。倍更增疑。我若不問眾亦如",
    "T85n2885_001:1395b19": "是必致疑網。譬如一人多饒子息居家臣富",
    "T85n2885_001:1395b20": "多。諸珍寶奴婢牛羊象馬驢騾金槃銅案&#x7460;",
    "T85n2885_001:1395b21": "璃頗梨珠珍瓔珞穀麥來豆豐盈具足。其父",
    "T85n2885_001:1395b22": "如是。子亦名富。云何世尊為大富長者。一",
    "T85n2885_001:1395b23": "切眾生如名窮子。以是之故心中致疑。唯願",
    "T85n2885_001:1395b24": "世尊為我解說。佛言。善男子。汝今所問自得",
    "T85n2885_001:1395b25": "決疑。復利眾生。汝當諦聽。吾當為汝分別說",
    "T85n2885_001:1395b26": "之。善男子。譬如有人唯有一子。愛之甚重。",
    "T85n2885_001:1395b27": "不問晝夜。及以坐臥心恒憂之。恐人損傷。子",
    "T85n2885_001:1395b28": "亦不知父心愛惜。我亦如是。憐愍眾生。晝夜",
    "T85n2885_001:1395b29": "防護。不令近惡眾生。愚癡與賊人為友。行",
    "T85n2885_001:1395c01": "住坐臥不相捨離。我愛子故。恐賊貪財損子",
    "T85n2885_001:1395c02": "身命。所有珍寶盡著地中。汝不見故之無所",
    "T85n2885_001:1395c03": "用。無財故名為窮子也。",
    "T85n2885_001:1395c04": "[1395c04] 爾時四依菩薩。聞說是語。同聲白佛言。如來",
    "T85n2885_001:1395c05": "向說耳眼鼻舌身意為賊。云何如能滅人身",
    "T85n2885_001:1395c06": "命。唯願為我分別說之。佛言。善哉。汝當諦",
    "T85n2885_001:1395c07": "聽。吾當為汝分別解說。善男子。耳識信受",
    "T85n2885_001:1395c08": "聲。妄聞有善惡。攀緣亂諸境。喪失禪定慧。",
    "T85n2885_001:1395c09": "破汝無為家。是名第一賊。眼識觀好色。婬泆",
    "T85n2885_001:1395c10": "由此興。蕩姿六欲海。致生瞋怨怒。諍訟亂",
    "T85n2885_001:1395c11": "真境。不生禪定解。破汝無為家。名為第二賊。",
    "T85n2885_001:1395c12": "鼻識嗅香氣。觸亂長十惡。諸根由此動。不得",
    "T85n2885_001:1395c13": "禪定味。外拘惡知友。破汝無為家。是名第三",
    "T85n2885_001:1395c14": "賊。舌識貪五味。妄說是非事。諭&#x8B1F;&#x9B2A;亂人。",
    "T85n2885_001:1395c15": "致生怒怨惡。念念相覓便。殺害日夜增。喪失",
    "T85n2885_001:1395c16": "定慧命。破汝無為家。是名第四賊。身識染細",
    "T85n2885_001:1395c17": "滑。樂著於女色。恩愛由此起。恐畏他人觸。相",
    "T85n2885_001:1395c18": "要如膠染。口說無真義。晝夜相憶念。則忌禪",
    "T85n2885_001:1395c19": "定慧。破汝無為家。是名第五賊。意識多攀緣。",
    "T85n2885_001:1395c20": "不住如陽炎。姦滑相規度。曾無一念善。憂喜",
    "T85n2885_001:1395c21": "無常定。往返逕萬處。戒定智慧失。皆由此識。",
    "T85n2885_001:1395c22": "破汝無為家。是名第六賊。亦名六師。亦名六",
    "T85n2885_001:1395c23": "國。爾時迦難羅比丘。聞說是已。心生踊躍。",
    "T85n2885_001:1395c24": "歡欣而立而白佛言。世尊我今眾等將大遭",
    "T85n2885_001:1395c25": "遇向者唯問六賊心。尚驚疑已蒙說訖。今復",
    "T85n2885_001:1395c26": "世尊為我廣說六師并及六國。身意快然。得",
    "T85n2885_001:1395c27": "未曾有。唯願世尊。說其法要。迦難羅比丘恐",
    "T85n2885_001:1395c28": "佛不說。以偈請問。",
    "T85n2885_001:1395c29": " 世尊大智炬  能照闇冥處  我本所不見",
    "T85n2885_001:1396a01": " 令說使開悟  曠劫無原來  謂賊是為善",
    "T85n2885_001:1396a02": " 今蒙世尊說  如樹&#x83D3;繫折  鐵愛垢消形",
    "T85n2885_001:1396a03": " 臣姦國將滅  我愛賊如是  願與賊永絕",
    "T85n2885_001:1396a04": " 蒙佛說已訖  歡喜心無量  復聞名六師",
    "T85n2885_001:1396a05": " 不解心暢怏  亦名為六國  心中倍增疑",
    "T85n2885_001:1396a06": " 我今請世尊  必為我說之",
    "T85n2885_001:1396a07": "[1396a07] 爾時佛答迦難羅比丘言。善男子。汝今問者",
    "T85n2885_001:1396a08": "愍諸眾生沈輪相。惑迷於五陰不得解脫。作",
    "T85n2885_001:1396a09": "如是問。汝今諦聽及諸大眾善思念之。吾今",
    "T85n2885_001:1396a10": "為汝廣開分別。善男子。何以故名之為師。施",
    "T85n2885_001:1396a11": "為舉動則諸方隨之迭護相導皆成謨軌。以",
    "T85n2885_001:1396a12": "是之故名之為師。佛自說言。我今成道六師",
    "T85n2885_001:1396a13": "投海。耳如禪定不聽絲竹。目如望舒不盻美。",
    "T85n2885_001:1396a14": "□□□嗅香。舌不說是非。身不貪細滑。意不",
    "T85n2885_001:1396a15": "□□□惡。以是因緣名為投海而死。何故名",
    "T85n2885_001:1396a16": "為六國。處境界各自秉執不相臣屬。施為法",
    "T85n2885_001:1396a17": "用。各有所據。以是因緣名之為國。明法王",
    "T85n2885_001:1396a18": "出世之時。降此六國乃登正賢。六國知識同",
    "T85n2885_001:1396a19": "歸一處。故言六國善知識合同一家。此之是",
    "T85n2885_001:1396a20": "也。若言惡心難禁制。如馬馳。惡道沒在煩惱",
    "T85n2885_001:1396a21": "軍。若人馬不調。忍辱為[革*必]勒。此人馬調順能",
    "T85n2885_001:1396a22": "破煩惱軍。爾時大眾聞說是語。皆悉低頭。默",
    "T85n2885_001:1396a23": "念思惟。皆獲心定忍。佛言。善男子。若降得",
    "T85n2885_001:1396a24": "此賊。則四怨大賊亦復不來。即得不生不",
    "T85n2885_001:1396a25": "死不老不病不飢不渴。湛然常住。地中伏藏。",
    "T85n2885_001:1396a26": "從地湧出七珍寶物。隨意任用。周窮濟乏。用",
    "T85n2885_001:1396a27": "無窮盡。名如來藏。亦名無盡藏。亦名金剛",
    "T85n2885_001:1396a28": "藏。三藏滿足胡言阿羅漢。秦言殺賊。今人禮",
    "T85n2885_001:1396a29": "佛時彈指。此之謂也。",
    "T85n2885_001:1396b01": "[1396b01] 爾時世尊欲重宣此義。而說偈言。",
    "T85n2885_001:1396b02": " 可憐三界人  昏癡無所知  不別善以惡",
    "T85n2885_001:1396b03": " 與賊長相隨  劫竊善財寶  飢貧無所依",
    "T85n2885_001:1396b04": " 役力執懃苦  得物共分之  謂是善知識",
    "T85n2885_001:1396b05": " 畢竟不生疑  外補中裏惡  兼復作歷&#x75B7;",
    "T85n2885_001:1396b06": " 財物蕩已盡  四遠拘賊來  破汝涅槃舍",
    "T85n2885_001:1396b07": " 毀壞光明臺  分張身良田  喪失男女妻",
    "T85n2885_001:1396b08": " 夫婦不相見  離鄉作他財  假他外境人",
    "T85n2885_001:1396b09": " 依復作父母  晝夜相承時  飢餓不辭苦",
    "T85n2885_001:1396b10": " 如是破亡者  蔟蔟皆同聚  男女不同處",
    "T85n2885_001:1396b11": " 名離恩愛苦  逕年復歷歲  皆由此六賊",
    "T85n2885_001:1396b12": " 今日為說之  汝信莫疑或  我除成正覺",
    "T85n2885_001:1396b13": " 汝除成彌勒  除者皆獲利  不除無福德",
    "T85n2885_001:1396b14": " 憶念往昔日  伏心求菩提  歷劫修苦行",
    "T85n2885_001:1396b15": " 奉事此六師  雖復名出家  實與聖理乖",
    "T85n2885_001:1396b16": " 形細如心&#x9E81;  貪求著色財  迷於正宗理",
    "T85n2885_001:1396b17": " 疾惡如狼&#x72B2;  毀禁壞方等  六師爭競來",
    "T85n2885_001:1396b18": " 引我入惡趣  說言無如來  畢竟過去世",
    "T85n2885_001:1396b19": " 自說天人最  我來隨順奉  昏闇轉不開",
    "T85n2885_001:1396b20": " 冥寂失正路  久受生死災  悟會定光佛",
    "T85n2885_001:1396b21": " 身處光明臺  炎赫如金山  空中震法雷",
    "T85n2885_001:1396b22": " 大音遍虛空  光照獄門開  天魔自降伏",
    "T85n2885_001:1396b23": " 外道歸化來  六師投海死  六國空無主",
    "T85n2885_001:1396b24": " 正見定光佛  住在空中語  我始得見佛",
    "T85n2885_001:1396b25": " 永斷生死苦  即與我受記  汝為眾生父",
    "T85n2885_001:1396b26": " 號名為釋迦  得作天中尊  常住不變易",
    "T85n2885_001:1396b27": " 永除無四怨  一切成佛者  皆當由此門",
    "T85n2885_001:1396b28": " 汝若如是除  亦得天中尊",
    "T85n2885_001:1396b29": "[1396b29] 說是偈已。有多寶佛塔。從地湧出。高七十萬",
    "T85n2885_001:1396c01": "由旬。縱廣正等。去地亡多羅樹。於虛空中凝",
    "T85n2885_001:1396c02": "然而住。百寶莊嚴。諸樹行列。鼓舞絃歌。種",
    "T85n2885_001:1396c03": "種伎樂。微風徐動。吹諸林木。出微妙音聲。",
    "T85n2885_001:1396c04": "真珠羅網彌覆寶塔。下有一寶池。與寶塔正",
    "T85n2885_001:1396c05": "等。其池四岸有種種名華。所謂憂&#x9262;羅華拘",
    "T85n2885_001:1396c06": "物頭華波頭摩華分陀利華。若見寶塔池水",
    "T85n2885_001:1396c07": "者。得法眼淨。得飲水者。得無生法忍。何況",
    "T85n2885_001:1396c08": "入中而得洗浴。",
    "T85n2885_001:1396c09": "[1396c09] 爾時阿難從坐而起。整理衣服。長跪白佛言。",
    "T85n2885_001:1396c10": "世尊如是寶塔從何方來。忽然至此住。於虛",
    "T85n2885_001:1396c11": "空中凝然如住。以何因緣而有此瑞。塔中佛",
    "T85n2885_001:1396c12": "者名字云何。唯願世尊。為我解說。我聞是已",
    "T85n2885_001:1396c13": "亦為未來一切眾生而為說之。佛告阿難。汝",
    "T85n2885_001:1396c14": "當諦聽。吾為汝說。善男子。此塔從東方過去",
    "T85n2885_001:1396c15": "六十二億恒河沙世界有佛世尊。號相一切智",
    "T85n2885_001:1396c16": "如來應供正遍知明行足善逝世間解無上士",
    "T85n2885_001:1396c17": "調御丈夫天人師佛世尊。彼有弟子。號相空",
    "T85n2885_001:1396c18": "等觀。本與我同行菩薩道時。願若一人成等",
    "T85n2885_001:1396c19": "正覺。我當乘諸宮殿將諸眷屬往證之。相空",
    "T85n2885_001:1396c20": "等觀菩薩於無量阿僧祇劫成等正覺。號多",
    "T85n2885_001:1396c21": "寶如來。我於爾時在閻浮提。為等空無所作",
    "T85n2885_001:1396c22": "如來。遍作弟子。號正直菩薩。亦乘宮殿將諸",
    "T85n2885_001:1396c23": "眷屬往證之。以是因緣故來至此。爾時大眾",
    "T85n2885_001:1396c24": "聞佛所說。即從坐起。恭敬圍繞百匝。以偈讚",
    "T85n2885_001:1396c25": "佛。",
    "T85n2885_001:1396c26": " 巍巍世尊  甚奇甚異  微妙寶塔",
    "T85n2885_001:1396c27": " 今忽然至  光光希有  殊特無比",
    "T85n2885_001:1396c28": " 故我恭敬  歡喜圍繞  寶塔高妙",
    "T85n2885_001:1396c29": " 炎炎紫光  諸樹行列  妙音難量",
    "T85n2885_001:1397a01": " 多寶如來  端坐中央  故我敬仰",
    "T85n2885_001:1397a02": " 眾等圍繞  諸佛如來  希有難量",
    "T85n2885_001:1397a03": " 今成正覺  乃憶昔時  迭相證驗",
    "T85n2885_001:1397a04": " 不可思議  我今歡喜  恭敬圍繞",
    "T85n2885_001:1397a05": " 我初聞說  心心生疑  未敢發問",
    "T85n2885_001:1397a06": " 結成記之  寶塔今來  除惑去疑",
    "T85n2885_001:1397a07": " 心意豁然  恭敬圍繞",
    "T85n2885_001:1397a08": "[1397a08] 爾時佛告大眾。善男子。我從無量阿僧祇劫",
    "T85n2885_001:1397a09": "以來。常行苦行。難行能行。學布施。國城妻",
    "T85n2885_001:1397a10": "子盡施與人。乃以七珍褭馬頭目髓腦身命",
    "T85n2885_001:1397a11": "皮肉。人所須者皆悉給與。無所不作。無所",
    "T85n2885_001:1397a12": "不為。如是不可思議。往返六趣。現生五道。",
    "T85n2885_001:1397a13": "常為一切眾生具受諸苦。皆欲利安無邊苦",
    "T85n2885_001:1397a14": "惱眾生故。善男子。豈異人乎。爾時相空等觀",
    "T85n2885_001:1397a15": "者。迦難羅比丘身是。爾時正直菩薩者。除疑",
    "T85n2885_001:1397a16": "大士是。爾時迦難羅比丘者。則我身是。爾時",
    "T85n2885_001:1397a17": "除疑大士者。汝身是。爾時迦難羅比丘者。今",
    "T85n2885_001:1397a18": "彌勒是。爾時除疑大士者。今明法王是。說",
    "T85n2885_001:1397a19": "是語時。眾中六千二萬菩薩得無生法忍。三",
    "T85n2885_001:1397a20": "十二億聲聞發大乘心。十千比丘得羅漢道。",
    "T85n2885_001:1397a21": "三萬六千比丘尼得阿那含道。十億優婆塞",
    "T85n2885_001:1397a22": "得斯陀含道。八萬優婆夷得須陀洹道。無量",
    "T85n2885_001:1397a23": "天人遠塵離垢。得法眼淨。百千眾生皆發阿",
    "T85n2885_001:1397a24": "耨多羅三藐三菩提心。"
}