{
    "X82n1571_092:0508a03": "五燈全書卷第九十二",
    "X82n1571_092:0508a05": "京都聖感禪寺住持(臣)僧 (超永) 編輯",
    "X82n1571_092:0508a06": "京都古華嚴寺住持(臣)僧 (超揆) 較閱 進",
    "X82n1571_092:0508a07": "呈",
    "X82n1571_092:0508a08": "  臨濟宗",
    "X82n1571_092:0508a09": "   南嶽下三十六世隨錄",
    "X82n1571_092:0508a10": "錢塘接待法鐘覺禪師[0508a10] 上堂。覺自半塘一棹。過五龍",
    "X82n1571_092:0508a11": "橋外。路次拾得三萬六千頃大。一個白銀盆子。有七",
    "X82n1571_092:0508a12": "十二朵青芙蕖在裏許。今日和盤托出。舉似大眾。愧",
    "X82n1571_092:0508a13": "乏土儀。借作人事。不妨將蘇州滯貨。向杭州出脫。放",
    "X82n1571_092:0508a14": "下手曰。莫怪空&#x758E;。伏惟珍重。眾中。若有道和尚何得",
    "X82n1571_092:0508a15": "將官物當人情。新長老向他道。諾諾。不堪持贈君。祇",
    "X82n1571_092:0508a16": "可自怡悅 開爐上堂。往年在別剎時。衲子慕道望",
    "X82n1571_092:0508a17": "風而至。入我大冶爐中鎔化過。無論金銀銅鐵錫。瓶",
    "X82n1571_092:0508a18": "盤釧釵。各自成器。今日在此湖墅開爐。或從蘇松常",
    "X82n1571_092:0508a19": "鎮來者。未過北新關。安知我接待家風。或從金衢嚴",
    "X82n1571_092:0508a20": "紹來者。隔江望不見剎竿。又安能知我妙行境界。莫",
    "X82n1571_092:0508a21": "怪諸方鴉飛蠅集。祇因此間般若。如大火聚。擬之則",
    "X82n1571_092:0508a22": "燎&#x5374;面門。故曰。蟭螟蟲。到處可泊。獨不能泊於火燄",
    "X82n1571_092:0508a23": "之上。雖然。山僧以盡大地。為一火爐。以萬象森羅。為",
    "X82n1571_092:0508a24": "柴為炭。以風為&#x97B4;。以日為火。以生死二字。為&#x7145;煉鉗",
    "X82n1571_092:0508b01": "鎚。所謂世界闊一尺。火爐闊一尺。世界闊一丈。火爐",
    "X82n1571_092:0508b02": "闊一丈。且問。你向何處迴避。喝一喝曰。總在裏許",
    "X82n1571_092:0508b03": " 師因入室次。輪到蒼崖。崖囑一童子。持一刀入方丈。",
    "X82n1571_092:0508b04": "呈與和尚曰。是蒼崖到。童子一如所教。師喚童子伸。",
    "X82n1571_092:0508b05": "指于桌上。童便伸指。師舉刀便割。童&#x544C;喊趨出。師落",
    "X82n1571_092:0508b06": "堂。以刀與拄杖。相擊作聲。示眾曰。此是蒼崖老上座。",
    "X82n1571_092:0508b07": "遣達誠代入室底。汝等諸人。作麼生道。道得。也是一",
    "X82n1571_092:0508b08": "刀。道不得。也是一刀。崖出眾。師舉刀曰。你來也。崖作",
    "X82n1571_092:0508b09": "怕勢歸位。師曰。蒼崖怕死縮去。還有不怕死底出來",
    "X82n1571_092:0508b10": "麼。眾無語。善悅眾曰。剛刀雖快。不斬無罪之人。師乃",
    "X82n1571_092:0508b11": "擲下刀子。復召蒼崖曰。來來。年老心閒無外事。麻衣",
    "X82n1571_092:0508b12": "草座亦容身。你為甚還要行&#x811A;賣刀。崖曰。也要和尚",
    "X82n1571_092:0508b13": "識得。師曰。識得你底鈍貨。便歸方丈 除夕前一日",
    "X82n1571_092:0508b14": "示眾。若論各家門各家戶。不應管他閒事。不應說他",
    "X82n1571_092:0508b15": "人過。何也。諸方近來為因參學衲僧。晝三夜三。辛勤",
    "X82n1571_092:0508b16": "勞苦。一年到頭。放假三日。堂頭老漢。粧聾作啞。一任",
    "X82n1571_092:0508b17": "諸人百醜千拙。會歌者歌。會舞者舞。或走拳。或使短",
    "X82n1571_092:0508b18": "棍。或搽花臉做戲。或粧羅漢煉魔。以至老老大大。故",
    "X82n1571_092:0508b19": "為小孩兒伎倆。札盲摸盲。占四角。打眼不見頑。將謂",
    "X82n1571_092:0508b20": "把無始以來習氣。一向打揲不得。鬱捺不住。索性消",
    "X82n1571_092:0508b21": "滅一番。盡情發露一上。然後便道清淨。殊不知。一番",
    "X82n1571_092:0508b22": "提起一番新。一度思量一度熟。含藏識裏。永劫不忘。",
    "X82n1571_092:0508b23": "不如放下著。自然平貼貼地。我接待這裏。在聚落中。",
    "X82n1571_092:0508b24": "不准放假。明日除夕。請葦首座。小參後喫茶時。祇許",
    "X82n1571_092:0508c01": "諸人頂真續末。接連不來大家笑。笑已是放逸。所以",
    "X82n1571_092:0508c02": "古人喻爾我生死事。到結角羅紋處。謂之臘月三十",
    "X82n1571_092:0508c03": "日。未到家者。白雲萬里。鄉關何處。時不待月。有甚快",
    "X82n1571_092:0508c04": "樂。不見道。玉關西望腸堪斷。況復明朝是歲除 師",
    "X82n1571_092:0508c05": "落堂。見以一木盆。于禪床上盛漏。召大眾曰。汝等諸",
    "X82n1571_092:0508c06": "人。總不及這木上座。在禪單上。放下便穩。又不念話",
    "X82n1571_092:0508c07": "頭。又不胡思。又不亂想。又不昏。又不散。&#x5374;不煩山僧",
    "X82n1571_092:0508c08": "費力巡香。隨以香板擊木盆一下曰。這漆桶。道猶未",
    "X82n1571_092:0508c09": "了。便打瞌睡。一眾肅然 上堂。舉雪峰湛曰。一切法",
    "X82n1571_092:0508c10": "無差。雲門胡餅趙州茶。黃鶴樓中吹玉笛。江城五月",
    "X82n1571_092:0508c11": "落梅花。&#x6159;愧太原孚上座。五更吹鼓角。天曉弄琵琶。",
    "X82n1571_092:0508c12": "雪矯信曰。一切法無差。鵓鳩對老鴉。生臺爭飯喫。打",
    "X82n1571_092:0508c13": "得亂如麻。有約不來過夜半。閒敲棋子落燈花。&#x6159;愧",
    "X82n1571_092:0508c14": "西湖保叔塔。六橋&#x70DF;雨夕陽斜。師曰。一切法無差。紡",
    "X82n1571_092:0508c15": "紗績苧搖棉花。兒童未解供耕織。也傍桑陰學種瓜。",
    "X82n1571_092:0508c16": "慚愧東村王大姐。桃花春水發。&#x7AC8;底拾魚蝦。拊膝曰。",
    "X82n1571_092:0508c17": "唱彌高。和彌寡(太白雪嗣)。",
    "X82n1571_092:0508c18": "臨濟石佛斷橋暟禪師[0508c18] 上堂。豎拂子曰。其中便恁麼。",
    "X82n1571_092:0508c19": "直下承當去。略較些子。更欲遲疑。&#x5292;去久矣。每見來",
    "X82n1571_092:0508c20": "者。諮問佛法。殊不知石佛從來無佛法繫綴于人。豈",
    "X82n1571_092:0508c21": "但石佛。乃至三世佛祖。亦復如是。何也。但有言說。都",
    "X82n1571_092:0508c22": "無實義 上堂。卓拄杖曰。會麼。山僧撾鼓。更無別法",
    "X82n1571_092:0508c23": "商量。只得一事。告報現前大眾。普度結制。諸人經行。",
    "X82n1571_092:0508c24": "在甚麼處著&#x811A;。吾普度常住。有片淨白地。諸人不得",
    "X82n1571_092:0509a01": "踏著。若還踏著者片淨白地。諸人犯根本波羅夷罪。",
    "X82n1571_092:0509a02": "拽杖下座 上堂。維那白椎竟。師召眾曰。若論第一",
    "X82n1571_092:0509a03": "義。維那與諸人。說過了也。便下座(太白雪嗣)。",
    "X82n1571_092:0509a04": "嘉善鉉耳鼎禪師[0509a04] 上堂。舊叢林新長老。夜夜剔殘燈。",
    "X82n1571_092:0509a05": "朝朝除荒草。莫厭石頭頑。殷勤頻灑掃。淡嚼木查羹。",
    "X82n1571_092:0509a06": "護惜衣中寶。佛法懶行持。人情纔愜好。隨時打點舊",
    "X82n1571_092:0509a07": "叢林。鐘鼓晨昏聲浩浩。以拄杖擊&#x8657;空。召大眾曰。且",
    "X82n1571_092:0509a08": "道。晨昏鐘鼓浩浩聲中。聞個甚麼。卓拄杖曰。道道道。",
    "X82n1571_092:0509a09": "珍重。下座 小參。問放下屠刀。誰是千佛一數。師曰。",
    "X82n1571_092:0509a10": "放下屠刀來問。曰恁麼超佛越祖去也。師曰。只恐不",
    "X82n1571_092:0509a11": "是玉。僧便喝。師亦喝。僧無語。師曰。可憐生。乃曰。大地",
    "X82n1571_092:0509a12": "火坑。堂堂獨露。一步踏著。出無生路。自是迷頭不肯",
    "X82n1571_092:0509a13": "行。放下屠刀千佛數。顧左右曰。瞻之仰之。禮空能所。",
    "X82n1571_092:0509a14": "若著絲毫。便成辜負。一念萬年。超佛越祖。種粟不生",
    "X82n1571_092:0509a15": "荳。甜瓜徹蒂甜。苦瓠連根苦。可憐生。泥人著破金剛",
    "X82n1571_092:0509a16": "&#x88B4;。直截根源。更無回互。雲門普玄沙虎。莫學禾山打",
    "X82n1571_092:0509a17": "破鼓。擲拄杖下座 僧擇菜處。師曰。好的不要去。僧",
    "X82n1571_092:0509a18": "以一莖擲師前。師曰。何不道。那一莖不是好的 師",
    "X82n1571_092:0509a19": "遊燕子磯。僧問。和尚那裏來。師舉足示之。曰那裏去。",
    "X82n1571_092:0509a20": "師驟步便上 師與僧&#x64E1;木頭次。問曰。這頭輕。那頭",
    "X82n1571_092:0509a21": "輕。曰那頭輕。師放下曰。這頭輕。那頭輕。曰和尚放下",
    "X82n1571_092:0509a22": "了。說甚麼輕重。師曰。你也學我放下麼。僧將放。師便",
    "X82n1571_092:0509a23": "托起曰。放不下。我與你&#x64E1;去(劍門謙嗣)。",
    "X82n1571_092:0509a24": "金陵清涼痴山嵩禪師[0509a24] 潤之丹徒金氏子。清涼謙百",
    "X82n1571_092:0509b01": "日懸真。拈香曰。這阿師。超果堂中逞性。獨桑鼓下窮",
    "X82n1571_092:0509b02": "源。饒益魔君。冤仇佛祖。將無上宗乘播弄到。有掀有",
    "X82n1571_092:0509b03": "翻。把西來大意狼藉得。無倫無比。石城露布廿二年。",
    "X82n1571_092:0509b04": "遍界中雲行雨施。[邱-丘+千]水埋頭一時節。闔國內草枯人",
    "X82n1571_092:0509b05": "死。與麼普天&#x5E00;地風光。難免生死在人手裏。顧左右",
    "X82n1571_092:0509b06": "曰。諸昆玉。且道。以何為驗。拈香曰。如此如此(&#x5292;門謙嗣)。",
    "X82n1571_092:0509b07": "大司空程正揆端伯居士[0509b07] 頌兩堂首座同時下喝曰。",
    "X82n1571_092:0509b08": "兩堂齊喝分賓主。八陣圖開捲甲兵。活殺將軍看電",
    "X82n1571_092:0509b09": "影。幾人直入五侯營 頌芭蕉拄杖話曰。芭蕉拄杖",
    "X82n1571_092:0509b10": "幾許長。拈來爭奪絕商量。對鏡任伊顛倒照。耳尖只",
    "X82n1571_092:0509b11": "在眼邊傍 頌四照用曰。有時先照後用。舉似諸方",
    "X82n1571_092:0509b12": "傳誦。拋出無孔鐵鎚。莫怪山僧手重 有時先用後",
    "X82n1571_092:0509b13": "照。七尺烏藤[跳-兆+孛]跳。不斬無罪之人。拍掌呵呵大笑",
    "X82n1571_092:0509b14": " 有時照用同時。號令斬將搴旗。刀過梵天血濺。馬嘶",
    "X82n1571_092:0509b15": "白骨山移 有時照用不同時。山自巖巖水自漪。拾",
    "X82n1571_092:0509b16": "得白雲歸滿袖。卷舒何處不相宜 序清涼語錄曰。",
    "X82n1571_092:0509b17": "見成公案。錯下名言。兜率未離。蹉跎不少。清涼本師。",
    "X82n1571_092:0509b18": "將錯就錯。入水救人。不管&#x811A;跟點地。蒼天蒼天。爭得",
    "X82n1571_092:0509b19": "石兒解語。有血性漢。聞風授首。略較些子。若遇不橫",
    "X82n1571_092:0509b20": "死者。聞鐘求肉。昧月捫盆。世人終日喫飯。不曾咬著",
    "X82n1571_092:0509b21": "一粒米。謗佛有分。怪伊不得。昔年曾有僧。向予問。興",
    "X82n1571_092:0509b22": "化三聖。出世不出世。為人不為人話。兩老語句相背。",
    "X82n1571_092:0509b23": "是何道理。予曰。是他錯。僧曰。祖師安得錯。予曰。是我",
    "X82n1571_092:0509b24": "錯。僧曰。居士也不得錯。予曰。是汝錯。這三轉語內。有",
    "X82n1571_092:0509c01": "一句如百鍊金。有一句如一莖腐草。有一句當下薦",
    "X82n1571_092:0509c02": "得。慶快平生。檢點將來。大似喚風作雨。且喜沒交涉。",
    "X82n1571_092:0509c03": "今本師出世。還有為人也無。不知與興化三聖相去",
    "X82n1571_092:0509c04": "多少。續斯錄者。莫作語言抵塞。莫以意理卜度。莫向",
    "X82n1571_092:0509c05": "死水邊浸殺。莫颺在無事甲裏。若是臨濟嫡骨兒孫。",
    "X82n1571_092:0509c06": "掀倒禪床。扯碎膿包紙。劈面欄腰。問道甚麼。管教堂",
    "X82n1571_092:0509c07": "頭老漢。吐舌三寸。便是佛祖也不奈伊何。庶不杜清",
    "X82n1571_092:0509c08": "&#x51C9;山費&#x5374;草鞋錢也。雖然如此。不道不會。只是佛法",
    "X82n1571_092:0509c09": "尚未夢見在。錯錯(&#x5292;門謙嗣)。",
    "X82n1571_092:0509c10": "鼎州聚寶湖南則峰爚禪師[0509c10] 上堂。不壞假名。而談實",
    "X82n1571_092:0509c11": "相。大眾舌頭在口裏眉毛在眼上。一等是假名。如何",
    "X82n1571_092:0509c12": "是實相。拍禪床曰。羽落鳥飛。船高水漲 上堂。湖南",
    "X82n1571_092:0509c13": "門下。有三種義。夫參學人。不可不察。第一須明○此",
    "X82n1571_092:0509c14": "不可坐地。若坐地。即墮坑落塹。是禍成井。第二須制",
    "X82n1571_092:0509c15": "○此不可觸。若觸。即喪身失命。是傷成鉞。第三須變",
    "X82n1571_092:0509c16": "○此不可違。若違。即無本可據。是銖成質。更有一義。",
    "X82n1571_092:0509c17": "三俱不立。從教抽換顛倒。轉見銅墻鐵壁。是汝諸人",
    "X82n1571_092:0509c18": "作麼生。參 上堂。好與麼散去。恐錯會。不與麼散去。",
    "X82n1571_092:0509c19": "太郎當。如何得平展去。石牛攔古路。一馬生三寅",
    "X82n1571_092:0509c20": " 上堂。得得得閒閒閒。一種高深太極先。冥有樞盡有",
    "X82n1571_092:0509c21": "天。文殊無力與人傳。谷口青猿知我意。夜深啼在白",
    "X82n1571_092:0509c22": "雲邊 設祖室上堂。百四十年陳滯貨。如今有價又",
    "X82n1571_092:0509c23": "當行。不惟白浪山頭起。且看雲&#x70DF;面目生。要見祖師",
    "X82n1571_092:0509c24": "麼。遂插香曰。一幀次第聯燈遠。四面好山潑黛青",
    "X82n1571_092:0510a01": " 上堂。我有一物。為腹為目。舉似諸人。弗弗弗弗 上",
    "X82n1571_092:0510a02": "堂。眾侍立次。師曰。山僧今日乏困。不遑說佛法。且請",
    "X82n1571_092:0510a03": "下去。俟飯時來。與汝商量。眾罔措。師抖擻布衲曰。蒼",
    "X82n1571_092:0510a04": "天蒼天 上堂。巖寒月上遲。風勁猿聲早。妙喜世界",
    "X82n1571_092:0510a05": "百雜碎。寒山拾得機關俏。機關俏。長把掃。入荒田不",
    "X82n1571_092:0510a06": "揀。信手拈來草。參 上堂。枕月不應瓢笠倦。鉏雲豈",
    "X82n1571_092:0510a07": "愛钁頭輕。大抵為緣先聖跡。故披荊蔓強支撐。喝一",
    "X82n1571_092:0510a08": "喝 示眾。拈苕&#x83F7;曰。祇是苕&#x83F7;柄。可以辨龍蛇。有僧",
    "X82n1571_092:0510a09": "挺身出曰。是龍是蛇。師近前把住曰。道甚麼。僧擬議。",
    "X82n1571_092:0510a10": "師直打曰。將謂衝雲漢。原來沒尾巴 上堂。暮雨初",
    "X82n1571_092:0510a11": "晴。三月時節鼻祖機關。七穿八穴。報諸人。須辨別。粉",
    "X82n1571_092:0510a12": "落清香陣陣寒。荼&#x4577;綠間枝枝雪 上堂。我有一則",
    "X82n1571_092:0510a13": "公案。舉出供養大眾。但不得作有無解會。良久。眾皆",
    "X82n1571_092:0510a14": "罔測。師乃展兩手曰。三寸舌頭無用處。一雙空手不",
    "X82n1571_092:0510a15": "成拳 上堂。綠雲冉綠陰森。落花啼鳥一聲聲。殿角",
    "X82n1571_092:0510a16": "鼓南薰。者裏續得末後句。許你天下橫行 上堂。一",
    "X82n1571_092:0510a17": "天霜洗竹聲清。幾點寒梅香欲滿。橫斜漏泄一枝枝。",
    "X82n1571_092:0510a18": "等閒刺瞎時人眼。拍一拍 上堂。我有極則話。非尋",
    "X82n1571_092:0510a19": "常比擬。不惜兩莖眉。特地為君舉。床頭颯颯風來。來",
    "X82n1571_092:0510a20": "日非霜即雨 示眾。進不得。退不得。進步。踢著文殊",
    "X82n1571_092:0510a21": "普賢。退步。踏著遮那彌勒。以手摑嘴曰。咄。莫錯說。莫",
    "X82n1571_092:0510a22": "錯說。免入犁耕與拔舌 示眾。野寺幽幽掩翠微。春",
    "X82n1571_092:0510a23": "風幾度落紅飛。可憐多少人迷路。杜宇聲聲喚未歸",
    "X82n1571_092:0510a24": " 僧問。如何是大道真體。師劈脊打曰。鑒。曰坐斷舌",
    "X82n1571_092:0510b01": "頭。更請獨露。師復打曰。任你&#x5647;。曰好個堂頭。愈出愈",
    "X82n1571_092:0510b02": "奇。師又打曰。莫亂走 問如何是那伽定。師曰。大地",
    "X82n1571_092:0510b03": "無寸土。曰意旨如何。師曰。踏著的不是 問離四句",
    "X82n1571_092:0510b04": "絕百非。請師直指。師曰。老僧不識者話頭 問如何",
    "X82n1571_092:0510b05": "是文殊自己。師曰。今日打柴。明日舂米 問如何是",
    "X82n1571_092:0510b06": "和尚得力處。師曰。十稜茄子九稜菜。曰此意如何。師",
    "X82n1571_092:0510b07": "曰。飯少虀添 頌世尊陞座曰。雲開萬里&#x70DF;波靜。月",
    "X82n1571_092:0510b08": "滿千江影自浮。惱殺孤鴻無意緒。一聲啼破海天秋",
    "X82n1571_092:0510b09": " 頌產難因緣曰。巴峽猿啼最慘情。斜陽客艇一聲",
    "X82n1571_092:0510b10": "聲。自從棹返江陵後。常惜遊人事遠行(古風然嗣)。",
    "X82n1571_092:0510b11": "梵源琮禪師[0510b11] 閩人也。參東蓮然。問摩尼珠人不識。如",
    "X82n1571_092:0510b12": "來藏裏收得。如何是珠。然曰露也。師曰。如何是藏。然",
    "X82n1571_092:0510b13": "曰。八字打開。師曰。只如&#x53CE;得底。是甚麼人。然曰。上座",
    "X82n1571_092:0510b14": "不曾有那。師曰。一毫頭上通消息。物物頭頭本現成。",
    "X82n1571_092:0510b15": "然曰。猶是重說偈言。師佇立。然曰。從門入者。不是家",
    "X82n1571_092:0510b16": "珍。師曰。從來鼻孔向下垂。然曰。識得你了也(古風然嗣)。",
    "X82n1571_092:0510b17": "宗南振道者[0510b17] 姓林。瑞安人。為舉子。時有萬因老宿過",
    "X82n1571_092:0510b18": "訪其家。一見即問。你父親出家。你還知他面目麼。振",
    "X82n1571_092:0510b19": "擬對。因便與一拳。茶次。因復詰前話。振擬對。因復拳。",
    "X82n1571_092:0510b20": "從此頓起疑情。一日與季弟眉聲談次。舉法華一稱",
    "X82n1571_092:0510b21": "南無佛皆已成佛道。隨詰眉曰。日日念佛。未必即生",
    "X82n1571_092:0510b22": "浮土。一稱佛名。即皆成道。有是理乎。眉高聲喚大兄。",
    "X82n1571_092:0510b23": "振隨聲應之。眉曰。是甚麼。振不覺。疑情頓釋。相與撫",
    "X82n1571_092:0510b24": "掌稱慶。省父法幢幟于大梅。問曰。臣朝君。子就父。未",
    "X82n1571_092:0510c01": "審作麼生垂慈。幟曰。各自努力。振禮拜。幟曰。從門入",
    "X82n1571_092:0510c02": "者。不是家珍。振復禮。幟連棒。參雪竇雲。問曰。父母深",
    "X82n1571_092:0510c03": "恩。如何報得。雲曰。將此身心奉塵剎。振曰。恁麼則個",
    "X82n1571_092:0510c04": "個胸流千丈瀑。人人壁立妙高峰。雲曰。天上是。地下",
    "X82n1571_092:0510c05": "是。幟遷化後。參東蓮然。然舉世尊初生公案。詰曰。且",
    "X82n1571_092:0510c06": "道。雲門意在甚麼處。振曰。疑殺天下人。然曰。畢竟意",
    "X82n1571_092:0510c07": "如何。振曰。要與天下人出氣。然曰。出的甚麼氣。振轉",
    "X82n1571_092:0510c08": "身便出。歲餘。然印以心要。性不拘細行。城邑山水。隨",
    "X82n1571_092:0510c09": "興所至。即與卜居。有問個事者。但云隨緣隨緣而已",
    "X82n1571_092:0510c10": "(古風然嗣)。",
    "X82n1571_092:0510c11": "漢陽棲賢大雲濟禪師[0510c11] 上堂。萬法歸一。一歸何處。高",
    "X82n1571_092:0510c12": "峰拋出蒲團。雲門敲打露柱。棲賢直捷為人。免得摸",
    "X82n1571_092:0510c13": "&#x88E9;擦褲。卓拄杖曰。會麼。未得國能。&#x5374;失故步 除夕",
    "X82n1571_092:0510c14": "上堂。流光易邁事何如。爆竹聲中一歲除。獨許者枝",
    "X82n1571_092:0510c15": "木上座。翛然渾與世相殊。且道。他有甚奇特。而不為",
    "X82n1571_092:0510c16": "世累。所以道。惟王髻中有此一珠。大眾。若道是木上",
    "X82n1571_092:0510c17": "座。又是髻中珠。若道是髻中珠。又是木上座。祇如二",
    "X82n1571_092:0510c18": "途不涉。就中一句作麼生道。金輪天子寰中敕。帝釋",
    "X82n1571_092:0510c19": "門前放赦書 開百巖小參。掃盡&#x70DF;雲。便見嵯&#x5CE9;萬",
    "X82n1571_092:0510c20": "仞。剪除荊棘。灼知本地風光。盤結茅菴。鑿空石室。效",
    "X82n1571_092:0510c21": "往哲隱居之樂。追古人坦率之風。炊無米飯。&#x7151;無根",
    "X82n1571_092:0510c22": "菜。與他四海高人聚首。五湖衲子同餐。任是長安甚",
    "X82n1571_092:0510c23": "鬧。管取我國晏然。喝一喝曰。搬開大小石頭去。放出",
    "X82n1571_092:0510c24": "清泉一道流 小參。舉拂示眾曰。石爛松枯。者個不",
    "X82n1571_092:0511a01": "朽。復擊禪床曰。劫火洞然。者個不壞。復擲下拂曰。且",
    "X82n1571_092:0511a02": "道。者個是個甚麼。良久曰。會麼。靜觀天上星千點。細",
    "X82n1571_092:0511a03": "聽譙樓鼓二更 首座寮秉拂。同門希問。十方同聚",
    "X82n1571_092:0511a04": "會。個個學無為。此是選佛場。心空及第歸。選佛場即",
    "X82n1571_092:0511a05": "不問。如何是心空及第歸。師曰。猶是這邊事。希進語",
    "X82n1571_092:0511a06": "稍遲。師喝曰。掣電之機。徒勞佇思。便打。敬於座後撫",
    "X82n1571_092:0511a07": "掌笑曰。此子甚得宗門爪牙。乃曰。十方同聚會。髑髏",
    "X82n1571_092:0511a08": "常穿世界。個個學無為。鼻孔觸摩家風。此是選佛場。",
    "X82n1571_092:0511a09": "拄杖頭不知按過多少。心空及第歸。切莫錯會古人",
    "X82n1571_092:0511a10": "意思。此是今晨濟上座。奉和尚命。秉拂上堂。希兄出",
    "X82n1571_092:0511a11": "來。為眾問一段話。解也解了。答也答了。諸兄弟。與麼",
    "X82n1571_092:0511a12": "會去。便省心力。其或未然。再聽註&#x811A;。拈拄杖。卓一卓",
    "X82n1571_092:0511a13": "曰。無人知此意。令我憶龐翁(獨冠敬嗣)。",
    "X82n1571_092:0511a14": "荊州江陵天王寺沙翁海禪師[0511a14] 鄂之富川謝氏子。世",
    "X82n1571_092:0511a15": "襲錦衣。年二十。詣報恩脫白。&#x5FA7;參江浙諸尊宿。看本",
    "X82n1571_092:0511a16": "來面目徹悟。從徑山容受具。復參棲賢敬。機契受記",
    "X82n1571_092:0511a17": "&#x8382;焉。初開荊州鐵佛寺。後得古天王遺址&#x7891;碣。巨鐵",
    "X82n1571_092:0511a18": "為舊物。神鬼護擁。有竊掘者。&#x8F19;雷電晦冥。屹不可動。",
    "X82n1571_092:0511a19": "師奮然中興。不數載殿閣堂室。煥然鼎新。祖席規模。",
    "X82n1571_092:0511a20": "大綱已具。晦山顯記曰。沙翁以英妙之年。具開闢之",
    "X82n1571_092:0511a21": "力。一剎兩剎。咄嗟指顧。陡見興復。猶未足為沙翁奇。",
    "X82n1571_092:0511a22": "所奇者。徑山容老人。為列祖慧命。防閒僭亂。編輯燈",
    "X82n1571_092:0511a23": "統。以定宗支。所首辯者。則天王天皇兩派之&#x8AB5;&#x8B4C;也。",
    "X82n1571_092:0511a24": "使無人焉親履其地。窮其源則揣盤摸象。&#x9B2A;諍繁興。",
    "X82n1571_092:0511b01": "曷有底止。今沙翁。為老人的骨之孫。而所興者。適江",
    "X82n1571_092:0511b02": "陵之祖窟。灼然見天王之嗣馬祖。龍潭之嗣天王。與",
    "X82n1571_092:0511b03": "天皇之嗣石頭。幽閒等之嗣天皇。天然證據。斬盡狐",
    "X82n1571_092:0511b04": "疑。老人心血。洞達於千萬世矣。厥功顧不偉歟 冬",
    "X82n1571_092:0511b05": "至上堂。昨夜西風吼似雷。今朝六出點空&#x5826;。游人若",
    "X82n1571_092:0511b06": "未知端的。剝盡&#x7FA3;陰陽自來。急薦取沒張乖。南枝暗",
    "X82n1571_092:0511b07": "地破銀&#x984B;。小人道消君子長。一回嬴得笑顏開 上",
    "X82n1571_092:0511b08": "堂。山僧連日橫說豎說。熾然說無間歇。意欲發揚向",
    "X82n1571_092:0511b09": "上宗乘。殊不知隔靴抓癢。今日另展家風。更與諸人",
    "X82n1571_092:0511b10": "一條生機活路去也。擲拂子下座 結制上堂。宗乘",
    "X82n1571_092:0511b11": "一唱。三藏絕詮。祖令全提。乾坤失色。若是精金美玉。",
    "X82n1571_092:0511b12": "臨爐豈避猛火。苟類敗種焦芽。望風自然遠走。天王",
    "X82n1571_092:0511b13": "今日把住牢關。看汝諸人。向甚麼處出氣。良久曰。還",
    "X82n1571_092:0511b14": "會麼。當下劃然開隻眼。何須立地覓根由 春日上",
    "X82n1571_092:0511b15": "堂。臘盡春回。林間宿鳥先投語。風和凍解。澗底新濤",
    "X82n1571_092:0511b16": "早遞琴。梅破隴頭。清香襲襲。柳舒堤畔。翠色依依。時",
    "X82n1571_092:0511b17": "節至理自彰。萬景煥而爽目。一機契以快腸。灼然寶",
    "X82n1571_092:0511b18": "藏知誰委。笑傲風前我獨狂。為甚如此。不見道。會萬",
    "X82n1571_092:0511b19": "物為自己者。其唯聖人乎 上堂。無限春光纔見來。",
    "X82n1571_092:0511b20": "桃花開亦李花開。忽然又見春光去。枝頭枝底多狼",
    "X82n1571_092:0511b21": "藉。始信光陰不待人。勸君不可無本據。有本據。黃鳥",
    "X82n1571_092:0511b22": "聲聲陌上啼。明明都是西來意 解制上堂。結個牢",
    "X82n1571_092:0511b23": "關三個月。無端生自按牛頭。今朝忽值期圓日。又整",
    "X82n1571_092:0511b24": "輕包萬里游。回首鄉關何處去。冷&#x70DF;空自鎖骷髏",
    "X82n1571_092:0511c01": " 示眾。禪不在參。道不在學。一任高眠。乾坤寥廓。驀呈",
    "X82n1571_092:0511c02": "拂子曰。會麼。黃鸝啼破綠楊&#x70DF;。無限春光如玉削",
    "X82n1571_092:0511c03": " 示眾。風颯颯雨瀟瀟。東籬菊放正香飄。山堂竟日無",
    "X82n1571_092:0511c04": "思算。惟與故人守寂寥。且道。那個是故人。乃拍膝一",
    "X82n1571_092:0511c05": "下曰。參 問如何是天王境。師曰。夜深靜聽松濤吼。",
    "X82n1571_092:0511c06": "曰如何是境中人。師曰。日牛鼾眠鷗夢清 僧參。纔",
    "X82n1571_092:0511c07": "入門。師便喝。僧擬申問。師曰。&#x5292;去久矣。弗勞刻舟",
    "X82n1571_092:0511c08": " 問不是心不是佛不是物。師扭僧鼻曰。是甚麼。曰不",
    "X82n1571_092:0511c09": "會。師曰。蒼天 問單刀直入時如何。師曰。收 問觸",
    "X82n1571_092:0511c10": "不得。背不得。請師方便一言。師曰。露(獨冠敬嗣)。",
    "X82n1571_092:0511c11": "湖廣棲賢半菴伊禪師[0511c11] 上堂。白雲片片。&#x70DF;雨濛濛。滴",
    "X82n1571_092:0511c12": "水成冰。冰還成水。四時有轉變之機。八節無暫停之",
    "X82n1571_092:0511c13": "相。直饒向這裏。行得三步四步。轉得一轉兩轉。猶未",
    "X82n1571_092:0511c14": "是衲僧行履處。且道。如何是衲僧行履。敲空有嚮終",
    "X82n1571_092:0511c15": "難會。擊木無聲始覺知 上堂。智照洞然。本無迷悟。",
    "X82n1571_092:0511c16": "靈機廓爾。豈有階梯。討甚閒心情。設縵天網。羅籠九",
    "X82n1571_092:0511c17": "有。垂釣鰲&#x920E;。撈摝四生。只為諸仁偷心不盡命根不",
    "X82n1571_092:0511c18": "斷。不得已而說句。無趣味話。&#x5374;是殺人刀子。汝諸仁。",
    "X82n1571_092:0511c19": "還有親遭毒手者麼。隨唾曰。可惜許 問如何是真",
    "X82n1571_092:0511c20": "性緣起。師曰。蜘蛛結網打蜻蜓。僧喝。師曰。盡力跳不",
    "X82n1571_092:0511c21": "出 問千里特來呈舊面。乞師一接。師曰。且過者邊。",
    "X82n1571_092:0511c22": "僧移足。師曰。&#x811A;跟未穩在 問如何是法眼。師曰。你",
    "X82n1571_092:0511c23": "是個飯袋子。曰錯認定盤星。師曰。可惜許 問和尚",
    "X82n1571_092:0511c24": "憑何手段。得獨老人付囑。師曰。殺人不眨眼。僧豎拳",
    "X82n1571_092:0512a01": "曰。還殺得者個麼。師曰。大海不納死屍(獨冠敬嗣)。",
    "X82n1571_092:0512a02": "南嶽福嚴懷先純禪師[0512a02] 上堂。祇一著活活潑潑。無欠",
    "X82n1571_092:0512a03": "無餘。本自寥廓。擬欲尋思。千錯萬錯。見不可見。&#x5374;本",
    "X82n1571_092:0512a04": "難&#x5374;。趙州問老南泉。明頭合。暗頭合。擲拄杖曰。萬里",
    "X82n1571_092:0512a05": "天邊飛一鶚 上堂。貨是真貨。錢要足百。有買者現",
    "X82n1571_092:0512a06": "過手 上堂。拈拄杖卓一卓曰。就中有個漢。亦無新",
    "X82n1571_092:0512a07": "亦無舊。不逐四時凋謝。不隨寒暑推遷。統攝&#x7FA3;生。包",
    "X82n1571_092:0512a08": "羅萬有。和氣藹時。村歌社舞。大眾可識渠儂麼。積廚",
    "X82n1571_092:0512a09": "堆中多意氣。和光混俗樂無為(獨冠敬嗣)。",
    "X82n1571_092:0512a10": "鄂州一指斐俞琳禪師[0512a10] 上堂。豁開戶牖。萬里不挂片",
    "X82n1571_092:0512a11": "雲。扶起剎竿。&#x5FA7;界香飛菊&#x8602;。拳倒黃鶴樓。千機截斷。",
    "X82n1571_092:0512a12": "踢翻鸚鵡洲。八面玲瓏。放出陝府鐵牛。咬殺嘉州大",
    "X82n1571_092:0512a13": "象。如斯舉唱。猶落今時。作麼生道個出格句。喝一喝",
    "X82n1571_092:0512a14": " 上堂。猛虎項中解鈴。還他好手。蒼龍額下奪珠。須",
    "X82n1571_092:0512a15": "是奇人。真有如是人。行取如是事。眾中果有麼。良久",
    "X82n1571_092:0512a16": "曰。白從少室分燈後。直至如今音信稀 上堂。若據",
    "X82n1571_092:0512a17": "正令○○。總教佛祖○○。若是真實○○。莫向者裏",
    "X82n1571_092:0512a18": "○○。以手拍膝曰。啼得血流無用處。不如緘口過殘",
    "X82n1571_092:0512a19": "春(獨冠敬嗣)。",
    "X82n1571_092:0512a20": "西湖留錫問石直禪師[0512a20] 慈谿陳氏子。過杭州官巷口。",
    "X82n1571_092:0512a21": "見凌遲女子有感。投留錫省剃度。參一口氣不來。後",
    "X82n1571_092:0512a22": "因舟次錢清。墮水有省。省問曰。聞汝墮水有個會處。",
    "X82n1571_092:0512a23": "祇如一口氣不來。在那裏安身立命。師曰。腰纏十萬",
    "X82n1571_092:0512a24": "貫。騎鶴上揚州。省曰。猶有這個在。師曰。和尚&#x5374;疑某",
    "X82n1571_092:0512b01": "甲那。省頷之 問即今且道即今句。如何是即今句。",
    "X82n1571_092:0512b02": "師曰。荷葉連天碧。柳條拂地青。曰和尚莫將境示人。",
    "X82n1571_092:0512b03": "師曰。山僧當門齒缺。語不關風 三不是頌曰。不是",
    "X82n1571_092:0512b04": "心不是佛不是物。天高地厚。烏玄鵠白。張三不識竹",
    "X82n1571_092:0512b05": "笊籬。笑煞東村李大伯(盧舟省嗣)。",
    "X82n1571_092:0512b06": "永嘉暘湖寶界雪定潪禪師[0512b06] 邑之葉氏子。初參大梅",
    "X82n1571_092:0512b07": "幟。鍼芥密契。後見留錫省于吼山。省問。三&#x811A;驢子弄",
    "X82n1571_092:0512b08": "蹄行。作麼生道。師作舞而出。省然之 師問僧。那裏",
    "X82n1571_092:0512b09": "來。曰吹臺山來。師曰。還聞王子晉吹笙麼。曰聞。師曰。",
    "X82n1571_092:0512b10": "是何曲調。曰不是滿江紅。便是行路難。師側耳作聽",
    "X82n1571_092:0512b11": "勢。僧罔措。師曰。又被風吹別調中(盧舟省嗣)。",
    "X82n1571_092:0512b12": "南安珂雪璨禪師[0512b12] 江西南安人。參福嚴容。容曰。念子",
    "X82n1571_092:0512b13": "遠來。放汝三十棒。師自是疑情大發。久之。聞板聲有",
    "X82n1571_092:0512b14": "省。值容過堂。師迎拜曰。承和尚賜棒。今知痛癢矣。聲",
    "X82n1571_092:0512b15": "未絕。容便打。師曰。恁麼則痛處加錐。容曰。知痛癢的",
    "X82n1571_092:0512b16": "是誰。師拜曰。恩大難酬。容大稱之。次年。隨留錫省住",
    "X82n1571_092:0512b17": "吼山。呈女子出定頌曰。你稱奇。我道異。棒打石人頭。",
    "X82n1571_092:0512b18": "嚗嚗論實事(盧舟省嗣)。",
    "X82n1571_092:0512b20": "五燈全書卷第九十二",
    "X82n1571_092:0512b22": "[0512b22] 五燈全書卷第九十二補遺",
    "X82n1571_092:0512b24": "  臨濟宗",
    "X82n1571_092:0512c01": "   南嶽下第三十六世隨錄",
    "X82n1571_092:0512c02": "嘉興普明香嚴桂禪師[0512c02] 上堂。天上月正圓。人間燈正",
    "X82n1571_092:0512c03": "好。燈月兩交輝。四衢&#x9599;浩浩。我家一盞祖師燈。光明",
    "X82n1571_092:0512c04": "遍界能長久。不惟元夜展芬芳。要見隨時即便有。臥",
    "X82n1571_092:0512c05": "官街喫官酒。會得三三原是九。解開布袋任縱橫。花",
    "X82n1571_092:0512c06": "街柳陌揚家醜 示眾。舉文殊三處過夏畢。師曰。若",
    "X82n1571_092:0512c07": "向理上看。迦葉膠柱鼓瑟。若向事上看。文殊了無忌",
    "X82n1571_092:0512c08": "憚。普明當時若在。用個移換手段。均其事理。縱使釋",
    "X82n1571_092:0512c09": "迦老子。也拋在大千世界之外 示眾。舉興化打維",
    "X82n1571_092:0512c10": "那話畢。師曰。克賓大似蘇武奉節不屈。受得一番冷",
    "X82n1571_092:0512c11": "落。嬴他千載芬芳 示眾。舉靈雲見桃花話畢。師曰。",
    "X82n1571_092:0512c12": "靈雲明修棧道。玄沙暗度陳倉。作用雖然各別。鼻孔",
    "X82n1571_092:0512c13": "其如一般。圜悟曰。具透關眼者。辨他未徹處。也是胡",
    "X82n1571_092:0512c14": "餅裡呷汁 示眾。舉趙州訪二庵主話畢。師曰。庵主",
    "X82n1571_092:0512c15": "兩個拳頭。如太行王屋。千古巍然。趙州作用。如黃河",
    "X82n1571_092:0512c16": "倒瀉。緩急隨宜。圜悟曰。若能握向上綱宗。與二庵主",
    "X82n1571_092:0512c17": "想見。便可以定龍蛇別緇素。要知趙州作用處麼。老",
    "X82n1571_092:0512c18": "婆心切呵呵笑。一任傍人說短長(石關凌嗣)。",
    "X82n1571_092:0512c19": "當湖重鳴千靈愚禪師[0512c19] 本邑王氏子。早歲知有向上",
    "X82n1571_092:0512c20": "事。投復庵乾剃染。令參。潛自泣曰。大事未明。一口氣",
    "X82n1571_092:0512c21": "不來柰何。晝夜參究。衣不解帶。往參龍華宗繼謁。折",
    "X82n1571_092:0512c22": "蘆傑。因閱五祖演錄曰。若論此事。如人作賊。教兒引",
    "X82n1571_092:0512c23": "兒入櫃走脫語。疑情頓釋。即入方丈&#x544C;屈。傑連棒打",
    "X82n1571_092:0512c24": "出。遂呈偈曰。十六年來&#x8994;馬騎。一回相見一回疑。今",
    "X82n1571_092:0513a01": "朝識破賊窠臼。處處山花開滿谿。傑笑頷之。師掩耳",
    "X82n1571_092:0513a02": "而出。復參金粟昇。昇一日問眾曰。天地同根。萬物一",
    "X82n1571_092:0513a03": "體。山僧昨夜&#x8107;痛。因甚諸人不痛。師曰。&#x9262;盂不用重",
    "X82n1571_092:0513a04": "安柄。昇拈棒。師拂袖便出。最後至普明凌處。入室。凌",
    "X82n1571_092:0513a05": "問。有句無句。如藤倚樹。意旨如何。師便喝。凌曰。樹倒",
    "X82n1571_092:0513a06": "藤枯。句歸何處。師展兩手。又問。世尊不說說。迦葉不",
    "X82n1571_092:0513a07": "聞聞。且道。中間還有佛法也無。師曰。露柱證明。因呈",
    "X82n1571_092:0513a08": "偈曰。舌根未動機先露。迦葉無聞賊已彰。會得箇中",
    "X82n1571_092:0513a09": "消息意。梅花枝發短和長。凌曰。放汝三十棒。師便出。",
    "X82n1571_092:0513a10": "服勤既久。乃蒙印可。自後深隱。不欲涉人間世者。二",
    "X82n1571_092:0513a11": "十載如一日云(石關凌嗣)。",
    "X82n1571_092:0513a12": "建寧崇安武彝壽宗位禪師[0513a12] 漳浦盧氏子。世業儒。年",
    "X82n1571_092:0513a13": "二十餘。禮&#x4E98;信彌于南山薙染。遍參經山古南諸大",
    "X82n1571_092:0513a14": "老。後于金粟元之記&#x8382;焉。事母至孝。及世亂。結茅武",
    "X82n1571_092:0513a15": "彝養母。足不出山者。三十餘載。僧舉問。大徹麼人。本",
    "X82n1571_092:0513a16": "脫生死。因甚命根不斷。師曰。紅爐焰上雪花飛。曰佛",
    "X82n1571_092:0513a17": "祖公案。只是一個道理。因甚有明與不明。師曰。天高",
    "X82n1571_092:0513a18": "東地傾西北。曰大修行當遵佛行。因甚不守毗尼。師",
    "X82n1571_092:0513a19": "曰。不入驚人浪。難逢稱意魚。曰杲日當空。無所不照。",
    "X82n1571_092:0513a20": "因甚被片雲遮&#x5374;。師曰。青天更須喫棒。曰人人有個",
    "X82n1571_092:0513a21": "影子。寸步不離。因甚證不著。師曰。只為大近。曰盡大",
    "X82n1571_092:0513a22": "地是火坑。得何三昧。不被燒&#x5374;。師曰。山僧住此武彝。",
    "X82n1571_092:0513a23": "已近三十秋(百癡元嗣)。",
    "X82n1571_092:0513a24": "永嘉法通獨牧護禪師[0513a24] 古田王氏子。幼隨父耕樵。父",
    "X82n1571_092:0513b01": "歿。火化。見白骨生感。投極樂剃染。連雲成回閩。一見",
    "X82n1571_092:0513b02": "皈心。力加參究。後聞金粟元在百山開堂。至彼作火",
    "X82n1571_092:0513b03": "頭。把火次。忽聞元震聲曰。汝是火頭。當時如夢中喚",
    "X82n1571_092:0513b04": "醒相似。便會得連雲棒頭落處。既而成主席法通。師",
    "X82n1571_092:0513b05": "重參謁。淵歷居名剎。師俱巾瓶不離。雖屢嬰捶撻。益",
    "X82n1571_092:0513b06": "堅信受。時福嚴容。住雙徑。成攜師省覲。成辭歸。容獨",
    "X82n1571_092:0513b07": "留師。直歲三載。機緣默契。成審世緣之將盡。促師南",
    "X82n1571_092:0513b08": "回。執筦庫事。是冬。成遇難。茶毗畢。持所遺。往福嚴繳",
    "X82n1571_092:0513b09": "於容。容頷之。復留直歲。已復留筦庫。凡六經夏臘。辭",
    "X82n1571_092:0513b10": "歸。俾主連雲。繼住法通。再應密印福昌數剎。上堂。玉",
    "X82n1571_092:0513b11": "自白。金自黃。鳧自短。鶴自長。本來成現事。何用更商",
    "X82n1571_092:0513b12": "量。吹臺不在青山外。甌海何曾離浙江 結制上堂。",
    "X82n1571_092:0513b13": "常住澹澹泊泊。衲僧零零落落。齋主固請上堂。山僧",
    "X82n1571_092:0513b14": "難以推托。放下掃帚糞箕。拈起龜毛兔角。不說者也",
    "X82n1571_092:0513b15": "之乎。單提向上一著。趁此爐&#x97B4;紅時。大家緊著手&#x811A;。",
    "X82n1571_092:0513b16": "設或一念遲疑。未免眉毛燎&#x5374; 上堂。頭陀峰下。密",
    "X82n1571_092:0513b17": "印堂前。無道可學。無法可傳。饑來喫飯。困來打眠。不",
    "X82n1571_092:0513b18": "著文字。豈落言詮。祇有一般親切處。普梆聲吼各爭",
    "X82n1571_092:0513b19": "先 師&#x751E;書偈曰。山僧六十五。一身無可慮。直待寂",
    "X82n1571_092:0513b20": "光人。便向寂光去。藏所閱圓覺經頁中。次晨。忽語侍",
    "X82n1571_092:0513b21": "者道志曰。殿角將傾。志曰。待今冬修理。師曰。不能及",
    "X82n1571_092:0513b22": "矣。是晚。寂光寺僧。請師舉火。師笑曰。我即來。問攜誰",
    "X82n1571_092:0513b23": "去。師曰。我自去。眾莫喻其意。浴畢入方丈。偃息跏趺",
    "X82n1571_092:0513b24": "如平時。比明已坐化矣。其日。殿脊鴟吻忽傾。師生於",
    "X82n1571_092:0513c01": "天啟壬戌。寂於康熙丙寅。世壽六十有五。僧臘四十",
    "X82n1571_092:0513c02": "九。火後。牙齒衣&#x920E;不壞。得五色堅固子數十顆。門人",
    "X82n1571_092:0513c03": "就吹臺山麓。甃&#x5896;奉之(古淵成嗣)。",
    "X82n1571_092:0513c04": "夢澤祇園洞源基禪師[0513c04] 上堂。舉國清機曰。圓通不開",
    "X82n1571_092:0513c05": "生藥舖。單單只賣死&#x732B;頭。不知那箇無思算。喫著通",
    "X82n1571_092:0513c06": "身冷汗流。師曰。國清欲賣風流。拋出一箇死&#x732B;頭。惹",
    "X82n1571_092:0513c07": "得蚊虻蠅蚋。尋腥逐臭。有甚了期。顧眾曰。且道。祇園",
    "X82n1571_092:0513c08": "又作麼生。藥舖雖開無別物。單賣一服巴豆丸。穢惡",
    "X82n1571_092:0513c09": "教他屙盡了。通身病去自心安 上堂。分明舉起不",
    "X82n1571_092:0513c10": "須疑。直下掀翻展大機。說與諸人猶不會。可憐辜負",
    "X82n1571_092:0513c11": "兩行眉 上堂。千人排門。不如一人拔關。一人拔關。",
    "X82n1571_092:0513c12": "千人俱得安樂。大眾還識此人麼。良久。喝一喝。下座",
    "X82n1571_092:0513c13": " 小參。大庾嶺頭不趕上。道明不知本來面目。少室",
    "X82n1571_092:0513c14": "巖前不立雪。二祖如何心得安。所以道。未得箇入頭",
    "X82n1571_092:0513c15": "處。須要遇人始得。若不遇人。如吳道子&#x7575;龍未經點",
    "X82n1571_092:0513c16": "眼。不解飛騰。即今莫有要點眼者麼。拈拄杖。一時打",
    "X82n1571_092:0513c17": "散。歸方丈(靈嶽古嗣)。",
    "X82n1571_092:0513c18": "宛平崇寧何一自禪師[0513c18] 上堂。佛未出祖未來。觸著些",
    "X82n1571_092:0513c19": "兒笑盈腮。殷勤為打禾山鼓。雲從龍兮風從虎。那箇",
    "X82n1571_092:0513c20": "男兒不丈夫。耳不聾兮眼不瞽。何必馳求&#x8994;佛祖。顧",
    "X82n1571_092:0513c21": "左右曰。還委悉麼。面皺皆因陪笑得。背駝只為鞠躬",
    "X82n1571_092:0513c22": "多 小參。大凡學道人。須識本心。且莫自瞞。方可學",
    "X82n1571_092:0513c23": "道。多見庸流。認賊為子。認奴作郎。以為心要。此實錯",
    "X82n1571_092:0513c24": "會。一語一默。且沒交涉。非語非默。亦沒交涉。我這裏",
    "X82n1571_092:0514a01": "鍼劄不入。為你諸人。分明說出。良久曰。老僧失利",
    "X82n1571_092:0514a02": " 示眾。崇寧有一奇特事。舉似大眾。大地不是土。大山",
    "X82n1571_092:0514a03": "不是石。大海不是水。大悟不是道。若人向這裏薦得。",
    "X82n1571_092:0514a04": "以見諸佛正眼。而識祖師巴鼻。雖然。如檢點將來。畢",
    "X82n1571_092:0514a05": "竟見也不是。識也不是。如何得相應去。良久曰。不是",
    "X82n1571_092:0514a06": "不是 問牛過&#x7255;欞。頭角四蹄都過了。為什麼尾巴",
    "X82n1571_092:0514a07": "過不得。師曰。為他有疑情在。士罔措。師曰。果然過不",
    "X82n1571_092:0514a08": "得 師&#x7575;一○相。侍者曰。零零落落。師又加一劃。者",
    "X82n1571_092:0514a09": "罔措。師便打 一客來參。師曰請坐。客曰。道不可須",
    "X82n1571_092:0514a10": "臾離也。者非道也。時聞驢鳴。師曰。這箇是離也。不離",
    "X82n1571_092:0514a11": "也。客罔措。師曰。患根在這裏(性空臻嗣)。",
    "X82n1571_092:0514a12": "廣陵毗盧雪樵林禪師[0514a12] 山陽史氏子。示眾。舉香嚴上",
    "X82n1571_092:0514a13": "樹話。頌曰。周郎平地起干戈。鬼面神頭有許多。忽遇",
    "X82n1571_092:0514a14": "武侯傍一&#x89B7;。百千伎倆盡消磨 示眾。舉南泉刈茅",
    "X82n1571_092:0514a15": "話。頌曰。相見拈鎌子。為君指處明。官塘猶不顧。只向",
    "X82n1571_092:0514a16": "草中行 示眾。舉鹽官安國師喚侍者將犀牛扇話。",
    "X82n1571_092:0514a17": "頌曰。水滿清溪花滿丘。老漁乘興汎扁舟。臨江直下",
    "X82n1571_092:0514a18": "頻垂餌。&#x5374;恨遊魚不上&#x920E;(石庵琈嗣)。",
    "X82n1571_092:0514a19": "金陵綠蘿月潭緣禪師[0514a19] 問如何是徹骨徹髓的句。師",
    "X82n1571_092:0514a20": "曰。昨朝下雪。今日天寒 頌產難因緣曰。殃崛納敗",
    "X82n1571_092:0514a21": "缺。世尊重漏洩。固是老婆心。弄巧翻成拙 頌百丈",
    "X82n1571_092:0514a22": "野狐曰。不昧與不落。兩邊都不著。有理實難伸。何人",
    "X82n1571_092:0514a23": "識好惡(白嵩俊嗣)。",
    "X82n1571_092:0514a24": "正宗懷日光禪師[0514a24] 上堂。泥牛&#x9B2C;入海。鐵馬晝嘶風。石",
    "X82n1571_092:0514b01": "女&#x64E1;眸。木雞&#x544C;月。直得蛟龍震溟渤之波。乳虎帶須",
    "X82n1571_092:0514b02": "彌之翅。諸仁者。此事常在日用中。還委悉得麼。良久。",
    "X82n1571_092:0514b03": "卓拄杖曰。風雲展轉雷驚蟄。拍手丹霄劫外春 上",
    "X82n1571_092:0514b04": "堂。法幢新建。法道重揚。法聲顯密。法味馨香。昨日晴",
    "X82n1571_092:0514b05": "今朝雨。飽&#x98E1;衲子。分明看取。寒時寒熱時熱。且道。寒",
    "X82n1571_092:0514b06": "從何處起。熱向那裏來。若也于此緇素得落處。分明",
    "X82n1571_092:0514b07": "證取金剛種智。其或未然。祇知事逐眼前過。不覺老",
    "X82n1571_092:0514b08": "從頭上來(天則琛嗣)。",
    "X82n1571_092:0514b09": "蘇州葑溪慈航石帆堅禪師[0514b09] 定海朱氏子。上堂。舉藥",
    "X82n1571_092:0514b10": "山久不陞座話畢。師曰。徹骨寒梅越眾芳。庭前揭露",
    "X82n1571_092:0514b11": "映瑤光。可憐不遇攀花手。狼藉枝頭多少香。擊禪床",
    "X82n1571_092:0514b12": "下座 永昌院入新應供堂。陞座。頹綱重整。接待雲",
    "X82n1571_092:0514b13": "水高流。舊店新開。運出天&#x53A8;妙供。雖然。家常茶飯。皆",
    "X82n1571_092:0514b14": "從本有中來。不論是聖是凡。到此與他一杓。雖然。且",
    "X82n1571_092:0514b15": "道。阿誰證明。舉起拄杖曰。金牛和尚來也。卓一卓",
    "X82n1571_092:0514b16": " 問如何是曹溪路。師曰。東西南北。一僧指空曰。誰能",
    "X82n1571_092:0514b17": "動得。師曰。為我將架上衣來。僧轉身。師曰。動也動也",
    "X82n1571_092:0514b18": " 師康&#x7188;甲辰佛誕前二日示微&#x75B4;。集眾告假移時。",
    "X82n1571_092:0514b19": "有俗弟子。再扣師意旨如何。師曰。我只有一禮。言畢。",
    "X82n1571_092:0514b20": "命侍者。扶兩足上升。坐以脫去。塔於院東(古風然嗣)。",
    "X82n1571_092:0514b21": "潭州澬陽清修簡庵緣禪師[0514b21] 鄂州桃溪劉氏子。上堂。",
    "X82n1571_092:0514b22": "春日晴。春鳥鳴。森羅及萬象。處處露全真。露地牛。驀",
    "X82n1571_092:0514b23": "翻身。香飄無影樹。花放不&#x8420;枝。黃河解凍初回暖。萬",
    "X82n1571_092:0514b24": "壑千巖翠色新(古風然嗣)。",
    "X82n1571_092:0514c01": "臨安天目龍門瀛吼震禪師[0514c01] 楚澧蘭黃氏子。遊天目",
    "X82n1571_092:0514c02": "過龍門舊址。愛其山水幽僻。擲蒲團於古鐘內。跏趺",
    "X82n1571_092:0514c03": "者七日。後樵牧入山。&#x89A9;師吁駭。&#x5FA7;聞遐邇。里中君子。",
    "X82n1571_092:0514c04": "嚮師道德。詣座參請無&#x8657;日。不數年頓成寶坊。凡叢",
    "X82n1571_092:0514c05": "林有者。無不備焉 上堂。靈山一別已多年。今日重",
    "X82n1571_092:0514c06": "來話祖關。拈起一枝龜毛拂。斬新條令為流傳。且道。",
    "X82n1571_092:0514c07": "以何為驗。揮拂子曰。一滴曹源能活卓。人間流布億",
    "X82n1571_092:0514c08": "斯年 舉馬祖藏頭黑海頭白因緣。頌曰。杜鵑枝上",
    "X82n1571_092:0514c09": "喚春歸。雨&#x59AC;桃花血染泥。底意分明孰委悉。猶教空",
    "X82n1571_092:0514c10": "向五更啼(古風然嗣)。",
    "X82n1571_092:0514c11": "華亭東禪元象乾禪師[0514c11] 示眾。今朝恰值重陽節。忽憶",
    "X82n1571_092:0514c12": "登高落帽客。當知秋老菊花黃。引得淵明情不歇。參",
    "X82n1571_092:0514c13": "玄士各省省。埋頭莫作痴迷客。急須猛力著精神。生",
    "X82n1571_092:0514c14": "銕秤錘唼出血。驀然遇著大家知。畢竟如何為甄別。",
    "X82n1571_092:0514c15": "良久曰。秋葉如花帶雨紅。隨風搖蕩成狼藉(古風然嗣)。",
    "X82n1571_092:0514c16": "杭州東蓮法圓曇禪師[0514c16] 越之姚江韓氏子。小參。佛身",
    "X82n1571_092:0514c17": "充滿於法界。普現一切&#x7FA3;生前。晝見明夜見黑。雲騰",
    "X82n1571_092:0514c18": "鳥飛。山青水碧。異類殊般。男女僧俗。且道。佛在甚麼",
    "X82n1571_092:0514c19": "處。遂豎拂曰。一片月生海。幾家人上樓 大雪示眾。",
    "X82n1571_092:0514c20": "雪深簷溜響砰砰。報道楊岐正&#x8109;行。撲碎&#x8657;空渾一",
    "X82n1571_092:0514c21": "色。掀翻大地絕纖塵。普賢失策機先露。文殊慞惶便",
    "X82n1571_092:0514c22": "躲跟。累及普門忙不徹。家家戶戶密追尋(古風然嗣)。",
    "X82n1571_092:0514c23": "杭州聖安野潛原禪師[0514c23] 諸暨余氏子。示眾。花簇簇。錦",
    "X82n1571_092:0514c24": "簇簇。&#x81EF;亭風月古。半山家計足。陶潛招友入社來。丹",
    "X82n1571_092:0515a01": "楓滿地襯黃菊。揭示父母未生前。當人本來真面目。",
    "X82n1571_092:0515a02": "豎拂子曰。報君知須努力。銕壁銀山俱粉碎。閃電光",
    "X82n1571_092:0515a03": "中轟霹靂。喝一喝 頌興化擯維那曰。不圖打草要",
    "X82n1571_092:0515a04": "驚蛇。辣手還他老作家。霹靂轟然風雨過。碧天好看",
    "X82n1571_092:0515a05": "綻晴霞(古風然嗣)。",
    "X82n1571_092:0515a06": "秀州壽生古庵捷禪師[0515a06] 上堂。久不陞堂靜掩扉。今朝",
    "X82n1571_092:0515a07": "特地示全機。水流花落相忘處。遊子天涯歸未歸。梅",
    "X82n1571_092:0515a08": "子熟時消息好。日長無事看雲飛。大眾。若作佛法商",
    "X82n1571_092:0515a09": "量。&#x76CB;盂安柄。若作世諦流布。自埋己靈。且畢竟如何",
    "X82n1571_092:0515a10": "得恰好。&#x807B;。揮拂子曰。春色無高下。花枝有短長(逵夫明嗣)。",
    "X82n1571_092:0515a11": "紹興真成祖峰凌禪師[0515a11] 山陰王氏子。上堂。豎拂子曰。",
    "X82n1571_092:0515a12": "若論者個。在天天中之尊。在人人中之貴。在法法中",
    "X82n1571_092:0515a13": "之王。在物物中之大。向者裏洞徹得去。三世諸佛。與",
    "X82n1571_092:0515a14": "諸人無二。諸人於三世諸佛無別。無二無別。光明顯",
    "X82n1571_092:0515a15": "赫。萬象森羅一掌平。大千剎海都超越(性空臻嗣)。",
    "X82n1571_092:0515a16": "臨安福勝無減清禪師[0515a16] 廬江徐氏子。上堂。出窟獅兒",
    "X82n1571_092:0515a17": "吼一聲。狐狼野犴盡藏身。揭開宇宙渾無物。山色依",
    "X82n1571_092:0515a18": "然自古今 上堂。寶鏡當臺。鏌&#x9381;在掌。個中底意。特",
    "X82n1571_092:0515a19": "為敷揚。扶起破沙盆。整頓舊紀綱。要使滹沱一&#x8109;。源",
    "X82n1571_092:0515a20": "遠流長。宗風振法音彰。丈室&#x70DF;霞時煥彩。麈揮花雨",
    "X82n1571_092:0515a21": "落天香(公衡仁嗣)。",
    "X82n1571_092:0515a22": "蘄州法勝白巖能禪師[0515a22] 本州顧氏子。上堂。風乍歇雨",
    "X82n1571_092:0515a23": "初晴。桃花浪裏釣舟輕。柳眼舒金迎綠水。喬林鶯囀",
    "X82n1571_092:0515a24": "和歌清。森羅歷歷分明舉。何用重重更指陳。良久曰。",
    "X82n1571_092:0515b01": "切莫孤負山僧(獨冠敬嗣)。",
    "X82n1571_092:0515b02": "漢陽棲賢舟峰岸禪師[0515b02] 示眾。紅葉滿山川。祝聖開堂",
    "X82n1571_092:0515b03": "於此日。蘆花飛兩岸。考鐘伐&#x76B7;正其時。回頭楚國風",
    "X82n1571_092:0515b04": "光。舉步先師法窟。樓閣重重。百億諸天。空翠擁江風",
    "X82n1571_092:0515b05": "隱隱。五千貝葉&#x7575;圖看。船載一江風。名利令人裝。不",
    "X82n1571_092:0515b06": "盡夜眠八尺地。展轉牽夢睡無多。所以道。紅塵中有",
    "X82n1571_092:0515b07": "佛法。塵說剎說熾然說。晝說夜說無間歇。不是嶺頭",
    "X82n1571_092:0515b08": "&#x643A;得事。豈從&#x9DC4;足&#x8994;將來(獨冠敬嗣)。",
    "X82n1571_092:0515b09": "漢陽玉山麗暹煦禪師[0515b09] 上堂。爐&#x97B4;鋪張此日開。無端",
    "X82n1571_092:0515b10": "嚼飯餵嬰孩。不知種草誰堪任。克紹吾宗豈易哉",
    "X82n1571_092:0515b11": " 上堂。春回大地。草木增榮。路上行人剛折柳。村中遊",
    "X82n1571_092:0515b12": "客探芳春。惟有桃&#x855A;將舒。幾人得似靈雲(獨冠敬嗣)。",
    "X82n1571_092:0515b13": "黃岡竹樓魯子仁禪師[0515b13] 上堂。雪上加霜。天凍地裂。烏",
    "X82n1571_092:0515b14": "鴉嘴扁。&#x544C;寒不徹。石頭大底大。小底小。松枝禿底禿。",
    "X82n1571_092:0515b15": "尖底尖。南山北山。一齊&#x9B2C;額。試問諸人。是何軌則。復",
    "X82n1571_092:0515b16": "曰擴 上堂。大開門戶。山是山。水是水。住也得。去也",
    "X82n1571_092:0515b17": "得。解開布袋。天是天。地是地。坐也得。臥也得。雖然去",
    "X82n1571_092:0515b18": "住自由。縱橫無礙。山僧拄杖。未肯放過在。何故。相見",
    "X82n1571_092:0515b19": "易得。共住難為(獨冠敬嗣)。",
    "X82n1571_092:0515b20": "清涼覺悟祖尼禪師[0515b20] 杭之趙氏女。示眾。舉南泉賣身",
    "X82n1571_092:0515b21": "因緣。師曰。南泉只知索價。不顧瞻前。者僧雖解瞻前。",
    "X82n1571_092:0515b22": "不解顧後。祖上座。當時若在。待他道不作貴不作賤。",
    "X82n1571_092:0515b23": "你作麼生買。便與三棒。何故。心不負人。面無慚色",
    "X82n1571_092:0515b24": " 出關小參。開關元是閉關人。一度拈來一度新。八面",
    "X82n1571_092:0515c01": "玲瓏明似鏡。十方世界現全身(虛舟省嗣)。",
    "X82n1571_092:0515c02": "湖州天池天軾輪禪師[0515c02] 出關示眾。妙覺已圓圓成已。",
    "X82n1571_092:0515c03": "秀州濮院香藏履庵經禪師[0515c03] 小參。行住坐臥。將錯就",
    "X82n1571_092:0515c04": "錯。祖師門下。不可放過。木馬&#x8D82;西風。泥牛蹄踏破。錯",
    "X82n1571_092:0515c05": "錯。丹霞燒木佛。院主眉鬚墮(正聞乾嗣)。",
    "X82n1571_092:0515c06": "滌庵新禪師[0515c06] 小參。見色明心。正是眼花。聞聲悟道。孤",
    "X82n1571_092:0515c07": "負平生。除此二途。畢竟如何。喝一喝。歸院陞座。去日",
    "X82n1571_092:0515c08": "寒梅盡破腮。歸時秋色滿空&#x5826;。鄰家父老重相見。依",
    "X82n1571_092:0515c09": "舊眉毛眼上栽(正聞乾嗣)。",
    "X82n1571_092:0515c10": "蘇州吳江承天萬壽無闇&#x7138;禪師[0515c10] 小參。十五日已前。",
    "X82n1571_092:0515c11": "石裏&#x8534;油。十五日已後。水中烈火。正當十五日。花劈",
    "X82n1571_092:0515c12": "乾坤。橫身宇宙。放行也桃花滿樹。收來也月挂西樓。",
    "X82n1571_092:0515c13": "用盡自己心。笑碎他人口。祇如竹篦子跳上梵天。拄",
    "X82n1571_092:0515c14": "杖兒驀過東海。且道。是放過。是不放過。連喝兩喝",
    "X82n1571_092:0515c15": " 小參。喜怒哀樂之未發。即易之未畫。喜怒哀樂之已",
    "X82n1571_092:0515c16": "發。即易之已畫。未畫。我知其先天地。而引之無始。已",
    "X82n1571_092:0515c17": "畫。我知其後天地。而推之無終。此聖門&#x6FF6;論。老氏劇",
    "X82n1571_092:0515c18": "談。若是衲僧分上。如何分剖。喝一喝。且道。是引之無",
    "X82n1571_092:0515c19": "始耶。推之無終耶。又喝曰。易分雪裏粉。難辨墨中煤",
    "X82n1571_092:0515c20": "(正聞乾嗣)。",
    "X82n1571_092:0515c21": "雲間慧蓮弘毅具瞻任禪師[0515c21] 華亭陳氏子。上堂。禪禪。",
    "X82n1571_092:0515c22": "風擺蘆花江上顛。道道。月移竹影&#x5826;前埽。會則覿體",
    "X82n1571_092:0515c23": "全彰。不會自生煩惱。生煩惱。擬思更問玄門。笑倒江",
    "X82n1571_092:0515c24": "西龐老 小參。燕翻梁上。鷗戲灘邊。是法非法。是禪",
    "X82n1571_092:0516a01": "非禪。揮拂曰。會麼。爛泥有刺無人見。踏著方知&#x811A;底",
    "X82n1571_092:0516a02": "穿 題正聞乾像。鉗鎚惡辣怕怖。慣把&#x8657;空打破。華",
    "X82n1571_092:0516a03": "亭清白男兒。尚被渠儂玷污(正聞乾嗣)。",
    "X82n1571_092:0516a04": "南嶽大嚴廣禪師[0516a04] 上堂。東石佛林。西石佛林。北山峰",
    "X82n1571_092:0516a05": "頂雪。南邊路上人。四維上下。其中所有。一一互望交",
    "X82n1571_092:0516a06": "參。各各常宣妙旨。山僧恁麼直示。諸人能向這裏默",
    "X82n1571_092:0516a07": "然神契。拈山海大地。安一眉杪頭上。拈一眉杪。&#x5FA7;滿",
    "X82n1571_092:0516a08": "山海大地。如此神通。如此無礙。汝等還委悉麼。以杖",
    "X82n1571_092:0516a09": "畫○相。震威喝一喝曰。猛著精彩 上堂。顯大機。施",
    "X82n1571_092:0516a10": "大用。將長作短。將短作長。將大作小。將小作大。將高",
    "X82n1571_092:0516a11": "作低。將低作高。將圓作匾。將匾作圓。種種變化。應用",
    "X82n1571_092:0516a12": "不缺。等閑拈一烏豆。換&#x5374;諸人眼睛。諸人還知落處",
    "X82n1571_092:0516a13": "也無。驀以杖畫[○/(○*○)]曰。經行及坐臥。常在於其中(絳雪瑩嗣)。",
    "X82n1571_092:0516a14": "嘉禾祥符如觀意禪師[0516a14] 上堂。望州亭。與汝相見了。烏",
    "X82n1571_092:0516a15": "石嶺。與汝相見了。法堂前。與汝相見了。大眾。既一一",
    "X82n1571_092:0516a16": "相見了。畢竟有何語話。良久。按拄杖曰。鵓鳩樹上啼。",
    "X82n1571_092:0516a17": "意在麻畬裏 示眾。拈拄杖召眾曰。還委悉麼。但依",
    "X82n1571_092:0516a18": "自己求。莫向外邊討。急須薦取猛回頭。慎勿癡頑落",
    "X82n1571_092:0516a19": "荒草。一回識得阿哥妻。元是尊前舊嫂嫂。卓拄杖。下",
    "X82n1571_092:0516a20": "座(絳雪瑩嗣)。",
    "X82n1571_092:0516a21": "衢州開化雲門幻松蔭禪師[0516a21] 長樂林氏子。示眾。現成",
    "X82n1571_092:0516a22": "一句老婆禪。揭露分明在目前。未舉應須先薦得。將",
    "X82n1571_092:0516a23": "身算悟待何年 示眾。祖師好一顆摩尼珠。可惜陷",
    "X82n1571_092:0516a24": "在牛跡裏。累他南泉。費盡婆心。親為拈出。諸人且道。",
    "X82n1571_092:0516b01": "即今珠在甚麼處。良久曰。忽地喚回秋夜夢。舉頭惟",
    "X82n1571_092:0516b02": "見月當空(絳雪瑩嗣)。",
    "X82n1571_092:0516b03": "蘇州接待雪平隆禪師[0516b03] 示眾。舉溈山水牯牛話。師曰。",
    "X82n1571_092:0516b04": "者漢如&#x9E9E;獨跳。不顧後&#x7FA3;。以致東頭未了。又惹西頭。",
    "X82n1571_092:0516b05": "當時幸得子為父隱。一齊放過。若不放過。猶喫山僧",
    "X82n1571_092:0516b06": "手中棒在。何故。舌頭倚卓無依倚。推向人前賣不休",
    "X82n1571_092:0516b07": "(金粟石庵琈嗣)。",
    "X82n1571_092:0516b08": "潛江大佛浪山嶼禪師[0516b08] 僧問。前百丈不落因果。為什",
    "X82n1571_092:0516b09": "墮野狐。師曰錯。曰後百丈不昧因果。為什脫野狐。師",
    "X82n1571_092:0516b10": "曰錯。僧禮拜。師曰。若透得者兩錯。可以入事事無礙",
    "X82n1571_092:0516b11": "法界。不然。總是一隊野狐精。復示一頌曰。不落不昧",
    "X82n1571_092:0516b12": "報君知。突兀鴻門大啟時。若是英雄真漢子。當陽一",
    "X82n1571_092:0516b13": "踏透全機(金粟石庵琈嗣)。",
    "X82n1571_092:0516b14": "麻城問石璿鑑衡禪師[0516b14] 鄂之賀氏子。示眾。舉僧問興",
    "X82n1571_092:0516b15": "化。四方八面來時如何。化曰打中間底話。師曰。者則",
    "X82n1571_092:0516b16": "公案。大似善卜者。吉凶一時判就。只要問事人識得",
    "X82n1571_092:0516b17": "爻象變動。何故。乾三連。變作天雷無妄。畢竟意旨如",
    "X82n1571_092:0516b18": "何。轉身縱不離初際。仔細看來較幾何(金粟石庵琈嗣)。",
    "X82n1571_092:0516b19": "鹽官&#x855A;輝玉禪師[0516b19] 頌風幡話曰。不是風兮不是幡。直",
    "X82n1571_092:0516b20": "須打破兩重關。清風明月長空&#x6FF6;。水是水兮山是山",
    "X82n1571_092:0516b21": " 頌興化打克賓曰。千差坐斷。脫體風流。至親骨肉。",
    "X82n1571_092:0516b22": "&#x5374;是冤讎。一片婆心大難酬。憐兒忒煞不遮羞(巢庵定嗣)。",
    "X82n1571_092:0516b23": "勝感雪平隆禪師[0516b23] 佛誕上堂。取來江海活波濤。&#x7151;作",
    "X82n1571_092:0516b24": "香湯驀面澆。直得渾身無避處。至今平地浪滔滔",
    "X82n1571_092:0516c01": " 元旦上堂。臘盡春回報眾知。今來古往速如斯。重開",
    "X82n1571_092:0516c02": "日月寰中照。又聽笙簧。韻裏吹。漸見&#x6C37;河融斷岸。漫",
    "X82n1571_092:0516c03": "看梅&#x855A;發新枝。當知不動真常性。隨順逍遙樂四時",
    "X82n1571_092:0516c04": " 頌世尊初生曰。嬰兒纔誕語琅琅。便解人前作主",
    "X82n1571_092:0516c05": "張。莫怪渠儂多意氣。人間天上更無雙 頌女子出",
    "X82n1571_092:0516c06": "定曰。望春春未到春時。想到春容亦似痴。忽地一時",
    "X82n1571_092:0516c07": "春到後。不妨閒坐看花枝(石庵琈嗣)。",
    "X82n1571_092:0516c08": "婁江德慶博靈奇禪師[0516c08] 問聞和尚失了賊。果然麼。師",
    "X82n1571_092:0516c09": "搊住曰。來說是非者。便是是非人。其僧失色。師笑曰。",
    "X82n1571_092:0516c10": "果然心&#x8657;。便托開 頌百丈捲席曰。巨靈&#x64E1;手華山",
    "X82n1571_092:0516c11": "破。布&#x76B7;纔鳴宇宙聞。驚起毒龍翻白浪。漫天漫地簸",
    "X82n1571_092:0516c12": "風塵 頌即心即佛曰。綠暗紅稀出鳳城。暮雲樓閣",
    "X82n1571_092:0516c13": "古今情。時人莫聽宮前水。流盡季光是此聲(石庵琈嗣)。",
    "X82n1571_092:0516c14": "杭州佛日浪山嶼禪師[0516c14] 示眾。問前百丈不落因果。為",
    "X82n1571_092:0516c15": "甚墮野狐。師曰錯。曰後百丈不昧因果。為甚脫野狐。",
    "X82n1571_092:0516c16": "師曰錯。僧禮拜。師曰。若透得者兩錯。可以入事事無",
    "X82n1571_092:0516c17": "礙法界。不然。總是一隊野狐精。復示一頌曰。不落不",
    "X82n1571_092:0516c18": "昧報君知。突兀鴻門大啟時。若是英雄真漢子。當陽",
    "X82n1571_092:0516c19": "一踏透全機 上堂。薰風&#x51C9;夏日長。白雲淡淡。流水",
    "X82n1571_092:0516c20": "蒼蒼。黃鶯啼綠樹。旭日照&#x8657;堂。人在藕花香世界。風",
    "X82n1571_092:0516c21": "流廓徹體全彰(石庵琈嗣)。",
    "X82n1571_092:0516c22": "蘇州崑山墨林遠禪師[0516c22] 解七小參。七日已前。人人懷",
    "X82n1571_092:0516c23": "赤水之珠。七日已後。箇箇抱荊山之璧。正當七日之",
    "X82n1571_092:0516c24": "中。針劄不入。水泄不通。上不見天。下不見地。東西不",
    "X82n1571_092:0517a01": "辨。南北不分。到者裏。三世諸佛。結舌有分。歷代祖師。",
    "X82n1571_092:0517a02": "插足無門。所以道。把斷要津。不通凡聖。今日不妨放",
    "X82n1571_092:0517a03": "開一線。與諸兄弟。通箇消息。驀卓拄杖曰。切忌無繩",
    "X82n1571_092:0517a04": "自縛。擲拄杖下座(石庵琈嗣)。",
    "X82n1571_092:0517a05": "金陵筏御濟禪師[0517a05] 小參。一年逢一度。花落又花開。說",
    "X82n1571_092:0517a06": "與林間客。時光不再來。諸人到者裏。剔起眉毛。豁開",
    "X82n1571_092:0517a07": "兩眼看。是箇甚麼。驀舉拂曰。千山紅葉落。一片白雲",
    "X82n1571_092:0517a08": "飛 佛成道日。示眾。怪哉瞿曇老。無端窮斯炒。說箇",
    "X82n1571_092:0517a09": "&#x89A9;明星。早已逗漏了。爭似住山翁。澹飯隨時飽。高枕",
    "X82n1571_092:0517a10": "石頭眠。不假修證好(石庖琈嗣)。",
    "X82n1571_092:0517a11": "麻城問石璿鑑衡禪師[0517a11] 示眾。舉僧問興化。四方八面",
    "X82n1571_092:0517a12": "來時如何。化曰。打中間底話。師曰。者則公案。大似善",
    "X82n1571_092:0517a13": "卜者。吉凶一時判就。只要問事人。識得爻象變動。何",
    "X82n1571_092:0517a14": "故。乾三連。變作天雷無妄。畢竟意旨如何。轉身縱不",
    "X82n1571_092:0517a15": "離初際。仔細看來較幾何(石庵琈嗣)。",
    "X82n1571_092:0517a16": "蘄州靈山問嶽泰禪師[0517a16] 陞座。神珠在握。弘佛祖大機。",
    "X82n1571_092:0517a17": "慧日當懸。豁人天正眼。直得森羅起舞。萬象騰輝。溢",
    "X82n1571_092:0517a18": "目光華。貫通今古。正恁麼時。如何是正令提底句。縱"
}