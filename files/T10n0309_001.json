{
    "T10n0309_001:0966a03": "No. 309",
    "T10n0309_001:0966a04": "最勝問菩薩十住除垢斷結經",
    "T10n0309_001:0966a05": "卷第一(一名十千日光三昧定)",
    "T10n0309_001:0966a07": "姚秦涼州沙門竺佛念譯",
    "T10n0309_001:0966a08": "道引品第一",
    "T10n0309_001:0966a09": "[0966a09] 聞如是：[0966a09] 一時佛在毘舍離城[木*柰]氏樹園，與大",
    "T10n0309_001:0966a10": "比丘眾八萬四千，菩薩十萬四千人俱——普皆",
    "T10n0309_001:0966a11": "大聖玄鑒通達，獲致總持辯無滯礙，三昧常",
    "T10n0309_001:0966a12": "定慧無畏難，解了纏縺十二行本，以逮深要",
    "T10n0309_001:0966a13": "不起法忍，周流五趣觀察訓導，以佛弘智覆",
    "T10n0309_001:0966a14": "蓋眾生，隨其根源而救濟之，執持威儀不失",
    "T10n0309_001:0966a15": "禮節——其名曰常淨菩薩、寶積菩薩、寶士菩薩、",
    "T10n0309_001:0966a16": "寶印首菩薩、寶藏菩薩、趣意菩薩、轉法輪菩",
    "T10n0309_001:0966a17": "薩、除陰蓋菩薩、施蓮華行菩薩、師子菩薩、日",
    "T10n0309_001:0966a18": "光菩薩、見正反邪菩薩、不置遠菩薩、無損志",
    "T10n0309_001:0966a19": "菩薩、持地菩薩、持魔菩薩、造化菩薩、水光菩",
    "T10n0309_001:0966a20": "薩、施相菩薩、應聲菩薩、金瓔菩薩、慈氏菩",
    "T10n0309_001:0966a21": "薩、濡首等，十萬四千人俱。爾時地主，四大天",
    "T10n0309_001:0966a22": "王、釋提桓因，將諸忉利天、焰天、兜術天、化自",
    "T10n0309_001:0966a23": "在天、他化自在天，第一梵天王將諸梵眾，來",
    "T10n0309_001:0966a24": "詣佛所，及諸天、龍、鬼神、揵沓&#x60D2;、阿須倫、迦",
    "T10n0309_001:0966a25": "留羅、真陀羅、摩休勒、人與非人，悉來集會。",
    "T10n0309_001:0966a26": "[0966a26] 爾時如來，與無央數億千之眾眷屬圍繞，而",
    "T10n0309_001:0966a27": "為說法。弊魔波旬不安本位，復將官屬前後",
    "T10n0309_001:0966a28": "圍繞來至佛所，頭面稽首在一面立。此賢劫",
    "T10n0309_001:0966a29": "中一切大聖、諸正士等，皆悉雲集。[0966a29] 是時如來，",
    "T10n0309_001:0966b01": "復以舌相光明普照三千大千剎土，見光明",
    "T10n0309_001:0966b02": "者各相謂言：「今日忍土釋迦文佛，放大光明",
    "T10n0309_001:0966b03": "引致十方，高行菩薩於光明中演出此音，能",
    "T10n0309_001:0966b04": "仁如來、至真、等正覺，在娑訶國土，放微妙光，",
    "T10n0309_001:0966b05": "與諸大人演說十千三昧正定，非是緣覺、聲",
    "T10n0309_001:0966b06": "聞所行。我等各各齎供養具，詣彼忍土興致",
    "T10n0309_001:0966b07": "禮敬承受奉覲。」",
    "T10n0309_001:0966b08": "[0966b08] 於時東方去此九萬二千諸佛世界，國名盛",
    "T10n0309_001:0966b09": "妙，佛號殊勝如來，其佛左右有菩薩名曰執",
    "T10n0309_001:0966b10": "志，通慧大士住不退轉，光明遍彼勸進菩",
    "T10n0309_001:0966b11": "薩，尋自往詣盛妙如來、至真、等正覺所，稽首",
    "T10n0309_001:0966b12": "長跪而白佛言：「唯然大聖，欲至忍土奉覲釋",
    "T10n0309_001:0966b13": "迦文佛至真、等正覺，稽首問訊諮受未聞。」其",
    "T10n0309_001:0966b14": "佛告曰：「宜知是時便往勿疑。」又謂執志：「雖至",
    "T10n0309_001:0966b15": "忍界即當奉行五十五事，戢在心懷無令漏",
    "T10n0309_001:0966b16": "失。何謂五十五事？施與不施等、於戒犯戒等、",
    "T10n0309_001:0966b17": "忍對不起等、進退強意等、亂心禪定等、深智",
    "T10n0309_001:0966b18": "淺愚等、怨讎二親等、見罵若空等、三乘無",
    "T10n0309_001:0966b19": "高下，亦無若干想，亦不見善亦不見不善、亦",
    "T10n0309_001:0966b20": "不見佛土淨、亦不見佛土不淨、若見眾生生",
    "T10n0309_001:0966b21": "惡趣者不懷恐畏，見諸上士觀如眾祐，亦不",
    "T10n0309_001:0966b22": "有二常若一心，若見有殺盜淫泆，妄言綺語",
    "T10n0309_001:0966b23": "嗜酒愚亂，嫉&#x59AC;恚癡&#x9B2A;訟彼此，心執邪見非",
    "T10n0309_001:0966b24": "常言常，悉當平等無增減心。莫見戒具受上",
    "T10n0309_001:0966b25": "福報、施受大福；亦復莫云：『我今護殺延壽無",
    "T10n0309_001:0966b26": "量。』亦莫相輕，我相好勝教誡殊特，彼人卑穢",
    "T10n0309_001:0966b27": "凡夫朋黨，除去七慢十二無記，是為五十五",
    "T10n0309_001:0966b28": "事。當念修行。」[0966b28] 佛言執志：「若有族姓子、族姓女，",
    "T10n0309_001:0966b29": "心志質直等住定意可遊彼土，設百千劫於",
    "T10n0309_001:0966c01": "吾之土建立梵行，不如忍界彈指之間無高",
    "T10n0309_001:0966c02": "下意，是為殊勝億千萬倍。」[0966c02] 於時彼土五萬菩",
    "T10n0309_001:0966c03": "薩各誓願言：「我當具足心意清淨，侍衛執志",
    "T10n0309_001:0966c04": "菩薩，得詣奉覲能仁如來、至真、等正覺。」[0966c04] 執志",
    "T10n0309_001:0966c05": "菩薩即與五萬菩薩，譬如力士屈伸臂頃，斯",
    "T10n0309_001:0966c06": "須之間於其佛土忽然不現，尋在忍界奉覲",
    "T10n0309_001:0966c07": "能仁，稽首禮拜退住一面。[0966c07] 爾時世尊觀眾來",
    "T10n0309_001:0966c08": "會集坐已定，告四部眾：「汝等見此執志菩薩",
    "T10n0309_001:0966c09": "乎？」對曰：「已見。」[0966c09] 佛言：「諸族姓子，斯大士者，超",
    "T10n0309_001:0966c10": "越三有分別深奧，辯才通達慈哀感動，神足",
    "T10n0309_001:0966c11": "變化導引勸進，所遊居處多所饒益。」[0966c11] 是時座",
    "T10n0309_001:0966c12": "上有菩薩，名曰最勝，承佛威神即從坐起頭",
    "T10n0309_001:0966c13": "面禮足，白世尊曰：「唯然無著志性愚癡，願欲",
    "T10n0309_001:0966c14": "所問，若見聽許乃敢陳啟。」",
    "T10n0309_001:0966c15": "[0966c15] 佛告最勝：「恣汝所問，如來當為解說。」[0966c15] 爾時最",
    "T10n0309_001:0966c16": "勝菩薩以聽所啟，即白佛言：「唯然世尊，如來",
    "T10n0309_001:0966c17": "至真入何三昧，放大光明踰於日月，若有眾",
    "T10n0309_001:0966c18": "生觀如來光，必至所願不失人根，此何變化",
    "T10n0309_001:0966c19": "神妙乃爾？」",
    "T10n0309_001:0966c20": "[0966c20] 佛告最勝：「快哉問矣！誠如來言光明威力，接",
    "T10n0309_001:0966c21": "度眾生多所開化，如來隨宜入億百千諸三",
    "T10n0309_001:0966c22": "昧定，遊於恒沙無量佛土，塵數&#x59DF;兆性行所",
    "T10n0309_001:0966c23": "趣，有淫怒癡強梁自用貢高放泆者，如來",
    "T10n0309_001:0966c24": "觀察具分別之。」",
    "T10n0309_001:0966c25": "[0966c25] 爾時最勝復白佛言：「何謂菩薩從初發跡至",
    "T10n0309_001:0966c26": "成作佛，一地二地至于十地，為斷幾結消除",
    "T10n0309_001:0966c27": "幾垢？何謂菩薩解了己身內外無生？何謂菩",
    "T10n0309_001:0966c28": "薩自稱廣施不除斷滅？何謂菩薩行戒具足",
    "T10n0309_001:0966c29": "終而不犯，亦不毀戒墜墮本位？何謂菩薩忍",
    "T10n0309_001:0967a01": "而不起，於忍退還為凡夫行？何謂菩薩精懃",
    "T10n0309_001:0967a02": "不懈，復有慢怠從始積業？何謂菩薩入定意",
    "T10n0309_001:0967a03": "法，天雷震動心不錯亂？云何菩薩初發心行",
    "T10n0309_001:0967a04": "無能斷者？云何菩薩意識安隱不可捨離？何",
    "T10n0309_001:0967a05": "謂菩薩其心獨尊與眾超異？云何菩薩心之",
    "T10n0309_001:0967a06": "所趣無能知意？」",
    "T10n0309_001:0967a07": "[0967a07] 爾時世尊告最勝曰：「善哉善哉！乃問斯義，多",
    "T10n0309_001:0967a08": "所饒益多所成辦，今當為汝敷演其誼。菩薩",
    "T10n0309_001:0967a09": "所行不可思議，智無邊崖亦無等侶，乃能興",
    "T10n0309_001:0967a10": "心於如來前而師子吼，諦聽諦聽善思念之。」",
    "T10n0309_001:0967a11": "最勝則曰：「受教而聽。」",
    "T10n0309_001:0967a12": "[0967a12] 佛言：「菩薩發心求無上道，先斷妄見身邪戒",
    "T10n0309_001:0967a13": "盜分別苦智，建立志願具足禁戒，每自思惟，",
    "T10n0309_001:0967a14": "我之所行，願樂遠離凡俗之法，以五陰性不",
    "T10n0309_001:0967a15": "可得故。道亦不可得，況於在道外者，猗色痛",
    "T10n0309_001:0967a16": "想行識求度眾生。」佛復告最勝：「五陰亦無觀",
    "T10n0309_001:0967a17": "行，眾生亦無觀行，亦復不見所可度者，無言",
    "T10n0309_001:0967a18": "教法，非羅漢辟支佛所能及也。」[0967a18] 爾時最勝菩",
    "T10n0309_001:0967a19": "薩白佛言：「世尊！不從五陰無觀行得道，不從",
    "T10n0309_001:0967a20": "眾生無觀行得道，寧可從四禁法得乎？」[0967a20] 佛言：",
    "T10n0309_001:0967a21": "「非也。」[0967a21] 最勝復白佛言：「設不從四事得者，復可",
    "T10n0309_001:0967a22": "從空得耶？」[0967a22] 佛言：「非也。」[0967a22] 爾時最勝菩薩復白佛",
    "T10n0309_001:0967a23": "言：「不從空得、不從四事得者，今日如來及眾",
    "T10n0309_001:0967a24": "會者，不成無上道，亦不得果報乎？」[0967a24] 佛言：「成無",
    "T10n0309_001:0967a25": "上道耳，但不住有性亦不住無性而成等正",
    "T10n0309_001:0967a26": "覺。」[0967a26] 最勝白佛言：「云何色痛想行識及內外法、",
    "T10n0309_001:0967a27": "善惡法、有漏無漏法、有為無為法？如來所說",
    "T10n0309_001:0967a28": "名號之法，云何以名想字體教授一切乎？」[0967a28] 佛",
    "T10n0309_001:0967a29": "言：「行亦無名復無想念，不見入出之二來往",
    "T10n0309_001:0967b01": "周旋，故號一切智。菩薩常當以十法了十地",
    "T10n0309_001:0967b02": "事。云何十法了十地事？以苦習、義盡道之",
    "T10n0309_001:0967b03": "義，滅盡無生一切遍義，自識己身及他人義，",
    "T10n0309_001:0967b04": "於六邪本及六十二見皆知空無義。菩薩行",
    "T10n0309_001:0967b05": "是時，當除有跡無跡。云何除有跡無跡？道是",
    "T10n0309_001:0967b06": "跡非道無跡，來往是跡，無來往者便無有",
    "T10n0309_001:0967b07": "跡。菩薩當念修諸住地，當行苦義斷淫欲",
    "T10n0309_001:0967b08": "之火、瞋恚之毒、愚癡之刺，悲慈之心遍滿四",
    "T10n0309_001:0967b09": "方，雖有愍哀意亦不有想，已所惠施終不為",
    "T10n0309_001:0967b10": "己，普及眾生亦無所&#x608B;，施不見施，不有受者",
    "T10n0309_001:0967b11": "及與財物，念與善者周接，常當下意無生貢",
    "T10n0309_001:0967b12": "高，說法之時不見有法，出生窠窟無法之",
    "T10n0309_001:0967b13": "想，出家之日與愛欲別，以空無法斷除顧戀，",
    "T10n0309_001:0967b14": "求佛成道莫著相好，亦復莫念吾先成道某",
    "T10n0309_001:0967b15": "在吾後，設欲分流法教，終不敗法毀法，進趣",
    "T10n0309_001:0967b16": "果證不為塵欲所牽，心常懷念滅於貢高，自",
    "T10n0309_001:0967b17": "用不求法報及財寶物，所授諦說無言教想，",
    "T10n0309_001:0967b18": "持身如空空無想念，是為菩薩以苦智成辦",
    "T10n0309_001:0967b19": "淨一地&#x8FF9;。[0967b19] 「復次，菩薩復以苦義習義行百千",
    "T10n0309_001:0967b20": "定，若欲得佛心定意三昧者，不以色想亦不",
    "T10n0309_001:0967b21": "以種好，亦復不以本宿行故而致一住，亦不",
    "T10n0309_001:0967b22": "希望作是致是、不作是亦不獲是，常建是志",
    "T10n0309_001:0967b23": "不念過去當來之著，亦復不念今現在世生",
    "T10n0309_001:0967b24": "死所趣，不從五陰六衰而剋此法，亦不離五",
    "T10n0309_001:0967b25": "陰六衰。復當思惟六無根本。六無根本者，眼",
    "T10n0309_001:0967b26": "耳鼻口身意，從所起生從所起滅。復當分別",
    "T10n0309_001:0967b27": "六衰所興，了知尋察色聲香味細滑之法，亦",
    "T10n0309_001:0967b28": "復不用見聞念知心意識法，得淨一住；不以",
    "T10n0309_001:0967b29": "巧偽生滅之法、有常之想，淨於一地。無正無",
    "T10n0309_001:0967c01": "邪不造等意無所希望，亦不是是亦不非非，",
    "T10n0309_001:0967c02": "而淨住地，亦不從一二三四至百千定，亦復",
    "T10n0309_001:0967c03": "不離百千定意而淨住地。不因心意而曉內",
    "T10n0309_001:0967c04": "外眾念望想是非之事，亦不色痛想行識而",
    "T10n0309_001:0967c05": "淨其地，亦不用戒聞定意慧解度知見，十力",
    "T10n0309_001:0967c06": "無所護四無所畏，諸佛所寶十八法本，不可",
    "T10n0309_001:0967c07": "以意想知見我想無我想，不以五陰六衰生",
    "T10n0309_001:0967c08": "滅之處，亦無所住亦無不住，是謂菩薩淨一",
    "T10n0309_001:0967c09": "住地。亦無色痛想行識之屋室，亦不眼色耳",
    "T10n0309_001:0967c10": "聲鼻香舌味身細滑之處所。何以故？不可目",
    "T10n0309_001:0967c11": "視而見眾想解，不起不滅之法無終無始，是",
    "T10n0309_001:0967c12": "謂菩薩於初地中而淨其跡，悉具足成，道慧",
    "T10n0309_001:0967c13": "備滿，如來所宣無有差別，若干之念便能解",
    "T10n0309_001:0967c14": "暢，亦能為人啟受諷誦，普能周悉諸佛深藏。」",
    "T10n0309_001:0967c15": "[0967c15] 佛復告最勝：「菩薩復當具足六度無極，念",
    "T10n0309_001:0967c16": "捨形色無所希望，不生三念染著之法，是則",
    "T10n0309_001:0967c17": "名曰施度無極。欲知根源不念佛身達了本",
    "T10n0309_001:0967c18": "無，當知以備戒度無極。不自想念我得成就",
    "T10n0309_001:0967c19": "三十二相，計挍諸法假號名句，相貌無盡住",
    "T10n0309_001:0967c20": "不起法，是故名之忍度無極。一切諸法普無",
    "T10n0309_001:0967c21": "觀行，亦無聞見行道士法，見善不悅、逢惡不",
    "T10n0309_001:0967c22": "慼，意無適莫，是故名曰進度無極。心不興念",
    "T10n0309_001:0967c23": "起於亂想，寂怕自守意識永定，是故名曰禪",
    "T10n0309_001:0967c24": "度無極。解色相空敗毀色空，亦不自高不懷",
    "T10n0309_001:0967c25": "自大，諸法之相達知為一亦非有一，是故名",
    "T10n0309_001:0967c26": "曰智度無極。復以權道應適眾生，隨緣拔濟",
    "T10n0309_001:0967c27": "使不漏失。是故，最勝！發意菩薩以苦聖智治",
    "T10n0309_001:0967c28": "初地行，便能具足諸三昧門陀&#x96A3;尼門智慧",
    "T10n0309_001:0967c29": "自在。[0967c29] 「復次，菩薩得是十千三昧住於欲界，當",
    "T10n0309_001:0968a01": "以苦智等智果報，分別十法欲恚慢癡狐疑",
    "T10n0309_001:0968a02": "身見耶見內見戒見盜見法，已知已了不除",
    "T10n0309_001:0968a03": "不盡亦不令生。復以苦智等智，於有形無形",
    "T10n0309_001:0968a04": "曉了十八結母，雖分別結不盡不賜。最勝當",
    "T10n0309_001:0968a05": "知，初學發意，復以習義等義，於三昧定住",
    "T10n0309_001:0968a06": "於欲界形無形界，思惟十九怨對之災瘡痍",
    "T10n0309_001:0968a07": "之患，滲漏無首盡滅等義。復於三界觀察十",
    "T10n0309_001:0968a08": "九迷誤之法，道在三處有二十二。亦當思惟",
    "T10n0309_001:0968a09": "三十四無漏聖意具諸功德，悉為成辦，觀于",
    "T10n0309_001:0968a10": "無常苦空非身，解知無二，乃於一地而淨其",
    "T10n0309_001:0968a11": "跡也。」",
    "T10n0309_001:0968a12": "留化品第二",
    "T10n0309_001:0968a13": "[0968a13] 爾時最勝菩薩前白佛言：「云何菩薩於二住",
    "T10n0309_001:0968a14": "地而具足行，必果所願無有中錯？」佛告最勝：",
    "T10n0309_001:0968a15": "「菩薩於二地中常當思惟，念淨其戒識其重",
    "T10n0309_001:0968a16": "恩，勤行忍辱謙恭卑下，常懷喜悅先笑後言，",
    "T10n0309_001:0968a17": "行大慈悲孝順師長，篤信三寶崇習妙慧，無",
    "T10n0309_001:0968a18": "生染著計有常存。夫計常者，謂生死業解有",
    "T10n0309_001:0968a19": "道常，常道非尊，尊出非常乃謂為尊。尊既無",
    "T10n0309_001:0968a20": "尊，何言道尊？是故最勝，菩薩了道亦無尊卑",
    "T10n0309_001:0968a21": "亦無相像，虛空猶常言有形質，真道號字不",
    "T10n0309_001:0968a22": "可&#x89A9;見；其心坦然無所縛著，所修德業不離",
    "T10n0309_001:0968a23": "諸佛，無能中道而得斷絕。一切諸惡悉盡無",
    "T10n0309_001:0968a24": "餘，其心永定不可動轉，志如金剛亦無伴侶，",
    "T10n0309_001:0968a25": "皆知一切諸法之本，已除眾垢消滅闇冥，其",
    "T10n0309_001:0968a26": "法晃曜靡不照明，心懷質直亦無諛諂，性行",
    "T10n0309_001:0968a27": "平等無彼此意，發心已來常懷鮮潔，由本",
    "T10n0309_001:0968a28": "淨故得去諸垢，沐浴清淵蕩除眾穢，其信堅",
    "T10n0309_001:0968b01": "固無所遺捨，施意廣大無有邊崖，心若虛空",
    "T10n0309_001:0968b02": "亦無窮盡，含受下劣將養使度。所以然者，其",
    "T10n0309_001:0968b03": "慧純淑無所罣礙，心之所規無所不容，大慈",
    "T10n0309_001:0968b04": "無窮不盡之藏，得識辯才常懷羞恥，堅固之",
    "T10n0309_001:0968b05": "行心不可沮，覺道之力無所不入，辯才過眾",
    "T10n0309_001:0968b06": "無不渴仰，得諸總持亦不忘失，初不演說不",
    "T10n0309_001:0968b07": "急之事，於百千定終不狐疑，聞善惡法不懷",
    "T10n0309_001:0968b08": "憂喜，不自貢高復不自下，進趣安詳不失威",
    "T10n0309_001:0968b09": "儀，十二行本曉知五陰六衰所起，復以苦習",
    "T10n0309_001:0968b10": "盡道分別十二緣起，癡行生死靡不貫達。觀",
    "T10n0309_001:0968b11": "察五根具滿思念，不復往來生死穢著，乃以",
    "T10n0309_001:0968b12": "八十四智消滅諸漏，誓留化身一劫教授。",
    "T10n0309_001:0968b13": "如我今身必當入於無餘泥洹，不永滅度亦",
    "T10n0309_001:0968b14": "復留化，在賢明土將無數眾，前後圍繞說微",
    "T10n0309_001:0968b15": "妙法。[0968b15] 「最勝當知，賢明去此北方度十三億恒",
    "T10n0309_001:0968b16": "河沙等諸佛剎土，彼有世界名不動轉，有佛",
    "T10n0309_001:0968b17": "號照意如來、至真、等正覺，現在說法，不動轉",
    "T10n0309_001:0968b18": "界，亦無聲聞緣覺之名，純諸登位大乘行人，",
    "T10n0309_001:0968b19": "布施戒忍精進禪定，以神通慧而自娛樂，無",
    "T10n0309_001:0968b20": "極之智纏絡其身，隨時分別章句深妙，慈悲",
    "T10n0309_001:0968b21": "喜護等如虛空，觀前眾生知其志性，為雨甘",
    "T10n0309_001:0968b22": "露無極法味，其服食者無瞋恨結，行三三昧",
    "T10n0309_001:0968b23": "空無想願，拔濟生死立無為岸，降魔塵勞懷",
    "T10n0309_001:0968b24": "害之毒。彼佛神足感動變化，周旋往反無量",
    "T10n0309_001:0968b25": "佛土，彼受訓者，不知是化謂為真佛。過去恒",
    "T10n0309_001:0968b26": "沙諸佛世尊，皆留化佛，接緣眾生使獲無為，",
    "T10n0309_001:0968b27": "是故如來隱形適化不可思議。方將來佛慈",
    "T10n0309_001:0968b28": "氏等輩，亦各有化如來之像開導眾生。我雖",
    "T10n0309_001:0968b29": "滅度，彼化佛身亦不滅度。是故最勝，化亦無",
    "T10n0309_001:0968c01": "化佛亦無佛，解知空寂，亦不二三若干之相。",
    "T10n0309_001:0968c02": "二地菩薩，常當修習幻化之法，觀了慧地誠",
    "T10n0309_001:0968c03": "信之地，見地薄地終成之地，緣覺聲聞所居",
    "T10n0309_001:0968c04": "之地，雖療其疾不取其證，假使最勝二住菩",
    "T10n0309_001:0968c05": "薩，欲取聲聞緣覺證者甚無有難。譬如有人",
    "T10n0309_001:0968c06": "手執華鬘及明月珠，仰擲虛空未墮地頃，於",
    "T10n0309_001:0968c07": "其中間斷結除垢諸漏永滅，無生老死憂患",
    "T10n0309_001:0968c08": "之苦，但為菩薩雖知斷結終不取證。所以然",
    "T10n0309_001:0968c09": "者，未察眾生上中下意，堅固其心永處究竟，",
    "T10n0309_001:0968c10": "興無蓋雲擊慧雷聲，降甘露藥宣真諦寶，不",
    "T10n0309_001:0968c11": "斷三業，意念鮮潔如水清徹，恒用禁戒而自",
    "T10n0309_001:0968c12": "莊嚴，復以眾德修飾形相，奉遵上妙賢聖覺",
    "T10n0309_001:0968c13": "道，至後胎分一生補處，覺現諸佛所造本",
    "T10n0309_001:0968c14": "業，覺意總持悉無處所，先念興意嚴淨道場，",
    "T10n0309_001:0968c15": "隨時進止行安般念，在眾強志御無所畏，心",
    "T10n0309_001:0968c16": "便勇健而得自在，發心願成甚可愛敬，為諸",
    "T10n0309_001:0968c17": "眾生說喜樂法，其心特尊與眾超異。若能執",
    "T10n0309_001:0968c18": "持空無之相，外道奇術無奈之何，聲聞緣覺",
    "T10n0309_001:0968c19": "常所宗敬。」[0968c19] 是時世尊復告最勝：「二地菩薩達",
    "T10n0309_001:0968c20": "知本無遠離身行，去口殃禍除意亂念，消滅",
    "T10n0309_001:0968c21": "三穢、抑制三災、閹塞五弊，推尋十二癡行",
    "T10n0309_001:0968c22": "之本，上下五結散在三界，以漸除&#x5374;無令增",
    "T10n0309_001:0968c23": "多。思惟十一苦惱之瘡，捨諸四大耽著之病，",
    "T10n0309_001:0968c24": "分別諸物惡露之法，當避家業息諸習俗，斷",
    "T10n0309_001:0968c25": "其愛欲瞋恚貪垢，淨刈根本不使流馳。常念",
    "T10n0309_001:0968c26": "思惟計無我想，堅立四信，住四意止，成四意",
    "T10n0309_001:0968c27": "斷，稱說五根，布現五力無缺減志，曉知七覺",
    "T10n0309_001:0968c28": "諸寶之藏，修行八正賢聖之道，八大人念初",
    "T10n0309_001:0968c29": "不廢捨。如是，最勝！二地菩薩，執心調意不若",
    "T10n0309_001:0969a01": "干念，解知悉空而無真實，乃得上位受菩薩",
    "T10n0309_001:0969a02": "記，不動勞行亦不離行，學於上智。雖有尊貴",
    "T10n0309_001:0969a03": "意不貢高，觀知諸法，一法不二不計三想，亦",
    "T10n0309_001:0969a04": "復不興無益之想，不有限際有無之想，了想",
    "T10n0309_001:0969a05": "無處不住無處，惟正覺淨諸佛亦淨，善御於",
    "T10n0309_001:0969a06": "心正住不邪，等一善惡審知俱空，空不疑礙，",
    "T10n0309_001:0969a07": "亦復不見有爭無爭、有觀無觀。本無為一亦",
    "T10n0309_001:0969a08": "不見一，知一除一不住於一，復不從一而起",
    "T10n0309_001:0969a09": "眾想，等習勝意。無習有際，不見有際有勝有",
    "T10n0309_001:0969a10": "負，不聽心散越內外法，善防御識定而不轉。",
    "T10n0309_001:0969a11": "雖在三有不著於三，深察諸性了知無根，知",
    "T10n0309_001:0969a12": "無根者所謂淨地。二住菩薩，自整其心觀諸",
    "T10n0309_001:0969a13": "法本悉同無常，常無所入不見出生，無善不",
    "T10n0309_001:0969a14": "善好惡之名、利衰毀譽稱譏苦樂。調正心意",
    "T10n0309_001:0969a15": "無有憂慼，在所入處開示大藏，入大法海念",
    "T10n0309_001:0969a16": "求七慧，煎熬三愛善制四流，修六重法成果",
    "T10n0309_001:0969a17": "證行。如是，最勝！菩薩大士具諸法已，知無形",
    "T10n0309_001:0969a18": "貌而不可見，是謂習學淨於二地。」",
    "T10n0309_001:0969a19": "空觀品第三",
    "T10n0309_001:0969a20": "[0969a20] 爾時最勝菩薩復白佛言：「云何菩薩於三地",
    "T10n0309_001:0969a21": "中當淨其行？」",
    "T10n0309_001:0969a22": "[0969a22] 世尊告曰：「進學菩薩無出入念，雖多學問義",
    "T10n0309_001:0969a23": "無厭足，不入文句字體本末，分流法施謙下",
    "T10n0309_001:0969a24": "於人，修治國土無國土想，建立善業亦不貢",
    "T10n0309_001:0969a25": "高，初發心行無令有斷，成功德願志如安明，",
    "T10n0309_001:0969a26": "觀諸眾生說喜樂法，從初發意以為道本，由",
    "T10n0309_001:0969a27": "是得至永寂道果。心念廣施遍及一切，建立",
    "T10n0309_001:0969a28": "志願具足禁戒，開意精進行無懈怠，無所喜",
    "T10n0309_001:0969a29": "樂，惟道為務，無歸趣者與作將導，因為分別",
    "T10n0309_001:0969b01": "大智之法。從初立心永無所住，用極大慈不",
    "T10n0309_001:0969b02": "可見故，欲拔根原立大乘&#x8FF9;，當行悲哀愍其",
    "T10n0309_001:0969b03": "未度，設見度者當懷悅豫。於諸眾生平等其",
    "T10n0309_001:0969b04": "心，雖遇苦樂亦不為動，將護一切引入道門。",
    "T10n0309_001:0969b05": "為諸如來所見扶持，念順十方諸佛教誡，當",
    "T10n0309_001:0969b06": "度一切五趣之難，興隆道化無損三寶，無所",
    "T10n0309_001:0969b07": "違失便成道果。將順禁戒為眾人則，暢演智",
    "T10n0309_001:0969b08": "慧無窮之寶，猶如虛空不可窮盡，其一切智",
    "T10n0309_001:0969b09": "亦不可盡。如來心識亦復如是，無有生滅著",
    "T10n0309_001:0969b10": "斷之二，定意三昧智慧解脫度知見身無有",
    "T10n0309_001:0969b11": "近遠，亦不可見。最勝當知，一切諸佛深法之",
    "T10n0309_001:0969b12": "要，亦不可盡亦無端緒，去來現在三世合散，",
    "T10n0309_001:0969b13": "亦無所有不見有集，有所成辦復無散落，變",
    "T10n0309_001:0969b14": "易非一四大所造，地水火風亦無有對而不",
    "T10n0309_001:0969b15": "可見。用智了別眾生心行，本願不斷不可思",
    "T10n0309_001:0969b16": "議，皆無所生亦無髣&#x9AF4;，一切諸法尋不可知，",
    "T10n0309_001:0969b17": "以是之故故無所生，亦復無法可有生者，生",
    "T10n0309_001:0969b18": "已無生何者是生？是故，最勝！發菩薩心而無",
    "T10n0309_001:0969b19": "窮盡，不設心意形相諸法，復無諛諂僥望諸",
    "T10n0309_001:0969b20": "法。其心質直在眾殊特，修息心法自觀身法，",
    "T10n0309_001:0969b21": "觀他人身皆悉空寂不生想念，觀身無染而",
    "T10n0309_001:0969b22": "不可得，亦無授者分別為一。行步進止探察",
    "T10n0309_001:0969b23": "三界受形之類，皆由癡愛遭諸苦惱，了知無",
    "T10n0309_001:0969b24": "二而不可見，痛意行法內外虛空無有生滅。",
    "T10n0309_001:0969b25": "[0969b25] 「復次，最勝！進學菩薩觀息出入長短遲疾，身",
    "T10n0309_001:0969b26": "中毛孔氣息所經靡不了達，出氣為溫還報",
    "T10n0309_001:0969b27": "為冷，解知寂寞都無形質。菩薩觀身分別識",
    "T10n0309_001:0969b28": "知亦無處所，用清淨故平正無邪，柔軟其心",
    "T10n0309_001:0969b29": "不懷&#x9E81;穬，篤信真要未曾變改，志常堅強",
    "T10n0309_001:0969c01": "而無動轉，無能憎嫉而嬈害者。何以故爾？以",
    "T10n0309_001:0969c02": "其行際不可逮，及有所建立無能誹謗，何敢",
    "T10n0309_001:0969c03": "興造？無根無罪心垢為消，願令法輪常轉於",
    "T10n0309_001:0969c04": "世，使一切人疾得妙慧，光照幽冥如日貫雲，",
    "T10n0309_001:0969c05": "立道善本自觀無我，生無處所，於內外法俱",
    "T10n0309_001:0969c06": "亦如是，亦復不見生死所趣起滅之處，乃",
    "T10n0309_001:0969c07": "至羅漢緣覺及佛皆無見聞。有想見者為非",
    "T10n0309_001:0969c08": "見也，無所想見一切清淨，不止淨想乃為非",
    "T10n0309_001:0969c09": "想，是為空見為無所見。[0969c09] 「復次，最勝！心不在內",
    "T10n0309_001:0969c10": "亦不處外，不於道法不住於俗，亦不住有亦",
    "T10n0309_001:0969c11": "不住無，不見起滅動搖之處，心無崖畔廣普",
    "T10n0309_001:0969c12": "無底，亦無音響本末悉盡。如是，最勝！當作是",
    "T10n0309_001:0969c13": "觀觀無所觀，當作是見見無所見。習行菩薩",
    "T10n0309_001:0969c14": "為空為滅為無所有，三住菩薩以諸法定，使",
    "T10n0309_001:0969c15": "意專精計念成淨，作是計者為應泥洹應無",
    "T10n0309_001:0969c16": "所生，是法無法無亦無無，強為生名字為法",
    "T10n0309_001:0969c17": "性，曉了法性無來往緣，習意斷法哀世現",
    "T10n0309_001:0969c18": "名。惡法未生精進御止攝使不起，以興惡者",
    "T10n0309_001:0969c19": "御意令斷，未生善法精勤使生，已生增多不",
    "T10n0309_001:0969c20": "使漏失。三住菩薩行神足定，得樂喜定止所",
    "T10n0309_001:0969c21": "作行，總其神足持身心意，以精勤定除所作",
    "T10n0309_001:0969c22": "惡，復總神足攝持身心，復以意定除其所作，",
    "T10n0309_001:0969c23": "統攝神足持於身心，以智慧定除諸所作，統",
    "T10n0309_001:0969c24": "其神足亦持身心，漸進修根信精進根，意定",
    "T10n0309_001:0969c25": "慧根便得入要。佛法空盡無彼無我，亦無因",
    "T10n0309_001:0969c26": "緣復無纏縛，貪有計常生死苦斷，一切無跡",
    "T10n0309_001:0969c27": "人多相猗，見著性名於無數世。當復精行，",
    "T10n0309_001:0969c28": "憂惱相隨如影隨形往來不停，如輪在轍莫",
    "T10n0309_001:0969c29": "知端緒，行定無猗正觀不著，貪盡想滅結解",
    "T10n0309_001:0970a01": "清淨，於行不惑意無憂惱，生老病斷無復",
    "T10n0309_001:0970a02": "往來，慧眼大明普照世人，拔十二緣無黠慧",
    "T10n0309_001:0970a03": "惑。[0970a03] 「復次，最勝！菩薩大士復當修行神力之",
    "T10n0309_001:0970a04": "德。夫神力者莫能沮壞，天魔外道威力之神",
    "T10n0309_001:0970a05": "無侵暴者，信力精進意定慧力，是謂菩薩每",
    "T10n0309_001:0970a06": "修行者。遂應漸進七覺意華，以意覺花行十",
    "T10n0309_001:0970a07": "五心，斷慳&#x608B;心履菩薩&#x8FF9;，成深妙慧而不退",
    "T10n0309_001:0970a08": "轉；法覺意花無為無作，除去穢惡不善之行；",
    "T10n0309_001:0970a09": "精進覺華合受戒慢，有放逸者抑使不起；歡",
    "T10n0309_001:0970a10": "悅覺花應三禪地，攝諸亂想寂怕無為；猗覺",
    "T10n0309_001:0970a11": "意花無所貪著，觀了諸法亦無所習；以信覺",
    "T10n0309_001:0970a12": "花其志牢固，暢說微妙而無悔恨；亦當思惟",
    "T10n0309_001:0970a13": "無著覺花，斷百八瑕染著心者。復當修習八",
    "T10n0309_001:0970a14": "賢聖道，等念等定等語等行等業習等意等",
    "T10n0309_001:0970a15": "定，超過八難越度六衰。亦復分別三三昧法，",
    "T10n0309_001:0970a16": "具此行已乃得稱為淨三住地。[0970a16] 「如是，最勝！菩",
    "T10n0309_001:0970a17": "薩大士習行慧門，挍計空無不可得&#x89A9;，無有",
    "T10n0309_001:0970a18": "形想相亦無相，與人說法恒用中正，所言至",
    "T10n0309_001:0970a19": "誠終無有異，設有所與無所希望不求名稱，",
    "T10n0309_001:0970a20": "為人所歎，咸共戴奉興致供養，有所造作",
    "T10n0309_001:0970a21": "不自為己，先求彼安後乃恤己，所以自致獲",
    "T10n0309_001:0970a22": "安隱者，所施功德不懷懈惓，有所施為苦無",
    "T10n0309_001:0970a23": "厭足，用愍一切眾生故也。用無極慈拔濟老",
    "T10n0309_001:0970a24": "死，為懈惓者而興精進，所以勇猛興精進者，",
    "T10n0309_001:0970a25": "欲以養育眾生之類，常當自念，我由眾生得",
    "T10n0309_001:0970a26": "辦道果，諸功德業亦復具足，所可陳力不希",
    "T10n0309_001:0970a27": "望報。所以然者，以心淨故蒙法潤澤，是故無",
    "T10n0309_001:0970a28": "求。世人有求，為除利求，以是慧力護一切法，",
    "T10n0309_001:0970a29": "願令群黎各寧其所，使上中下悉無怨恨，所",
    "T10n0309_001:0970b01": "作事業安隱審諦。由是菩薩無能制者，亦復",
    "T10n0309_001:0970b02": "無能抑斷之者。[0970b02] 「如是，最勝！菩薩宿誓弘普",
    "T10n0309_001:0970b03": "難量，其慧無邊不可窮極，猶若天金而無點",
    "T10n0309_001:0970b04": "污。所以然者，用無瑕穢，消盪塵蓋永無貪欲，",
    "T10n0309_001:0970b05": "其諸惡心不能復亂，又其意猛不為惡屈，守",
    "T10n0309_001:0970b06": "護邪念亦不使生瞋恚愚癡所有貪著，汲汲",
    "T10n0309_001:0970b07": "五欲貢高自大，諸所不可皆悉除盡。三住菩",
    "T10n0309_001:0970b08": "薩常護是心，曉了內法而不可見亦無形相，",
    "T10n0309_001:0970b09": "假使有相則毀法性，捐捨重擔及諸垢濁，當",
    "T10n0309_001:0970b10": "建是心不令懈怠，尋其心識悉無處所，而不",
    "T10n0309_001:0970b11": "可見無若干想，有憒亂者護使定意，無智慧",
    "T10n0309_001:0970b12": "者育養成辦，計於一切受形之分，有功德者",
    "T10n0309_001:0970b13": "無功德者，悉欲度脫至于大乘。思念大乘亦",
    "T10n0309_001:0970b14": "不有跡，訓誨一切履行法者，畢志堅固淨於",
    "T10n0309_001:0970b15": "三地成於道果。諸在厄難皆令建立無極功",
    "T10n0309_001:0970b16": "德，雖獲其報知無所有，心亦如是永不可見。",
    "T10n0309_001:0970b17": "所以然者，用慧觀知無去來今。[0970b17] 「如是，最勝！菩",
    "T10n0309_001:0970b18": "薩常學修于大慈，若有苦難自投歸命，欲求",
    "T10n0309_001:0970b19": "救濟全身命者，寧喪軀體願受苦惱，先度前",
    "T10n0309_001:0970b20": "急不負要誓。其行慈者平等如稱，若有增益",
    "T10n0309_001:0970b21": "不以喜悅，設毀謗者不懷憂慼，是為菩薩隨",
    "T10n0309_001:0970b22": "時行慈。夫行慈者，常以三事淨身口意，終不",
    "T10n0309_001:0970b23": "傳惡亦不念邪，雖在愚癡塵勞之間，獨步無",
    "T10n0309_001:0970b24": "畏亦不自大，所學之法不捨普智，諸神通慧",
    "T10n0309_001:0970b25": "攬諸佛法，隨人所求不逆其心。」",
    "T10n0309_001:0970b26": "[0970b26] 爾時世尊復告最勝：「昔我遊學淨三住結，功",
    "T10n0309_001:0970b27": "齊德整，共同友者不可稱計，其中退轉在吾",
    "T10n0309_001:0970b28": "後者不可陳說。吾從一住至于三住，建立弘",
    "T10n0309_001:0970b29": "誓心不移轉，於其中間所作功德亦不可量，",
    "T10n0309_001:0970c01": "且捨珍寶奇異妙物，國財妻子不在其例，但",
    "T10n0309_001:0970c02": "念願施，與其前人九千九百九十九頭，最後",
    "T10n0309_001:0970c03": "遇虎飢羸窮急，伺捕群獸竟不剋獲，便欲噉",
    "T10n0309_001:0970c04": "子以全其命，舒身張爪前欲搏撮。吾與慈氏、",
    "T10n0309_001:0970c05": "柔順為伴，顧謂二人：『今正是時，誰能建心勇",
    "T10n0309_001:0970c06": "猛特出，以身自投施彼餓獸？』二人各自還相",
    "T10n0309_001:0970c07": "視面，口雖不言心懷退轉。吾尋觀知彼有悔",
    "T10n0309_001:0970c08": "意，即於山頂投于深谷。首陀會天尋下接持，",
    "T10n0309_001:0970c09": "即化甘露狀似吾身，&#x98E4;彼餓虎使得滿足，母",
    "T10n0309_001:0970c10": "子俱全吾亦不損。思計彼身乃充萬頭。是故，",
    "T10n0309_001:0970c11": "最勝！進學菩薩修成三地，亦有悔還心不堅",
    "T10n0309_001:0970c12": "固。正使我身入虎口者，虎亦不食亦不親近。",
    "T10n0309_001:0970c13": "所以然者，由其立根得神力故，於一切法而",
    "T10n0309_001:0970c14": "得自在，當習悔過未曾藏匿，用無量施勸助",
    "T10n0309_001:0970c15": "功德。菩薩修學班宣道義奉習勤學，大士之",
    "T10n0309_001:0970c16": "法其意牢固不捨弘誓，無極德鎧用自纏絡。」",
    "T10n0309_001:0970c17": "[0970c17] 佛復告最勝：「進學菩薩修治三地，常當專心",
    "T10n0309_001:0970c18": "無令變異，不以所見為動眾心，於諸煩勞恒",
    "T10n0309_001:0970c19": "知遠離，於己止足無有僥倖，不於想著心",
    "T10n0309_001:0970c20": "不流馳，不求榮冀尊豪高位，令一切人如法",
    "T10n0309_001:0970c21": "習法，宣開上智使同其原，彼我為一然無差",
    "T10n0309_001:0970c22": "別，隨其因緣而示現之，當不以生非不有生",
    "T10n0309_001:0970c23": "無生不生乃淨其地，以為不惑終不以惑，惑",
    "T10n0309_001:0970c24": "出塵勞乃謂為惑，惑不見惑無惑不惑，深知",
    "T10n0309_001:0970c25": "眩惑乃應真空。如是，最勝！菩薩之行分別空",
    "T10n0309_001:0970c26": "無引致入法，具在苦痛皆令普安。是謂，最勝！",
    "T10n0309_001:0970c27": "進學菩薩於三住地而淨其行。」",
    "T10n0309_001:0970c28": "色入品第四",
    "T10n0309_001:0970c29": "[0970c29] 是時最勝菩薩前白佛言：「何謂生貴菩薩於",
    "T10n0309_001:0971a01": "四地中而淨其行？」",
    "T10n0309_001:0971a02": "[0971a02] 佛告最勝：「生貴菩薩於四地中，常當不捨奉",
    "T10n0309_001:0971a03": "真人法，念在閑靜不離燕坐，於淫怒癡恒",
    "T10n0309_001:0971a04": "以少欲，意趣知足亦不貪著，不捨苦行十二",
    "T10n0309_001:0971a05": "法要，執持禁戒如防蚖蛇，見欲穢惡如被火",
    "T10n0309_001:0971a06": "燃，除愛欲意亦不使生，興意視眾如泥洹想，",
    "T10n0309_001:0971a07": "惠施所有不惜身命，不懷慢惰於眾貢高，不",
    "T10n0309_001:0971a08": "慕所有亦無三礙。修行開士心識之法，於大",
    "T10n0309_001:0971a09": "眾中念行法施，訓誨眾生果其所願，積功累",
    "T10n0309_001:0971a10": "德為無上道。習在閑居山巖獨處，所有多少",
    "T10n0309_001:0971a11": "取足而已，行諸德業而無厭足，博學多知諮",
    "T10n0309_001:0971a12": "受不惓，所演智慧不以為勞。挍計身中思惟",
    "T10n0309_001:0971a13": "本末，智慮通達所念具足，離於眾惡修行",
    "T10n0309_001:0971a14": "脫門，其解脫者是菩薩教。了諸法本思惟微",
    "T10n0309_001:0971a15": "妙，當別五陰成敗之相，觀知四大地水火",
    "T10n0309_001:0971a16": "風，&#x89A9;見六衰所起根本，十二因緣深無邊際，",
    "T10n0309_001:0971a17": "生死變易不可窮盡，苦言忠諫念持不忘，不",
    "T10n0309_001:0971a18": "計我人壽命長短，寂寞無為行非常業，解知",
    "T10n0309_001:0971a19": "一切虛而不實。[0971a19] 「復次，最勝！四住菩薩當護佛",
    "T10n0309_001:0971a20": "土，分別道俗悉不可見，菩薩之行智不可窮，",
    "T10n0309_001:0971a21": "辦一切德修治國土，隨其次第成就處所，慧",
    "T10n0309_001:0971a22": "海無邊所受無厭，多所救度一切眾生。其所",
    "T10n0309_001:0971a23": "修行常為先首，最尊最上無能及逮，所念總",
    "T10n0309_001:0971a24": "持強記不忘，各獲善本令不缺漏。所以然者，",
    "T10n0309_001:0971a25": "用尊貴法得遠緣縛，因斯受決入正士室，亦",
    "T10n0309_001:0971a26": "因專勤意不退轉，自致具足無上聖業，所願",
    "T10n0309_001:0971a27": "輒成亦不見成，若見成者則為非成。其所修",
    "T10n0309_001:0971a28": "行永無所見，行其定意攝攬諸法，所為之行",
    "T10n0309_001:0971a29": "無令有短，制伏心意是其道業，修行自守無",
    "T10n0309_001:0971b01": "若干想。所以者何？乃離諸惡不與從事，專",
    "T10n0309_001:0971b02": "精行施良祐福田。菩薩發心於一切眾生，不",
    "T10n0309_001:0971b03": "以身心有所貪愛，轉增上妙無極之哀，專精",
    "T10n0309_001:0971b04": "奉戒如護雙目，教犯戒者使不為惡。亦當專",
    "T10n0309_001:0971b05": "精修行忍辱，夫行忍者亦為甚難，雖在尊位",
    "T10n0309_001:0971b06": "財富極樂，不輕貧賤羸瘦之人。如是，最勝！忍",
    "T10n0309_001:0971b07": "辱為難，勤加精進亦不可及。坐佛樹下正身",
    "T10n0309_001:0971b08": "正意，結跏趺坐亦不動轉，若有人來言避",
    "T10n0309_001:0971b09": "吾處，我欲坐此當建牢固勿為彼伏，先取佛",
    "T10n0309_001:0971b10": "道具諸相好，降伏魔已即捨與處，是謂精進",
    "T10n0309_001:0971b11": "為難得及。專心定意亦復難及，生貴菩薩入",
    "T10n0309_001:0971b12": "定意時，天雷礔&#x7930;萬響俱震，欲得動亂菩薩",
    "T10n0309_001:0971b13": "心者，不能轉亂如毛髮許。是謂，最勝！菩薩定",
    "T10n0309_001:0971b14": "意，故曰難也。菩薩以慧修諸功德，不以懷",
    "T10n0309_001:0971b15": "勞於諸眾生，出入行步和雅安詳，威儀備悉",
    "T10n0309_001:0971b16": "法服齊整，是謂菩薩修其智慧功德堅強無",
    "T10n0309_001:0971b17": "能危者。曉知本無，&#x920E;玄致遠博覽微妙，其明",
    "T10n0309_001:0971b18": "極照無所不達，專精其心無有流馳，常念一",
    "T10n0309_001:0971b19": "切無所依者，為設方便令得其依，有闇冥者",
    "T10n0309_001:0971b20": "使&#x89A9;大明，無所歸者為受其歸，處卑賤中與",
    "T10n0309_001:0971b21": "作善友，行姦偽者教修質朴，見強梁者為",
    "T10n0309_001:0971b22": "是忍辱，於飾好中不為綺雅，見無反復教使",
    "T10n0309_001:0971b23": "報恩，處在天宮令行十善，在懈退處修奉業",
    "T10n0309_001:0971b24": "德，設見貢高不懷自大，有求其便不能得短，",
    "T10n0309_001:0971b25": "不思念惡不說缺漏，若在邪業輒住將護",
    "T10n0309_001:0971b26": "使入安諦。眾生之類來到其所，歡喜承受",
    "T10n0309_001:0971b27": "無瞋恚心，有諫喻者示進退法，此當應爾此",
    "T10n0309_001:0971b28": "不應爾，可然不然心無增減。篤信罪福，知有",
    "T10n0309_001:0971b29": "報對。設在城郭遊近人間，如在曠野巖居不",
    "T10n0309_001:0971c01": "異，不貪利業不惜身命，心懷清淨無是非意，",
    "T10n0309_001:0971c02": "常護口過言無彼此，不求供養望其奉敬，明",
    "T10n0309_001:0971c03": "知節限止足而已。心常柔和不由弊惡，度於",
    "T10n0309_001:0971c04": "生死息諸患苦，由是永致成大乘&#x8FF9;。菩薩慧",
    "T10n0309_001:0971c05": "心亦不可見，生死往返亦無所有，以權方便",
    "T10n0309_001:0971c06": "明了訓誨，隨時適化斷於終始，終始無來亦",
    "T10n0309_001:0971c07": "無去者，解知悉空而無處所。菩薩計有便為",
    "T10n0309_001:0971c08": "著有，於布施中亦計無有，亦無所有復不可",
    "T10n0309_001:0971c09": "見。所以者何？六度無極復不可見亦無所有。",
    "T10n0309_001:0971c10": "[0971c10] 「如是，最勝！菩薩布施悉無科限，有科限者則",
    "T10n0309_001:0971c11": "非真施。設當選擇當施與是不應施是，分別",
    "T10n0309_001:0971c12": "高下意生是非，施不周普不應為施。若能惠",
    "T10n0309_001:0971c13": "施不生染著，無種種念乃謂為施。受施之",
    "T10n0309_001:0971c14": "主得全其命，便能安隱坐起誦習，身體得定",
    "T10n0309_001:0971c15": "氣力強盛，周旋生死常不渴乏，所生之處神",
    "T10n0309_001:0971c16": "足飛行，在所到方為人所敬，得神通眼見十",
    "T10n0309_001:0971c17": "方國，耳聽遠聞無極音聲，逮致妙香戒定慧",
    "T10n0309_001:0971c18": "解度知見身，為被種種德勳之音，身體",
    "T10n0309_001:0971c19": "香潔莫不悅豫，常得餚饌甘美之味，宿福所",
    "T10n0309_001:0971c20": "殖而致奇相，清淨無垢為人所護。隨其所乏",
    "T10n0309_001:0971c21": "而施與之，身常無病不生不死無有眾患，恒",
    "T10n0309_001:0971c22": "獲安隱一切具足，備悉成就三十有二大人",
    "T10n0309_001:0971c23": "之相，得八十種眾好之容，敷開法藏不生貪",
    "T10n0309_001:0971c24": "欲，充備道慧無所匱乏。有來求索而不愛",
    "T10n0309_001:0971c25": "惜，輒能盡施逮一切智，諸通聖慧廣濟無窮，",
    "T10n0309_001:0971c26": "得深經典樂法之樂。於佛樹下坐于道場，降",
    "T10n0309_001:0971c27": "伏魔兵及諸官屬，不以色故有所施為，知色",
    "T10n0309_001:0971c28": "為空色亦自空，色不自知乃知色空。[0971c28] 「如是，最",
    "T10n0309_001:0971c29": "勝！菩薩解知色性空者，便為一切道法之首，",
    "T10n0309_001:0972a01": "成就法眼為一切道，三世特尊獨步無侶，斯",
    "T10n0309_001:0972a02": "由具足諸通慧故。」[0972a02] 佛復告最勝：「生貴菩薩終",
    "T10n0309_001:0972a03": "不信邪顛倒之法，若見眾生各有所奉，祠祀",
    "T10n0309_001:0972a04": "求福心不動轉，以食向口。見有生類，正立無",
    "T10n0309_001:0972a05": "上獨尊之行，終不動轉捨就小道。知是深法",
    "T10n0309_001:0972a06": "無與等者，勤心進業亦無他想。雖有他法雜",
    "T10n0309_001:0972a07": "異之儀，常以法性觀了別知，雖共周旋意終",
    "T10n0309_001:0972a08": "不轉就於他道。正使遭世有佛出世及般泥",
    "T10n0309_001:0972a09": "洹，遺法教授復遇滅盡，聖眾遊化又值中斷，",
    "T10n0309_001:0972a10": "心常一定亦不變改，雖無三寶不隨邪念，恒",
    "T10n0309_001:0972a11": "習深妙無量經文，用十二部遍見一切，善權",
    "T10n0309_001:0972a12": "方便無所不入，不貪名譽現身變化不自稱",
    "T10n0309_001:0972a13": "譽。[0972a13] 「如是，最勝！生貴菩薩執行正見知空不真，",
    "T10n0309_001:0972a14": "無正不正正無所有，明解此者是謂正道。[0972a14] 「復",
    "T10n0309_001:0972a15": "次，最勝！菩薩大士修習智慧分別有無，曉知",
    "T10n0309_001:0972a16": "真空亦無所著，復當修行諸慧句義亦無所",
    "T10n0309_001:0972a17": "有，苦諦滅苦習結已斷，盡斷愛習道果受",
    "T10n0309_001:0972a18": "證，等智照察息淫怒癡，法智除垢達上中下，",
    "T10n0309_001:0972a19": "以遠思智上觀二界。知他心智，普了眾生心",
    "T10n0309_001:0972a20": "中所念。無生智者，不受生死胎分之穢，行滅",
    "T10n0309_001:0972a21": "盡智曉斷五陰生滅端緒，思惟三根所應行",
    "T10n0309_001:0972a22": "本，未知已知無知之根，至竟成道當學斯根，",
    "T10n0309_001:0972a23": "從三白衣至須陀洹，修未知根，從斯陀含至",
    "T10n0309_001:0972a24": "阿那含，學已知根，從阿羅漢至成作佛，學無",
    "T10n0309_001:0972a25": "知根。復當習定觀了禪智，初禪總攝有覺有",
    "T10n0309_001:0972a26": "觀，次禪中間無覺有觀，後從二禪至無想",
    "T10n0309_001:0972a27": "定，無覺無觀其心寂滅亦無動搖，常念篤信",
    "T10n0309_001:0972a28": "入於正定。[0972a28] 「如是，最勝！菩薩晝夜不作是念，吾",
    "T10n0309_001:0972a29": "知奉戒真人之處，亦知無戒行惡之人，無有",
    "T10n0309_001:0972b01": "異心分別之意，悉知虛寂無有一二前後中",
    "T10n0309_001:0972b02": "間亂念之想。菩薩精勤念不離佛、法及聖眾，",
    "T10n0309_001:0972b03": "戒、施、天念、安般休息，身苦死念亦知無處。思",
    "T10n0309_001:0972b04": "除五結敬六重法，行四神足育養大眾，端心",
    "T10n0309_001:0972b05": "正意奮振無畏。設有沙門外道異學，或天梵",
    "T10n0309_001:0972b06": "魔及餘眾輩，亦無有難詰問之者。不見若干",
    "T10n0309_001:0972b07": "起吾我想，以是之證，行常安隱亦無所畏，得",
    "T10n0309_001:0972b08": "精進力立第一處，在諸大眾而師子吼轉大",
    "T10n0309_001:0972b09": "法輪，沙門淨志梵釋魔眾一切外道所不能",
    "T10n0309_001:0972b10": "轉，唯佛能轉，如來身者金剛所成，諸漏已盡",
    "T10n0309_001:0972b11": "而無塵埃，正使恒沙億&#x59DF;眾生，無敢言佛",
    "T10n0309_001:0972b12": "諸漏未盡。如來所說言真無二，善惡之報不",
    "T10n0309_001:0972b13": "失本願，一切餘眾離內法者，不見敢能違佛",
    "T10n0309_001:0972b14": "言教。所說賢聖至道之要，行是得道犯惡入",
    "T10n0309_001:0972b15": "罪，亦無有能非如來教，亦不見教有所出處。",
    "T10n0309_001:0972b16": "無教不教教無所有，深知教誡是謂真道。如",
    "T10n0309_001:0972b17": "是，最勝！生貴菩薩求成佛道行無缺漏，欲聽",
    "T10n0309_001:0972b18": "法者捨諸不要，先說微妙使獲所起，悉遍志",
    "T10n0309_001:0972b19": "願各得具足。若有所施不恐怖處，心未曾變",
    "T10n0309_001:0972b20": "無有狐疑，不別好醜興二見心，亦不思惟善",
    "T10n0309_001:0972b21": "惡差別，所行法性亦無希望。菩薩不念受其",
    "T10n0309_001:0972b22": "功報，普為一切有形之類，不習聲聞緣覺之",
    "T10n0309_001:0972b23": "心，亦不生念有所成辦。令一切眾不離佛藏，",
    "T10n0309_001:0972b24": "知一切空佛法亦空，以因緣想有所興發，由",
    "T10n0309_001:0972b25": "斯觀察而不可見亦無形質，言有形者則毀",
    "T10n0309_001:0972b26": "法相，相亦無相相不自生，生無根芽何由有",
    "T10n0309_001:0972b27": "相？相一無形而不可見，是謂正真無上之道。",
    "T10n0309_001:0972b28": "[0972b28] 「如是，最勝！生貴菩薩於四住地淨修其行，不",
    "T10n0309_001:0972b29": "離諸佛神通之慧，有所施為應適前人，所說",
    "T10n0309_001:0972c01": "輒成無有不應。從佛法教不捨本誓，其心堅",
    "T10n0309_001:0972c02": "強完具甚安，所可施為皆達無願，為諸願者",
    "T10n0309_001:0972c03": "作善因緣。其在三界無能逮者，願令其德周",
    "T10n0309_001:0972c04": "遍一切。菩薩之業其志常定，一切智心無所",
    "T10n0309_001:0972c05": "不入，以是之故名曰空寂。所作施與過諸想",
    "T10n0309_001:0972c06": "著，降伏眾魔令不自在。[0972c06] 「如是，最勝！生貴菩薩",
    "T10n0309_001:0972c07": "常念修四無所礙慧，於真諦法亦無所礙，於",
    "T10n0309_001:0972c08": "聖要義慧無所礙，於辯才智慧無所礙，所說",
    "T10n0309_001:0972c09": "明達慧無所礙，是謂菩薩行無礙智，與眾超",
    "T10n0309_001:0972c10": "異決斷心疑得至無為，及無央數不可稱計",
    "T10n0309_001:0972c11": "眾生之類，普使濟度永處安寧，除計常想思",
    "T10n0309_001:0972c12": "惟無常，便斷欲愛形無形愛。無明憍慢消盡",
    "T10n0309_001:0972c13": "不生，先除身貪無令生想，此五陰身漏結不",
    "T10n0309_001:0972c14": "淨，眼如水泡亦不牢固幻偽不真，或世愚士",
    "T10n0309_001:0972c15": "染著不惓，眼耳鼻口身意之法，斯亦無常而",
    "T10n0309_001:0972c16": "不可見，無形無主永無名號。當熟觀色，色非",
    "T10n0309_001:0972c17": "我有亦非我造，乃從無有而生此有，以有形",
    "T10n0309_001:0972c18": "色便有識神，以有識神便生五陰，以生五陰",
    "T10n0309_001:0972c19": "便染六情，以染六情乃有癡行，至老病死憂",
    "T10n0309_001:0972c20": "苦萬端，往來周旋宛轉三界，流趣五道無有",
    "T10n0309_001:0972c21": "窮已。斯由合會因緣所成，因是有是無是則",
    "T10n0309_001:0972c22": "無，此起則起此滅則滅。眼耳鼻口身意之法，",
    "T10n0309_001:0972c23": "亦復如是，皆悉虛寂而無形質。智者達了本",
    "T10n0309_001:0972c24": "末皆空，何用疲勞困苦識神？如是，最勝！生貴",
    "T10n0309_001:0972c25": "菩薩去離色想心不染污，解知本末而無所",
    "T10n0309_001:0972c26": "有，亦不見成復不見敗，諸法之本寂寞空無，",
    "T10n0309_001:0972c27": "無能動轉超越其上，況復過者。此則不然，學",
    "T10n0309_001:0972c28": "一切智廣布其義，悉了諸法空而不真。是故，",
    "T10n0309_001:0972c29": "最勝！當勤習學學無所學，當作是行行無所",
    "T10n0309_001:0973a01": "行，生貴菩薩於四住中而淨其地。」"
}