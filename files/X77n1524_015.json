{
    "X77n1524_015:0476b01": "補續高僧傳卷第十五",
    "X77n1524_015:0476b02": "吳門華山寺沙門 明河 撰",
    "X77n1524_015:0476b03": "  習禪篇",
    "X77n1524_015:0476b04": "明 清遠渭公傳",
    "X77n1524_015:0476b05": "[0476b05] 懷渭。字清遠。晚自號竹菴。南昌魏氏子。實全悟俗姓",
    "X77n1524_015:0476b06": "之甥。法門之嗣子也。生時多異徵。誦書攻文。不待師",
    "X77n1524_015:0476b07": "授。而知解日勝。全悟喜之甚。亟挽致座下。不數年其",
    "X77n1524_015:0476b08": "學大進。一日全悟。警勵諸徒。眾未有對。師直前肆言。",
    "X77n1524_015:0476b09": "如俊鶻橫秋。目無留行。全悟叱之。眾為駭愕。師氣不",
    "X77n1524_015:0476b10": "少沮。如是詰難至於二三。全悟莞爾而笑曰。汝可入",
    "X77n1524_015:0476b11": "吾室矣。全悟瀕沒。呼而告之曰。吾據師位。四十餘年。",
    "X77n1524_015:0476b12": "接人非不夥。能弘大慧之道。使不墜者。唯汝與宗泐",
    "X77n1524_015:0476b13": "爾。汝其勉哉。全悟既示寂。師肆為汗漫游。虞文靖公",
    "X77n1524_015:0476b14": "集。歐陽文公玄。雅重師文行。僉曰。是無忝於舅氏也。",
    "X77n1524_015:0476b15": "師道德形諸篇翰。不知己者。初以文字相歆慕。師笑",
    "X77n1524_015:0476b16": "曰。佛法與世法。不相違背。故以餘力及之。將光潤其",
    "X77n1524_015:0476b17": "宗教爾。苟用此相夸。豈知我哉。師出世。四坐道場。為",
    "X77n1524_015:0476b18": "法求人。無少退轉。住淨慈則入 聖朝矣。鍾山之會。",
    "X77n1524_015:0476b19": "名德咸集。師一至京師。遂退居錢塘之良渚。問道者",
    "X77n1524_015:0476b20": "接踵而至。不翅住山時。洪武八年十二月四。大若有",
    "X77n1524_015:0476b21": "所惱。召弟子屬以後事。怡然而逝。壽五十九。火化不",
    "X77n1524_015:0476b22": "壞者三。師法語。有四會錄。詩文有集。善草&#x96B7;書。又善",
    "X77n1524_015:0476b23": "鼓琴。同袍以無益諷之。師笑曰。非爾所知。是亦般若",
    "X77n1524_015:0476b24": "所寓也。師軀分短小。神宇超朗。終身持誦金剛般若",
    "X77n1524_015:0476c01": "經。未&#x751E;&#x8657;日。生平守道弗變。元至正末。避地匡廬。悍",
    "X77n1524_015:0476c02": "兵來索金帛。師瞋目訶之曰。浮屠烏有是物邪。兵怒",
    "X77n1524_015:0476c03": "拔&#x5292;欲殺之。師引頸就&#x5292;。兵歎息而去。師偉行甚眾。",
    "X77n1524_015:0476c04": "舉此可例推也。師住淨慈行化。有陳媼者。預夢神僧",
    "X77n1524_015:0476c05": "臨其門。及師至。稽首作禮願為尼。師舉大法。以開導",
    "X77n1524_015:0476c06": "之。恍然有所悟入。師行未百步。而婦竟與家人別。坐",
    "X77n1524_015:0476c07": "脫而去。非師化道入人之深。何能及此。噫。亦異事也。",
    "X77n1524_015:0476c08": "大千照公傳",
    "X77n1524_015:0476c09": "[0476c09] 慧照。字大千。永嘉麻氏子。童年駿利異。&#x751E;聞人誦習",
    "X77n1524_015:0476c10": "契經。合爪諦聽。長老良公。度為弟子。稟持犯於處之",
    "X77n1524_015:0476c11": "天寧。蟬脫萬緣。力究大事。首謁晦機熙公於淨慈。一",
    "X77n1524_015:0476c12": "日閱員淨語。至頭陀石擲筆峰處。默識懸解。流汗浹",
    "X77n1524_015:0476c13": "背。即腰包。走謁東嶼海公于蘇之薦嚴。反覆辨勘之。",
    "X77n1524_015:0476c14": "師如宜僚擲丸。飛舞空中。東嶼甚嘉之。遂留執侍左",
    "X77n1524_015:0476c15": "右。師以為心法既通。不閱修多羅藏。無以闡揚正教。",
    "X77n1524_015:0476c16": "聳人天之聽。乃主藏室。及東嶼遷淨慈。師分座。表儀",
    "X77n1524_015:0476c17": "四眾。天曆戊辰。出世樂清之明慶。升座示眾曰。佛法",
    "X77n1524_015:0476c18": "欲得。現前莫存。知解縛禪。看教未免。皆為障礙。何如",
    "X77n1524_015:0476c19": "一物不立。而起居自在乎。所以德山之棒。臨濟之喝。",
    "X77n1524_015:0476c20": "亦有甚不得已爾。聞者說懌而去。至正乙未。遷四明",
    "X77n1524_015:0476c21": "之寶陀。尋宣政院。署師主育王。師憫大法陵夷。孳孳",
    "X77n1524_015:0476c22": "誘掖。不遺餘力。&#x751E;垂三關語。以驗學者。其一曰。山中",
    "X77n1524_015:0476c23": "猛虎以肉為命。何故不食其子。其二曰。&#x8657;空無向背。",
    "X77n1524_015:0476c24": "何緣有南北東西。其三曰。飲乳等四大海水。積骨如",
    "X77n1524_015:0477a01": "毗富羅山。何者是汝最初父母。此第三關。最為峻切。",
    "X77n1524_015:0477a02": "惜未有契其機者。居九年。退于妙喜。泉上築室。曰夢",
    "X77n1524_015:0477a03": "菴。因自號夢世叟。掩關獨處。凝塵滿席弗顧也。一日",
    "X77n1524_015:0477a04": "召門弟子曰。吾將西歸矣。屬後事於住持。約之裕公。",
    "X77n1524_015:0477a05": "沐浴更衣書偈。怡然而逝。時洪武癸丑十月也。壽八",
    "X77n1524_015:0477a06": "十五。臘七十。茶毗。齒睛數珠不壞。舍利五色。爛然者",
    "X77n1524_015:0477a07": "無算。師三坐道場。有語錄若干卷。師智度&#x51B2;深。機神",
    "X77n1524_015:0477a08": "坦邁。晝則凝坐。夜則兼修淨業。真積力久。至于三際",
    "X77n1524_015:0477a09": "不住。覺觀湛然。非言辭之可儗議。且服用儉約。不如",
    "X77n1524_015:0477a10": "恒僧。雖不與時俗低昂。賢士大夫。知其誠實。不事矯",
    "X77n1524_015:0477a11": "飾。多傾心為外護。其遇學徒。一以真率。或以事忤之。",
    "X77n1524_015:0477a12": "而聲色不變動。出語質朴。不尚葩藻。而指意超言外。",
    "X77n1524_015:0477a13": "嗟夫。禪宗至宋季而敝。膠滯局促。無以振&#x39DE;精明。使",
    "X77n1524_015:0477a14": "直趨覺路。橫川璜公。當斯時。密授天目法印。持降魔",
    "X77n1524_015:0477a15": "杵。樹真正幢。升堂入室者。不翅受靈山付囑。佛法號",
    "X77n1524_015:0477a16": "為中興。橫川之同門。有石林者。奮興實角立東西。共",
    "X77n1524_015:0477a17": "斡化機。西來之道。於斯為盛。師&#x8462;石林之諸孫也。故",
    "X77n1524_015:0477a18": "其死生之際。光明盛大。有如此者。豈無自而然哉。",
    "X77n1524_015:0477a19": "日本德始傳",
    "X77n1524_015:0477a20": "[0477a20] 德始。字無初。日東信州神氏子。幼聰&#x9834;。不好弄。遇&#x7FA3;",
    "X77n1524_015:0477a21": "兒嬉戲。輒避匿引去。見僧則喜動顏色。從州之天寧",
    "X77n1524_015:0477a22": "大比丘一公。祝髮為沙彌。逮長。詣山城諸剎。既進具。",
    "X77n1524_015:0477a23": "坐探&#x7FA3;書通大意。已而歎曰。昔吾鄉覺阿上人。慧解",
    "X77n1524_015:0477a24": "精絕。善大小乘。一旦捨所學。附商舶抵中土。謁靈隱",
    "X77n1524_015:0477b01": "遠禪師得法。東歸國人景仰。尊之為禪祖。予晚生末",
    "X77n1524_015:0477b02": "學。尚何敢高攀逸駕。而望其後塵。然詎可堅守一隅。",
    "X77n1524_015:0477b03": "而卒無聞耶。因請于其王。得隨國使宣聞溪。詣 闕",
    "X77n1524_015:0477b04": "朝貢。館於天界寺。久之。聞溪得 旨還國。師偕數輩。",
    "X77n1524_015:0477b05": "願留華夏。參訪求法。 許之。首謁全室泐公。機語契",
    "X77n1524_015:0477b06": "合。為掌內記。未幾泐公有西域之行。師失所依怙。聞",
    "X77n1524_015:0477b07": "古幽都山川之勝。意其必有異人居之。拉友遊觀。及",
    "X77n1524_015:0477b08": "足跡殆遍。尋憩慶壽。若有所待焉。越明年洪武壬戌。",
    "X77n1524_015:0477b09": "獨菴衍公。來蒞寺事。以師為法門猶子。延致丈室。相",
    "X77n1524_015:0477b10": "與激揚臨濟宗旨。意甚相得。二十三年庚午。師告去。",
    "X77n1524_015:0477b11": "緇素遮留之不可。遂西踰棧道。巡禮峨眉。時 蜀獻",
    "X77n1524_015:0477b12": "王之國成都。嘉師遠來。邀至咨問禪要。禮遇勤厚。歲",
    "X77n1524_015:0477b13": "丙子。被 命出世無為之大隋。瓣香為全室嗣。繼遷",
    "X77n1524_015:0477b14": "飛赴。道望彌隆。衲子坌集。室無所容。一住七年。法席",
    "X77n1524_015:0477b15": "幾于全盛。永樂初。獨菴繇左善世正衣冠。進階太子",
    "X77n1524_015:0477b16": "少師。念師遠在西蜀。寓書招之。既至。迎歸其第。昕夕",
    "X77n1524_015:0477b17": "論道。六年春。應聘董平坡之席。居再歲。即謝事。十年",
    "X77n1524_015:0477b18": "壬辰。將闢靜室為佚老計。遇 太宗皇帝。特旨[田/廾]領",
    "X77n1524_015:0477b19": "龍泉寺。師欽承 明命。蚤夜孜孜。以繕修興復為先",
    "X77n1524_015:0477b20": "務。凡棟宇&#x8827;弊者。伐美材以易之。&#x5826;戺頹圮者。購堅",
    "X77n1524_015:0477b21": "甓以完之。丹堊之麗。塗塈之新。比舊有加焉。先是",
    "X77n1524_015:0477b22": " 獻王。與師備買山之貲。師不自有。乃命工以漆布附",
    "X77n1524_015:0477b23": "土偶。肖西方三聖之像。金珠彩色。為之莊嚴。曲盡其",
    "X77n1524_015:0477b24": "妙。又&#x751E;以達官富室所施。服玩之具。貿錢數萬緡。造",
    "X77n1524_015:0477c01": "千臂大悲像三軀。授淨信者敬事之。其平昔。尤喜賑",
    "X77n1524_015:0477c02": "卹貧困。薄於奉己。厚於待人。以故四坐道場。囊無餘",
    "X77n1524_015:0477c03": "蓄。楮衾瓦&#x9262;。聊以自隨。斯皆師之&#x72E5;緣誘物。權巧方",
    "X77n1524_015:0477c04": "便耳。若夫高提祖印。勘辯方來。全體大用。&#x9008;出乎言",
    "X77n1524_015:0477c05": "象之表者。微上根利器。或未易窺測焉。後端坐書偈。",
    "X77n1524_015:0477c06": "示寂于退處之金剛室。茶毗。獲舍利百餘顆。晶熒圓",
    "X77n1524_015:0477c07": "潔。塔焉。時宣德四年九月也。",
    "X77n1524_015:0477c08": "非幻禪師傳",
    "X77n1524_015:0477c09": "[0477c09] 道永。字無涯。非幻其號。信安浮石鄉吳氏子。初娠。父",
    "X77n1524_015:0477c10": "夢明果長老肩輿至門。誕之夕復然。因名之曰原僧。",
    "X77n1524_015:0477c11": "信嚮堅定。初識字。日課金剛經一卷。父以宿因。俾入",
    "X77n1524_015:0477c12": "烏石山。從傑峰愚公為僧。初入門。峰問。何處來。師答",
    "X77n1524_015:0477c13": "云。&#x8657;空無向背。峰隨指寺鐘俾作頌。即口占偈云。百",
    "X77n1524_015:0477c14": "鍊鑪中滾出來。&#x8657;空元不惹塵埃。如今掛在人頭上。",
    "X77n1524_015:0477c15": "撞著洪音遍九垓。時年十二。峰大器之。即令祝髮居",
    "X77n1524_015:0477c16": "座下。躬服勞勩弗懈。積久凝滯澌盡。游刃肯綮。所向",
    "X77n1524_015:0477c17": "無礙。遂受印可。永樂丁亥初。 太宗文皇帝。有事於",
    "X77n1524_015:0477c18": "長陵。廷臣有言。師精於地理學者。徵至。入對稱 旨",
    "X77n1524_015:0477c19": "意大加宴賚。即授欽天監五官靈臺郎。賜七品服。俾",
    "X77n1524_015:0477c20": "蒞其事。事畢。將大用之。師懇求願復為僧。遂擢僧錄",
    "X77n1524_015:0477c21": "司右闡教。住南京碧峰寺。未幾。俾住持靈谷寺。 恩",
    "X77n1524_015:0477c22": "遇益隆。庚子閏正月二十八日示寂。時 朝廷。方于",
    "X77n1524_015:0477c23": "靈谷建大齋。禮官董其事甚嚴。師獨若不經意。其徒",
    "X77n1524_015:0477c24": "怪問之。師笑曰。自家有一大事。甚緊無暇他及。至是",
    "X77n1524_015:0478a01": "沐浴更衣。敷坐榻上。二僧捧紙至前。把筆大書偈云。",
    "X77n1524_015:0478a02": "生死悠悠絕世緣。蒙 恩永樂太平年。這回撒手歸",
    "X77n1524_015:0478a03": "空去。雪霽雲消月正圓。投筆而逝。同官啟聞。有命停",
    "X77n1524_015:0478a04": "龕方丈。十又三日。再遣官致祭。顏面如生。茶毗之夕。",
    "X77n1524_015:0478a05": "祥&#x70DF;彌布。舍利充滿。師說法。簡易剴切。從而歸之者。",
    "X77n1524_015:0478a06": "如水就下。至不可遏。連主大剎。率能興墜起廢。至機",
    "X77n1524_015:0478a07": "鋒觸發。往往屈其行輩。聲聞遠邇。亦宗門之巨擘云。",
    "X77n1524_015:0478a08": "無旨授公傳",
    "X77n1524_015:0478a09": "[0478a09] 可授。字無旨。一號休菴。台臨海李氏子。初教而後禪。",
    "X77n1524_015:0478a10": "親見獨孤明公。為虎巖伏老嫡孫。出世。凡四坐道場。",
    "X77n1524_015:0478a11": "皆不出乎台境。諸方將倚之以為重。競來敷致。師漠",
    "X77n1524_015:0478a12": "然若不聞。作休菴于西塢。日修淨土法門念佛三昧。",
    "X77n1524_015:0478a13": "且曰。此即禪定之功也。惡可強分同異哉。 國朝洪",
    "X77n1524_015:0478a14": "武六年。杭中天竺。以府侯之命起師。師勉應之。行至",
    "X77n1524_015:0478a15": "錢塘江&#x6FF5;。淨慈諸勤舊。相與謀曰。此大善知識。胡可",
    "X77n1524_015:0478a16": "失也。帥眾邀于道。擁居其位。師屢&#x5374;之不聽。色頹然",
    "X77n1524_015:0478a17": "不怡。時當歲儉。問道者如雲。糗糧方患不繼。而施者",
    "X77n1524_015:0478a18": "踵至。居二載。而退歸臥竹院。忽示微疾。端坐西向。召",
    "X77n1524_015:0478a19": "左右謂曰。吾將逝矣。或請偈。曰。吾宗本無言說。乃合",
    "X77n1524_015:0478a20": "爪連稱佛號。至聲漸微而寂。閱世六十九。僧臘五十。",
    "X77n1524_015:0478a21": "龕留七日。顏貌不變。闍維。齒牙貫珠不壞。舍利光色",
    "X77n1524_015:0478a22": "晶瑩如金銀水精者。&#x5FA7;滿於地。塔而藏焉。師儀觀雄",
    "X77n1524_015:0478a23": "碩。識見敻卓。其於榮名利養。視之如無物。出專法席。",
    "X77n1524_015:0478a24": "皆迫於不得已。會 朝廷。設善世院。總統天下釋教",
    "X77n1524_015:0478b01": "事。或勸師求檄以主名山。師笑而不答。然其所蒞之",
    "X77n1524_015:0478b02": "處。不以恬退而不加之意。必革其敝習。新其規制。使",
    "X77n1524_015:0478b03": "可貽于悠久。五會語。多肆口而說。曾不經思。平居遇",
    "X77n1524_015:0478b04": "物成味。率出人意表。戒其徒勿以示人。至於尊賢尚",
    "X77n1524_015:0478b05": "德。推己及物。有非人之所及。誠末世大法幢也。",
    "X77n1524_015:0478b06": "德隱仁公傳",
    "X77n1524_015:0478b07": "[0478b07] 普仁。字德隱。蘭溪趙氏子。趙故名宦家。師生有出塵",
    "X77n1524_015:0478b08": "之思。博極&#x7FA3;書。參了然義公于智者。機鋒奮觸。當仁",
    "X77n1524_015:0478b09": "無讓。聲稱籍籍。起叢林間。掌記室於東陽輝公。分座",
    "X77n1524_015:0478b10": "說法于南楚悅公。古鼎銘公。月江印公。無弗咨叩。相",
    "X77n1524_015:0478b11": "與辯詰無&#x8657;日。徵以宗門機緣。大而沙界。小而毫芒。",
    "X77n1524_015:0478b12": "無不收攝。激揚正法之餘。旁及辭章者。唯覺隱誠公。",
    "X77n1524_015:0478b13": "笑隱訢公。為最密。元至正乙未。部使者挽師。出世金",
    "X77n1524_015:0478b14": "華之西峰。時天下大亂。師知事不可為。鳴鼓而退。及",
    "X77n1524_015:0478b15": "王師聚婺州。 駕幸智者。見其山川深秀。而法席尚",
    "X77n1524_015:0478b16": "&#x8657;。特 詔師住持。不聽。韶之南華。不遠三千里。致州",
    "X77n1524_015:0478b17": "侯之命。不從。杭之中竺。其請如南華。又加勤焉。師惠",
    "X77n1524_015:0478b18": "然欲往。郡守鍾某。惜其行。從容問師曰。佛法有重輕",
    "X77n1524_015:0478b19": "耶。曰否。曰佛法既無重輕。師位寧有崇卑耶。師一笑",
    "X77n1524_015:0478b20": "而止。久之。起應淨慈。道聲洪震。方以興壞起廢為己",
    "X77n1524_015:0478b21": "任。而秘書事起矣。有誣智者寺僧購名畫以歸者。事",
    "X77n1524_015:0478b22": "下刑曹。刑曹以師舊主智者。當知其是非。逮而質焉。",
    "X77n1524_015:0478b23": "事將白。忽示微疾于京師寓舍。屈指計曰。此八月八",
    "X77n1524_015:0478b24": "日最良。吾將逝矣。至期整衣。端坐而化。閱世六十有",
    "X77n1524_015:0478c01": "四。僧臘五十。師風指孤峭。不樂與非類狎逢。學行之",
    "X77n1524_015:0478c02": "士。輒敬之如賓師。縱無儋石儲。亦必久留不厭。故薦",
    "X77n1524_015:0478c03": "紳服其偉度。樂與過從。善談論。終日不倦。玉貫珠聯。",
    "X77n1524_015:0478c04": "纚纚絕可聽。尤能汲引後進。隨資誘掖。克底于成。有",
    "X77n1524_015:0478c05": "三會語錄。山居詩一百首。傳世。",
    "X77n1524_015:0478c06": "白雲度公傳",
    "X77n1524_015:0478c07": "[0478c07] 智度。號白雲。處之麗水吳氏子。年十五。慨然有出塵",
    "X77n1524_015:0478c08": "志。父母峻拒之。師不火食者累日。若將滅性焉。父母",
    "X77n1524_015:0478c09": "無奈何。使歸禪智寺。禮空中假公。剃髮具戒。即寺側",
    "X77n1524_015:0478c10": "楞伽菴。深習禪定。每趺坐。達旦不寐。如是者數年。已",
    "X77n1524_015:0478c11": "而歎曰。六合之大如此。&#x983A;然滯一室可乎。遂出游七",
    "X77n1524_015:0478c12": "閩。&#x5FA7;歷諸山。無有契其意者。旋浙。見靈石芝公于淨",
    "X77n1524_015:0478c13": "慈。又登天目。參斷崖義公。談鋒銛利。人莫之敢攖。時",
    "X77n1524_015:0478c14": "無見&#x89A9;公。說法天台華頂峰。大振圓悟之道。師往拜",
    "X77n1524_015:0478c15": "之。一見刳心焉。服勤數載。盡揭底蘊。無見囑之曰。昔",
    "X77n1524_015:0478c16": "南嶽。十五出家。受大鑒記&#x8382;。後得馬祖。授之以心法。",
    "X77n1524_015:0478c17": "針芥相投。豈在多言耶。勿掉三寸舌誑人。須真正見",
    "X77n1524_015:0478c18": "解。著于行履。方為報佛之深恩耳。師佩伏之弗敢忘。",
    "X77n1524_015:0478c19": "又走長沙。見無方普公。走雲居。見小隱大公。皆無異",
    "X77n1524_015:0478c20": "辭。既而旋福林。與毒種曇。成山欽二公。互相策勵。如",
    "X77n1524_015:0478c21": "恐失之。後從御史中丞章公溢之請。出世龍泉之普",
    "X77n1524_015:0478c22": "慈。眾至八百人。移茅山。遷武峰。從者恒如初。國初吳",
    "X77n1524_015:0478c23": "元年。隱禪智之岑樓。洪武己酉。 詔起天下名僧。敷",
    "X77n1524_015:0478c24": "宣大法。師與焉。初力辭。戍將強起之。適師至。而會事",
    "X77n1524_015:0479a01": "解嚴。遂還杭。杭人奉師居虎跑。又入華頂。未幾示微",
    "X77n1524_015:0479a02": "疾。浩然有歸志。四眾堅留之。師曰。葉落歸根。吾所願",
    "X77n1524_015:0479a03": "也。遂回福林。五日忽沐浴易衣。索筆書偈云。無世可",
    "X77n1524_015:0479a04": "辭。有眾可別。太&#x8657;空中。何必釘橛。擲筆而逝。壽六十",
    "X77n1524_015:0479a05": "七。臘五十二。闍維。得五色舍利。塔於院之西。師靜謐",
    "X77n1524_015:0479a06": "寡言。機用莫測。臨眾無切督之威。嚴厲之色。唯以實",
    "X77n1524_015:0479a07": "相示人。所至之處。人皆欽慕。如見古德。或持香花供",
    "X77n1524_015:0479a08": "養。或繪像事之。不可以數計。見客無懈容。無蔓辭。有",
    "X77n1524_015:0479a09": "問則言。無則終日澄坐。所作偈語。不許人錄。故今無",
    "X77n1524_015:0479a10": "傳者。",
    "X77n1524_015:0479a11": "傑峰愚公傳",
    "X77n1524_015:0479a12": "[0479a12] 世愚。號傑峰。衢之西安余氏子。初從孤嶽嵩公。供灑",
    "X77n1524_015:0479a13": "掃之役。已而為大僧。謁古崖純公。石門剛公。涕淚悲",
    "X77n1524_015:0479a14": "泣。祈以求端用力之要。二公欣然語之。師佩受其言。",
    "X77n1524_015:0479a15": "不分明暗。兀坐如枯株。時年二十五矣。踏濤江而西。",
    "X77n1524_015:0479a16": "見諸大老。如布衲雍公。斷崖義公。中峰本公。師一一",
    "X77n1524_015:0479a17": "咨叩。下語不契。中心瞀亂。遂止南屏山中。三年不踰",
    "X77n1524_015:0479a18": "戶限。聞止巖成公。倡道大慈山。亟往謁焉。巖示以南",
    "X77n1524_015:0479a19": "泉三不是語。師聞而益疑。仍還南屏。類氣絕之人。行",
    "X77n1524_015:0479a20": "坐寢食。不&#x72E5;覺知。一夕。聞鄰席僧唱證道歌。至不除",
    "X77n1524_015:0479a21": "妄想不求真。豁然如釋重負。舉目洞照。不見一物留",
    "X77n1524_015:0479a22": "礙。喜躍不自勝。疾走見止巖。會止巖游姑蘇。趨天池。",
    "X77n1524_015:0479a23": "求證於元翁信公。仍歸止巖。止巖喝曰。何處見神見",
    "X77n1524_015:0479a24": "鬼。師曰。今日捉了賊也。曰賊在何處。師便喝。巖&#x7AEA;起",
    "X77n1524_015:0479b01": "竹篦。命師指名。師便掀倒禪&#x7240;。巖曰。爾欲來捋虎鬚",
    "X77n1524_015:0479b02": "耶。師作禮。巖連打三下。囑曰。善自護持。他日說法度",
    "X77n1524_015:0479b03": "人。續佛慧命。至順二年。歸西安。住烏石山。澄居攝念。",
    "X77n1524_015:0479b04": "影不出山者一十六載。聲光日振。緇素之士。坌集座",
    "X77n1524_015:0479b05": "下。恒至二三千指。至無所容。既而遷廣德之石溪興",
    "X77n1524_015:0479b06": "龍寺。嚮化之盛。不下烏石時。烏石之眾。如子失母。力",
    "X77n1524_015:0479b07": "迎其還。適郡境。新建佛剎者四。曰古望。曰龍眼。曰寶",
    "X77n1524_015:0479b08": "蓋。曰普潤。皆延師開山。為第一祖。師起應之。無不感",
    "X77n1524_015:0479b09": "慕而奮迅。 國朝洪武三年。郡守戍將。舉水陸大會。",
    "X77n1524_015:0479b10": "僉謂。非師不足拯拔幽滯。師勉強成行。竣事而反。示",
    "X77n1524_015:0479b11": "微疾。召門弟子。勉以精進入道。書偈擲筆而逝。越七",
    "X77n1524_015:0479b12": "日。奉全身藏于烏石慈雲塔院。壽七十。臘五十。得法",
    "X77n1524_015:0479b13": "弟子十餘人。無涯永公最著。師道價傾四方。非惟禪",
    "X77n1524_015:0479b14": "林奔湊。而公卿大夫。若太尉高公納麟。兵部尚書黃",
    "X77n1524_015:0479b15": "公德昭。浙江行省左丞老老。江東廉訪副使伯顏不",
    "X77n1524_015:0479b16": "花。或函香致敬。或馳書問道。或上謁親領玄要。得其",
    "X77n1524_015:0479b17": "片言隻字寶之。不翅南金。師之施可謂博矣。使其正",
    "X77n1524_015:0479b18": "席名山。則惠利所被宜益廣。今乃僅止於斯。有識者",
    "X77n1524_015:0479b19": "恒傷之。",
    "X77n1524_015:0479b20": "萬峰蔚禪師傳",
    "X77n1524_015:0479b21": "[0479b21] 時蔚。字萬峰。溫州樂清金氏子。生而室有光。母懼欲",
    "X77n1524_015:0479b22": "弗舉。其姑保而育之。襁抱中。見僧&#x8F19;微笑。作合掌態。",
    "X77n1524_015:0479b23": "年十一讀法華有省。入杭受具戒。謁止巖禪老於虎",
    "X77n1524_015:0479b24": "跑俾參南泉三不是。迷悶無所入。抵明州達蓬山。卓",
    "X77n1524_015:0479c01": "菴。佛跡古址。力究至忘寢食。一日聞寺主宗律師。舉",
    "X77n1524_015:0479c02": "溈山踢倒淨瓶話。忽大悟。偈曰。顛顛倒倒老南泉。累",
    "X77n1524_015:0479c03": "我功夫&#x5374;半年。當下若能親薦得。如何不進劈胸拳。",
    "X77n1524_015:0479c04": "走虎跑呈悟。復之華頂。謁無見求決擇。見。深肯之。囑",
    "X77n1524_015:0479c05": "曰。爾年小且居山去。蔚仍還達蓬。單丁十歷寒暑。時",
    "X77n1524_015:0479c06": "千巖長禪師。住伏龍山。道望昭著。蔚提包謁之。相見",
    "X77n1524_015:0479c07": "如舊識。慧辯風馳。如天馬行空。不可控馭。巖亦極盡",
    "X77n1524_015:0479c08": "鉗槌之妙。知其已徹。顧謂昭首座曰。蔚山主。頗有衲",
    "X77n1524_015:0479c09": "僧氣象。煩請歸堂。尋為第一座。一日巖陞堂。舉無風",
    "X77n1524_015:0479c10": "荷葉動。一定有魚行。語未畢。蔚出眾。震聲一喝。拂袖",
    "X77n1524_015:0479c11": "便行。巖示以偈。有一喝西江水逆流之句。既而別巖。",
    "X77n1524_015:0479c12": "住靜嵩山。又一紀。巖前後為手書招之者三。所以愛",
    "X77n1524_015:0479c13": "重期待者甚厚。比至。使分座說法。遂付以法衣。囑云。",
    "X77n1524_015:0479c14": "汝緣在浙西。可往化導。吾道有寄矣。蔚奉命入吳。凡",
    "X77n1524_015:0479c15": "三築精藍。卒之玄墓鄧蔚山中。斬蒙羃結菴居之。久",
    "X77n1524_015:0479c16": "之。四眾歸向。乃搆為大伽藍。額曰聖恩。奔赴者日甚。",
    "X77n1524_015:0479c17": "一日至不能容。蔚隨機演說。俾人人滿意。故人益慕",
    "X77n1524_015:0479c18": "而信之。於洪武十四年正月二十九日。坐化。閱世七",
    "X77n1524_015:0479c19": "十有九。僧臘六十。停龕十三日。肢體溫軟香潔。如平",
    "X77n1524_015:0479c20": "時。門人奉全身。瘞於菴之西崗。師貌古神清。髭鬚&#x758E;",
    "X77n1524_015:0479c21": "朗。寡緣飾。千巖稱其純粹質樸。有古人風。談道三十",
    "X77n1524_015:0479c22": "餘年。吳人無少長。咸知敬慕。有繪像而事之者。平生",
    "X77n1524_015:0479c23": "未&#x751E;讀書。惟以深悟自得。其形諸語默者。俱能刊落",
    "X77n1524_015:0479c24": "浮華。而一踐乎其寔。門人請留法語。蔚曰。從上佛祖。",
    "X77n1524_015:0480a01": "諸所言說。句句朝宗。言言見諦。略不肯聽從。況吾言",
    "X77n1524_015:0480a02": "乎。悉付火燼。門人。竊而錄其少許以傳。蔚未化前數",
    "X77n1524_015:0480a03": "日。大眾普集。或以得法承嗣為問。示偈曰。慈悲無念。",
    "X77n1524_015:0480a04": "華開果熟。因地分明。慧寶致囑。&#x8462;記無念學。翠峰華。",
    "X77n1524_015:0480a05": "榮果林。寶藏持四公也。於中。學公顯受衣法。後出世。",
    "X77n1524_015:0480a06": "開導之盛。無媿于蔚。況受知 太祖高皇帝。龍章寵",
    "X77n1524_015:0480a07": "錫。雲漢昭回。法&#x8109;淵源不絕。蔚所付得人矣。",
    "X77n1524_015:0480a08": "德馨傳",
    "X77n1524_015:0480a09": "[0480a09] 德馨。義烏方氏子。幼有超俗志。依千巖長公為弟子。",
    "X77n1524_015:0480a10": "執侍十五年。恂恂然若闇于機者。聞法要。每嘿識心",
    "X77n1524_015:0480a11": "通。一旦喟然歎曰。日月如跳丸。人命如春霜朝露。而",
    "X77n1524_015:0480a12": "久安於此。吾其為井蛙乎。乃躡蹻出游吳越間。歷抵",
    "X77n1524_015:0480a13": "大尊宿。求切究。若端元叟。訢笑隱。忠曇芳。咸嘖嘖期",
    "X77n1524_015:0480a14": "許。又見瑱頑石于石溪。瑱問何處來。對曰。伏龍。又問",
    "X77n1524_015:0480a15": "何名。對曰。德馨。曰有字乎。曰無。瑱云。詎不聞乎。斯是",
    "X77n1524_015:0480a16": "陋室。惟吾德馨。其字曰蘭室。可也。師欣然作禮云。謝",
    "X77n1524_015:0480a17": "和尚命字。拂衣徑出。瑱云。好箇師僧。只恁麼去。乃反",
    "X77n1524_015:0480a18": "伏龍。依長公卒其業。將一紀。長囑之曰。汝平實地上",
    "X77n1524_015:0480a19": "人。擔負大事。吾將爾望。宜善自護。以至正壬辰。杖錫",
    "X77n1524_015:0480a20": "過金華。至城西止焉。其地有泉。曰君子泉。乃宋劉嶠",
    "X77n1524_015:0480a21": "隱處。岡巒迴合。林樾幽&#x9B31;。將結茅以居。地主曹仁卿。",
    "X77n1524_015:0480a22": "即割以奉。緇白景向。金穀之施。不求而至。不數年遂",
    "X77n1524_015:0480a23": "成精舍。其規制一如大伽藍。榜曰清隱。歲無一畝之",
    "X77n1524_015:0480a24": "入。而凡供養之需。沛然有餘。諸方參德。來視如歸。會",
    "X77n1524_015:0480b01": "聖壽缺席。僉議。非師莫宜補其處。爭相攙勸。不從。則",
    "X77n1524_015:0480b02": "白於郡府強起之。 國朝辛丑歲也。婺人。瞻戀莫能",
    "X77n1524_015:0480b03": "已。曰吾師聖壽何有焉。乃相率迓之。明年復歸清隱。",
    "X77n1524_015:0480b04": "又十年。洪武壬子冬。始化。師履行誠實。不事緣飾。凡",
    "X77n1524_015:0480b05": "接學者。未&#x751E;一言。語相以為教。以身為教者居多。蘇",
    "X77n1524_015:0480b06": "公平仲。歸自南京。往往聞師名縉紳間。因就謁之。延",
    "X77n1524_015:0480b07": "坐室中移時。起居外無一辭。請曰。&#x751E;聞長公見客。口",
    "X77n1524_015:0480b08": "如懸河。剎那頃數千言。師其大弟子。顧嘿然如此。將",
    "X77n1524_015:0480b09": "不言以餂我耶。抑執德不同。作佛事亦異也。師曰。昔",
    "X77n1524_015:0480b10": "吾師。未&#x751E;不言而未&#x751E;言。今吾。未&#x751E;言而未&#x751E;不言。",
    "X77n1524_015:0480b11": "道無隱顯。焉有語嘿乎。蘇深服之。以為有道之言。",
    "X77n1524_015:0480b12": "法秀禪師傳",
    "X77n1524_015:0480b13": "[0480b13] 法秀禪師。不知何許人。見左春坊鄒濟所作。般若禪",
    "X77n1524_015:0480b14": "院記中。想見其人。故當時高德。惜無從考始末。記稱。",
    "X77n1524_015:0480b15": "江寧天王山有佛龕。曰般若。在京都城南九十里。山",
    "X77n1524_015:0480b16": "形勢若蓮花。二水環拱于其間。峰巒秀麗。泉清木盛。",
    "X77n1524_015:0480b17": "堪為阿蘭若地。元大德中。法秀禪師。棲禪於此。師得",
    "X77n1524_015:0480b18": "法於千巖長禪師。戒行孤峻。&#x751E;居婺之聖壽。為第一",
    "X77n1524_015:0480b19": "座。道播諸方。禪衲雲集。至正甲午。 太祖高皇帝渡",
    "X77n1524_015:0480b20": "江。聞師名。單騎入山。與語相契。時遣繆總制者。送供",
    "X77n1524_015:0480b21": "久之。師游廬阜。莫知所之。境遂蓁蕪。洪武二十年歲",
    "X77n1524_015:0480b22": "丁卯。 上記憶其事。 詔工部右侍郎黃立恭。選一",
    "X77n1524_015:0480b23": "辦道僧。即舊地重新創立。因諭之曰。我渡江來。曾謁",
    "X77n1524_015:0480b24": "法秀禪師。其僧有見識。立菴正在蓮菂上。賜名般若",
    "X77n1524_015:0480c01": "禪院。立恭乃舉僧紹義。引見受命而去。遠近聞 上",
    "X77n1524_015:0480c02": "意所嚮。莫不隨喜。輸財助力。未幾而成叢席。即今之",
    "X77n1524_015:0480c03": "般若寺也。",
    "X77n1524_015:0480c04": "[0480c04] 明河曰。圖記列千巖法嗣。唯萬峰蔚松隱然耳。安",
    "X77n1524_015:0480c05": "知復有秀哉。如秀者。顯隱之際。猶神龍。不可得而",
    "X77n1524_015:0480c06": "繫&#x898A;。能使我 聖祖。僅一見之。不及再見。至念其",
    "X77n1524_015:0480c07": "人不忘其處。誠足傳持師道。將超然跨蔚而上之",
    "X77n1524_015:0480c08": "天際真人。宜乎 聖祖謂其有見識也。故予。不能",
    "X77n1524_015:0480c09": "盡無疑于圖記之所見。而於圖記之所未見。寓想",
    "X77n1524_015:0480c10": "增歎之深。不特秀公一人而己。",
    "X77n1524_015:0480c11": "西竺來禪師傳",
    "X77n1524_015:0480c12": "[0480c12] 本來禪師。西竺其號也。生撫州崇仁裴氏。七歲出俗",
    "X77n1524_015:0480c13": "十三謁一峰寧公。付以禪觀之法。&#x751E;一定七日。偶聞",
    "X77n1524_015:0480c14": "人讀清淨經。豁然有省。頌云。幾年外走喪真魂。今日",
    "X77n1524_015:0480c15": "相逢&#x9008;不同。身伴金毛石獅子。回頭吞&#x5374;鐵崑崙。似",
    "X77n1524_015:0480c16": "一峰。峰用本色鉗鎚。痛與錐劄。示以偈曰。青山疊疊",
    "X77n1524_015:0480c17": "雨濛濛。獅子金毛撥不通。我也自知時未至。十回放",
    "X77n1524_015:0480c18": "箭九回空。項峰示寂。師於定中。與峰相見。作轉語數",
    "X77n1524_015:0480c19": "十。打破水碗。遂出定而垂淚噓歎。因往金山。見慈舟",
    "X77n1524_015:0480c20": "濟禪師。方得決了。遂嗣焉。舟以深居巖穴。為囑師奉",
    "X77n1524_015:0480c21": "以周旋越後。 寧藩。聞師道邁。以禮三請。師不赴。且",
    "X77n1524_015:0480c22": "欲深隱。 寧藩恐竟失師。因進書問道要。師拈方便",
    "X77n1524_015:0480c23": "語示之。 藩信受。奉八字師號。以尊顯之。從茲道譽",
    "X77n1524_015:0480c24": "&#x5FA7;寰區矣。乃走盱江黎川。隱壽昌禪院。學者踵集。復",
    "X77n1524_015:0481a01": "入閩之杉關。趨赴有加。&#x8462;以雷聲雖遠。聞者自震。雖",
    "X77n1524_015:0481a02": "欲痛晦埋&#x8E2A;。不可得也。眾至無所容。主事措置土木。",
    "X77n1524_015:0481a03": "工甫畢。師焚香趺坐。索筆書偈云。這&#x4E2A;老乞兒。教化",
    "X77n1524_015:0481a04": "何時了。顛顛倒倒任隨流。是聖是凡人不曉。咄來來",
    "X77n1524_015:0481a05": "來去去去。海湛空澄。風清月皎。擲筆泊然就逝。閱世",
    "X77n1524_015:0481a06": "六十八。僧臘五十五。時永樂壬寅十月八日也。",
    "X77n1524_015:0481a07": "如皎傳",
    "X77n1524_015:0481a08": "[0481a08] 如皎。字性天。四明周氏子。七歲患腸癰。醫剝生蟾蜍",
    "X77n1524_015:0481a09": "以治。師見惕然曰。物我皆命。奈何害之。奪而縱去。父",
    "X77n1524_015:0481a10": "母奇之曰。必佛種也。乃命出家。禮正菴中公為師。而",
    "X77n1524_015:0481a11": "落髮焉。隨侍正菴入京。參同菴簡禪師于天界。典藏",
    "X77n1524_015:0481a12": "鑰。究楞嚴。晝夜講讀不輟。過勞得咳血疾。同菴謝世。",
    "X77n1524_015:0481a13": "值正菴主饒之景德。師侍行。舊疾亟增。欲還天界養",
    "X77n1524_015:0481a14": "病。正菴曰。吾方賴汝匡輔。若去我獨處此。無益也。遂",
    "X77n1524_015:0481a15": "退席偕還。疾愈。聞古拙俊公居繁昌。乃函香而往。古",
    "X77n1524_015:0481a16": "拙命參無字話。復還天界。立誓不出山。禁語千日。永",
    "X77n1524_015:0481a17": "樂丁亥。會古拙奉 詔旨天界。山居終老。師幸親炙。",
    "X77n1524_015:0481a18": "一夕夜靜推簾見月。驀然有省。歎曰。元來得如此也。",
    "X77n1524_015:0481a19": "翌日見古拙。入門不作禮。震威一喝。古拙曰。皎上人。",
    "X77n1524_015:0481a20": "今日冷&#x7070;豆爆。莫是貧人得寶耶。師曰。寶即不得。得",
    "X77n1524_015:0481a21": "即非寶。曰。憑何如此。師即趨前問訊。退位叉手立。古",
    "X77n1524_015:0481a22": "拙曰。父母未生前。畢竟如何。師屹然一默。良久。古拙",
    "X77n1524_015:0481a23": "曰。還我向上句。語未絕。師以衫袖蒙首趨出。呈偈云。",
    "X77n1524_015:0481a24": "午夜推簾月一彎。輕輕踏破上頭關。不須向外從他",
    "X77n1524_015:0481b01": "覓。只麼怡怡展笑顏。古拙閱之。以掌撫師背曰。此正",
    "X77n1524_015:0481b02": "是持不語底人也。述伽陀為之助。喜遂歸侍正菴。俄",
    "X77n1524_015:0481b03": "正菴示寂。乃飄然度嶺。至西坑築菴居之。影不出山",
    "X77n1524_015:0481b04": "者二十年。坐死關千日。宣德壬子。武林請主虎跑。不",
    "X77n1524_015:0481b05": "應。祖堂幽棲。復固請之。不獲已一出。據猊提唱。學徒",
    "X77n1524_015:0481b06": "雲集。將終。集弟子曰。文章佛法空中色。名利身心柳",
    "X77n1524_015:0481b07": "上&#x70DF;。惟有死生真大事。殷勤了辦莫遷延。復問云。死",
    "X77n1524_015:0481b08": "生既大。汝等且道如何了辦。眾不能對。徐云。我今無",
    "X77n1524_015:0481b09": "暇為君說。聽取松風澗水聲。言訖而逝。壽七十。徒眾",
    "X77n1524_015:0481b10": "奉全身。塔於菴之左隴。師儀狀魁偉。性格清奇。度量",
    "X77n1524_015:0481b11": "含弘。戒簡堅峻。口不言人過失。徒眾越度者。惟以冰",
    "X77n1524_015:0481b12": "顏示之。待其自化。有犯之者。怡然不與較。兼涉外典。",
    "X77n1524_015:0481b13": "平日漫成偈語。無非祖意。以示人光明顯赫。近古耆",
    "X77n1524_015:0481b14": "宿難與為比也。",
    "X77n1524_015:0481b15": "香嚴澄禪師傳",
    "X77n1524_015:0481b16": "[0481b16] 覺澄。山後蔚州人。十歲不茹葷。從雲中天暉[日/〦/水]公落",
    "X77n1524_015:0481b17": "髮。痛絕人事。閱大藏。越五寒暑乃周。後因提無字話",
    "X77n1524_015:0481b18": "有省。道譽隆起。鉅卿名公。交薦之住南陽香嚴寺。大",
    "X77n1524_015:0481b19": "為人所歸。逾年棄去。上西蜀。游江南。受大戒於杭之",
    "X77n1524_015:0481b20": "戒壇。還登太岡山。訪月溪和尚。又入投子。禮楚山琦",
    "X77n1524_015:0481b21": "禪師。遂獲印記。俄而別去。養靜固始之南山。星霜頻",
    "X77n1524_015:0481b22": "易。又往五臺。禮文殊請光瑞。得如所祈。密有感悟。還",
    "X77n1524_015:0481b23": "鄘城。逢天界首座清寧。請居高座寺。寺後即雨花臺。",
    "X77n1524_015:0481b24": "梁雲光法師講法華。天雨花處。師遐繼芳躅。善於開",
    "X77n1524_015:0481c01": "導。鍵閉山居十餘載。足不躡城市。而聞風者從化。有",
    "X77n1524_015:0481c02": "藥師科儀雨花集。行世。成化癸巳八月九日。端坐夷",
    "X77n1524_015:0481c03": "然而化。少息。眾皆凄泣。又徐開目曰。不須如是。復瞑",
    "X77n1524_015:0481c04": "目長往。",
    "X77n1524_015:0481c05": "無念傳(附一覺)",
    "X77n1524_015:0481c06": "[0481c06] 無念學公。德安陳氏子。九歲出家。禮無極和尚為師。",
    "X77n1524_015:0481c07": "東游姑蘇。見萬峰蔚禪師。一喝下領旨。萬峰出法衣。",
    "X77n1524_015:0481c08": "說偈送之。歸寶林寺。道聲藹著。遠近翕然宗之。寶林",
    "X77n1524_015:0481c09": "當四會之衝。天兵征陳友諒。寺燬緇流盡散。唯學一",
    "X77n1524_015:0481c10": "人守之。荒墟蔓棘。弔影數年。暨我 聖祖。削平僭偽。",
    "X77n1524_015:0481c11": "奄有四海。偃革崇文。聿興吾教。學有復創之志焉。於",
    "X77n1524_015:0481c12": "是。善信雲集。向化風從。不三四年。寶林金碧掩映。如",
    "X77n1524_015:0481c13": "化樂天宮矣。洪武十五年。 孝慈皇后。陟天楚藩。建",
    "X77n1524_015:0481c14": "大會。集千僧於洪山。學在焉。王見而異之。遂留邸&#x8218;。",
    "X77n1524_015:0481c15": "建九峰寺居之。學具福德相。行慈悲行。人見之意消。",
    "X77n1524_015:0481c16": "故有不言而化者。是能倡大緣舉大剎。皆一呼而應。",
    "X77n1524_015:0481c17": "成之之易。如掇之也。當道者。薦於朝。 聖祖召見便",
    "X77n1524_015:0481c18": "殿命坐。應對稱 上意。禮遇隆渥。欲留主京剎。固辭",
    "X77n1524_015:0481c19": "弗受。厚賜。遣中官送還。二十九年。再遣中官。奉 御",
    "X77n1524_015:0481c20": "製懷僧詩文一軸。松花實各一器至山。諭慰彌至。",
    "X77n1524_015:0481c21": " &#x52D1;曰。前者僧無念。戒行精於皎月。定慧穩若巍山。暫",
    "X77n1524_015:0481c22": "來一見。去此&#x751E;懷。懷之不已。遣人就見。特以松實供",
    "X77n1524_015:0481c23": "之。兼以詩勞之(云云)。又賜僧無念九歲出家詩。學皆",
    "X77n1524_015:0481c24": "如韻。和之以上。 上覽之大悅。自是深信吾道。頗亦",
    "X77n1524_015:0482a01": "省刑寬法矣。永樂四年示寂。閱世八十有一。塔全身",
    "X77n1524_015:0482a02": "於九峰獅子巖之陽。",
    "X77n1524_015:0482a03": "[0482a03] 一覺。祝髮精修。&#x751E;刺血書雜華經八十一卷。善吟&#x548F;。",
    "X77n1524_015:0482a04": "有寒泓稿。與太子正字桂彥良游。甚厚。一日彥良。侍",
    "X77n1524_015:0482a05": " 上文華殿。 上問。爾在鄉里與誰游。對曰。有僧覺",
    "X77n1524_015:0482a06": "性原。&#x751E;與游。有詩贈之。因誦詩。 上稱善。即 賜和。",
    "X77n1524_015:0482a07": "命考工監丞徐瑛書之。寄贈一覺焉。",
    "X77n1524_015:0482a08": "[0482a08] 無念受知 天子。見禮親王。極一時之盛。全以實",
    "X77n1524_015:0482a09": "行感動。至一覺。則以桂重也。然一覺固有所以取",
    "X77n1524_015:0482a10": "重於桂者。儒尊士行。僧貴德業。我 聖祖。敬德慕",
    "X77n1524_015:0482a11": "道之心。世出世間一揆。深得靈山付囑之意。即師",
    "X77n1524_015:0482a12": "號一節。在宋元時。何其紛紛也。至我 朝。卷跡一",
    "X77n1524_015:0482a13": "掃。故歷代帝王。護法尊僧。非不及則過之。唯我",
    "X77n1524_015:0482a14": "聖祖。為體道得中云。",
    "X77n1524_015:0482a15": "楚山琦傳",
    "X77n1524_015:0482a16": "[0482a16] 紹琦。字楚山。唐安雷氏子。生自不凡。慎動止。寡言笑。",
    "X77n1524_015:0482a17": "九歲出家。從玄極和尚學禪。後獲印于東普無際禪",
    "X77n1524_015:0482a18": "師。正統六年。再參東普。普問。子數年住何處。曰我所",
    "X77n1524_015:0482a19": "住處。廓然無定。普曰。有何所得。曰本自無失。何得之",
    "X77n1524_015:0482a20": "有。普曰。莫不是學得來者。曰一法不有。學自何來。普",
    "X77n1524_015:0482a21": "曰。汝落空耶。曰我尚非我。誰落誰空。普曰。克家須是",
    "X77n1524_015:0482a22": "破家兒。至晚復召入。詰之曰。汝將平昔次第發明處",
    "X77n1524_015:0482a23": "告我。師悉具以對。普曰。還我無字意來。師偈答曰。這",
    "X77n1524_015:0482a24": "僧問處偏多事。趙老何曾涉所思。信口一言都吐露。",
    "X77n1524_015:0482b01": "翻成特地使人疑。普曰。如何是汝不疑處。曰青山綠",
    "X77n1524_015:0482b02": "水。燕語鶯啼。歷歷分明。更疑何事。普曰。未在更道。曰",
    "X77n1524_015:0482b03": "頭頂&#x8657;空。&#x811A;踏實地。普召弟子。鳴鐘集眾。取袈裟拂",
    "X77n1524_015:0482b04": "子授之。師容止莊重。雖宴居。如對清眾。具擇法眼。勘",
    "X77n1524_015:0482b05": "驗學者。百不失一。門徒數十人。唯寶山金者。深入堂",
    "X77n1524_015:0482b06": "奧。讀師語錄。直捷簡明。不在古人下也。",
    "X77n1524_015:0482b07": "古庭傳(附淨倫)",
    "X77n1524_015:0482b08": "[0482b08] 善堅。姓丁氏。永樂甲午。生於滇城南郭。其夜紅光異",
    "X77n1524_015:0482b09": "香。充盈戶室。十歲入五華寺。禮宗上人為師。易名善",
    "X77n1524_015:0482b10": "賢。十九參柏巖禪伯。自是習坐不輟。巖異之。勉持觀",
    "X77n1524_015:0482b11": "音名號。宣德二年。巡按御史張公善相。謂諸老宿曰。",
    "X77n1524_015:0482b12": "此子。非凡間人。三十後當佩祖印。諸德宜善視之。庚",
    "X77n1524_015:0482b13": "戌走金陵。謁無隱道和尚。示師萬法歸一話。力究數",
    "X77n1524_015:0482b14": "年。偶閱圓覺經。至身心俱幻。劃然自釋。云。離此身心。",
    "X77n1524_015:0482b15": "誰當其幻。目前境物。非我之留。死去生來。安可息也。",
    "X77n1524_015:0482b16": "乙卯抵貴州擁蘿山。因入蜀。&#x8107;不至席者數年。遂大",
    "X77n1524_015:0482b17": "悟。正統間。無際奉 詔住隆恩。師袖香見之。獲印記。",
    "X77n1524_015:0482b18": "付信衣拂子。更號古庭。天順間。住浮山。從化者眾。師",
    "X77n1524_015:0482b19": "之玄言妙行。不獲悉紀。觀師所著閒閒歌。則知其&#x69E9;",
    "X77n1524_015:0482b20": "矣。歌曰。君不見我閒處。我閒閒處閒閒餘。疊嶂重巒",
    "X77n1524_015:0482b21": "鎖碧居。松頭每夜銀蟾暉。放出清光炤我閨。望高巔",
    "X77n1524_015:0482b22": "見遠水。千山萬山何已矣。環&#x70DF;四絕境空如。坐臥繇",
    "X77n1524_015:0482b23": "吾心自主。閒中閒誰理會。山中更有深深地。雨過山",
    "X77n1524_015:0482b24": "青色更佳。滿巖&#x70DF;霧多蒼翠。禪欲參道欲學。不學不",
    "X77n1524_015:0482c01": "參惟快活。絕無人事與相關。雅有鳥猿聲聒聒。這閒",
    "X77n1524_015:0482c02": "翁何所據。年來日去誰相似。聰明知解沒些兒。破衲",
    "X77n1524_015:0482c03": "蒙頭惟一味。君不知我閒趣。萬論千經徙指註。世尊",
    "X77n1524_015:0482c04": "良久落人機。見影追風猶累墜。不無無何有有。一見",
    "X77n1524_015:0482c05": "明星顛倒走。銕牛日午過秦川。木馬追風夜半吼。間",
    "X77n1524_015:0482c06": "自在身幾幾。百年之事一彈指。富貴功名總屬空。古",
    "X77n1524_015:0482c07": "今多少皆如此。眾生心諸佛性。生生死死何時定。老",
    "X77n1524_015:0482c08": "胡掘地陷人坑。似與&#x9262;盂安把柄。閒中閒說向人。但",
    "X77n1524_015:0482c09": "得心安莫慮貧。眼空四海無相識。唯見依依嶺畔松。",
    "X77n1524_015:0482c10": "閒散誕忒蹉跎。未&#x751E;開口念摩訶。總是閒情閒不過。",
    "X77n1524_015:0482c11": "大平無事且閒歌。又有山雲水石集。盛行於世。暮年",
    "X77n1524_015:0482c12": "返滇。建歸化禪林。以弘治六年癸丑七月二十日遷",
    "X77n1524_015:0482c13": "化。肉身如生。四眾龕而奉之。",
    "X77n1524_015:0482c14": "[0482c14] 淨倫。號大巍。師門人中之皎皎者。鍼芥投於浮山。道",
    "X77n1524_015:0482c15": "化被於南服。黃慎軒太史輝。極其歎美。謂。古庭大巍。",
    "X77n1524_015:0482c16": "皆宗門開士。有遠錄公之遺風焉。",
    "X77n1524_015:0482c17": "[0482c17] &#x751E;以詩寓道。山居吟云。無事山房門不開。土&#x5826;春",
    "X77n1524_015:0482c18": "雨綠生苔。此心將謂無人委。幽鳥一聲何處來。"
}