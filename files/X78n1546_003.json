{
    "X78n1546_003:0154a04": "新修往生傳卷下",
    "X78n1546_003:0154a06": "正傳三十一人(附見八人)",
    "X78n1546_003:0154a07": "唐南岳釋承遠唐五臺釋法照",
    "X78n1546_003:0154a08": "唐并州釋僧衒(啟芳圓果附)唐朔方釋辨才",
    "X78n1546_003:0154a09": "唐鎮州釋自覺唐台州釋懷玉",
    "X78n1546_003:0154a10": "唐觀察韋文晉唐李知遙",
    "X78n1546_003:0154a11": "唐鄭牧卿唐吳郡釋齊翰",
    "X78n1546_003:0154a12": "唐吳郡釋神皓唐睦州釋少康",
    "X78n1546_003:0154a13": "唐彭州釋知玄唐汾州釋僧藏",
    "X78n1546_003:0154a14": "唐郁州約山翁等三人唐元子平",
    "X78n1546_003:0154a15": "唐釋雄後唐汾州季祐(張鍾馗附)",
    "X78n1546_003:0154a16": "唐兖州釋太行唐長安尼淨真(衡州尼悟性附)",
    "X78n1546_003:0154a17": "唐荊州釋惟恭(靈巋附)後唐溫州釋鴻莒",
    "X78n1546_003:0154a18": "石晉鳳翔釋志通大宋錢塘釋紹巖",
    "X78n1546_003:0154a19": "大宋東京釋守真大宋餘杭釋悟恩",
    "X78n1546_003:0154a20": "大宋永明寺智覺禪師延壽",
    "X78n1546_003:0154a21": "大宋耆山釋遵式",
    "X78n1546_003:0154a22": "大宋觀音縣君吳氏(侍女附)大宋明州黃長史女",
    "X78n1546_003:0154a23": "大宋司士王仲回華嚴講師有誠",
    "X78n1546_003:0154a24": "南岳彌陀和尚承遠始學於成都唐次資川詵。詵即",
    "X78n1546_003:0154b01": "黃梅忍公法嗣也。居巖石之下。人遺之食則食。不遺",
    "X78n1546_003:0154b02": "則食土泥茹草木。其取衣亦類是。初法照國師。在廬",
    "X78n1546_003:0154b03": "山入三昧。於安樂國。見蒙弊衣侍佛者。彌陀告曰。此",
    "X78n1546_003:0154b04": "衡山承遠也。出而密求。見師於巖谷間。羸形垢面。負",
    "X78n1546_003:0154b05": "薪汲水。以供清眾。望之釋然定中所見也。問其事符",
    "X78n1546_003:0154b06": "契。乃師事之。法照至京。為代宗言師道德。天子南向",
    "X78n1546_003:0154b07": "禮焉。其後名益顯。人皆負布帛。運木石以送。不拒。不",
    "X78n1546_003:0154b08": "營祠宇不日而成。德宗賜額曰彌陀寺。人從其化者。",
    "X78n1546_003:0154b09": "以萬計。凡物供眾有餘。即以施餓疾者。後安坐終于",
    "X78n1546_003:0154b10": "寺。壽九十一。",
    "X78n1546_003:0154b11": "釋法照南梁人。唐大曆二年。棲于衡州雲峯寺。慈忍",
    "X78n1546_003:0154b12": "戒定。為時所歸。二月十三日。於僧堂食鉢中。覩五色",
    "X78n1546_003:0154b13": "雲。雲中有寺。寺之東北有大山。山有澗。澗北有石門。門",
    "X78n1546_003:0154b14": "去可五里。復有一寺。金牓題曰。大聖竹林寺。照雖目",
    "X78n1546_003:0154b15": "覩。而未知果何境也。二十七日食時。復於鉢中見五",
    "X78n1546_003:0154b16": "色雲。中現數寺。元有山林穢惡。純金色界。池臺樓觀。",
    "X78n1546_003:0154b17": "眾寶間錯。萬菩薩眾而處其中。中有諸佛嚴淨國土。",
    "X78n1546_003:0154b18": "種種勝相。照異所見。因訪問之。有嘉延曇暉二僧。曰",
    "X78n1546_003:0154b19": "聖神變化。不可以凡情測。若論山川面勢。乃五臺爾。",
    "X78n1546_003:0154b20": "四年夏。照於衡州湖東寺。啟五會念佛道場。其年六",
    "X78n1546_003:0154b21": "月二日。五色祥雲。彌覆其寺。雲中亦有樓閣。上有數",
    "X78n1546_003:0154b22": "梵僧。身可丈餘。執錫行道。又見彌陀佛與二菩薩。其",
    "X78n1546_003:0154b23": "身高大等虗空界。日既暮矣。照於道場之外。遇老人。",
    "X78n1546_003:0154b24": "曰汝先發願。金色界禮覲大聖今。何輙止。照曰。時難",
    "X78n1546_003:0154c01": "路難。不止如何。老人曰。但能亟去之。何其難也。照未",
    "X78n1546_003:0154c02": "暇對。老人忽隱。照以所見勝異。重發願曰。願以此身。",
    "X78n1546_003:0154c03": "奉覲大聖。縱經火聚冰河。終無退墮。其年八月一十",
    "X78n1546_003:0154c04": "十三日。與同志數人。遂離南岳。果無艱險。五年四月",
    "X78n1546_003:0154c05": "五日。至五臺縣。遙見寺南。有數道光。六日達佛光寺。",
    "X78n1546_003:0154c06": "一如鉢中所見。略無差別。是夜四更。復有異光。北來",
    "X78n1546_003:0154c07": "射照。照乃問曰。此何祥也。吉凶焉在。僧云。此大聖不",
    "X78n1546_003:0154c08": "思議光。攝汝身心耳。照聞之。即具威儀。步尋其光。遂",
    "X78n1546_003:0154c09": "至一寺。寺之東北。可五里。果有山。山有澗。澗北有石",
    "X78n1546_003:0154c10": "門。門旁有二青衣。纔八九歲。顏貌端正。一稱善財。一",
    "X78n1546_003:0154c11": "稱難陀。相見歡喜。問訊法照云。何故多時流浪生死。",
    "X78n1546_003:0154c12": "始來相見。遂引照入門。北行幾五里。見一金門。門上",
    "X78n1546_003:0154c13": "有樓。高百尺。兼有挾樓。漸屋門所。方見有一寺。前有",
    "X78n1546_003:0154c14": "大金橋。寺門有大金牓。題曰大聖竹林之寺。方圓可",
    "X78n1546_003:0154c15": "二十里。中有一百二十院。院院皆有寶塔。黃金為地。",
    "X78n1546_003:0154c16": "華臺玉樹充滿其中。照。入寺至講堂內。見文殊在西。",
    "X78n1546_003:0154c17": "普賢在東。皆據師子高座。其身及座。高可百尺。說法",
    "X78n1546_003:0154c18": "之音。歷歷在耳。文殊左右菩薩萬數。普賢亦有無數",
    "X78n1546_003:0154c19": "菩薩。前後圍繞。照。於二菩薩前作禮問曰。末代凡夫",
    "X78n1546_003:0154c20": "智識淺劣。佛性心地無由顯現。未審。修行於何法門。",
    "X78n1546_003:0154c21": "最為集要。易得成佛。利樂眾生。惟願大聖。斷我疑網。",
    "X78n1546_003:0154c22": "文殊曰。汝所請問。今正是時。諸修門無如念佛。供養",
    "X78n1546_003:0154c23": "三寶。福慧雙修。此最為要。我於過去劫中。因觀佛故。",
    "X78n1546_003:0154c24": "因念佛故。因供養故。得於一切種智。是故一切諸法",
    "X78n1546_003:0155a01": "般若波羅蜜多。甚深禪定。乃至諸佛正徧知海。皆從",
    "X78n1546_003:0155a02": "念佛而生。故知念佛諸法之王。汝等應當常念。令無",
    "X78n1546_003:0155a03": "休息。照曰。當云何念。文殊曰。此世界西有阿彌陀佛。",
    "X78n1546_003:0155a04": "彼佛願力不可思議。當繫念諦觀彼國。令無間斷。命",
    "X78n1546_003:0155a05": "終之後。決定往生彼佛國中。永不退轉。速出三界。疾",
    "X78n1546_003:0155a06": "得成佛。說是語已時。二大聖。各舒金色手。摩法照頂。",
    "X78n1546_003:0155a07": "而為授記。汝已念佛故。不久證無上正等菩提。若善",
    "X78n1546_003:0155a08": "男子善女人。願疾成佛者。無過念佛。則能速證無上",
    "X78n1546_003:0155a09": "菩提。盡此一報之身。定超苦海。說是語已時。文殊大",
    "X78n1546_003:0155a10": "聖。而說偈言。汝等欲求解脫者。應當先除我慢心。嫉",
    "X78n1546_003:0155a11": "妬名利及慳貪。去却如斯不善意。應專念彼彌陀號。",
    "X78n1546_003:0155a12": "即能安住佛境界。若能安住佛教界。是人常見一切",
    "X78n1546_003:0155a13": "佛。若得常見一切佛。即能了達真如性。若能速斷諸",
    "X78n1546_003:0155a14": "煩惱。則能了達真如性。在苦海中而常樂。譬如蓮花",
    "X78n1546_003:0155a15": "不著水。而心清淨出愛河。即能速證菩提果。於是文",
    "X78n1546_003:0155a16": "殊師利菩薩又說偈言。諸法唯心造。了心不可得。常",
    "X78n1546_003:0155a17": "依此修行。是名真實相。普賢菩薩又說偈言。普觀汝",
    "X78n1546_003:0155a18": "及一切眾。常應謙下諸比丘。忍辱是即菩提因。無瞋",
    "X78n1546_003:0155a19": "必招端正報。一切眾見皆歡喜。即發無上菩提心。若",
    "X78n1546_003:0155a20": "依此語而修行。微塵佛剎從心現。悉能廣修諸行願。",
    "X78n1546_003:0155a21": "運接一切諸有情。速離愛河登彼岸。法照聞已。歡喜",
    "X78n1546_003:0155a22": "踊躍。疑網悉除。復作禮已合掌而立。文殊師利告",
    "X78n1546_003:0155a23": "言。汝可往詣諸菩薩院。次弟巡禮。法照受教。次第巡",
    "X78n1546_003:0155a24": "禮。遂至七寶果園。其果纔熟。可大如盆。即取食之。味",
    "X78n1546_003:0155b01": "甚香美。法照食已。身意泰然。迴至大聖前。作禮辭退。",
    "X78n1546_003:0155b02": "還見二童子。送至門外。禮已舉頭。遂隱不見。師乃愴",
    "X78n1546_003:0155b03": "然。倍增悲感。四月八日。至華嚴寺般若院。西樓下安",
    "X78n1546_003:0155b04": "止。十三日。日中後。法照與五十餘僧。同往金剛窟巡",
    "X78n1546_003:0155b05": "禮。到無著見大聖處。虔心禮二十五佛名。凡禮十餘",
    "X78n1546_003:0155b06": "徧。忽見其處盡是琉璃七寶宮殿。文殊普賢一萬菩",
    "X78n1546_003:0155b07": "薩。及佛陀波利。俱在一會。法照見已。惟自慶喜。隨眾",
    "X78n1546_003:0155b08": "歸寺。是夜中時。向華嚴寺西樓上。忽見寺東山半。有",
    "X78n1546_003:0155b09": "五盞聖燈。大如椀。照祝曰。請分百盞燈。遂分百盞。再",
    "X78n1546_003:0155b10": "祝曰。請分為千盞燈。又分千盞。行行相對。徧於山半。",
    "X78n1546_003:0155b11": "因此忘身。獨詣金剛窟所。願見大聖。於夜後分至金",
    "X78n1546_003:0155b12": "剛窟。重禮二十五佛名十徧。五會念阿彌陀佛二千",
    "X78n1546_003:0155b13": "口。悲淚啟告。自惟無始惡業漂流生死。種種剋責。躃",
    "X78n1546_003:0155b14": "身三十餘次。自撲未已。忽見一梵僧。身長七尺。稱是",
    "X78n1546_003:0155b15": "佛陀波利。至法照前語曰。師今悲泣有何意耶。答云。",
    "X78n1546_003:0155b16": "願見大聖。波利言。師但閉目隨我而行。遂引法照入",
    "X78n1546_003:0155b17": "金剛窟。見一院。黃金題牓云金剛般若之寺。寺皆七",
    "X78n1546_003:0155b18": "寶莊嚴。房廊樓閣。都一百七十五間。金剛般若一切",
    "X78n1546_003:0155b19": "經藏。在寶閣中。遂向大聖。投身作禮。合掌啟告文殊",
    "X78n1546_003:0155b20": "師利言。唯念何時速證無上正等菩提。廣度眾生令",
    "X78n1546_003:0155b21": "入無餘。何時果我無上願海。發是願已。爾時文殊師",
    "X78n1546_003:0155b22": "利告言善哉。再為摩頂授記言。汝心真正志為菩提。",
    "X78n1546_003:0155b23": "能於惡世。發斯勝願。利樂群生。如汝所說。必當速證",
    "X78n1546_003:0155b24": "無上菩提。必能速具普賢無量行願。圓滿具足。為天",
    "X78n1546_003:0155c01": "人師。度無量眾。法照。蒙授記已。稽首作禮。又問。未審",
    "X78n1546_003:0155c02": "今時及未來世。一切同志念佛四眾。不為名利勇猛",
    "X78n1546_003:0155c03": "精進。臨終定感佛來迎接。上品往生。速離愛河否。文",
    "X78n1546_003:0155c04": "殊告言。決定無疑。除為名利及不志心。言訖遂遣童",
    "X78n1546_003:0155c05": "子難陀。將茶湯來并藥食。法照言。不須藥食。大聖言。",
    "X78n1546_003:0155c06": "但食無畏。遂進兩椀。湯一椀。味甚香美。大聖亦自進",
    "X78n1546_003:0155c07": "三椀湯并及藥食。其器皆琉璃寶成。既而令波利送",
    "X78n1546_003:0155c08": "出。照意不欲出。大聖告言。不可。汝今此身元是質礙",
    "X78n1546_003:0155c09": "不淨之體。不應住此。但為汝今與我緣熟。此一報盡。",
    "X78n1546_003:0155c10": "得生淨土。方始得來。言訖不見。還在窟前佇立。天明",
    "X78n1546_003:0155c11": "獨見一梵僧。告法照曰。好去好去。努力努力。勇猛精",
    "X78n1546_003:0155c12": "進。作是語已。忽然不見。良久遲迴悲喜不已。始知大",
    "X78n1546_003:0155c13": "聖悲願。難可思議。法照。雖覩聖異。不敢妄傳。恐生疑",
    "X78n1546_003:0155c14": "謗。至冬十二月初。遂於華嚴寺。入念佛道場。載念文",
    "X78n1546_003:0155c15": "殊普賢記我。不久當證無上菩提。又記我念阿彌陀",
    "X78n1546_003:0155c16": "佛決定往生。遂絕粒邀期誓生淨土。得無生忍。速超",
    "X78n1546_003:0155c17": "苦海。救度群品。如是七日。初夜正念佛時。忽見一梵",
    "X78n1546_003:0155c18": "僧。至道場內。告法照曰。汝之淨土。華臺生矣。後三年",
    "X78n1546_003:0155c19": "華開。汝期至矣。然汝所見者。臺山境界。何故不說。言",
    "X78n1546_003:0155c20": "訖而隱。翌日申時正念誦次。復見梵僧。年約八十。神",
    "X78n1546_003:0155c21": "色嚴峻。告法照曰。師所見者臺山境界。何不依實記",
    "X78n1546_003:0155c22": "錄。普示眾生。令所見聞發菩提心。斷惡修善。獲大利",
    "X78n1546_003:0155c23": "樂。師何秘密。不向他說。照答曰。實無有心秘密斯事。",
    "X78n1546_003:0155c24": "恐人疑謗墮於地獄。所以不說。梵僧告云。大聖文殊。",
    "X78n1546_003:0156a01": "見在此山。尚有人謗。豈況於汝。汝今所見境界。但令",
    "X78n1546_003:0156a02": "多人見聞之者。發菩提心。來登此山。滅無量無邊之",
    "X78n1546_003:0156a03": "罪。斷惡修善。稱念佛名。得生淨土。即是利益無量無",
    "X78n1546_003:0156a04": "邊眾生。豈不大哉。何慮疑謗。祕而不說。法照聞已。答",
    "X78n1546_003:0156a05": "曰。謹依所教。不敢秘密。梵僧微笑。即隱不現。法照。方",
    "X78n1546_003:0156a06": "依所教。具前逢遇實錄示眾。江東釋惠從。以大曆六",
    "X78n1546_003:0156a07": "年正月九日。與花嚴寺僧崇暉明謙等三十餘人。隨",
    "X78n1546_003:0156a08": "法照。至金剛窟所。親遇般若院所立石標誌。同行徒",
    "X78n1546_003:0156a09": "眾。虔誠瞻仰。悲喜交集。倐聞其處。鍠鏗然鍾聲。清音",
    "X78n1546_003:0156a10": "雅亮。眾感驚歎靈異。書之精舍屋壁。普使見聞。同發",
    "X78n1546_003:0156a11": "勝心。共期佛果。後於所見竹林寺處。特建一寺。號竹",
    "X78n1546_003:0156a12": "林焉。工畢。照曰。吾事已矣。吾豈久滯於此哉。不累月",
    "X78n1546_003:0156a13": "示滅。逆推向聞梵僧之說。果三年。",
    "X78n1546_003:0156a14": "釋僧衒并州人。少念慈氏期生內院。至年九十。遇道",
    "X78n1546_003:0156a15": "綽禪師。以淨土誘掖未悟。始迴心焉。衒。以迫於頹暮。",
    "X78n1546_003:0156a16": "積累之功不大。於是早暮禮佛常千拜。念佛之號常",
    "X78n1546_003:0156a17": "萬徧。窹寐勤策。兢兢而不懈者三年。真元九年。有疾",
    "X78n1546_003:0156a18": "至于大漸。謂弟子曰。吾有漏人。方茲有疾。詎意。阿彌",
    "X78n1546_003:0156a19": "陀佛授我香衣。觀音勢至示我寶手。由此以西。皆淨",
    "X78n1546_003:0156a20": "土境。吾其從佛去矣。遂終。後七日異香不散。并汾之",
    "X78n1546_003:0156a21": "人。因於淨土發信焉。時汾西悟真寺。有啟芳圓果二",
    "X78n1546_003:0156a22": "法師。昔甞以老教衒。既又目擊其事。乃於觀音像前",
    "X78n1546_003:0156a23": "懺悔往咎。仍折楊枝置觀音手。誓曰。芳等於淨土果",
    "X78n1546_003:0156a24": "有緣契。當使楊枝七日不萎。至期而楊枝益茂。芳果",
    "X78n1546_003:0156b01": "慶抃。以夕兼晝。不捨觀念。後數月。於觀念中。忽覺。自",
    "X78n1546_003:0156b02": "臨七寶大池。池間有大寶帳。身入其中。且見觀音勢",
    "X78n1546_003:0156b03": "至。坐寶華臺。臺下蓮華。彌滿千萬。阿彌陀佛由西而",
    "X78n1546_003:0156b04": "來。坐一最大蓮華。華中光明。[牙(必心)+?]相輝映。芳等前禮問",
    "X78n1546_003:0156b05": "曰。閻浮眾生。依經念佛。得生此耶。佛告芳曰。如念我",
    "X78n1546_003:0156b06": "名。皆生我國。無有一念而不生者。又見其國。地平如",
    "X78n1546_003:0156b07": "掌。寶幢珠網上下間錯。又見一僧御一寶車逐逐而",
    "X78n1546_003:0156b08": "來。謂芳等曰。吾法藏也。以夙願因。故來迎汝。芳等乘",
    "X78n1546_003:0156b09": "車前邁。又覺其身坐寶蓮華。又聞釋迦如來與文殊",
    "X78n1546_003:0156b10": "菩薩。以梵音聲。稱讚淨土。其前又有大殿。殿有三道",
    "X78n1546_003:0156b11": "寶階。第一道上純是白衣。第二道上僧俗相半。其第",
    "X78n1546_003:0156b12": "三道惟僧無俗。佛指道上僧俗。謂芳曰。此皆閻浮念",
    "X78n1546_003:0156b13": "佛之人。遂生於此。汝奚不自勉也。芳果既悟。歷與其",
    "X78n1546_003:0156b14": "儔言之。後五百。二人無病。遽聞鍾聲。問之傍僧。咸曰",
    "X78n1546_003:0156b15": "不聞芳果曰。鍾聲乃我事。非爾有矣。頃刻二人同終",
    "X78n1546_003:0156b16": "焉。",
    "X78n1546_003:0156b17": "釋辨才襄陽人。母初姙娠。即倐惡葷茹。至其誕夕。香",
    "X78n1546_003:0156b18": "氣盈室。七歲出家。後乃周遊州郡。愽窮經籍。祿山于",
    "X78n1546_003:0156b19": "紀。血腥河洛。才乃託疾。絕音不語。凡三年。祿山岳敗。",
    "X78n1546_003:0156b20": "肅宗疊降璽書。以形褒美。才於淨土潛修密進。二十",
    "X78n1546_003:0156b21": "許年。未甞言於人。但與仼公善密。一日謂仼曰。才以",
    "X78n1546_003:0156b22": "幻身已及頺齡。盡此報身必生淨土。期遂所生。蓋十",
    "X78n1546_003:0156b23": "年爾。十三年秋。有疾。至于暮冬八日。謂弟子曰。汝詣",
    "X78n1546_003:0156b24": "仼公言之。向之所期已及十年。公無忘焉。弟子以其",
    "X78n1546_003:0156c01": "言白之。公曰。豈師之別我耶。驟往省問之。及門。或報",
    "X78n1546_003:0156c02": "之曰。仼公至也。才曰。至則吾其去矣。乃自趺坐。湛然",
    "X78n1546_003:0156c03": "示滅。時邑子石顒。從役城上。聞其音樂西來合奏。又",
    "X78n1546_003:0156c04": "聞諸妙香氣由西散下。至于清旦益盛焉。",
    "X78n1546_003:0156c05": "釋自覺愽陵人。習諸經律。大小之乘條然分辨。久而",
    "X78n1546_003:0156c06": "念曰。人事紛紛。日新萬端。若入泰山。得一盤石之上。",
    "X78n1546_003:0156c07": "結茅以居。大曆元年。得平山之西重林院。覺曰。空山",
    "X78n1546_003:0156c08": "無人。煩慮不生。以煩慮不生之地。豈宜佛教無聞乎。",
    "X78n1546_003:0156c09": "固有鬼神在焉。於是為諸幽陰。晨夕講貫者三年。五",
    "X78n1546_003:0156c10": "年大旱。群盜蜂起。又加林麓蒙翳虎狼交跡。覺。採果",
    "X78n1546_003:0156c11": "實。日充一食。恒陽節度使張昭。以時亢旱。躬入山請",
    "X78n1546_003:0156c12": "曰。昭無政術。禍累百姓。三年亢陽。涓澤不下。引咎自",
    "X78n1546_003:0156c13": "責。良無補矣。又曰。昭聞。龍王依師聽法。與諸傳類忘",
    "X78n1546_003:0156c14": "其施雨。願哀蒸黎起大悲。覺乃焚香遙望潭洞。而祝",
    "X78n1546_003:0156c15": "曰。惟龍之為雨澤其滋。不滋不澤。龍孰為德。不頃刻",
    "X78n1546_003:0156c16": "雲霧四起。甘澤大下。是歲有年。覺自入法以來。常發",
    "X78n1546_003:0156c17": "四十九願。其願者。願由大悲菩薩。接見彌陀。於是鳩",
    "X78n1546_003:0156c18": "卛檀度。鑄大悲像。高四十九尺。造寺居之。及寺之成。",
    "X78n1546_003:0156c19": "盛陳佛事於大悲前。俯伏泣曰。聖相已就。梵宇已成。",
    "X78n1546_003:0156c20": "願承聖力。早發安養。其夜三更。忽有祥光二道。作金",
    "X78n1546_003:0156c21": "色光。光中阿彌陀佛。乘雲而下。觀音勢至左右隨之。",
    "X78n1546_003:0156c22": "佛乘金臂。按覺首曰。守願勿[怡台+(犮乂+又)]。利物為先。寶池生處。",
    "X78n1546_003:0156c23": "孰不如願。俄而光收雲斂。杳無朕迹。後十一年七月",
    "X78n1546_003:0156c24": "望夕。復見一人。於雲間現半身。有若毗沙門狀。俯謂",
    "X78n1546_003:0157a01": "覺曰。安養之期於斯至矣。即日覺以所見告弟子。訓",
    "X78n1546_003:0157a02": "其精勤勇猛。於如來法無生懈墯。既而於大悲前。加",
    "X78n1546_003:0157a03": "趺化識。",
    "X78n1546_003:0157a04": "釋懷玉丹丘人。□想淨業。僅四十年。日誦彌陀佛號",
    "X78n1546_003:0157a05": "五萬徧。通誦諸經三百萬卷。唐天元年六月九日。玉",
    "X78n1546_003:0157a06": "念佛。忽見西方聖眾。數若恒河沙。中有一人。手擎銀",
    "X78n1546_003:0157a07": "臺。前而示玉。玉曰。如懷玉者。本望金臺。何為銀臺至",
    "X78n1546_003:0157a08": "耶。言發臺隱。人亦不現。玉於是後彌加精苦。既三七",
    "X78n1546_003:0157a09": "日。向之擎銀臺者。復來告曰。法師以精苦故。得陞上",
    "X78n1546_003:0157a10": "品。又曰。上品往生。必先見佛。可宜趺坐以俟佛也。未",
    "X78n1546_003:0157a11": "旋踵間。異光照室。玉。乃以手約人曰。不宜觸此光明。",
    "X78n1546_003:0157a12": "吾欲蹈之而去。又三月。異光再發。弟子疑其謝世。環",
    "X78n1546_003:0157a13": "繞問之。玉曰。非其時也。又曰。汝徒若聞異香。我報即",
    "X78n1546_003:0157a14": "盡。次日弟子慧命曰。此報必盡復於何國以受生也。",
    "X78n1546_003:0157a15": "玉不答。惟書六句偈云。清淨皎潔無塵垢。蓮華化生",
    "X78n1546_003:0157a16": "為父母。我經十劫修道來。出示閻浮厭眾苦。一生苦",
    "X78n1546_003:0157a17": "行超十劫。永離娑婆歸淨土。偈畢香氣四來。弟子中",
    "X78n1546_003:0157a18": "有見佛與二菩薩。共御金臺。臺傍千百化佛。西下迎",
    "X78n1546_003:0157a19": "玉。玉恭合掌含笑而歸。",
    "X78n1546_003:0157a20": "唐朝觀察使韋文晉立行孤潔。常建西方道場。念阿",
    "X78n1546_003:0157a21": "彌陀佛。佛前發願。志詣西方。行菩薩道。守護佛法。轉",
    "X78n1546_003:0157a22": "正法輪。廣度含識。至六月內面向西。加趺合掌。念阿",
    "X78n1546_003:0157a23": "彌陀佛六十聲。忽然而化。異香滿宅。內外皆聞。種種",
    "X78n1546_003:0157a24": "祥瑞。不可稱說。",
    "X78n1546_003:0157b01": "長安李知遙善淨土教主。會念佛眾為師範。後因疾",
    "X78n1546_003:0157b02": "忽云。念佛和尚來。命水著衣。索香爐出堂。向空頂禮。",
    "X78n1546_003:0157b03": "乃聞空聲。說偈曰。報汝李知遙。功成果自招。引君生",
    "X78n1546_003:0157b04": "淨土。將爾上金橋。却扶就床坐而逝。眾聞異香。",
    "X78n1546_003:0157b05": "唐信士鄭牧卿榮陽人。舉家奉佛。母及姉妹。同祈淨",
    "X78n1546_003:0157b06": "方。父明任太廟令。舅蘇頲。禮部尚書。牧卿少子。為儒",
    "X78n1546_003:0157b07": "生。兼崇佛理。不顧冠冤。息心禪觀。誦密嚴經。願生安",
    "X78n1546_003:0157b08": "樂國。至開元二十一年。因疾困篤。有翳人及同遂者。",
    "X78n1546_003:0157b09": "咸勸俞言。具進魚肉。以救羸頓。痊復之後。修持淨戒。",
    "X78n1546_003:0157b10": "不亦可乎。牧卿曰。噫如此浮生。縱因薰穢。而得痊平。",
    "X78n1546_003:0157b11": "終歸磨滅。不奉佛禁制。而惜微命何為。確然不許。遂",
    "X78n1546_003:0157b12": "嚴佛事。手執香爐。一心稱阿彌陀佛。復作是言。丈夫",
    "X78n1546_003:0157b13": "一心不退願往生西方。奄然長往。異香充蔚庭院。隣",
    "X78n1546_003:0157b14": "里同知。舅氏夢。寶池華敷。見牧卿合掌趁上。時當五",
    "X78n1546_003:0157b15": "十九。",
    "X78n1546_003:0157b16": "釋齊翰吳興沈氏子。少時遊寺。蹈高靜無塵之地。惻",
    "X78n1546_003:0157b17": "然有宿命之知。而往世之生處。炳如目覩。因捨家焉。",
    "X78n1546_003:0157b18": "翰。性不徇時。善不近名。每處一室。寂如無人。惟其苦",
    "X78n1546_003:0157b19": "學不棄寸陰。通法華諸經律部。精敏無礙。推明勝業。",
    "X78n1546_003:0157b20": "梯引後進。甞謂吳興皎然曰。盡我所見。資彼所聞。一",
    "X78n1546_003:0157b21": "毫之善。並歸淨土。十年遘疾。入流水念佛道場。淨土",
    "X78n1546_003:0157b22": "境界一念頓現。翰。出道場作偈曰。流水動兮波漣漪。",
    "X78n1546_003:0157b23": "芙蕖相照兮寶光隨。乘光以邁兮偕者誰。是日終于",
    "X78n1546_003:0157b24": "虎丘之東寺。初翰出道場作偈畢。謂弟子曰。善不可",
    "X78n1546_003:0157c01": "捨。特不可失。汝曹能固安養之善乎。弟子曰。孰敢忘",
    "X78n1546_003:0157c02": "之。翰曰。佛道不忘。汝德由昌。或問和尚捨生。何為病",
    "X78n1546_003:0157c03": "耶。翰曰。必謝之期。雖聖未免。況吾哉。於是迴瞻聖像。",
    "X78n1546_003:0157c04": "倐然而絕。",
    "X78n1546_003:0157c05": "釋神皓器宇軒豁。風采朗邁。天寶六年。詔下每郡度",
    "X78n1546_003:0157c06": "僧三人。推其名節。道業出入者薦之。皓於本郡為薦",
    "X78n1546_003:0157c07": "首。尋依會稽曇一師。精窮律部。已而歎曰。律部所防。",
    "X78n1546_003:0157c08": "盖繩諸己。今之僧徒捐本逐末。能繩己者。未始有聞。",
    "X78n1546_003:0157c09": "吾誰區區取譏眾人哉。乃歸包山福願寺。逍遙自得。",
    "X78n1546_003:0157c10": "士人高其志尚。樂從之游。末年締結西方法社以發",
    "X78n1546_003:0157c11": "道俗。其間不能遺塵慮以淨六根者。多引退焉。時人",
    "X78n1546_003:0157c12": "以為栴檀林中常材自枯。真元六年十月遘疾。十二",
    "X78n1546_003:0157c13": "月五日。囑弟子惟亮曰。吾於今夕必亡。願生淨土。而",
    "X78n1546_003:0157c14": "期至矣。汝宜班列九品。為我前導。其夕淨土兆朕密",
    "X78n1546_003:0157c15": "現于前。皓乃澡身易衣以終。後三日所居之室。香氣",
    "X78n1546_003:0157c16": "不滅。",
    "X78n1546_003:0157c17": "釋少康縉雲仙都人。母羅氏。夢遊鼎湖峯。得玉女。捧",
    "X78n1546_003:0157c18": "青蓮華授之。且曰。此華吉祥。授之於汝。當生貴子。及",
    "X78n1546_003:0157c19": "生康日。青光滿室。香似芙蕖。年十有五。誦法華楞嚴",
    "X78n1546_003:0157c20": "等經五部。尋學究毗。及聽華嚴瑜伽諸論。真元初至",
    "X78n1546_003:0157c21": "洛下白馬寺。見殿內文字。累放光明。康不能測。前而",
    "X78n1546_003:0157c22": "探取之。乃善導昔為西方化道文也。康曰。若於淨土",
    "X78n1546_003:0157c23": "有緣。當使此文光明再發。所願未已。果重閃爍。康曰。",
    "X78n1546_003:0157c24": "劫石可移。而我之願無易矣。遂之長安。善導遺像昇",
    "X78n1546_003:0158a01": "於空中。謂康曰。汝依吾事利樂有情。則汝之切。同生",
    "X78n1546_003:0158a02": "安樂。康聞其語。如有所證。南適江陵果願寺。路逢一",
    "X78n1546_003:0158a03": "僧。謂曰。汝欲化人。當往新定。言訖而隱。洎到睦郡。睦",
    "X78n1546_003:0158a04": "人尚無識者。未從其化。康乃丐錢誘掖小兒與之。約",
    "X78n1546_003:0158a05": "曰。阿彌陀佛實汝良導。能念一聲。與汝一錢。小兒務",
    "X78n1546_003:0158a06": "其得錢也。隨亦念之。後經月餘。孩孺念佛俟錢者。比",
    "X78n1546_003:0158a07": "比皆是。康曰。可念十聲乃與爾錢。小兒亦如其約。如",
    "X78n1546_003:0158a08": "是一年。無長少貴賤。凡見康者。則曰阿彌陀佛。以故",
    "X78n1546_003:0158a09": "念佛之人。盈道路焉。真元十年。康於烏龍山。建淨土",
    "X78n1546_003:0158a10": "道場。築壇三級。聚人午夜行道。每道場時。康自登座。",
    "X78n1546_003:0158a11": "令男女面康賡聲。高唱阿彌陀佛已。又賡聲和之。至",
    "X78n1546_003:0158a12": "康唱時。眾見一佛。從其口出。速唱十聲。則有十佛。若",
    "X78n1546_003:0158a13": "聯珠狀。康曰。汝見佛否。如見佛者。決生淨土。其禮佛",
    "X78n1546_003:0158a14": "人數千。亦有竟不見者。真元二十一年十月三日。囑",
    "X78n1546_003:0158a15": "累道俗。當於安養起增進心。於閻浮提生厭離心。又",
    "X78n1546_003:0158a16": "曰。汝曹此時。能見光明。真我弟子。遂放異光數道。奄",
    "X78n1546_003:0158a17": "棄世焉。入塔臺子巖。天台德韶禪師。重新之。今之人",
    "X78n1546_003:0158a18": "多指其塔。為後善導焉。",
    "X78n1546_003:0158a19": "釋知玄眉州洪雅人。母夢月入懷。因而載誕。乳哺之",
    "X78n1546_003:0158a20": "間。見佛輙喜。五歲祖令詠華應聲而就。七歲遇泰法",
    "X78n1546_003:0158a21": "師在寧夷寺。講涅槃經。玄入講肆。若覩前因。是夕夢",
    "X78n1546_003:0158a22": "佛手案其頂。遂出家焉。丞相杜元頴。作鎮西蜀。聞玄",
    "X78n1546_003:0158a23": "之名。命講于大慈寺普賢閣下。黑白之眾。日合萬數。",
    "X78n1546_003:0158a24": "注聽傾心。駭歎無已。其後蜀人。不敢指其名。乃本俗",
    "X78n1546_003:0158b01": "姓。號陳菩薩焉。外典經籍百家諸子。莫不該總。每恨",
    "X78n1546_003:0158b02": "鄉音不變不堪講貫。乃於象耳山。誦大悲呪。一夕玄",
    "X78n1546_003:0158b03": "夢。神僧截舌換之。明日俄變秦音。時楊邢部汝士高。",
    "X78n1546_003:0158b04": "左丞元裕。長安楊魯士。咸造其門。擬結蓮社。會昌簡",
    "X78n1546_003:0158b05": "汰僧門。玄歸巴岷舊山。雖例施巾櫛。而戒檢愈更明",
    "X78n1546_003:0158b06": "潔。宜宗誕節。詔玄例施論議。玄奏。天下廢寺宜再興",
    "X78n1546_003:0158b07": "復。大興梵剎。玄有力焉。帝以玄有才識。特深顧矚。命",
    "X78n1546_003:0158b08": "工圖形置于禁時中。相國裴公休。與玄友善。亦相激",
    "X78n1546_003:0158b09": "揚中興教法。帝賜悟達國師之號。玄於臥中。見生平",
    "X78n1546_003:0158b10": "曾遊之境。歷然在前。因起焚香西向。雖他境象。皆非",
    "X78n1546_003:0158b11": "其志。如得一見淨土。志願滿矣。言已空中有聲應曰。",
    "X78n1546_003:0158b12": "汝之行業。決生安養。奚為願不滿也。玄聞之喜躍自",
    "X78n1546_003:0158b13": "慰。遂召弟子慈燈。上遺表。仍謂燈曰。吾淨土之修有",
    "X78n1546_003:0158b14": "年矣。今日之聞。如我昔願。已乃右脇著席而化。",
    "X78n1546_003:0158b15": "釋僧藏西河人也。賦性謙損。不與物競。見耆年則敬",
    "X78n1546_003:0158b16": "之。遇有德則尊之。出門徧禮塔廟。不受道俗拜。夏月",
    "X78n1546_003:0158b17": "常草間餧蚊蚋。凡涉勞苦。必居眾先。念彌陀佛二十",
    "X78n1546_003:0158b18": "許年。未甞口言悲惡。每以速出三界。無先念佛。以故",
    "X78n1546_003:0158b19": "行若遺。坐若忘。飲食寢息。安養之志在焉。乾符中臥",
    "X78n1546_003:0158b20": "病。病中聞諸天奏樂次第來迎。皆不去。乃見淨土化",
    "X78n1546_003:0158b21": "佛。光照其身。侍疾者在藏之側。藏曰。自惟曠劫以至",
    "X78n1546_003:0158b22": "今日。所積愆尤。如微塵數。豈意。今日聖眾光燭吾身。",
    "X78n1546_003:0158b23": "此真淨土教主大悲搆我爾。次日又謂僧曰。吾適冥",
    "X78n1546_003:0158b24": "目。正在淨土。接諸上善。又曰。諸上善人。咸樂五來。且",
    "X78n1546_003:0158c01": "與吾等散華。未逾食頃。又曰。諸上善人召我。我其志",
    "X78n1546_003:0158c02": "矣。乃起整衣西向而終。",
    "X78n1546_003:0158c03": "隋州約山翁媼二人識達苦空。每月六齋日。請山僧",
    "X78n1546_003:0158c04": "二人設齋行道念佛。常念阿彌陀佛。臨命終時。光明",
    "X78n1546_003:0158c05": "滿室。半夜如日中。又女裴氏。貞觀年中。因僧教念佛。",
    "X78n1546_003:0158c06": "用小豆為數。念滿三石。自知生處。徧辭親知。後如法",
    "X78n1546_003:0158c07": "裝餝念佛而終。往生極樂。又汾陽縣老人。貞觀五年。",
    "X78n1546_003:0158c08": "於法忍山。借一空房止宿。常念阿彌陀佛。臨命終時。",
    "X78n1546_003:0158c09": "大光徧照。面西登蓮臺而去。",
    "X78n1546_003:0158c10": "元子平大曆九年。九於潤州觀音寺發心。念阿彌陀",
    "X78n1546_003:0158c11": "佛。經三月。忽病。夜聞空中異香音樂。空中有人告言。",
    "X78n1546_003:0158c12": "麤樂已過。細樂續來。經日念佛命終的生淨土。數日",
    "X78n1546_003:0158c13": "異香不絕。",
    "X78n1546_003:0158c14": "釋雄俊成都人也。有膽勇。無戒行。而天性善講說。或",
    "X78n1546_003:0158c15": "時講肆得財幣。必也非法而用。蜀人鄙之。以為壞道",
    "X78n1546_003:0158c16": "沙門也。亦甞罷僧以入軍壘。尋因逃難復大僧門。僧",
    "X78n1546_003:0158c17": "徒有守名節防未然者。多畏避之。俊聞經稱一念阿",
    "X78n1546_003:0158c18": "彌陀佛。即滅五十億劫生死之罪。乃大喜曰。賴有此",
    "X78n1546_003:0158c19": "耳。故雖造非。而口輙念佛。然其所念。若存若忘。猶伶",
    "X78n1546_003:0158c20": "倫之為戲樂爾。唐大曆二年二月五日。暴亡入冥府。",
    "X78n1546_003:0158c21": "王曰。追汝之來誤也。然汝之惡其積尤大。可宜略經",
    "X78n1546_003:0158c22": "塗炭。即令牛頭獄卒數人。驅入地獄。俊至獄門。且拒",
    "X78n1546_003:0158c23": "且捍。且大呼曰。一念阿彌陀佛。猶滅五十億劫生死",
    "X78n1546_003:0158c24": "重罪。況俊所造未臻五逆。未形十惡。又其念佛時且",
    "X78n1546_003:0159a01": "不忘。必若佛語可憑。豈合更膺塗炭。因復大呼左[馬*展]",
    "X78n1546_003:0159a02": "右[馬*展]焉。數卒顧不敢凌逼者久之。乃以其語報王。王",
    "X78n1546_003:0159a03": "令召俊。俊至。王曰。汝之念佛。本無深信。但其身口有",
    "X78n1546_003:0159a04": "因。汝可迴世更勵始心。俊既得回。屢言所見。時滑稽",
    "X78n1546_003:0159a05": "輩。戲之以為地獄漏網人。俊曰。毋以為戲。由今而後",
    "X78n1546_003:0159a06": "自知過爾。乃之郡南之西山。浣情滌意專事念佛。四",
    "X78n1546_003:0159a07": "年三月七日。俊之朋儕七人。之西山訪之。俊喜曰。吾",
    "X78n1546_003:0159a08": "時至矣。汝徒又來。其亦緣有遇而事有託。又曰。汝徒",
    "X78n1546_003:0159a09": "迴去。若見城中親知。為俊語曰。俊為念佛功德。得生",
    "X78n1546_003:0159a10": "淨土。他日毋以俊為地獄人也。語笑之間坐而棄世。",
    "X78n1546_003:0159a11": "汾州人季祐殺牛為業。臨病重時。見數頭牛。逼觸其",
    "X78n1546_003:0159a12": "身。告妻曰。請僧救我。僧至告云。觀經中說臨終十念",
    "X78n1546_003:0159a13": "而得往生。遂應聲念佛。忽爾異滿室。便終。眾人皆見",
    "X78n1546_003:0159a14": "異香瑞色祥雲饒其室上。又張鍾馗。同州人。販雞為",
    "X78n1546_003:0159a15": "業。永徽九年。臨終見宅南群雞集。忽見一人著緋皂",
    "X78n1546_003:0159a16": "衣。驅雞唱言啄啄。其雞四交上啄兩眼。出血在床。至",
    "X78n1546_003:0159a17": "酉時。值善光寺念佛僧導。令鋪聖像。念阿彌陀佛。忽",
    "X78n1546_003:0159a18": "聞異香。奄然而逝。",
    "X78n1546_003:0159a19": "釋太行於泰山結草為衣。採果木為食。行法華普賢",
    "X78n1546_003:0159a20": "懺。積三年。精誠既極。且感普賢現身。行目瞻睹。彌慶",
    "X78n1546_003:0159a21": "夙因。由是策勵諸念。念如來之法尚存。念己之修未",
    "X78n1546_003:0159a22": "證。早暮激切迨忘飲食。末年以佛道所修未專一境。",
    "X78n1546_003:0159a23": "又以幻身無常。必歸磨滅。未知來世復何受生。遂於",
    "X78n1546_003:0159a24": "大藏。追誠叩意。以陳露曰。願我信心取彼經文。隨其",
    "X78n1546_003:0159b01": "所得。即永受持。乃縱其意抽而取之。其所得者。乃彌",
    "X78n1546_003:0159b02": "陀經。日夜誦持絡繹安養。未三七日。俄於半夜睹琉",
    "X78n1546_003:0159b03": "璃地。瑩淨在前。行覺心眼洞明。見彌陀佛。與觀世音",
    "X78n1546_003:0159b04": "勢至無數化佛。于時遠近相傳。事聞僖宗皇帝。帝詔",
    "X78n1546_003:0159b05": "入內問其所見。行。具對之。帝曰。此精進之致然也。下",
    "X78n1546_003:0159b06": "勑賜號常精進菩薩。仍賜爵為開國公焉。後一年得",
    "X78n1546_003:0159b07": "疾。見琉璃地復現于前。行曰。吾雖無觀想。而琉璃地",
    "X78n1546_003:0159b08": "復現。豈安養之期至哉。即日右脅而終。異香數日不",
    "X78n1546_003:0159b09": "散。久而肉身不壞。",
    "X78n1546_003:0159b10": "尼淨真往長安積善寺。納衣乞食。一生無瞋。誦金剛",
    "X78n1546_003:0159b11": "經十萬徧。專精念佛。顯慶五年七月染疾。語弟子曰。",
    "X78n1546_003:0159b12": "五日內十度見阿彌陀。觀音勢至菩薩僧眾。不可稱",
    "X78n1546_003:0159b13": "數。如來放光照吾身。及室內咸皆洞明。又兩度見極",
    "X78n1546_003:0159b14": "樂國土莊嚴之事。寶樓寶池。雜色蓮華。開敷水上。金",
    "X78n1546_003:0159b15": "沙德水。諸天童子遊戲池中。聞殊香芬郁。亦見紫金",
    "X78n1546_003:0159b16": "臺。聞天音樂。千萬諸佛皆真金色。與吾授記。當得作",
    "X78n1546_003:0159b17": "佛。吾得上品往生。言訖加趺而逝。光照一寺。又尼悟",
    "X78n1546_003:0159b18": "性。洛陽人。於衡州遇照闍梨。發願念佛。因大曆六年",
    "X78n1546_003:0159b19": "入廬山。忽痛。聞空中音樂。尼曰。我得中品上生。見同",
    "X78n1546_003:0159b20": "念佛人。西方盡有蓮華也。身皆金色。時年二十四。",
    "X78n1546_003:0159b21": "釋惟恭出家于荊州法性寺。慢上吞下。親狎非類。或",
    "X78n1546_003:0159b22": "時暫暇。則誦經文。期陞安養。然而酒徒博侶。交集于",
    "X78n1546_003:0159b23": "門。虗誑云為。曾無虗日。同寺有僧靈巋。跡頗類之。荊",
    "X78n1546_003:0159b24": "人戲而嘲曰。靈巋作盡業。惟恭繼其迹。地獄千萬重。",
    "X78n1546_003:0159c01": "莫厭排頭入。恭聞之曰。我既作矣。焉能避之。然賴淨",
    "X78n1546_003:0159c02": "土教主憫我愆惡。拔我塗炭。詎沉地獄哉。唐乾寧二",
    "X78n1546_003:0159c03": "年。恭病且死。人未之知。巋時出寺。可百步。路逢少年",
    "X78n1546_003:0159c04": "六七人。衣裝鮮潔。手執樂器。若龜茲部。巋疑其儔來",
    "X78n1546_003:0159c05": "供佛也。問其故。少年曰。來自西爾。又曰。惟恭上人寺",
    "X78n1546_003:0159c06": "何在。巋指其寺曰。此其寺也。此其房也。少年聞之意",
    "X78n1546_003:0159c07": "甚喜。乃於懷中出一金瓶。瓶中取一蓮華。其合如拳。",
    "X78n1546_003:0159c08": "漸而開之。其大如盆。葉葉之下迭出異光。光彩交映。",
    "X78n1546_003:0159c09": "如聚數燈。望寺而馳。未達其寺俄失焉。歸乃大驚。不",
    "X78n1546_003:0159c10": "敢迴顧。次日歸至寺。遽聞鐘聲。又見寺僧咸集門下。",
    "X78n1546_003:0159c11": "問其故。則曰惟恭夕且死矣。或曰恭死之時。寺僧有",
    "X78n1546_003:0159c12": "夢。蓮華光相。以臨其室。久而西去。巋乃具言所見。閭",
    "X78n1546_003:0159c13": "里之人。或以其事勉巋。巋因感悟。遂守名節以成高",
    "X78n1546_003:0159c14": "邁云。",
    "X78n1546_003:0159c15": "釋鴻莒永嘉人也。就學于長安寶興寺。長安之人。以",
    "X78n1546_003:0159c16": "為僧門秀異無如莒者。而莒謙謙。未始自伐。甞與陳",
    "X78n1546_003:0159c17": "留蔡圭。遊化度寺。讀碑目瞻數行。圭心異之。問莒曰。",
    "X78n1546_003:0159c18": "子能誦乎。莒曰。稍誦之。因覆其文了無一誤。圭疑莒",
    "X78n1546_003:0159c19": "偶熟其文。復之崇聖寺。寺碑僅十行。與莒階讀。纔一",
    "X78n1546_003:0159c20": "過。覆而誦之。亦如初。圭歎曰。吾忝為儒。聞有俊人。而",
    "X78n1546_003:0159c21": "目未之見。今日見之於子矣。莒不答。暮年游越。越之",
    "X78n1546_003:0159c22": "僧尼請為二眾依止。其為行有常。其所游有方。含育",
    "X78n1546_003:0159c23": "茲忍。未甞叱犬猫。每誦觀經。結想于安養。疊感祥異。",
    "X78n1546_003:0159c24": "莒默而不說。後唐天成三年。水澇之後。民荐飢饉。有",
    "X78n1546_003:0160a01": "盜入其室。莒心無撓。徐謂曰。汝曹但為天災所困。余",
    "X78n1546_003:0160a02": "無他矣。過此一時當自愛。盜者愧焉。弟子有欲襲其",
    "X78n1546_003:0160a03": "無備。莒曰。汝若為此。非吾弟子。吾當捨汝去矣。弟子",
    "X78n1546_003:0160a04": "乃止。後唐長興四年。恬然無病。謂弟子曰。淨土勝相",
    "X78n1546_003:0160a05": "適已來現。吾即謝世。汝當易新衣。以畢吾事。其夕三",
    "X78n1546_003:0160a06": "更果謝世焉。棺斂之三日。一夕倐聞扣棺。弟子發棺。",
    "X78n1546_003:0160a07": "莒乃自棺而起曰。吾甞告汝。易以新衣。汝負吾言。今",
    "X78n1546_003:0160a08": "茲海眾謂我衣物不潔。或難親之。故我就汝易焉。易",
    "X78n1546_003:0160a09": "衣畢。奄然復化。",
    "X78n1546_003:0160a10": "釋志通扶風人。訪天台。登赤城。陟華頂。洎見智者淨",
    "X78n1546_003:0160a11": "土儀式。不勝欣抃。不向西唾。不背西坐。天台有招手",
    "X78n1546_003:0160a12": "巖。其為峻峙。下顧千尋。通。登其上顧曰。身身臨此境。",
    "X78n1546_003:0160a13": "不於此時捨報見佛。異日尚何及也。於是真目西向。",
    "X78n1546_003:0160a14": "自陳大願。及念彌陀因地所發行願。願已投身而下。",
    "X78n1546_003:0160a15": "至其巖半。若有神物捧之于樹。支體無損。通曰。何其",
    "X78n1546_003:0160a16": "復有生耶。乃復整心端意。登其巖曰。余生已厭。大願",
    "X78n1546_003:0160a17": "已發。惟諸海眾同相接引。無使此身尚有生也。因之",
    "X78n1546_003:0160a18": "再投。至于巖下蒙茸草上。遲久乃蘇。寺僧疑通他適。",
    "X78n1546_003:0160a19": "或為犲狼所傷。追而尋之。乃見其為捨身也。眾乃舁",
    "X78n1546_003:0160a20": "歸本道場。醫療焉。六年請遊越州法華山。七年將欲",
    "X78n1546_003:0160a21": "歸寂。通見白鶴孔雀行列西下。又見蓮華光相。託生",
    "X78n1546_003:0160a22": "處也。淨土已現矣。乃起禮佛對佛而終。至闍維時。復",
    "X78n1546_003:0160a23": "有五色煙雲。環覆其火。法華山僧。咸共見之。",
    "X78n1546_003:0160a24": "釋紹巖雍州人也。母張氏。始懷巖夢窹甚奇。及生姿",
    "X78n1546_003:0160b01": "貌魁岸。十八進具於懷暉律師。尋及游吳會。棲息天",
    "X78n1546_003:0160b02": "台四明等山。覃研方等諸經僅十年。又甞與德韶禪",
    "X78n1546_003:0160b03": "師。決疑於臨川文益師。既得心要矣。因止錢塘湖心",
    "X78n1546_003:0160b04": "寺。專誦法華。甞曰。願誦此經萬部。期生安養。日夜精",
    "X78n1546_003:0160b05": "至。遂感陸地蓮華生焉。舉城瞻矚。人馬交迹。巖。以人",
    "X78n1546_003:0160b06": "至喧噪。搴而蹂之。建隆二年。經願云滿。誓焚其身。供",
    "X78n1546_003:0160b07": "養彌陀與清淨海眾。吳越國王錢氏。苦意留之。其心",
    "X78n1546_003:0160b08": "暫止。其後又投身于曹娥江中。以餧魚鼈。會有物以",
    "X78n1546_003:0160b09": "拯之。得以復生。漁者拯巖之時。似覺有物以扶其足。",
    "X78n1546_003:0160b10": "驚濤迅激。泰然其上。錢氏聞之益加欽愛。特於杭州",
    "X78n1546_003:0160b11": "寶塔寺。建淨土院居之。開寶四年七月九日。有疾。疾",
    "X78n1546_003:0160b12": "中目擊蓮華光相。以燭巖身。巖因作偈數首。以示門",
    "X78n1546_003:0160b13": "徒。既而又曰。吾誦蓮經萬部。所期異日蓮華九品。託",
    "X78n1546_003:0160b14": "以受生。今吾未死。蓮臺先至。所修之因。豈違我哉。後",
    "X78n1546_003:0160b15": "三日將亡。其心欣慰自得焉。",
    "X78n1546_003:0160b16": "釋守真永興人。就從朗師。學起信論。性光師。傳法界",
    "X78n1546_003:0160b17": "觀。並得其要。是後宣揚勝業四十餘年。始末開導拳",
    "X78n1546_003:0160b18": "拳如一。凡講起信及法界觀。七十餘徧。以燈傳燈。用",
    "X78n1546_003:0160b19": "器投器。嗣于法者二十許人。開灌頂道場五徧。水陸",
    "X78n1546_003:0160b20": "道場二十餘會。僧尼從而請法者三千餘人。常於三",
    "X78n1546_003:0160b21": "更輪結無量壽往生密印。五更輪結文殊五髻神呪。",
    "X78n1546_003:0160b22": "宋開寶三年仲夏五日。正輪結時。自覺身登無量壽",
    "X78n1546_003:0160b23": "國。舉目見佛。佛指池中蓮華曰。此華他日為汝父母。",
    "X78n1546_003:0160b24": "汝宜守之。無他日華萎也。四年。真謂弟子緣遇曰。如",
    "X78n1546_003:0160c01": "來不云死生無常乎。吾耄矣。汝之齒也暮矣。吾欲順",
    "X78n1546_003:0160c02": "俗預設二塔可乎。遇曰。惟師之命。召寺僧及弟子。告",
    "X78n1546_003:0160c03": "以六趣升沈之苦。萬業流轉之因。因令叢聲念彌陀",
    "X78n1546_003:0160c04": "佛。佛聲之止。繼以替頌。真。於彌陀像前。俯伏念曰。願",
    "X78n1546_003:0160c05": "佛四十八願。度我有情。於其願願無遺其焉。願畢又",
    "X78n1546_003:0160c06": "持香華。於諸堂殿。歷陳供養。其所願者如初。既而問",
    "X78n1546_003:0160c07": "曰。三更乎。弟子曰。已三更矣。真乃就座恬然歸寂。",
    "X78n1546_003:0160c08": "釋悟恩姑蘇人。母甞夢。梵僧謂曰。吾欲寄汝為母矣。",
    "X78n1546_003:0160c09": "已而有娠。孩孺之間不親戲玩。年十三。聞僧誦彌陀",
    "X78n1546_003:0160c10": "經。遂求棄俗。依崑山慧聚寺。愽訪五部律文。從靈光",
    "X78n1546_003:0160c11": "皓端師。研味諸經。懸解之旨。輙難杭敵。雖天台三觀",
    "X78n1546_003:0160c12": "六即之義。人未之究。率冥解之。晚依錢塘志因師。通",
    "X78n1546_003:0160c13": "法華金光明等諸部大經。一時學者盛相推伏。號義",
    "X78n1546_003:0160c14": "虎焉。恩。生平潔苦。日惟一食。不留餘財。不蓄長衣。其",
    "X78n1546_003:0160c15": "寺每一布薩。萬眾雲集。才布薩時。常指淨土為勝業。",
    "X78n1546_003:0160c16": "宋雍熙三年八月朔夜。恩。見白光數道由井而出。明",
    "X78n1546_003:0160c17": "滅不常。謂門人曰。明滅不常。死生象也。乃絕食禁言。",
    "X78n1546_003:0160c18": "一心念佛。後三日倐見梵僧一人。儀形甚偉。捧鑪三",
    "X78n1546_003:0160c19": "繞其室。恩問之。僧曰。吾灌頂也。生淨土久矣。以汝所",
    "X78n1546_003:0160c20": "修。同我之志。故來相叩。俄而弟子至。僧且失焉。次日",
    "X78n1546_003:0160c21": "陞座具言所見。亦為弟子。敷說止觀及諸經要義。義",
    "X78n1546_003:0160c22": "文將徹。恩曰。瞬息難保。古今常言。吾豈能保今日哉。",
    "X78n1546_003:0160c23": "是日坐云于止觀之講堂。至夜半。寺僧文偃有興等。",
    "X78n1546_003:0160c24": "聞空中歌唄之音。依俙西衣。",
    "X78n1546_003:0161a01": "杭州慧日永明寺智覺禪師延壽餘杭人。姓王氏。總",
    "X78n1546_003:0161a02": "角之歲。六旬之內。誦法華經全袟。既冠不茹葷。日惟",
    "X78n1546_003:0161a03": "一食。長為縣衙校。壯年慕道。棄吏業。投翠巖禪師出",
    "X78n1546_003:0161a04": "家。衣不繒纊。食不重味。爾後參見韶國師。授以心法。",
    "X78n1546_003:0161a05": "初住天台智者嵓。九旬習定。有烏巢衣裓中。修法華",
    "X78n1546_003:0161a06": "懺經七年。禪觀中見觀音菩薩。親以甘露灌于口。遂",
    "X78n1546_003:0161a07": "獲觀音辨才。下筆成文。盈卷乃已。志求西方淨土。著",
    "X78n1546_003:0161a08": "神棲安養賦。證驗賦。萬善同歸集。宗鏡錄共數百卷。",
    "X78n1546_003:0161a09": "住持雪竇山院。朝暮演法。夜則念阿彌陀佛。行道發",
    "X78n1546_003:0161a10": "願。日課一百八事。未甞癈輟。錢忠懿王。請住永明。徒",
    "X78n1546_003:0161a11": "眾二千。晝夜修持愈精進。學者參問。則壁立千仞。總",
    "X78n1546_003:0161a12": "心為宗。以悟為訣。日暮往別峯。行道念佛。自為難繼。",
    "X78n1546_003:0161a13": "不欲強眾。然密相隨者。常及百人。夜靜四旁行人。聞",
    "X78n1546_003:0161a14": "山中螺唄天樂之聲。伺求之。見師於山腹中平夷處。",
    "X78n1546_003:0161a15": "旋繞行道。忠懿王歎曰。自古求西方者。未有如是。住",
    "X78n1546_003:0161a16": "永明十五年。度弟子一千七百人。常興七眾授菩薩",
    "X78n1546_003:0161a17": "戒。夜施鬼神食。晝放生命不計其數。皆迴向淨土。至",
    "X78n1546_003:0161a18": "開寶八年二月二十六日。晨起焚香。告眾加趺而逝。",
    "X78n1546_003:0161a19": "沒後數年。有僧結囊。訪師所居寺。并真塔之所在。勤",
    "X78n1546_003:0161a20": "拳瞻禮數日不已。問之答曰。某名契光。撫州人也。素",
    "X78n1546_003:0161a21": "不知師名。昨因疾死。至陰府。見所司殿宇。若王者居。",
    "X78n1546_003:0161a22": "閱文籍曰。汝未當死。速返。遣人護送之。仰觀殿間。掛",
    "X78n1546_003:0161a23": "畫僧像。王焚香頂拜。乃問獄吏。此何人。王奉之勤。吏",
    "X78n1546_003:0161a24": "曰。凡人之生死。無不由此者。唯此一人。不經于此。王",
    "X78n1546_003:0161b01": "欲識之。乃畫其像。是杭州永明寺壽禪師也。今已西",
    "X78n1546_003:0161b02": "方九品上生矣。自釋迦滅度已來。此方九品上上生。",
    "X78n1546_003:0161b03": "方第二人。王所以奉之之勤耳。某既得生。晝夜思想。",
    "X78n1546_003:0161b04": "聖人真身塔骨之難遇。是以不遠千里而來耳。問撫",
    "X78n1546_003:0161b05": "州僧者。法名志全。其人雖已老。今淨慈長老圓照禪",
    "X78n1546_003:0161b06": "師。親見之問之。如所傳云。",
    "X78n1546_003:0161b07": "杭州下天竺山法師遵式秀州人。傳天台教。學高行",
    "X78n1546_003:0161b08": "苦。名冠二淅。愽習教觀。而專志安養。甞要期般舟三",
    "X78n1546_003:0161b09": "昧四十九日。常行而不寐。素苦羸疾。自吐血數升。師",
    "X78n1546_003:0161b10": "以死自誓。遂於道場四角。各置灰盆行道。所及吐灰",
    "X78n1546_003:0161b11": "盆中。兩足皮裂。誓不退轉。忽一日怳夢寐。見白衣觀",
    "X78n1546_003:0161b12": "音。垂手指於口中。引出穢蟲數十條。又指間出甘露",
    "X78n1546_003:0161b13": "注其口。身心清淨快悅。自此宿疾頓愈。既出懺。頂相",
    "X78n1546_003:0161b14": "高寸餘。雙手下垂過膝。聲如鳴鍾。皆與舊異。莫不歎",
    "X78n1546_003:0161b15": "仰之。日放生命。夜施食。水邊漁者。夜聞鬼相謂曰。今",
    "X78n1546_003:0161b16": "大雪甚。懺主不可出柰何。有曰。懺主慈悲。必不忘我",
    "X78n1546_003:0161b17": "等。且待且待。良久。眾鬼笑呼曰。懺主果來。我等飽矣。",
    "X78n1546_003:0161b18": "漁者起伺之。果見師携燈踏雪而至。其精感如此。又",
    "X78n1546_003:0161b19": "甞以緣事過蘇州。入城三日。葷血絕市。攉酤不集。長",
    "X78n1546_003:0161b20": "吏欲置之法。寮佐力勸之。乃已。著往生淨土決疑行",
    "X78n1546_003:0161b21": "願二門。淨土懺儀。行於世。",
    "X78n1546_003:0161b22": "觀音縣君者姓吳氏。龍圖閣直學士。遵路妹也。其夫",
    "X78n1546_003:0161b23": "都官員外郎呂宏。楊州廣陵人。舉進士。遊京師。異僧",
    "X78n1546_003:0161b24": "發妙悟佛理。吳氏於是時家居。因閱金剛般若經頌。",
    "X78n1546_003:0161c01": "亦契空寂。比宏歸。夫婦各已齊式清淨。苦節自修。迨",
    "X78n1546_003:0161c02": "四十年。終其身不少懈。吳氏有二侍女。亦皆絕葷血。",
    "X78n1546_003:0161c03": "勤力助為勝業。各以三十五歲卒。其一頗好禪理。既",
    "X78n1546_003:0161c04": "病猶怡然笑語。屏人而逝。如委蛻也。其一奉戒尅苦。",
    "X78n1546_003:0161c05": "或罙月不食。但日飲吳氏所呪觀音淨水一盃而已。",
    "X78n1546_003:0161c06": "一日忽見金蓮捧雙足者三在其前。已而早夜坐作。",
    "X78n1546_003:0161c07": "左右俯仰。開目瞑目。無不見也。又數日見其臍。又數",
    "X78n1546_003:0161c08": "日見其身。又數日見其面目。其中則阿彌陀。左右觀",
    "X78n1546_003:0161c09": "音大勢至也。已而又悉見其殿堂國界。皎如指掌。曉",
    "X78n1546_003:0161c10": "然心知其安養淨土也。或詰之。對曰。彼士功德巖淨。",
    "X78n1546_003:0161c11": "非可以意言限量述也。又問其女人何如。曰。彼皆清",
    "X78n1546_003:0161c12": "淨男子。經行遊樂。無女人也。又問彼佛如何說法。曰。",
    "X78n1546_003:0161c13": "我得眼通。未得天耳故。但見其問答指顧而不能聞",
    "X78n1546_003:0161c14": "所說也。如是者三年。未甞一瞬不見在前段感疾。自",
    "X78n1546_003:0161c15": "言往生而終。吳氏。事觀音有靈感。每於淨室。引置瓶",
    "X78n1546_003:0161c16": "缶數十。以水滿中。手持楊柳謂呪。必見觀音放光。灌",
    "X78n1546_003:0161c17": "諸器中。疾苦者飲水輙愈。所呪水積歲不腐。大寒不",
    "X78n1546_003:0161c18": "凍。世號觀音縣君云。",
    "X78n1546_003:0161c19": "明州黃長史女早嫁樂氏。後喪其夫。誓不復嫁。居父",
    "X78n1546_003:0161c20": "舍修安養之業。志願精切。臨終時。手結彌陀印。口稱",
    "X78n1546_003:0161c21": "佛名號。履地而行。儼然立逝。魂輭迴夕。眷愛順俗。篩",
    "X78n1546_003:0161c22": "灰於地。用驗其生處。及開盆。灰中生蓮華一朵。如出",
    "X78n1546_003:0161c23": "池沼。觀者盈門。僧皓麟目擊踊躍。乃為讚曰。西方淨",
    "X78n1546_003:0161c24": "土。秪在目前。精進近矣。懈怠遠焉。十六觀行。九品蓮",
    "X78n1546_003:0162a01": "臺。果熟自度。華生即開。清淨善女。至信不迴。寶華標",
    "X78n1546_003:0162a02": "瑞。永示將來。",
    "X78n1546_003:0162a03": "光州司士參軍王仲回無為郡人。因陳本郡。圬垾水",
    "X78n1546_003:0162a04": "利。大司農考得其實。請朝廷推恩。乃有是命。其為性",
    "X78n1546_003:0162a05": "信厚。未甞與人較短長。天衣懷禪師。住鐵佛道場時。",
    "X78n1546_003:0162a06": "亦甞請問。而鄉里以善人稱之。既而信嚮淨土。但未",
    "X78n1546_003:0162a07": "具深心耳。至元祐初。問余曰。經典多教念彌陀生淨",
    "X78n1546_003:0162a08": "土。祖師則云。心即是淨土。不用更求生西方。其不同",
    "X78n1546_003:0162a09": "何耶。答曰。實際理地。無佛無眾生。無樂無苦。無壽無",
    "X78n1546_003:0162a10": "夭。又何淨穢之有。豈得更以生不生為心耶。此理奪",
    "X78n1546_003:0162a11": "事也。然而處此界者。是眾生乎。是佛乎。若是佛境。則",
    "X78n1546_003:0162a12": "非眾生。又何苦樂壽夭淨穢之有哉。試自忖思。或未",
    "X78n1546_003:0162a13": "出眾生之境。則安可不信教典。至心念彌陀。而求生",
    "X78n1546_003:0162a14": "淨土哉。淨則非穢。樂則無苦。壽則無夭矣。於無念中",
    "X78n1546_003:0162a15": "起念。於無生中求生。此以事奪理也。故維摩經曰。雖",
    "X78n1546_003:0162a16": "知諸佛國及與眾生空。而常修淨土。教化於群生。正",
    "X78n1546_003:0162a17": "謂是也。又問。如何得念不間斷。答曰。一信心後。更不",
    "X78n1546_003:0162a18": "再疑。即是不間斷也。司士欣躍而去。至二年十二月",
    "X78n1546_003:0162a19": "旦之夕。余守丹陽郡。忽夢司士云。向蒙指示淨土。今",
    "X78n1546_003:0162a20": "已得生。特來相謝。乃再拜而出。翌日召丹徒令陳安。",
    "X78n1546_003:0162a21": "止語其夢。蓋陳令深信淨土故也。後數日。得司士之",
    "X78n1546_003:0162a22": "子進士術衰計。乃知信然。又聞司士未亡已前七日。",
    "X78n1546_003:0162a23": "預知時至。與鄉舊為別。時余弟作亦在坐。屢有見謝",
    "X78n1546_003:0162a24": "之語。然則司士決生淨土矣。元祐四年四月八日。無",
    "X78n1546_003:0162b01": "為楊傑述。",
    "X78n1546_003:0162b03": "新修淨土往生傳下(終)"
}