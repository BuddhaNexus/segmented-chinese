{
    "T33n1717_008:0869a04": "法華玄義釋籤卷第八",
    "T33n1717_008:0869a06": "天台沙門湛然述",
    "T33n1717_008:0869a07": "[0869a07] ◎次釋後五重，文自為五：初明別入中云",
    "T33n1717_008:0869a08": "「因於拙教果復不融」者，次第為拙，教門所",
    "T33n1717_008:0869a09": "說果理不融，以果隔越不與因理融通故",
    "T33n1717_008:0869a10": "也。餘四如文。次開中四：初略以劣況勝，次",
    "T33n1717_008:0869a11": "「故大經」下引證，三「凡夫」下釋《大經》文以合今",
    "T33n1717_008:0869a12": "意，四「如此」下結歸。初二如文。第三文中二：",
    "T33n1717_008:0869a13": "先以凡況小，次以小況大。[0869a13] 五約一實智為",
    "T33n1717_008:0869a14": "三：釋、判、開。初釋中立譬合結。判中云「若待",
    "T33n1717_008:0869a15": "十智為&#x9E81;」者，《大品》十一智，十智同小乘，第",
    "T33n1717_008:0869a16": "十一如實智屬大乘。今文大小通立如實，",
    "T33n1717_008:0869a17": "於諸如實中唯圓如實為妙。次開顯者，唯",
    "T33n1717_008:0869a18": "開顯如實方成妙實。次明對無諦中三：謂",
    "T33n1717_008:0869a19": "立、判、開。初立。次「若歷」下判，三「若以」下開。[0869a19] 二展",
    "T33n1717_008:0869a20": "轉，又二：初明來意，次「思議」下正展轉相照。六",
    "T33n1717_008:0869a21": "境既展轉開合，故須六智隨其開合亦隨",
    "T33n1717_008:0869a22": "境轉照，若智隨境得名，是則諸智亦義同名",
    "T33n1717_008:0869a23": "異；名異故各照，義同故傳照，是則不可思議",
    "T33n1717_008:0869a24": "境智，一境一切境、一智一切智。如可思議中",
    "T33n1717_008:0869a25": "尚六界十如結攝一切異名諸境，諸境亦爾、",
    "T33n1717_008:0869a26": "諸智亦然，況不思議大小偏圓互相攝耶？故",
    "T33n1717_008:0869a27": "下結云諦融智融圓成開顯法華妙旨，若不",
    "T33n1717_008:0869a28": "見始終妙意，徒自云云何益者乎？於中又",
    "T33n1717_008:0869a29": "四：初正明傳照。次「如此等」下義當於判開，",
    "T33n1717_008:0869b01": "傳照如判，俱融如開。三「如此等」下義當開",
    "T33n1717_008:0869b02": "教見理，若見理時一切俱開。四略以智例",
    "T33n1717_008:0869b03": "境也。初文者，秖是以後智傳照前境，十如",
    "T33n1717_008:0869b04": "居初故不論智，據理亦應以十如智照",
    "T33n1717_008:0869b05": "於五境，是則六智一一皆能照於五境。如文",
    "T33n1717_008:0869b06": "可見，不須委論。若不解此，諸境諸智若",
    "T33n1717_008:0869b07": "大若小更相間入，若判若開互為法界，如何",
    "T33n1717_008:0869b08": "能識《法華》所宗？豈能了於一心妙境境智相",
    "T33n1717_008:0869b09": "稱，如何能見下諸妙文所依所發乃至化他",
    "T33n1717_008:0869b10": "不思議用？妙感妙應乃至眷屬並從此生，乃",
    "T33n1717_008:0869b11": "至本證亦不出此，人不見之謂為煩&#x82BF;。◎",
    "T33n1717_008:0869b12": "[0869b12] ◎次明行妙中，文自為二，今又為三：標、列、",
    "T33n1717_008:0869b13": "釋。釋中初略簡&#x9E81;顯妙，次「前對」下次依章",
    "T33n1717_008:0869b14": "解釋。初文又二：初對前境智舉&#x9E81;，次「妙行",
    "T33n1717_008:0869b15": "者」下顯妙。初文又三：初明三法次第相須，",
    "T33n1717_008:0869b16": "次明三法更互相顯，三「如此」下結。初文者，",
    "T33n1717_008:0869b17": "行假智、智假境，智行是能到、理境是所",
    "T33n1717_008:0869b18": "到，到清涼池也。次文者，「解」即智也。智為",
    "T33n1717_008:0869b19": "行本則行藉智生，行能成智則智藉行成，",
    "T33n1717_008:0869b20": "智能顯理智生則理生，理未窮故則智未",
    "T33n1717_008:0869b21": "息，故理生則智生。結文可見。[0869b21] 問：[0869b21] 若一心三",
    "T33n1717_008:0869b22": "智為妙行本，乃至一心三智照中道理到",
    "T33n1717_008:0869b23": "於初住清涼池者，何&#x9E81;之有而斥為非妙",
    "T33n1717_008:0869b24": "耶？[0869b24] 答：[0869b24] 似如所問，今云&#x9E81;者，未見一理而三",
    "T33n1717_008:0869b25": "理乃至一行而三行，乃至六即初後俱三，三",
    "T33n1717_008:0869b26": "一不殊，初後不二，乃至修德性德一念三",
    "T33n1717_008:0869b27": "身等。若如是者方名妙行。[0869b27] 「妙行者」下釋其",
    "T33n1717_008:0869b28": "相也。次釋妙行中，初標，次釋。初言「一行一",
    "T33n1717_008:0869b29": "切行」者，須約六即以明三德，今言行者多",
    "T33n1717_008:0869c01": "在住前，三法妙顯多於初住故也。[0869c01] 問：[0869c01] 一行",
    "T33n1717_008:0869c02": "一切行其相如何？[0869c02] 答：[0869c02] 如四三昧是菩薩行，一",
    "T33n1717_008:0869c03": "一三昧無非法界諸度具足，故一施一戒皆",
    "T33n1717_008:0869c04": "具三諦三智三德，成波羅蜜，攝諸善法，是",
    "T33n1717_008:0869c05": "故名為一切行也。[0869c05] 次釋又二：先正釋，次與",
    "T33n1717_008:0869c06": "境智互融。初又二：初引經，次結成三德。初",
    "T33n1717_008:0869c07": "如文。次文言「深盡」等者，「盡」即法身，「具」即解",
    "T33n1717_008:0869c08": "脫，「深」即般若，如此三德在一心中，境即理",
    "T33n1717_008:0869c09": "性三德，智即三德之解，行即三德之觀，始從",
    "T33n1717_008:0869c10": "觀行，終至六根，無非妙法。次文又三：先總",
    "T33n1717_008:0869c11": "明，次「前境說」下別明，三「若三」下結。初言「與前",
    "T33n1717_008:0869c12": "境智一而論三」者，「一」謂涅槃，「三」謂三德，「境」",
    "T33n1717_008:0869c13": "是法身，「智」是般若，「行」是解脫，當知秖一涅",
    "T33n1717_008:0869c14": "槃而論此三。又境即理三，智即名字三，行即",
    "T33n1717_008:0869c15": "觀行相似三也。當知九秖是三，三秖是一，一",
    "T33n1717_008:0869c16": "尚無一，豈有九三？二三如文。次正釋中二：",
    "T33n1717_008:0869c17": "先敘來意，次「若直」下正釋。釋中先釋通途，",
    "T33n1717_008:0869c18": "次釋約教。言通途者，還依向妙以立通途，",
    "T33n1717_008:0869c19": "未判屬一教故也。隨教各別自明增數，故",
    "T33n1717_008:0869c20": "曰「約教」，如諸部中有共教者，即其事也。所",
    "T33n1717_008:0869c21": "謂華嚴共二，乃至般若共三，於諸部中復",
    "T33n1717_008:0869c22": "有同聽異聞自成約教，故須有此二種釋",
    "T33n1717_008:0869c23": "義。所以列此增數行者，為知行妙遍收諸",
    "T33n1717_008:0869c24": "行，攝一切教所明諸行。相須之行正在別",
    "T33n1717_008:0869c25": "教，藏通二教亦有此義，而理淺近置而不論。",
    "T33n1717_008:0869c26": "今明圓人境智行三，一一具三方名行妙，如",
    "T33n1717_008:0869c27": "行即有具深盡三，依理起解名為智三，理",
    "T33n1717_008:0869c28": "體即是理性之三，此之三三不假相須。復",
    "T33n1717_008:0869c29": "以境智行三，用對三德，不縱不橫。[0869c29] 問：[0869c29] 何故",
    "T33n1717_008:0870a01": "不名增一？如《增一阿含》及《毘尼》等，而言增",
    "T33n1717_008:0870a02": "數耶？[0870a02] 答：[0870a02] 其義實通。若言增一者，恐濫增法，",
    "T33n1717_008:0870a03": "謂以一法增而加前法。今言增數，但是數",
    "T33n1717_008:0870a04": "增，法體無定，或是一法離開增數，或以異法",
    "T33n1717_008:0870a05": "數增前故亦名增數。通途、約教二義咸然，是",
    "T33n1717_008:0870a06": "故唯著增數之言，總論秖是法界大體離出",
    "T33n1717_008:0870a07": "萬行。[0870a07] 初通途文為四：初先敘意，意在略舉",
    "T33n1717_008:0870a08": "知其大綱；次「釋論」下正釋；三「行雖」下明不思",
    "T33n1717_008:0870a09": "議相導相發等；四「若得此」下結歎。初二文者，",
    "T33n1717_008:0870a10": "但可以列數，不可以名具。第三文中云「針",
    "T33n1717_008:0870a11": "導線」者，《大論》三十三文。「御導牛」者，《大論》二十",
    "T33n1717_008:0870a12": "文。謂得前意，以不思議智，顯不思議行，至",
    "T33n1717_008:0870a13": "不思議理，故後文云「智如導主」等，但約不思",
    "T33n1717_008:0870a14": "議異前耳。[0870a14] 次約教中二：初通約四教明",
    "T33n1717_008:0870a15": "增數相，次廣明別圓兩五行相。為別圓二教",
    "T33n1717_008:0870a16": "行法該廣，別雖次第，證道是同，是故行門",
    "T33n1717_008:0870a17": "可以相例、可以相顯。初文三：初正釋，次判，",
    "T33n1717_008:0870a18": "三開。初又三：標、釋、結。釋中自四：初三藏中",
    "T33n1717_008:0870a19": "二：初增一至三，次廣指諸數。初文初者",
    "T33n1717_008:0870a20": "明一法為行者，謂不放逸及他物莫取。於",
    "T33n1717_008:0870a21": "中二：先引經，次「所言」下釋中，前之二文俱",
    "T33n1717_008:0870a22": "有所作已辦而不釋者，此是果法故不復",
    "T33n1717_008:0870a23": "釋。今意明行故但釋不放逸。言「護心不放",
    "T33n1717_008:0870a24": "逸行」者，《增一》第四佛在給孤獨告諸比丘",
    "T33n1717_008:0870a25": "當修一法，廣演一法修行廣布已便得神",
    "T33n1717_008:0870a26": "通諸行寂靜得沙門果至泥洹果。云何一",
    "T33n1717_008:0870a27": "法？謂不放逸行。云何不放逸？所謂護心。云何",
    "T33n1717_008:0870a28": "護心？於是比丘當守護心？有漏心有漏法",
    "T33n1717_008:0870a29": "欲得悅預，未盡欲漏便不生，已生便滅，無",
    "T33n1717_008:0870b01": "明亦爾。閑靜一處便自覺知，而自遊戲便得",
    "T33n1717_008:0870b02": "解脫，四智具足。「所作」等者，一切羅漢皆具四",
    "T33n1717_008:0870b03": "智，謂我生已盡，梵行已立，所作已辦，不受",
    "T33n1717_008:0870b04": "後有。今文略舉一焉。[0870b04] 增二法中具如《止觀》第",
    "T33n1717_008:0870b05": "三記。今止謂戒門，觀謂四諦慧。又止謂",
    "T33n1717_008:0870b06": "苦諦，觀謂餘三。言「怛薩阿竭」者，古譯經論",
    "T33n1717_008:0870b07": "如來三號云「怛薩阿竭、阿羅訶、三藐三佛陀」，",
    "T33n1717_008:0870b08": "初句謂如來，次句謂應供，後句謂正遍知。",
    "T33n1717_008:0870b09": "晉宋已來譯經皆爾。晉安帝隆安年中僧伽",
    "T33n1717_008:0870b10": "婆譯《增一》云：「此之止觀，佛及弟子皆悉修習。」",
    "T33n1717_008:0870b11": "即此意也。如《婆沙》中五百比丘皆云所修",
    "T33n1717_008:0870b12": "止觀，展轉相讚云：「善哉！善哉！如來弟子所修",
    "T33n1717_008:0870b13": "皆同，佛亦如是。」[0870b13] 次增三中二：先對，次引教",
    "T33n1717_008:0870b14": "中先引、次釋。言「五部」者，彌沙塞、曇無德、迦",
    "T33n1717_008:0870b15": "葉遺、婆&#x9E81;富羅、薩婆多，具如《止觀》第六記，",
    "T33n1717_008:0870b16": "餘數略如文。[0870b16] 通教增數行為二：初敘意，次",
    "T33n1717_008:0870b17": "正釋。初文中云「不定部帙」者，不同三藏四",
    "T33n1717_008:0870b18": "《阿含》等別有部帙。今以諸部方等諸般若中",
    "T33n1717_008:0870b19": "但是三乘共行，即判屬通。次釋中二：初釋",
    "T33n1717_008:0870b20": "一法，次餘數，並略。初文又二：初正釋，次指",
    "T33n1717_008:0870b21": "廣。初文又三：初標，次釋，三「如是」下結。初如",
    "T33n1717_008:0870b22": "文。次釋中二：先出論文，次「云何」下釋論",
    "T33n1717_008:0870b23": "意。又二：初引論文自釋，次「今觀」下正釋論",
    "T33n1717_008:0870b24": "文。初又二：初論文自標，次「所謂」下論中自釋。",
    "T33n1717_008:0870b25": "釋中二：初略釋，次「如四大」下舉類。一切諸",
    "T33n1717_008:0870b26": "法無不於一和合法中觀眾多性，以多破",
    "T33n1717_008:0870b27": "一名為一相，以無破一名為無相，故舉四",
    "T33n1717_008:0870b28": "大以例知。次正釋中三：先法，次譬，三合。法",
    "T33n1717_008:0870b29": "中四：先略釋，次「若言」下縱徵，三「如是」下例",
    "T33n1717_008:0870c01": "破諸法，四「此以」下結成觀相，此即性相二空",
    "T33n1717_008:0870c02": "之相也。一相是性空，無相是相空，是則一",
    "T33n1717_008:0870c03": "大之中餘三為他、一大為自，既破自他，共",
    "T33n1717_008:0870c04": "則不立。初文中推四大相，如《止觀》第二觀",
    "T33n1717_008:0870c05": "音觀門，但彼兼破轉計，於一一大開為四",
    "T33n1717_008:0870c06": "句，如因事堅以破情堅，乃至四句皆是堅",
    "T33n1717_008:0870c07": "義，餘大亦然。此文依《大論》，但破四大實法，",
    "T33n1717_008:0870c08": "故於四大更互推撿，地中無三名為一相，",
    "T33n1717_008:0870c09": "地亦自無名為無相，故一相亦無，餘大亦爾。",
    "T33n1717_008:0870c10": "次譬中云「如前火木」，如《止觀》第三記。此之譬",
    "T33n1717_008:0870c11": "意通於偏圓，今唯在通也。[0870c11] 次別教增數行者，",
    "T33n1717_008:0870c12": "又二：初廣，次略。初文亦應云不定部帙，指",
    "T33n1717_008:0870c13": "華嚴方等般若中歷別行法即是其相，然方",
    "T33n1717_008:0870c14": "等中多以別行斥於小行，般若中多以別",
    "T33n1717_008:0870c15": "法展轉融通，華嚴正當歷別之行，故今略出",
    "T33n1717_008:0870c16": "以為行相。又二：初正釋，次「是一一」下功能。",
    "T33n1717_008:0870c17": "初云「指華嚴善財入法界」者，彼經一一善知",
    "T33n1717_008:0870c18": "識皆言「我唯知此一法」故也。言「或如幻三",
    "T33n1717_008:0870c19": "昧」者，彼〈法界品〉善財至摩耶夫人所獲是",
    "T33n1717_008:0870c20": "三昧，廣如經說。「投巖赴火」者，善財南行有",
    "T33n1717_008:0870c21": "聚落名伊沙那，有婆羅門名曰勝熱，善財",
    "T33n1717_008:0870c22": "見彼婆羅門修行苦行求一切智，四面火聚",
    "T33n1717_008:0870c23": "猶如大山，中有刀山，高峻無極，登彼山上，",
    "T33n1717_008:0870c24": "投身火聚，善財云：我已先發等(云云)。婆羅門",
    "T33n1717_008:0870c25": "言：汝今若能上此刀山，投身火聚，諸菩薩行",
    "T33n1717_008:0870c26": "悉皆清淨。善財念言：人身難得，脫諸難難，諸",
    "T33n1717_008:0870c27": "根具難，值佛聞法遇善知識逢善友難，受",
    "T33n1717_008:0870c28": "如法教得正命難，此將非魔所使耶？此非",
    "T33n1717_008:0870c29": "險惡徒黨詐稱菩薩善知識耶？爾時十千梵",
    "T33n1717_008:0871a01": "王空中告言：善男子！莫作是念。今此聖者",
    "T33n1717_008:0871a02": "得金剛焰三昧光明法門，度諸眾生。十千諸",
    "T33n1717_008:0871a03": "魔空中勸，十千自在天空中散華，乃至他化",
    "T33n1717_008:0871a04": "天龍八部各有十千修供養已，婆羅門為",
    "T33n1717_008:0871a05": "善財說法，善財聞已心大歡喜，於婆羅門",
    "T33n1717_008:0871a06": "所，起真善知識心，說偈讚歎。善財投火，未",
    "T33n1717_008:0871a07": "至火間即得菩薩善住三昧，觸火得寂靜",
    "T33n1717_008:0871a08": "三昧。善財言：刀山大火觸我身時，安隱無患。",
    "T33n1717_008:0871a09": "婆羅門言：唯我行此菩薩無盡輪解脫，火",
    "T33n1717_008:0871a10": "燒諸眾生見惑無餘，必不退轉。見通深",
    "T33n1717_008:0871a11": "淺。「算沙」者，善財南行至名聞國，於自在主",
    "T33n1717_008:0871a12": "善知識所，得算沙法門。自在主言：我已先",
    "T33n1717_008:0871a13": "於文殊師利童子所，修學書算印等法門，",
    "T33n1717_008:0871a14": "入工巧神通知一切法門，常與十千童子",
    "T33n1717_008:0871a15": "在河渚上共圍遶聚沙為戲，因此法門得",
    "T33n1717_008:0871a16": "知世間書算界處等法，亦能治病，一切世法",
    "T33n1717_008:0871a17": "皆知，乃至菩薩算法一百落叉為俱胝，俱胝",
    "T33n1717_008:0871a18": "俱胝為一那庾多，乃至不可說不可說轉等",
    "T33n1717_008:0871a19": "三十重算法。以此算法，知無量由旬廣大沙",
    "T33n1717_008:0871a20": "聚，悉知內外顆粒多少，乃至亦知十方沙",
    "T33n1717_008:0871a21": "數，知眾生數法差別數法名數，如來名數",
    "T33n1717_008:0871a22": "皆能知能說，成就大願。舊經中云：文殊已教",
    "T33n1717_008:0871a23": "我如黶子法門沙聚法門印法門，餘同新經。",
    "T33n1717_008:0871a24": "今文依舊經，故云「相黶」。「發菩提心等」者，善",
    "T33n1717_008:0871a25": "財至一一善知識所，皆言聖者，我已先發",
    "T33n1717_008:0871a26": "阿耨三菩提心，而未知聖者云何修菩薩",
    "T33n1717_008:0871a27": "行等？次功能中，言「皆破無明入深境界」者，",
    "T33n1717_008:0871a28": "今文通論一教不分賢聖之位，若於諸善",
    "T33n1717_008:0871a29": "知識所但得俗諦三昧，則但破無知，名為",
    "T33n1717_008:0871b01": "無明；若入實相則破障中微細無明，多分",
    "T33n1717_008:0871b02": "並約教道不融破無明惑，故云「我唯知此",
    "T33n1717_008:0871b03": "一法門」耳。證道無隔豈得不知？若菩提流",
    "T33n1717_008:0871b04": "支《法界性論》以諸知識用對四十二位，則皆",
    "T33n1717_008:0871b05": "破無明。但今一家據唯知一法及以普賢、彌",
    "T33n1717_008:0871b06": "勒意望之，則自成次第不相攝故，此則全",
    "T33n1717_008:0871b07": "如今家所判。[0871b07] 圓教增數，亦先廣，次略指。初",
    "T33n1717_008:0871b08": "文且增至十法者，為取十乘觀法故也。餘",
    "T33n1717_008:0871b09": "行並是當門得益而為始終，今此十法始終",
    "T33n1717_008:0871b10": "具足將送行者至初住故。初一行中若始",
    "T33n1717_008:0871b11": "終論之亦須具十，且以法界為正未及",
    "T33n1717_008:0871b12": "餘行，法界即是十中不思議境。言「繫緣」等及",
    "T33n1717_008:0871b13": "「一切無礙人」等，如《止觀》第一記。此圓增數其",
    "T33n1717_008:0871b14": "名乃通、體必異漸，《止觀》文中雖以止觀釋",
    "T33n1717_008:0871b15": "繫緣義，今取所繫所念即實相境為一法",
    "T33n1717_008:0871b16": "也。言「一切無明等」者，釋上能繫能念之功",
    "T33n1717_008:0871b17": "用也，止故永寂，觀故如空。「此之」下重明行",
    "T33n1717_008:0871b18": "之功能，一切菩薩無異行故，皆悉由之出",
    "T33n1717_008:0871b19": "於二死，從因至果，唯用一法，智無異照名",
    "T33n1717_008:0871b20": "為等觀，行無異趣名為等入，解慧觀成寂",
    "T33n1717_008:0871b21": "然止成，兩處三界無復過上。「匹」謂匹類。「增",
    "T33n1717_008:0871b22": "二法」等者，寂照止觀，無作三學無作道品。初",
    "T33n1717_008:0871b23": "四念處言「五門禪」者，如《淨名》迦旃延章五",
    "T33n1717_008:0871b24": "門是也，取結成雙非以顯中道，為圓五",
    "T33n1717_008:0871b25": "門。如云諸法畢竟不生不滅，是非常非無常",
    "T33n1717_008:0871b26": "義，五受陰洞達空無所起，是非苦非樂義，",
    "T33n1717_008:0871b27": "諸法畢竟無所有，是非空非有義，於我無我",
    "T33n1717_008:0871b28": "而不二，是非我非無我義。寂滅之義名通大",
    "T33n1717_008:0871b29": "小，不須雙非，即名以顯中道之義，即圓五",
    "T33n1717_008:0871c01": "門也。「亦名五行」等至第六卷更釋。六波羅",
    "T33n1717_008:0871c02": "蜜，於一心中以六即位度二死岸。七善者，",
    "T33n1717_008:0871c03": "疏云「夫七善之語通於大小」，今局在圓七善",
    "T33n1717_008:0871c04": "也。一、初中後善是序正流通時節善，二、其義",
    "T33n1717_008:0871c05": "深遠名為義善，三、其語巧妙名為語善，四、純",
    "T33n1717_008:0871c06": "一無雜名為獨一善，五、具足名為圓滿善，六、",
    "T33n1717_008:0871c07": "清白名為調柔善，七、梵行之相名為慈悲善。",
    "T33n1717_008:0871c08": "亦應細分諸教七異，以顯《法華》獨顯圓七",
    "T33n1717_008:0871c09": "是今文意。始四念至八道，具如《止觀》道品",
    "T33n1717_008:0871c10": "中。九種大禪唯在別圓，今意非別，列釋具",
    "T33n1717_008:0871c11": "在法界次第，彼亦未分別圓之異，若欲分",
    "T33n1717_008:0871c12": "之約境約智以分行相。十種境，如《止觀》。陰",
    "T33n1717_008:0871c13": "等十境唯在三教，今是圓人所觀境界，故云",
    "T33n1717_008:0871c14": "「十境」，觀已俱成不思議故。「十乘」者，亦義通",
    "T33n1717_008:0871c15": "四教，今非前三，乃至百億例此判之。次「然",
    "T33n1717_008:0871c16": "增數」下判前約教又二：先約四教以判&#x9E81;",
    "T33n1717_008:0871c17": "妙，次約今經重顯妙行。前四中圓已屬今",
    "T33n1717_008:0871c18": "經，為明行相故重別辨，如前境智皆引當",
    "T33n1717_008:0871c19": "文為證故也。始從一法終至六法，皆是四",
    "T33n1717_008:0871c20": "安樂之相狀也，為成增數故以四法同共",
    "T33n1717_008:0871c21": "列之。又四安樂行中，止觀應屬二法，三業",
    "T33n1717_008:0871c22": "應屬三法，誓願亦屬四法。又前所列圓教",
    "T33n1717_008:0871c23": "十數總在今經，然名義等尚通諸部，是故",
    "T33n1717_008:0871c24": "更對增六之法，名之與義全屬此經。三開",
    "T33n1717_008:0871c25": "如文。[0871c25] 次明二教五行，五行具在《大經》十一，",
    "T33n1717_008:0871c26": "經初云：「佛告迦葉菩薩：應當於是大乘大般",
    "T33n1717_008:0871c27": "涅槃專心思惟五種之行。何等為五？一者",
    "T33n1717_008:0871c28": "聖行乃至病行。善男子！菩薩常當修習是五",
    "T33n1717_008:0871c29": "種行，復有一行是如來行。」今家判前所列",
    "T33n1717_008:0872a01": "名次第行，復有一行名不次第行。又前五",
    "T33n1717_008:0872a02": "中通於兩義，證道通圓，教道唯別。今釋五",
    "T33n1717_008:0872a03": "行，先列章，次解釋。釋中二：先釋，次料簡",
    "T33n1717_008:0872a04": "釋疑。初釋中三：先釋兩五行，次判，三開。初",
    "T33n1717_008:0872a05": "釋中二：先次第，次不次第。先次第中二：先列，",
    "T33n1717_008:0872a06": "次釋。釋中二：初正釋，次問答料簡。初文釋中，",
    "T33n1717_008:0872a07": "五行自為五文。初聖行中二：先列，次釋。釋",
    "T33n1717_008:0872a08": "中二：先引經立意，次正釋。初文者又二：初",
    "T33n1717_008:0872a09": "「如經」下經文，次「從此」下是文中結示。次從「若",
    "T33n1717_008:0872a10": "聞」下解釋，又三：初明依經立信，次明依信",
    "T33n1717_008:0872a11": "立願，後方依願立行。初立信者，信於果",
    "T33n1717_008:0872a12": "頭滅理及以緣修之行，行要不出三學，先",
    "T33n1717_008:0872a13": "知苦集，信此道滅以破苦集，故菩薩發心",
    "T33n1717_008:0872a14": "須以四諦為願行之本，具如《止觀》第一及",
    "T33n1717_008:0872a15": "第五明發心中辨。次「自傷」下依信立願，又",
    "T33n1717_008:0872a16": "為二：先自愍悲他，次正明願相。唯有苦集",
    "T33n1717_008:0872a17": "無復道滅，是則四諦俱無故也。以不了苦",
    "T33n1717_008:0872a18": "集，即名為無。次「菩薩」下正明發願，即四弘",
    "T33n1717_008:0872a19": "也。具如《止觀》發心中明。今是次第弘誓之相，",
    "T33n1717_008:0872a20": "應與前兩後一子細以境智相對辨別，今",
    "T33n1717_008:0872a21": "文中總略無復委悉。三「發誓願已」下正明行",
    "T33n1717_008:0872a22": "相以填前願，至無作慧行，斷十二品無明，",
    "T33n1717_008:0872a23": "願方滿也。行相為三：先戒，次定，三慧。初戒",
    "T33n1717_008:0872a24": "中三：謂釋、判、開。初釋中為二：先正釋，次結",
    "T33n1717_008:0872a25": "勸辨位。初又二：初明持根本白四羯磨以",
    "T33n1717_008:0872a26": "為遠因，次「因是」下明由是因本，次出生五",
    "T33n1717_008:0872a27": "支諸戒。初文者，若不盡壽淨修梵行，則常住",
    "T33n1717_008:0872a28": "遠果何由可剋？言「盡壽」者，且順白四所受勢",
    "T33n1717_008:0872a29": "分為言，故於二百五十中，性遮兩戒等持",
    "T33n1717_008:0872b01": "無缺，而世大乘語者乃根本先壞。何者？謂",
    "T33n1717_008:0872b02": "證真如則大妄居首，三寶交互盜用為先，",
    "T33n1717_008:0872b03": "未善媒房安疑衣&#x9262;，受食受藥詎思益方，",
    "T33n1717_008:0872b04": "屏坐露坐曾無介意，說法豈求男子，宿載",
    "T33n1717_008:0872b05": "無間女人，如斯等類不可具載。愛見羅剎",
    "T33n1717_008:0872b06": "全損浮囊，身尚叵存利他安在？言「羅剎乞",
    "T33n1717_008:0872b07": "浮囊」等，廣如《止觀》第四持戒犯相等文。「因是",
    "T33n1717_008:0872b08": "持戒具足根本」乃至「無上道」者，明定慧聖行",
    "T33n1717_008:0872b09": "並由事戒而得成就。於中先列，次釋。初云",
    "T33n1717_008:0872b10": "「具足」等者，五八十等未名具足，至此白四",
    "T33n1717_008:0872b11": "方名具足。言「根本」者，由此能為道定根本，",
    "T33n1717_008:0872b12": "若此具足復由五八以為根本。言「前後眷屬",
    "T33n1717_008:0872b13": "餘清淨戒」者，捨墮已下及諸經所制皆名餘",
    "T33n1717_008:0872b14": "戒。經列五支戒，前二支戒聖行攝，次一定聖",
    "T33n1717_008:0872b15": "行攝，餘二慧聖行攝，故文且通列，同名戒故。",
    "T33n1717_008:0872b16": "「絓」者卦也亦預也。「後三非作法是得法」者，經",
    "T33n1717_008:0872b17": "列五支戒竟，云復有二種戒：一者受世教",
    "T33n1717_008:0872b18": "戒，二者得正法戒。得正法戒終不為惡，受",
    "T33n1717_008:0872b19": "世教者謂白四羯磨然後乃得。得正法戒者，",
    "T33n1717_008:0872b20": "通於大小及定慧等。從受得戒邊，戒聖行攝，",
    "T33n1717_008:0872b21": "又有二種：一者性戒，二者息世譏嫌戒。經文",
    "T33n1717_008:0872b22": "釋譏嫌戒，具如《梵網》列諸輕戒及諸願等。",
    "T33n1717_008:0872b23": "「非諸惡覺」等者，戒體是覺，離惡覺故名覺",
    "T33n1717_008:0872b24": "清淨，故名「定共」。既云「發得根本」，通指欲散，",
    "T33n1717_008:0872b25": "俱名「惡覺」，與色定俱，故名「定共」。「護持」等者，",
    "T33n1717_008:0872b26": "種種方便令入無漏，故名「護持」。初離邪見，",
    "T33n1717_008:0872b27": "故名「正念」。無諸見穢，故名「清淨」。從相似來",
    "T33n1717_008:0872b28": "通屬此戒，故指軟等名雖未發，乃至羅漢",
    "T33n1717_008:0872b29": "通名道共。「復次」下寄此位中判道定屬戒，",
    "T33n1717_008:0872c01": "以止行二善俱是戒故，故先判已。結云「動",
    "T33n1717_008:0872c02": "不動俱是毘尼」，道定是不動，律儀名為動。「何",
    "T33n1717_008:0872c03": "者」下釋。[0872c03] 次「迴向具足」者，能迴己與他、迴因",
    "T33n1717_008:0872c04": "向果，至此方得名為具足。先標名，次「即是」",
    "T33n1717_008:0872c05": "下釋，中二：先略舉願行，次釋願行。初文以",
    "T33n1717_008:0872c06": "願行具足得大乘名，前四濫小，是故此中偏",
    "T33n1717_008:0872c07": "名大乘。次「弘誓」下釋，釋中三：先總願指前，",
    "T33n1717_008:0872c08": "次明事行，三廣明別願。初如文。次文者，",
    "T33n1717_008:0872c09": "雖列六度猶戒中攝，故六全成戒。言能忍",
    "T33n1717_008:0872c10": "身苦名為生忍，忍心違順名為法忍，八風",
    "T33n1717_008:0872c11": "秖是利衰等八，不出違順。「雞狗等戒」者，此諸",
    "T33n1717_008:0872c12": "外計並屬勒沙婆宗二十五諦中，彼云苦",
    "T33n1717_008:0872c13": "行有六：一自餓，二投淵，三赴火，四自墜，五",
    "T33n1717_008:0872c14": "寂默，六持牛狗等戒。謂得宿命智，見從牛",
    "T33n1717_008:0872c15": "等中來得生人身，便謂修牛等行而得人",
    "T33n1717_008:0872c16": "身，即便噉草及噉糞等。不知牛等於彼業",
    "T33n1717_008:0872c17": "謝，往勝因牽生於人天，亦如《婆沙》。屠兒伽叱",
    "T33n1717_008:0872c18": "緣及六十二見，如《止觀》第二記。[0872c18] 次別願，文三：",
    "T33n1717_008:0872c19": "先舉菩薩戒中一十二願，次列《大經》防護十",
    "T33n1717_008:0872c20": "願，三對《大論》十戒以辨同異。初如文。次文",
    "T33n1717_008:0872c21": "二：先列，次與根本五支辨同異。初文二：先",
    "T33n1717_008:0872c22": "列，次結意又二：先標意，次會同。次與五支",
    "T33n1717_008:0872c23": "辨異中云「如醫療病」等者，菩薩醫王療眾",
    "T33n1717_008:0872c24": "生病不為病污。三與《大論》十戒對辨者，《大",
    "T33n1717_008:0872c25": "經》十戒對《大論》十戒，文稍參互，今具對錄。論",
    "T33n1717_008:0872c26": "不缺，即《大經》禁戒，屬根本業支。論不破不",
    "T33n1717_008:0872c27": "穿，即《大經》清淨戒善戒，屬前後眷屬支。故文",
    "T33n1717_008:0872c28": "中云「從根本眷屬等兩支中出禁等三」。論不",
    "T33n1717_008:0872c29": "雜戒，即《大經》不缺戒，屬非諸惡覺覺清淨支。",
    "T33n1717_008:0873a01": "論隨道戒、無著戒，即《大經》不析戒，屬護持正",
    "T33n1717_008:0873a02": "念支。論自在戒智所讚戒、隨定戒、具足戒，即",
    "T33n1717_008:0873a03": "《大經》大乘戒、不退戒、隨順戒、畢竟戒、具足諸",
    "T33n1717_008:0873a04": "波羅蜜戒，屬迴向無上道支。從五支出文",
    "T33n1717_008:0873a05": "雖如前，若但以論十對大經十者，論不缺",
    "T33n1717_008:0873a06": "戒即《大經》禁戒。論不破戒即《大經》清淨戒，論",
    "T33n1717_008:0873a07": "不穿戒即《大經》善戒，論不雜戒即《大經》不缺",
    "T33n1717_008:0873a08": "戒，與論不缺，名同意別。論取缺壞不任故",
    "T33n1717_008:0873a09": "對根本，經取微有缺損故對不雜。論隨道",
    "T33n1717_008:0873a10": "戒、無著戒即《大經》不析戒，論智所讚戒即《大",
    "T33n1717_008:0873a11": "經》大乘戒，論自在戒即《大經》不退戒、隨順",
    "T33n1717_008:0873a12": "戒，論隨定戒即《大經》畢竟戒，論具足戒即《大",
    "T33n1717_008:0873a13": "經》具足波羅蜜戒，但依此對自見，誤文亦",
    "T33n1717_008:0873a14": "不須改。次「涅槃」下結勸辨位如文。[0873a14] 次判中",
    "T33n1717_008:0873a15": "初云「戒聖行」等者，以有淺深故，於淺深",
    "T33n1717_008:0873a16": "判其&#x9E81;妙；以證道同故，故隨順等亦得名",
    "T33n1717_008:0873a17": "妙。今復於次第分對四教者，以次第行",
    "T33n1717_008:0873a18": "豎，與四教行相同故。於中二：先約教判，",
    "T33n1717_008:0873a19": "次約五味。初約教中「律儀通攝眾」等者，大小",
    "T33n1717_008:0873a20": "乘眾通用律儀攝其分位，故各依律儀以",
    "T33n1717_008:0873a21": "定位次，是故菩薩在大則大、在小則小，故",
    "T33n1717_008:0873a22": "知菩薩在小乘眾，還依小乘位次而坐，在",
    "T33n1717_008:0873a23": "大乘眾，則依大乘位次而坐，故云用律儀",
    "T33n1717_008:0873a24": "定之，故不別立三乘位次。此語藏通菩薩，",
    "T33n1717_008:0873a25": "故云戒法是同。言「亦兼通」者，但兼通教出",
    "T33n1717_008:0873a26": "假菩薩隨界內機順真諦理耳，別人以",
    "T33n1717_008:0873a27": "中理為真。釋具足中先釋，次引多文證，",
    "T33n1717_008:0873a28": "其能如是，是名奉律者。觀心無生究竟持戒",
    "T33n1717_008:0873a29": "具如波離章中，心無內外及以垢淨名真",
    "T33n1717_008:0873b01": "奉律。「久修梵行」等者，此以久在二乘位中，",
    "T33n1717_008:0873b02": "名為久修。今聞開權，一切萬行同歸佛乘，",
    "T33n1717_008:0873b03": "名為果報。「羅&#x777A;羅密行」者，小乘亦云羅&#x777A;",
    "T33n1717_008:0873b04": "羅密行與《法華》何別？然大小不同，小乘以",
    "T33n1717_008:0873b05": "微細護持為密，如云羅云比丘不曾倚樹",
    "T33n1717_008:0873b06": "倚壁，不曾顧視，不曾與女人一言等。今《法",
    "T33n1717_008:0873b07": "華》中約其發&#x8FF9;，即以&#x8FF9;覆本名之為密，此",
    "T33n1717_008:0873b08": "語本在開權文中。引證意者，謂羅云比丘本",
    "T33n1717_008:0873b09": "持圓妙、&#x8FF9;示為&#x9E81;，故但屬判&#x9E81;妙中攝。「復",
    "T33n1717_008:0873b10": "次」下約五味判者，若約五支，即以初支以",
    "T33n1717_008:0873b11": "為初味，後支為後味，中間為三味。若束十",
    "T33n1717_008:0873b12": "戒為四教、四教為五味者，即以三藏為",
    "T33n1717_008:0873b13": "初味，圓教為後味，通別為三味，即通教如",
    "T33n1717_008:0873b14": "酪，別如二蘇，應以十行為生，十向為熟。",
    "T33n1717_008:0873b15": "[0873b15] 開&#x9E81;顯妙者又二：先更寄相待重問答釋疑，",
    "T33n1717_008:0873b16": "次「開&#x9E81;」下正明開顯。初文即應開&#x9E81;令顯",
    "T33n1717_008:0873b17": "妙戒，先問答料簡者，簡出&#x9E81;戒即為所開，",
    "T33n1717_008:0873b18": "乃是重料簡。於判&#x9E81;妙文以顯開&#x9E81;，故下",
    "T33n1717_008:0873b19": "結云「此說猶是待&#x9E81;之戒」，他既不曾分於四",
    "T33n1717_008:0873b20": "菩薩別，今問三祇菩薩及《大品》中三乘共位",
    "T33n1717_008:0873b21": "菩薩為持何戒？若持梵網，何故重仍存四、",
    "T33n1717_008:0873b22": "輕分四篇？今小吉既與僧殘共篇，懺法一",
    "T33n1717_008:0873b23": "概對首，況夷愆許懺，許增益受，如是等異",
    "T33n1717_008:0873b24": "不可具之。故知前之二教三乘共行，別圓",
    "T33n1717_008:0873b25": "兩教專於梵網，若出家菩薩全用白四，而為",
    "T33n1717_008:0873b26": "護他加制六夷，與小異耳，餘諸輕重各隨",
    "T33n1717_008:0873b27": "其教。次文云「彼若答云」乃至「戒何得異」者，",
    "T33n1717_008:0873b28": "藏通兩經不別列眾，但出家者在出家二",
    "T33n1717_008:0873b29": "眾，在家者在在家二眾，故知還依小乘二",
    "T33n1717_008:0873c01": "眾律儀次第，是故二教無別菩薩戒。故《大論》",
    "T33n1717_008:0873c02": "三十八云：「以釋迦無別菩薩眾，故彌勒、文殊",
    "T33n1717_008:0873c03": "在聲聞中次第而坐。」次「答云無別緣覺眾」",
    "T33n1717_008:0873c04": "者，意明三乘同稟律儀，式又等如《止觀》第",
    "T33n1717_008:0873c05": "四記。「第一義光」等者，心非色故戒亦非色，",
    "T33n1717_008:0873c06": "故心無盡戒亦無盡，故使一切皆摩訶衍。[0873c06] 次",
    "T33n1717_008:0873c07": "明定聖行中三：標、列、釋。釋中三：釋、判、開。釋",
    "T33n1717_008:0873c08": "中自三：初釋世禪，又自為二：初列，次釋。釋",
    "T33n1717_008:0873c09": "中初根本味中，先總釋，次別釋。初文二：先釋",
    "T33n1717_008:0873c10": "總名，次釋通體。初又三：初釋名，次「大品」下",
    "T33n1717_008:0873c11": "引證，三「若能」下功能。「若能深觀根本」等者，此",
    "T33n1717_008:0873c12": "已明開權之始見禪實相乃名深觀，此本",
    "T33n1717_008:0873c13": "菩薩聖行得作此說；無觀慧者尚無念處，",
    "T33n1717_008:0873c14": "況生妙定？次「隱沒」下釋通體，通論禪體無",
    "T33n1717_008:0873c15": "念處觀故，地地須忻厭故，所證不分明故。",
    "T33n1717_008:0873c16": "次正釋中二：先標三品，次「初修」下釋。初文",
    "T33n1717_008:0873c17": "言「禪也等也」者，「禪」謂四禪。「等」謂四等，即",
    "T33n1717_008:0873c18": "四無量。「空」即四空。此中明禪乃是菩薩定",
    "T33n1717_008:0873c19": "聖行法，故須明修。不同《止觀》但辨發得",
    "T33n1717_008:0873c20": "略明相者示發不迷。今文修相亦具在修",
    "T33n1717_008:0873c21": "證中，始從根本乃至無漏。又今定聖行亦",
    "T33n1717_008:0873c22": "不須辨理定之相，謂非漏非無漏等義在慧",
    "T33n1717_008:0873c23": "聖行故，故今出世亦且辨觀練熏修。初數",
    "T33n1717_008:0873c24": "息，依《婆沙》，其相具如《止觀》第七記。言「轉緣」",
    "T33n1717_008:0873c25": "者，依細心中轉&#x9E81;入細，&#x9E81;細住前之方便",
    "T33n1717_008:0873c26": "也。六行者厭下苦&#x9E81;障、攀上勝妙出，忻三厭",
    "T33n1717_008:0873c27": "三各隨用一，展轉皆以自地為下，厭自地",
    "T33n1717_008:0873c28": "故名為「厭下」。「八聖種」者，具如《止觀》第六記。「二",
    "T33n1717_008:0873c29": "法動亂」者，覺觀二法也。「一知過不受，二訶責」",
    "T33n1717_008:0874a01": "者，知覺觀是妨亂之法，故云「知過」，既知過",
    "T33n1717_008:0874a02": "已應求勝定，如何以此二法為妙？是為",
    "T33n1717_008:0874a03": "「訶責」。即以四句撿之，名為「破析」。若修根",
    "T33n1717_008:0874a04": "本亦不須識三假四句，但滅壞覺觀亦名",
    "T33n1717_008:0874a05": "破析。「內外皎然」者，「內」謂定法，「外」謂欲身。",
    "T33n1717_008:0874a06": "「一識處」者，既離覺觀，得入二禪與內淨相",
    "T33n1717_008:0874a07": "應，即以內淨為一識處。「不依內外」者，「內」謂",
    "T33n1717_008:0874a08": "內淨，「外」謂覺觀。「若能知樂患」者，知第三禪樂",
    "T33n1717_008:0874a09": "過患也。「見不動大安」者，得第四禪也。「憂喜",
    "T33n1717_008:0874a10": "先已除」者，喜在第二，得第三時已離憂喜，",
    "T33n1717_008:0874a11": "故云先除。「苦樂今亦斷」者，樂在第三，今得",
    "T33n1717_008:0874a12": "第四則離第三。[0874a12] 次修四等，言四無量四法",
    "T33n1717_008:0874a13": "平等，於中二：先標修意，次釋。釋中三：先",
    "T33n1717_008:0874a14": "明攝所，次辦修相，三「發時」下隱沒等。廣明",
    "T33n1717_008:0874a15": "在修證及阿毘曇，如《止觀》第九略記。[0874a15] 次四",
    "T33n1717_008:0874a16": "空處為五：先標修意，次「滅色」下略出定體，",
    "T33n1717_008:0874a17": "三「方便者」下明修相，四「復次」下明所離相，",
    "T33n1717_008:0874a18": "五指廣。根本淨禪有三者。[0874a18] 問：[0874a18] 《止觀》中明根",
    "T33n1717_008:0874a19": "本淨禪，何故無六妙門？[0874a19] 答：[0874a19] 此六妙門非發",
    "T33n1717_008:0874a20": "得相，是故彼無。[0874a20] 言三根者，明此三法所被",
    "T33n1717_008:0874a21": "之人非關發得，正明修相故今明之。如",
    "T33n1717_008:0874a22": "欲界散地屬慧性故，上界諸禪屬定地故，",
    "T33n1717_008:0874a23": "自下升上皆能發者名定慧等。於中三：",
    "T33n1717_008:0874a24": "先結前總標，次列，三釋。初文中云「相違」者，",
    "T33n1717_008:0874a25": "謂暗證不暗證等三相違故也。次釋中，初",
    "T33n1717_008:0874a26": "釋六妙為四：初釋名，次對餘二以明行",
    "T33n1717_008:0874a27": "相，三「若廣」下功能，四正釋。初如文。次行相",
    "T33n1717_008:0874a28": "中二：初標，次釋。釋中二：先便宜，次略指對",
    "T33n1717_008:0874a29": "治。慧能斷惑故能發無漏，若定性多遍修",
    "T33n1717_008:0874b01": "諸定方能斷惑。次「若作對治復別途」者，具如",
    "T33n1717_008:0874b02": "《禪門》。「若廣明修習」等者，大小偏圓皆習此定，",
    "T33n1717_008:0874b03": "但方便各別、期心不同、次第亦別，故一一禪",
    "T33n1717_008:0874b04": "攝一切禪。今但次第，故沒諸意。四正釋中為",
    "T33n1717_008:0874b05": "二：初總釋，次別釋。初文三：初略舉數，次引",
    "T33n1717_008:0874b06": "證，三示相。初如文。次引證中言「遊止三四",
    "T33n1717_008:0874b07": "出生十二」者，三四謂十二門禪，出生十二",
    "T33n1717_008:0874b08": "謂六妙門修證各六，加功為修、任運為證。",
    "T33n1717_008:0874b09": "今文存略但云遊止等。若《婆沙》中能緣念出",
    "T33n1717_008:0874b10": "入息有六事不同。初數有五：一者滿數謂",
    "T33n1717_008:0874b11": "從一至十，二者減數謂從三至一，三者增",
    "T33n1717_008:0874b12": "數謂從一至三，四者聚數謂出入各六，五",
    "T33n1717_008:0874b13": "者淨數謂出入各五。問：先數何息？答：先數",
    "T33n1717_008:0874b14": "入息，以人生時息初入故。隨者，覺入至咽",
    "T33n1717_008:0874b15": "至臍乃至&#x811A;指，心皆隨至。止者，入至咽、出至",
    "T33n1717_008:0874b16": "鼻，心亦隨止。觀者，不但觀風息等，亦觀四",
    "T33n1717_008:0874b17": "大差別之相，乃至都觀五陰五相也。轉者，還",
    "T33n1717_008:0874b18": "也，轉此息觀起念處觀乃至世第一也。淨",
    "T33n1717_008:0874b19": "者，苦法忍去。論次文有料簡。問云：屬何性等？",
    "T33n1717_008:0874b20": "答云：屬慧性，依於欲身通三禪三未至。《大",
    "T33n1717_008:0874b21": "論》二十一云：「以有漏禪治欲，如以毒治毒，",
    "T33n1717_008:0874b22": "不獲已而用之。」今用亦爾。次別釋中二：先",
    "T33n1717_008:0874b23": "釋，次「佛坐」下引證。初文自六，但釋四文，餘",
    "T33n1717_008:0874b24": "二略無，具在修證。言釋四者，應為四文，",
    "T33n1717_008:0874b25": "隨、止復略。初釋中，先修，次證，隨、止可見。次",
    "T33n1717_008:0874b26": "釋觀中三：初通標，次料簡，三釋。通言觀者，",
    "T33n1717_008:0874b27": "文中標三，通攝一切不出此三，此是通標。",
    "T33n1717_008:0874b28": "今此門意不須假想，是故次簡，故云「初實",
    "T33n1717_008:0874b29": "後慧」。次「修實」下釋中二：先修，次證。初修中",
    "T33n1717_008:0874c01": "二：初釋，次功能。釋中二：先總，次「皮肉」下別。",
    "T33n1717_008:0874c02": "別中即為四文，初不淨，次「復觀」下苦，次「又觀」",
    "T33n1717_008:0874c03": "下無常，次「復觀」下無我。初言「內外」者，且約",
    "T33n1717_008:0874c04": "三十六物分之，具如《止觀》第九記。下三悉是",
    "T33n1717_008:0874c05": "觀於定心，皆苦無常等。次功能中二：先別明",
    "T33n1717_008:0874c06": "破四倒。次「不得」下總明除我，雖四不同",
    "T33n1717_008:0874c07": "皆為除我，故總別明之。次「如是」下證相者",
    "T33n1717_008:0874c08": "二：先釋相，次「是名」下結。釋中亦二：先正釋，",
    "T33n1717_008:0874c09": "次「心生」下功能。初釋中亦四，即四念成也。初",
    "T33n1717_008:0874c10": "「心眼」下不淨成，次眾苦逼迫苦觀成，剎那變",
    "T33n1717_008:0874c11": "易無常觀成，「一切」下無我觀成。次功能中亦",
    "T33n1717_008:0874c12": "二：先總，次「得」下別相成。故與修中前後互",
    "T33n1717_008:0874c13": "列，特勝通明在《法界次第》委釋，亦如《止觀》",
    "T33n1717_008:0874c14": "第九記。於中又為三：初釋名，次得名，三正",
    "T33n1717_008:0874c15": "釋。釋中二：先&#x7AEA;，次橫。&#x7AEA;中二：初正釋，次「觀",
    "T33n1717_008:0874c16": "棄捨時」下功能。初釋中自為十六，一一皆有",
    "T33n1717_008:0874c17": "修證，不復別論。次通明中二：先正釋，次指",
    "T33n1717_008:0874c18": "廣。初又二：先修，次證。修中二：先正明，次「如",
    "T33n1717_008:0874c19": "是」下功能。初修中二，先總舉三事，次「諦觀」下",
    "T33n1717_008:0874c20": "別觀三事。初文觀息，次「息本」下觀身，三「觀身」",
    "T33n1717_008:0874c21": "下觀心，此中不復觀四念處，故但觀三。初",
    "T33n1717_008:0874c22": "觀息如文。次觀身中云「四微」者，是所造四",
    "T33n1717_008:0874c23": "大，謂色香味觸，是四細色共為報身，故",
    "T33n1717_008:0874c24": "名為微，為地等四之所造故。聲非報法、不",
    "T33n1717_008:0874c25": "恆有故，是故不論。三觀心，如文。次功能，如",
    "T33n1717_008:0874c26": "文。次證中二：先正證，次「能具」下功能。初中",
    "T33n1717_008:0874c27": "初文心證，次文身息證。初文中云「內證真諦",
    "T33n1717_008:0874c28": "空如觀解」者，如前六妙門中第四觀門所解",
    "T33n1717_008:0874c29": "離四顛倒。「知天文地理」等，如《止觀》第九略",
    "T33n1717_008:0875a01": "記。次指廣如文。[0875a01] 次明出世禪，先結前，次釋。",
    "T33n1717_008:0875a02": "釋中三：初標名數，次列，三釋。釋中自四，今",
    "T33n1717_008:0875a03": "又為三：初正釋四相，次明此四觀練熏修",
    "T33n1717_008:0875a04": "於八背等一切諸禪，三「大經」下結地功能。初",
    "T33n1717_008:0875a05": "文自為四別，初明觀禪，又二：初自列四門",
    "T33n1717_008:0875a06": "以結名，九想等四通名為觀，四皆觀於不",
    "T33n1717_008:0875a07": "淨境故。次「行人」下正釋。先釋九想，於中四：",
    "T33n1717_008:0875a08": "先明觀意，次「必須」下勸修，三「隨所」下能所對",
    "T33n1717_008:0875a09": "辨，四「此九」下明功能。初如文。次文者從一",
    "T33n1717_008:0875a10": "至九，故云「增想」。三能所中又二：初略明能",
    "T33n1717_008:0875a11": "所，次「破六」下廣明能所。初文二：初文能治，",
    "T33n1717_008:0875a12": "次「能除」下所治，亦是略明功能。次廣明中亦",
    "T33n1717_008:0875a13": "二：初明所治，次「能修」下明能治。初文三：初",
    "T33n1717_008:0875a14": "標數，次「有人」下釋名相，三「此六」下過患。言",
    "T33n1717_008:0875a15": "「六欲」者，如《止觀》第六記。次能治中二：初通",
    "T33n1717_008:0875a16": "標，次「死想」下別對。四功能中二：初明治惑",
    "T33n1717_008:0875a17": "功能，次「雖是」下明入大功能。初文中九十八",
    "T33n1717_008:0875a18": "使，如《止觀》第五記。次文二：法、譬。法中云「初",
    "T33n1717_008:0875a19": "門」者，九想居背捨勝處等初故云「初門」。「能",
    "T33n1717_008:0875a20": "成大事」者，菩薩聖人求大涅槃。次八背捨中",
    "T33n1717_008:0875a21": "二：初釋名，次正明修。如《禪門》、《止觀》。次勝處，",
    "T33n1717_008:0875a22": "一切處並如禪門，非此可具。次練禪者為",
    "T33n1717_008:0875a23": "三：初立名，次「上來」下立意，三「阿毘曇」下辨",
    "T33n1717_008:0875a24": "異。初如文。次文云「上來雖得八禪」者，根本",
    "T33n1717_008:0875a25": "味禪為一，根本淨禪中有三，謂妙門、特勝、",
    "T33n1717_008:0875a26": "通明。觀禪有四，謂九想、背捨、勝處、一切處。",
    "T33n1717_008:0875a27": "此四并前故成八禪，此八有間故更修九",
    "T33n1717_008:0875a28": "次第定令八無間。上來八中唯至背捨，方",
    "T33n1717_008:0875a29": "始具於九地，自餘七門攝在背捨，故練背",
    "T33n1717_008:0875b01": "捨則諸地無間，故云「令九次第無間」。次熏",
    "T33n1717_008:0875b02": "禪中三：初立名，次「前是」下辨異立相，三「除",
    "T33n1717_008:0875b03": "&#x9E81;」下功能，有二法二譬。初一法譬除垢功",
    "T33n1717_008:0875b04": "能，次一法譬自在功能，除諸間塵得自在",
    "T33n1717_008:0875b05": "故。次明修禪者又二：初立名，次辨相。次",
    "T33n1717_008:0875b06": "「九次第定善入熏練背捨」等者，即以《法華》下",
    "T33n1717_008:0875b07": "方菩薩善入出等釋此中意。於中三：法、譬、",
    "T33n1717_008:0875b08": "合。此中意者，以諸禪中唯八背捨諸地具足。",
    "T33n1717_008:0875b09": "何者？根本味禪但至非想，九想但見欲界依",
    "T33n1717_008:0875b10": "正，勝處但在第三背捨，一切處但在第三四",
    "T33n1717_008:0875b11": "五背捨，唯背捨禪過非想處至滅受想，故",
    "T33n1717_008:0875b12": "知若練背捨則兼餘禪，始從初禪終至滅",
    "T33n1717_008:0875b13": "受想定，次第而入故云「善入」。「奮迅善出」者，定",
    "T33n1717_008:0875b14": "法轉深出入自在，復從初禪不假方便即",
    "T33n1717_008:0875b15": "入二禪，如是乃至滅受想定；復從滅定從",
    "T33n1717_008:0875b16": "上向下逆次而出還至初禪，其實出入從",
    "T33n1717_008:0875b17": "勝為名，故云「善出」。「超越善住」者，以心常住",
    "T33n1717_008:0875b18": "上下諸地，故能超越逆順，今從勝說故云「善",
    "T33n1717_008:0875b19": "住」，是故經中「地涌菩薩善入出住百千三昧」",
    "T33n1717_008:0875b20": "即此禪也。入一一禪名一三昧，故云「百千」。",
    "T33n1717_008:0875b21": "此觀等四名及相狀並在《大品》、《大論》。「譬如畫",
    "T33n1717_008:0875b22": "師如世間果」等者，由練熏修使背捨深細，",
    "T33n1717_008:0875b23": "猶如淡彩；由觀練等大小諸乘一切萬行從",
    "T33n1717_008:0875b24": "禪而生，故如四大。三「大經」下結地名，以顯",
    "T33n1717_008:0875b25": "功能。於中四：初引經結名，次「地能」下明地",
    "T33n1717_008:0875b26": "功能，三「一一禪中」下結歸，四「是故」下結得名。",
    "T33n1717_008:0875b27": "初二如文。第三文二：初總標，次「何者」下釋。",
    "T33n1717_008:0875b28": "釋中二：先明觀禪具法，次例練等亦然。初",
    "T33n1717_008:0875b29": "觀禪中二：先明具三種念處，次「又不淨」下",
    "T33n1717_008:0875c01": "明具四念處。初文者，且指觀禪以之為",
    "T33n1717_008:0875c02": "定，及作法戒名之為戒，以得念處復得",
    "T33n1717_008:0875c03": "觀禪并作法戒，故名為「共」。若究竟論，共必",
    "T33n1717_008:0875c04": "得滅定及無漏道，方乃受名。今此為以義",
    "T33n1717_008:0875c05": "立禪中諸法，故對觀禪等以立共名。緣中",
    "T33n1717_008:0875c06": "云「境」等者，諸戒各有所對持犯等境，分別",
    "T33n1717_008:0875c07": "智解故名為「智」，戒定之教名為「文字」。次明",
    "T33n1717_008:0875c08": "此中具四念處，於中二：初略立念處，次「復",
    "T33n1717_008:0875c09": "次」下明念處具法。此之念處非關報陰，故",
    "T33n1717_008:0875c10": "一一文皆著禪心之言，於中二：初明橫具",
    "T33n1717_008:0875c11": "觀練熏修，次「問諸禪」下明&#x7AEA;具道品。初文又",
    "T33n1717_008:0875c12": "二：初正明具四，次「二乘」下斥小立名結成",
    "T33n1717_008:0875c13": "地相。言「五禪」者，世根本禪及觀等四。故知",
    "T33n1717_008:0875c14": "菩薩以大悲願熏根本禪，亦成四榮，況復",
    "T33n1717_008:0875c15": "熏等耶？三「問」下料簡。問如文。答中又三：初",
    "T33n1717_008:0875c16": "引二論明有無，次引證，三結難。初又二：初",
    "T33n1717_008:0875c17": "正引論文，次舉況。初言「無漏緣通」者，通九",
    "T33n1717_008:0875c18": "地也。既通九地，豈隔無色？「當知」下引小況",
    "T33n1717_008:0875c19": "大。小乘尚云無色有色，故知始自根本諸",
    "T33n1717_008:0875c20": "位乃至觀練等四無不具四念處。次引《大",
    "T33n1717_008:0875c21": "經》證無色有色。第三結如文。次明念處豎",
    "T33n1717_008:0875c22": "具道品，中二：初問，次答。答中二：先明念",
    "T33n1717_008:0875c23": "處具，次以煖等例。初文二：先略立，次引論",
    "T33n1717_008:0875c24": "示相。又二：先示，次「初善」下以下位況上，",
    "T33n1717_008:0875c25": "次例煖等可知。次例練等三，中二：初略例，",
    "T33n1717_008:0875c26": "次「然菩薩」下明例諸禪具諸法意，中二：先",
    "T33n1717_008:0875c27": "誓願，次明行相。初誓願中二：先明誓境，菩",
    "T33n1717_008:0875c28": "薩為此境故，故以誓願而熏諸禪，使具",
    "T33n1717_008:0875c29": "諸法。次「愍傷」下正明起誓，於中三：先悲，次",
    "T33n1717_008:0876a01": "慈，三「有四」下結。次「又諸禪」下具六度行，又",
    "T33n1717_008:0876a02": "二：初正明行，次「一切」下結歸。四結得名，如",
    "T33n1717_008:0876a03": "文。[0876a03] 三出世上上禪中四：初立名，次「地持」下",
    "T33n1717_008:0876a04": "指《地持》，三「自性」下略釋初自性一禪，四「此九」",
    "T33n1717_008:0876a05": "下略況結。初二如文。第三中言「自性」者，自",
    "T33n1717_008:0876a06": "性居初，是故文中略舉初一，彼文六度一一",
    "T33n1717_008:0876a07": "皆九、名字並同，如云「自性施」等。次「前根本」",
    "T33n1717_008:0876a08": "下判，又二：先約法，次約心。初文可知。次文",
    "T33n1717_008:0876a09": "言「根本愛味心中修」等者，前以約次第法",
    "T33n1717_008:0876a10": "以判五味，此中若約人判五味可然？如何",
    "T33n1717_008:0876a11": "九種大禪得以愛味心中修等耶？答：名同義",
    "T33n1717_008:0876a12": "異。如六度名本在於大，名下之義亦遍世",
    "T33n1717_008:0876a13": "間及界內外巧拙不同，六中禪度豈局於",
    "T33n1717_008:0876a14": "大？故使九禪愛味心修便成有漏，雖用九",
    "T33n1717_008:0876a15": "意，不能利他即成自度，故知非但令法體",
    "T33n1717_008:0876a16": "不同，亦乃由心而有差別，以此差別，是故",
    "T33n1717_008:0876a17": "從心更判五味。次開中三：初正明開，次「故",
    "T33n1717_008:0876a18": "知」下結示，三「四禪中」下舉況結。◎"
}