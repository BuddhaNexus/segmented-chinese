{
    "T09n0278_054:0738c07": "大方廣佛華嚴經卷第五十四",
    "T09n0278_054:0738c09": "東晉天竺三藏佛馱跋陀羅譯",
    "T09n0278_054:0738c10": "入法界品第三十四之十一",
    "T09n0278_054:0738c11": "「◎復次，佛子！我或為眾生說聞慧法、或為",
    "T09n0278_054:0738c12": "眾生說思慧法、或為眾生說修慧法、或說",
    "T09n0278_054:0738c13": "一有、或說一切有海、或說一佛海、或說一",
    "T09n0278_054:0738c14": "切佛名號海、或說一世界、或說一切世界海、",
    "T09n0278_054:0738c15": "或說授一記、或說授一切記海、或說一佛",
    "T09n0278_054:0738c16": "眷屬海、或說一切佛眷屬海、或說一佛法",
    "T09n0278_054:0738c17": "輪、或說一切佛法輪海、或說一修多羅、或",
    "T09n0278_054:0738c18": "說一切佛修多羅海、或說一會、或說一切",
    "T09n0278_054:0738c19": "會海、或說一薩婆若心、或說一切菩提心",
    "T09n0278_054:0738c20": "海、或說一乘、或說一切乘海。佛子！以如是",
    "T09n0278_054:0738c21": "等無量方便，為諸眾生，敷演不可說不可說",
    "T09n0278_054:0738c22": "法。「佛子！我深入此無壞法界，皆悉究竟如來",
    "T09n0278_054:0738c23": "正法，以無上法施，攝取眾生，盡未來劫，修",
    "T09n0278_054:0738c24": "習普賢菩薩所行。佛子！我已成就此甚深妙",
    "T09n0278_054:0738c25": "德自在音聲法門，於念念中，悉能長養一切",
    "T09n0278_054:0738c26": "法門，充滿法界。」爾時，善財白夜天言：「妙哉！",
    "T09n0278_054:0738c27": "天神！如此法門，最為甚深，得此法門，其已",
    "T09n0278_054:0738c28": "久如？」答言：「佛子！乃往古世，過轉世界微塵等",
    "T09n0278_054:0738c29": "劫，有劫名離垢光明，時有世界，名法界妙",
    "T09n0278_054:0739a01": "德雲，有四天下微塵等香須彌山莊嚴。於",
    "T09n0278_054:0739a02": "蓮華中，出一切佛妙願音聲，一切眾生淨業",
    "T09n0278_054:0739a03": "所起，眾寶合成，形如蓮華，清淨無垢，有須",
    "T09n0278_054:0739a04": "彌山微塵等眾妙寶樹，周匝圍遶，有須彌山",
    "T09n0278_054:0739a05": "微塵等眾妙寶香，以為莊嚴；有須彌山微塵",
    "T09n0278_054:0739a06": "等諸四天下莊嚴世界，一一四天下，各有",
    "T09n0278_054:0739a07": "不可說不可說城。彼世界中，有四天下，名莊",
    "T09n0278_054:0739a08": "嚴幢；彼四天下，有王都城，名普寶華光；於",
    "T09n0278_054:0739a09": "彼城外，有道場名法王宮殿光明；其道場",
    "T09n0278_054:0739a10": "上，有須彌山微塵等佛，出興于世；其最初",
    "T09n0278_054:0739a11": "佛，號法海雷音光明王。「時，有轉輪王名離",
    "T09n0278_054:0739a12": "垢光明，於彼佛所，守護正法，聞持正法修",
    "T09n0278_054:0739a13": "多羅海。佛滅度後，出家學道。正法欲滅，於",
    "T09n0278_054:0739a14": "大劫中，有惡劫起，煩惱熾盛，眾生恚怒，忿",
    "T09n0278_054:0739a15": "毒交諍，諸比丘眾，背功德利，心樂放逸，常",
    "T09n0278_054:0739a16": "好王論、賊論、女論、國論、海論、世間之論，樂如",
    "T09n0278_054:0739a17": "是等種種諸論。「時，王比丘作如是念：『如來",
    "T09n0278_054:0739a18": "無量阿僧祇劫，修集妙法，云何此諸比丘而",
    "T09n0278_054:0739a19": "共毀滅？』彼王比丘即昇虛空，放大光明雲，無",
    "T09n0278_054:0739a20": "量種色，普照十方一切世界，除滅一切眾生",
    "T09n0278_054:0739a21": "煩惱，立無量眾生無上菩提，復令正法，於",
    "T09n0278_054:0739a22": "六萬五千歲而得興盛。「時，有比丘尼名法",
    "T09n0278_054:0739a23": "輪化光，是彼轉輪王女，十萬比丘尼以為眷",
    "T09n0278_054:0739a24": "屬。見父王比丘光明神變，即發阿耨多羅三",
    "T09n0278_054:0739a25": "藐三菩提心，得一切佛燈明三昧，甚深妙德",
    "T09n0278_054:0739a26": "自在音聲法門；得已，身心柔軟，法海雷音光",
    "T09n0278_054:0739a27": "明王佛神力自在，一切功德，悉現在前。「佛",
    "T09n0278_054:0739a28": "子！時，轉輪王隨彼如來，轉正法輪，興隆法",
    "T09n0278_054:0739a29": "者，豈異人乎？今普賢菩薩摩訶薩是也；法輪",
    "T09n0278_054:0739b01": "化光比丘尼者，我身是也。我於爾時，守護",
    "T09n0278_054:0739b02": "佛法，建立十萬比丘尼眾，得不退轉地；又",
    "T09n0278_054:0739b03": "令攝取一切如來法門三昧，法輪光明三昧，",
    "T09n0278_054:0739b04": "又復建立入一切法海，方便般若波羅蜜。佛",
    "T09n0278_054:0739b05": "子！次有如來出興于世，名離垢法山，我得",
    "T09n0278_054:0739b06": "值遇；次有如來，名法圓滿光明周羅；次有",
    "T09n0278_054:0739b07": "如來，名法日妙德雲；次有如來，名法海分",
    "T09n0278_054:0739b08": "別妙音聲王；次有如來，名法日圓滿燈；次",
    "T09n0278_054:0739b09": "有如來，名法化幢雲；次有如來，名法焰山",
    "T09n0278_054:0739b10": "幢王；次有如來，名甚深法妙德月；次有如",
    "T09n0278_054:0739b11": "來，名法智普光明藏；次有如來，名普智境",
    "T09n0278_054:0739b12": "界覺悟眾生；次有如來，名妙德山王；次有",
    "T09n0278_054:0739b13": "如來，名普門普賢須彌山；次有如來，名一",
    "T09n0278_054:0739b14": "切法精進幢；次有如來，名寶華妙德雲；次",
    "T09n0278_054:0739b15": "有如來，名寂靜甚深光明周羅；次有如來，",
    "T09n0278_054:0739b16": "名法焰大慈光明月；次有如來，名光焰妙",
    "T09n0278_054:0739b17": "德海；次有如來，名智慧日普照一切；次有",
    "T09n0278_054:0739b18": "如來，名圓滿普智；次有如來，名無上智覺",
    "T09n0278_054:0739b19": "明王；次有如來，名功德焰華燈；次有如來，",
    "T09n0278_054:0739b20": "名智慧師子幢王；次有如來，名普日光明",
    "T09n0278_054:0739b21": "王；次有如來，名須彌相莊嚴；次有如來，名",
    "T09n0278_054:0739b22": "勇猛日普光明；次有如來，名法網覺妙德",
    "T09n0278_054:0739b23": "月；次有如來，名法蓮華敷善德妙音；次有",
    "T09n0278_054:0739b24": "如來，名相日普光明；次有如來，名普光妙",
    "T09n0278_054:0739b25": "德正法音聲；次有如來，名無畏妙德那羅延",
    "T09n0278_054:0739b26": "師子；次有如來，名普智健幢；次有如來，名",
    "T09n0278_054:0739b27": "敷法蓮華身；次有如來，名功德華妙法海；",
    "T09n0278_054:0739b28": "次有如來，名道場覺妙德月；次有如來，名",
    "T09n0278_054:0739b29": "法炬妙德月；次有如來，名普照光明周羅；",
    "T09n0278_054:0739c01": "次有如來，名法幢燈；次有如來，名妙德海",
    "T09n0278_054:0739c02": "幢雲；次有如來，名名稱山妙德雲；次有如",
    "T09n0278_054:0739c03": "來，名栴檀妙德月；次有如來，名明淨普妙",
    "T09n0278_054:0739c04": "德華；次有如來，名普照眾生光明王；次有",
    "T09n0278_054:0739c05": "如來，名鉢頭摩華妙功德藏；次有如來，名",
    "T09n0278_054:0739c06": "香焰光明王；次有如來，名鉢頭摩因；次有",
    "T09n0278_054:0739c07": "如來，名明淨相山；次有如來，名普稱功德",
    "T09n0278_054:0739c08": "幢；次有如來，名普門光明須彌山；次有如",
    "T09n0278_054:0739c09": "來，名妙德法城光明，次有如來，名明淨功",
    "T09n0278_054:0739c10": "德山；次有如來，名勝相妙德；次有如來，名",
    "T09n0278_054:0739c11": "法力勇猛幢；次有如來，名法輪光明妙音；",
    "T09n0278_054:0739c12": "次有如來，名功德光焰樓閣智光；次有如",
    "T09n0278_054:0739c13": "來，名無上妙法輪月；次有如來，名明淨法",
    "T09n0278_054:0739c14": "鉢頭摩覺幢；次有如來，名寶鉢頭摩光藏；",
    "T09n0278_054:0739c15": "次有如來，名寶尸棄雲燈；次有如來，名智",
    "T09n0278_054:0739c16": "覺華；次有如來，名種種焰妙德須彌山藏；",
    "T09n0278_054:0739c17": "次有如來，名圓滿焰妙德王；次有如來，名",
    "T09n0278_054:0739c18": "功德雲莊嚴光明；次有如來，名法山雲幢；",
    "T09n0278_054:0739c19": "次有如來，名普明淨功德山；次有如來，名",
    "T09n0278_054:0739c20": "法日雲燈王；次有如來，名法雲名聲自在",
    "T09n0278_054:0739c21": "王；次有如來，名法圓滿雲；次有如來，名",
    "T09n0278_054:0739c22": "善覺明淨智幢；次有如來，名法圓滿善覺妙",
    "T09n0278_054:0739c23": "德月；次有如來，名金色山賢；次有如來，",
    "T09n0278_054:0739c24": "名明淨賢妙德須彌山；次有如來，名普智",
    "T09n0278_054:0739c25": "慧雲妙聲；次有如來，名法力妙德樓閣；次",
    "T09n0278_054:0739c26": "有如來，名香焰妙德王；次有如來，名金",
    "T09n0278_054:0739c27": "色摩尼山妙聲；次有如來，名白毫藏一切法",
    "T09n0278_054:0739c28": "圓滿光明；次有如來，名明淨法輪；次有如",
    "T09n0278_054:0739c29": "來，名無上清淨尸羅山；次有如來，名普精",
    "T09n0278_054:0740a01": "進炬光照雲；次有如來，名廣三昧海天冠光",
    "T09n0278_054:0740a02": "明；次有如來，名寶焰妙德王；次有如來，名",
    "T09n0278_054:0740a03": "法炬寶帳妙聲；次有如來，名法雲空光明師",
    "T09n0278_054:0740a04": "子；次有如來，名相好莊嚴幢月；次有如來，",
    "T09n0278_054:0740a05": "名光明焰山電雲；次有如來，名無礙虛空",
    "T09n0278_054:0740a06": "法光；次有如來，名樂智華敷；次有如來，名",
    "T09n0278_054:0740a07": "世間主光明妙聲；次有如來，名法三昧光",
    "T09n0278_054:0740a08": "明妙音；次有如來，名法音真寶藏；次有如",
    "T09n0278_054:0740a09": "來，名法光明焰妙聲海；次有如來，名普照",
    "T09n0278_054:0740a10": "三世相幢；次有如來，名法圓滿山光明；次",
    "T09n0278_054:0740a11": "有如來，名法界師子光明；次有如來，名法",
    "T09n0278_054:0740a12": "界師子焰；次有如來，名明淨妙德須彌山；",
    "T09n0278_054:0740a13": "次有如來，名一切三昧海師子；次有如來，",
    "T09n0278_054:0740a14": "名普智光明燈。佛子！於離垢光明劫中，如",
    "T09n0278_054:0740a15": "是等須彌山微塵等如來，出興于世，其最後",
    "T09n0278_054:0740a16": "佛，名法界城明淨智燈。彼諸如來，我悉恭敬",
    "T09n0278_054:0740a17": "供養，聞法受持，出家學道，守護佛法；於彼",
    "T09n0278_054:0740a18": "諸佛所，種種方便，入此甚深妙德自在音聲",
    "T09n0278_054:0740a19": "法門，以種種方便，化眾生海。復次，佛子！復",
    "T09n0278_054:0740a20": "有佛剎微塵等劫中，諸佛出世，我亦皆悉恭",
    "T09n0278_054:0740a21": "敬供養。是故，佛子！一切眾生長寢生死，唯",
    "T09n0278_054:0740a22": "我獨覺，復能覺悟一切眾生，守護心城，離",
    "T09n0278_054:0740a23": "三界城，入一切智無上法城。善男子！我唯",
    "T09n0278_054:0740a24": "成就此甚深妙德自在音聲法門，除滅眾生",
    "T09n0278_054:0740a25": "兩舌口過，令淨實語。諸大菩薩，決了眾生",
    "T09n0278_054:0740a26": "諸語言道，於一念中，覺悟一切眾生之心，",
    "T09n0278_054:0740a27": "深入眾生語言音海，善知眾生施設語法，",
    "T09n0278_054:0740a28": "分別了知一切法海，深入攝取一切諸法陀",
    "T09n0278_054:0740a29": "羅尼海；善巧方便，為眾生出一切法雲，究",
    "T09n0278_054:0740b01": "竟度脫一切眾生，攝取眾生，立無上業，隨",
    "T09n0278_054:0740b02": "順淨智，分別業藏，能師子吼，法施一切，得",
    "T09n0278_054:0740b03": "諸法地，圓滿陀羅尼。我當云何能知、能說彼",
    "T09n0278_054:0740b04": "功德行？善男子！此佛眾中，有一夜天，名開",
    "T09n0278_054:0740b05": "敷樹華。汝詣彼問云何菩薩學一切智，安",
    "T09n0278_054:0740b06": "立眾生於薩婆若。」爾時，妙德守護諸城夜天",
    "T09n0278_054:0740b07": "欲重明此法門義，以偈頌曰：",
    "T09n0278_054:0740b08": "「佛子深法門，　　虛空如如性，",
    "T09n0278_054:0740b09": "　分別三世佛，　　無量諸法界。",
    "T09n0278_054:0740b10": "　出生無量門，　　不思議諸法，",
    "T09n0278_054:0740b11": "　長養無礙智，　　了達三世法。",
    "T09n0278_054:0740b12": "　過轉剎塵劫，　　劫名離垢光，",
    "T09n0278_054:0740b13": "　世界妙德雲，　　城名寶華光。",
    "T09n0278_054:0740b14": "　彼劫次第有，　　須彌塵等佛，",
    "T09n0278_054:0740b15": "　初佛號法海，　　雷音光明王。",
    "T09n0278_054:0740b16": "　後佛法界城，　　明淨智慧燈，",
    "T09n0278_054:0740b17": "　我皆悉供養，　　聞法大歡喜。",
    "T09n0278_054:0740b18": "　見法海雷音，　　光明王如來，",
    "T09n0278_054:0740b19": "　眾妙相莊嚴，　　猶如須彌山。",
    "T09n0278_054:0740b20": "　見佛即發心，　　專求一切智，",
    "T09n0278_054:0740b21": "　心大如虛空，　　其性同如如。",
    "T09n0278_054:0740b22": "　充滿於三世，　　諸佛菩薩眾，",
    "T09n0278_054:0740b23": "　大悲心普覆，　　一切剎眾生。",
    "T09n0278_054:0740b24": "　清淨妙法身，　　充滿諸佛剎，",
    "T09n0278_054:0740b25": "　隨其所應化，　　悉為顯現身。",
    "T09n0278_054:0740b26": "　我初發心時，　　震動一切剎，",
    "T09n0278_054:0740b27": "　教化諸群生，　　悉令大歡喜。",
    "T09n0278_054:0740b28": "　次值第二佛，　　聞法而供養，",
    "T09n0278_054:0740b29": "　即時得覩見，　　十剎海塵佛。",
    "T09n0278_054:0740c01": "　如是次第值，　　須彌塵等佛，",
    "T09n0278_054:0740c02": "　恭敬供養彼，　　一切諸如來。",
    "T09n0278_054:0740c03": "　聞法悉受持，　　逮得此法門，",
    "T09n0278_054:0740c04": "　廣度一切眾，　　究竟到彼岸。",
    "T09n0278_054:0740c05": "　轉剎塵等劫，　　諸佛興出世，",
    "T09n0278_054:0740c06": "　我亦悉詣彼，　　恭敬而供養，",
    "T09n0278_054:0740c07": "　聞法悉受持，　　清淨此法門。」",
    "T09n0278_054:0740c08": "爾時，善財得此甚深妙德自在音聲法門，入",
    "T09n0278_054:0740c09": "菩薩無量無邊諸三昧海，出生無量無邊陀",
    "T09n0278_054:0740c10": "羅尼海，得菩薩神通諸明光耀，入諸辯海，",
    "T09n0278_054:0740c11": "長養一切甚深法海；欲讚歎彼妙德守護諸",
    "T09n0278_054:0740c12": "城夜天，以偈頌曰：",
    "T09n0278_054:0740c13": "「智慧海成滿，　　永度生死海，",
    "T09n0278_054:0740c14": "　長壽智慧藏，　　普照於十方。",
    "T09n0278_054:0740c15": "　了達內外法，　　皆悉如虛空，",
    "T09n0278_054:0740c16": "　無礙清淨慧，　　究竟於三世。",
    "T09n0278_054:0740c17": "　念念能分別，　　無量無有邊，",
    "T09n0278_054:0740c18": "　一切諸境界，　　而心無所著。",
    "T09n0278_054:0740c19": "　無量大悲心，　　度脫眾生海，",
    "T09n0278_054:0740c20": "　明淨智慧眼，　　了眾生無性。",
    "T09n0278_054:0740c21": "　深入佛法海，　　窮盡其原底，",
    "T09n0278_054:0740c22": "　種種巧方便，　　化度諸群生。",
    "T09n0278_054:0740c23": "　普於一切法，　　了達其真性，",
    "T09n0278_054:0740c24": "　修習薩婆若，　　令眾悉清淨。",
    "T09n0278_054:0740c25": "　天是調御師，　　究盡一切智，",
    "T09n0278_054:0740c26": "　充滿諸法界，　　說法化眾生。",
    "T09n0278_054:0740c27": "　順盧舍那願，　　無礙度眾生，",
    "T09n0278_054:0740c28": "　安住至處道，　　普見十方佛。",
    "T09n0278_054:0740c29": "　天心甚深妙，　　除滅煩惱熱，",
    "T09n0278_054:0741a01": "　清淨如虛空，　　離垢無染著。",
    "T09n0278_054:0741a02": "　攝取於三世，　　佛剎諸如來，",
    "T09n0278_054:0741a03": "　一切菩薩眾，　　一切群生類。",
    "T09n0278_054:0741a04": "　一念分別知，　　剎那及羅婆，",
    "T09n0278_054:0741a05": "　晝夜月半月，　　乃至無量劫，",
    "T09n0278_054:0741a06": "　十方諸群生，　　有色及無色，",
    "T09n0278_054:0741a07": "　有想無想等，　　知死此生彼。",
    "T09n0278_054:0741a08": "　除滅一切眾，　　虛妄顛倒想，",
    "T09n0278_054:0741a09": "　善知語言法，　　顯現菩提道。",
    "T09n0278_054:0741a10": "　出盧舍那願，　　一切佛法海，",
    "T09n0278_054:0741a11": "　無礙法身心，　　隨應現眾生。」",
    "T09n0278_054:0741a12": "時，善財童子以偈讚歎彼夜天已，頭面禮",
    "T09n0278_054:0741a13": "足，遶無數匝，敬心辭退。",
    "T09n0278_054:0741a14": "爾時，善財童子正念思惟增廣甚深妙德自",
    "T09n0278_054:0741a15": "在音聲法門，往詣開敷樹華夜天所；見彼夜",
    "T09n0278_054:0741a16": "天在眾寶香樹樓閣之內，處寶樹芽師子",
    "T09n0278_054:0741a17": "法座，百萬諸天眷屬圍遶。爾時，善財頭面敬",
    "T09n0278_054:0741a18": "禮彼夜天足，遶無數匝恭敬合掌，於一面住，",
    "T09n0278_054:0741a19": "白言：「天神！我已先發阿耨多羅三藐三菩提",
    "T09n0278_054:0741a20": "心，云何菩薩學菩薩行，修菩薩道，趣薩婆",
    "T09n0278_054:0741a21": "若？唯願天神為我解說。」答言：「善男子！我於",
    "T09n0278_054:0741a22": "日沒優鉢羅鉢曇摩華，皆悉還合；若諸人眾，",
    "T09n0278_054:0741a23": "遊園觀者，廢捨縱逸，歸其家時，為放光明；",
    "T09n0278_054:0741a24": "在險徑者，照示平路，令彼專求一切智道；",
    "T09n0278_054:0741a25": "若於山巖、深水、曠野，在如是等種種難處，",
    "T09n0278_054:0741a26": "悉放光照，令免眾苦，得安隱樂。又，善男子！",
    "T09n0278_054:0741a27": "若諸眾生，放逸五欲，為其顯現老病死苦，悉",
    "T09n0278_054:0741a28": "令覩見捨離放逸，修習善根；為慳貪者，讚",
    "T09n0278_054:0741a29": "歎布施；若犯戒者，安立淨戒；為瞋恚者，讚",
    "T09n0278_054:0741b01": "歎大慈，安立忍辱；若懈怠者，教令修行菩",
    "T09n0278_054:0741b02": "薩精進；若亂心者，教令修習諸禪三昧；若",
    "T09n0278_054:0741b03": "愚癡者，令其深入般若波羅蜜；樂小法者，",
    "T09n0278_054:0741b04": "教以大乘；著三界者，令住菩薩圓滿無著",
    "T09n0278_054:0741b05": "諸波羅蜜；若諸眾生，功德羸弱，為眾結業之",
    "T09n0278_054:0741b06": "所逼迫，令住菩薩力波羅蜜；順無智者，",
    "T09n0278_054:0741b07": "令住菩薩智波羅蜜，捨離癡闇。善男子！我",
    "T09n0278_054:0741b08": "已成就無量歡喜知足光明法門。」善財白言：",
    "T09n0278_054:0741b09": "「天神！此法門者，境界云何？」答言：「善男子！如來",
    "T09n0278_054:0741b10": "方便光明，攝取眾生。佛子！若有眾生，受快",
    "T09n0278_054:0741b11": "樂者，悉蒙佛力諸光明力，隨如來教，佛威",
    "T09n0278_054:0741b12": "神力；隨順佛道，聞佛正法，入佛善根；如來",
    "T09n0278_054:0741b13": "圓滿，明淨智日，如來性淨業力，普照一切，悉",
    "T09n0278_054:0741b14": "蒙如是功德力故，普令眾生，受諸快樂。佛",
    "T09n0278_054:0741b15": "子！我入此法門時，正念思惟，深入盧舍那",
    "T09n0278_054:0741b16": "如來、應供、等正覺過去所行菩薩行海。善男",
    "T09n0278_054:0741b17": "子！我知菩薩本發菩薩地心時，見諸眾生，",
    "T09n0278_054:0741b18": "著我、我所，無明覆蔽，入諸邪見，隨順貪愛，",
    "T09n0278_054:0741b19": "欲恚所縛，心亂顛倒，慳嫉所纏，貧窮逼切，",
    "T09n0278_054:0741b20": "於生死中，受眾苦惱，不值諸佛。見如是",
    "T09n0278_054:0741b21": "已，發大悲心，攝取眾生，除諸苦患，普饒益",
    "T09n0278_054:0741b22": "之，令得一切無染著心；於諸施物，不求果",
    "T09n0278_054:0741b23": "報，分別了知一切因緣，諸法實相；具足成",
    "T09n0278_054:0741b24": "就大慈大悲，圓滿法蓋，普覆眾生。以知足",
    "T09n0278_054:0741b25": "法，養智慧象，摧散一切諸煩惱山，安樂",
    "T09n0278_054:0741b26": "眾生，隨所應化，雨甘露法；以聖法利，等施",
    "T09n0278_054:0741b27": "眾生，得十力果無上快樂，成就菩薩通力自",
    "T09n0278_054:0741b28": "在，充滿法界。悉現一切諸眾生前，雨一切",
    "T09n0278_054:0741b29": "物，悉令歡喜，充足其意，救護眾生，滅生死",
    "T09n0278_054:0741c01": "苦，不求恩報，嚴淨一切眾生心寶，悉同一",
    "T09n0278_054:0741c02": "切諸佛善根，增長薩婆若，教化成熟一切",
    "T09n0278_054:0741c03": "眾生，以無上淨法，淨諸佛剎。於念念中，滿",
    "T09n0278_054:0741c04": "一切法界；以明淨智，分別三世，充滿虛空；",
    "T09n0278_054:0741c05": "於一切時，轉淨法輪，教化眾生，令諸眾生，",
    "T09n0278_054:0741c06": "生一切智，清淨諸持，覺悟一切諸佛菩提，",
    "T09n0278_054:0741c07": "分別一切未來諸劫；於一切劫，行菩薩行，",
    "T09n0278_054:0741c08": "心無有二；悉能遍遊一切世界，其身容受",
    "T09n0278_054:0741c09": "一切剎海，悉皆攝取一切世界。分別解說",
    "T09n0278_054:0741c10": "一切世界，種種形色、種種莊嚴、種種依住；或",
    "T09n0278_054:0741c11": "不淨淨、或淨不淨，或純清淨、或純垢穢，或廣、",
    "T09n0278_054:0741c12": "或狹，或大、或小，或覆、或仰；如是等諸世界海",
    "T09n0278_054:0741c13": "中，生菩薩行，證菩薩行。於念念中，出生菩",
    "T09n0278_054:0741c14": "薩諸自在行，於念念中，為眾生現三世諸",
    "T09n0278_054:0741c15": "佛清淨法身。佛子！盧舍那佛於過去世，行",
    "T09n0278_054:0741c16": "菩薩行時，見諸群生無智功德，愚癡所覆，",
    "T09n0278_054:0741c17": "著我、我所；無明曀障，不正思惟；入諸邪見，",
    "T09n0278_054:0741c18": "不識因果；順煩惱業，不修聖道；得無作",
    "T09n0278_054:0741c19": "法，常於生死險道流轉，受種種苦。發起大",
    "T09n0278_054:0741c20": "悲，令諸眾生出生菩薩無量諸行，修習一切",
    "T09n0278_054:0741c21": "諸波羅蜜；安立堅固勝妙善根，除滅眾苦，",
    "T09n0278_054:0741c22": "長功德藏；了知因果，不違業報，知法真實；",
    "T09n0278_054:0741c23": "悉分別知眾生欲樂及一切剎，守護、受持一",
    "T09n0278_054:0741c24": "切佛法，令不斷絕，滅不善法，滿薩婆若。佛",
    "T09n0278_054:0741c25": "子！以如是等無量法施，攝取眾生，令一向",
    "T09n0278_054:0741c26": "求薩婆若法，修行菩薩諸波羅蜜；具賢聖",
    "T09n0278_054:0741c27": "利，長薩婆若，滿善根海，顯現如來無量自",
    "T09n0278_054:0741c28": "在；以如是等種種方便，攝取眾生，顯現如",
    "T09n0278_054:0741c29": "來無量功德，安立眾生於菩薩諸攝智慧。」",
    "T09n0278_054:0742a01": "善財白言：「天神！發阿耨多羅三藐三菩提",
    "T09n0278_054:0742a02": "心，其已久如？」答言：「佛子！此事難知、難信、難入、",
    "T09n0278_054:0742a03": "難說、難得；一切諸天、聲聞、緣覺所不能知，",
    "T09n0278_054:0742a04": "除佛神力。依善知識，成滿善根，淨正直心，",
    "T09n0278_054:0742a05": "遠離諂曲，滅諸染污；逮得普照智慧光明，",
    "T09n0278_054:0742a06": "哀愍眾生，降伏諸魔，拔煩惱樹，必欲成就",
    "T09n0278_054:0742a07": "一切種智，除滅生死憂悲惱海，得如來樂，",
    "T09n0278_054:0742a08": "入佛功德精進之海，安住佛地，滿足如來一",
    "T09n0278_054:0742a09": "切智力，究竟十力。如此人者，乃能信解，能",
    "T09n0278_054:0742a10": "知、能入、能說、能得。何以故？此佛境界，一切眾",
    "T09n0278_054:0742a11": "生及諸菩薩所不能知，我當承佛神力，",
    "T09n0278_054:0742a12": "為調伏眾生，直心清淨，廣修善根，得甚深",
    "T09n0278_054:0742a13": "心，樂聞此法，為如此等，隨其所應，分別",
    "T09n0278_054:0742a14": "解說。」爾時，夜天欲重明此義，觀察三世諸",
    "T09n0278_054:0742a15": "佛境界，以偈頌曰：",
    "T09n0278_054:0742a16": "「佛子此法門，　　甚深佛境界，",
    "T09n0278_054:0742a17": "　不思剎塵劫，　　說之無窮盡。",
    "T09n0278_054:0742a18": "　貪欲瞋恚癡，　　高慢眾生等，",
    "T09n0278_054:0742a19": "　皆悉不能知，　　最勝寂靜法。",
    "T09n0278_054:0742a20": "　慳嫉心諂曲，　　煩惱業覆者，",
    "T09n0278_054:0742a21": "　一切不能知，　　甚深佛境界。",
    "T09n0278_054:0742a22": "　著諸陰入界，　　及起吾我見，",
    "T09n0278_054:0742a23": "　心想見顛倒，　　不知佛境法。",
    "T09n0278_054:0742a24": "　清淨離虛妄，　　如來深境界，",
    "T09n0278_054:0742a25": "　依住生死者，　　皆悉不能知。",
    "T09n0278_054:0742a26": "　出生如來家，　　諸佛常守護，",
    "T09n0278_054:0742a27": "　奉持佛法藏，　　慧眼之境界。",
    "T09n0278_054:0742a28": "　親近善知識，　　滿足白淨法，",
    "T09n0278_054:0742a29": "　究竟諸佛力，　　聞此法歡喜。",
    "T09n0278_054:0742a30": "　心淨離虛妄，　　猶如虛空性，",
    "T09n0278_054:0742b01": "　慧燈除癡闇，　　是彼之境界。",
    "T09n0278_054:0742b02": "　以大慈悲心，　　普覆諸眾生，",
    "T09n0278_054:0742b03": "　等心觀一切，　　是彼之境界。",
    "T09n0278_054:0742b04": "　其心大歡喜，　　等觀眾生類，",
    "T09n0278_054:0742b05": "　捨離於一切，　　離垢之境界。",
    "T09n0278_054:0742b06": "　淨心離諸惡，　　乃至畏微罪，",
    "T09n0278_054:0742b07": "　隨順諸佛法，　　離垢之境界。",
    "T09n0278_054:0742b08": "　安住忍辱法，　　其心不可動，",
    "T09n0278_054:0742b09": "　如實不違業，　　無盡心境界。",
    "T09n0278_054:0742b10": "　勇猛勤精進，　　安住不退心，",
    "T09n0278_054:0742b11": "　究竟薩婆若，　　調伏之境界。",
    "T09n0278_054:0742b12": "　入於寂定心，　　除滅煩惱熱，",
    "T09n0278_054:0742b13": "　深入智慧海，　　寂靜起境界。",
    "T09n0278_054:0742b14": "　了達群生類，　　諸法真實相，",
    "T09n0278_054:0742b15": "　深法之境界，　　是慧燈法門。",
    "T09n0278_054:0742b16": "　覺悟眾生性，　　不著諸有海，",
    "T09n0278_054:0742b17": "　普照一切心，　　是導師法門。",
    "T09n0278_054:0742b18": "　悉從三世佛，　　清淨願性生，",
    "T09n0278_054:0742b19": "　普於一切剎，　　窮盡未來劫，",
    "T09n0278_054:0742b20": "　修習菩薩行，　　是普賢法門。",
    "T09n0278_054:0742b21": "　入諸方便海，　　遍觀諸剎海，",
    "T09n0278_054:0742b22": "　無礙深智慧，　　悉知剎成敗。",
    "T09n0278_054:0742b23": "　一一塵中見，　　諸佛坐道場，",
    "T09n0278_054:0742b24": "　成佛化眾生，　　無礙眼法門。",
    "T09n0278_054:0742b25": "　善財至我所，　　親近善知識，",
    "T09n0278_054:0742b26": "　聞此甚深法，　　精進勤修習。",
    "T09n0278_054:0742b27": "　此盧舍那境，　　甚深難思議，",
    "T09n0278_054:0742b28": "　我承佛神力，　　為汝分別說。◎",
    "T09n0278_054:0742b29": "「◎佛子！乃往古世，過世界海微塵等劫，有",
    "T09n0278_054:0742c01": "一世界海，名明淨山；彼有如來，出興于世，",
    "T09n0278_054:0742c02": "號智慧法界山；諸方寂靜，普照王如來、應供、",
    "T09n0278_054:0742c03": "等正覺。彼佛為菩薩時，淨彼世界海；彼世",
    "T09n0278_054:0742c04": "界海中，有佛剎微塵等世界性；彼一一世界",
    "T09n0278_054:0742c05": "性中，有世界微塵等佛，出興于世；一一如",
    "T09n0278_054:0742c06": "來，說世界微塵等修多羅；一一修多羅中，",
    "T09n0278_054:0742c07": "授佛剎微塵等諸菩薩記，顯現如來種種神",
    "T09n0278_054:0742c08": "力，無量方便；種種諸乘，教化眾生。佛子！彼",
    "T09n0278_054:0742c09": "世界海中，有一世界性，名普門莊嚴；彼世",
    "T09n0278_054:0742c10": "界性中，有一世界，名曰一切寶色妙德，普",
    "T09n0278_054:0742c11": "照一切寶華海，以為莊嚴；眾寶為體，狀若",
    "T09n0278_054:0742c12": "天城，清淨嚴飾，普照一切諸佛道場，顯現",
    "T09n0278_054:0742c13": "諸佛變化光明。彼世界中，有須彌山微塵等",
    "T09n0278_054:0742c14": "四天下；彼四天下中，有一四天下，名寶山",
    "T09n0278_054:0742c15": "幢；彼四天下，有閻浮提，縱廣十萬由旬；彼",
    "T09n0278_054:0742c16": "閻浮提內，有十萬大城；彼諸城中，有一王",
    "T09n0278_054:0742c17": "都，名堅固寶莊嚴雲燈，有一萬城，周匝圍",
    "T09n0278_054:0742c18": "遶，人壽萬歲。時，有大王名一切法師子吼",
    "T09n0278_054:0742c19": "圓蓋妙音，有五百大臣，六萬采女，七百王子，",
    "T09n0278_054:0742c20": "端正勇健。爾時，彼王威德普被一閻浮提，無",
    "T09n0278_054:0742c21": "有怨敵。彼大劫中，有惡劫起，五濁熾然。爾",
    "T09n0278_054:0742c22": "時，人民行十惡業，遠離十善，死入惡道，壽",
    "T09n0278_054:0742c23": "命短促，形色鄙陋，貧窮下賤，多苦少樂，更相",
    "T09n0278_054:0742c24": "諍訟，互相謗毀，離他眷屬，深入邪見；以諸",
    "T09n0278_054:0742c25": "貪著行非法故，風雨不時，卉木叢林，百穀",
    "T09n0278_054:0742c26": "苗稼，皆悉枯槁。彼時，人民飢饉病瘦，悉詣王",
    "T09n0278_054:0742c27": "都，高聲大呼。時，諸人眾無量無數，圍遶王城，",
    "T09n0278_054:0742c28": "或舉兩手、或復合掌、或號天扣地、或舉身",
    "T09n0278_054:0742c29": "自撲、或右膝著地、或著弊衣，眼無光色，悲",
    "T09n0278_054:0743a01": "聲大叫，咸言：『大王！我等今者，大苦！大苦！飢渴",
    "T09n0278_054:0743a02": "寒凍，疾病危困，無所歸依，無救濟者；如在",
    "T09n0278_054:0743a03": "牢獄，種種苦逼，轉趣死路。』作如是等無量",
    "T09n0278_054:0743a04": "楚毒，悲聲上訴，求自全濟，安隱快樂。大王則",
    "T09n0278_054:0743a05": "是眾生寶藏清涼之池，善正治法，大智大乘，",
    "T09n0278_054:0743a06": "為大寶洲，真實利益，能與眾生天人之樂。",
    "T09n0278_054:0743a07": "時，彼大王聞此悲苦楚毒音聲，即得百萬阿",
    "T09n0278_054:0743a08": "僧祇大悲法門，一心思惟，即發十大悲語。何",
    "T09n0278_054:0743a09": "等為十？所謂：嗚呼痛哉！一切眾生，墜於無",
    "T09n0278_054:0743a10": "底生死深阬，無所歸依，我當為彼，作歸依",
    "T09n0278_054:0743a11": "者，悉令逮得如來之地；哀哉眾生，為煩惱",
    "T09n0278_054:0743a12": "亂，無有救濟，我當為彼，作救護者，悉令",
    "T09n0278_054:0743a13": "安立一切善業；哀哉眾生，生老病死，無有",
    "T09n0278_054:0743a14": "救護，我當為彼，作救護者，除滅一切身心",
    "T09n0278_054:0743a15": "苦痛；哀哉眾生，有諸恐怖，無有救護，我當",
    "T09n0278_054:0743a16": "為彼，作救護者，令住一切智安隱之處；哀",
    "T09n0278_054:0743a17": "哉眾生，為身見疑之所覆蔽，我當為彼，作",
    "T09n0278_054:0743a18": "明淨燈，普照一切，現明淨智；哀哉眾生，為",
    "T09n0278_054:0743a19": "愚癡覆，我當為彼，作大明炬，現一切智正",
    "T09n0278_054:0743a20": "法之城；哀哉眾生，為諸慳嫉諂曲幻偽，濁",
    "T09n0278_054:0743a21": "亂其心，我當令彼，悉得無上清淨法身；哀",
    "T09n0278_054:0743a22": "哉眾生，為生死長流之所漂溺，我當令彼，",
    "T09n0278_054:0743a23": "度生死海，到佛彼岸；哀哉眾生，從生盲瞽，",
    "T09n0278_054:0743a24": "我當令彼，見真實義，同一切佛；哀哉眾生，",
    "T09n0278_054:0743a25": "根不調伏，我當令彼，調伏諸根，除滅障礙，",
    "T09n0278_054:0743a26": "得一切智。時，彼大王發如是等十大悲語，",
    "T09n0278_054:0743a27": "擊鼓宣令一切眾生，安隱勿怖，隨汝所須，",
    "T09n0278_054:0743a28": "我皆資給。即時頒下閻浮提內大小諸城、都",
    "T09n0278_054:0743a29": "邑聚落，悉開庫藏金銀、珍寶、衣服、肴膳、香",
    "T09n0278_054:0743b01": "華、瓔珞、床席、被褥、宮殿、宅舍；諸妙寶幢、夜光",
    "T09n0278_054:0743b02": "寶幢、摩尼寶幢；醫師湯藥，種種諸器，盛眾雜",
    "T09n0278_054:0743b03": "寶；諸金剛器，盛眾妙香；種種香器，盛諸衣",
    "T09n0278_054:0743b04": "服；種種車乘，幡綵幢蓋。又復擊鼓，宣令天",
    "T09n0278_054:0743b05": "下一切諸城、都邑聚落，今施汝等國土、城邑、",
    "T09n0278_054:0743b06": "聚落、妻子、頭、目、齒、舌、心、肝、血、肉、腸、胃、手足，一",
    "T09n0278_054:0743b07": "切肢節。時，城東門外，有大會處，名曰明淨摩",
    "T09n0278_054:0743b08": "尼妙德。其地平正，廣博清淨，無諸雜穢；眾寶",
    "T09n0278_054:0743b09": "為地，散雜寶華，熏以眾香，一切香雲，充滿",
    "T09n0278_054:0743b10": "虛空；寶樹圍遶，無量華網及諸寶網，羅覆其",
    "T09n0278_054:0743b11": "上，自然演出無量億那由他娛樂音聲；有如",
    "T09n0278_054:0743b12": "是等無量珍妙而莊嚴之，皆是菩薩淨業果",
    "T09n0278_054:0743b13": "報。於彼會中，王所住處，十寶為地、十寶欄",
    "T09n0278_054:0743b14": "楯，十種寶樹，周匝圍遶；形色金剛，不可沮",
    "T09n0278_054:0743b15": "壞；眾寶莊嚴，懸諸寶幡，白淨寶網、金鈴寶",
    "T09n0278_054:0743b16": "網、眾華寶網、摩尼寶網、雜衣寶網，羅覆其",
    "T09n0278_054:0743b17": "上；熏以名香，自然演出無量微妙歌頌音",
    "T09n0278_054:0743b18": "聲。時，彼大王處師子座，端嚴殊妙，具大人",
    "T09n0278_054:0743b19": "相；肢節周備，那羅延身不可沮壞；王姓中生，",
    "T09n0278_054:0743b20": "以正治國，於財心法，悉得自在，功德無量，",
    "T09n0278_054:0743b21": "無違命者。眾妙寶蓋，以覆其上；其蓋常出",
    "T09n0278_054:0743b22": "無量光明閻浮金色，覆以淨妙摩尼寶網；金",
    "T09n0278_054:0743b23": "寶諸鈴，出和雅音，宣揚善行。「爾時，閻浮提",
    "T09n0278_054:0743b24": "內無量阿僧祇眾生，悉來歸命，讚言大王：",
    "T09n0278_054:0743b25": "『王是智人，天下第一；功德須彌，功德明淨，",
    "T09n0278_054:0743b26": "猶如滿月；得菩薩心，等觀眾生，普施一切。』",
    "T09n0278_054:0743b27": "時，王見已，歡喜無量，於彼大眾，發大悲心、善",
    "T09n0278_054:0743b28": "知識心，隨所求者，悉令充足而攝取之。時，",
    "T09n0278_054:0743b29": "王即得無量快樂，釋提桓因乃至化自在天",
    "T09n0278_054:0743c01": "王，無量百億那由他劫，受諸快樂，所不能",
    "T09n0278_054:0743c02": "及；他化自在天王，不思議劫，受諸快樂，亦",
    "T09n0278_054:0743c03": "所不及；大梵天王，不可說劫，住梵住樂，亦",
    "T09n0278_054:0743c04": "所不及；乃至淨居天，無分齊劫，住寂靜樂，",
    "T09n0278_054:0743c05": "亦所不及。復次，善男子！譬如有人，仁慈至",
    "T09n0278_054:0743c06": "孝，遭世事難，違離父母，經歷年歲，後忽遇",
    "T09n0278_054:0743c07": "會；瞻奉親顏，欣慰踊悅，不能自勝。時彼大",
    "T09n0278_054:0743c08": "王，見來求者，心大歡喜，亦復如是；信心堅",
    "T09n0278_054:0743c09": "固，長養菩提。何以故？此菩薩專求一切智，",
    "T09n0278_054:0743c10": "饒益安樂一切眾生；成滿大願，遠不善法，",
    "T09n0278_054:0743c11": "修行諸善；救護眾生，開薩婆若門；攝一切",
    "T09n0278_054:0743c12": "智，滿眾生願；入一切佛諸功德海，壞一切",
    "T09n0278_054:0743c13": "煩惱魔業障山，隨順一切諸如來教；入深智",
    "T09n0278_054:0743c14": "流，不違正道，出諸法流，成滿大願；住大",
    "T09n0278_054:0743c15": "人法，滿足普門善根之藏；離一切惡，心無",
    "T09n0278_054:0743c16": "所染，了達諸法猶如虛空。復次，佛子！時，彼",
    "T09n0278_054:0743c17": "大王見諸眾生，發一子想、父母想、福田想、",
    "T09n0278_054:0743c18": "難報恩想、師想、佛想，大慈悲心悉普覆之；",
    "T09n0278_054:0743c19": "隨其所須，衣服、飲食、華香、末香、塗香、鬘蓋、幢",
    "T09n0278_054:0743c20": "幡，諸莊嚴具，床座、被褥、舍宅、宮殿、園觀、浴池、",
    "T09n0278_054:0743c21": "車乘、輦輿、象馬、眾寶、所住宮殿及其眷屬、內",
    "T09n0278_054:0743c22": "諸庫藏、城邑聚落；如是一切，悉施眾生，普",
    "T09n0278_054:0743c23": "令充足。時，彼會中有一童女，名寶光明；端",
    "T09n0278_054:0743c24": "正姝妙，顏容無倫，身如真金，目髮紺色，口",
    "T09n0278_054:0743c25": "演妙音，身出名香，眾寶莊嚴，常懷慚愧，正",
    "T09n0278_054:0743c26": "念無亂，威儀庠序，於諸師長，恭敬尊重。諸",
    "T09n0278_054:0743c27": "根寂定，念慧現前，所聞諸法，能持能解；宿世",
    "T09n0278_054:0743c28": "長養無量善根，諸妙善法，潤澤其身，近善",
    "T09n0278_054:0743c29": "知識，好樂大乘，心如虛空，自安安彼，常樂",
    "T09n0278_054:0744a01": "見佛，求薩婆若。與六十童女俱，去王不",
    "T09n0278_054:0744a02": "遠，一心恭敬，合掌而住，作如是念：『我得善",
    "T09n0278_054:0744a03": "利，見善知識，遇善知識。』於彼王所，起大師",
    "T09n0278_054:0744a04": "想、善知識想、慈悲人想。生此念時，歡喜無",
    "T09n0278_054:0744a05": "量，脫莊嚴具，置彼王前，發如是願：『今此大",
    "T09n0278_054:0744a06": "王，安隱無量無邊眾生，願我來世亦復如",
    "T09n0278_054:0744a07": "是；大王智慧、大王正道、大王所乘、大王相",
    "T09n0278_054:0744a08": "好、大王財寶，無能壞者，願我來世亦復如",
    "T09n0278_054:0744a09": "是。隨所生處，我亦隨生。』時，彼大王告此女",
    "T09n0278_054:0744a10": "言：『我今悉捨內外所珍，恣汝取之。』「時，彼女",
    "T09n0278_054:0744a11": "人倍增歡喜，以偈頌曰：",
    "T09n0278_054:0744a12": "「『大王未興世，　　堅固莊嚴都，",
    "T09n0278_054:0744a13": "　　一切不可樂，　　猶如餓鬼處。",
    "T09n0278_054:0744a14": "　　眾生相殘害，　　竊盜縱婬佚，",
    "T09n0278_054:0744a15": "　　兩舌不實語，　　無義麁惡言。",
    "T09n0278_054:0744a16": "　　貪利他財物，　　瞋恚懷害心，",
    "T09n0278_054:0744a17": "　　邪見不善行，　　命終墮惡道。",
    "T09n0278_054:0744a18": "　　如是眾生等，　　愚癡所覆蔽，",
    "T09n0278_054:0744a19": "　　種種行諸惡，　　天旱不降澤。",
    "T09n0278_054:0744a20": "　　以無時雨故，　　百穀悉不生，",
    "T09n0278_054:0744a21": "　　草木皆枯槁，　　泉流亦乾竭。",
    "T09n0278_054:0744a22": "　　大王未興世，　　一切諸河池，",
    "T09n0278_054:0744a23": "　　皆悉乾枯涸，　　猶如大曠野。",
    "T09n0278_054:0744a24": "　　大王初生時，　　天興慶重雲，",
    "T09n0278_054:0744a25": "　　降雨普流澤，　　河池悉盈溢。",
    "T09n0278_054:0744a26": "　　除滅一切惡，　　遠離諸恐怖，",
    "T09n0278_054:0744a27": "　　人民皆歡喜，　　大王生世故。",
    "T09n0278_054:0744a28": "　　往昔諸群生，　　各各相殘害，",
    "T09n0278_054:0744a29": "　　飲食人血肉，　　今悉修慈心。",
    "T09n0278_054:0744b01": "　　百穀昔不生，　　卉木皆枯燥，",
    "T09n0278_054:0744b02": "　　飢渴所逼迫，　　種種受苦惱。",
    "T09n0278_054:0744b03": "　　大王既興世，　　秔米自然生，",
    "T09n0278_054:0744b04": "　　樹出妙衣服，　　王世所歸故。",
    "T09n0278_054:0744b05": "　　昔日競微利，　　強弱相陵奪，",
    "T09n0278_054:0744b06": "　　今種種莊嚴，　　如釋難陀園。",
    "T09n0278_054:0744b07": "　　昔人貪欲重，　　種種放逸行，",
    "T09n0278_054:0744b08": "　　侵犯他妻色，　　而共相危害。",
    "T09n0278_054:0744b09": "　　今日諸人民，　　眾寶妙莊嚴，",
    "T09n0278_054:0744b10": "　　貞潔無邪婬，　　猶如兜率天。",
    "T09n0278_054:0744b11": "　　昔日諸眾生，　　妄言非法語，",
    "T09n0278_054:0744b12": "　　縱口無義言，　　諂曲取人意。",
    "T09n0278_054:0744b13": "　　今日群生類，　　遠離諸惡語，",
    "T09n0278_054:0744b14": "　　愛眼視眾生，　　口發柔和音。",
    "T09n0278_054:0744b15": "　　昔日諸眾生，　　種種行邪見，",
    "T09n0278_054:0744b16": "　　合掌恭敬禮，　　牛羊犬豕類。",
    "T09n0278_054:0744b17": "　　今聞王正法，　　遠離諸邪見，",
    "T09n0278_054:0744b18": "　　善知苦樂法，　　悉從因緣起。",
    "T09n0278_054:0744b19": "　　大王演妙音，　　無不愛樂者，",
    "T09n0278_054:0744b20": "　　梵釋等音聲，　　皆悉不能及。",
    "T09n0278_054:0744b21": "　　大王眾寶蓋，　　懸處虛空中，",
    "T09n0278_054:0744b22": "　　覆以諸寶網，　　普出妙香熏。",
    "T09n0278_054:0744b23": "　　金鈴自然出，　　如來和雅音，",
    "T09n0278_054:0744b24": "　　宣揚甚深法，　　除滅眾煩惱。",
    "T09n0278_054:0744b25": "　　次復廣演說，　　十方諸佛剎，",
    "T09n0278_054:0744b26": "　　一切諸劫中，　　如來及眷屬。",
    "T09n0278_054:0744b27": "　　又復次第說，　　過去十方剎，",
    "T09n0278_054:0744b28": "　　一切諸劫中，　　如來及眷屬。",
    "T09n0278_054:0744b29": "　　又出微妙音，　　充滿於天下，",
    "T09n0278_054:0744c01": "　　梵王諸群生，　　悉聞業果報。",
    "T09n0278_054:0744c02": "　　眾生聞音已，　　自知諸業藏，",
    "T09n0278_054:0744c03": "　　離惡修眾善，　　專求無上道。",
    "T09n0278_054:0744c04": "　　王父名淨光，　　母曰蓮華光，",
    "T09n0278_054:0744c05": "　　父於五濁世，　　正法治天下。",
    "T09n0278_054:0744c06": "　　五百蓮華池，　　寶樹悉圍遶，",
    "T09n0278_054:0744c07": "　　底布以金沙，　　寶華悉敷茂。",
    "T09n0278_054:0744c08": "　　於彼池岸上，　　有諸妙法堂，",
    "T09n0278_054:0744c09": "　　眾寶為欄楯，　　種種寶莊嚴。",
    "T09n0278_054:0744c10": "　　末世惡法起，　　積年不降雨，",
    "T09n0278_054:0744c11": "　　池流皆枯涸，　　卉木悉焦然。",
    "T09n0278_054:0744c12": "　　七日王當生，　　先降靈瑞相，",
    "T09n0278_054:0744c13": "　　諸人見歡喜，　　救護出世間。",
    "T09n0278_054:0744c14": "　　彼時於中夜，　　大地六種動，",
    "T09n0278_054:0744c15": "　　自然演妙光，　　猶如明淨日。",
    "T09n0278_054:0744c16": "　　浴池有五百，　　功德水充滿，",
    "T09n0278_054:0744c17": "　　一切諸寶樹，　　如本悉榮茂。",
    "T09n0278_054:0744c18": "　　河流諸泉原，　　一切皆盈滿，",
    "T09n0278_054:0744c19": "　　靈澤普津液，　　霑洽閻浮提。",
    "T09n0278_054:0744c20": "　　樹木諸叢林，　　雜卉眾藥草，",
    "T09n0278_054:0744c21": "　　百穀苗稼等，　　生長普滋茂。",
    "T09n0278_054:0744c22": "　　巖崿諸高山，　　幽邃深險谷，",
    "T09n0278_054:0744c23": "　　普及一切地，　　自然悉平正。",
    "T09n0278_054:0744c24": "　　山陵諸卉木，　　沙礫雜穢等，",
    "T09n0278_054:0744c25": "　　悉於一念中，　　變成眾寶玉。",
    "T09n0278_054:0744c26": "　　人見此奇特，　　歡喜而發言，",
    "T09n0278_054:0744c27": "　　快哉大善利，　　我得清涼池。",
    "T09n0278_054:0744c28": "　　時彼淨光王，　　與內眷屬俱，",
    "T09n0278_054:0744c29": "　　一切大臣等，　　歡喜遊園觀。",
    "T09n0278_054:0745a01": "　　五百浴池中，　　有池名歡喜，",
    "T09n0278_054:0745a02": "　　池上妙法堂，　　王眷屬遊止。",
    "T09n0278_054:0745a03": "　　時王語夫人，　　我願悉成滿，",
    "T09n0278_054:0745a04": "　　國土還豐樂，　　人民普安隱。",
    "T09n0278_054:0745a05": "　　時彼浴池中，　　千葉寶華生，",
    "T09n0278_054:0745a06": "　　普放清淨光，　　明耀須彌頂。",
    "T09n0278_054:0745a07": "　　明淨金剛莖，　　眾寶為華葉，",
    "T09n0278_054:0745a08": "　　閻浮檀金臺，　　諸妙香為鬚。",
    "T09n0278_054:0745a09": "　　於彼蓮華中，　　出生一童子，",
    "T09n0278_054:0745a10": "　　相好莊嚴身，　　諸天悉敬禮。",
    "T09n0278_054:0745a11": "　　王見大歡喜，　　入池撫掬之，",
    "T09n0278_054:0745a12": "　　安置后膝上，　　汝子應欣慶。",
    "T09n0278_054:0745a13": "　　寶藏普涌出，　　寶樹生妙衣，",
    "T09n0278_054:0745a14": "　　天樂奏妙聲，　　充滿虛空中。",
    "T09n0278_054:0745a15": "　　時彼諸人民，　　合掌恭敬禮，",
    "T09n0278_054:0745a16": "　　歡喜如是言，　　此是世歸依。",
    "T09n0278_054:0745a17": "　　身放大光明，　　普照於一切，",
    "T09n0278_054:0745a18": "　　若有遇斯光，　　諸漏悉除滅。",
    "T09n0278_054:0745a19": "　　一切惡鬼神，　　毒害眾生類，",
    "T09n0278_054:0745a20": "　　悉捨不善心，　　自然生慈愍。",
    "T09n0278_054:0745a21": "　　惡名失善利，　　疾病鬼所持，",
    "T09n0278_054:0745a22": "　　如是眾苦滅，　　一切皆歡喜。",
    "T09n0278_054:0745a23": "　　天下諸群生，　　相視如父母，",
    "T09n0278_054:0745a24": "　　離惡修慈心，　　專求一切智。",
    "T09n0278_054:0745a25": "　　遠離諸惡趣，　　廣開天人路，",
    "T09n0278_054:0745a26": "　　顯現無上道，　　度脫諸群生。",
    "T09n0278_054:0745a27": "　　我等得善利，　　遇斯大施主，",
    "T09n0278_054:0745a28": "　　眾生失正路，　　導師今出世。』",
    "T09n0278_054:0745a29": "「爾時，寶光明童女偈讚王已，頭面禮足，遶無",
    "T09n0278_054:0745b01": "數匝，恭敬合掌，於一面住。王讚女言：『善哉！",
    "T09n0278_054:0745b02": "善哉！乃能信知他人功德，是為希有；若有",
    "T09n0278_054:0745b03": "愚癡，不知報恩，無有智慧，濁心邪見；具",
    "T09n0278_054:0745b04": "如是等非法眾生，不知不信，諸佛菩薩清",
    "T09n0278_054:0745b05": "淨功德，一切智境。汝今專求無上菩提，修菩",
    "T09n0278_054:0745b06": "薩行，攝取安隱，饒益眾生。』王讚女已，以無",
    "T09n0278_054:0745b07": "價衣，手自授與，而告之曰：『汝自著之。』時，彼",
    "T09n0278_054:0745b08": "女人以膝著地，敬禮合掌，頂受而著。時，王復",
    "T09n0278_054:0745b09": "與六十女衣，彼著衣已，與眷屬俱，遶畢",
    "T09n0278_054:0745b10": "辭退。諸女衣中，普出一切星宿光明，眾人見",
    "T09n0278_054:0745b11": "已，咸歎之曰：『此諸女等，皆悉端正，如淨夜天，",
    "T09n0278_054:0745b12": "星宿莊嚴。』善男子！爾時，一切法師子吼圓蓋",
    "T09n0278_054:0745b13": "妙音王者，豈異人乎？今盧舍那如來、應供、等",
    "T09n0278_054:0745b14": "正覺是也；淨光王者，今淨飯王是也；蓮華光",
    "T09n0278_054:0745b15": "夫人者，摩耶夫人是也；時國人者，今大眾是",
    "T09n0278_054:0745b16": "也。悉於阿耨多羅三藐三菩提，得不退轉；",
    "T09n0278_054:0745b17": "或住初地，乃至十地；大願成就，住諸法門，",
    "T09n0278_054:0745b18": "修方便道，求一切智，住諸解脫。」爾時，開敷",
    "T09n0278_054:0745b19": "樹華夜天欲重明此義，以偈頌曰：",
    "T09n0278_054:0745b20": "「我有清淨眼，　　悉見世界海，",
    "T09n0278_054:0745b21": "　生死五趣中，　　眾生常流轉。",
    "T09n0278_054:0745b22": "　見諸佛菩薩，　　往詣菩提樹，",
    "T09n0278_054:0745b23": "　得道轉法輪，　　化度諸群生。",
    "T09n0278_054:0745b24": "　我以淨天耳，　　境界一切音，",
    "T09n0278_054:0745b25": "　諸佛所說法，　　悉聞歡喜持。",
    "T09n0278_054:0745b26": "　我有無二智，　　一切無等等，",
    "T09n0278_054:0745b27": "　能於一念中，　　了眾生心海。",
    "T09n0278_054:0745b28": "　我得宿命智，　　念一切劫海，",
    "T09n0278_054:0745b29": "　自身及他人，　　分別悉了達。",
    "T09n0278_054:0745c01": "　我於一念知，　　諸剎海塵劫，",
    "T09n0278_054:0745c02": "　諸佛及菩薩，　　五道眾生類。",
    "T09n0278_054:0745c03": "　彼佛初發願，　　專求佛菩提，",
    "T09n0278_054:0745c04": "　究竟悉滿足，　　無量菩薩行。",
    "T09n0278_054:0745c05": "　覺了等正覺，　　種種巧方便，",
    "T09n0278_054:0745c06": "　轉淨妙法輪，　　顯現諸乘海。",
    "T09n0278_054:0745c07": "　為眾演說法，　　度脫於一切，",
    "T09n0278_054:0745c08": "　乃至遺法住，　　我悉一念知。",
    "T09n0278_054:0745c09": "　我於無量劫，　　修習此法門，",
    "T09n0278_054:0745c10": "　真佛子應速，　　究竟此法門。",
    "T09n0278_054:0745c11": "「佛子！我唯知此菩薩無量歡喜知足光明法",
    "T09n0278_054:0745c12": "門；諸大菩薩，於一切佛所，修行一切諸佛",
    "T09n0278_054:0745c13": "行海；求一切智，清淨滿足一切大願；於一",
    "T09n0278_054:0745c14": "菩薩地，修行一切菩薩地海；於一菩薩行，",
    "T09n0278_054:0745c15": "攝取一切菩薩行海；於一法門，自在修攝",
    "T09n0278_054:0745c16": "一切法門。我當云何能知、能說彼功德行？",
    "T09n0278_054:0745c17": "佛子！於此道場，有一夜天，名願勇光明守",
    "T09n0278_054:0745c18": "護眾生。汝詣彼問云何菩薩學菩薩行、修",
    "T09n0278_054:0745c19": "菩薩道；成就眾生無上菩提，淨諸佛剎；值",
    "T09n0278_054:0745c20": "一切佛，修習一切如來正法。」時，善財童子頭",
    "T09n0278_054:0745c21": "面敬禮彼夜天足，遶畢辭退。◎",
    "T09n0278_054:0745c22": "大方廣佛華嚴經卷第五十四"
}