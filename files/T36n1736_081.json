{
    "T36n1736_081:0633a02": "大方廣佛華嚴經隨疏演義鈔卷",
    "T36n1736_081:0633a03": "第八十一",
    "T36n1736_081:0633a05": "唐清涼山大華嚴寺沙門澄觀述",
    "T36n1736_081:0633a06": "疏。三顯種類者。疏文有三。初總明深廣。二",
    "T36n1736_081:0633a07": "今自狹下正明種類。三有餘無餘下對經",
    "T36n1736_081:0633a08": "辨定。二中言餘無餘者釋有多義。依小乘",
    "T36n1736_081:0633a09": "中自有二義。一有二義。一有宗云。涅槃體",
    "T36n1736_081:0633a10": "一約時不同得二名字。言體一者。於此宗",
    "T36n1736_081:0633a11": "中煩惱業思以道力故應起不起。擇滅無",
    "T36n1736_081:0633a12": "為是涅槃體。此體是一約對身智得二名",
    "T36n1736_081:0633a13": "字。身智未盡說前涅槃以為有餘。身智盡",
    "T36n1736_081:0633a14": "竟向前涅槃轉名無餘。非身智滅即名涅",
    "T36n1736_081:0633a15": "槃。以身智起已謝滅是無常故。若斷因故",
    "T36n1736_081:0633a16": "令後不起。是非擇滅故非涅槃。二依成實。",
    "T36n1736_081:0633a17": "涅槃體二。生死因盡名一涅槃。生死果盡名",
    "T36n1736_081:0633a18": "二涅槃。由有宗中要道親斷方稱擇滅。身口",
    "T36n1736_081:0633a19": "二業及生死果。非道親斷故不取之。成實",
    "T36n1736_081:0633a20": "由斷煩惱餘不起故。見修斷故。亦得擇滅",
    "T36n1736_081:0633a21": "故名涅槃。然望大乘皆名有餘。有餘變易",
    "T36n1736_081:0633a22": "故。若依大乘。遠公自有四別。一云二死因盡",
    "T36n1736_081:0633a23": "名曰有餘。二死果盡名曰無餘。二云分段因",
    "T36n1736_081:0633a24": "果盡名曰有餘。變易因果盡名曰無餘。三",
    "T36n1736_081:0633a25": "云分段因果及變易因盡名曰有餘。變易果",
    "T36n1736_081:0633a26": "滅。名曰無餘。四者唯就變易因果為二。分",
    "T36n1736_081:0633a27": "段因果屬小乘故。若依金光明約三身說。",
    "T36n1736_081:0633a28": "三身品云。善男子依此二身一切諸佛說有",
    "T36n1736_081:0633a29": "餘涅槃。依法身者說無餘涅槃。何以故。一",
    "T36n1736_081:0633b01": "切無餘究竟盡故。依此三身一切諸佛說無",
    "T36n1736_081:0633b02": "住涅槃。何以故為二身故不住涅槃。離於",
    "T36n1736_081:0633b03": "法身無有別佛。何故不住涅槃。二身假名",
    "T36n1736_081:0633b04": "不實念念滅不住故。數數出現以不定故。",
    "T36n1736_081:0633b05": "法身不爾。是故二身不住涅槃法身者不",
    "T36n1736_081:0633b06": "二故。不住生死。依三身故說無住涅槃。準",
    "T36n1736_081:0633b07": "上經文法身即是自受用身。常在密嚴佛土。",
    "T36n1736_081:0633b08": "一切餘盡者是煩惱正習分段變易皆盡。肇",
    "T36n1736_081:0633b09": "公云。生名有餘滅名無餘。亦即此中意下",
    "T36n1736_081:0633b10": "疏用之。若依唯識云一有餘依涅槃。謂即真",
    "T36n1736_081:0633b11": "如出煩惱障。雖有微苦所依未滅。而障永",
    "T36n1736_081:0633b12": "寂故名涅槃。二無餘依涅槃。謂即真如出生",
    "T36n1736_081:0633b13": "死苦煩惱既盡。餘依亦滅眾苦永寂。故名涅",
    "T36n1736_081:0633b14": "槃。釋曰。此通大小而說真如為體。即異",
    "T36n1736_081:0633b15": "小乘。論下料揀云。如何善逝有有餘依問",
    "T36n1736_081:0633b16": "也。雖無實依而現似有。惑苦依盡說無",
    "T36n1736_081:0633b17": "餘依。非苦依在說有餘依。是故世尊可言具",
    "T36n1736_081:0633b18": "四。釋曰。此答有二。前明示有同於二乘。",
    "T36n1736_081:0633b19": "後明以無漏蘊為有餘依。故云非苦依在。",
    "T36n1736_081:0633b20": "疏。二性淨方便淨者。亦名二德。亦名二寂。",
    "T36n1736_081:0633b21": "亦名同相不同相。並如初地示說分齊中",
    "T36n1736_081:0633b22": "辨。性本淨故從因方便之所顯故。作用善",
    "T36n1736_081:0633b23": "巧故。亦是體用餘如別章。疏。二即自性真應",
    "T36n1736_081:0633b24": "者。上明真應。自性合其二佛約淨。今開自",
    "T36n1736_081:0633b25": "性通於染淨。疏或分為四。即唯識論。論云",
    "T36n1736_081:0633b26": "一本來自性清淨涅槃。謂一切法真如。理雖",
    "T36n1736_081:0633b27": "有客塵而本性淨。具無數量微妙功德。無",
    "T36n1736_081:0633b28": "生無滅湛若虛空。一切有情平等共有。與",
    "T36n1736_081:0633b29": "一切法不一不異。離一切相一切分別。尋",
    "T36n1736_081:0633c01": "思路絕名言道斷。唯真聖者自內所證。其性",
    "T36n1736_081:0633c02": "本寂故名涅槃。二有餘依。三無餘依。具如",
    "T36n1736_081:0633c03": "上說。四無住處涅槃。謂即真如出所知障。大",
    "T36n1736_081:0633c04": "悲般若常所輔翼。由斯不住生死涅槃。利",
    "T36n1736_081:0633c05": "樂有情窮未來際。用而常寂故名涅槃。一",
    "T36n1736_081:0633c06": "切有情皆有初一二乘無學。容有前三唯我",
    "T36n1736_081:0633c07": "世尊獨言具四。下疏結文用此四也。疏有",
    "T36n1736_081:0633c08": "餘無餘下三通相料揀。非獨應滅揀於異釋。",
    "T36n1736_081:0633c09": "疏四彰業用初正明。亦即無名論第十玄得",
    "T36n1736_081:0633c10": "演中言也。彼云。故能囊括終古導達群方。",
    "T36n1736_081:0633c11": "亭毒蒼生疎而不漏汪哉洋哉。何莫由之",
    "T36n1736_081:0633c12": "哉。故梵志曰。吾聞佛道厥義弘深汪洋無涯。",
    "T36n1736_081:0633c13": "靡不成就。靡不度生。然則三乘之路開真",
    "T36n1736_081:0633c14": "偽之途辨。賢聖之道存無名之致顯矣。釋曰。",
    "T36n1736_081:0633c15": "彼後歎無名。今略不舉。二涅槃云下引證。",
    "T36n1736_081:0633c16": "前疏已引。三則出現下結成深廣。今以出",
    "T36n1736_081:0633c17": "現為總門。則涅槃當其一德。若涅槃為門",
    "T36n1736_081:0633c18": "出現九門皆涅槃出矣。四然諸門下指廣在",
    "T36n1736_081:0633c19": "餘。已攝諸妙故云略在文具。疏今初根本自",
    "T36n1736_081:0633c20": "性者。此三行疏已具上列一二三四諸涅槃",
    "T36n1736_081:0633c21": "矣。思之可見。疏二指理同事者。事即真應",
    "T36n1736_081:0633c22": "涅槃。於中三。一略釋經文。二真應無本下",
    "T36n1736_081:0633c23": "總顯文意。三所以列十下釋十之由。二中",
    "T36n1736_081:0633c24": "先反顯真應涅槃。若無自性涅槃為本。皆非",
    "T36n1736_081:0633c25": "不生。而真涅槃由性淨。顯共許不生而應",
    "T36n1736_081:0633c26": "涅槃皆謂生滅故。今特說應無性淨安得",
    "T36n1736_081:0633c27": "不生。後故以本下。順顯以性淨本該真應",
    "T36n1736_081:0633c28": "末。真應對性淨稱末故。真與性淨二俱",
    "T36n1736_081:0633c29": "為體。該應化用皆為無住三德涅槃。三釋",
    "T36n1736_081:0634a01": "十所由中。究竟妙道者。即無名論難差中文。",
    "T36n1736_081:0634a02": "文云。有名曰涅槃既絕圖度之域。則超六境",
    "T36n1736_081:0634a03": "之外不出不在。而玄道獨存。斯則窮理盡",
    "T36n1736_081:0634a04": "性。究竟之道妙一無差。今取意引。疏。是知",
    "T36n1736_081:0634a05": "玄道下結成正義。言妙悟者即能契。是由",
    "T36n1736_081:0634a06": "能契即真。方得成此所契即真即是性淨。即",
    "T36n1736_081:0634a07": "妄即真生無生矣。豈非齊觀。齊觀一味能所",
    "T36n1736_081:0634a08": "兩冥。故全真性以為我體。真既湛然故知",
    "T36n1736_081:0634a09": "雙林應滅非滅。以常住故言無滅者。本寂",
    "T36n1736_081:0634a10": "滅故。然此亦即妙存中。文上意業中用其一",
    "T36n1736_081:0634a11": "半。彼已其引。今側用兩句。謂彼天地與我",
    "T36n1736_081:0634a12": "同根。萬物與我一體。今順經文以真如等",
    "T36n1736_081:0634a13": "為涅槃本。疏。涅槃不空者。謂有善色者。遠",
    "T36n1736_081:0634a14": "公引此證色為體。今亦一義。常身法身栴",
    "T36n1736_081:0634a15": "檀座塔楞伽之義前皆已引。疏。妙色湛然者",
    "T36n1736_081:0634a16": "六卷泥洹經純陀歎佛云。妙色湛然常安隱。",
    "T36n1736_081:0634a17": "不為時節劫數遷。大聖曠劫行慈悲。獲得",
    "T36n1736_081:0634a18": "金剛不壞體。餘可知。疏第三至出沒常湛",
    "T36n1736_081:0634a19": "等者。以此中經文有二。先明出沒之跡。後",
    "T36n1736_081:0634a20": "而實如來下明常湛之本。疏中有五。一立",
    "T36n1736_081:0634a21": "理。二無不為下直消文。三不礙出沒下覆疎",
    "T36n1736_081:0634a22": "顯意。四是知寂然不動下結成相融。上",
    "T36n1736_081:0634a23": "句體不礙用。下句用不礙體。五豈可隨於",
    "T36n1736_081:0634a24": "下。結彈惑情。然此五段多用無名第三位",
    "T36n1736_081:0634a25": "體。論云其為稱也因應而作。顯跡為生息",
    "T36n1736_081:0634a26": "跡為滅。生名有餘滅名無餘。然則有無之",
    "T36n1736_081:0634a27": "稱本乎無名。無名之道于何不名。是以至",
    "T36n1736_081:0634a28": "人居方而方。止圓而圓。在天而天處人而",
    "T36n1736_081:0634a29": "人。原夫能天能人者。豈天人之所能哉。果",
    "T36n1736_081:0634b01": "以非天非人故能天能人耳。其為治也。故",
    "T36n1736_081:0634b02": "應而不為因而不施。因而不施故施莫之",
    "T36n1736_081:0634b03": "廣。應而不為故為莫之大。為莫之大故",
    "T36n1736_081:0634b04": "乃返於小成。施莫之廣故乃歸乎無名。又",
    "T36n1736_081:0634b05": "下云。意謂至人寂怕無兆隱顯同原。存不",
    "T36n1736_081:0634b06": "為有亡不為無。何則佛言吾無生不生。雖",
    "T36n1736_081:0634b07": "生不生無形不形。雖形不形。以知存不為",
    "T36n1736_081:0634b08": "有。經云。菩薩入無盡三昧盡見過去滅度",
    "T36n1736_081:0634b09": "諸佛。又云。入於涅槃而不涅槃。以知亡不",
    "T36n1736_081:0634b10": "為無。亡不為無雖無而有。存不為有雖",
    "T36n1736_081:0634b11": "有而無。雖有而無故所謂非有。雖無而有",
    "T36n1736_081:0634b12": "故所謂非無。然則涅槃之道果出有無之域。",
    "T36n1736_081:0634b13": "絕言象之逕斷矣。子乃云。聖人患於有身。",
    "T36n1736_081:0634b14": "故滅身以歸無。勞勤莫先於有智。故絕智",
    "T36n1736_081:0634b15": "以淪虛無。乃乖乎神極傷於玄旨者哉。",
    "T36n1736_081:0634b16": "上一段論文義理連環。但觀所引自見疏",
    "T36n1736_081:0634b17": "意。其結彈文亦彼章末云。而惑者居見聞",
    "T36n1736_081:0634b18": "之域。尋殊應之迹。秉執規矩。而擬大方。",
    "T36n1736_081:0634b19": "欲以智勞至人形患大聖。謂捨有入無",
    "T36n1736_081:0634b20": "因以名之。豈謂採微言於聽表拔玄根於",
    "T36n1736_081:0634b21": "虛壞者哉。疏。後合然法身無像等者。疏文",
    "T36n1736_081:0634b22": "有三。初正釋。二引證。三揀定。今初亦前章",
    "T36n1736_081:0634b23": "後意。次彼論云。經云法身無像應物而形。",
    "T36n1736_081:0634b24": "般若無知對緣而照。萬機頓赴而不撓其",
    "T36n1736_081:0634b25": "神。干難殊對而不干其慮。動若行雲止猶",
    "T36n1736_081:0634b26": "谷神。豈有心於彼此。情係於動靜者乎。既",
    "T36n1736_081:0634b27": "無心於動靜亦無像於去來。去來不以像",
    "T36n1736_081:0634b28": "故無器而不形。動靜不以心故無感而不",
    "T36n1736_081:0634b29": "應。然則心生於有心像出於有像。像非我",
    "T36n1736_081:0634c01": "出故金石流而不燋。心非我生故曰用而",
    "T36n1736_081:0634c02": "不勤。紛紜自彼於我何為。所以智周萬物",
    "T36n1736_081:0634c03": "而弗勞。形充八極而無患。益不可盈損",
    "T36n1736_081:0634c04": "不可虧。寧復痾癘中逵。壽極雙樹靈竭天",
    "T36n1736_081:0634c05": "棺體盡焚燎者哉。疏。故攝論下第二引證",
    "T36n1736_081:0634c06": "釋。先舉論。後是以經言下會釋經文。論云",
    "T36n1736_081:0634c07": "此頌顯示顯現甚深在喻可知。合者釋論",
    "T36n1736_081:0634c08": "云。眾生心中無奢摩他清淵定水。佛影不現",
    "T36n1736_081:0634c09": "非如來咎。如說如來是真妙道。即無漏影有",
    "T36n1736_081:0634c10": "感斯現生盲不覩。釋下半云。諸佛法日放",
    "T36n1736_081:0634c11": "契經等光。遍照有情世間。有緣教光斯現。",
    "T36n1736_081:0634c12": "如日流光盲者不覩。疏。然此下第三揀定。",
    "T36n1736_081:0634c13": "亦展轉通妨。於中三。初正揀定。恐有問言。",
    "T36n1736_081:0634c14": "今說法身何名涅槃。釋意云。涅槃必具",
    "T36n1736_081:0634c15": "三德。此即法身。餘之二德從法身流則法身",
    "T36n1736_081:0634c16": "故。二若爾下對前身揀。先問。後出現身下",
    "T36n1736_081:0634c17": "答。三此有般若下三對菩提。揀解脫無濫",
    "T36n1736_081:0634c18": "故不揀之。於中先問。後若分相下釋。於中",
    "T36n1736_081:0634c19": "先明分相。即唯識等意。唯識第十釋轉依",
    "T36n1736_081:0634c20": "果云四所轉得。此復有二。一所顯得。謂大",
    "T36n1736_081:0634c21": "涅槃。此雖本來自性清淨而有客障覆令",
    "T36n1736_081:0634c22": "不顯。真聖道生。斷彼障故令其相顯名",
    "T36n1736_081:0634c23": "得涅槃。此依真如離障施設故。體即是清淨",
    "T36n1736_081:0634c24": "法界。二所生得。謂大菩提。此雖本來有能",
    "T36n1736_081:0634c25": "生種。而所知障礙故不生。由真聖道力斷",
    "T36n1736_081:0634c26": "彼障。故令從種起名得菩提。起已相續",
    "T36n1736_081:0634c27": "窮未來際。此即四智相應心品故。大乘法師",
    "T36n1736_081:0634c28": "云。理凝本有離纏而號涅槃。智照新生果",
    "T36n1736_081:0634c29": "圓而稱正覺。乃四德之鴻源三明之妙本矣。",
    "T36n1736_081:0635a01": "疏。若攝相說下後明攝相中文有四別。",
    "T36n1736_081:0635a02": "一約理智相攝。以離理無智離智無理。",
    "T36n1736_081:0635a03": "如珠之明如明之珠故。般若云。覺法自性",
    "T36n1736_081:0635a04": "離諸分別為菩提故。則有理矣。涅槃中有",
    "T36n1736_081:0635a05": "般若德故。二智性本有下本有修生相攝。",
    "T36n1736_081:0635a06": "則性淨但名涅槃。方便淨者方為菩提。今",
    "T36n1736_081:0635a07": "明二淨俱通上二。今疏但顯別說所無故。",
    "T36n1736_081:0635a08": "於菩提說性淨等。上說菩提如虛空故世",
    "T36n1736_081:0635a09": "界成壞無增減故。涅槃經說。修習常住二",
    "T36n1736_081:0635a10": "字為滅相者。我於其人為般涅槃。彼中宣",
    "T36n1736_081:0635a11": "說本隱今顯。法常名常方便修生報常名住。",
    "T36n1736_081:0635a12": "修此二字為大涅槃寂滅之相。大般涅槃",
    "T36n1736_081:0635a13": "猶顯其心故。佛證之為般涅槃。故知各",
    "T36n1736_081:0635a14": "具方便性淨。三隨一為門下雙結前二。四今",
    "T36n1736_081:0635a15": "以涅槃下結歸涅槃。疏。第五示滅妙存滅",
    "T36n1736_081:0635a16": "既示滅即無滅矣。故為妙存。妙存二字全",
    "T36n1736_081:0635a17": "是無名。第四章名彼論云。聖人處有不有",
    "T36n1736_081:0635a18": "居無不無。居無不無故不無於無。處有",
    "T36n1736_081:0635a19": "不有故不有於有。故能不出有無不在",
    "T36n1736_081:0635a20": "有無。怕爾無朕斯為妙存。然出沒常湛兼",
    "T36n1736_081:0635a21": "明於出。今但無滅故不同也。疏。第六至隨",
    "T36n1736_081:0635a22": "緣起盡。合中四。初正釋文。引法華者以",
    "T36n1736_081:0635a23": "法華中諸師異解。今將此文楷定彼義。二",
    "T36n1736_081:0635a24": "然現滅現生下彰其大意。明生與滅皆涅槃",
    "T36n1736_081:0635a25": "故。三故攝論下引證。四既起滅在緣下",
    "T36n1736_081:0635a26": "結成常住。亦是無名位體中義。第四已引。疏",
    "T36n1736_081:0635a27": "第七存亡互現意隨機見故。疏。第八至大用",
    "T36n1736_081:0635a28": "無涯。疏文有二。先釋文後揀異。今初即無",
    "T36n1736_081:0635a29": "名論。第十五動寂彼云。聖人無為而無所",
    "T36n1736_081:0635b01": "不為。無為故雖動而寂。無所不為故雖",
    "T36n1736_081:0635b02": "寂而動。雖寂而動故物莫能一。雖動而",
    "T36n1736_081:0635b03": "寂故物莫能二。物莫能二故逾動逾寂。物",
    "T36n1736_081:0635b04": "莫能一故逾寂逾動。所以為即無為無為即",
    "T36n1736_081:0635b05": "為。動寂雖殊而莫之可異也。疏。涅槃受",
    "T36n1736_081:0635b06": "純陀供處等者。即舉同揀異。彼第十經大眾",
    "T36n1736_081:0635b07": "問品云。爾時一切菩薩摩訶薩天人雜類。出",
    "T36n1736_081:0635b08": "大音聲唱如是言。奇哉純陀成大福德。能",
    "T36n1736_081:0635b09": "令如來受取最後無上供養。而我等輩無福",
    "T36n1736_081:0635b10": "所致。所設供具則為唐捐。爾時世尊欲令",
    "T36n1736_081:0635b11": "一切眾望滿足。於自身上一一毛孔。化無量",
    "T36n1736_081:0635b12": "佛一一諸佛。各有無量諸比丘僧。是諸世尊",
    "T36n1736_081:0635b13": "及無量眾。悉皆現身受其供養。釋迦牟尼",
    "T36n1736_081:0635b14": "如來自受純陀所奉設供者。爾時純陀所",
    "T36n1736_081:0635b15": "持粳糧成熟之食。摩伽陀國滿足八斛。以佛",
    "T36n1736_081:0635b16": "神力悉皆充足一切大會。爾時純陀見是事",
    "T36n1736_081:0635b17": "已心生歡喜。踊躍無量一切大眾亦復如是。",
    "T36n1736_081:0635b18": "釋曰。彼經雖言無量化物。但云受大眾供。",
    "T36n1736_081:0635b19": "無此重重等眾生數盡未來際。此但約文以",
    "T36n1736_081:0635b20": "明優劣。非當時化不能普周。亦以彼證無",
    "T36n1736_081:0635b21": "盡化現皆涅槃用。疏。第九至體離二邊。亦",
    "T36n1736_081:0635b22": "即彼超境中意。彼中有名。先徵出云。請覈妙",
    "T36n1736_081:0635b23": "道之本為有為無。果若有也雖妙非無。雖",
    "T36n1736_081:0635b24": "妙非無故則入有境。果若無也無則無差。",
    "T36n1736_081:0635b25": "無而無差則入無境。總而括之即而究之。",
    "T36n1736_081:0635b26": "無有異有而非無。無有異無而非有者",
    "T36n1736_081:0635b27": "明矣。而曰有無之外別有妙道。非有非無",
    "T36n1736_081:0635b28": "謂之涅槃。吾聞其語矣。未即於心也。第",
    "T36n1736_081:0635b29": "五超境答云。然則有無雖殊俱未免於有",
    "T36n1736_081:0635c01": "也。此乃言像之所以形。是非之所以生。豈",
    "T36n1736_081:0635c02": "足以統夫幽極。而擬夫神道者乎。是以論",
    "T36n1736_081:0635c03": "稱出有無者。良以有無之數止乎六境之",
    "T36n1736_081:0635c04": "內。六境之內非涅槃之宅也。故借出以祛",
    "T36n1736_081:0635c05": "之。庶悕玄之流。髣髴幽途託情絕域得意",
    "T36n1736_081:0635c06": "亡言。體其非有非無耳。豈曰有無之外",
    "T36n1736_081:0635c07": "別有一有而可稱哉。今但云體離二邊。非",
    "T36n1736_081:0635c08": "唯離有離無。若實若虛若處非處等皆二邊",
    "T36n1736_081:0635c09": "也。於中先反釋。身是體故先明。後由非實故",
    "T36n1736_081:0635c10": "下順釋。疏。第十至結歸無住結上九門。皆",
    "T36n1736_081:0635c11": "歸無住涅槃。於中二。先釋經文。後結歸",
    "T36n1736_081:0635c12": "無住。今初即是結前之義。言誰獨非涅槃而",
    "T36n1736_081:0635c13": "欲捨之耶者。即側用玄得中文。彼以第九",
    "T36n1736_081:0635c14": "考得難云。經云眾生之性極於五陰之內。又",
    "T36n1736_081:0635c15": "云。得涅槃者五陰都盡。譬猶燈滅等下結",
    "T36n1736_081:0635c16": "意云。若有可得涅槃。五陰不都盡。陰若都",
    "T36n1736_081:0635c17": "盡誰得涅槃。故玄得答云。且談論之作必先",
    "T36n1736_081:0635c18": "定其本。既論涅槃故不可離涅槃而語",
    "T36n1736_081:0635c19": "涅槃也。若即涅槃以興言。誰獨非涅槃而",
    "T36n1736_081:0635c20": "欲得之耶。意云。眾生即涅槃故。更不可",
    "T36n1736_081:0635c21": "得下。引淨名眾生即涅槃相。此明一體故",
    "T36n1736_081:0635c22": "無可得。今言一體故無可捨。眾生即涅槃。",
    "T36n1736_081:0635c23": "若捨眾生即捨涅槃也。疏。是則初住實際",
    "T36n1736_081:0635c24": "下二結歸無住。於中四。初正歸無住。無",
    "T36n1736_081:0635c25": "住涅槃前已具引。二由雙住下出無住所以。",
    "T36n1736_081:0635c26": "經中是住。今乃結歸無住者。由若不住實",
    "T36n1736_081:0635c27": "際安能不住生死。若不安住大悲安能不",
    "T36n1736_081:0635c28": "住涅槃。然則亦由俱不住故。而能俱住。今",
    "T36n1736_081:0635c29": "此順文經是俱住。結歸無住故但用住。以",
    "T36n1736_081:0636a01": "成無住。三前即大智下別舉成無住因。即",
    "T36n1736_081:0636a02": "唯識文。四自性涅槃眾生等有下釋歸無",
    "T36n1736_081:0636a03": "住之意。涅槃有四。何以但歸無住。無住涅",
    "T36n1736_081:0636a04": "槃唯佛得故。皆是論文具如上引。即安住下",
    "T36n1736_081:0636a05": "是涅槃經。疏。初句無生之生者。如無生性",
    "T36n1736_081:0636a06": "無生也。佛出興之生也。下句例知。後句一",
    "T36n1736_081:0636a07": "切義成故為大用。上三句是體第四句是用。",
    "T36n1736_081:0636a08": "故云餘不頌者含在此中者。不出體用故。",
    "T36n1736_081:0636a09": "第十出現見聞。疏。不出智斷恩者。初三句",
    "T36n1736_081:0636a10": "標三德果。初句智德般若滿故。次句即斷德",
    "T36n1736_081:0636a11": "解脫滿故。次句恩德法身究竟故。次二句總",
    "T36n1736_081:0636a12": "成上三。三俱願滿皆不虛故。後六句復釋",
    "T36n1736_081:0636a13": "上三。初三句釋上無盡覺慧。不盡有為此成",
    "T36n1736_081:0636a14": "事智。隨順無為此生理智。此二因圓。生諸佛",
    "T36n1736_081:0636a15": "智即是果滿。次二句釋上究竟大悲恩德",
    "T36n1736_081:0636a16": "盡未來故。種智行成得法身故。後一句",
    "T36n1736_081:0636a17": "釋上斷德。得至佛地無障可斷故。解脫功",
    "T36n1736_081:0636a18": "用故。故上出現意。業中云。得如來地息一",
    "T36n1736_081:0636a19": "切用。疏。寶性論亦明如來為菩薩六根境",
    "T36n1736_081:0636a20": "界。論有四卷。此當第一。是成就自利利他",
    "T36n1736_081:0636a21": "偈云。諸佛如來身如虛空無相。為諸勝智",
    "T36n1736_081:0636a22": "者作六根境界。示現微妙色出於妙音聲。",
    "T36n1736_081:0636a23": "令嗅佛戒香。與佛妙法味使覺三昧觸令",
    "T36n1736_081:0636a24": "知深妙法。疏。亦同法華乃至舉一手。即第",
    "T36n1736_081:0636a25": "一經前已引竟。疏。如來祕密藏經明罵藥等",
    "T36n1736_081:0636a26": "者。具云大方廣如來祕密藏經。此即下卷。大",
    "T36n1736_081:0636a27": "迦葉問。唯願說是如來祕密藏法佛言迦葉",
    "T36n1736_081:0636a28": "於汝意云何。汝謂我行菩薩道時所捨手",
    "T36n1736_081:0636a29": "足頭目耳鼻皮肉骨髓血及妻子略說。乃至",
    "T36n1736_081:0636b01": "一切財物處處逼惱於菩薩者。是諸眾生不",
    "T36n1736_081:0636b02": "墮地獄畜生餓鬼及諸惡趣。何以故。本行",
    "T36n1736_081:0636b03": "菩薩行時志意淨故。及大誓願淨戒聚故。於",
    "T36n1736_081:0636b04": "諸眾生大悲純至及堅忍故。以大慈故大功",
    "T36n1736_081:0636b05": "德法故。牢強精進向大乘故。息心淨故。大",
    "T36n1736_081:0636b06": "願饒益故。不喜自樂故。其有眾生觸嬈菩",
    "T36n1736_081:0636b07": "薩毀罵之者。菩薩德故不墮惡道。迦葉我",
    "T36n1736_081:0636b08": "今引喻以明斯義。迦葉猶如病人。良醫授",
    "T36n1736_081:0636b09": "樂而是病人故罵是藥及與良醫。先毀罵已",
    "T36n1736_081:0636b10": "然後乃服此藥。迦葉於意云何。藥以罵故",
    "T36n1736_081:0636b11": "不為藥耶病不除耶。不也世尊。雖復毀罵",
    "T36n1736_081:0636b12": "藥不失勢而能除病。如是迦葉。菩薩如",
    "T36n1736_081:0636b13": "藥及彼良醫不生恭敬如種種觸惱。然是",
    "T36n1736_081:0636b14": "菩薩純淨志意無有缺減。又舉大寶珠有",
    "T36n1736_081:0636b15": "大勢力有人毀罵不失寶力。又罵明燈燒",
    "T36n1736_081:0636b16": "之亦能除闇。言罵沈者義引。彼云。罵赤栴",
    "T36n1736_081:0636b17": "檀以手槌打連燎棄之。為作何香。迦葉答",
    "T36n1736_081:0636b18": "言。作栴檀香。又云。如人抱執糞穢棄之。",
    "T36n1736_081:0636b19": "以華香供養。是人有何等氣。答有穢氣。",
    "T36n1736_081:0636b20": "佛言供養外道。但有見畏地獄畜生餓鬼等",
    "T36n1736_081:0636b21": "畏耳。疏。涅槃喻以毒塗之鼓者。即第九經",
    "T36n1736_081:0636b22": "如來性品。南經亦第九即菩薩品文云。譬",
    "T36n1736_081:0636b23": "如有人以雜毒藥用塗大鼓。於眾人中擊",
    "T36n1736_081:0636b24": "令發聲。雖無心欲聞聞之皆死。唯除一",
    "T36n1736_081:0636b25": "人不橫死者。不橫死者即一闡提人。釋曰。",
    "T36n1736_081:0636b26": "彼經猶揀闡提。此意取不欲聞。以喻不信",
    "T36n1736_081:0636b27": "而得益耳。法華不輕可知。菩薩之名起自",
    "T36n1736_081:0636b28": "聞謗之日者。亦即此卷答云。云何未發心而",
    "T36n1736_081:0636b29": "名為菩薩。如日光明諸明中大。大涅槃光能",
    "T36n1736_081:0636c01": "入眾生諸毛孔。故眾生雖無菩提之心。而",
    "T36n1736_081:0636c02": "能為作菩提因緣。迦葉問言。云何未發心",
    "T36n1736_081:0636c03": "而作菩提因緣。次如來舉夢中見羅剎喻。",
    "T36n1736_081:0636c04": "初聞不信夢中羅剎令其發心。云汝若不",
    "T36n1736_081:0636c05": "發菩提心者。當斷汝命。寤已發心。或於",
    "T36n1736_081:0636c06": "三塗續復憶念發菩提心。即大菩薩也。生公",
    "T36n1736_081:0636c07": "云。菩薩之名起自聞謗之日。疏豈言象之能",
    "T36n1736_081:0636c08": "及。即周易略例中意。言者所以存象得象而",
    "T36n1736_081:0636c09": "忘言。象者所以在意得意而忘象。第二會",
    "T36n1736_081:0636c10": "已引。疏則庶幾出現之旨者。庶幾即周易繫",
    "T36n1736_081:0636c11": "辭云。顏氏之子其殆庶幾。有不善未甞不",
    "T36n1736_081:0636c12": "知。知而未嘗復行。彼釋云。殆者近也。庶者",
    "T36n1736_081:0636c13": "眾也。幾者事動之微也。謂聖人見幾賢人庶",
    "T36n1736_081:0636c14": "幾。今令効學亞夫聖賢也。疏。法集經云等",
    "T36n1736_081:0636c15": "者。經有六卷。即第六卷末云。善男子是法門",
    "T36n1736_081:0636c16": "多行於婆伽羅龍王世界。多行於帝釋住",
    "T36n1736_081:0636c17": "處。多行於阿那婆達多龍王處。然後行閻",
    "T36n1736_081:0636c18": "浮提中。常於諸佛所護眾生中行。於直心不",
    "T36n1736_081:0636c19": "諂曲眾生中行。於能信深法者。常在如是",
    "T36n1736_081:0636c20": "眾生心手中行。疏般若論云法欲滅時者。即",
    "T36n1736_081:0636c21": "金剛般若無著論上卷。釋經須菩提白佛言。",
    "T36n1736_081:0636c22": "世尊頗有眾生得聞如是言說章句生實",
    "T36n1736_081:0636c23": "信不。佛告須菩提莫作是說。如來滅後後",
    "T36n1736_081:0636c24": "五百歲。有持戒修福者。於此章句能生信",
    "T36n1736_081:0636c25": "心。以此為實。當知是人不於一佛二佛三",
    "T36n1736_081:0636c26": "四五佛而種善根。已於無量千萬佛所種",
    "T36n1736_081:0636c27": "諸善根。論云。為欲得言說法身住處故。經",
    "T36n1736_081:0636c28": "云正法欲滅時者。謂修行漸滅時應知。疏。",
    "T36n1736_081:0636c29": "若約教道三祇亦未入玄者。即古十玄意。然",
    "T36n1736_081:0637a01": "歷三祇設未究竟。亦已入位。何以得言未",
    "T36n1736_081:0637a02": "入玄耶。是故上云若約教道。施設三祇教",
    "T36n1736_081:0637a03": "既未真。則成佛義亦非真也。教不實故。若",
    "T36n1736_081:0637a04": "約正道三祇修行。必已剋證。修權既深則",
    "T36n1736_081:0637a05": "入實也。疏。無性攝論等者。即第六論。若世",
    "T36n1736_081:0637a06": "親釋云。由此能令諸佛種性不斷絕故。疏。",
    "T36n1736_081:0637a07": "十住毘婆沙等者。即此第二。釋初地常生如",
    "T36n1736_081:0637a08": "來家文云。初地心生必能常集諸善根不",
    "T36n1736_081:0637a09": "休息。故名為常生如來家。如來家者即是佛",
    "T36n1736_081:0637a10": "家。下廣釋如來義意。以涅槃實相四諦三",
    "T36n1736_081:0637a11": "空等皆名為如。智慧到彼故名為來。結云。",
    "T36n1736_081:0637a12": "如來者所謂十方三世諸佛。是諸佛家名如",
    "T36n1736_081:0637a13": "來家。今是菩薩。行如來道相續不斷。名為",
    "T36n1736_081:0637a14": "生如來家。釋曰。具如來道即佛行也。",
    "T36n1736_081:0637a15": "離世間品第三十八疏。約處名三會普光明",
    "T36n1736_081:0637a16": "殿之會等者。疏文有二。先正釋。後解妨。前",
    "T36n1736_081:0637a17": "中亦二。先標。後第七重會下釋意明。第七已",
    "T36n1736_081:0637a18": "曾重會。故今名三會。而便明七八俱會普",
    "T36n1736_081:0637a19": "光而有差別。疏。而前分生解差別下。解妨",
    "T36n1736_081:0637a20": "文有二妨。一伏二顯初有伏難即重會不同",
    "T36n1736_081:0637a21": "妨。謂有問言。一種重會何以前歷多會。此唯",
    "T36n1736_081:0637a22": "一會。答有二意。一前約解故須多。今約行",
    "T36n1736_081:0637a23": "故須一。以頓起故。二前約行布故歷位不",
    "T36n1736_081:0637a24": "同。今約圓融故一會頓起。在文可思。疏。此",
    "T36n1736_081:0637a25": "中不隔餘處。何有重會之義。即第二顯難",
    "T36n1736_081:0637a26": "重會不成妨。先難。後若約次第下答。答有",
    "T36n1736_081:0637a27": "二意。一約行布不壞相邊。約時明重。如",
    "T36n1736_081:0637a28": "人前於此講。續前再講豈非重耶。二若約",
    "T36n1736_081:0637a29": "圓融下就圓融門。約義明重於中有三。初",
    "T36n1736_081:0637b01": "標。二故不動前二下反難以成。三以喻別",
    "T36n1736_081:0637b02": "顯。二中謂汝向問意云。第二至第七中隔",
    "T36n1736_081:0637b03": "四會故得名重。第七第八中無有隔何得",
    "T36n1736_081:0637b04": "名重。今謂第二望七亦不隔越。何者既不",
    "T36n1736_081:0637b05": "起覺樹而昇四天。四天覺樹定是一時。第",
    "T36n1736_081:0637b06": "六他化天後即說第七。曾何隔越。則二七不",
    "T36n1736_081:0637b07": "隔亦得名重。今七八不隔何不名重。明知",
    "T36n1736_081:0637b08": "約義者結成。七八重會皆是約義而言不動",
    "T36n1736_081:0637b09": "前二者。文中雖云不起覺樹以普光近覺",
    "T36n1736_081:0637b10": "樹故不別言之。實則不起前二頓昇四",
    "T36n1736_081:0637b11": "天也。疏。亦猶燈光下。第三以喻明也。光",
    "T36n1736_081:0637b12": "雖涉入隨燈有異。時處雖一約義不同。",
    "T36n1736_081:0637b13": "以約圓融一時頓演故為此通。亦似燈炷",
    "T36n1736_081:0637b14": "下。復以喻顯。前喻燈異光重。此則燈一光",
    "T36n1736_081:0637b15": "異。燈一喻於二處。光重喻三會不同。答難",
    "T36n1736_081:0637b16": "二千經者。準度世品。普智菩薩白佛言。世",
    "T36n1736_081:0637b17": "尊諸來菩薩達者。無礙中下之士各懷猶豫",
    "T36n1736_081:0637b18": "各心念言。事物繁鬧不知何事可捨可奉。",
    "T36n1736_081:0637b19": "願佛分解。佛歎善哉當為汝說。佛言普智",
    "T36n1736_081:0637b20": "用有二故。故問二百答以二千。問二百者。",
    "T36n1736_081:0637b21": "有神貪身計有吾我。有內有外在有在無",
    "T36n1736_081:0637b22": "所可諮問。皆除吾我內外有無。則有權慧",
    "T36n1736_081:0637b23": "開化無際。答二千者。十方一切皆來集會。",
    "T36n1736_081:0637b24": "其心各異意行不同。達者聞要則以至道。",
    "T36n1736_081:0637b25": "不能達者為演多辭。曉諭文說牽攀義旨。",
    "T36n1736_081:0637b26": "自所覩形以喻其意。乃得解慧。此經乃",
    "T36n1736_081:0637b27": "在邇字函中。文只六卷長行文畢後有二百",
    "T36n1736_081:0637b28": "三十二頌義甚富贍。二得名中世間性空。",
    "T36n1736_081:0637b29": "即是出世者即淨名不二法門。前來已引",
    "T36n1736_081:0637c01": "即那羅延菩薩。二明事下引十行偈義則可",
    "T36n1736_081:0637c02": "知。度世品云品名度者。一切眾生閉在世",
    "T36n1736_081:0637c03": "間。五陰六衰之所覆蓋。纏綿生死不能自",
    "T36n1736_081:0637c04": "拔。以權方便智度無極。消去五陰捐棄六",
    "T36n1736_081:0637c05": "衰。不計吾我。不在生死不住滅度。譬如",
    "T36n1736_081:0637c06": "日月晝夜演光。權慧如是。忽然無跡德如",
    "T36n1736_081:0637c07": "虛空。疏。經云佛常在世者。即法身經下半云。",
    "T36n1736_081:0637c08": "不分別世間敬禮無所觀。疏。然今文中等",
    "T36n1736_081:0637c09": "者。就別得名中二。一上別顯三義。二次",
    "T36n1736_081:0637c10": "下會釋經文。明具三義。若事若理下即是總",
    "T36n1736_081:0637c11": "結。然若事即前事離。若理即前性離。此正約",
    "T36n1736_081:0637c12": "法因果即兼結前行位也。然此釋名疏文",
    "T36n1736_081:0637c13": "妙矣。易則易焉。故不委釋。疏。二中明佛二",
    "T36n1736_081:0637c14": "十一種下。既指前釋有疑當尋。彼疏鈔不",
    "T36n1736_081:0637c15": "繁重舉。疏。前則多人具德等者。以舉多數",
    "T36n1736_081:0637c16": "次即歎故。後列普賢諸上善人而歎德",
    "T36n1736_081:0637c17": "故。疏。餘九如次前已配釋者。如前云一契",
    "T36n1736_081:0637c18": "理願圓。即是釋德。普眼滿故。即是屬人。二",
    "T36n1736_081:0637c19": "攝法上首即是顯德。言為普化故者。即普",
    "T36n1736_081:0637c20": "化菩薩。三受持正法即是顯德。有普慧故",
    "T36n1736_081:0637c21": "即是菩薩等。疏。佛華嚴者。萬行披敷嚴法",
    "T36n1736_081:0637c22": "身故者。釋佛華嚴三昧。華者菩薩萬行也。",
    "T36n1736_081:0637c23": "以因能感果故。言如華嚴者。行成果滿契合",
    "T36n1736_081:0637c24": "相應。垢障外消證理圓潔隨用讚德故稱嚴",
    "T36n1736_081:0637c25": "也。三昧者。理智無二交徹鎔融。此彼俱亡能",
    "T36n1736_081:0637c26": "所斯絕故。亦可華即是嚴理智無礙故。華嚴",
    "T36n1736_081:0637c27": "即三昧以行融離見故。華即是嚴。一行頓",
    "T36n1736_081:0637c28": "修一切行故。華嚴三昧一行即多而不礙",
    "T36n1736_081:0637c29": "一故。華嚴即三昧以定亂雙融故三昧即華",
    "T36n1736_081:0638a01": "嚴理智如如故。晉經云。一切自在難思議。",
    "T36n1736_081:0638a02": "華嚴三昧勢力故。此即據行為言。名華嚴",
    "T36n1736_081:0638a03": "三昧如賢首品。疏前皆有加下。上略釋文。",
    "T36n1736_081:0638a04": "此下對前料揀。然有二意。前意自他對說。",
    "T36n1736_081:0638a05": "後意亦通伏難。難云。前釋入定云為受佛",
    "T36n1736_081:0638a06": "加故。今無佛加何須入定。故為此通。結",
    "T36n1736_081:0638a07": "云多端不可例難。疏。以無礙用一句是總",
    "T36n1736_081:0638a08": "標虛句者。次下別問眾生無礙用等十問。下",
    "T36n1736_081:0638a09": "文各以十句答之。其無礙用句即用眾生",
    "T36n1736_081:0638a10": "無礙用等十句釋之。明是虛句。疏。此經總",
    "T36n1736_081:0638a11": "三遍說六位者。上直科釋。今出為六所以。",
    "T36n1736_081:0638a12": "於中五。一正明。言三遍說者。一差別因果。",
    "T36n1736_081:0638a13": "是第一遍下法界品寄位修行為第三遍故。",
    "T36n1736_081:0638a14": "此為第二。既云此約行說。則知前約解說",
    "T36n1736_081:0638a15": "後約證說也。二故度世下引證。證其二義。",
    "T36n1736_081:0638a16": "一證約行云諸菩薩行。二證六位。云從始",
    "T36n1736_081:0638a17": "至終。三彼經雖不下遮伏難。恐有難云。既",
    "T36n1736_081:0638a18": "云始終何必即配信等。故為此通。四此經",
    "T36n1736_081:0638a19": "所以下會今經。亦是通妨。妨云。彼中別別",
    "T36n1736_081:0638a20": "問答。縱許配位此中通問。何得例彼故為",
    "T36n1736_081:0638a21": "此通。五此經上下及本業下會異釋。即破刊",
    "T36n1736_081:0638a22": "定。於中二。先敘彼問。後為會釋。今初即刊",
    "T36n1736_081:0638a23": "定問。然其問意不問十信。從十住問亦為",
    "T36n1736_081:0638a24": "六段。謂前四三賢十聖後二即等妙二覺。則",
    "T36n1736_081:0638a25": "今六段盡皆不同。謂以信為住以住為行。",
    "T36n1736_081:0638a26": "以行為向以向為地。以地為等覺。以因",
    "T36n1736_081:0638a27": "圓果滿為妙覺。此判既乖。今苑公於此一",
    "T36n1736_081:0638a28": "品經不解一句。以判六段盡皆錯故。疏。此",
    "T36n1736_081:0638a29": "有深意下疏為會釋。即答其問也。於中",
    "T36n1736_081:0638b01": "五。一總明為行故。初有十信。二等覺之位",
    "T36n1736_081:0638b02": "下釋不開等覺所以。雖舉三義而取第三",
    "T36n1736_081:0638b03": "別開。但攝在第六因圓之中。三若爾此中",
    "T36n1736_081:0638b04": "依言下。即出刊定救義。欲令初是問十",
    "T36n1736_081:0638b05": "住故。四此難尤非下。今疏破其所引之文",
    "T36n1736_081:0638b06": "不得文意。五不究斯旨下結彈。援者引也。",
    "T36n1736_081:0638b07": "引文不當義旨全乖故。上判其不解一句。",
    "T36n1736_081:0638b08": "以信為住明不解信亦不解住。以住為",
    "T36n1736_081:0638b09": "行明不解行。亦不解住等。故一品經不",
    "T36n1736_081:0638b10": "解一句。疏英云雲興二百問等者。彼有九",
    "T36n1736_081:0638b11": "會禮讚。第八會云法門當再席。法雨更滂流",
    "T36n1736_081:0638b12": "懸河二百問。瓶寫二千酬一心窮性海萬行",
    "T36n1736_081:0638b13": "炳齊修。五位因成滿八相果圓周。今略舉二",
    "T36n1736_081:0638b14": "句。復改其懸河字。作雲興字耳。疏。普賢",
    "T36n1736_081:0638b15": "位行示成佛故。通向四門是果之義。疏。若",
    "T36n1736_081:0638b16": "爾此則普別具足者。上正釋普別。此下通",
    "T36n1736_081:0638b17": "妨。後非謂守普下解釋。釋有二意。一別不",
    "T36n1736_081:0638b18": "失普故名普賢。不名別賢。二又普必有別",
    "T36n1736_081:0638b19": "下。明別不必普普能攝別故名普賢。如一",
    "T36n1736_081:0638b20": "縷下出別無普。以錦外之縷故不必普則",
    "T36n1736_081:0638b21": "有縷未必有錦有錦必有其縷。兼成前義",
    "T36n1736_081:0638b22": "別不失普。是普中別故。疏。此乃等無極下",
    "T36n1736_081:0638b23": "結歎。疏。今初一門一類下文中有四。初總",
    "T36n1736_081:0638b24": "標。二首明依下辨初門來意。三然二百門",
    "T36n1736_081:0638b25": "下總科諸段。四今此依中下正釋經文。",
    "T36n1736_081:0638b26": "疏忘失菩提心下。即五十八經。疏。一毫之善",
    "T36n1736_081:0638b27": "等者。迴向已釋。文殊云我不見一法下。即",
    "T36n1736_081:0638b28": "大般若曼殊室利分前亦已引。疏。涅槃云",
    "T36n1736_081:0638b29": "外道之法等者。初卷宗中已引文意。疏。三",
    "T36n1736_081:0638c01": "入益中謂謗有二義等者。以得證實方無",
    "T36n1736_081:0638c02": "細謗。即是益也。疏。非顯受記相殊如瑜伽",
    "T36n1736_081:0638c03": "等者。如下五十五經不壞迴向中十種受記",
    "T36n1736_081:0638c04": "中說。瑜伽即當菩薩地。由六相故佛為授",
    "T36n1736_081:0638c05": "記。一安住種性未發心位。二已發心位。三",
    "T36n1736_081:0638c06": "現前住。四不現前住。五有定時限。謂爾所",
    "T36n1736_081:0638c07": "時證菩提。六無定時限。謂不說時限與",
    "T36n1736_081:0638c08": "授記。又善戒經非種性人亦得授記。如不",
    "T36n1736_081:0638c09": "輕授四眾記。種性如十信得記。疏又此約",
    "T36n1736_081:0638c10": "十信下結成上義。則得授記。瑜伽豎說授",
    "T36n1736_081:0638c11": "記相殊。疏第六說三世者。疏文有二。先釋",
    "T36n1736_081:0638c12": "總名。後十中下別釋。釋中疏文有二。一略",
    "T36n1736_081:0638c13": "消經文。以文三世之中有不同故。二然此",
    "T36n1736_081:0638c14": "三世下釋十世義。中四一徵起。二古人下",
    "T36n1736_081:0638c15": "敘昔。三若依下辨違。四今謂下申正義。於",
    "T36n1736_081:0638c16": "中有三釋。一具約九世緣起相由。釋昔",
    "T36n1736_081:0638c17": "設用九日而為九世於理無違。二但以三",
    "T36n1736_081:0638c18": "世下。以三世緣起相由釋。三唯就一念釋。",
    "T36n1736_081:0638c19": "二中先明九世。後成十世。前中初正明。二",
    "T36n1736_081:0638c20": "引證。三釋妨。今初正明也。是中論破時品",
    "T36n1736_081:0638c21": "意。謂小乘立有實時。菩薩以相待門破",
    "T36n1736_081:0638c22": "之。若因過去時有未來現在。未來現在時",
    "T36n1736_081:0638c23": "應名為過去。若過去時中無未來現在。未",
    "T36n1736_081:0638c24": "來現在時云何因過去。釋曰。此中論意以過",
    "T36n1736_081:0638c25": "去為因。現未為果。果由因有故無二時。前",
    "T36n1736_081:0638c26": "偈縱成則果應名因。亦因中有果後偈奪",
    "T36n1736_081:0638c27": "其因。既不名為果則果不從於因。亦應以",
    "T36n1736_081:0638c28": "現在為因。過未為果未來為因。過現為果",
    "T36n1736_081:0638c29": "但長行例耳。今疏具明。而以一為果。以二",
    "T36n1736_081:0639a01": "為因。初以過去為果現未為因。過去果中",
    "T36n1736_081:0639a02": "應有因起故。下引證云。若法所因是出。",
    "T36n1736_081:0639a03": "法不異因則果不異因。是果中有因也。次",
    "T36n1736_081:0639a04": "現未下例釋二世為果。亦各用二世為因。",
    "T36n1736_081:0639a05": "謂現在果因於過未。未來之果因過現也。",
    "T36n1736_081:0639a06": "從是以三世各有三者總結。疏中觀云下",
    "T36n1736_081:0639a07": "二引證。即是第二論觀合品具云。異因異有",
    "T36n1736_081:0639a08": "異。異離異無異。若法所因出是法不異",
    "T36n1736_081:0639a09": "因。十通品已引。此中但取果不異因之一",
    "T36n1736_081:0639a10": "義耳。如因梁椽以成於舍。梁椽若壞則舍",
    "T36n1736_081:0639a11": "立壞。果不異因故。若果不異因則過去為",
    "T36n1736_081:0639a12": "果則應名現未。現未即是過去因故。疏。中",
    "T36n1736_081:0639a13": "論破執下第三解妨。妨云。此是中論破時。",
    "T36n1736_081:0639a14": "則果中有因。因中有果皆成雜亂。既不相",
    "T36n1736_081:0639a15": "有明無定時。今何將過以為其德。故有此",
    "T36n1736_081:0639a16": "通。遣執成德二義懸差。若執三時有定性",
    "T36n1736_081:0639a17": "者。尚不能見無性之理。安知一中即具",
    "T36n1736_081:0639a18": "三耶。今由無性方互相由成無盡耳。疏",
    "T36n1736_081:0639a19": "以病成下結讚其能。疏總云下釋成十世可",
    "T36n1736_081:0639a20": "知。疏。即此一念下成其九十。先成九世。此",
    "T36n1736_081:0639a21": "一念上雖因前後。而其三世全在一中。一",
    "T36n1736_081:0639a22": "中之三更互相因。故為九世。本之一念故",
    "T36n1736_081:0639a23": "為十耳。疏。故以一下以一對九互融相成。",
    "T36n1736_081:0639a24": "結成上義。九約於義。一約實體體用相融",
    "T36n1736_081:0639a25": "故。常九常一無有障礙。體用相奪離九一",
    "T36n1736_081:0639a26": "相故同果海。疏。假十下總收前正義亦",
    "T36n1736_081:0639a27": "是釋疑。疑云。既以絕言而為果海何要十",
    "T36n1736_081:0639a28": "耶。故今釋云。假之為門則是說大。同果絕",
    "T36n1736_081:0639a29": "言即義大也。上即圓教之義。二況積念下即",
    "T36n1736_081:0639b01": "始教義。三又無念等故即頓教義。四又法性",
    "T36n1736_081:0639b02": "同故即終教義。故結云有四後三通餘宗",
    "T36n1736_081:0639b03": "者。謂法相無相大乘等宗也。上取同義。若",
    "T36n1736_081:0639b04": "取別義第四法性同故即理性融通之門乃",
    "T36n1736_081:0639b05": "圓教義。故云後三通於餘宗。非全同餘宗。",
    "T36n1736_081:0639b06": "則顯二三亦是此宗同教一乘。若作法性融",
    "T36n1736_081:0639b07": "通釋者。然此九世時無別體。唯依緣起。緣",
    "T36n1736_081:0639b08": "起無性即真法性理融通故。今時融通無礙",
    "T36n1736_081:0639b09": "自在。略有四重。一相泯俱盡。二相與兩存。",
    "T36n1736_081:0639b10": "三相隨互攝。四相是互即。初中以本從末唯",
    "T36n1736_081:0639b11": "事而無理。以末從本唯理而無事。二中全",
    "T36n1736_081:0639b12": "事之理非事故。一相無時全理之事非理",
    "T36n1736_081:0639b13": "故九世不亂。三中由隨事之理故。令一時",
    "T36n1736_081:0639b14": "能容一切時。由隨理之事故。令一切時隨",
    "T36n1736_081:0639b15": "理入一時中。多一反上互入可知。四中由",
    "T36n1736_081:0639b16": "即理之事故。令一時即一切時。由即事之",
    "T36n1736_081:0639b17": "理故令一切時即一時。唯理無物可相即",
    "T36n1736_081:0639b18": "入。唯事相礙不可即入。要以事理相從無",
    "T36n1736_081:0639b19": "礙。方有即入思之可見。疏。一示成正覺故",
    "T36n1736_081:0639b20": "即前菩提身者。但唐梵之異。疏。了本性故",
    "T36n1736_081:0639b21": "者。非約所了所了即法界故。然佛下會釋",
    "T36n1736_081:0639b22": "二門。總名廣如別章。即華嚴章門中亦義分",
    "T36n1736_081:0639b23": "齊內疏大文第二發普賢心下。疏文有六。",
    "T36n1736_081:0639b24": "一標章。二古德下敘昔。三非不有理下縱",
    "T36n1736_081:0639b25": "成。四今取下正釋五。若依圓融下通妨。妨",
    "T36n1736_081:0639b26": "云。既沒位名意存大行何須別配。故今釋",
    "T36n1736_081:0639b27": "云。行既有二意取圓融即沒於位。約於行",
    "T36n1736_081:0639b28": "布不妨次第。若無次第何所圓融。六初四",
    "T36n1736_081:0639b29": "門下正依位科。下文解釋。若有疑者但觀",
    "T36n1736_081:0639c01": "前經自當曉了。疏。今初總發名普賢心等",
    "T36n1736_081:0639c02": "者。列中文三。初約三心菩提以釋。二又前",
    "T36n1736_081:0639c03": "七下約二護釋。三又初三下約四弘釋。疏。",
    "T36n1736_081:0639c04": "亦即是前勝進行等者。但舉其二等於餘",
    "T36n1736_081:0639c05": "八。十者。謂一勤供養佛。二樂住生死。三主",
    "T36n1736_081:0639c06": "導世間令除惡業。四以勝妙法常行教",
    "T36n1736_081:0639c07": "誨。五歎無上法。六學佛功德。七生諸佛前",
    "T36n1736_081:0639c08": "恒蒙攝授。八方便演說寂靜三昧。九讚歎",
    "T36n1736_081:0639c09": "遠離生死輪迴。十為苦眾生作歸依處是",
    "T36n1736_081:0639c10": "也。疏。文相多同恐繁不會。今當為會。一",
    "T36n1736_081:0639c11": "即第二。二即第一。其三四五六如其次第。七",
    "T36n1736_081:0639c12": "即第九。八即第七。九即第八。十成大菩提",
    "T36n1736_081:0639c13": "方堪為苦眾生依故。其間小有異處會意",
    "T36n1736_081:0639c14": "皆同爾。疏。此與前自分行中發心因緣互有",
    "T36n1736_081:0639c15": "影略者。彼經中十。一見佛世尊形貌端嚴。",
    "T36n1736_081:0639c16": "二色相圓滿。三人所樂見。四難可值遇。五",
    "T36n1736_081:0639c17": "有大威力。六或見神足。七或聞記別。八或",
    "T36n1736_081:0639c18": "聽教誡。九或見諸眾生受諸劇苦。十或聞",
    "T36n1736_081:0639c19": "如來廣大佛法。發菩提心求一切智。今言",
    "T36n1736_081:0639c20": "影略者。前五下化眾生即前第九。或見眾生",
    "T36n1736_081:0639c21": "受諸劇苦即正當第二。則彼略此廣。彼一義",
    "T36n1736_081:0639c22": "含此五此影取也。後五上求佛道。第六第八",
    "T36n1736_081:0639c23": "即攝彼前六。則此略彼廣。第七即前七八",
    "T36n1736_081:0639c24": "記別教誡九十即彼第十廣大佛法。故云影",
    "T36n1736_081:0639c25": "略。疏。後之五句即彼此互闕者。彼五即攝受",
    "T36n1736_081:0639c26": "守護同己師心導師心彼闕此五可知。疏此",
    "T36n1736_081:0639c27": "門即勝進中近善知識者。彼具十句。云所",
    "T36n1736_081:0639c28": "謂誦習多聞虛閑寂靜近善知識。發言和悅",
    "T36n1736_081:0639c29": "語必知時。心無怯怖了達於義。如法修行",
    "T36n1736_081:0640a01": "遠離愚迷安住不動。釋曰。後之四句在後",
    "T36n1736_081:0640a02": "清淨之中。今言近善知識。即彼第三。第三是",
    "T36n1736_081:0640a03": "總。下四五六句皆是發心之德。即此中別意。",
    "T36n1736_081:0640a04": "其彼初二句文中略無。疏梵云波利戍提者。",
    "T36n1736_081:0640a05": "戍字率音。戍提者此云清淨。波利是遍是極。",
    "T36n1736_081:0640a06": "疏。彼開一慧為十觀察者。經云。此菩薩以",
    "T36n1736_081:0640a07": "十種行觀一切法。何等為十。所謂觀一切",
    "T36n1736_081:0640a08": "法無常。二苦三空四無我五無作六無味七",
    "T36n1736_081:0640a09": "不如名八無處所九離分別十無堅實。皆如",
    "T36n1736_081:0640a10": "初句有一切法。疏。即前勝進十法觀察眾",
    "T36n1736_081:0640a11": "生界等者。彼經云。所謂觀察眾生界世界。",
    "T36n1736_081:0640a12": "觀察地界水界。觀察欲界色界無色界。影略",
    "T36n1736_081:0640a13": "可知。疏。四證知一門明生貴住等者。彼自",
    "T36n1736_081:0640a14": "分行云。此菩薩於聖教中生成就十法。何",
    "T36n1736_081:0640a15": "等為十。所謂永不退轉。於諸佛所深生淨",
    "T36n1736_081:0640a16": "信善觀察法。了知眾生國土世界業行果報",
    "T36n1736_081:0640a17": "生死涅槃是為十。疏會異同可知。疏。但云",
    "T36n1736_081:0640a18": "所修諸行皆為眾生者。略義而已。具云皆",
    "T36n1736_081:0640a19": "為救護一切眾生。二饒益三安樂四哀愍五",
    "T36n1736_081:0640a20": "度脫。此上皆同初句。有一切眾生之言。六",
    "T36n1736_081:0640a21": "令一切眾生離諸災難。七出生死苦。八發",
    "T36n1736_081:0640a22": "生淨信。九悉得調伏。十咸證涅槃。後五先",
    "T36n1736_081:0640a23": "明令一切眾生。疏。兼其勝進解眾生等者。",
    "T36n1736_081:0640a24": "彼經云。菩薩應勸學十法何等為十。所謂",
    "T36n1736_081:0640a25": "知眾生無邊。二無量。三無數。四不思議。五無",
    "T36n1736_081:0640a26": "量色。六不可量。七空八無所作。九無所有。十",
    "T36n1736_081:0640a27": "無自性。皆如初句有知眾生言。疏。故聞",
    "T36n1736_081:0640a28": "讚毀心定不動者。彼云。此菩薩聞十種法",
    "T36n1736_081:0640a29": "心定不動。何等為十。所謂聞讚佛毀佛。",
    "T36n1736_081:0640b01": "於佛法中心定不動。二法三菩薩四所行。",
    "T36n1736_081:0640b02": "五聞眾生有量無量。六眾生有垢無垢。七眾",
    "T36n1736_081:0640b03": "生易度難度。八法界有量無量。九法界或有",
    "T36n1736_081:0640b04": "或無。十法界有成有壞。皆如初句。疏。即彼",
    "T36n1736_081:0640b05": "勝進中行等者。彼云。菩薩應勸學十法。何",
    "T36n1736_081:0640b06": "等為十。所謂一切法無相。二無體三不可修",
    "T36n1736_081:0640b07": "四無所有五無真實六空七無性八如幻九如",
    "T36n1736_081:0640b08": "夢十無分別。皆如初句有一切法言。前却",
    "T36n1736_081:0640b09": "可思。疏。聞說心不退轉者。大同前位亦有",
    "T36n1736_081:0640b10": "十句。一聞有佛無佛於佛法中心不退",
    "T36n1736_081:0640b11": "轉。二有法無法。三有菩薩無菩薩。四有菩",
    "T36n1736_081:0640b12": "薩行無菩薩行。五菩薩修行出離修行不出",
    "T36n1736_081:0640b13": "離。六過去有佛過去無佛。七未來。八現在",
    "T36n1736_081:0640b14": "同過去。九聞佛智有盡無盡。十聞三世一",
    "T36n1736_081:0640b15": "相三世非一相。皆如初句。疏。涅槃二十八",
    "T36n1736_081:0640b16": "中廣明不退相者。中有文云。有六種法壞",
    "T36n1736_081:0640b17": "菩提心。何者為六。一者悋法。二者於諸眾",
    "T36n1736_081:0640b18": "生起不善心。三者親近惡友。四者不勤精",
    "T36n1736_081:0640b19": "進。五者自大憍慢。六者營務世業。釋曰。無",
    "T36n1736_081:0640b20": "此六事則不退也。疏。此門即自分行由三",
    "T36n1736_081:0640b21": "業無失故有無著等者。彼具云。所謂身行無",
    "T36n1736_081:0640b22": "失語行無失意行無失。隨意受生知眾生種",
    "T36n1736_081:0640b23": "種欲。知眾生種種解知眾生種種界。知眾",
    "T36n1736_081:0640b24": "生種種業知世界成壞。神足自在所行無礙",
    "T36n1736_081:0640b25": "是為十。今疏配用可知。疏。後門即彼勝",
    "T36n1736_081:0640b26": "進現變化等者。彼云。彼菩薩應勸學十法。",
    "T36n1736_081:0640b27": "所謂知一切佛剎。二動三持四觀五詣六",
    "T36n1736_081:0640b28": "遊。上皆有一切佛剎言。七遊行無數世界。",
    "T36n1736_081:0640b29": "八領受無數佛法。九現變化自在身出廣",
    "T36n1736_081:0640c01": "大遍滿音。十一剎那中奉事供養無數諸佛。",
    "T36n1736_081:0640c02": "今疏舉一以等於餘。疏。故能善知十法者。",
    "T36n1736_081:0640c03": "彼經云。此菩薩善知十種法。所謂善知諸眾",
    "T36n1736_081:0640c04": "生受生。二諸煩惱現起。三習氣相續。四所行",
    "T36n1736_081:0640c05": "方便。五無量法。六諸威儀。七世界差別。八前",
    "T36n1736_081:0640c06": "際後際事。九演說世諦。十演說第一義諦。",
    "T36n1736_081:0640c07": "句句皆有善知之言。疏。後門勝進學法王",
    "T36n1736_081:0640c08": "處等者。彼云。佛子菩薩應勸學十法。何等",
    "T36n1736_081:0640c09": "為十。所謂法王處善巧。二軌度三宮殿四趣",
    "T36n1736_081:0640c10": "入五觀察六灌頂七力持八無畏九宴寢十讚",
    "T36n1736_081:0640c11": "歎。十門皆如初句。後五略無處字。疏。此門",
    "T36n1736_081:0640c12": "明成就十智等者。彼勝進云。此菩薩應勸",
    "T36n1736_081:0640c13": "學諸佛十種智。何等為十。所謂三世智佛法",
    "T36n1736_081:0640c14": "智法界無礙智法界無邊智。充滿一切世界",
    "T36n1736_081:0640c15": "智。普照一切世界智。知一切眾生智。知一切",
    "T36n1736_081:0640c16": "法智。知無邊諸佛智是也。疏。後十變化故",
    "T36n1736_081:0640c17": "能動剎等者。即彼經自分十法云。此菩薩得",
    "T36n1736_081:0640c18": "成就十種智。何等為十。所謂振動無數世",
    "T36n1736_081:0640c19": "界。二照明三住持四往詣五嚴淨。上五皆有",
    "T36n1736_081:0640c20": "無數世界言。六開示無數眾生。七觀察無數",
    "T36n1736_081:0640c21": "眾生。八知無數眾生根。九令無數眾生趣",
    "T36n1736_081:0640c22": "入。十令無數眾生調伏。疏。然此變化即實",
    "T36n1736_081:0640c23": "如化非要化作者。謂緣生如化故。若變化作",
    "T36n1736_081:0640c24": "無而忽有故。佛地論第三云。化身三種。一自",
    "T36n1736_081:0640c25": "身相應化。謂自身作輪王等。二他身相應",
    "T36n1736_081:0640c26": "化。謂變化王為佛身等。三非身相應化。化",
    "T36n1736_081:0640c27": "大地為寶等今並非此。",
    "T36n1736_081:0640c28": "大方廣佛華嚴經隨疏演義鈔卷第八十一"
}