{
    "X78n1556_025:0790a01": "建中靖國續燈錄卷第二十五　　　〔宋磻〕",
    "X78n1556_025:0790a02": "東京法雲禪寺住持傳法佛國禪師(臣)惟白集",
    "X78n1556_025:0790a03": "　　對機門",
    "X78n1556_025:0790a04": "廬陵清原山行思禪師第十四世",
    "X78n1556_025:0790a05": "東京法雲禪寺善本大通禪師法嗣",
    "X78n1556_025:0790a06": "婺州雲黃山寶林寺寶覺禪師諱果昌。姓時氏。安州",
    "X78n1556_025:0790a07": "人也。自幼出家。精通貝葉。弱冠試度。遂慕南宗。遠造",
    "X78n1556_025:0790a08": "寶林大通禪師席。入室。聞舉遊山翫水因緣。豁然大",
    "X78n1556_025:0790a09": "悟。乃獲印可。復遊淮甸。徧扣宗師。孤節介性。超然獨",
    "X78n1556_025:0790a10": "異。擔板自稱。名播叢席。緣終示疾。沐浴更衣。索筆為",
    "X78n1556_025:0790a11": "頌。趺坐而逝。問。朝宰臨筵。願聞舉唱。師云。聞似不聞。",
    "X78n1556_025:0790a12": "僧曰。恁麼則得聞於未聞也。師云。不聞似聞。僧曰。一",
    "X78n1556_025:0790a13": "句流通。清風帀地。師云。一似不曾聞。問。昔日保壽開",
    "X78n1556_025:0790a14": "堂。三聖推出一僧。保壽便打。學人今日不推自出。未",
    "X78n1556_025:0790a15": "審和尚如何下手。師云。尊官在此。僧曰。不干他事。師",
    "X78n1556_025:0790a16": "云。前令已行。僧曰。丈夫未盡平生志。特地挑燈把劒",
    "X78n1556_025:0790a17": "看。師云。識甚痛痒。僧曰。祇如放開揑聚一句作麼生",
    "X78n1556_025:0790a18": "道。師云。猶自不甘。問。如何是寶林境。師云。雲黃山。僧",
    "X78n1556_025:0790a19": "曰。如何是境中人。師云。傅大士。僧曰。祇如向上宗乘。",
    "X78n1556_025:0790a20": "若何指示。師云。貪觀天上月。失却手中橈。問。如何是",
    "X78n1556_025:0790a21": "佛。師云。堯眉八彩。僧曰。乞師再指。師云。舜目重瞳。問。",
    "X78n1556_025:0790a22": "如何是佛法大意。師云。釘樁搖艣。僧曰。畢竟如何。師",
    "X78n1556_025:0790a23": "云。把纜放船。提刑楊公傑入寺。因寫七佛殿額。乃問。",
    "X78n1556_025:0790a24": "七佛重出世時如何。師云。一回相見一回新。又同問",
    "X78n1556_025:0790b01": "山次。刑拈起大士飯石。問。既是飯石。為什麼齩不破。",
    "X78n1556_025:0790b02": "師云。祇為太硬。刑云。猶涉繁詞。師云。未審提刑作",
    "X78n1556_025:0790b03": "麼生。刑云。硬。師云。也是第二月。上堂云。千般巧說。不",
    "X78n1556_025:0790b04": "離昔日門風。萬種施為。秖是舊時光彩。蟬鳴高柳。普",
    "X78n1556_025:0790b05": "應十方。葉落孤峰。一時可驗。顧視左右云。還見麼。若",
    "X78n1556_025:0790b06": "言有見無見。未出斷常。若言非有非無。乃存戲論。喝",
    "X78n1556_025:0790b07": "一喝。云。快須薦取。更若意思交馳。便見白雲萬里。上",
    "X78n1556_025:0790b08": "堂云。正月孟春猶寒。叉手人人舉過。青山隱隱如藍。",
    "X78n1556_025:0790b09": "誰道迷逢達磨。參。上堂云。天高地厚。自古及今。西落",
    "X78n1556_025:0790b10": "東生。何曾間斷。清風明月。帀地普天。畐塞虗空。逃之",
    "X78n1556_025:0790b11": "無處。恁麼說話。且逗初機。驀拈起拄杖云。佛殿上鴟",
    "X78n1556_025:0790b12": "吻。吞却雲黃山。見儞諸人不會。却吐在舊處了也。參。",
    "X78n1556_025:0790b13": "上堂云。山僧作事無限。凡百不曾預辨。凌晨隨例餐",
    "X78n1556_025:0790b14": "糜。齋時伴眾喫飯。日月任渠遷。四序從佗變。且道為",
    "X78n1556_025:0790b15": "人在什麼處。良久云。兩箇五百。合成一貫。上堂云。一",
    "X78n1556_025:0790b16": "即一。二即二。齅著直是無香氣。驀拈拄杖。卓一下。云。",
    "X78n1556_025:0790b17": "識得山僧楖[木*栗]條。莫向南山尋鼈鼻。師於紹聖三年",
    "X78n1556_025:0790b18": "五月十日辭世云。遮箇關棙。非難非易。四象相催。吾",
    "X78n1556_025:0790b19": "難住世。昨夜三更星斗移。一片虗空撲落地。",
    "X78n1556_025:0790b20": "杭州淨慈寶印禪師諱楚明。姓張氏。越州人也。早窮",
    "X78n1556_025:0790b21": "教旨。復慕禪宗。參大通禪師。初住越州承天。次遷淨",
    "X78n1556_025:0790b22": "慈。左丞蒲公宗孟奏以師名。問。法不孤起。仗境方生。",
    "X78n1556_025:0790b23": "如何是淨慈境。師云。目前朵朵之山。耳畔潺潺之水。",
    "X78n1556_025:0790b24": "僧曰。如何是境中人。師云。閑向湖邊看魚躍。歸來林",
    "X78n1556_025:0790c01": "下毳禪衣。僧曰。人境已蒙師指示。西來祖意又如何。",
    "X78n1556_025:0790c02": "師云。白石有消日。清聲無盡年。僧曰。謝答話。師云。家",
    "X78n1556_025:0790c03": "賊難防。問。黃梅半夜。心印相傳。惠日峰前。如何指示。",
    "X78n1556_025:0790c04": "師云。湖水連天碧。山花映日紅。僧曰。西來密意蒙師",
    "X78n1556_025:0790c05": "決。當機一句又如何。師云。回首細思量。上堂云。看看。",
    "X78n1556_025:0790c06": "山花山鳥各轉無盡法輪。湖水湖波共演祖佛心印。",
    "X78n1556_025:0790c07": "塵塵互說。法法同宣。耳目觀聽難明。情識思量莫及。",
    "X78n1556_025:0790c08": "當須自照。唯證相應。上堂云。祖師心印。非長非短。非",
    "X78n1556_025:0790c09": "方非圓。非內非外。亦非中間。且問大眾。決定是何形",
    "X78n1556_025:0790c10": "貌。拈拄杖云。還見麼。古篆不成文。飛帛難同體。從本",
    "X78n1556_025:0790c11": "自分明。何須重特地。擊禪牀一下。上堂云。出門見山",
    "X78n1556_025:0790c12": "水。入門見佛殿。靈光觸處通。諸人何不薦。若不薦。淨",
    "X78n1556_025:0790c13": "慈今日不著便。上堂云。雲門餬餅。非麵所成。趙州喫",
    "X78n1556_025:0790c14": "茶。口行人事。諸人還相委悉麼。若也委悉。方信古人",
    "X78n1556_025:0790c15": "是截鐵之言。如或未入玄關。且在荊棘林裏。上堂云。",
    "X78n1556_025:0790c16": "若論此事。得之則絕毫絕氂。用之則如山如嶽。迎之",
    "X78n1556_025:0790c17": "則無背無面。隨之則無厚無薄。如斯語話。諸人還委",
    "X78n1556_025:0790c18": "悉麼。若委悉去。方信寒暑不能遷。生滅不曾易。日月",
    "X78n1556_025:0790c19": "鎮長新。歷劫光一色。大眾。如何是一色底光。良久。云。",
    "X78n1556_025:0790c20": "天下衲僧跳不出。",
    "X78n1556_025:0790c21": "越州承天滋須禪師姓黃氏。單州人也。受業東京恒",
    "X78n1556_025:0790c22": "興寺。深窮論旨。精持律行。參大通禪師。言下契悟。問。",
    "X78n1556_025:0790c23": "太守光臨於法席。祖意西來願舉揚。師云。一人有慶。",
    "X78n1556_025:0790c24": "僧曰。大眾咸聞。師云。聞底事作麼生。僧曰。恎來昨夜",
    "X78n1556_025:0791a01": "清風起。今日靈山事宛然。師云。瞻之仰之。問。今朝朝",
    "X78n1556_025:0791a02": "斾光臨。如何相見。師云。此心能有幾人知。僧曰。一言",
    "X78n1556_025:0791a03": "歸大道。四海盡知音。師云。合。師云。若論此事。體之則",
    "X78n1556_025:0791a04": "神。敬之則靈。觀之則眼似眉毛。聽之則泥牛哮吼。言",
    "X78n1556_025:0791a05": "之則縮却舌頭。齅之則塞却鼻孔。觸之則一棒一條",
    "X78n1556_025:0791a06": "痕。思之則針劄不入。當此之際。謂之智不到處。心言",
    "X78n1556_025:0791a07": "絕處。亦謂之無事人安樂處。直饒千聖出興。當頭亦",
    "X78n1556_025:0791a08": "道不著。昔日淨名居士對諸菩薩前。曾露遮箇消息。",
    "X78n1556_025:0791a09": "次有達磨大師於少室峰前。九年為眾說。唯有二祖",
    "X78n1556_025:0791a10": "親聞。自後法流沙界。承天今日向知有底人前有箇",
    "X78n1556_025:0791a11": "說處。良久。云。見麼。百味盆羅明祖意。一意之下報深",
    "X78n1556_025:0791a12": "恩。上堂。拈起拄杖云。見麼。明如鏡。平如秤。四七二三。",
    "X78n1556_025:0791a13": "親行此令。有眼底辨取。擊禪床一下。",
    "X78n1556_025:0791a14": "蘇州吳江聖壽法晏禪師問。祖意西來即不問。今日",
    "X78n1556_025:0791a15": "開堂事若何。師云。雲生碧嶂。僧曰。學人不會。師云。月",
    "X78n1556_025:0791a16": "落寒潭。上堂云。山頭浪起。水底塵飛。結果空花。生兒",
    "X78n1556_025:0791a17": "石女。如今即不恁麼。三年一閏。九月重陽。冬天日短。",
    "X78n1556_025:0791a18": "春天漸長。寒即向火。熱即取凉。良久云。且道佛法在",
    "X78n1556_025:0791a19": "什麼處。不離當處常湛然。覓則知君不可見。喝一喝。",
    "X78n1556_025:0791a20": "越州天衣寺惠通禪師姓沈氏。錢塘人也。早年具戒。",
    "X78n1556_025:0791a21": "聽習台教。尋慕參問。詣大通禪師席下。契悟宗猷。問。",
    "X78n1556_025:0791a22": "師子未出窟時如何。師云。藏牙伏爪。僧曰。出窟後如",
    "X78n1556_025:0791a23": "何。師云。群狐屏迹。僧曰。恁麼則青莎窟裏威風振。秦",
    "X78n1556_025:0791a24": "望山前露爪牙。師云。儞試哮吼看。僧曰。放過一著。師",
    "X78n1556_025:0791b01": "云。吐不出。問。如何是祖師西來意。師云。青松倒影垂",
    "X78n1556_025:0791b02": "幽徑。僧曰。學人不會。師云。綠竹寒聲夾亂流。僧曰。學",
    "X78n1556_025:0791b03": "人從此更無疑也。師云。且緩緩。師乃云。今日囊錐既",
    "X78n1556_025:0791b04": "露。不免帶水拖泥。顧視大眾云。有麼。然祖師心印。直",
    "X78n1556_025:0791b05": "下圓成。恁麼會得。少分相應。若以言詮取證。徒自疲",
    "X78n1556_025:0791b06": "勞。馳騁詞鋒。欲繼真乘。無有是處。祇如達磨未來一",
    "X78n1556_025:0791b07": "句作麼生道。還有人道得麼。良久。云。鐵牛昨夜三更",
    "X78n1556_025:0791b08": "走。石女溪邊喝便回。上堂云。嗚鐘一扣。響振妙峰。玉",
    "X78n1556_025:0791b09": "燭騰輝。大千普照。觀音菩薩到遮裏。無處藏身。更問",
    "X78n1556_025:0791b10": "如何若何。鐵圍山畔。更過三千。",
    "X78n1556_025:0791b11": "湖州天聖齊月禪師問。如何是祖師西來意。師云。胡",
    "X78n1556_025:0791b12": "地冬生筍。僧曰。乞師再指。師云。波斯不繫腰。僧曰。三",
    "X78n1556_025:0791b13": "十年後專為流通。師云。西來意作麼生。僧拊掌一下。",
    "X78n1556_025:0791b14": "師云。早是亂統。僧禮拜。師便打。問。師唱誰家曲。宗風",
    "X78n1556_025:0791b15": "嗣阿誰。師云。魚行水濁。僧曰。恁麼則淨慈一箭直射",
    "X78n1556_025:0791b16": "翠峯也。師云。卦是天門。筭來五兆。僧曰。驗人端的處。",
    "X78n1556_025:0791b17": "下口便知音。師云。一任摸[打丁+索]。師乃云。祖師心印。迥脫",
    "X78n1556_025:0791b18": "根塵。妙體非形。徒然測度。若乃心存知解。識滯見聞。",
    "X78n1556_025:0791b19": "祖師徽猷。如何得到。今日直須一念情盡。內外見亡。",
    "X78n1556_025:0791b20": "大智圓明。方能洞曉。便及隨機應用。好醜齊觀。觸處",
    "X78n1556_025:0791b21": "皆渠。更無別理。山河舉唱。孰是知音。水鳥談真。何人",
    "X78n1556_025:0791b22": "善聽。然雖如是。知者方知。更若心眼未開。切忌承虗",
    "X78n1556_025:0791b23": "接響。以拄杖卓一下。",
    "X78n1556_025:0791b24": "鄭州資福法明寶月禪師問。法身清淨。報應無垢。為",
    "X78n1556_025:0791c01": "什麼香湯浴佛。師云。今朝四月八。僧曰。既然無垢。浴",
    "X78n1556_025:0791c02": "箇什麼。師云。不因入水。爭見長人。僧曰。忽若撞著雲",
    "X78n1556_025:0791c03": "門老子又作麼生。師云。快便難逢。便打。上堂云。資福",
    "X78n1556_025:0791c04": "別無所補。五日一參擊皷。何曾說妙談玄。秖是麤言",
    "X78n1556_025:0791c05": "直語。甘草自來甜。黃連依舊苦。忽若鼻孔遼天。逢人",
    "X78n1556_025:0791c06": "切忌錯舉。參。上堂云。風柯月渚。並可傳心。煙島雲林。",
    "X78n1556_025:0791c07": "咸提妙旨。現成公按。不在思量。更說碧眼西來。單傳",
    "X78n1556_025:0791c08": "直指。大似平地生波。而今還有相悉底麼。良久。云。石",
    "X78n1556_025:0791c09": "頭大小連雲翠。栢短松長帶靈青。便下座。上堂云。若",
    "X78n1556_025:0791c10": "論此事。譬如伐樹得根。灸病得穴。若也得根。豈在千",
    "X78n1556_025:0791c11": "枝徧斬。若也得穴。不假六分全燒。以拄杖卓一下。云。",
    "X78n1556_025:0791c12": "遮箇是根。那箇是穴。咄。是何言歟。",
    "X78n1556_025:0791c13": "杭州徑山承天禪院常悟禪師姓李氏。本州光化寺",
    "X78n1556_025:0791c14": "受業。參大通禪師。發明己事。出世闡揚。禪眾宗仰。初",
    "X78n1556_025:0791c15": "住龍華。駙馬都尉張侯敦禮奏以章服。問。一棒一條",
    "X78n1556_025:0791c16": "痕。一摑一掌血。有箇末後句。請師分明說。師云。有功",
    "X78n1556_025:0791c17": "者賞。僧曰。一言金石談來重。萬慮鴻毛脫去輕。師云。",
    "X78n1556_025:0791c18": "手把白玉鞭。殷勤贈三百。問。達磨未來時如何。師云。",
    "X78n1556_025:0791c19": "省得草鞋錢。僧曰。來後如何。師云。重疊關山路。僧曰。",
    "X78n1556_025:0791c20": "來與未來相去多少。師云。伸脚在縮脚裏。師良久云。",
    "X78n1556_025:0791c21": "佛法至論。非辨口利辭之所為。非神通修證之所得。",
    "X78n1556_025:0791c22": "直饒盡乾坤大地。情與非情。各致百千問難。秖贏得",
    "X78n1556_025:0791c23": "一場戲論。去道轉遠。何故如是。靈山會上。世尊拈花。",
    "X78n1556_025:0791c24": "迦葉微咲。吾有正法眼藏。涅槃妙心。分付於汝。大眾。",
    "X78n1556_025:0792a01": "還知釋迦老漢憐兒不覺醜麼。山僧當時若見。三十",
    "X78n1556_025:0792a02": "棒一棒也較不得。為什麼如此。祖禰不了。殃及子孫。",
    "X78n1556_025:0792a03": "上堂云。至道無難。迷於巧會。說神說通。著凡著聖。而",
    "X78n1556_025:0792a04": "今見山是山。見水是水。飢即餐。困即睡。且道將什麼",
    "X78n1556_025:0792a05": "消他供養。良久。云。更請一甌茶。",
    "X78n1556_025:0792a06": "越州延慶可復禪師問。一言道合時如何。師云。清風",
    "X78n1556_025:0792a07": "明月。僧曰。不假一言時如何。師云。南北東西。僧曰。直",
    "X78n1556_025:0792a08": "下便會時如何。師云。藏頭露影。問。如何是事不遷。師",
    "X78n1556_025:0792a09": "云。江山不改舊。風月自依然。僧曰。如何是理不迁。師",
    "X78n1556_025:0792a10": "云。曉月収松影。春池解凍氷。僧曰。事理異同。如何得",
    "X78n1556_025:0792a11": "歸一去。師云。浪花不待春風發。雲葉寧隨秋露凋。上",
    "X78n1556_025:0792a12": "堂云。胡來胡現。漢來漢現。忽然胡漢俱來時如何祇",
    "X78n1556_025:0792a13": "準。良久。云。落霞與孤鶩齊飛。秋水共長天一色。參。上",
    "X78n1556_025:0792a14": "堂云。日暖春將暮。桃華落澗紅。靈雲時不遇。隨水自",
    "X78n1556_025:0792a15": "西東。參。",
    "X78n1556_025:0792a16": "溫州永嘉雙峰山普寂宗達佛海禪師問。如何是永",
    "X78n1556_025:0792a17": "嘉境。師云。華蓋峰。僧曰。如何是境中人。師云。一宿覺。",
    "X78n1556_025:0792a18": "上堂。驀拈拄杖橫按膝上云。苦痛深。苦痛深。碧潭千",
    "X78n1556_025:0792a19": "萬丈。那箇是知音。卓一下。上堂。眾集定。喝一喝。云。冤",
    "X78n1556_025:0792a20": "有頭。債有主。珍重。上堂云。孤嶼峰前太直。不費纖毫",
    "X78n1556_025:0792a21": "心力。入門兩手分付。更聽青天霹靂。喝一喝。下座。",
    "X78n1556_025:0792a22": "郴州宣章圓明希禪師上堂云。天地無四壁。日月有",
    "X78n1556_025:0792a23": "四時。暑往寒來。風恬浪靜。古今天地。古今山河。情與",
    "X78n1556_025:0792a24": "無情。皆承恩力。不用南詢諸祖。北見文殊。古佛廟前。",
    "X78n1556_025:0792b01": "此時參畢。見箇什麼。良久。云。也是迷逢達磨。",
    "X78n1556_025:0792b02": "越州五峰山子琪禪師問。學人上來。乞師垂示。師云。",
    "X78n1556_025:0792b03": "華開千朵秀。僧曰。學人不會。師云。雨後萬山青。僧曰。",
    "X78n1556_025:0792b04": "謝指示。師云。儞作麼生會。僧便喝。師云。未在。僧又喝。",
    "X78n1556_025:0792b05": "師云。一喝兩喝後作麼生。僧曰。也知和尚有此機要。",
    "X78n1556_025:0792b06": "師云。適來道什麼。僧無語。師便喝。上堂云。秋風清。秋",
    "X78n1556_025:0792b07": "月明。蕭灑景。稱閑情。時聽斷崖流水聲。",
    "X78n1556_025:0792b08": "通州狼山文惠禪師問。和尚未見淨慈時如何。師云。",
    "X78n1556_025:0792b09": "鐵牛生角。僧曰。見後如何。師云。石馬懷胎。問。如何是",
    "X78n1556_025:0792b10": "祖師西來意。師云。海雲生嶽頂。僧曰。學人不會。師云。",
    "X78n1556_025:0792b11": "楊子水朝東。",
    "X78n1556_025:0792b12": "西京韶山雲門道信禪師問。如何是祖師西來意。師",
    "X78n1556_025:0792b13": "云。千年古墓虵。今日頭生角。僧曰。莫便是和尚家風",
    "X78n1556_025:0792b14": "也無。師云。卜度則喪身失命。問。如何是學人自己。師",
    "X78n1556_025:0792b15": "云。無人識者。僧曰。如何得脫灑去。師云。儞問我答。師",
    "X78n1556_025:0792b16": "乃云。直饒言言諦當。句句精通。人天眾前。暖熱法席",
    "X78n1556_025:0792b17": "即可。何故。是法非法。離見聞緣。至道非道。絕諸戲論。",
    "X78n1556_025:0792b18": "直得文殊仗劒。殺活臨時。秘魔擎杈。事不獲已。百丈",
    "X78n1556_025:0792b19": "竿頭進步。未是全身。撒手千聖那邊。豈唯分外。自爾",
    "X78n1556_025:0792b20": "泥牛入海。氣似雲奔。木馬嘶風。聲如雷吼。英靈禪德",
    "X78n1556_025:0792b21": "宜自參詳。妙悟不忘。無有休日。珍重。",
    "X78n1556_025:0792b22": "舒州投子山修顒證悟禪師法嗣",
    "X78n1556_025:0792b23": "壽州資壽灌禪師問。朝宰臨筵。請師舉唱。師云。翠竹",
    "X78n1556_025:0792b24": "搖風。寒松鎻月。僧曰。秖如威音王已前又作麼生。師",
    "X78n1556_025:0792c01": "云。無角鐵牛眠少室。生兒石女老黃梅。僧曰。三十年",
    "X78n1556_025:0792c02": "後此語盛行。師云。切忌錯舉。上堂。良久。云。便恁麼散",
    "X78n1556_025:0792c03": "去。已是葛藤。更若喃喃。有何所益。以拂子擊禪牀。",
    "X78n1556_025:0792c04": "西京白馬山崇壽寺江禪師問。知師久蘊囊中寶。今",
    "X78n1556_025:0792c05": "日開堂略借看。師云。不借。僧曰。為什麼不借。師云。賣",
    "X78n1556_025:0792c06": "金須是買金人。上堂云。若言說佛說祖。未斷生死根",
    "X78n1556_025:0792c07": "源。直饒不立纖塵。也是心常附物。敢問諸人。作麼生",
    "X78n1556_025:0792c08": "恰好去。拈起拄杖云。看看。拄杖吞却虗空。虗空何曾",
    "X78n1556_025:0792c09": "知覺。",
    "X78n1556_025:0792c10": "鄧州香嚴長壽知月禪師師顧視云。好諸禪德。霧卷",
    "X78n1556_025:0792c11": "長空。雲收大野。女郎臺下。何殊雞足峰前。西湖岸頭。",
    "X78n1556_025:0792c12": "不異曹溪路上。漁歌短艇。鶯囀喬林。野草含烟。汀花",
    "X78n1556_025:0792c13": "泣露。大眾還相委悉麼。良久。云。頭頭垂示處。子細好",
    "X78n1556_025:0792c14": "生觀。上堂云。吾家寶藏不慳惜。覿面相呈人罕識。輝",
    "X78n1556_025:0792c15": "今耀古體圓時。照地照天光赫赫。荊山美玉奚為貴。",
    "X78n1556_025:0792c16": "合浦明珠比不得。借問誰人敢酬價。波斯鼻孔長三",
    "X78n1556_025:0792c17": "尺。咄。",
    "X78n1556_025:0792c18": "潤州金山善寧法印禪師法嗣",
    "X78n1556_025:0792c19": "秀州禪悅知相禪師上堂云。或住城隍或住山。任緣",
    "X78n1556_025:0792c20": "無事可相關。有時默座令人笑。却是閑時又不閑。且",
    "X78n1556_025:0792c21": "問諸人。為什麼却成不閑。大眾。還會麼。良久。云。昨朝",
    "X78n1556_025:0792c22": "霜冷盡。今日孟冬初。參。上堂云。祖師心印。格外清規。",
    "X78n1556_025:0792c23": "更問如何。伏惟伏惟。",
    "X78n1556_025:0792c24": "婺州普濟子淳圓濟禪師問。摩尼珠。人不識。如來藏",
    "X78n1556_025:0793a01": "裏親收得。如何是珠。師云。不撥自轉。僧曰。如何是藏。",
    "X78n1556_025:0793a02": "師云。一撥便轉。僧曰。轉後如何。師云。把不住。問。如何",
    "X78n1556_025:0793a03": "是普濟境。師云。任是王維手。都盧畫不成。僧曰。如何",
    "X78n1556_025:0793a04": "是境中人。師云。李四雖擡手。張三不舉頭。僧曰。忽遇",
    "X78n1556_025:0793a05": "客來。如何祇待。師云。煑茶敲破石池氷。僧曰。向上更",
    "X78n1556_025:0793a06": "有事也無。師云。猶自不知。問。如何是道。師云。秋収冬",
    "X78n1556_025:0793a07": "藏。僧曰。如何是道中人。師云。拖泥帶水。問。諸佛說不",
    "X78n1556_025:0793a08": "到底。請師說。師良久。僧曰。覿面無私。對揚有準。師云。",
    "X78n1556_025:0793a09": "莫將泥彈子。認作夜明珠。上堂云。難。難。思量猶隔萬",
    "X78n1556_025:0793a10": "重山。易。易。剎那便到無生地。維摩昔日與文殊。兩箇",
    "X78n1556_025:0793a11": "相逢談不二。敢問諸人。作麼生說箇不二底道理。良",
    "X78n1556_025:0793a12": "久。云。有水皆含月。無山不帶雲。上堂云。竹林飼虎。猶",
    "X78n1556_025:0793a13": "尚鮮血霶流。靈山說法度人。至今聲音嘹喨。且道少",
    "X78n1556_025:0793a14": "室峰前一句作麼生道。良久。云。紅霞穿碧落。白日遶",
    "X78n1556_025:0793a15": "須彌。上堂云。曉天時靜亂雲深。寂寂開軒對碧岑。為",
    "X78n1556_025:0793a16": "報五湖參學者。休言見色便明心。上堂云。雨過山青。",
    "X78n1556_025:0793a17": "雲開月白。帶雪寒松。搖風庭柏。山僧恁麼說話。還有",
    "X78n1556_025:0793a18": "師祖意也無。其或不然。良久云。看看。",
    "X78n1556_025:0793a19": "秀州鹿苑道齊禪師上堂云。君論此事。直下無私。輝",
    "X78n1556_025:0793a20": "騰今古。不離當處。應現無虧。更逞詞鋒。徒勞側耳。門",
    "X78n1556_025:0793a21": "庭敲磕。不別千差。到遮裡。維摩老漢秖可傍觀。達磨",
    "X78n1556_025:0793a22": "九年看即有分。良久云。參。",
    "X78n1556_025:0793a23": "廬山開先心印禪師法嗣",
    "X78n1556_025:0793a24": "廬州延昌寺熙詠禪師問。少林面壁。意旨如何。師云。",
    "X78n1556_025:0793b01": "慚惶殺人。師乃云。衲僧家直須橫身宇宙。裂破面門。",
    "X78n1556_025:0793b02": "把住放行。總由遮裡。放行也。千花競秀。萬木迎春。把",
    "X78n1556_025:0793b03": "住也。水泄不通。纖塵不立。且道山僧為人在什麼處。",
    "X78n1556_025:0793b04": "良久。云。可知禮也。",
    "X78n1556_025:0793b05": "金陵保寧子英禪師法嗣",
    "X78n1556_025:0793b06": "廬山承天羅漢勤禪師問。今朝已受賢侯請。未審如",
    "X78n1556_025:0793b07": "何顯祖機。師云。甚處得此問頭。僧曰。因師置得。師云。",
    "X78n1556_025:0793b08": "道什麼。問。學人上來。合談何事。師云。水出崐崘。僧曰。",
    "X78n1556_025:0793b09": "意旨如何。師云。天高地厚。僧曰。畢竟如何。師云。步步",
    "X78n1556_025:0793b10": "向前。上堂云。羅漢有一句。擬議成露布。直下便承當。",
    "X78n1556_025:0793b11": "歸堂喫茶去。上堂云。月生一。三世如來跳不出。月生",
    "X78n1556_025:0793b12": "二。直下分明休擬議。月生三。凜凜霜風徹骨寒。遂拈",
    "X78n1556_025:0793b13": "拄杖子。過去不可得。現在不可得。諸仁者作麼生會。",
    "X78n1556_025:0793b14": "向遮裡辨得。羅紋十字。一任橫行。苟或未然。切忌亂",
    "X78n1556_025:0793b15": "走。擊禪床一下。",
    "X78n1556_025:0793b16": "廬山羅漢善修禪師問。直截之機。請師速道。師云。翦",
    "X78n1556_025:0793b17": "鐵湛盧寒照雪。僧曰。未是直截之機。師云。目前可驗。",
    "X78n1556_025:0793b18": "師乃云。一氣不言。群芳競吐。烟羃羃兮水綠山青。日",
    "X78n1556_025:0793b19": "遲遲兮鶯吟鷰語。桃花依舊笑春風。靈雲別後知何",
    "X78n1556_025:0793b20": "許。驀拈拄杖云。見麼。良久。云。鼻孔眼睛一時穿却。卓",
    "X78n1556_025:0793b21": "拄杖一下。",
    "X78n1556_025:0793b22": "秀州本覺法真一禪師法嗣",
    "X78n1556_025:0793b23": "福州越峰粹珪妙覺禪師閩縣人也。姓林氏。少業儒。",
    "X78n1556_025:0793b24": "應鄉書不振。三十四落髮于大善寺。受具後一年。杖",
    "X78n1556_025:0793c01": "錫遊方。至本覺。入室。聞舉言下合無生。遂陳悟旨。法",
    "X78n1556_025:0793c02": "真印之。一日。告以京洛之行。法真書頌為送。曰。騰蘭",
    "X78n1556_025:0793c03": "昔東來。京洛始知佛。寥寥千載餘。白馬瘞遺骨。吾祖",
    "X78n1556_025:0793c04": "傳佛心。九年居少室。斷臂得神光。高風在今日。之子",
    "X78n1556_025:0793c05": "七閩士。昔學綴文筆。厭為章句佛。勇往事超逸。壞服",
    "X78n1556_025:0793c06": "從我游。出處造禪窟。遽壞西洛行。去意不可屈。丈夫",
    "X78n1556_025:0793c07": "宜慨然。萬事所當忽。毋為塵跡留。君看是何物。自此",
    "X78n1556_025:0793c08": "京淮廬阜。遍歷藂林。俄還鄉曲。會太守工部溫侯益",
    "X78n1556_025:0793c09": "崇敬佛法。命師出世。開堂日。問。撥草瞻風即不問。一",
    "X78n1556_025:0793c10": "曲還鄉事若何。師云。溪畔老婆呼舊字。僧曰。恁麼則",
    "X78n1556_025:0793c11": "踏著本家田地穩也。師云。飛猿嶺外有知音。問。擊皷",
    "X78n1556_025:0793c12": "昇堂今日事。未委宗風嗣阿誰。師云。金雞一唱千峰",
    "X78n1556_025:0793c13": "曉。僧曰。[橘矛+隹]李亭前曾得意。越王峯下遇知音。師云。多",
    "X78n1556_025:0793c14": "少離人昌暗行。問。賢侯請命。當為何事。師云。光拭床。",
    "X78n1556_025:0793c15": "淨掃地。僧曰。還當佛法也無。師云。不用奴。安使婢。問。",
    "X78n1556_025:0793c16": "如何是祖師西來意。師云。瘦田損種。僧曰。未審如何",
    "X78n1556_025:0793c17": "領解。師云。刈禾鎌子曲如鈎。問。機關不到時如何。師",
    "X78n1556_025:0793c18": "云。抱甕灌園。僧曰。此猶是機關邊事。師云。須要雨霖",
    "X78n1556_025:0793c19": "頭。問。祖意教意。是同是別。師云。驢著槽。馬著廠。僧曰。",
    "X78n1556_025:0793c20": "爭奈學人未會何。師云。蘆花窣地白絲鞭。問。寶劍未",
    "X78n1556_025:0793c21": "出匣時如何。師云。豐城價重。僧曰。出匣後如何。師云。",
    "X78n1556_025:0793c22": "雷煥名高。師乃云。釋迦出世。石火裡現身。四方七步。",
    "X78n1556_025:0793c23": "從何而起。達磨西來。雷聲中說法。一華五葉。甚處得",
    "X78n1556_025:0793c24": "來。邇後緣空鑿隙。逐惡隨邪。便有悳山．臨濟．溈仰先",
    "X78n1556_025:0794a01": "曹。平地上撒起葛藤。寶器裏停儲餿飯。使南來北往",
    "X78n1556_025:0794a02": "者牽手絆脚。倚門傍戶者嚥唾吞精。且饒有一箇半",
    "X78n1556_025:0794a03": "箇眼厇朔地跳得出來。若到衲僧門下。不消一劄。喝",
    "X78n1556_025:0794a04": "一喝。下座。",
    "X78n1556_025:0794a05": "福州壽山本明禪師開堂曰。問。李相當年參藥嶠。雲",
    "X78n1556_025:0794a06": "在青天水在瓶。府帥請師匡上席。未知祖意若為明。",
    "X78n1556_025:0794a07": "師云。今古應無墜。分明在目前。僧曰。將謂壽山無透",
    "X78n1556_025:0794a08": "路。元來方外有知音。師云。今之古之一句作麼生道",
    "X78n1556_025:0794a09": "得。僧曰。伯牙與子期。不是閑相識。師云。又被風吹別",
    "X78n1556_025:0794a10": "調中。問。如何是壽山境。師云。三山長在目。一徑是杉",
    "X78n1556_025:0794a11": "松。僧曰。如何是境中人。師云。閑持楖[木*栗]木。笑問往來",
    "X78n1556_025:0794a12": "人。僧曰。向上宗乘事若何。師云。龍吟霧起。虎嘯風生。",
    "X78n1556_025:0794a13": "問。知師久蘊吹毛劍。作麼生是吹毛劍。師云。清風八",
    "X78n1556_025:0794a14": "面。僧曰。中下之機如何曉解。師云。切忌當鋒。僧曰。恁",
    "X78n1556_025:0794a15": "麼則今日用去也。師云。快便難逢。師乃云。過去諸佛",
    "X78n1556_025:0794a16": "已過去。未來諸佛猶未來。正當空劫之際。佛法委在",
    "X78n1556_025:0794a17": "何人。若也一念迴光遍照。十世古今不離於當念。豈",
    "X78n1556_025:0794a18": "有前後去來之際。直饒諸聖出興如恒河沙數。未有",
    "X78n1556_025:0794a19": "一人半箇當頭指出。是以釋迦老子四十九年說不",
    "X78n1556_025:0794a20": "盡。三乘十二分教又是黃葉止啼之說。洎乎靈山會",
    "X78n1556_025:0794a21": "上。不得已而拈示眾　迦葉破顏而笑。便道吾有正",
    "X78n1556_025:0794a22": "法眼藏分付摩訶大迦葉。自此之後。翻成途轍。西天",
    "X78n1556_025:0794a23": "此土。遞相傳授。莫不以心印心。以印印定。實無一法",
    "X78n1556_025:0794a24": "與人。直指當人分上。真機絕眹。包千古以無窮。大智",
    "X78n1556_025:0794b01": "沖虗。亘十方而無盡。圓光不離於目前。法界豈從他",
    "X78n1556_025:0794b02": "得。舉足下足。無非真實道場。一卷一舒。豈離繁興大",
    "X78n1556_025:0794b03": "用。草木叢林。皆現色身三昧。山河大地。盡轉根本法",
    "X78n1556_025:0794b04": "輪。若能如是。方解報佛深恩。上資　皇圖之永固。珍",
    "X78n1556_025:0794b05": "重。上堂云。四面青山列畫屏。誰知身世與雲平。松風",
    "X78n1556_025:0794b06": "水月淡相對。別占壺中一片清。所以白雲影裏。古佛",
    "X78n1556_025:0794b07": "巖前。青松翠栢。盡彰古佛之家風。傑閣雄樓。何異天",
    "X78n1556_025:0794b08": "宮之世界。既到遮裏。不用彈指。樓閣門開。說甚天台",
    "X78n1556_025:0794b09": "與南岳。為什麼如此。壽嶽凌霄漢。紅塵不到門。",
    "X78n1556_025:0794b10": "睦州廣靈希祖佛印禪師法嗣",
    "X78n1556_025:0794b11": "睦州烏龍山廣堅禪師上堂。良久云。明珠在掌。別者",
    "X78n1556_025:0794b12": "還稀。寶鏡當臺。何人委悉。鋒前一路。截斷眾流。言下",
    "X78n1556_025:0794b13": "千差。隨波逐浪。是以道。棒頭取正。喝下承當。擬議之",
    "X78n1556_025:0794b14": "間。新羅國裡。如斯舉唱。曲為初機。若是明眼高流。不",
    "X78n1556_025:0794b15": "在鑽龜打瓦。珍重。",
    "X78n1556_025:0794b16": "處州縉雲仙岩懷義禪師問。如何是佛。師云。自屈作",
    "X78n1556_025:0794b17": "麼。僧曰。如何是道。師云。儞道了。僧曰。向上更有事也",
    "X78n1556_025:0794b18": "無。師云。無。僧曰。恁麼則小出大遇也。師云。秖恐不恁",
    "X78n1556_025:0794b19": "麼。僧曰。也是。師云。却恁麼去也。",
    "X78n1556_025:0794b20": "睦州清溪西禪智誠禪師師云。庭凋一葉之梧。普天",
    "X78n1556_025:0794b21": "秋色。雲過數行之鴈。帀地寒聲。忽薦西風。頓清野水。",
    "X78n1556_025:0794b22": "頭頭顯露。物物全彰。有眼底總見。有耳底總聞。且道",
    "X78n1556_025:0794b23": "佛法在什麼處。良久。云。多少分明。",
    "X78n1556_025:0794b24": "壽州資壽圓澄岩禪師法嗣",
    "X78n1556_025:0794c01": "鼎州武陵彰法嵩禪師有僧脫鞋戴頭上出來。師云。",
    "X78n1556_025:0794c02": "趙州猶在。僧拈下鞋呈起。師云。果然。僧提鞋歸眾。師",
    "X78n1556_025:0794c03": "云。猶較些子。上堂。拈拄杖云。行坐常持兔角杖。應用",
    "X78n1556_025:0794c04": "全施龍虎狀。乳峯猶許老韶攛。後代商量幾般樣。有",
    "X78n1556_025:0794c05": "方圓。有拯濟。打著鐵牛隨棒起。須教不怯萬年藤。畫",
    "X78n1556_025:0794c06": "斷兩頭休擬議。亦不大。亦不小。拄地撐天常皎皎。拈",
    "X78n1556_025:0794c07": "來卓向眾人前。萬象乾坤都一照。卓一下。",
    "X78n1556_025:0794c08": "婺州寶山公遠禪師問。如何是聲。師云。分明聽取。問。",
    "X78n1556_025:0794c09": "如何是色。師云。分明看取。僧曰。更有事也無。師云。言",
    "X78n1556_025:0794c10": "猶在耳。",
    "X78n1556_025:0794c11": "岳州乾明惠覺禪師法嗣",
    "X78n1556_025:0794c12": "嶽州平江長慶圓禪師上堂云。寒氣將殘春日到。無",
    "X78n1556_025:0794c13": "索泥牛皆[跳兆+孛]跳。築著崑崙鼻孔頭。觸倒須彌成糞掃。",
    "X78n1556_025:0794c14": "牧童兒。鞭棄了。懶吹無孔笛。拍手呵呵笑。歸去來兮",
    "X78n1556_025:0794c15": "歸去來。煙霞深處和衣倒。良久。云。切忌睡著。上堂云。",
    "X78n1556_025:0794c16": "此道徑截。祇遮無別。要休便休。要歇便歇。還歇得麼。",
    "X78n1556_025:0794c17": "喫茶去。上堂云。長慶有箇消息。生緣本在江國。逢人",
    "X78n1556_025:0794c18": "不敢相謾。面赤不如語直。",
    "X78n1556_025:0794c19": "岳州平江寶積清及禪師問。如何是實際理地。師良",
    "X78n1556_025:0794c20": "久云。會麼。僧曰。不會。師云。可惜實際理地。上堂云。左",
    "X78n1556_025:0794c21": "一盻。右一顧。萬象森羅體全露。且道露箇什麼。顧視",
    "X78n1556_025:0794c22": "大眾。下座。上堂。拈拄杖。喝云。德山．臨濟不解我語。諸",
    "X78n1556_025:0794c23": "人還會麼。乃卓一下。又喝一喝。云。吽。未夢見德山．臨",
    "X78n1556_025:0794c24": "濟在。上堂云。看看。輝輝紅日上欄干。更饒清風吹我",
    "X78n1556_025:0795a01": "寒。咄。",
    "X78n1556_025:0795a02": "真定府洪濟滿禪師法嗣",
    "X78n1556_025:0795a03": "相州長興宗朴禪師上堂云。我有一訣。逢人便說。雨",
    "X78n1556_025:0795a04": "下天陰。炎天普熱。大眾還會麼。儞若會得。眼中著屑。",
    "X78n1556_025:0795a05": "儞若不會。今朝敗闕。不見道。別。別。韶陽老人得一橛。",
    "X78n1556_025:0795a06": "上堂云。臘月正嚴寒。草木盡枯乾。幾多名利客。見處",
    "X78n1556_025:0795a07": "黑漫漫。咄。",
    "X78n1556_025:0795a08": "東京法雲惟白佛國禪師法嗣(向下八人語錄禪學僧希式錄)",
    "X78n1556_025:0795a09": "潤州金山龍游寺佛鑑禪師諱惟仲。汀州人也。早圓",
    "X78n1556_025:0795a10": "戒品。遊廬山．淮淅。徧扣宗師。至龜山。摳衣入室。聞舉",
    "X78n1556_025:0795a11": "庭前栢樹因緣。言下契悟。出世磁州慧果。未幾。參侍",
    "X78n1556_025:0795a12": "佛國禪師。住東京法雲。為眾領袖。元符三年春。",
    "X78n1556_025:0795a13": "哲宗皇帝上仙。五七入內。簾賜章服。相國曾公布聞",
    "X78n1556_025:0795a14": "師道風。奏以師名。浙漕金部程公之元．潤州州牧大",
    "X78n1556_025:0795a15": "監傅公爕。遣使具儀。請住金山。師於建中靖國元年",
    "X78n1556_025:0795a16": "四月十一日入寺開堂。中宮皇后遣中使降香。恭為",
    "X78n1556_025:0795a17": "　今上皇帝祝延　聖壽。師謝　恩畢。登座祝　聖",
    "X78n1556_025:0795a18": "罷。乃敷坐。上首白槌竟。師顧左右云。還會麼。師子奮",
    "X78n1556_025:0795a19": "迅。象王回旋。於斯明得。不妨省力。其或不然。有疑請",
    "X78n1556_025:0795a20": "問。問。選佛場開當此日。師將何法答　皇恩。師云。萬",
    "X78n1556_025:0795a21": "年松在祝融峰。僧曰。若然者。秖如大監臨筵。如何補",
    "X78n1556_025:0795a22": "報。師云。漁樵千里樂昇平。僧曰。飄來新雨露。洗出舊",
    "X78n1556_025:0795a23": "樓臺。師云。說道理。僧曰。祇如泛洪舟衝雪浪。到家一",
    "X78n1556_025:0795a24": "句又作麼生。師云。三門頭合掌。佛殿裏燒香。師云。法",
    "X78n1556_025:0795b01": "本無說。隨事應機。心本無形。遇緣即現。古今如是。凡",
    "X78n1556_025:0795b02": "聖同途。蓋眾生迷妄不知。遂成流轉。故能仁頓忘情",
    "X78n1556_025:0795b03": "見。了達根源。不從外求。亦非內得。所以佛佛授手。祖",
    "X78n1556_025:0795b04": "祖相傳。道貫一乘。宗分五派。臨濟則賓主互換。韶陽",
    "X78n1556_025:0795b05": "乃顧鑒全抽。溈仰則父子相投。曹洞乃君臣會合。清",
    "X78n1556_025:0795b06": "凉法眼直指唯心。建立門風。各張鋪席。包含萬象。該",
    "X78n1556_025:0795b07": "括大千。冥冥不混於色聲。蕩蕩豈妨於語默。把定則",
    "X78n1556_025:0795b08": "十方坐斷。虎踞龍蟠。放行則千聖出興。風行草偃。助",
    "X78n1556_025:0795b09": "堯仁政化。祝　睿筭延鴻。降伏眾魔。普利群有。然雖",
    "X78n1556_025:0795b10": "恁麼。猶涉程途。且道正令當行。如何理論。良久。云。一",
    "X78n1556_025:0795b11": "氣不言含有象。萬靈何處謝無私　建中靖國元年",
    "X78n1556_025:0795b12": "四月十三日　皇后教旨。遣中使降香。為　皇子韓",
    "X78n1556_025:0795b13": "國公頭晬之辰設齋。請陛座。祝延　聖筭。問。天香遠",
    "X78n1556_025:0795b14": "降。慶　皇子之令辰。中使臨筵。願聞法要。師云。好風",
    "X78n1556_025:0795b15": "來不盡。紅日照無涯。僧曰。一句逈超今古外。松蘿不",
    "X78n1556_025:0795b16": "與月輪齊。師云。於斯如曉了。不在別追求。僧曰。箇中",
    "X78n1556_025:0795b17": "奇特事。鑪爇御香清。師云。木人吹玉笛。聲入紫微宮。",
    "X78n1556_025:0795b18": "師云。妙高臺畔。龍象駢闐。化城閣前。聖會賢合。正是",
    "X78n1556_025:0795b19": "　我皇植福之地。乃為禪流選佛之場。洞啟法門。廣",
    "X78n1556_025:0795b20": "開要路。悟之者。頭頭顯道。物物明心。高蹈大方。圓融",
    "X78n1556_025:0795b21": "至理。迷之者。重重昧性。句句乖宗。空自精勤。終無了",
    "X78n1556_025:0795b22": "達。苟能於斯一致畫斷。兩邊不離。當人便同正覺。真",
    "X78n1556_025:0795b23": "可謂金輪統御。玉燭遐明。萬國賓從。八方寧靜。虬龍",
    "X78n1556_025:0795b24": "出穴。丹鳳來梧。野老謳歌。行人讓路。堯風與祖風並",
    "X78n1556_025:0795c01": "扇。舜日共佛日齊明。奔波遊子徑歸家。是處高人遊",
    "X78n1556_025:0795c02": "佛國。然如是。且道龍生龍子底句又作麼生。良久。云。",
    "X78n1556_025:0795c03": "非但天神來密祐。更資遐筭助　吾皇。問。如何是佛。",
    "X78n1556_025:0795c04": "師云。高聲問著。僧曰。如何是道。師云。脚下薦取。僧曰。",
    "X78n1556_025:0795c05": "如何是禪。師云。舌拄梵天。僧云。學人今日小出大遇",
    "X78n1556_025:0795c06": "去也。師云。儞遇得箇什麼。僧曰。不可重說偈言。師云。",
    "X78n1556_025:0795c07": "勘破了也。師云。如是之法。亘古亘今。一切現前。不勞",
    "X78n1556_025:0795c08": "心力。上至諸佛。下及傍生。妙湛真如。恒常有異。蓋群",
    "X78n1556_025:0795c09": "情而棄本逐末。展轉輪回。苟聖種而捨妄歸真。頓超",
    "X78n1556_025:0795c10": "彼岸。所以菩提達磨遠屆此方。直指人心。見性成佛。",
    "X78n1556_025:0795c11": "少林九年冷坐。不措一言。唯有座主神光。俄然瞥地。",
    "X78n1556_025:0795c12": "便乃求安心之旨。了不可尋。即於言下承當。從此紹",
    "X78n1556_025:0795c13": "隆祖位。末後門庭大啟。枝派遙分。石人舞出玄關。玉",
    "X78n1556_025:0795c14": "女吹成妙曲。如斯舉唱。已徇機緣。後學初心。直須薦",
    "X78n1556_025:0795c15": "取。久參高德。同為證明。且道截斷兩頭底句又作麼",
    "X78n1556_025:0795c16": "生。良久。拍禪牀。下座。",
    "X78n1556_025:0795c17": "上堂云。今朝二月十五。慧果陞堂擊鼓。召集四海禪",
    "X78n1556_025:0795c18": "人。大家商量佛祖。寒山聞說呵呵。拾得起來作舞。直",
    "X78n1556_025:0795c19": "饒碧眼胡僧。也須點頭相許。還相委悉麼。歸堂喫茶",
    "X78n1556_025:0795c20": "去。上堂。顧視大眾云。春光漸老。山色方融。桃華栢上",
    "X78n1556_025:0795c21": "噴馨香。楊柳岸邊垂裊娜。大醫嶺下。水聲終夜響潺",
    "X78n1556_025:0795c22": "湲。慧果門前。雲影暮天鋪爛熳。鸎啼嶺上。蝶舞華前。",
    "X78n1556_025:0795c23": "法法現成。不勞心力。參。上堂云。大眾盡是雲外高士。",
    "X78n1556_025:0795c24": "徧歷諸方。扣問宗師。求其悟解。還知人人自有一段",
    "X78n1556_025:0796a01": "光明。十二時中在汝諸人面門出入。未甞有絲毫許",
    "X78n1556_025:0796a02": "欠少。未甞有絲毫許間隔。未究得者。切須究取。比來",
    "X78n1556_025:0796a03": "行脚。圖箇什麼。若於此見得歷歷分明。猶是生死岸",
    "X78n1556_025:0796a04": "頭事在。更須知有衲僧家超佛越祖。向上一著。敢問",
    "X78n1556_025:0796a05": "諸人。作麼生是向上一著。良久。云。月明深夜後。猨呌",
    "X78n1556_025:0796a06": "亂峰前。",
    "X78n1556_025:0796a07": "興元府中梁山乾明禪院永因禪師本府人也。初住",
    "X78n1556_025:0796a08": "法濟。都尉張侯敦禮奏賜章服。問。建律為禪。非無所",
    "X78n1556_025:0796a09": "以。學人上來。乞師便道。師云。分明一句。作者猶迷。僧",
    "X78n1556_025:0796a10": "曰。漢水祗應流到海。月輪直上最高峰。師云。且得領",
    "X78n1556_025:0796a11": "話。問。世尊出世。地涌金蓮。和尚出世。有何祥瑞。師云。",
    "X78n1556_025:0796a12": "昨日雨。今日晴。僧曰。向上更有事也無。師云。有。僧曰。",
    "X78n1556_025:0796a13": "如何是向上事。師云。東西南北。上下四維。師乃云。信",
    "X78n1556_025:0796a14": "哉此事。孰不承恩。大似日輪處虗空界。但能反照。即",
    "X78n1556_025:0796a15": "自圖明。不假多聞。本來具足。堂堂應用。歷歷見前。廓",
    "X78n1556_025:0796a16": "落情塵。徧周法界。虗空上下。不在思量。大地山河。有",
    "X78n1556_025:0796a17": "誰間隔。乃拈起拂子云。前佛已滅。後佛未生。正當而",
    "X78n1556_025:0796a18": "今。諸人何不省悟。若能悟去。便乃不除煩惱。即證菩",
    "X78n1556_025:0796a19": "提。不離死生。便成正覺。假饒碧眼胡僧。也添減[糸*系]毫",
    "X78n1556_025:0796a20": "不得。雖然如是。敢問諸人。作麼生是添減不得底事。",
    "X78n1556_025:0796a21": "良久。云。斬新樓殿佛家天。律去禪居豈偶然。底事不",
    "X78n1556_025:0796a22": "曾添減得。任從天下與人傳。",
    "X78n1556_025:0796a23": "婺州智者山壽聖禪寺紹光禪師潭州人也。出世楚",
    "X78n1556_025:0796a24": "州勝因。後遷智者山。都尉張侯敦禮奏賜章服。問。遠",
    "X78n1556_025:0796b01": "離楚寺。來屆金華。如何是不動尊。師云。卸帽穿雲去。",
    "X78n1556_025:0796b02": "披簑帶雨歸。僧曰。未審是同是別。師云。莫向意中求。",
    "X78n1556_025:0796b03": "僧曰。爭柰遠涉程途。師云。有請不背。問。擊大法鼓。演",
    "X78n1556_025:0796b04": "大法義。學人上來。乞師垂示。師云。寒生水面。僧曰。向",
    "X78n1556_025:0796b05": "上還有事也無。師云。有。僧曰。如何是向上事。師云。日",
    "X78n1556_025:0796b06": "上天心。上堂云。千手千眼。不礙施呈。一信不通。玄關",
    "X78n1556_025:0796b07": "永隔。且道過在什麼處。十年歸不得。忘却來時道。參。",
    "X78n1556_025:0796b08": "上堂云。根塵同源。縛脫無二。不動絲毫。十方游戲。紫",
    "X78n1556_025:0796b09": "胡犬子雖獰。爭似南山鼈鼻。師高聲云。大眾。看脚下。",
    "X78n1556_025:0796b10": "上堂云。團不聚。撥不散。日曬不乾。水浸不爛。等閑掛",
    "X78n1556_025:0796b11": "在太虗中。一任傍人冷看取。",
    "X78n1556_025:0796b12": "泗州大聖普照禪寺法最禪師問。為國開堂於此日。",
    "X78n1556_025:0796b13": "請師演法報　君恩。師云。萬里白雲。一輪紅日。僧曰。",
    "X78n1556_025:0796b14": "恁麼則我皇有道日無私。師云。鐵樹華開好春色。龜",
    "X78n1556_025:0796b15": "毛點出太平年。僧曰。祇如截斷眾流一句作麼生。師",
    "X78n1556_025:0796b16": "云。板齒生毛則向汝道。上堂云。瓦礫爭光。摩尼失色。",
    "X78n1556_025:0796b17": "若也承虗接響。應在聲前。設使眼見耳聞。未免盲聾",
    "X78n1556_025:0796b18": "暗啞。咄。上堂云。箭過新羅。錫飛舊隱。迷逢達磨。作者",
    "X78n1556_025:0796b19": "方知。具眼之流。應機如電。參。",
    "X78n1556_025:0796b20": "和州靈湯惠濟禪院普虔禪師問。假大導師。傳正法",
    "X78n1556_025:0796b21": "眼。秖如盡十方世界是沙門一隻眼。未審作麼生傳。",
    "X78n1556_025:0796b22": "師云。痛杖且待別時。僧曰。恁麼則鐵牛哮吼。石鼓喧",
    "X78n1556_025:0796b23": "轟。師云。非公境界。師云。法身無相。應物現形。般若無",
    "X78n1556_025:0796b24": "知。對緣而照。致使虗空霹靂。旱地爆雷。南山起雲。北",
    "X78n1556_025:0796c01": "山下雨。且作麼生會。良久云。溪澗豈能流得住。終歸",
    "X78n1556_025:0796c02": "大海作波濤。",
    "X78n1556_025:0796c03": "楚州勝因崇愷禪師姓劉氏。廣州人也。依蒲澗山出",
    "X78n1556_025:0796c04": "家。受具遊方。參佛國禪師。出世住持。都尉張侯敦禮",
    "X78n1556_025:0796c05": "奏賜章服。問。菩薩人見性。如晝見日。聲聞人見性。如",
    "X78n1556_025:0796c06": "夜見月。未審和尚見性如何。師云。一筆勾下。僧曰。未",
    "X78n1556_025:0796c07": "審意旨如何。師云。萬里無雲。千峰壁立。僧曰。謝師指",
    "X78n1556_025:0796c08": "示。師云。錯。問。師唱誰家曲。宗風嗣阿誰。師云。雲舒北",
    "X78n1556_025:0796c09": "闕。月印南溟。僧曰。恁麼則佛國嫡子。師云。拋第五兆。",
    "X78n1556_025:0796c10": "師乃云。祖宗正令。今古全提。函蓋乾坤。把定世界。直",
    "X78n1556_025:0796c11": "得天輪左轉。地軸右旋。夜月流光。朝曦耀彩。四方炳",
    "X78n1556_025:0796c12": "煥。八顧恢張。不隱微毫。無遺纖芥。山青水碧。鵠白烏",
    "X78n1556_025:0796c13": "玄。霧起郊原。龍吟城際。風生檻外。虎嘯亭前。木童撞",
    "X78n1556_025:0796c14": "出幽關。石女擘開金鎻。衝斷三重戈甲。撥散五位槍",
    "X78n1556_025:0796c15": "旗。石鞏．秘魔弓叉放下。德山．臨濟棒喝休施。何須擊",
    "X78n1556_025:0796c16": "鼓般泥。不用輥毬拽石。任儞道理俱盡。己鼻全無。點",
    "X78n1556_025:0796c17": "撿將來。直是未在。既若如然。儞且道超宗越祖底事",
    "X78n1556_025:0796c18": "作麼生。良久。云。大地載不起。乾坤藏亦難。",
    "X78n1556_025:0796c19": "沂州馬鞍山福聖院仲易禪師問。如何是驚人一句。",
    "X78n1556_025:0796c20": "師便喝。僧曰。幾年雖不言。一語便驚人。師云。道什麼。",
    "X78n1556_025:0796c21": "問。如何是最初一句。師云。看脚下。僧曰。蹈破澄潭月。",
    "X78n1556_025:0796c22": "衝開碧落天。師云。秖恐不恁麼。乃云。一塵纔起。大地",
    "X78n1556_025:0796c23": "全収。一令當行。群魔失色。一人當御。萬國來賓。一月",
    "X78n1556_025:0796c24": "在天。千江映徹。雖然如是。祇遮一點。諸人還知落處",
    "X78n1556_025:0797a01": "麼。良久。云。千山攢翠色。萬古碧巖前。",
    "X78n1556_025:0797a02": "磁州二祖元符禪寺璿果禪師問。如何是佛。師云。天",
    "X78n1556_025:0797a03": "上天下。僧曰。如何是法。師云。海藏龍宮。僧曰。如何是",
    "X78n1556_025:0797a04": "僧。師云。遊山翫水。僧曰。三寶已蒙師指示。衲僧相見",
    "X78n1556_025:0797a05": "又若何。師云。鷂子過西天。問。諦觀法王法。法王法如",
    "X78n1556_025:0797a06": "是。如何是法王法。師云。薰風來席上。僧曰。蟾彩乍開",
    "X78n1556_025:0797a07": "金殿冷。法王陞座玉窓寒。師云。紅日正當軒。僧曰。斬",
    "X78n1556_025:0797a08": "釘截鐵須是本分鉗鎚。師云。法王法又作麼生。僧曰。",
    "X78n1556_025:0797a09": "猶握金鞭問歸客。夜深誰共御街行。師云。不妨刢利。",
    "X78n1556_025:0797a10": "師乃云。一二三四五。陞堂擊法皷。蔟蔟齊上來。一一",
    "X78n1556_025:0797a11": "面相覩。秋色滿虗庭。秋風動寰宇。更問祖師禪。雪峰",
    "X78n1556_025:0797a12": "到投子。咄。",
    "X78n1556_025:0797a13": "廬陵清原山行思禪師第十五世",
    "X78n1556_025:0797a14": "婺州寶林果昌寶覺禪師法嗣",
    "X78n1556_025:0797a15": "袁州木平山興化德觀禪師問。如何是和尚為人處。",
    "X78n1556_025:0797a16": "師云。月上松添影。僧曰。學人未曉。師云。鐘聲和白雲。",
    "X78n1556_025:0797a17": "問。雲門直下法嗣何人。師云。圓光沼畔清風起。僧曰。",
    "X78n1556_025:0797a18": "雲黃嫡子也。師云。飼虎巖前別是春。",
    "X78n1556_025:0797a19": "天台護國妙機禪師問。渴憶洞庭霜後橘。困思天竺",
    "X78n1556_025:0797a20": "雨前茶。橘則不問。如何是茶。師云。與儞一盞。僧曰。學",
    "X78n1556_025:0797a21": "人今日已知香味。師云。也是畫餅充飢。上堂云。昨日",
    "X78n1556_025:0797a22": "晴。今日雨。此是觀音示門戶。門戶開。今朝特地上高",
    "X78n1556_025:0797a23": "臺。敢問大眾。且道觀音即今在什麼處。良久云。不須",
    "X78n1556_025:0797a24": "更向寶陀山。上堂。師乃召大眾。眾舉頭。復云。便恁麼",
    "X78n1556_025:0797b01": "去。已是周遮。更若遲疑。白雲萬里。參。",
    "X78n1556_025:0797b02": "杭州淨慈楚明寶印禪師法嗣",
    "X78n1556_025:0797b03": "溫州靈巖德宗禪師問。人天列請。覺樹華開。猊座既",
    "X78n1556_025:0797b04": "登。願師說法。師云。一葉金風墜。千巖素月圓。僧曰。非",
    "X78n1556_025:0797b05": "但人天有賴。湖山泉石光輝。師云。火雲風捲去。秋色",
    "X78n1556_025:0797b06": "雨飄來。僧曰。蛟龍不是泥中物。須向人間作雨雷。師",
    "X78n1556_025:0797b07": "云。謝儞證明。",
    "X78n1556_025:0797b09": "建中靖國續燈錄卷第二十五"
}