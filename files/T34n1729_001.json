{
    "T34n1729_001:0936a04": "No. 1729 [cf. Nos. 262(25), 1728]",
    "T34n1729_001:0936a05": "觀音義疏記卷第一",
    "T34n1729_001:0936a07": "宋四明沙門知禮述",
    "T34n1729_001:0936a08": "[0936a08] 釋疏二。初釋題目二。初正釋題。義者。宜也。",
    "T34n1729_001:0936a09": "謂解釋經文使合宜也。又義理也。斯蓋智者",
    "T34n1729_001:0936a10": "入法華三昧。於觀行位中見第一義理。以此",
    "T34n1729_001:0936a11": "義理解今經文。疏者。通意之辭。又音&#x758E;。即疏",
    "T34n1729_001:0936a12": "通疏條之義也。二說記人二。釋疏文二。初預",
    "T34n1729_001:0936a13": "分章段二。初敘二家三段。此品既是讖師為",
    "T34n1729_001:0936a14": "北涼沮渠蒙遜。別傳于世。故涼陳已來講者",
    "T34n1729_001:0936a15": "甚眾。於是分節經文三段有異。二今師下示",
    "T34n1729_001:0936a16": "天台多種二。初泛明多種分文。二若作下正",
    "T34n1729_001:0936a17": "依二段節目。二就前下正釋經文二。初前問",
    "T34n1729_001:0936a18": "答二。初分科。二一爾下隨釋二。初問四初時",
    "T34n1729_001:0936a19": "節二。初釋字義二即是下明悉檀二。初別釋",
    "T34n1729_001:0936a20": "相四。初世界。東方西方隨機樂欲。二或可下",
    "T34n1729_001:0936a21": "為人。或有根性聞於前品已得世界。故云喜",
    "T34n1729_001:0936a22": "竟。今聞此品即生宿善。三或可下對治。疑破",
    "T34n1729_001:0936a23": "解事屬於對治。疑破悟理屬第一義。今從解",
    "T34n1729_001:0936a24": "事當第三悉。四或可下第一義。二土者。謂淨",
    "T34n1729_001:0936a25": "光莊嚴土八萬四千隨妙音者。此土華德及",
    "T34n1729_001:0936a26": "四萬二千天子。因彼菩薩來往得道。今八萬",
    "T34n1729_001:0936a27": "發心悟在觀音。二諸佛下總明悉。如來如鼓",
    "T34n1729_001:0936a28": "四機如桴擊之有聲聲不孤發。今乃四機扣",
    "T34n1729_001:0936a29": "佛之時也。二標人二。初釋別名三。初中道對",
    "T34n1729_001:0936b01": "小。此菩薩名由證中立。中必不偏。今偏從無",
    "T34n1729_001:0936b02": "盡者為對小乘。是滅盡法特彰中道。性無盡",
    "T34n1729_001:0936b03": "故。小乘盡智者。謂我見苦已斷集已。證滅已",
    "T34n1729_001:0936b04": "修道已。如是念時無漏智慧見明覺也。無生",
    "T34n1729_001:0936b05": "智者。謂我見苦已不復更見。斷集已不復更",
    "T34n1729_001:0936b06": "斷。盡證已不復更證。修道已不復更修。如",
    "T34n1729_001:0936b07": "是念時無漏智慧見明覺也。二又云下三諦",
    "T34n1729_001:0936b08": "明圓二。初總示。二大品下別示三。初圓空無",
    "T34n1729_001:0936b09": "盡。揀析示體故。云即色是空。應知體空通衍",
    "T34n1729_001:0936b10": "三教。通則但體生死即空。此偏空也。別圓能",
    "T34n1729_001:0936b11": "體涅槃亦空。此中空也。離邊屬別即邊屬圓。",
    "T34n1729_001:0936b12": "今在圓也。圓中名空此空無盡。二又大下圓",
    "T34n1729_001:0936b13": "假無盡二。初引經示相三。初大集約八十明",
    "T34n1729_001:0936b14": "假二。初本土所修。此是妙假具於三觀。不滅",
    "T34n1729_001:0936b15": "故假。不生故空不出故中。蓋不流出二邊故",
    "T34n1729_001:0936b16": "也。此觀觀佛具觀三身。至分證位名為見佛。",
    "T34n1729_001:0936b17": "一切佛法無不現前。且舉六度耳。二身子下",
    "T34n1729_001:0936b18": "依法立字二。初身子問。二菩薩答。具彰願行。",
    "T34n1729_001:0936b19": "願行無盡名於此立。因緣果報即依苦集立",
    "T34n1729_001:0936b20": "誓。因緣集也。果報苦也。為一切等依滅立誓。",
    "T34n1729_001:0936b21": "以一切智及五分等佛果法故。眾生性下依",
    "T34n1729_001:0936b22": "道立誓。以順法性教化眾生知道法故。皆云",
    "T34n1729_001:0936b23": "發心。知是立誓。又檀下依誓立行萬行皆為",
    "T34n1729_001:0936b24": "檀等攝也。稱波羅蜜行到果也。若願若行皆",
    "T34n1729_001:0936b25": "無作故方得無盡。凡八下結上願行。皆即法",
    "T34n1729_001:0936b26": "界。是故皆含一切佛法。二又淨下淨名就二",
    "T34n1729_001:0936b27": "諦明假。有為是俗可盡之法。無為是真不可",
    "T34n1729_001:0936b28": "盡法。小乘智淺。盡於有為住於無為。故歸灰",
    "T34n1729_001:0936b29": "斷。圓人觀俗即是妙有。故行萬行。觀真能達",
    "T34n1729_001:0936c01": "不空之真。是故不住三無為坑。是故二諦皆",
    "T34n1729_001:0936c02": "是常住不思議假。故名無盡。三華嚴約十藏",
    "T34n1729_001:0936c03": "明假。新經二十十無盡藏品云。菩薩有十種",
    "T34n1729_001:0936c04": "藏。三世諸佛皆說。所謂信藏戒藏慚藏愧藏",
    "T34n1729_001:0936c05": "聞藏施藏慧藏念藏持藏辯藏。乃至云。此十",
    "T34n1729_001:0936c06": "種無盡藏有十種無盡。令諸菩薩究竟菩提。",
    "T34n1729_001:0936c07": "何等為十。饒益一切眾生故。以本願善迴向",
    "T34n1729_001:0936c08": "故。一切劫無斷絕故。盡虛空界悉開悟心無",
    "T34n1729_001:0936c09": "限故。迴向有為而不著故。一念境界一切法",
    "T34n1729_001:0936c10": "無盡故。大願心無變異故。善攝取諸陀羅尼",
    "T34n1729_001:0936c11": "故。一切諸佛所護念故。了一切法皆如幻故。",
    "T34n1729_001:0936c12": "是為十種無盡法。能令一切世間所作皆得",
    "T34n1729_001:0936c13": "究竟無盡大藏。二如此下結經明假。三又如",
    "T34n1729_001:0936c14": "下圓中無盡二。初引經示相四。初勝鬘約佛",
    "T34n1729_001:0936c15": "法明中。以一切法皆佛法故。法無不中。中故",
    "T34n1729_001:0936c16": "常住。常住故無盡。二大品約法界明中。法界",
    "T34n1729_001:0936c17": "體是大總相故諸法皆趣。如提綱領毛目悉",
    "T34n1729_001:0936c18": "歸。造境皆中何法非總。今特言意蓋為釋經。",
    "T34n1729_001:0936c19": "意為法界理必雙非。名無盡者。名偏意圓故",
    "T34n1729_001:0936c20": "例真常實無邊倒。今釋無盡上下皆然。三淨",
    "T34n1729_001:0936c21": "名示即邊是中。空有當體皆是圓中。中性不",
    "T34n1729_001:0936c22": "改。豈可有盡此之無盡蕩二邊情。是故能空",
    "T34n1729_001:0936c23": "盡與不盡。故知下結成圓中是真無盡。四大",
    "T34n1729_001:0936c24": "品明諸法皆中。修惡全體是性惡故。十二因",
    "T34n1729_001:0936c25": "緣及以五陰。一一如空常住周遍。非當宗義",
    "T34n1729_001:0936c26": "此文莫銷。二如此下結經明中。三通達下從",
    "T34n1729_001:0936c27": "德立名二。初正立名。能達之意從所達法。得",
    "T34n1729_001:0936c28": "無盡名。學者須了。意即三諦無別所達。能達",
    "T34n1729_001:0936c29": "亦無。若其不然非無盡意。二亦名下例諸法。",
    "T34n1729_001:0937a01": "心智五陰及一切法既即三諦故。皆得立無",
    "T34n1729_001:0937a02": "盡之名。二菩薩下釋通名三。初對梵翻名。二",
    "T34n1729_001:0937a03": "約華釋義二。初釋眾生二。初通明因果。能生",
    "T34n1729_001:0937a04": "實法所生假人。始自凡人訖尊極人。莫不從",
    "T34n1729_001:0937a05": "於眾法而生。二別明菩薩。從於無盡眾行而",
    "T34n1729_001:0937a06": "生。故曰眾生二發心下釋餘字。又約上求下",
    "T34n1729_001:0937a07": "化而釋。前以眾行生己假人。今以道法成他",
    "T34n1729_001:0937a08": "眾生。三廣釋如別。三敬儀二。初分經。二起者",
    "T34n1729_001:0937a09": "下隨釋三。初釋起二。初事釋。禮即曲禮。彼云",
    "T34n1729_001:0937a10": "請業則起請益則起。鄭氏注云。尊師重道也。",
    "T34n1729_001:0937a11": "起若今摳衣前請也。業謂篇卷也。益謂受說",
    "T34n1729_001:0937a12": "不了。欲師更明說之。今無盡意欲請觀音利",
    "T34n1729_001:0937a13": "他之業。欲益己心菩薩之行故。從座而起。二",
    "T34n1729_001:0937a14": "觀釋三。初約空論起。文有二意。初明空觀不",
    "T34n1729_001:0937a15": "著諸法。次明空觀自不著空。故名為起。二又",
    "T34n1729_001:0937a16": "菩下約假論起。即不起滅定現諸威儀也。三",
    "T34n1729_001:0937a17": "又中下約中論起。中道遮照皆絕待對。故起",
    "T34n1729_001:0937a18": "不起無非中實。即遮之照。名不起之起。此起",
    "T34n1729_001:0937a19": "自能起發中實。亦能令他起發中實。二偏袒",
    "T34n1729_001:0937a20": "下釋袒二。初事釋二。初約西土。二此方下約",
    "T34n1729_001:0937a21": "此方。言須賈謝張儀者。合云張祿字之誤也。",
    "T34n1729_001:0937a22": "元是范睢魏人也。初仕魏與中大夫須賈使於",
    "T34n1729_001:0937a23": "齊。齊以睢為賢。私賞金璧及牛酒。須賈嫉而",
    "T34n1729_001:0937a24": "怒之。使還讒睢於魏相魏齊云。范睢以魏密",
    "T34n1729_001:0937a25": "事告齊。魏齊大怒。拉脅折齒遭簀卷棄之廁",
    "T34n1729_001:0937a26": "中。睢不死求守圊者出之。睢既得免。易姓名",
    "T34n1729_001:0937a27": "曰張祿隨秦使王稽。入秦見昭王。昭王悅之",
    "T34n1729_001:0937a28": "拜為客卿。稍遷左丞相。後須賈為秦使。睢乃",
    "T34n1729_001:0937a29": "微服而出杖於路。賈見而大驚。問睢曰。復說",
    "T34n1729_001:0937b01": "於秦乎。睢曰。逃亡之人免死而已。何敢說秦",
    "T34n1729_001:0937b02": "乎。又問睢曰。秦相張君子知之乎。睢曰。主人",
    "T34n1729_001:0937b03": "公亦得接近。賈曰。今欲因子請謁張君。於是",
    "T34n1729_001:0937b04": "同詣下車。守門者驚起正色。賈疑之。睢入而",
    "T34n1729_001:0937b05": "不出。賈問門人知是秦相失色。戰懼脫冠肉",
    "T34n1729_001:0937b06": "袒請入謝罪。睢乃數而恕之。及賈使還睢",
    "T34n1729_001:0937b07": "曰。為我報魏君。令斬魏齊。不然我將圖魏矣。",
    "T34n1729_001:0937b08": "魏齊後乃自縊。魏王斬首送秦。二觀解。以事",
    "T34n1729_001:0937b09": "表理既成法門。可以修觀故名觀解。三釋合",
    "T34n1729_001:0937b10": "掌二。初釋合掌二。初事釋。二觀解二。初表權",
    "T34n1729_001:0937b11": "實。昔分今合順部表觀。百界一念權實吻然。",
    "T34n1729_001:0937b12": "二又五下表事理。迷殊悟合。法性五陰凡聖",
    "T34n1729_001:0937b13": "豈殊。但聖出纏眾生在染。染中性陰起生死",
    "T34n1729_001:0937b14": "陰以為能感。故使聖人出纏實陰起於權陰",
    "T34n1729_001:0937b15": "而為能應感。若復性應則歸真。故以兩掌表",
    "T34n1729_001:0937b16": "今方合。欲令行人即觀事陰。合於性陰。二釋",
    "T34n1729_001:0937b17": "向佛。文唯觀解而有二意。初直明向佛。次兼",
    "T34n1729_001:0937b18": "合掌明向義。四正發問二。初分文立意三。初",
    "T34n1729_001:0937b19": "帶總分節。二大經下問答功德。三釋論下簡",
    "T34n1729_001:0937b20": "示今問。二世尊下依文釋義三。初釋稱歎。二",
    "T34n1729_001:0937b21": "觀世下釋所問。三何因下釋正問二。初問能",
    "T34n1729_001:0937b22": "成因緣二。初別取境智。境是機感智即聖應。",
    "T34n1729_001:0937b23": "感應名局因緣則通。二若就下互通凡聖。因",
    "T34n1729_001:0937b24": "親緣&#x758E;互論因發。互論緣助。二名觀下問所",
    "T34n1729_001:0937b25": "成名號。因緣是實法。名號是假人。攬實成假",
    "T34n1729_001:0937b26": "也。二佛答二。初分科。二數者下隨釋三。初總",
    "T34n1729_001:0937b27": "答二。初貼文二。初明機四。初標人數二。初舉",
    "T34n1729_001:0937b28": "多數三。初牒經略示。經文所舉百千萬億。非",
    "T34n1729_001:0937b29": "謂十界共有此數。蓋指一業有如許人。二如",
    "T34n1729_001:0937c01": "一下同受一苦。以苦驗人知同一業。若不然",
    "T34n1729_001:0937c02": "者。那得同受一品苦邪。三將此下以例諸趣。",
    "T34n1729_001:0937c03": "二所以下明多意。凡地發心尚能遍攝。果中",
    "T34n1729_001:0937c04": "濟物豈有所遺。境眾等者。機薪若多應火必",
    "T34n1729_001:0937c05": "盛。二遭苦二。初成上義顯無量二。初以別業",
    "T34n1729_001:0937c06": "該同受。上言百千是同業者。共受一苦。今言",
    "T34n1729_001:0937c07": "諸苦。即是有諸百千萬億。二用此下以此意",
    "T34n1729_001:0937c08": "歷十界。界界有諸百千萬億。華嚴明數極至",
    "T34n1729_001:0937c09": "不可說不可說。二今言下對別答彰遍該二。",
    "T34n1729_001:0937c10": "初明總答。文略意廣。上明諸苦實遍十界。苦",
    "T34n1729_001:0937c11": "由惑業即顯能脫十界三障。廣豈過此。二後",
    "T34n1729_001:0937c12": "別答。文廣意狹別答七難。約觀行解始通三",
    "T34n1729_001:0937c13": "乘。今之總答文該十界。三聞名二。初遭苦聞",
    "T34n1729_001:0937c14": "名共作機。由過現惡故遭諸苦。復由二世之",
    "T34n1729_001:0937c15": "善而得聞名。妙玄云。從闡提起改悔心。上至",
    "T34n1729_001:0937c16": "等覺皆有善惡相帶為機。二聞有下四聞三",
    "T34n1729_001:0937c17": "慧俱能感二。初釋相二。初別指四教四聞三",
    "T34n1729_001:0937c18": "藏能聞所聞皆是實有。通教即空。別教即假。",
    "T34n1729_001:0937c19": "圓知能所皆是法界。聞既有四思修亦然。故",
    "T34n1729_001:0937c20": "大本疏解我聞。有聞聞聞不聞不聞聞不聞",
    "T34n1729_001:0937c21": "不聞。二若能下正示圓教三慧。前三聞慧不",
    "T34n1729_001:0937c22": "得圓聞。圓教聞慧四種遍達。達四皆是不聞",
    "T34n1729_001:0937c23": "不聞。即聞而思何依何著。二慧導行。一心稱",
    "T34n1729_001:0937c24": "名名圓修慧。二此文下結示。四稱號二。初牒",
    "T34n1729_001:0937c25": "示事理。二若用下各示稱念二。初事二。初明",
    "T34n1729_001:0937c26": "一心。有相續一心。有數息一心。二明稱名。今",
    "T34n1729_001:0937c27": "文但稱所歸之名。未稱能歸之辭。故是略非",
    "T34n1729_001:0937c28": "廣。二理二。初明一心。心有生滅不名為一。今",
    "T34n1729_001:0937c29": "達心性非四句生。既本不生亦復無滅。乃名",
    "T34n1729_001:0938a01": "一心。然立一心對他成二。若無一無心則無",
    "T34n1729_001:0938a02": "諸無法。畢竟叵得名理一心。言達此心者。即",
    "T34n1729_001:0938a03": "是體達事中一心。二知聲下明稱名。既達心",
    "T34n1729_001:0938a04": "空。從心所生一切皆空故。令聲響能稱所稱",
    "T34n1729_001:0938a05": "皆非生滅。故曰理稱。事未必理理必具事。以",
    "T34n1729_001:0938a06": "此為因。安不感聖。二明應二。初分科。二應有",
    "T34n1729_001:0938a07": "下隨釋二。初明應相二。初判偏圓益相三教",
    "T34n1729_001:0938a08": "作意。應不一時。圓任運應一時普遍。二眾機",
    "T34n1729_001:0938a09": "下明機應速相。觀音應赴心內眾生。眾生機",
    "T34n1729_001:0938a10": "感心內觀音。若不然者不遍不速。二皆得下",
    "T34n1729_001:0938a11": "明解脫二。初約多機顯圓應。故前釋人數。云",
    "T34n1729_001:0938a12": "此舉眾境機多以顯觀深應大。二或時下約",
    "T34n1729_001:0938a13": "三速再貼文。經云觀世音菩薩即時觀其音",
    "T34n1729_001:0938a14": "聲皆得解脫。如何觀之。能令眾苦普皆解脫。",
    "T34n1729_001:0938a15": "說聽之者宜善思之。二問十下料簡二。初明",
    "T34n1729_001:0938a16": "十界機應俱時遍二。初以多機差別難。二答",
    "T34n1729_001:0938a17": "譬下以四事圓普答五。初以四喻示。二菩薩",
    "T34n1729_001:0938a18": "下約四法合。三安樂下引此經證。智慧寶藏",
    "T34n1729_001:0938a19": "證財智二。四又如下又三喻顯。五又是下示",
    "T34n1729_001:0938a20": "三昧力。中道為王。統攝二諦。一心圓入十益",
    "T34n1729_001:0938a21": "普霑。觀音入此三昧。即是遍入一切眾生心",
    "T34n1729_001:0938a22": "性。常以三昧之力。與其十番之益。但由機感",
    "T34n1729_001:0938a23": "親&#x758E;。致使利益深淺。王三昧在妙玄第四十",
    "T34n1729_001:0938a24": "益在第六。二問一下明一心事理立能感二。",
    "T34n1729_001:0938a25": "初久稱無&#x52B9;問。二散心乖法答。若能一心稱於",
    "T34n1729_001:0938a26": "事理。其猶形對影生聲騰響答。第二別答二。",
    "T34n1729_001:0938a27": "初分科敘意二。初分科。二敘意二。初敘他師",
    "T34n1729_001:0938a28": "意三。初立三機三。初有人下定三業前後。二",
    "T34n1729_001:0938a29": "通論下論三機與拔。免難是除果離毒。是除",
    "T34n1729_001:0938b01": "因得子是與樂。三敘三番料揀三。[0938b01] 初問。那忽",
    "T34n1729_001:0938b02": "與樂者。古以得子為樂故也。[0938b02] 答。云少分與樂",
    "T34n1729_001:0938b03": "不礙悲門。[0938b03] 二問。禮拜乞子示求樂果。何不令",
    "T34n1729_001:0938b04": "求戒善等業為樂因邪。[0938b04] 答。樂果稱意可引人。",
    "T34n1729_001:0938b05": "求修因勤苦。非引接法。其文在後者。十九說",
    "T34n1729_001:0938b06": "法廣示修因也。三問。并答可見。二有人下立",
    "T34n1729_001:0938b07": "七難二。初明雙隻。鬼開去來者。去謂飄墮其",
    "T34n1729_001:0938b08": "國。來謂到此惱人。王論輕重者。被害則重檢",
    "T34n1729_001:0938b09": "繫則輕。體則是五開則成七。二明次第。鬼王",
    "T34n1729_001:0938b10": "相間者。三鬼國難。四臨害難。五來惱難。六枷",
    "T34n1729_001:0938b11": "鎖難。三四相比。鬼難在海國則重。王難在城",
    "T34n1729_001:0938b12": "邑似輕。四五相比。王難或死故重。鬼惱或不",
    "T34n1729_001:0938b13": "死故輕。各論輕重故云相似。乃相間也。三有",
    "T34n1729_001:0938b14": "師下立八難二。初一師立。二一師破。二今明",
    "T34n1729_001:0938b15": "下明今師意二。初明三機二。初斥他非二。初",
    "T34n1729_001:0938b16": "斥情卜聖應。二今不下斥悲門與樂。二今言",
    "T34n1729_001:0938b17": "下明今意二。初隨世立次。此娑婆國聲為佛",
    "T34n1729_001:0938b18": "事。口機為初。意根冥密起必先身。身業&#x9E81;顯",
    "T34n1729_001:0938b19": "後心。而動三業之次豈不然乎。二若尋下聖",
    "T34n1729_001:0938b20": "應無謀。且隨世俗立次如前。據聖無謀即扣",
    "T34n1729_001:0938b21": "即應。二他既下明七難二。初明次第二。初且",
    "T34n1729_001:0938b22": "一往立次。從重至輕一往次第。二至如下誡",
    "T34n1729_001:0938b23": "不可定執。二問諸下明所表二。初以難多唯",
    "T34n1729_001:0938b24": "七責。二答此下以七難表六答二。初正示表",
    "T34n1729_001:0938b25": "意二。初通明七六。經明七難。不止在事。故約",
    "T34n1729_001:0938b26": "觀釋通&#x4E98;三乘。若無所表不能該深。故約七",
    "T34n1729_001:0938b27": "難以表六種。外水火風表內三種。刀鎖堅礙",
    "T34n1729_001:0938b28": "表內地種。王等有情可表識種。大千世界雖",
    "T34n1729_001:0938b29": "非正難。是難所依可表內空。二云何下別示",
    "T34n1729_001:0938c01": "空識二。初明表相。二空為下明為難二。初空。",
    "T34n1729_001:0938c02": "雖非正難而是難由。若論觀行亦為所觀二",
    "T34n1729_001:0938c03": "識。識起愛見必該通別二種愛見。二所以",
    "T34n1729_001:0938c04": "下結示唯七意。二一火下依義釋文三。初",
    "T34n1729_001:0938c05": "口機二。初明七難七。初火難二。初科意",
    "T34n1729_001:0938c06": "三。初節經文。二上總下敘經意。三釋諸",
    "T34n1729_001:0938c07": "下列義門。二貼文下隨釋三。初貼文四。初",
    "T34n1729_001:0938c08": "持名二。初釋文義二。初釋持名。秉持屬",
    "T34n1729_001:0938c09": "口者。大論云。出入息是身行。覺觀是口行。",
    "T34n1729_001:0938c10": "受為心行。秉持之心既是覺觀。故屬口業。",
    "T34n1729_001:0938c11": "二釋若有。挑字去聲不定貌也。二餘皆下明",
    "T34n1729_001:0938c12": "先後二。初敘古。謂是互出其義不然。二今釋",
    "T34n1729_001:0938c13": "三。初約義釋。二如慈下引事勸二。初引事證。",
    "T34n1729_001:0938c14": "此是男子名慈童女。鬻薪養母督於孝誠。後",
    "T34n1729_001:0938c15": "欲涉海。母抱其足不欲兒去。違母掣身絕母",
    "T34n1729_001:0938c16": "一髮。海上失伴入諸寶城。多歲受樂。行孝",
    "T34n1729_001:0938c17": "報也。後入鐵城火輪著頂。絕髮之報。若專行",
    "T34n1729_001:0938c18": "孝不遭火輪。二行人下勸憶持。三火難下約",
    "T34n1729_001:0938c19": "重結二遭苦三應。四威神下結。二次約下舉",
    "T34n1729_001:0938c20": "事二。初示二人著傳。二其傳下舉四人免難。",
    "T34n1729_001:0938c21": "三就觀下觀釋三。初通標列。報是事火。眼見",
    "T34n1729_001:0938c22": "身覺。業與煩惱但有燒義。令世善業及三觀",
    "T34n1729_001:0938c23": "壞故名為火。是以稱為就觀行釋。[0938c23] 問。三觀所",
    "T34n1729_001:0938c24": "對唯在煩惱。縱兼遠障只至於業。事相火等",
    "T34n1729_001:0938c25": "全不妨觀。何得果報預觀釋邪。[0938c25] 答。經列七難。",
    "T34n1729_001:0938c26": "止在人中。智者深窮。救難之功在王三昧。即",
    "T34n1729_001:0938c27": "二十五有真常我性觀音證已。乃能遍拔眾",
    "T34n1729_001:0938c28": "生之苦。於一一有十番破障。令與我性究竟",
    "T34n1729_001:0938c29": "冥一。方盡大士拔苦之用。然十番破不出三",
    "T34n1729_001:0938c30": "障。若盡理說。於一一番皆破三障。今欲易解",
    "T34n1729_001:0939a01": "從增勝說。報且在事業屬有漏。唯惑至極。觀",
    "T34n1729_001:0939a02": "音修習王三昧。時具有弘誓拔於法界三障",
    "T34n1729_001:0939a03": "之苦。故今眾生三障苦逼。一心稱名皆得解",
    "T34n1729_001:0939a04": "脫。其義若此。豈得不論果報火等。應知吾祖",
    "T34n1729_001:0939a05": "說觀世音圓修三昧。圓發僧那圓入法門。圓",
    "T34n1729_001:0939a06": "救諸難。意令行人倣之修入。所列三障豈獨",
    "T34n1729_001:0939a07": "即今修觀之境。亦是將來所拔之苦。故知具",
    "T34n1729_001:0939a08": "示七難淺深。正論觀行始末之相也。二果報",
    "T34n1729_001:0939a09": "下示分劑。報業煩惱始自博地終至等覺。皆",
    "T34n1729_001:0939a10": "具此三。故輔行明分段土至實報土各有三",
    "T34n1729_001:0939a11": "道。分段三道謂見思惑為煩惱道。煩惱潤業",
    "T34n1729_001:0939a12": "名為業道。感界內生名為苦道。方便三道謂",
    "T34n1729_001:0939a13": "塵沙惑為煩惱道。以無漏業名為業道。變易",
    "T34n1729_001:0939a14": "生死名為苦道。實報三道謂無明惑為煩惱",
    "T34n1729_001:0939a15": "道。非漏非無漏業為業道。彼土變易名為苦",
    "T34n1729_001:0939a16": "道。今從增勝而說。故約事火而為果報。只至",
    "T34n1729_001:0939a17": "初禪輪迴之因。以為業火。故至有頂。三觀所",
    "T34n1729_001:0939a18": "破方名煩惱。故通三乘。下去諸難其意準此。",
    "T34n1729_001:0939a19": "三果報火難下隨次釋三。初果報火二。初遭",
    "T34n1729_001:0939a20": "難三。初通明處。二如阿下別示相。三凡一下",
    "T34n1729_001:0939a21": "總結數。四趣四洲六天初禪。若加梵王合云",
    "T34n1729_001:0939a22": "十六。同在初禪且云十五。二持是下感應二。",
    "T34n1729_001:0939a23": "初機成獲脫。二直就下指數斥局。直就果報",
    "T34n1729_001:0939a24": "地上清涼。驗於舊解所失者眾。因華已去丸",
    "T34n1729_001:0939a25": "番破有他不聞名。二次明下惡業火二。初遭",
    "T34n1729_001:0939a26": "難。二初明修因。上之所明於現報上求免苦",
    "T34n1729_001:0939a27": "厄安其果身。今所論者修行戒善及八地定。",
    "T34n1729_001:0939a28": "求於未來人天樂果。二多為下明遭火三。初",
    "T34n1729_001:0939a29": "釋相。宿習破戒十惡業等。於修持時起作障",
    "T34n1729_001:0939b01": "難。使戒定等善業不成。名為被燒。有頂等者。",
    "T34n1729_001:0939b02": "然有漏善極非想定。非惡業火。無所有下即",
    "T34n1729_001:0939b03": "為惡業。且欲示於惡通三界。故引之耳。二術",
    "T34n1729_001:0939b04": "婆下引證二。初引事。術婆伽婬欲熾盛火起",
    "T34n1729_001:0939b05": "燒身。此即業火。能生事火。驗三種火其性不",
    "T34n1729_001:0939b06": "別。二金光下引經。三能破下被燒。上升之善",
    "T34n1729_001:0939b07": "既為所焚。乃隨惡業牽墮於下。二若能下感",
    "T34n1729_001:0939b08": "應三。初成機得脫。二故請下引消伏證。梵行",
    "T34n1729_001:0939b09": "者。淨行也。謂大小諸戒是三乘之人清淨之",
    "T34n1729_001:0939b10": "行。十惡是能破梵行是所破。三由斯下用此",
    "T34n1729_001:0939b11": "文結。三煩惱火二。初就機應解釋二。初明偏",
    "T34n1729_001:0939b12": "圓機感二。初別釋二初約聲聞廣示。見思之",
    "T34n1729_001:0939b13": "因分段之果。四心流動三相遷移名為火宅。",
    "T34n1729_001:0939b14": "競共推排爭出此宅。若非一心稱觀世音。或",
    "T34n1729_001:0939b15": "當墮落為火所燒。此教觀音身在此岸度人",
    "T34n1729_001:0939b16": "彼岸。故令聲聞得二涅槃。二次明下例餘位",
    "T34n1729_001:0939b17": "俱機。劑於通教見思為火。別教正以塵沙為",
    "T34n1729_001:0939b18": "火。圓教初後無明為火。上之二土通名變易。",
    "T34n1729_001:0939b19": "未能伏斷無明惑者。名鈍根人。若能伏斷稱",
    "T34n1729_001:0939b20": "利根人。伏在方便斷窮實報。二凡有下總示",
    "T34n1729_001:0939b21": "二。初修觀被燒。唯除求離果報火者。戒善已",
    "T34n1729_001:0939b22": "上皆名修道。故云九番。並為五住惑火燒者。",
    "T34n1729_001:0939b23": "修因禪定。亦被愛惑三住所燒。況三毒業見",
    "T34n1729_001:0939b24": "思通攝。二稱觀下稱名得脫。各依本法而修一",
    "T34n1729_001:0939b25": "心及以稱號。若成機者無不得脫。二問菩下",
    "T34n1729_001:0939b26": "明漸頓慈悲二。初問起。如上所明二十五有",
    "T34n1729_001:0939b27": "三障苦難十番令脫。未知大士修何方便。證",
    "T34n1729_001:0939b28": "何法門。得如是力。二答菩下釋出二。初略示。",
    "T34n1729_001:0939b29": "二所以下廣釋二。初明漸次二。初修觀本誓",
    "T34n1729_001:0939c01": "三。初果報慈悲。既於元始發菩提心。凡曰見",
    "T34n1729_001:0939c02": "聞終期濟拔。二受持下修因慈悲。略云禁戒。",
    "T34n1729_001:0939c03": "須兼根本十二門禪。以其業火皆能壞故。三",
    "T34n1729_001:0939c04": "修無下無漏慈悲二。初事定。若據根本。味禪",
    "T34n1729_001:0939c05": "之外有根本淨禪。謂六妙門十六特勝通明",
    "T34n1729_001:0939c06": "禪。此等亦帶無漏能滅煩惱。今但從觀骨光等",
    "T34n1729_001:0939c07": "為無漏者。蓋取出世事禪之中有火名者。辯",
    "T34n1729_001:0939c08": "其觀相。此乃以事禪之火。滅見思之火。然事",
    "T34n1729_001:0939c09": "禪有四。即觀練熏修。觀謂九想八背捨八勝",
    "T34n1729_001:0939c10": "處十一切處。練謂九次第定。熏謂師子奮迅",
    "T34n1729_001:0939c11": "三昧。修謂超越三昧。今於四中但舉觀禪。中",
    "T34n1729_001:0939c12": "三不引八背者。以八背中無火名故。蓋隨便",
    "T34n1729_001:0939c13": "也。初云白骨流光者。即九想中於第八白骨。",
    "T34n1729_001:0939c14": "修八色流光。言八色者。見地色如黃白淨潔",
    "T34n1729_001:0939c15": "之地。見水色如深淵清澄之水。見火色如無",
    "T34n1729_001:0939c16": "煙清淨之火。見風色如無塵&#x9008;淨之風。見青",
    "T34n1729_001:0939c17": "色如金精山。見黃色如薝蔔華。見赤色如春",
    "T34n1729_001:0939c18": "期霞。見白色如珂貝雪。見色分明而無質礙。",
    "T34n1729_001:0939c19": "八勝處者。一內有色相外觀色少。二內有色",
    "T34n1729_001:0939c20": "相外觀色多。三內無色。相內觀色少。四內無",
    "T34n1729_001:0939c21": "色相外觀色多。此四句末皆云若好若醜是",
    "T34n1729_001:0939c22": "名勝知勝見。五地勝處。六水勝處。七火勝處。",
    "T34n1729_001:0939c23": "八風勝處。此於緣中轉變自在觀心淳熟勝前",
    "T34n1729_001:0939c24": "八色故也。十一切處者。一青一切處。二黃一",
    "T34n1729_001:0939c25": "切處。三赤一切處。四白一切處。五地一切處。",
    "T34n1729_001:0939c26": "六水一切處。七火一切處。八風一切處。九空",
    "T34n1729_001:0939c27": "一切處。十識一切處。此於所觀普遍即觀禪",
    "T34n1729_001:0939c28": "成就也。二又觀下三觀。諸火者。報業煩惱及",
    "T34n1729_001:0939c29": "事定中火。皆是三觀所觀境也。此境緣生故。",
    "T34n1729_001:0940a01": "先即空次假後中故成別觀。節節慈悲誓。拔",
    "T34n1729_001:0940a02": "報業及三惑火。二今住下熏心起應二。初乘",
    "T34n1729_001:0940a03": "誓赴難三。初真悲妙力。即是&#x96A3;極同體慈悲",
    "T34n1729_001:0940a04": "冥熏眾生。令成機感垂應拔苦。二若事下眾",
    "T34n1729_001:0940a05": "機關誓。眾生若起三種火時。與本菩薩所起",
    "T34n1729_001:0940a06": "無殊故。關分果之悲。以答因中之誓。肇師云。",
    "T34n1729_001:0940a07": "發僧那於始心。終大悲以赴難。三若眾下一",
    "T34n1729_001:0940a08": "時普救別教雖則修有次第。證必圓融。故十",
    "T34n1729_001:0940a09": "種機能一時應。二如華下引經證成二。初引",
    "T34n1729_001:0940a10": "經。[0940a10] 問。今家判華嚴。善財未見彌勒文殊已前。",
    "T34n1729_001:0940a11": "皆是別教歷別法門。今文既云此火山者。名",
    "T34n1729_001:0940a12": "為無盡法門。若入此門能知諸法。此門豈非",
    "T34n1729_001:0940a13": "圓融義邪。[0940a13] 答。此唯於火法門中能知諸法。不",
    "T34n1729_001:0940a14": "能於餘法門知諸法故。以彼經云我唯知此",
    "T34n1729_001:0940a15": "一法門。故知仍是教道之說。[0940a15] 若爾。此之三昧",
    "T34n1729_001:0940a16": "住何諦理破何等惑。[0940a16] 答。既云。無盡法門。又云。",
    "T34n1729_001:0940a17": "能知諸法。即是中道三昧破無明惑。故釋籤",
    "T34n1729_001:0940a18": "明。善財若於知識得實相三昧。則破障中微",
    "T34n1729_001:0940a19": "細無明。多分並約教道不融。破無明惑(上皆釋籤)二",
    "T34n1729_001:0940a20": "舉彼下結示。觀音若是別教。救於煩惱火者。",
    "T34n1729_001:0940a21": "即如方便命婆羅門所修之相也。十番利益",
    "T34n1729_001:0940a22": "者。乃是通結前來三番慈悲。二次明下明圓",
    "T34n1729_001:0940a23": "頓二。初明本修圓觀慈悲。初心觀火不思議",
    "T34n1729_001:0940a24": "境。即一火門具三千法。雖皆互遍相相分明。",
    "T34n1729_001:0940a25": "即於此境發菩提心。誓拔眾生三障火難。誓",
    "T34n1729_001:0940a26": "與眾生三種火樂。二若法下明入位法界機",
    "T34n1729_001:0940a27": "應二。初釋三。初無謀而應。圓修圓證以圓誓",
    "T34n1729_001:0940a28": "願。熏圓力用。不動一心救十火難。二雖無下",
    "T34n1729_001:0940a29": "不分而分。圓普之悲徹底而拔。實非前後。淺",
    "T34n1729_001:0940b01": "深應之但就機感。三障分齊對二十五王三",
    "T34n1729_001:0940b02": "昧力。自成多少。免果報火。當於十五王三昧",
    "T34n1729_001:0940b03": "力。修有漏善免惡業火。當二十四王三昧力。",
    "T34n1729_001:0940b04": "關何一邪。若除惡業不用非想。若成善因不",
    "T34n1729_001:0940b05": "用地獄。以地獄因無成就。故非想之因無破",
    "T34n1729_001:0940b06": "除故。故修因惡業極上極下互論不用一三",
    "T34n1729_001:0940b07": "昧也。二乘已去至圓入中。節節皆用二十五",
    "T34n1729_001:0940b08": "有王三昧力。三雖應下入而不入。雖入諸有",
    "T34n1729_001:0940b09": "三障之火。以其體了即空假中故。無相可得。",
    "T34n1729_001:0940b10": "何有能燒及所燒邪。二菩薩下結。二常途",
    "T34n1729_001:0940b11": "下示己他得失。如幻三昧破閻浮有。具論十",
    "T34n1729_001:0940b12": "番。他師唯知果報一益。故云少分。二水難二。",
    "T34n1729_001:0940b13": "初列義門。二貼文下隨門釋三。初貼文二。初",
    "T34n1729_001:0940b14": "科經。二問何下釋義三。初遭水二。初問二答",
    "T34n1729_001:0940b15": "二。初就水難答。二火難下對火難答。二稱名。",
    "T34n1729_001:0940b16": "三水論下蒙應。二引證。三觀釋二。初列三水。",
    "T34n1729_001:0940b17": "從增勝意同前火難。二如地下釋三水三。初",
    "T34n1729_001:0940b18": "果報二。初遭難。二是時下機應。二次惡下惡",
    "T34n1729_001:0940b19": "業二。初遭難。放捨浮囊等者。大經云。如人帶",
    "T34n1729_001:0940b20": "持浮囊欲度大海。有一羅剎乞此浮囊。初則",
    "T34n1729_001:0940b21": "全乞。其人不與。次乞其半。次乞三分之一。次",
    "T34n1729_001:0940b22": "次乞手許。後乞微塵許。其人念言。若與塵許。",
    "T34n1729_001:0940b23": "氣當漸出。何由度海故悉不與。護持禁戒亦",
    "T34n1729_001:0940b24": "復如是。常有煩惱羅剎令人破戒。若破根本",
    "T34n1729_001:0940b25": "如全與。破僧殘如半與。破捨墮如與三分之",
    "T34n1729_001:0940b26": "一。破波夜提如與手許。破突吉羅如與塵許。",
    "T34n1729_001:0940b27": "所破雖少。若不發露則不能度生死彼岸。菩",
    "T34n1729_001:0940b28": "薩護持重禁及突吉羅等無差別。今明惡業",
    "T34n1729_001:0940b29": "故言放捨。二若能下機應。三煩惱二。初明機",
    "T34n1729_001:0940c01": "二。初論惑水二。初通明諸有水。菩薩香象足",
    "T34n1729_001:0940c02": "雖到底。若未達岸寧免被漂。緣覺觀集而為",
    "T34n1729_001:0940c03": "初門。故云愛水增長諸有。二二乘下別示四",
    "T34n1729_001:0940c04": "教機二。初示聲聞。二次支下例諸位。支佛修",
    "T34n1729_001:0940c05": "行不立分果。深觀緣起久種三多。福慧既隆",
    "T34n1729_001:0940c06": "預侵二習。雖未發真。四流莫動名得淺處。頓",
    "T34n1729_001:0940c07": "證極果安到彼岸。通教菩薩正盡得淺。習盡",
    "T34n1729_001:0940c08": "到岸。變易二土同以別惑而為中流。上品寂",
    "T34n1729_001:0940c09": "光方為彼岸。二復次下示四流。常途四流只",
    "T34n1729_001:0940c10": "是界內之惑。今取別惑方名無明。故知即與",
    "T34n1729_001:0940c11": "五住無異。但合色愛及無色愛。為一有流耳。",
    "T34n1729_001:0940c12": "二菩薩下明應。前之十番各有修相。皆所被",
    "T34n1729_001:0940c13": "機求脫之事。今說本觀二種修相。皆是觀音",
    "T34n1729_001:0940c14": "垂應之本。二初通示二觀慈悲。兼別觀者。略",
    "T34n1729_001:0940c15": "有二意。一者此教初心立行雖依漸次。以知",
    "T34n1729_001:0940c16": "中實後心能證王三昧故。二者欲以歷別之相。",
    "T34n1729_001:0940c17": "顯於圓融一念具故。摩訶止觀十乘之初。先",
    "T34n1729_001:0940c18": "明次第顯不次故。今釋此品。本觀皆兩有茲",
    "T34n1729_001:0940c19": "二意。二所以下別明三昧漸頓二。初漸二。初",
    "T34n1729_001:0940c20": "漸修。元始發心上求下化水光三昧。即觀白",
    "T34n1729_001:0940c21": "骨八色流光中一色也。水勝處等例如火難",
    "T34n1729_001:0940c22": "中說。二今成下頓應二。初乘誓赴難。漸修頓",
    "T34n1729_001:0940c23": "證常鑑法界。十番機緣三障水漂。對於因中",
    "T34n1729_001:0940c24": "節節誓願。令彼一切皆得解脫。二如華下引",
    "T34n1729_001:0940c25": "經證成二。初證。託於事海觀三障海。十二年",
    "T34n1729_001:0940c26": "者。十二緣也。漸漸轉深見海十德十觀成",
    "T34n1729_001:0940c27": "也。生大蓮華顯妙境也。天龍莊嚴者。具妙力",
    "T34n1729_001:0940c28": "用也。有佛相好常見盧舍那也。申右手者。權",
    "T34n1729_001:0940c29": "智應也。摩我頂者。實智感也。即以感應道交",
    "T34n1729_001:0941a01": "彰。始本分合也。說普眼經者。分得果法也。一",
    "T34n1729_001:0941a02": "日所受至不能得盡者。一念心塵顯大千經",
    "T34n1729_001:0941a03": "卷也。二當知下結。既如阿字具一切義。應知",
    "T34n1729_001:0941a04": "亦是中道法門。但帶教道。唯知此一耳。二復",
    "T34n1729_001:0941a05": "次下頓二。初頓修十界趣水者。水為法界。攝",
    "T34n1729_001:0941a06": "諸法盡故言趣也。既立能趣及以所趣。故當",
    "T34n1729_001:0941a07": "俗諦。水尚等者。所趣之水全體是性。無相可",
    "T34n1729_001:0941a08": "得。無所趣故那有能趣。能所俱空名為真諦。",
    "T34n1729_001:0941a09": "云何等者。水尚叵得則無有趣。有趣既絕不",
    "T34n1729_001:0941a10": "趣自忘。即以雙非顯於中道。此之三諦同一",
    "T34n1729_001:0941a11": "法性。即一而三即三而一。不思議諦也。二如",
    "T34n1729_001:0941a12": "此下頓應二。初明不應而應。大經云。慈若有",
    "T34n1729_001:0941a13": "無非有非無名如來慈。豈非三諦起慈悲邪。",
    "T34n1729_001:0941a14": "前總難中十界眾生受苦稱名。菩薩即時觀",
    "T34n1729_001:0941a15": "其音聲皆得解脫。不觀十界即空假中。那得",
    "T34n1729_001:0941a16": "一時離於眾苦。良以三諦是生本性亦聖果",
    "T34n1729_001:0941a17": "源。無有二體。故同體悲方能圓拔。二明不分",
    "T34n1729_001:0941a18": "而分。大意同前火難中說。今以四流對諸位",
    "T34n1729_001:0941a19": "難。四教入空離於有流。等於見欲二流也。假",
    "T34n1729_001:0941a20": "於有流無染濕者。假雖彼空亦不著有。以雙",
    "T34n1729_001:0941a21": "流故。應知假顯空亦彌著。名平等觀。義在",
    "T34n1729_001:0941a22": "於斯。中破無明。如常所說。"
}