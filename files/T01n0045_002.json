{
    "T01n0045_002:0833b19": "大正句王經卷下",
    "T01n0045_002:0833b21": "西天譯經三藏朝散大夫試光祿卿",
    "T01n0045_002:0833b22": "明教大師臣法賢奉 詔譯",
    "T01n0045_002:0833b23": "[0833b23] 復次迦葉告大王言：「勿更有喻，證彼無人及",
    "T01n0045_002:0833b24": "無後世亦無化生？」王言：「我復有喻可證斯",
    "T01n0045_002:0833b25": "理。尊者！譬如有人犯極重罪，近臣知已即",
    "T01n0045_002:0833b26": "白於王：『今有此人犯極重罪。』王既知已，乃",
    "T01n0045_002:0833b27": "令所司捉縛罪人依法斷理。法司奉命，即將",
    "T01n0045_002:0833b28": "罪人，縛其兩手鑊中煎煮。復宣令曰：『待其糜",
    "T01n0045_002:0833b29": "爛徹見骨已，可於鑊中以杖翻攪，子細尋覓",
    "T01n0045_002:0833c01": "彼後世人及化生等出入之者。』法司奉命，",
    "T01n0045_002:0833c02": "一依王旨，至糜爛時乃於鑊中翻攪尋覓，終",
    "T01n0045_002:0833c03": "不見有後世之人及化生等出入之者，乃至",
    "T01n0045_002:0833c04": "展轉重重尋覓亦終不見。」王言：「尊者！以此",
    "T01n0045_002:0833c05": "喻知，實無有人、無有後世亦無化生。」[0833c05] 於是迦",
    "T01n0045_002:0833c06": "葉告大王言：「大王！譬如有人，於眠睡時夢一",
    "T01n0045_002:0833c07": "殊勝園林，園中乃有種種樹木，花果茂盛池",
    "T01n0045_002:0833c08": "沼清潔，其人夢中甚可愛樂。大王！是彼園",
    "T01n0045_002:0833c09": "林為實有不？又復看翫及彼出入，為是實不？」",
    "T01n0045_002:0833c10": "王言：「不也。迦葉！如夢所見皆非真實。」迦葉",
    "T01n0045_002:0833c11": "報言：「亦如大王所執斷見，非為真實。大王！要",
    "T01n0045_002:0833c12": "須誠諦知實有人、有後世、有化生，乃至實有",
    "T01n0045_002:0833c13": "沙門婆羅門，具清淨天眼超越世間，見諸眾",
    "T01n0045_002:0833c14": "生死此生彼、端正醜陋，或得生天或墮地獄。",
    "T01n0045_002:0833c15": "斯是真實，不應更執如前斷見。」王言：「尊者！",
    "T01n0045_002:0833c16": "云何重重作如是說？如我之意，定知無人、無",
    "T01n0045_002:0833c17": "有後世亦無化生。」",
    "T01n0045_002:0833c18": "[0833c18] 復次迦葉報大王言：「復有何喻，可證無人、無",
    "T01n0045_002:0833c19": "有後世復無化生？」王言：「尊者！我復有喻以證",
    "T01n0045_002:0833c20": "斯理。譬如有人執行王事自違條格，近臣奏",
    "T01n0045_002:0833c21": "聞，王乃具知，令付法司鞫問情實。其罪既",
    "T01n0045_002:0833c22": "重宣令苦治，即使先割皮肉後斷筋脈、折骨",
    "T01n0045_002:0833c23": "挑髓，尋覓於人及化生者。法官奉命准法施",
    "T01n0045_002:0833c24": "行，如王所言不敢違越，一一次第於皮肉筋",
    "T01n0045_002:0833c25": "脈骨髓之內，尋覓於人及化生等，始終不見",
    "T01n0045_002:0833c26": "有人及化生等。尊者！以此喻知，實無有人亦",
    "T01n0045_002:0833c27": "無化生復無後世。」[0833c27] 迦葉告言：「大王！我念昔時，",
    "T01n0045_002:0833c28": "有一道人住於山中。時有商人，將多車乘載",
    "T01n0045_002:0833c29": "於財貨，近道人菴止宿而去。時彼道人乃於",
    "T01n0045_002:0834a01": "明旦觀彼宿處恐遺財物，果於是處見一童",
    "T01n0045_002:0834a02": "子，纔離乳哺未識東西，是眾商人之所遺",
    "T01n0045_002:0834a03": "墜。道人慈愍，恐彼童子飢渴所損，將歸菴中",
    "T01n0045_002:0834a04": "如親養育。而彼道人事火為行，常專其心添",
    "T01n0045_002:0834a05": "續柴薪未曾斷滅，以彼童子日來月往，漸漸",
    "T01n0045_002:0834a06": "長大年十五六。道人思惟：『童子長大，堪可委",
    "T01n0045_002:0834a07": "付。』一日道人以緣事故，當入城隍，暫拋菴所，",
    "T01n0045_002:0834a08": "即誡童子：『我有事緣要須暫出，菴中之火，如",
    "T01n0045_002:0834a09": "我每日添續柴薪，勿令斷滅。』言訖便行。道人",
    "T01n0045_002:0834a10": "既出，童子癡騃由貪戲翫，為貪戲故忘其事",
    "T01n0045_002:0834a11": "火，以無添續火遂斷滅。爾時，童子見火滅",
    "T01n0045_002:0834a12": "已，收拾柴薪積於爐內，發言祝曰：『汝火速",
    "T01n0045_002:0834a13": "出，若火不出，我當壞汝。』是彼童子苦切求哀，",
    "T01n0045_002:0834a14": "火終不出。火不出故，更發惡言：『火不出者亦",
    "T01n0045_002:0834a15": "當打汝。』是時童子求火不出，心即憂怖：『道",
    "T01n0045_002:0834a16": "人歸來，必當辱我。』住在一面思惟火事。道人",
    "T01n0045_002:0834a17": "事畢歸還菴中，見子默坐便知火滅，謂童子",
    "T01n0045_002:0834a18": "言：『汝貪放逸致火滅耶？』童子答言：『我暫忘失，",
    "T01n0045_002:0834a19": "火已滅矣。火滅之後積薪於爐，以善惡言祈",
    "T01n0045_002:0834a20": "火不出。』道人言曰：『汝甚癡騃！火若滅已，得",
    "T01n0045_002:0834a21": "火方然。未聞積薪於冷灰中有火自出，設汝",
    "T01n0045_002:0834a22": "爐中積無量薪作多方便，徒自疲勞無由得",
    "T01n0045_002:0834a23": "火。』大王！而此童子於火滅後灰中求火，亦",
    "T01n0045_002:0834a24": "如大王愚迷不迴，於死屍中搜求於人及化",
    "T01n0045_002:0834a25": "生者，妄執無人起於斷見。大王！應須知，實",
    "T01n0045_002:0834a26": "有人及有化生、有於後世。」[0834a26] 王言：「尊者！莫如此",
    "T01n0045_002:0834a27": "言。我或從汝，言有後世，必為人議。何以故？",
    "T01n0045_002:0834a28": "今此都人便作是語：『王自昔來不信因果，常",
    "T01n0045_002:0834a29": "作是語，云無後世及無有人亦無化生。今日",
    "T01n0045_002:0834b01": "&#x5374;隨迦葉所化。』」[0834b01] 迦葉復言：「大王！我念往昔",
    "T01n0045_002:0834b02": "有二商主，皆有財寶一國無過，後於一時相",
    "T01n0045_002:0834b03": "約為侶，同往他邦貨鬻求利。是二商主，各",
    "T01n0045_002:0834b04": "集商人以為伴侶，於是各各多裝車乘，排比",
    "T01n0045_002:0834b05": "鞍馬同日上路，行赴前程。去國既遙，艱嶮在",
    "T01n0045_002:0834b06": "近，一人商主素知此路前有艱嶮，告一商主",
    "T01n0045_002:0834b07": "言：『汝今知不？前路艱嶮無有人煙，商眾既",
    "T01n0045_002:0834b08": "多宜其預備。』二主議已，一主先行，意在少",
    "T01n0045_002:0834b09": "人所須易足，所有米麵飲食之用，乃至柴",
    "T01n0045_002:0834b10": "薪皆亦持去。前行之次，忽逢一人相迎而來，",
    "T01n0045_002:0834b11": "身大黑色兩目皆赤，頂髮稀&#x8E08;衣服襤縷，駕",
    "T01n0045_002:0834b12": "一驢車其狀如鬼。商主問言：『仁者！前路還",
    "T01n0045_002:0834b13": "有飲食柴薪等不？』彼人答言：『前路之中甚有",
    "T01n0045_002:0834b14": "飲食柴薪等物，皆悉無乏，汝之所載咸可棄",
    "T01n0045_002:0834b15": "之，免汝前行為重所滯。』是時商主聞此語",
    "T01n0045_002:0834b16": "已，謂商眾曰：『汝等人眾咸聞所言，前路之",
    "T01n0045_002:0834b17": "中飲食等物既不乏少，何用齎持分外之物",
    "T01n0045_002:0834b18": "困於車馬？』商主及伴皆非智人，便以所持棄",
    "T01n0045_002:0834b19": "之而去。行第一日至於日沒，唯有曠野不逢",
    "T01n0045_002:0834b20": "人煙，四顧杳然無所取給，飲食既乏悉受飢",
    "T01n0045_002:0834b21": "渴，忍苦終夜強復前進，於第二日又行至夜，",
    "T01n0045_002:0834b22": "但在曠野餘無所&#x89A9;。商眾共議前所逢者，思",
    "T01n0045_002:0834b23": "其相貌定知是鬼：『我等無智便信彼言，妖妄",
    "T01n0045_002:0834b24": "惑人以致如是。』至第三日，人馬俱乏悉不能",
    "T01n0045_002:0834b25": "進，相顧無語待死而住。彼一商主隔日而",
    "T01n0045_002:0834b26": "進，亦逢是人相迎而來，乃問言曰：『前路之",
    "T01n0045_002:0834b27": "中還有飲食所須物不？』彼人同前一一妄說：",
    "T01n0045_002:0834b28": "『飲食所須皆不乏少，何用所持重滯車馬？是",
    "T01n0045_002:0834b29": "物可棄汝宜知之。』後一商主智慧聰明，凡所",
    "T01n0045_002:0834c01": "施為必先思慮，素知此路有大曠野艱嶮之",
    "T01n0045_002:0834c02": "處，度其地里嶮難非遙，又察是人顏貌不常",
    "T01n0045_002:0834c03": "行李&#x9E81;惡，或恐妖妄不可信之，與諸商人議",
    "T01n0045_002:0834c04": "論而進。至第三日，忽於路次見前商主及眾",
    "T01n0045_002:0834c05": "商人飢乏而住，顧問所以，果是亦逢醜惡之",
    "T01n0045_002:0834c06": "人妖妄所&#x609E;。商眾共議，即以所持飲食之分，",
    "T01n0045_002:0834c07": "均分相濟，令彼商眾同度艱嶮。大王！彼一",
    "T01n0045_002:0834c08": "商主，以愚癡故信彼妖妄，致於嶮路受大苦",
    "T01n0045_002:0834c09": "惱。大王！以愚癡故自執斷見，必於長夜受",
    "T01n0045_002:0834c10": "大苦惱。」",
    "T01n0045_002:0834c11": "[0834c11] 爾時，大王聞此語已，告尊者言：「勿復引喻，我",
    "T01n0045_002:0834c12": "心不迴。所以者何？恐彼國人謂我無定，正句",
    "T01n0045_002:0834c13": "大王常作是語，實無有人及無化生亦無後",
    "T01n0045_002:0834c14": "世，今日翻為迦葉所化。是故我今不易前",
    "T01n0045_002:0834c15": "見。」",
    "T01n0045_002:0834c16": "[0834c16] 爾時，迦葉又告王言：「昔有二人薄有財賄，結",
    "T01n0045_002:0834c17": "伴經營，錢物雖殊有利相報。結契已定擇日",
    "T01n0045_002:0834c18": "方行，不日之間便達他國。彼地多麻價賤可",
    "T01n0045_002:0834c19": "販，二人議畢出錢收買，如法裝結擔負而行，",
    "T01n0045_002:0834c20": "言到他邦有利即貨。前至別國，見兜羅綿得",
    "T01n0045_002:0834c21": "利倍多，可以迴麻作兜羅綿。一人有智，尋",
    "T01n0045_002:0834c22": "易其麻買兜羅綿。一人無智謂同伴言：『我不",
    "T01n0045_002:0834c23": "易麻為兜羅綿。何以故？以此麻擔用功裝結",
    "T01n0045_002:0834c24": "遠負而至，是故我實不能易也。』二人即日各",
    "T01n0045_002:0834c25": "負貨物，相次前進又至一國。彼國多絲復倍",
    "T01n0045_002:0834c26": "綿利，彼有智者便貨其綿再易為絲。一無智",
    "T01n0045_002:0834c27": "者又說前言：『不能易麻更求絲利。』二人持貨",
    "T01n0045_002:0834c28": "再復前行，至一國中疋帛至賤，比於絲利倍",
    "T01n0045_002:0834c29": "數轉多。其有智者見利倍多，便易其絲為於",
    "T01n0045_002:0835a01": "疋帛。一無智者由惜其麻，自遠持來不肯迴",
    "T01n0045_002:0835a02": "易。二人負貨又復前行，至一國中唯有坑冶，",
    "T01n0045_002:0835a03": "疋帛甚貴銀價至微，易帛為銀有百倍利。一",
    "T01n0045_002:0835a04": "有智者，賣帛買銀期利百倍。時無智者，由謂",
    "T01n0045_002:0835a05": "此麻未得厚價惜而不易。彼一智者又聞人",
    "T01n0045_002:0835a06": "言：『某國出金，絕無有銀。』即呼伴云可往彼",
    "T01n0045_002:0835a07": "國。不經時序達彼國中，時有智者便易其銀",
    "T01n0045_002:0835a08": "還買黃金，買得金已看翫歡喜，私自計云：",
    "T01n0045_002:0835a09": "『我昔離家錢物至寡，初始買麻已忻厚利，不",
    "T01n0045_002:0835a10": "期至此獲得黃金，世之貴重不過於此，將至",
    "T01n0045_002:0835a11": "家鄉足以致富。』即呼伴言：『歲月只賒，可共還",
    "T01n0045_002:0835a12": "國。』隨其所得，濟彼尊親。時負麻人謂同伴",
    "T01n0045_002:0835a13": "言：『我本買麻比望厚利，及其至此利轉輕微，",
    "T01n0045_002:0835a14": "君今欲迴豈敢相滯？亦且擔負相逐而歸，或",
    "T01n0045_002:0835a15": "遇價高隨處貨賣。』議畢已擇日舊路而歸。去",
    "T01n0045_002:0835a16": "國匪遙宗親得信，家人共出郊外相迎，忻喜",
    "T01n0045_002:0835a17": "非常各還所止。獲金之家，父母妻兒問得何",
    "T01n0045_002:0835a18": "利？家主報言：『得金可富，乃至宗親亦可給",
    "T01n0045_002:0835a19": "濟。』彼負麻者家人亦問，自爾經營當獲何",
    "T01n0045_002:0835a20": "利？是人報言：『唯得此麻，更無別物。』家人聞",
    "T01n0045_002:0835a21": "已苦惱其心，謂彼人言：『似汝經營，我等宗",
    "T01n0045_002:0835a22": "親不免貧賤。』大王！彼負麻人執性愚迷，雖",
    "T01n0045_002:0835a23": "&#x89A9;真金不肯迴易，致令親屬苦惱長時。亦如",
    "T01n0045_002:0835a24": "大王！不自覺知執於斷見，長夜受苦後悔難",
    "T01n0045_002:0835a25": "追。」[0835a25] 王聞此語告尊者言：「我意不迴，蓋有所以。",
    "T01n0045_002:0835a26": "緣此國人熟知我見，若迴所執國人相議：『正",
    "T01n0045_002:0835a27": "句大王常言，無人、無有後世亦無化生。今日",
    "T01n0045_002:0835a28": "翻為迦葉所化。』我定不能受斯恥也。」[0835a28] 迦葉報",
    "T01n0045_002:0835a29": "言：「大王！我念往昔有不律人，畜養群&#x732A;求利",
    "T01n0045_002:0835b01": "為活。忽往他處，&#x89A9;糞穢多，收拾負之，欲將歸",
    "T01n0045_002:0835b02": "家以飼群豢，不期中路值雨淋漓，穢污滿身",
    "T01n0045_002:0835b03": "心便追悔。大王！彼不律人眾所輕賤，以污",
    "T01n0045_002:0835b04": "身故尚解迴心。王處尊位翻顧浮言，專執其",
    "T01n0045_002:0835b05": "心不捨斷見。」",
    "T01n0045_002:0835b06": "[0835b06] 爾時，迦葉復言：「大王！我前種種巧說譬喻，",
    "T01n0045_002:0835b07": "欲令大王捨於斷見，知有後世及信三寶。大",
    "T01n0045_002:0835b08": "王妄執強對於我，今復為王更說譬喻。汝若",
    "T01n0045_002:0835b09": "信者，諦聽諦受，善思念之。」王言：「尊者！願為我",
    "T01n0045_002:0835b10": "說。」[0835b10] 爾時，迦葉告大王言：「我念往昔有&#x732A;，名曰",
    "T01n0045_002:0835b11": "大腹。時彼大腹，引以群&#x732A;入深山野，於山野",
    "T01n0045_002:0835b12": "中忽逢師子。師子見&#x732A;告而言曰：『我是獸王，",
    "T01n0045_002:0835b13": "汝速避路。』大腹報言：『令我避路，事當不可；",
    "T01n0045_002:0835b14": "要我&#x9B2A;者，必不相違。且止須臾，待我被甲。』時",
    "T01n0045_002:0835b15": "師子言：『汝何上族？是何名字？敢能如是索我",
    "T01n0045_002:0835b16": "相&#x9B2A;？所要被甲，今隨汝意。』時彼大腹，往穢",
    "T01n0045_002:0835b17": "坑中&#x5FA7;塗其身，還師子前言與汝&#x9B2A;。是時師",
    "T01n0045_002:0835b18": "子報大腹言：『我是眾獸中王，常以&#x9E9E;鹿等獸",
    "T01n0045_002:0835b19": "而為食噉，或劣弱者尚棄不食，況汝不淨",
    "T01n0045_002:0835b20": "穢污之身；若與汝&#x9B2A;，實染污我。』爾時，師子即",
    "T01n0045_002:0835b21": "為大腹，宣說偈言：",
    "T01n0045_002:0835b22": "「『汝本不淨身，  今復加臭穢，",
    "T01n0045_002:0835b23": "  汝意求&#x9B2A;者，  我即墮於汝。』」",
    "T01n0045_002:0835b24": "[0835b24] 迦葉尊者報大王言：「王之所見，由如彼&#x732A;與",
    "T01n0045_002:0835b25": "師子&#x9B2A;，我如師子先墮於汝。」[0835b25] 時正句王聞尊",
    "T01n0045_002:0835b26": "者迦葉說是語已，深心慚悔，謂迦葉言：「尊者！",
    "T01n0045_002:0835b27": "我從初聞日月喻時早已信伏，但為欲聞尊",
    "T01n0045_002:0835b28": "者智慧辯才，故以是言激引宣說。唯願尊",
    "T01n0045_002:0835b29": "者！察我誠心，知我信伏，誓願歸依迦葉尊者。」",
    "T01n0045_002:0835c01": "迦葉報言：「勿歸依我，我歸依處謂佛法僧，",
    "T01n0045_002:0835c02": "汝當歸依。」王復告言：「依尊者教歸佛法僧，受",
    "T01n0045_002:0835c03": "近事戒，從今已去，誓不殺、不盜、不婬、不妄，復",
    "T01n0045_002:0835c04": "不飲酒，終於身命持佛淨戒。」",
    "T01n0045_002:0835c05": "[0835c05] 爾時，大王受化導已，誠心向佛受三自歸，永",
    "T01n0045_002:0835c06": "奉五戒，與婆羅門長者等，歡喜踊躍禮拜而",
    "T01n0045_002:0835c07": "退。"
}