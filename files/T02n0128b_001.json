{
    "T02n0128b_001:0837c09": "須摩提女經",
    "T02n0128b_001:0837c11": "吳月支優婆塞支謙譯",
    "T02n0128b_001:0837c12": "聞如是：一時，佛在舍衛國祇樹給孤獨園，",
    "T02n0128b_001:0837c13": "爾時，世尊與大比丘眾千二百五十人俱。",
    "T02n0128b_001:0837c14": "爾時，有長者名阿那邠邸，饒財多寶金銀",
    "T02n0128b_001:0837c15": "珍寶，硨磲、碼碯、真珠、琥珀、水精、瑠璃，象、馬、",
    "T02n0128b_001:0837c16": "牛、羊、奴婢、僕從不可稱計。爾時，滿富城中",
    "T02n0128b_001:0837c17": "有長者名滿財，亦饒財多寶，硨磲、碼碯、真",
    "T02n0128b_001:0837c18": "珠、琥珀、水精、瑠璃，象、馬、牛、羊、奴婢、僕從不",
    "T02n0128b_001:0837c19": "可復稱。是阿那邠邸長者，少小舊好共相",
    "T02n0128b_001:0837c20": "愛敬未曾忘捨，然復阿那邠邸長者，恒有",
    "T02n0128b_001:0837c21": "數千萬珍寶財貨，在彼滿富城中販賣，使",
    "T02n0128b_001:0837c22": "滿財長者經紀將護；然滿財長者亦有數",
    "T02n0128b_001:0837c23": "千萬珍寶財貨，在舍衛城中販賣，使阿那",
    "T02n0128b_001:0837c24": "邠邸長者經紀將護。是時，阿那邠邸有女",
    "T02n0128b_001:0837c25": "名修摩提，顏貌端正如桃華色世之希有。",
    "T02n0128b_001:0837c26": "爾時，滿財長者有少事緣，到舍衛城往至",
    "T02n0128b_001:0837c27": "阿那邠邸長者家，到已就坐。是時，修摩提",
    "T02n0128b_001:0837c28": "女從靜室出，先拜跪父母，後復拜跪滿財",
    "T02n0128b_001:0837c29": "長者，還入靜室。爾時，滿財長者見修摩提",
    "T02n0128b_001:0838a01": "女，顏貌端正如桃華色世之希有，見已問",
    "T02n0128b_001:0838a02": "阿那邠邸長者曰：「此是誰家女？」阿那邠邸",
    "T02n0128b_001:0838a03": "報曰：「向見女者是我所生。」滿財長者曰：「我",
    "T02n0128b_001:0838a04": "有小息未有婚對，可得適貧家不？」是時阿",
    "T02n0128b_001:0838a05": "那邠邸長者報曰：「事不宜爾。」滿財長者曰：",
    "T02n0128b_001:0838a06": "「以何等故事不宜爾？為以姓望？為以財貨",
    "T02n0128b_001:0838a07": "耶？」阿那邠邸長者報曰：「種姓財貨足相儔",
    "T02n0128b_001:0838a08": "匹，但所事神祠與我不同。此女事佛，釋迦",
    "T02n0128b_001:0838a09": "弟子，汝事外道異學，以是之故不赴來意。」",
    "T02n0128b_001:0838a10": "時滿財長者曰：「我等所事自當別祀，此女",
    "T02n0128b_001:0838a11": "所事別自供養。」阿那邠邸長者曰：「我女設",
    "T02n0128b_001:0838a12": "當適汝家者，所出珍寶不可稱計，長者亦",
    "T02n0128b_001:0838a13": "當出財寶不可稱計。」滿財長者曰：「汝今責",
    "T02n0128b_001:0838a14": "幾許財寶？」阿那邠邸長者曰：「我今須六萬",
    "T02n0128b_001:0838a15": "兩金。」是時滿財長者即與六萬兩金。時阿",
    "T02n0128b_001:0838a16": "那邠邸長者復作是念：「我以方便前却，猶",
    "T02n0128b_001:0838a17": "不能使止。」語彼長者曰：「設我嫁女，當往問",
    "T02n0128b_001:0838a18": "佛，若世尊有所教勅，當奉行之。」是時阿那",
    "T02n0128b_001:0838a19": "邠邸長者，假設事務如似小行即出門往，",
    "T02n0128b_001:0838a20": "至世尊所頭面禮足在一面立。爾時，阿那",
    "T02n0128b_001:0838a21": "邠邸長者白世尊曰：「修摩提女為滿富城",
    "T02n0128b_001:0838a22": "中滿財長者所求，為可與？為不可與乎？」世",
    "T02n0128b_001:0838a23": "尊告曰：「若當修摩提女適彼國者，多所饒",
    "T02n0128b_001:0838a24": "益度脫人民不可稱量。」是時阿那邠邸長",
    "T02n0128b_001:0838a25": "者復作是念：「世尊以方便知應適彼土。」是",
    "T02n0128b_001:0838a26": "時，長者頭面禮足，繞佛三匝便退而去，還",
    "T02n0128b_001:0838a27": "至家中供辦種種甘饌飲食與滿財長者。",
    "T02n0128b_001:0838a28": "滿財長者曰：「我用此食為，但嫁女與我不",
    "T02n0128b_001:0838a29": "耶？」阿那邠邸曰：「意欲爾者便可相從，却後",
    "T02n0128b_001:0838b01": "十五日使兒至此。」作此語已便退而去。是",
    "T02n0128b_001:0838b02": "時，滿財長者辦具所須乘羽葆之車，從八",
    "T02n0128b_001:0838b03": "十由延內來，阿那邠邸長者復莊飾已女，",
    "T02n0128b_001:0838b04": "沐浴香熏乘羽葆之車，將此女往迎滿財",
    "T02n0128b_001:0838b05": "長者男，中道相遇。時滿長財者得女，便將",
    "T02n0128b_001:0838b06": "去滿富城中。爾時，滿富城中人民之類各作",
    "T02n0128b_001:0838b07": "制限：「若此城中有女出適他國者，當重刑",
    "T02n0128b_001:0838b08": "罰；若復他國娶婦將入國者，亦重刑罰。」爾",
    "T02n0128b_001:0838b09": "時，彼國有六千梵志，國人所奉。制限有言：",
    "T02n0128b_001:0838b10": "「設犯制者，當飯六千梵志。」爾時，長者自知",
    "T02n0128b_001:0838b11": "犯制，即飯六千梵志。然梵志所食炙食猪",
    "T02n0128b_001:0838b12": "肉，及猪肉羹、重釀之酒；又梵志所著衣服，",
    "T02n0128b_001:0838b13": "或被白[疊*毛]成被毳衣，然彼梵志之法入國",
    "T02n0128b_001:0838b14": "之時，以衣偏著右肩半身露見。爾時，長者",
    "T02n0128b_001:0838b15": "即白：「時到，飲食已具。」是時六千梵志，皆偏",
    "T02n0128b_001:0838b16": "著衣裳半身露見入長者家。時長者見梵",
    "T02n0128b_001:0838b17": "志來，膝行前迎恭敬作禮，最大梵志舉手",
    "T02n0128b_001:0838b18": "稱善，前抱長者項往詣坐所，餘梵志者各",
    "T02n0128b_001:0838b19": "隨次而坐。爾時，六千梵志坐已定訖，時長",
    "T02n0128b_001:0838b20": "者語修摩提女曰：「汝自莊嚴向我等師作",
    "T02n0128b_001:0838b21": "禮。」修摩提女報曰：「止止大家！我不堪任向",
    "T02n0128b_001:0838b22": "裸人作禮。」長者曰：「此非裸人，非不有慚，但",
    "T02n0128b_001:0838b23": "所著衣者是其法服。」修摩提女曰：「此無慚",
    "T02n0128b_001:0838b24": "愧之人，皆共露形體在外，有何法服之用？",
    "T02n0128b_001:0838b25": "長者願聽，世尊亦說有二事因緣世人所",
    "T02n0128b_001:0838b26": "貴，所謂有慚有愧。若當無此二事者，則父",
    "T02n0128b_001:0838b27": "母、兄弟、宗族、五親，尊卑高下則不可分別，",
    "T02n0128b_001:0838b28": "如今鷄、犬、猪、羊、驢、騾之屬，皆共同類無有",
    "T02n0128b_001:0838b29": "尊卑，以有此二法在世故，則有尊卑之序。",
    "T02n0128b_001:0838c01": "然此等之人離此二法，以鷄犬猪羊驢騾",
    "T02n0128b_001:0838c02": "同群，實不堪任向作禮拜。」時修摩提夫語",
    "T02n0128b_001:0838c03": "其婦曰：「汝今可起向我等師作禮，此諸人",
    "T02n0128b_001:0838c04": "皆是我所事之天。」修摩提女報曰：「且止族",
    "T02n0128b_001:0838c05": "姓子！我不堪任向此無慚愧裸人作禮，我",
    "T02n0128b_001:0838c06": "今是人向驢犬作禮。」夫復語曰：「止止！貴女",
    "T02n0128b_001:0838c07": "勿作是言，自護汝口勿有所犯，此亦非驢",
    "T02n0128b_001:0838c08": "非狂惑，但所著之衣正是法衣。」是時修摩",
    "T02n0128b_001:0838c09": "提涕零悲泣，顏色變異並作是語：「我父母",
    "T02n0128b_001:0838c10": "五親，寧形五刖斷其命根，終不墮邪見之",
    "T02n0128b_001:0838c11": "中。」時六千梵志，各共高聲而作是說：「止",
    "T02n0128b_001:0838c12": "止！長者！何故使此婢罵詈乃爾？若見請者",
    "T02n0128b_001:0838c13": "時供辦飲食。」是時長者及修摩提夫，即辦",
    "T02n0128b_001:0838c14": "豬肉、豬肉羹、重釀之酒，飯六千梵志皆使",
    "T02n0128b_001:0838c15": "充足。諸梵志食已，少多論議，便起而去。是",
    "T02n0128b_001:0838c16": "時，滿財長者在高樓上，煩冤愁惋獨坐思",
    "T02n0128b_001:0838c17": "惟：「我今取此女來，便為破家，無異辱我",
    "T02n0128b_001:0838c18": "門戶。」是時，有梵志名修跋，得五通亦得諸",
    "T02n0128b_001:0838c19": "禪，然滿財長者所見貴重。時修跋梵志而",
    "T02n0128b_001:0838c20": "作是念：「我與長者別來日久，今可往相見。」",
    "T02n0128b_001:0838c21": "是時，梵志入滿富城往詣長者家，問守門",
    "T02n0128b_001:0838c22": "者曰：「長者今為所在？」守門人報曰：「長者在",
    "T02n0128b_001:0838c23": "樓上，極為愁憂大不可言。」時梵志徑上樓，",
    "T02n0128b_001:0838c24": "與長者相見，梵志問長者曰：「何故愁憂乃",
    "T02n0128b_001:0838c25": "至於斯？無縣官、盜賊、水火災變所侵枉乎？",
    "T02n0128b_001:0838c26": "有非家中不和順耶？」長者報曰：「無有縣官、",
    "T02n0128b_001:0838c27": "盜賊之變，但小家中事緣不遂。」梵志問曰：",
    "T02n0128b_001:0838c28": "「願聞其狀，有何事緣？」長者報曰：「昨日為兒",
    "T02n0128b_001:0838c29": "娶婦又犯國限，五親被辱請師在舍，將兒",
    "T02n0128b_001:0839a01": "婦往禮拜而不從命。」梵志修跋報曰：「此女",
    "T02n0128b_001:0839a02": "家者為在何國，近遠娉娶？」長者曰：「此女舍",
    "T02n0128b_001:0839a03": "衛城中阿那邠邸女。」時，彼梵志修跋聞此",
    "T02n0128b_001:0839a04": "語已，憐然驚怪兩手掩耳，而作是說：「咄",
    "T02n0128b_001:0839a05": "咄長者！甚奇甚特！此女乃能故在，又不自",
    "T02n0128b_001:0839a06": "殺、不投樓下，甚是大幸！所以然者？此女所",
    "T02n0128b_001:0839a07": "事之師，皆是梵行之人，今日現在，甚奇甚",
    "T02n0128b_001:0839a08": "特！」長者曰：「我聞汝語復欲嗤笑。所以然者？",
    "T02n0128b_001:0839a09": "汝為外道異學，何故歎譽沙門釋種子行？",
    "T02n0128b_001:0839a10": "此女所事之師，有何威德有何神變？」梵志",
    "T02n0128b_001:0839a11": "報曰：「長者！欲聞此女師神德乎？我今粗說",
    "T02n0128b_001:0839a12": "其源。」長者曰：「願聞其說。」梵志報曰：「我昔日",
    "T02n0128b_001:0839a13": "詣雪山北人間乞食，得食已飛來詣阿耨",
    "T02n0128b_001:0839a14": "達泉。時彼天龍鬼神遙見我來，皆獲持刀",
    "T02n0128b_001:0839a15": "劍而來向我，並語我言：『修跋仙士！莫來止",
    "T02n0128b_001:0839a16": "此泉邊，莫污辱此泉，設不隨我語者，正爾",
    "T02n0128b_001:0839a17": "命根斷壞。』我聞此語，即離彼泉不遠而食。",
    "T02n0128b_001:0839a18": "長者當知，此女所事之師，最小弟子名均",
    "T02n0128b_001:0839a19": "頭沙彌，亦至雪山北乞食，飛來詣阿耨達",
    "T02n0128b_001:0839a20": "泉，叉手淚塚間死人之衣血垢污染。是時",
    "T02n0128b_001:0839a21": "阿耨達大神天龍鬼神，皆起前迎恭敬問",
    "T02n0128b_001:0839a22": "訊：『善來人師！可就此坐。』時均頭沙彌往至",
    "T02n0128b_001:0839a23": "泉水之處。又復長者，當泉水中央有純金",
    "T02n0128b_001:0839a24": "之案，爾時，沙彌以此死人之衣，漬著水中",
    "T02n0128b_001:0839a25": "却後坐食，食竟盪鉢，在金案上結跏趺坐，",
    "T02n0128b_001:0839a26": "正身正意繫念在前便入初禪。從初禪起",
    "T02n0128b_001:0839a27": "入第二禪，從第二禪起入第三禪，從第三",
    "T02n0128b_001:0839a28": "禪起入第四禪，從第四禪起入空處，從空",
    "T02n0128b_001:0839a29": "處起入識處，從識處起入不用處，從不用",
    "T02n0128b_001:0839b01": "處起入有想無想處，從有想無想處起入",
    "T02n0128b_001:0839b02": "滅盡三昧，從滅盡三昧起入焰光三昧，從",
    "T02n0128b_001:0839b03": "焰光三昧起入水氣三昧，從水氣三昧起",
    "T02n0128b_001:0839b04": "入焰光三昧，次復入滅盡三昧，次復入有",
    "T02n0128b_001:0839b05": "想無想三昧，次復入不用處三昧，次復入",
    "T02n0128b_001:0839b06": "識處三昧，次復入空處三昧，次復入四禪，",
    "T02n0128b_001:0839b07": "次復入三禪，次復入二禪，次復入初禪，從",
    "T02n0128b_001:0839b08": "初禪起而浣死人之衣。是時，天龍鬼神，或",
    "T02n0128b_001:0839b09": "與蹋衣者，或以水澆者，或取水而飲者。爾",
    "T02n0128b_001:0839b10": "時，浣衣已舉著空中而曝之，爾時，彼沙彌",
    "T02n0128b_001:0839b11": "收攝衣已，便飛在空中還歸所在。長者當",
    "T02n0128b_001:0839b12": "知，我爾時遙見而不得近，此女所事之師",
    "T02n0128b_001:0839b13": "最小弟子有此神力，況復最大弟子有何",
    "T02n0128b_001:0839b14": "可及乎？何況彼師如來、至真、等正覺，而可",
    "T02n0128b_001:0839b15": "及乎？觀此義已而作是說，甚奇甚特！此女",
    "T02n0128b_001:0839b16": "乃能而不自殺、不斷命根？」是時長者語梵",
    "T02n0128b_001:0839b17": "志曰：「我等可得見此女所事師乎？」梵志報",
    "T02n0128b_001:0839b18": "曰：「可還問此女。」是時長者問須摩提女曰：",
    "T02n0128b_001:0839b19": "「吾今欲得見汝所事師，能使來不乎？」時女",
    "T02n0128b_001:0839b20": "聞已，歡喜踊躍不能自勝，而作是說：「願時",
    "T02n0128b_001:0839b21": "辦具飲食，明日如來當來至此，及比丘僧。」",
    "T02n0128b_001:0839b22": "長者報曰：「汝今自請吾不解法。」是時長者",
    "T02n0128b_001:0839b23": "女沐浴身體，手執香火上高樓上，叉手向",
    "T02n0128b_001:0839b24": "如來而作是說：「唯願世尊！當善觀察無能",
    "T02n0128b_001:0839b25": "見頂者。然世尊，無事不知無事不察，女今",
    "T02n0128b_001:0839b26": "在此困厄，唯世尊當善察。」又以此偈而頌",
    "T02n0128b_001:0839b27": "曰：",
    "T02n0128b_001:0839b28": "「觀世靡不周，　　佛眼之所察，",
    "T02n0128b_001:0839b29": "　降鬼諸神王，　　及降鬼子母。",
    "T02n0128b_001:0839c01": "　如彼噉人鬼，　　取人指作鬘，",
    "T02n0128b_001:0839c02": "　後復欲害母，　　然佛取降之。",
    "T02n0128b_001:0839c03": "　又在羅閱城，　　暴象欲來害，",
    "T02n0128b_001:0839c04": "　且如自歸命，　　諸天歎善哉。",
    "T02n0128b_001:0839c05": "　復至烏持國，　　復值惡龍王，",
    "T02n0128b_001:0839c06": "　見密迹力士，　　而龍自歸命。",
    "T02n0128b_001:0839c07": "　諸變不可計，　　皆使立正道，",
    "T02n0128b_001:0839c08": "　我今復值厄，　　唯願尊屈神。」",
    "T02n0128b_001:0839c09": "　爾時香如雲，　　懸在虛空中，",
    "T02n0128b_001:0839c10": "　遍滿祇洹舍，　　住在如來前。",
    "T02n0128b_001:0839c11": "　諸釋虛空中，　　歡喜而禮佛，",
    "T02n0128b_001:0839c12": "　又見香在前，　　須摩提所請。",
    "T02n0128b_001:0839c13": "　雨諸種種華，　　而不可稱量，",
    "T02n0128b_001:0839c14": "　悉滿祇洹林，　　如來笑放光。",
    "T02n0128b_001:0839c15": "爾時，阿難見祇洹中有此妙香，見已至世",
    "T02n0128b_001:0839c16": "尊所，到已頭面禮足在一面立。爾時，阿難",
    "T02n0128b_001:0839c17": "白世尊言：「唯願世尊！此是何等香遍滿祇",
    "T02n0128b_001:0839c18": "洹精舍中？」世尊告曰：「此香是佛使，滿富城",
    "T02n0128b_001:0839c19": "中須摩提女所請。汝今呼諸比丘盡集一",
    "T02n0128b_001:0839c20": "處而行籌，作是告勅：『諸有比丘漏盡阿羅",
    "T02n0128b_001:0839c21": "漢得神足者便取舍羅，明日當詣滿富城",
    "T02n0128b_001:0839c22": "中，受須摩提請。』」阿難白佛：「如是。世尊！」是時",
    "T02n0128b_001:0839c23": "阿難受佛教已，即集諸比丘在普會講堂",
    "T02n0128b_001:0839c24": "而作是念：「諸有得道阿羅漢者須取舍羅，",
    "T02n0128b_001:0839c25": "明當往受須摩提請。」當於爾時，眾僧上座",
    "T02n0128b_001:0839c26": "名曰君頭波歎，得須陀洹，結使未盡不得",
    "T02n0128b_001:0839c27": "神足，是時上座而作是念：「我今大眾之中",
    "T02n0128b_001:0839c28": "最是上座，又結使未盡未得神足，我明日",
    "T02n0128b_001:0839c29": "不能得至滿富城中食。然如來眾中最下",
    "T02n0128b_001:0840a01": "坐者，名均頭沙彌，此有神足有大威力，得",
    "T02n0128b_001:0840a02": "至彼受請，我今亦當往受彼請。」爾時，上座",
    "T02n0128b_001:0840a03": "以心清淨，居在學地而受舍羅。爾時，世尊",
    "T02n0128b_001:0840a04": "以天眼清淨見君頭波歎居在學地，而受",
    "T02n0128b_001:0840a05": "舍羅得無學。爾時，世尊告諸比丘：「我弟子",
    "T02n0128b_001:0840a06": "中第一受舍羅者，君頭波歎比丘是。」爾時，",
    "T02n0128b_001:0840a07": "世尊告諸神足比丘：「大目犍連！大迦葉！阿",
    "T02n0128b_001:0840a08": "那律！離越！須菩提！優毘迦葉！摩訶匹那！",
    "T02n0128b_001:0840a09": "尊者羅云！均利半持！均頭沙彌！汝等以神",
    "T02n0128b_001:0840a10": "足先往至彼城中。」諸比丘對曰：「如是世尊！」",
    "T02n0128b_001:0840a11": "是時眾僧使人名曰乾荼，明日清且躬負",
    "T02n0128b_001:0840a12": "大釜，飛在空中往至彼城。是時，彼長者及",
    "T02n0128b_001:0840a13": "諸人民，上高樓上欲覲世尊，遙見使人負",
    "T02n0128b_001:0840a14": "釜而來。時長者與女便說此偈：",
    "T02n0128b_001:0840a15": "「白衣而長髮，　　露身如疾風，",
    "T02n0128b_001:0840a16": "　又復負大釜，　　此是汝師耶？」",
    "T02n0128b_001:0840a17": "是時女復以偈報曰：",
    "T02n0128b_001:0840a18": "「此非尊弟子，　　如來之使人，",
    "T02n0128b_001:0840a19": "　三道具五通，　　此人名乾荼。」",
    "T02n0128b_001:0840a20": "爾時，乾荼使人繞城三匝往詣長者家。是",
    "T02n0128b_001:0840a21": "時，均頭沙彌化作五百華樹，色若干種皆",
    "T02n0128b_001:0840a22": "悉敷析，其色甚好優鉢蓮華，如是之華不",
    "T02n0128b_001:0840a23": "可計限，往詣彼城。是時，長者遙見沙彌來，",
    "T02n0128b_001:0840a24": "復以此偈問曰：",
    "T02n0128b_001:0840a25": "「此華若干種，　　盡在虛空中，",
    "T02n0128b_001:0840a26": "　又有神足人，　　為是汝師乎？」",
    "T02n0128b_001:0840a27": "是時女復以偈報曰：",
    "T02n0128b_001:0840a28": "「須跋前所說，　　泉上沙彌者，",
    "T02n0128b_001:0840a29": "　師名舍利弗，　　是彼之弟子。」",
    "T02n0128b_001:0840b01": "是時均頭沙彌繞城三匝，往詣長者家。是",
    "T02n0128b_001:0840b02": "時，尊者般特化作五百頭牛，衣毛皆青，在",
    "T02n0128b_001:0840b03": "牛上結跏趺坐往詣彼城。是時長者遙見，",
    "T02n0128b_001:0840b04": "復以此偈問女曰：",
    "T02n0128b_001:0840b05": "「此諸大群牛，　　衣毛皆青色，",
    "T02n0128b_001:0840b06": "　在上而獨坐，　　此是汝師耶？」",
    "T02n0128b_001:0840b07": "女復以偈報曰：",
    "T02n0128b_001:0840b08": "「能化千比丘，　　在耆城園中，",
    "T02n0128b_001:0840b09": "　心神極為明，　　此名為般特。」",
    "T02n0128b_001:0840b10": "爾時，尊者周利般特繞彼城三匝已往詣",
    "T02n0128b_001:0840b11": "長者家。爾時，羅云復化作五百孔雀，色若",
    "T02n0128b_001:0840b12": "干種，在上結跏趺坐往詣彼城。長者見已，",
    "T02n0128b_001:0840b13": "復以此偈問女曰：",
    "T02n0128b_001:0840b14": "「此五百孔雀，　　其色甚為妙，",
    "T02n0128b_001:0840b15": "　如彼軍大將，　　此是汝師耶？」",
    "T02n0128b_001:0840b16": "時女復以此偈報曰：",
    "T02n0128b_001:0840b17": "「如來說禁戒，　　一切無所犯，",
    "T02n0128b_001:0840b18": "　於戒能護戒，　　佛子羅云者。」",
    "T02n0128b_001:0840b19": "是時羅云繞城三匝往詣長者家。是時，尊",
    "T02n0128b_001:0840b20": "者迦匹那化作五百金翅鳥極為勇猛，在",
    "T02n0128b_001:0840b21": "上結跏趺坐往詣彼城。時長者遙見已，復",
    "T02n0128b_001:0840b22": "以此偈問女曰：",
    "T02n0128b_001:0840b23": "「五百金翅鳥，　　極為盛勇猛，",
    "T02n0128b_001:0840b24": "　在上無所畏，　　此是汝師耶？」",
    "T02n0128b_001:0840b25": "時女以偈報曰：",
    "T02n0128b_001:0840b26": "「能行出入息，　　迴轉心善行，",
    "T02n0128b_001:0840b27": "　慧力極勇盛，　　此名迦匹那。」",
    "T02n0128b_001:0840b28": "時尊者迦匹那繞城三匝往詣長者家。爾",
    "T02n0128b_001:0840b29": "時，優毘迦葉化作五百龍皆有七頭，在上",
    "T02n0128b_001:0840c01": "結跏趺坐往詣彼城。長者遙見已，復以此",
    "T02n0128b_001:0840c02": "偈問女曰：",
    "T02n0128b_001:0840c03": "「今此七頭龍，　　威顏甚可畏，",
    "T02n0128b_001:0840c04": "　來者不可計，　　此是汝師耶？」",
    "T02n0128b_001:0840c05": "時女報曰：",
    "T02n0128b_001:0840c06": "「恒有千弟子，　　神足化毘沙，",
    "T02n0128b_001:0840c07": "　優毘迦葉者，　　可謂此人是。」",
    "T02n0128b_001:0840c08": "時優毘迦葉繞城三匝往詣長者家。是時，",
    "T02n0128b_001:0840c09": "尊者須菩提化作瑠璃山，入中結跏趺坐",
    "T02n0128b_001:0840c10": "往詣彼城。爾時，長者遙見已，以偈問女曰：",
    "T02n0128b_001:0840c11": "「此山極為妙，　　盡作瑠璃色，",
    "T02n0128b_001:0840c12": "　今在窟中坐，　　此是汝師耶？」",
    "T02n0128b_001:0840c13": "時女復以此偈報曰：",
    "T02n0128b_001:0840c14": "「由本一施報，　　今獲此功德，",
    "T02n0128b_001:0840c15": "　已成良福田，　　解空須菩提。」",
    "T02n0128b_001:0840c16": "爾時，須菩提繞城三匝往詣長者家。時尊",
    "T02n0128b_001:0840c17": "者大迦旃延，復化作五百鵠，色皆純白，往",
    "T02n0128b_001:0840c18": "詣彼城。是時長者遙見已，以此偈問女曰：",
    "T02n0128b_001:0840c19": "「今此五百鵠，　　諸色皆純白，",
    "T02n0128b_001:0840c20": "　盡滿虛空中，　　此是汝師耶？」",
    "T02n0128b_001:0840c21": "時，女復以此偈報曰：",
    "T02n0128b_001:0840c22": "「佛經之所說，　　分別其義句，",
    "T02n0128b_001:0840c23": "　又演結使聚，　　此名迦旃延。」",
    "T02n0128b_001:0840c24": "是時，尊者大迦旃延繞彼城三匝往詣長者",
    "T02n0128b_001:0840c25": "家。是時，離越化作五百虎，在上坐而往詣",
    "T02n0128b_001:0840c26": "彼城。長者見已，以此偈問女曰：",
    "T02n0128b_001:0840c27": "「今此五百虎，　　衣毛甚悅懌，",
    "T02n0128b_001:0840c28": "　又在上坐者，　　此是汝師耶？」",
    "T02n0128b_001:0840c29": "時，女以偈報曰：",
    "T02n0128b_001:0841a01": "「昔在祇洹樹，　　六年不移動，",
    "T02n0128b_001:0841a02": "　坐禪最第一，　　此名離越者。」",
    "T02n0128b_001:0841a03": "是時，尊者離越繞城三匝往詣長者家。是",
    "T02n0128b_001:0841a04": "時，尊者阿那律，化作五百師子極為勇猛，",
    "T02n0128b_001:0841a05": "在上坐往詣彼城。是時長者見已，以偈問",
    "T02n0128b_001:0841a06": "女曰：",
    "T02n0128b_001:0841a07": "「此五百師子，　　勇猛甚可畏，",
    "T02n0128b_001:0841a08": "　在上而坐者，　　此是汝師耶？」",
    "T02n0128b_001:0841a09": "時女以偈報曰：",
    "T02n0128b_001:0841a10": "「生時地大動，　　珍寶出於地，",
    "T02n0128b_001:0841a11": "　清淨眼無垢，　　佛弟阿那律。」",
    "T02n0128b_001:0841a12": "是時，阿那律繞城三匝往詣長者家。是時，",
    "T02n0128b_001:0841a13": "尊者大迦葉，化作五百匹馬，皆朱毛尾金",
    "T02n0128b_001:0841a14": "銀交飾，在上坐並雨天華往詣彼城。長者",
    "T02n0128b_001:0841a15": "遙見已，以偈問女曰：",
    "T02n0128b_001:0841a16": "「金馬朱毛尾，　　其數有五百，",
    "T02n0128b_001:0841a17": "　為是轉輪王？　　為是汝師耶？」",
    "T02n0128b_001:0841a18": "女復以偈報曰：",
    "T02n0128b_001:0841a19": "「頭陀行第一，　　恒愍貧窮者，",
    "T02n0128b_001:0841a20": "　如來與半坐，　　最大迦葉是。」",
    "T02n0128b_001:0841a21": "是時，大迦葉繞城三匝往詣長者家。是時，尊",
    "T02n0128b_001:0841a22": "者大目犍連，化作五百象，皆有六牙，七處",
    "T02n0128b_001:0841a23": "平整金銀交飾，在上坐而來放大光明悉",
    "T02n0128b_001:0841a24": "滿世界，詣城在虛空之中，作倡妓樂不可",
    "T02n0128b_001:0841a25": "稱計，雨種種雜華，又虛空之中懸繒幡蓋",
    "T02n0128b_001:0841a26": "極為奇妙。爾時，長者遙見已，以偈問女曰：",
    "T02n0128b_001:0841a27": "「白象有六牙，　　在上如天王，",
    "T02n0128b_001:0841a28": "　今聞妓樂音，　　是釋迦文耶？」",
    "T02n0128b_001:0841a29": "時女以偈報曰：",
    "T02n0128b_001:0841b01": "「在彼大山上，　　降伏難陀龍，",
    "T02n0128b_001:0841b02": "　神足第一者，　　名曰大目連。",
    "T02n0128b_001:0841b03": "　我師故未來，　　此是弟子眾，",
    "T02n0128b_001:0841b04": "　聖師今當來，　　光明靡不照。」",
    "T02n0128b_001:0841b05": "是時，尊者大目犍連繞城三匝往詣長者",
    "T02n0128b_001:0841b06": "家。是時，世尊已知時到，披僧伽梨在虛空",
    "T02n0128b_001:0841b07": "中去地七仞。是時，尊者阿若拘隣在如來",
    "T02n0128b_001:0841b08": "右，舍利弗在如來左，爾時，阿難承佛威神，",
    "T02n0128b_001:0841b09": "在如來後而在執拂，千二百弟子前後圍",
    "T02n0128b_001:0841b10": "繞。如來最在中央，及諸神足弟子阿若拘",
    "T02n0128b_001:0841b11": "隣化作月天子，舍利弗化作日天子，諸餘",
    "T02n0128b_001:0841b12": "神足比丘或作釋提桓因，或化作梵天者，",
    "T02n0128b_001:0841b13": "或化作提頭吒毘留勒形者，毘留波叉或",
    "T02n0128b_001:0841b14": "作毘沙門形者領諸鬼神，或有作轉輪聖",
    "T02n0128b_001:0841b15": "王形者；或有入火光三昧，或有入水精三",
    "T02n0128b_001:0841b16": "昧，或有放光者，或有放煙作種種神足。是",
    "T02n0128b_001:0841b17": "時，梵天王在如來右，釋提桓因在如來左，",
    "T02n0128b_001:0841b18": "手執拂，密迹金剛力士在如來後，手執金",
    "T02n0128b_001:0841b19": "剛杵，毘沙門天王手執七寶之蓋，處虛空",
    "T02n0128b_001:0841b20": "中在如來上，恐有塵土坌如來身。是時，般",
    "T02n0128b_001:0841b21": "遮旬手執瑠璃琴，歎如來功德，及諸天神",
    "T02n0128b_001:0841b22": "悉虛空之中，作倡妓樂數千萬種，雨天雜",
    "T02n0128b_001:0841b23": "華散如來上。是時，波斯匿王、阿那邠邸長",
    "T02n0128b_001:0841b24": "者，及舍衛城內人民之類，皆見如來在虛",
    "T02n0128b_001:0841b25": "空中去地七仞，見已皆懷歡喜踊躍不能",
    "T02n0128b_001:0841b26": "自勝。是時，阿那邠邸長者，便說此偈：",
    "T02n0128b_001:0841b27": "「如來實神妙，　　愛民如赤子，",
    "T02n0128b_001:0841b28": "　快哉須摩提，　　當受如來法。」",
    "T02n0128b_001:0841b29": "爾時，波斯匿王及阿那邠邸長者，散種種",
    "T02n0128b_001:0841c01": "名香雜華，是時世尊將諸比丘眾前後圍",
    "T02n0128b_001:0841c02": "遶，及諸神天不可稱計，如似鴈王在虛空",
    "T02n0128b_001:0841c03": "中往詣彼城。是時，般遮旬以偈歎佛：",
    "T02n0128b_001:0841c04": "「諸生結永盡，　　意念不錯亂，",
    "T02n0128b_001:0841c05": "　以無塵垢足，　　入彼舊邦土。",
    "T02n0128b_001:0841c06": "　心性極清淨，　　斷魔邪惡念，",
    "T02n0128b_001:0841c07": "　功德如大海，　　今入彼邦土。",
    "T02n0128b_001:0841c08": "　顏貌甚殊特，　　諸使永不起，",
    "T02n0128b_001:0841c09": "　為彼不自處，　　今入彼邦土。",
    "T02n0128b_001:0841c10": "　以度四流淵，　　脫於生老死，",
    "T02n0128b_001:0841c11": "　以斷有根源，　　今入彼邦土。」",
    "T02n0128b_001:0841c12": "是時滿財長者，遙見世尊從遠而來，諸根",
    "T02n0128b_001:0841c13": "憺怕世之希有，淨如天金，有三十二相八",
    "T02n0128b_001:0841c14": "十種好莊嚴其身，猶須彌山出眾山上，亦",
    "T02n0128b_001:0841c15": "如金聚放大光明。是時，長者，以偈問須摩",
    "T02n0128b_001:0841c16": "提曰：",
    "T02n0128b_001:0841c17": "「此是日光耶，　　未曾見此容，",
    "T02n0128b_001:0841c18": "　數千萬億光，　　未敢能熟視。」",
    "T02n0128b_001:0841c19": "是時須摩提女長跪叉手向如來，以此偈",
    "T02n0128b_001:0841c20": "報長者曰：",
    "T02n0128b_001:0841c21": "「非日非有日，　　而放千種光，",
    "T02n0128b_001:0841c22": "　為一切眾生，　　亦復是我師。",
    "T02n0128b_001:0841c23": "　皆共歎如來，　　如前之所說，",
    "T02n0128b_001:0841c24": "　今當獲大果，　　勤加供養之。」",
    "T02n0128b_001:0841c25": "是時，滿財長者右膝著地，復以偈歎如來曰：",
    "T02n0128b_001:0841c26": "「自歸十力尊，　　圓光金色體，",
    "T02n0128b_001:0841c27": "　天人所歎敬，　　今日自歸命。",
    "T02n0128b_001:0841c28": "　尊今是日王，　　如月星中明，",
    "T02n0128b_001:0841c29": "　以度不度者，　　今日自歸命。",
    "T02n0128b_001:0842a01": "　尊如天帝像，　　如梵行慈心，",
    "T02n0128b_001:0842a02": "　自脫脫眾生，　　今日自歸命。",
    "T02n0128b_001:0842a03": "　天世人中尊，　　諸鬼神王上，",
    "T02n0128b_001:0842a04": "　降伏諸外道，　　今日自歸命。」",
    "T02n0128b_001:0842a05": "是時，須摩提女長跪叉手，歎世尊曰：",
    "T02n0128b_001:0842a06": "「自降能降他，　　自止復止人，",
    "T02n0128b_001:0842a07": "　以度度人民，　　已解復脫人，",
    "T02n0128b_001:0842a08": "　度岸使度岸，　　自照照群萌，",
    "T02n0128b_001:0842a09": "　靡不有度者，　　除鬪無鬪訟，",
    "T02n0128b_001:0842a10": "　極自淨潔住，　　心意不傾動，",
    "T02n0128b_001:0842a11": "　十力哀愍世，　　重自頂禮敬。",
    "T02n0128b_001:0842a12": "「有慈悲喜護之心，具空無相願，於欲界中",
    "T02n0128b_001:0842a13": "最尊第一，天中之上七財具足，擁護天人",
    "T02n0128b_001:0842a14": "自然梵生，亦無與等亦可不像貌，我今日",
    "T02n0128b_001:0842a15": "歸命。」是時六千梵志，見世尊作如此神變，",
    "T02n0128b_001:0842a16": "各各自相謂言：「我等可離此國更適他土，",
    "T02n0128b_001:0842a17": "此沙門瞿曇已降此國中人民。」是時，六千",
    "T02n0128b_001:0842a18": "梵志尋出國去，更不復入國，猶如師子獸",
    "T02n0128b_001:0842a19": "王出於山谷，而觀四方復三鳴吼，方行而",
    "T02n0128b_001:0842a20": "求。諸有獸蟲之類各奔所趣莫知所，如飛",
    "T02n0128b_001:0842a21": "逝沈伏，若伏有力神象聞師子聲，各奔所",
    "T02n0128b_001:0842a22": "趣不能自安。所以然者？由師子獸王極有",
    "T02n0128b_001:0842a23": "威神故，此亦如是。彼六千梵志聞世尊音",
    "T02n0128b_001:0842a24": "響之聲，各各馳走不得自寧。所以然者？由",
    "T02n0128b_001:0842a25": "沙門瞿曇有威力故。是時，世尊還捨神足，",
    "T02n0128b_001:0842a26": "如常法則入滿富城中。是時，世尊足蹈門",
    "T02n0128b_001:0842a27": "閾上，是時天地大動，諸尊神天散華供養。",
    "T02n0128b_001:0842a28": "是時，人民見世尊容貌諸根寂靜，有三十二",
    "T02n0128b_001:0842a29": "相、八十種好，而自莊嚴。人民之類便說此偈：",
    "T02n0128b_001:0842b01": "「二足尊極妙，　　梵志不敢當，",
    "T02n0128b_001:0842b02": "　無故事梵志，　　失此人中尊。」",
    "T02n0128b_001:0842b03": "是時，世尊往詣長者家，就座而坐。爾時，彼",
    "T02n0128b_001:0842b04": "國人民極為熾盛，時長者家有八萬四千",
    "T02n0128b_001:0842b05": "人民之類，皆悉雲集，欲壞長者坊舍，方見",
    "T02n0128b_001:0842b06": "世尊及比丘僧，爾時，世尊便作是念：「此人",
    "T02n0128b_001:0842b07": "民之類必有所損，可作神力使舉國人民",
    "T02n0128b_001:0842b08": "盡見我身及比丘僧。」爾時，世尊化長者屋",
    "T02n0128b_001:0842b09": "舍，作瑠璃色內外相視，如似觀掌中珠。爾",
    "T02n0128b_001:0842b10": "時，須摩提女前至佛所，頭面禮足悲喜交",
    "T02n0128b_001:0842b11": "集，便說此偈：",
    "T02n0128b_001:0842b12": "「一切智慧具，　　盡度一切法，",
    "T02n0128b_001:0842b13": "　復斷欲愛網，　　我今自歸命。",
    "T02n0128b_001:0842b14": "　寧使我父母，　　而毀我雙目，",
    "T02n0128b_001:0842b15": "　不來適此間，　　邪見五逆中。",
    "T02n0128b_001:0842b16": "　宿作何惡緣，　　得來至此處，",
    "T02n0128b_001:0842b17": "　如鳥入羅網，　　願斷此疑結。」",
    "T02n0128b_001:0842b18": "爾時，世尊復以偈報女曰：",
    "T02n0128b_001:0842b19": "「汝今快勿慮，　　憺怕自開意，",
    "T02n0128b_001:0842b20": "　亦莫起想著，　　如來今當演。",
    "T02n0128b_001:0842b21": "　汝本無罪緣，　　得來至此間，",
    "T02n0128b_001:0842b22": "　願誓之果報，　　欲度此眾生。",
    "T02n0128b_001:0842b23": "　今當拔根源，　　不墮三惡趣，",
    "T02n0128b_001:0842b24": "　數千眾生類，　　汝前當得度。",
    "T02n0128b_001:0842b25": "　今日當淨除，　　使得智慧眼，",
    "T02n0128b_001:0842b26": "　使天人民類，　　汝見如觀珠。」",
    "T02n0128b_001:0842b27": "是時須摩提女聞此語已，歡喜踊躍不能",
    "T02n0128b_001:0842b28": "自勝。是時，長者將已僕從，供給飲食種種",
    "T02n0128b_001:0842b29": "甘饌，見世尊食已訖，行清淨水更取一小",
    "T02n0128b_001:0842c01": "座，在如來前坐，及諸營從及八萬四千眾",
    "T02n0128b_001:0842c02": "各各次第坐，或有自稱姓名而坐。爾時，世",
    "T02n0128b_001:0842c03": "尊漸與彼長者及八萬四千人民之類，說",
    "T02n0128b_001:0842c04": "於妙論，所謂論者，戒論、施論、生天之論，欲",
    "T02n0128b_001:0842c05": "不淨想、漏為穢惡，出家為要。爾時，世尊以",
    "T02n0128b_001:0842c06": "見長者及須摩提女八萬四千人民之類心",
    "T02n0128b_001:0842c07": "開意解，諸佛世尊常所說法，苦集盡道，普",
    "T02n0128b_001:0842c08": "與此眾生說之。彼各於座上諸塵垢盡得",
    "T02n0128b_001:0842c09": "法眼淨，猶如極淨白[疊*毛]易染為色，此亦如",
    "T02n0128b_001:0842c10": "是。滿財長者須摩提女，及八萬四千人民",
    "T02n0128b_001:0842c11": "之類，諸塵垢盡得法眼淨，無復狐疑，得無",
    "T02n0128b_001:0842c12": "所畏，皆歸三尊受持五戒。是時，須摩提女",
    "T02n0128b_001:0842c13": "即於佛前，而說此偈：",
    "T02n0128b_001:0842c14": "「如來耳清徹，　　聞我遇此苦，",
    "T02n0128b_001:0842c15": "　降神至此化，　　諸人得法眼。」",
    "T02n0128b_001:0842c16": "爾時，世尊已說法訖，即從座起還詣所在。",
    "T02n0128b_001:0842c17": "是時，諸比丘白佛言：「須摩提女本作何因",
    "T02n0128b_001:0842c18": "緣生富貴家？復作何因緣墮此邪見之家？",
    "T02n0128b_001:0842c19": "復作何善功德今得法眼淨？復作何功德",
    "T02n0128b_001:0842c20": "使八萬四千人皆得法眼淨？」爾時，世尊告",
    "T02n0128b_001:0842c21": "諸比丘：「過去久遠此賢劫中，有迦葉佛、明",
    "T02n0128b_001:0842c22": "行成為、善逝、世間解、無上士、道法御、天人師，",
    "T02n0128b_001:0842c23": "號佛、眾祐，在波羅[木*奈]國界於中遊化，與大",
    "T02n0128b_001:0842c24": "比丘眾二萬人俱。爾時，有王名曰哀愍，有女",
    "T02n0128b_001:0842c25": "名須摩那，是時此女極有敬心，向迦葉如",
    "T02n0128b_001:0842c26": "來奉持禁戒恒好布施，又四事供養。云何",
    "T02n0128b_001:0842c27": "為四？一者施，二者愛敬，三者利人，四者等",
    "T02n0128b_001:0842c28": "利。於迦葉如來所而誦法句，在高樓上高",
    "T02n0128b_001:0842c29": "聲誦習，並作此願：『恒有此四愛之法，又於",
    "T02n0128b_001:0843a01": "如來前而誦法句，其中設有毫釐之福者，",
    "T02n0128b_001:0843a02": "所生之處不墮惡趣亦莫墮貧家，當來之",
    "T02n0128b_001:0843a03": "世，亦當復值如此之尊，使我莫轉女人身，",
    "T02n0128b_001:0843a04": "即於女身得法眼淨。』是時，城中人民之類，",
    "T02n0128b_001:0843a05": "聞王女作如此誓願，皆共聚集，至王女所",
    "T02n0128b_001:0843a06": "而作是說：『王女今日極為篤信作諸功德，",
    "T02n0128b_001:0843a07": "四事不乏布施兼愛利人等利，復作誓願，",
    "T02n0128b_001:0843a08": "使當來之世值如此之尊，若為我說法尋",
    "T02n0128b_001:0843a09": "得法眼淨，今日王女已作誓願，并及我等",
    "T02n0128b_001:0843a10": "國土人民同時得度。』時，王女報曰：『我持此",
    "T02n0128b_001:0843a11": "功德并施汝等，設值如來說法者，同時度",
    "T02n0128b_001:0843a12": "汝等。』比丘！豈有疑乎？莫作是觀。爾時哀愍",
    "T02n0128b_001:0843a13": "王，今須達長者是；爾時王女者，今須摩提",
    "T02n0128b_001:0843a14": "女是也；爾時國土人民之類，今八萬四千",
    "T02n0128b_001:0843a15": "眾是。由彼誓願，今值我身聞法得道，及彼",
    "T02n0128b_001:0843a16": "人民之類，盡作法眼淨。此是其義，當念奉",
    "T02n0128b_001:0843a17": "行。所以然者？此四事者最是福田。若有比",
    "T02n0128b_001:0843a18": "丘，親近四事便獲四諦，當求方便成四事",
    "T02n0128b_001:0843a19": "法。如是諸比丘！當作是學。」爾時，諸比丘聞",
    "T02n0128b_001:0843a20": "佛所說，歡喜奉行。",
    "T02n0128b_001:0843a21": "須摩提女經"
}