{
    "T33n1717_019:0948b12": "法華玄義釋籤卷第十九",
    "T33n1717_019:0948b14": "天台沙門湛然述",
    "T33n1717_019:0948b15": "五教相中二：先明來意，次開章解釋。初文中",
    "T33n1717_019:0948b16": "又二：初正明來意，次「但聖」下述開章意。初",
    "T33n1717_019:0948b17": "文云「若弘法華」至「有闕」者，法華前經，但當",
    "T33n1717_019:0948b18": "文判釋於義未失，當文辨教於理易明；若",
    "T33n1717_019:0948b19": "弘法華，須辨一期五時教相，說佛本意，意",
    "T33n1717_019:0948b20": "在何之？諸經有體，體趣何等？明宗明用為",
    "T33n1717_019:0948b21": "何所依？是故前釋宗用中云，用是宗用、宗是",
    "T33n1717_019:0948b22": "體宗，名總標三、教相判四，是故法華不明",
    "T33n1717_019:0948b23": "教相，使前四義冥無所顯，四義不顯妙法",
    "T33n1717_019:0948b24": "難明，故不明教相於理實闕。次文為五：",
    "T33n1717_019:0948b25": "初「但聖意」下述大意意，次「前代」下述異解意，",
    "T33n1717_019:0948b26": "三「雖阡陌」下述明難意，四「然義不」下述去取",
    "T33n1717_019:0948b27": "意，五「南嶽」下述判教意。以聖旨難知，故須",
    "T33n1717_019:0948b28": "先出大意。以諸師不同，故須逐失略列。以",
    "T33n1717_019:0948b29": "無一全，是故一一難破。以不全非，故須",
    "T33n1717_019:0948c01": "明去取，唯證可從，故準南嶽正判。次開章",
    "T33n1717_019:0948c02": "解釋中二：先列章，次解釋中初大意者，大略",
    "T33n1717_019:0948c03": "而言，五時教中前之四時當部被物，而不須",
    "T33n1717_019:0948c04": "明設教多少、開合增減對帶等意，意在何",
    "T33n1717_019:0948c05": "之？於中為三：初明說之根本，次「說餘」下正",
    "T33n1717_019:0948c06": "明大意，三「若能」下結勸。初文者，約佛自證",
    "T33n1717_019:0948c07": "本不可說，若被此土機緣，須假立聲教。次",
    "T33n1717_019:0948c08": "正大意中四：初明教法優劣，次「其宿植」下明",
    "T33n1717_019:0948c09": "物機不同，三「如是」下明如來能鑒，四「又已今",
    "T33n1717_019:0948c10": "當」下明校量所說。初又二：初明餘經當機",
    "T33n1717_019:0948c11": "當部，不涉始終；次「今經」下明今經化緣教",
    "T33n1717_019:0948c12": "旨始末，該攝遠近。初文又三：初總略標示，",
    "T33n1717_019:0948c13": "次「至如」下別明前後諸教，三「凡此」下總結諸",
    "T33n1717_019:0948c14": "教未窮。初如文。次文自五，即四時并涅槃。",
    "T33n1717_019:0948c15": "初云「至如華嚴」至「住上地上」者，今家為顯",
    "T33n1717_019:0948c16": "部中圓別二位不同，故云地住。新譯經中初",
    "T33n1717_019:0948c17": "會六品，秖明如來現相、普賢三昧、世界藏",
    "T33n1717_019:0948c18": "海，第二會六品，前之五品但明人法名號、",
    "T33n1717_019:0948c19": "菩薩發問，為入住之端，第三會六品秖說",
    "T33n1717_019:0948c20": "十住，第四會四品秖說十行，第五會三品",
    "T33n1717_019:0948c21": "秖說十向，第六會一品秖說十地，第七會",
    "T33n1717_019:0948c22": "十一品秖明十地勝進行耳，第八會明離",
    "T33n1717_019:0948c23": "世間一品，及以最後入法界品，秖是令信善",
    "T33n1717_019:0948c24": "知識教，故知一經三十七品，俱明菩薩行",
    "T33n1717_019:0948c25": "位功德。言「圓別」者，住中多明圓融之相，行",
    "T33n1717_019:0948c26": "後多明歷別之相，而皆不明行位之意，不",
    "T33n1717_019:0948c27": "語初成頓說大旨。四含灼然說小而已，而",
    "T33n1717_019:0948c28": "亦不明說小之意，於大化不獲，垂以劣",
    "T33n1717_019:0948c29": "形，說以淺法，赴小機宜，豈非曲巧？方等折",
    "T33n1717_019:0949a01": "小，如〈弟子品〉，彈偏，如〈菩薩品〉；如〈觀眾生",
    "T33n1717_019:0949a02": "品〉，即是歎大，稱歎文殊及淨名等，即是褒",
    "T33n1717_019:0949a03": "圓。又〈弟子品〉，用折不同，有用三教，如訶",
    "T33n1717_019:0949a04": "目連是歎大；有用圓訶，如訶身子是褒",
    "T33n1717_019:0949a05": "圓；慈悲行願如〈問疾品〉、〈佛道品〉；事理殊絕",
    "T33n1717_019:0949a06": "如〈不思議品〉，〈香積品〉等，是事殊絕，〈入不二",
    "T33n1717_019:0949a07": "法門品〉，是理殊絕，雖有此勝亦不明大小",
    "T33n1717_019:0949a08": "並席具對眾機等意。般若論通則通於三",
    "T33n1717_019:0949a09": "教，故曰「三人」。論別則獨在別圓，故云「獨進」。",
    "T33n1717_019:0949a10": "三教同被盡淨虛融，二乘之人無心悕取，鈍",
    "T33n1717_019:0949a11": "根菩薩推功上人，別教地前謂為別俗，圓眾",
    "T33n1717_019:0949a12": "自謂一切圓融，故使文中始自色心、終乎",
    "T33n1717_019:0949a13": "種智，融通遍入，而亦不說設教所以。別是",
    "T33n1717_019:0949a14": "不共，而不明一部有共不共意也。涅槃重",
    "T33n1717_019:0949a15": "施方便，又於經初已開常宗，斥奪三脩十",
    "T33n1717_019:0949a16": "仙小證，中間廣答三十六問，廣辨菩薩五行",
    "T33n1717_019:0949a17": "十功，而亦少明用方便意。結文，可知。次明",
    "T33n1717_019:0949a18": "今經中二：先敘諸經以為綱目，次「但論」下",
    "T33n1717_019:0949a19": "明今經以為綱格。初文言「法門綱目」者，自",
    "T33n1717_019:0949a20": "法華已前諸經所明方便教門，如華嚴中別",
    "T33n1717_019:0949a21": "鹿苑四含，方等中三，般若中二，並是圓門綱",
    "T33n1717_019:0949a22": "目而已。雖諸部中有權有實而並不明權",
    "T33n1717_019:0949a23": "實本迹被物之意，故非大綱。故說法華唯",
    "T33n1717_019:0949a24": "存大綱，不事綱目。次明今經者，欲明今",
    "T33n1717_019:0949a25": "經復先敘始末，方顯今妙。敘始末者，迹",
    "T33n1717_019:0949a26": "門以大通為元始，本門以本因為元始，",
    "T33n1717_019:0949a27": "今日以初成為元始，大通已後本成已來如",
    "T33n1717_019:0949a28": "是中間節節施化，皆以漸頓適物機情，若",
    "T33n1717_019:0949a29": "大若小皆為取物機而與法差別。若今日",
    "T33n1717_019:0949b01": "中間言取與者，華嚴已後法華之前，觀機為",
    "T33n1717_019:0949b02": "取，逗物為與，適者得也，謂得時而用；諸經",
    "T33n1717_019:0949b03": "不爾未為大體。次「大事」下正明今經，「說教」",
    "T33n1717_019:0949b04": "等者，明今經是一代之綱格，「格」正也。「大化」等",
    "T33n1717_019:0949b05": "者，明一化之極，「筌」字應從竹，「蹄」字如《止觀》",
    "T33n1717_019:0949b06": "記。次明物機不同中又二：先明四種根性",
    "T33n1717_019:0949b07": "不同，次明今經純一根性教意綱紀。初文",
    "T33n1717_019:0949b08": "自為四意，從「其宿植」去正出今經，敘於一",
    "T33n1717_019:0949b09": "代用教之意，故前文云「始從華嚴至般若",
    "T33n1717_019:0949b10": "來，皆不說於設教之意」，故從此下騰今經",
    "T33n1717_019:0949b11": "意，述一代教用與之由，故初說華嚴意在",
    "T33n1717_019:0949b12": "大根，言不涉小則三意未周，一不攝小",
    "T33n1717_019:0949b13": "機，二不開權，三不發迹。從「其不堪者」去，",
    "T33n1717_019:0949b14": "說阿含教，意在於小，亦有三意未周，一不",
    "T33n1717_019:0949b15": "涉大機，餘二如前。從「既得道已」去，說方",
    "T33n1717_019:0949b16": "等教具明大小，總有二意，一逗大逗小，二",
    "T33n1717_019:0949b17": "以大斥小，亦三意未周，一者不明逗緣彈",
    "T33n1717_019:0949b18": "斥之意，餘二同前。從「若宜兼通」去，說般若",
    "T33n1717_019:0949b19": "教，亦有二意，一通被大小，二洮汰付財，亦",
    "T33n1717_019:0949b20": "三意未周，一者無通被洮汰之意，餘二同",
    "T33n1717_019:0949b21": "前。次文二：初明開顯，次結成綱紀。從「過",
    "T33n1717_019:0949b22": "此難已」去唯至法華說前教意、顯今教意，",
    "T33n1717_019:0949b23": "故云「過此已後」。定之以父子，開權人也。付",
    "T33n1717_019:0949b24": "之以家業，委權實法也。此約迹門開權顯",
    "T33n1717_019:0949b25": "實。次拂之以權迹、顯之以實本，此本門開迹",
    "T33n1717_019:0949b26": "顯本也。此即法華之大綱。今家之撮要不過",
    "T33n1717_019:0949b27": "數行而已，收一代教法，出法華文心，辨諸",
    "T33n1717_019:0949b28": "教所以，請有眼者委悉尋之。勿云法華漸",
    "T33n1717_019:0949b29": "圓不及華嚴頓極，當知法華約部則尚破",
    "T33n1717_019:0949c01": "華嚴般若，約教則尚破別教後心，如此教",
    "T33n1717_019:0949c02": "旨豈同外人因中有果等而為匹類耶？一",
    "T33n1717_019:0949c03": "一文中皆先述教意，次引文證。次「當知」下",
    "T33n1717_019:0949c04": "結成今經綱紀，中三：先法，次譬，三引無量",
    "T33n1717_019:0949c05": "義意以合譬。若無諸數將何以紀定？若不",
    "T33n1717_019:0949c06": "紀定將何以結歸？若不結歸則佛意杳漫，",
    "T33n1717_019:0949c07": "若無諸數則化儀不周。故開權顯實即",
    "T33n1717_019:0949c08": "彼所行是菩薩道，開迹顯本本迹雖殊不",
    "T33n1717_019:0949c09": "思議一。三明佛意鑒機中二：先明鑒機來",
    "T33n1717_019:0949c10": "久，次「當知」下明佛意難測。初文又二：初總",
    "T33n1717_019:0949c11": "述，次別指。初文言「法身地」等者，自本地真",
    "T33n1717_019:0949c12": "因初住已來，遠鑒今日乃至未來大小眾機，",
    "T33n1717_019:0949c13": "故云「本行菩薩道時所成壽命今猶未盡」，豈",
    "T33n1717_019:0949c14": "今日迹中草座木樹方鑒今日大小機耶？次",
    "T33n1717_019:0949c15": "「文云」下別明鑒機，以今日之事驗久遠之",
    "T33n1717_019:0949c16": "智，一代始成四十餘年，豈能令彼世界塵數",
    "T33n1717_019:0949c17": "菩薩萬億諸大聲聞便悟大道，現獲無生色",
    "T33n1717_019:0949c18": "聲之益略難稱紀，故知今日逗會赴昔成",
    "T33n1717_019:0949c19": "熟之機，況若種若脫非言可盡？於中又二：",
    "T33n1717_019:0949c20": "初略明始終一期佛意，次「信解」下重牒信解",
    "T33n1717_019:0949c21": "領鑒證成。初文又三：初明佛垂世本意，",
    "T33n1717_019:0949c22": "意雖知小而在大；次文云「殷勤」下明用",
    "T33n1717_019:0949c23": "小化本意，意雖知大而用小；三文云「諸佛」",
    "T33n1717_019:0949c24": "下明適機化儀佛意本暢，非始靈鷲其心泰",
    "T33n1717_019:0949c25": "然。次信解文具足五時，初華嚴時大機未",
    "T33n1717_019:0949c26": "起，以佛遠鑒令見而復遙。次於窓牖中下",
    "T33n1717_019:0949c27": "知小機先熟，故遙而不捨，所以密遣將護",
    "T33n1717_019:0949c28": "大機，故體業領付其意在茲。次「當知」下結，中",
    "T33n1717_019:0949c29": "二：先正結，次「文云」下引證。四明校量中二：",
    "T33n1717_019:0950a01": "先引〈法師品〉與一代校量，次「將說」下以疑",
    "T33n1717_019:0950a02": "請文與諸經校量。初文可知。次文中二：先",
    "T33n1717_019:0950a03": "明與諸經一向異，次唯華嚴與法華經廣",
    "T33n1717_019:0950a04": "辨同異。初文中「三止四請」者，〈方便品〉初佛止",
    "T33n1717_019:0950a05": "歎云：止舍利弗！不須復說。次舍利弗騰眾",
    "T33n1717_019:0950a06": "心請；次佛止云：止止不須復說，恐驚疑",
    "T33n1717_019:0950a07": "故。二舍利弗騰宿根利，是故復請；三佛復",
    "T33n1717_019:0950a08": "止舍利弗護增上慢故。三舍利弗復騰宿",
    "T33n1717_019:0950a09": "慧益多，是故更請；四如來許說，四身子願聞。",
    "T33n1717_019:0950a10": "「亦無疑網」等者，餘經雖亦有請有止，不",
    "T33n1717_019:0950a11": "同此經三乘四眾天龍咸有疑請，致請為",
    "T33n1717_019:0950a12": "往、佛止為復，皆至於三，名為殷勤。「說諸",
    "T33n1717_019:0950a13": "方等，觀文可知」者，且如說《方等陀羅尼》時，",
    "T33n1717_019:0950a14": "初敘雷音比丘為九十二億魔之所掩蔽，",
    "T33n1717_019:0950a15": "華聚菩薩請佛救護，佛便許以摩訶袒持",
    "T33n1717_019:0950a16": "調伏彼魔，後說滅罪脩行方法。如說《淨名》，",
    "T33n1717_019:0950a17": "初因命問疾述昔被彈，文殊承旨，廣論因",
    "T33n1717_019:0950a18": "疾調伏慰喻，此等諸文由問疾生，已下諸",
    "T33n1717_019:0950a19": "文，次第而起，不云再請，何況至三？「說大品",
    "T33n1717_019:0950a20": "時，猶酬梵請」者，如《大品》中，如來自敷師子",
    "T33n1717_019:0950a21": "之座，入王三昧，身分次第放於六百萬億光",
    "T33n1717_019:0950a22": "明，放光明已，復入師子遊戲三昧，現神變",
    "T33n1717_019:0950a23": "已，令無量人各各謂佛獨為我說，十方世",
    "T33n1717_019:0950a24": "界亦復如是。此中無請，仍用梵王初通請",
    "T33n1717_019:0950a25": "竟，是故此說猶酬梵王。所言「猶」者，佛初成",
    "T33n1717_019:0950a26": "道，梵王初請，請意既遠，鹿苑方等未稱梵",
    "T33n1717_019:0950a27": "心，故至般若尚酬初請。故知三請，唯獨法",
    "T33n1717_019:0950a28": "華，驗不虛矣。次與《華嚴》對辨者，今一家意，",
    "T33n1717_019:0950a29": "豈欲貶於法界融通、普賢遍入、文殊彌勒",
    "T33n1717_019:0950b01": "妙用無邊耶？但據彼部文猶帶行布，序首",
    "T33n1717_019:0950b02": "結集，自云始成，存行布故，仍未開權；言",
    "T33n1717_019:0950b03": "始成故，尚未發迹。此之二義，文意之綱骨、",
    "T33n1717_019:0950b04": "教法之心髓，而彼部不開不拂，焉知化迹",
    "T33n1717_019:0950b05": "無優劣耶？圓理無殊，故今許云「可為連類」，",
    "T33n1717_019:0950b06": "斥人師不了，故復論之。於中為二：初總明",
    "T33n1717_019:0950b07": "同異，次別比決。初連類者，如《華嚴》中說十",
    "T33n1717_019:0950b08": "住時，有十慧菩薩，法慧為首；說十行時，",
    "T33n1717_019:0950b09": "有十林菩薩，功德林為首；說十向時，有十",
    "T33n1717_019:0950b10": "幢菩薩，金剛幢為首，並云承佛力說；至",
    "T33n1717_019:0950b11": "說十地時，有三十六菩薩，皆以藏為名，金",
    "T33n1717_019:0950b12": "剛藏為首、解脫月居末。是金剛藏入大",
    "T33n1717_019:0950b13": "智慧光明三昧，十方皆爾。從三昧起，告諸",
    "T33n1717_019:0950b14": "菩薩言廣大如法界等，次列十地名竟，云",
    "T33n1717_019:0950b15": "三世十方諸佛無有不說此十地者，一切",
    "T33n1717_019:0950b16": "菩薩隨順佛說，作是說已默然而住，一切",
    "T33n1717_019:0950b17": "菩薩聞是語已渴仰欲聞，各各念言何故金",
    "T33n1717_019:0950b18": "剛藏菩薩說十地名已默然而住？眾中有菩",
    "T33n1717_019:0950b19": "薩名解脫月，知眾心念，說五行偈請金剛",
    "T33n1717_019:0950b20": "藏，金剛藏復說六行偈止云，眾生少信故",
    "T33n1717_019:0950b21": "我默然。解脫月復請云：大眾直心清淨善脩",
    "T33n1717_019:0950b22": "助道種諸善根(云云)。金剛藏復止云：眾雖",
    "T33n1717_019:0950b23": "清淨不久行者，智慧未明了。解脫月復請",
    "T33n1717_019:0950b24": "云：諸佛皆護念願說十地義，諸菩薩同聲偈",
    "T33n1717_019:0950b25": "請，諸佛放光照，光中偈讚竟。金剛藏復稱",
    "T33n1717_019:0950b26": "歎十地義深妙難思謙退已，次方乃云承佛",
    "T33n1717_019:0950b27": "力說，復誡眾令諦聽恭敬。又云：我之所說",
    "T33n1717_019:0950b28": "者如大海之一渧，次方廣說十地功德等。此",
    "T33n1717_019:0950b29": "乃三請兩止，猶闕《法華》一請一止，故云「連",
    "T33n1717_019:0950c01": "類」。況《法華》所請獨顯本迹一實長遠耶？又連",
    "T33n1717_019:0950c02": "類者，但云止請、不云所說之法，法非連",
    "T33n1717_019:0950c03": "類，不可為儔。而人師偏著，謂加於《法華》者，",
    "T33n1717_019:0950c04": "自古弘經論師不曉佛意，唯見《華嚴》事廣",
    "T33n1717_019:0950c05": "文長菩薩致請，而謂《華嚴》加勝《法華》，近代",
    "T33n1717_019:0950c06": "已來讀山門教者，仍有此說。誤哉！誤哉！況",
    "T33n1717_019:0950c07": "以人師但以請主勝劣相形，不云法門觀",
    "T33n1717_019:0950c08": "智勝此，而近代匠者更以教體謂勝《法華》，",
    "T33n1717_019:0950c09": "豈非誤耶？總明同異竟。次「身子」下別比決，",
    "T33n1717_019:0950c10": "中三：初正此決，次「彼以」下明比決意，三「但",
    "T33n1717_019:0950c11": "此」下結歸本文疑多請倍之意。初文又二：初",
    "T33n1717_019:0950c12": "斥古師云法華請者唯小，次「又彌勒」下救《法",
    "T33n1717_019:0950c13": "華》不及菩薩疑請。於中又二：先引齊，次「又",
    "T33n1717_019:0950c14": "本門」下明勝意。初云《法華》中彌勒求決於文",
    "T33n1717_019:0950c15": "殊，《華嚴》中解脫月請釋疑於金剛藏，若據",
    "T33n1717_019:0950c16": "二處菩薩互為賓主，並是深位是則似齊，故",
    "T33n1717_019:0950c17": "云「若為有異」，二處會主雖即釋迦、舍那不同，",
    "T33n1717_019:0950c18": "但是衣纓少殊內身不別。次文者，一往雖",
    "T33n1717_019:0950c19": "然，所請之法、所被機緣不無同異，華嚴兼",
    "T33n1717_019:0950c20": "別，法華純圓。又十方諸佛皆是舍那分身，而",
    "T33n1717_019:0950c21": "經中不說，亦是以權而覆於實，是故須此",
    "T33n1717_019:0950c22": "比決令勝。於中又三：初總明請人說者所",
    "T33n1717_019:0950c23": "說法勝，次「若彼」下別明眷屬勝，三「又彼」下明",
    "T33n1717_019:0950c24": "化主勝。初文者，《法華》本門是佛說佛法，與",
    "T33n1717_019:0950c25": "《華嚴》中加於菩薩說菩薩法，不無同異，如",
    "T33n1717_019:0950c26": "此優劣，佛旨難思。故大師自云：若較其優",
    "T33n1717_019:0950c27": "劣，恐失佛旨，佛旨但在誘物契真，但能被",
    "T33n1717_019:0950c28": "教門不可一概。所以復云：此法華經開權",
    "T33n1717_019:0950c29": "顯實、開迹顯本，如斯兩意永異餘經；請倍",
    "T33n1717_019:0951a01": "疑多復異諸教，故迹門三止四請，本門四請",
    "T33n1717_019:0951a02": "三誡。次文中言「不無疎密」者，知識疎、發心",
    "T33n1717_019:0951a03": "密，知識可互相成益，發心則師位不移，故",
    "T33n1717_019:0951a04": "知知識之言，覆此發心之事，顯覆不等疎",
    "T33n1717_019:0951a05": "密何疑？第三意者，彼十方說法，法同人同被",
    "T33n1717_019:0951a06": "加者同，是則化主、眷屬並以一身無量身互",
    "T33n1717_019:0951a07": "為主伴同而不同，一身多身一多自在，而",
    "T33n1717_019:0951a08": "覆其分身之說，但云主伴相關。設彼一身多",
    "T33n1717_019:0951a09": "身，但云法同名同，彼一華臺立一化主，華臺",
    "T33n1717_019:0951a10": "相去其量叵量，今以八方土田滿中諸佛，",
    "T33n1717_019:0951a11": "凡集幾許華臺佛耶？舉例而知塵數亦爾。比",
    "T33n1717_019:0951a12": "決意者，彼華嚴佛何殊法華，已如前說，餘",
    "T33n1717_019:0951a13": "並如文。及疏文中，廣以十義辨於同異。三",
    "T33n1717_019:0951a14": "結歸，如文。二結勸。",
    "T33n1717_019:0951a15": "○次異解中二：先明三意通用，次明諸師不",
    "T33n1717_019:0951a16": "同。初文者，頓、漸、不定名雖不殊，但明義不",
    "T33n1717_019:0951a17": "了，是故須破。初中言「南三北七」者，南謂南",
    "T33n1717_019:0951a18": "朝，即京江之南，北謂北朝，河北也。自宋",
    "T33n1717_019:0951a19": "朝已來三論相承，其師非一並稟羅什，但",
    "T33n1717_019:0951a20": "年代淹久文疏零落，至齊朝已來玄綱殆絕，",
    "T33n1717_019:0951a21": "江南盛弘《成實》，河北偏尚《毘曇》，於時高麗",
    "T33n1717_019:0951a22": "朗公至齊建武來至江南，難成實師結舌",
    "T33n1717_019:0951a23": "無對，因茲朗公自弘三論。至梁武帝勅十",
    "T33n1717_019:0951a24": "人止觀詮等，令學三論，九人但為兒戲，唯",
    "T33n1717_019:0951a25": "止觀詮習學成就。詮有學士四人入室，時",
    "T33n1717_019:0951a26": "人語曰「興皇伏虎朗，栖霞得意布，長干領語",
    "T33n1717_019:0951a27": "辯，禪眾文章勇」，故知南宗初弘《成實》，後尚",
    "T33n1717_019:0951a28": "三論。近代相傳以天台義指為南宗者，非",
    "T33n1717_019:0951a29": "也。自是山門一家相承，是故難則南北俱破，",
    "T33n1717_019:0951b01": "取則南北俱存。今時言北宗者，謂俱舍、唯",
    "T33n1717_019:0951b02": "識，南方近代亦無偏弘，其中諸師所用義",
    "T33n1717_019:0951b03": "意，若憑三論則應判為南宗。若今師所",
    "T33n1717_019:0951b04": "用《毘曇》、《成實》及三論等大小諸經，隨義引",
    "T33n1717_019:0951b05": "用不偏南北。若法相宗徒多依《大論》，觀門",
    "T33n1717_019:0951b06": "綱格正用《瓔絡》，融通諸法則依《大品》及",
    "T33n1717_019:0951b07": "諸部圓文，故知今家不偏朋黨。護身寺自",
    "T33n1717_019:0951b08": "軌法師，大乘是人為立號，以重其所習，故",
    "T33n1717_019:0951b09": "美之稱為大乘。",
    "T33n1717_019:0951b10": "○三明難中，先難南三，次難北七。初南三",
    "T33n1717_019:0951b11": "中，先難五時，次「今更」下重難前文用三時",
    "T33n1717_019:0951b12": "義。初文二，先難五時，次「五時之失」下結難。",
    "T33n1717_019:0951b13": "初文正難用《涅槃》五味五時，又三：初難五",
    "T33n1717_019:0951b14": "時，次難共用頓等三教，三難用涅槃五味。",
    "T33n1717_019:0951b15": "初文又二：初敘意，次正難。初言「先難五時」",
    "T33n1717_019:0951b16": "者，以初二師立三四時，攝在五時中故。先",
    "T33n1717_019:0951b17": "總標意竟。次「若言」下次第難其五時，即自",
    "T33n1717_019:0951b18": "為五文，初難十二年前有相教者，先牒其",
    "T33n1717_019:0951b19": "所立，次難。難中又四：初總難十二年前及以",
    "T33n1717_019:0951b20": "有相，次「又阿含」下單以空難，三「又成道」下難",
    "T33n1717_019:0951b21": "十二年前唯小，四「復次」下以《成論》破意難。初",
    "T33n1717_019:0951b22": "文中言「成論」等者，論屬十二年前，論文自",
    "T33n1717_019:0951b23": "明空義，論師判之為有相教，豈非以有",
    "T33n1717_019:0951b24": "加誣己宗為有相教。次文者，《阿含》即是十",
    "T33n1717_019:0951b25": "二年前，及《大論》所指皆明空義，如何云有？",
    "T33n1717_019:0951b26": "言「是老死」等者，如《止觀》第六記。次論所指",
    "T33n1717_019:0951b27": "云「三藏中明法空為大空」者，他云三藏通",
    "T33n1717_019:0951b28": "大小，何為但屬小？今明如《法華》云「貪著小",
    "T33n1717_019:0951b29": "乘三藏學者」。又《大論》中處處以三藏對衍",
    "T33n1717_019:0951c01": "而辨大小，故準此文以三藏為小。若論",
    "T33n1717_019:0951c02": "通者，小衍二門俱有三藏，自是通途非別意",
    "T33n1717_019:0951c03": "也。若唯通途，如何銷通《法華》、《大論》，具如《四教》",
    "T33n1717_019:0951c04": "本中廣明。故十二年前約顯露教，秖可通",
    "T33n1717_019:0951c05": "云三藏教耳。故不可云見有得道，若唯見",
    "T33n1717_019:0951c06": "有，妨於三門，是故文中且破存於計有之",
    "T33n1717_019:0951c07": "見。又三藏教，準不定教亦非獨在十二年",
    "T33n1717_019:0951c08": "前，如食檀耳是涅槃時，其事亦在四《阿含》",
    "T33n1717_019:0951c09": "內，迦留陀夷亦復如是。故顯露教十二年前",
    "T33n1717_019:0951c10": "定唯在小。三難唯小中二：初文引《央掘》",
    "T33n1717_019:0951c11": "仍是大乘明空，亦在十二年前。次又如《大",
    "T33n1717_019:0951c12": "論》得道已後十二年中，亦說般若。四《成論》斥",
    "T33n1717_019:0951c13": "意難中三：初直以論師斥意難教成虛設。",
    "T33n1717_019:0951c14": "次「又拘隣」下以得道人難得道不無，則教",
    "T33n1717_019:0951c15": "成無相。三「又若」下以得道與無相雙折。又",
    "T33n1717_019:0951c16": "為三：初難得道不得道教同無相及以邪",
    "T33n1717_019:0951c17": "說；次難得道仍存有相，道亦成外；三結成",
    "T33n1717_019:0951c18": "過相。次難十二年後亦二，先牒所立以略",
    "T33n1717_019:0951c19": "非，次「若言」下廣破。彼師以般若教為第二",
    "T33n1717_019:0951c20": "時，故般若無褒貶等。所以約此而為難辭。",
    "T33n1717_019:0951c21": "於中為六：初難無相不成，次「若言」下難不",
    "T33n1717_019:0951c22": "明佛性，三「若言」下以般若無會三難，四「若",
    "T33n1717_019:0951c23": "言」下以般若無彈訶難，五「若言」下以般若",
    "T33n1717_019:0951c24": "是第二時教難，六以般若通十二年前難。",
    "T33n1717_019:0951c25": "初如文。次文又三：初單以正因佛性難，次",
    "T33n1717_019:0951c26": "「故知」下以三佛性難，三「若言無常」下以八十",
    "T33n1717_019:0951c27": "年不說佛性難。初文又二：初以共不共般",
    "T33n1717_019:0951c28": "若難，次「大經」下以名義同難。又為四：初引",
    "T33n1717_019:0951c29": "五名中有佛性般若難，次彼師救，三「若爾」下",
    "T33n1717_019:0952a01": "重破，四「又涅槃」下重引文結同。初文云「佛",
    "T33n1717_019:0952a02": "性有五種名」，如《止觀》第三記，意仍少別。次",
    "T33n1717_019:0952a03": "救云「涅槃自是三德中之般若，非無相」者，",
    "T33n1717_019:0952a04": "此過更甚：一者三德般若，猶有相過；二者無",
    "T33n1717_019:0952a05": "相般若，非三德過，若非三德，即是無常，若",
    "T33n1717_019:0952a06": "是無常云何無相？縱屬小乘，亦非十二年後",
    "T33n1717_019:0952a07": "般若，無相不成，況重破中還為《涅槃》所指，",
    "T33n1717_019:0952a08": "涅槃何殊般若耶？況重立結同中涅槃佛",
    "T33n1717_019:0952a09": "性，與實際般若不殊。次以三佛性難，中三：",
    "T33n1717_019:0952a10": "初更牒《涅槃》、《般若》所明實相法性為正因，",
    "T33n1717_019:0952a11": "對餘二性為三因。次重引《金剛論》，證般若",
    "T33n1717_019:0952a12": "為了因佛性。三「但名異」下舉譬結難。三以",
    "T33n1717_019:0952a13": "八十年佛難，中二：先牒所計，次難。難中又",
    "T33n1717_019:0952a14": "三：初以八十年佛亦說常難，次引《大論》秖",
    "T33n1717_019:0952a15": "是一身而分生法難，三以小況並難。初言",
    "T33n1717_019:0952a16": "「云云」者，涅槃八十既說常，般若八十豈不",
    "T33n1717_019:0952a17": "說？般若八十若不說，涅槃八十安得說？廣",
    "T33n1717_019:0952a18": "並(云云)。次引《大論》又二：先分二身，次二身",
    "T33n1717_019:0952a19": "合。初文者，般若之中既為諸菩薩，當知化",
    "T33n1717_019:0952a20": "主必非生死，若非生死即是常住，若是常",
    "T33n1717_019:0952a21": "住明常灼然。所言「佛有生法二身」者，如《大",
    "T33n1717_019:0952a22": "品》中華積世界普明菩薩欲來此土，彼佛",
    "T33n1717_019:0952a23": "命其問訊釋迦少病少惱等。論問云：何故",
    "T33n1717_019:0952a24": "諸佛問訊而言病惱？論答云：佛有生法二",
    "T33n1717_019:0952a25": "身故，生身有寒熱乃至九惱，法身無病，故",
    "T33n1717_019:0952a26": "問生身不問法身。次「釋論」下明二身合者，",
    "T33n1717_019:0952a27": "教分二身為機劣故，豈以為劣機故暫",
    "T33n1717_019:0952a28": "現無常，即以無常加誣法性令無常耶？",
    "T33n1717_019:0952a29": "三舉小為況者，「均提沙彌」緣出《大論》，如《止",
    "T33n1717_019:0952b01": "觀》第四記。彼小乘言「不滅」者，以無作之業",
    "T33n1717_019:0952b02": "至未來世名為不滅，非常住不滅，且引不",
    "T33n1717_019:0952b03": "滅破彼無常。三般若無會三難者，其實般",
    "T33n1717_019:0952b04": "若未會其人，今且以會法而為難者，彼亦",
    "T33n1717_019:0952b05": "不曉會法不會人故。又為二：別汎引天",
    "T33n1717_019:0952b06": "子發心，天子雖非二乘，然發菩提即當",
    "T33n1717_019:0952b07": "會義；次引聲聞發心正明會義。又為二：初",
    "T33n1717_019:0952b08": "引經，次「若聲聞」下釋。初文中云「與生死作",
    "T33n1717_019:0952b09": "障隔」者，滅智灰身永斷生死，若其發心大悲",
    "T33n1717_019:0952b10": "利物，應處生死與物結緣，若種若脫而成",
    "T33n1717_019:0952b11": "熟之，是故二乘已斷生死，永與生死作障",
    "T33n1717_019:0952b12": "隔故，不能復入生死益物。「若發三菩提心",
    "T33n1717_019:0952b13": "者，我亦隨喜」者，折挫小行令發大心，於權",
    "T33n1717_019:0952b14": "教中雖云敗種，佛以實理而發動之，假使",
    "T33n1717_019:0952b15": "能發菩提心者，我亦隨喜。四難無褒貶，中",
    "T33n1717_019:0952b16": "四：初引斥智，次「又十三」下引斥教，三「又云」",
    "T33n1717_019:0952b17": "下以引失教旨難，四「豈有」下結。次文言「不",
    "T33n1717_019:0952b18": "從大家求食」等者，經云「汝是上人應求上",
    "T33n1717_019:0952b19": "法，不應自鄙唯居下位，不應如彼攀附",
    "T33n1717_019:0952b20": "枝葉，狗狎作務」等。三引失教旨中言「見",
    "T33n1717_019:0952b21": "象」等者，立小乘教本期於大，住小亡大",
    "T33n1717_019:0952b22": "斯為不黠。四結如文。五難是第二時，中二：",
    "T33n1717_019:0952b23": "初引諸經，次「經經」下結難。六難十二年後",
    "T33n1717_019:0952b24": "有無相，如文。次難第三時者，彼以方等",
    "T33n1717_019:0952b25": "為第三時教，故須約褒貶等難。於中為",
    "T33n1717_019:0952b26": "二：初牒所計，次「今問」下正難。初如文。次為",
    "T33n1717_019:0952b27": "四：初難方等不應在般若之後，次「又彌勒」",
    "T33n1717_019:0952b28": "下難被彈不應獨在聲聞，三「若言」下難不",
    "T33n1717_019:0952b29": "應以七百之壽用判方等，四以三佛性難",
    "T33n1717_019:0952c01": "同涅槃常住。初二如文。第三中又三：初難，",
    "T33n1717_019:0952c02": "次「文辨」下再辨，三「又云」下引證常身。初文",
    "T33n1717_019:0952c03": "中云「七百阿僧祇」者，《楞嚴》七百及《淨名》、《金剛》",
    "T33n1717_019:0952c04": "二經俱是第三時教，何故不取《金剛》為正？",
    "T33n1717_019:0952c05": "而人師苦以七百判為無常，若七百無常，《金",
    "T33n1717_019:0952c06": "剛》豈常？方等金剛若無常者，涅槃金剛何必",
    "T33n1717_019:0952c07": "是常？涅槃無常，佛性何在？言「何疾何惱」者，",
    "T33n1717_019:0952c08": "《乳光經》中「佛在毘耶離音樂樹下眾會說法，",
    "T33n1717_019:0952c09": "佛少中風當用牛乳，時城中有梵志，名摩",
    "T33n1717_019:0952c10": "耶利，五百弟子，為國大長者，不信佛法，不",
    "T33n1717_019:0952c11": "知布施，羅覆宅庭，不令鳥侵，所居之處去",
    "T33n1717_019:0952c12": "佛不遠。佛告阿難：汝持我名至梵志所，",
    "T33n1717_019:0952c13": "索乳[豸*童]來。阿難受教而往，持鉢門下立。時",
    "T33n1717_019:0952c14": "梵志欲入王宮，因見阿難，問曰：何故晨朝",
    "T33n1717_019:0952c15": "持鉢住此？阿難具以佛意答梵志。梵志默",
    "T33n1717_019:0952c16": "然思惟：若不與乳，諸人咸謂我慳；若與乳",
    "T33n1717_019:0952c17": "者，諸梵志謂我事瞿曇道。復思惟已，即授",
    "T33n1717_019:0952c18": "弊牛，令阿難自[穀禾+牛]，欲令弊牛觸殺阿難，折",
    "T33n1717_019:0952c19": "辱瞿曇。如謀而行。梵志五百弟子皆笑云：瞿",
    "T33n1717_019:0952c20": "曇常自言能度生老病死，今者自病須乳。」時",
    "T33n1717_019:0952c21": "維摩詰訶辭問答空聲等，具如《淨名》，仍廣",
    "T33n1717_019:0952c22": "於經。「時五百弟子，聞空中聲，即無狐疑，皆",
    "T33n1717_019:0952c23": "悉歡喜，發無上心。時梵志內外眷屬，及聚落",
    "T33n1717_019:0952c24": "中無數千人，皆隨阿難往看[穀禾+牛]牛。阿難",
    "T33n1717_019:0952c25": "至牛傍，自念我師法，不自[穀禾+牛]乳。言竟，忉",
    "T33n1717_019:0952c26": "利天座，為之大動，從天下來，化為小梵志，",
    "T33n1717_019:0952c27": "往牛傍。阿難見之歡喜，請取乳。即答阿難：",
    "T33n1717_019:0952c28": "我非梵志，是帝釋耳。聞世尊須乳，故來至",
    "T33n1717_019:0952c29": "此。阿難言：何能近此醒穢耶？答言：我之何",
    "T33n1717_019:0953a01": "如佛世尊耶？欲為取乳。唯願知時。帝釋諾，",
    "T33n1717_019:0953a02": "即持器至牛傍，牛便靜住。觀者驚怪：小梵",
    "T33n1717_019:0953a03": "志有何緣來，為之[穀禾+牛]乳，儻為弊牛觸死，",
    "T33n1717_019:0953a04": "當奈何耶？帝釋說偈言：今佛小中風，與",
    "T33n1717_019:0953a05": "乳作乳種，令佛服之差，得福無有量，",
    "T33n1717_019:0953a06": "佛尊天人師，常慈心憂念，蜎飛蠕動類，皆",
    "T33n1717_019:0953a07": "欲令度脫。爾時犢母說偈云：此手捫摸我，",
    "T33n1717_019:0953a08": "一切快乃爾，取我兩乳[豸*童]，置於後餘者，當",
    "T33n1717_019:0953a09": "持遺我子，朝來未得食，雖知有多福，作",
    "T33n1717_019:0953a10": "意當平等。於是犢子為母說偈云：我從無",
    "T33n1717_019:0953a11": "數劫，今得聞佛聲，即言持我分，盡用奉上",
    "T33n1717_019:0953a12": "佛，世尊一切師，甚難得再見，我食草飲水，",
    "T33n1717_019:0953a13": "自可足今日。更有五偈云云。於是阿難",
    "T33n1717_019:0953a14": "滿[穀禾+牛]乳去，梵志及親邑人見此稱歎，信解",
    "T33n1717_019:0953a15": "佛法得法眼淨。阿難至世尊所具述之。佛",
    "T33n1717_019:0953a16": "言：如是。此牛過去曾為長者，喜出息，償錢",
    "T33n1717_019:0953a17": "畢復抵觸他人，坐此墮畜生。今罪已畢。放",
    "T33n1717_019:0953a18": "口光授記：從此却後命終，七反生兜率天",
    "T33n1717_019:0953a19": "及梵天，復七反生人間豪家。牛母見彌勒",
    "T33n1717_019:0953a20": "成阿羅漢，犢子上下二十劫竟作佛號乳光。」",
    "T33n1717_019:0953a21": "當知世尊無疾無惱，為度人故現身有",
    "T33n1717_019:0953a22": "疾，為度眾生現行斯事。故淨名安慰阿",
    "T33n1717_019:0953a23": "難云：但為佛出五濁惡世，為眾生故現行",
    "T33n1717_019:0953a24": "斯法。二三如文。第四文又三：初引經題總",
    "T33n1717_019:0953a25": "具三脫即三佛性難，次引下文具三脫三",
    "T33n1717_019:0953a26": "佛性難，三「三義」下結難。次難第四時為法",
    "T33n1717_019:0953a27": "華同歸教者，又二：初牒文總斥，次「法華」下別",
    "T33n1717_019:0953a28": "難。別難又為二：初略舉《法華》明常辨性，次",
    "T33n1717_019:0953a29": "「華嚴」下別引並難。初文云「命章」者，「命」字口令",
    "T33n1717_019:0953b01": "也，謂教也；即命召也，謂章初也。次文又三：",
    "T33n1717_019:0953b02": "初引明常文，次引佛性文，三破神通。初文",
    "T33n1717_019:0953b03": "又五：初以《華嚴》為並難，彼許《華嚴》亦明",
    "T33n1717_019:0953b04": "常住，故將為並；次「又無量義」下以序文驗",
    "T33n1717_019:0953b05": "為難；三「若言」下以勅語多少為難；四引今",
    "T33n1717_019:0953b06": "文；五「法華論」下引三身為難。初文又二：先",
    "T33n1717_019:0953b07": "以迹門並難，次「又華嚴」下以本門並難。初",
    "T33n1717_019:0953b08": "文言「菩薩智慧如爪上土」者，《大經》三十二",
    "T33n1717_019:0953b09": "云：「爾時世尊取大地土置爪甲上，問迦葉",
    "T33n1717_019:0953b10": "言，是土多耶？十方世界地土多耶？迦葉答言：",
    "T33n1717_019:0953b11": "爪上土者不比十方所有土也。」經文本譬",
    "T33n1717_019:0953b12": "捨於人身得人身少，今借以譬菩薩智者",
    "T33n1717_019:0953b13": "如爪土等，華嚴甚深但為今序。第二第三如",
    "T33n1717_019:0953b14": "文。第四文者，引文三身壽命為難。第五文",
    "T33n1717_019:0953b15": "者，若不明常豈明三佛？次明三佛性又",
    "T33n1717_019:0953b16": "五：初引〈不輕〉文，次引《法華論》文，三引《涅",
    "T33n1717_019:0953b17": "槃》遙指，四引《涅槃》同明一乘，五汎舉《涅",
    "T33n1717_019:0953b18": "槃》猶劣。初二如文，第三文言「八千聲聞得",
    "T33n1717_019:0953b19": "授記別」者，如《止觀》第七記。第四同明一",
    "T33n1717_019:0953b20": "乘中言「畢竟」者，經云：「畢竟有二種，一者莊",
    "T33n1717_019:0953b21": "嚴畢竟，二者畢竟畢竟。又有二種，一者世間，",
    "T33n1717_019:0953b22": "二出世間。莊嚴畢竟謂六波羅蜜，畢竟畢竟",
    "T33n1717_019:0953b23": "謂一切眾生悉是一乘。一乘者名為佛性，是",
    "T33n1717_019:0953b24": "故我說一切眾生悉有佛性，悉有一乘。」第",
    "T33n1717_019:0953b25": "五如文。三破神通者又二：初略舉身土不",
    "T33n1717_019:0953b26": "滅，驗非神通，次正破神通義，如第二卷，故",
    "T33n1717_019:0953b27": "著「云云」。次破第五時中又二：初牒，次難。又",
    "T33n1717_019:0953b28": "二：初以二諦為難，次「眾生佛性」下例難。初",
    "T33n1717_019:0953b29": "言欲破第五，先難成論師二諦判教。古人",
    "T33n1717_019:0953c01": "雖云二諦，而不分共別含顯之異，故將常",
    "T33n1717_019:0953c02": "住以例諸教，諸教並是十二年後所明二",
    "T33n1717_019:0953c03": "諦，與十二年前二諦何別？若言無別，自",
    "T33n1717_019:0953c04": "涅槃已前、法華已來，應俱無常；若其別者，",
    "T33n1717_019:0953c05": "那同名二諦？次例難者，二諦既同，應俱",
    "T33n1717_019:0953c06": "明佛性，並云云。二諦既同，應俱明闡提",
    "T33n1717_019:0953c07": "作佛，並云云。已難漸中五時。次難頓等三",
    "T33n1717_019:0953c08": "教。初難頓者又二：先以同難，次「權雖」下以",
    "T33n1717_019:0953c09": "別難。華嚴至法華來，無不有頓，何獨華",
    "T33n1717_019:0953c10": "嚴得稱頓耶？次明別難中以權別故，故",
    "T33n1717_019:0953c11": "有諸部不同者，權是事法，不應從權異邊",
    "T33n1717_019:0953c12": "而分頓與非頓。次難不定者為三：初總",
    "T33n1717_019:0953c13": "舉諸經，次別引《央掘》列眾明常，三以《淨",
    "T33n1717_019:0953c14": "名》為並。次文言「央掘列眾」者，彼經初云：",
    "T33n1717_019:0953c15": "「爾時世尊，與無量菩薩摩訶薩，及四眾天龍",
    "T33n1717_019:0953c16": "八部，毘舍遮、富單那等，日月天子及護世",
    "T33n1717_019:0953c17": "等，皆云無量。」始從鹿苑，方等般若，法華涅",
    "T33n1717_019:0953c18": "槃，經初列眾，皆有聲聞菩薩雜眾，央掘亦",
    "T33n1717_019:0953c19": "爾。仍云無量，故云委悉。「彈斥明常」者，如彼",
    "T33n1717_019:0953c20": "《央掘》偈云：「云何名為一？謂一切眾生，皆以",
    "T33n1717_019:0953c21": "如來藏，畢竟恒安住。云何名為二？所謂名與",
    "T33n1717_019:0953c22": "色，此是聲聞宗，斯非摩訶衍。云何名為四？",
    "T33n1717_019:0953c23": "所謂四聖諦」，是則聲聞宗，斯非摩訶衍。一切",
    "T33n1717_019:0953c24": "諸如來，第一畢竟常，是則大乘諦，非苦是真",
    "T33n1717_019:0953c25": "諦。「云何名為五？所謂彼五根，是則聲聞宗，",
    "T33n1717_019:0953c26": "斯非摩訶衍，所謂彼眼根，於諸如來常」等，",
    "T33n1717_019:0953c27": "具如《止觀》第七卷引，乃至增十亦復如是。如",
    "T33n1717_019:0953c28": "是等文，彈訶聲聞明於常住，最為顯著，餘",
    "T33n1717_019:0953c29": "如彼經。又如《無垢施女經》「阿闍世王有女",
    "T33n1717_019:0954a01": "名無垢施，於晨朝時著玉屣踞父殿坐。",
    "T33n1717_019:0954a02": "爾時舍利弗與八大聲聞、文殊師利等八大",
    "T33n1717_019:0954a03": "菩薩，入城乞食，各先作念。舍利弗念言：我",
    "T33n1717_019:0954a04": "當入如是定已，願舍衛城中一切眾生聞四",
    "T33n1717_019:0954a05": "聖諦法。目連念言：願令城中一切眾生無",
    "T33n1717_019:0954a06": "有魔事。如是十六人各作念已次第到城，",
    "T33n1717_019:0954a07": "入無垢施女門，詣其乞食，皆被此女如其",
    "T33n1717_019:0954a08": "心念種種彈訶。此十六人還佛所述已。佛",
    "T33n1717_019:0954a09": "記是女等(云云)。」三文者為三：初以同有彈",
    "T33n1717_019:0954a10": "訶為並，次「又淨名」下以訶在昔與《央掘》",
    "T33n1717_019:0954a11": "同為難，三「若謂」下以明常被緣為難。三難",
    "T33n1717_019:0954a12": "用涅槃五味中二：先敘其非，次別明難。難",
    "T33n1717_019:0954a13": "中又二：初總斥非，次「何者」下釋。釋中自五。",
    "T33n1717_019:0954a14": "初難從牛出乳為十二部，中三：初以非初",
    "T33n1717_019:0954a15": "說及無十二部為難，次「救云」下彼救，三「今",
    "T33n1717_019:0954a16": "問」下縱難。初如文。次文言「彼救云小乘亦有",
    "T33n1717_019:0954a17": "十二部」至「異耳」者，《大經》二十五云：「雪山有",
    "T33n1717_019:0954a18": "草名曰忍辱，牛若食者即出醍醐。更有異",
    "T33n1717_019:0954a19": "草，牛若食者則無醍醐，雖無醍醐，不可說",
    "T33n1717_019:0954a20": "言雪山之中無忍辱草。佛性亦爾。山喻如",
    "T33n1717_019:0954a21": "來，忍辱草者喻大涅槃，異草者喻十二部",
    "T33n1717_019:0954a22": "經。若有能聽大般涅槃則見佛性，十二部",
    "T33n1717_019:0954a23": "中雖不聞有，不可說言無佛性也。」既云",
    "T33n1717_019:0954a24": "十二部中無有佛性，即是無佛性之十二部",
    "T33n1717_019:0954a25": "也。忍辱草者，既喻佛性，佛性亦不出於十",
    "T33n1717_019:0954a26": "二部。彼師依經救云，大小乘俱有十二部",
    "T33n1717_019:0954a27": "也。今意從別，且存大乘佛性十二部也；無",
    "T33n1717_019:0954a28": "佛性者且對九部。三縱難中二：先直縱難何",
    "T33n1717_019:0954a29": "為不用有佛性之十二部，次引第七中判",
    "T33n1717_019:0954b01": "其墮罪。次難第二時又四：初牒計，次「脩多",
    "T33n1717_019:0954b02": "羅」下明難，三「解云」下彼救，四「若言」下重破。破",
    "T33n1717_019:0954b03": "中又三：初以譬喻等例破，次「般若」下以餘",
    "T33n1717_019:0954b04": "經例般若直說為難，三「若言」下破第二時。",
    "T33n1717_019:0954b05": "次破第三時又二：先牒計，次「淨名」下指前",
    "T33n1717_019:0954b06": "文破。次破第四時又二：先牒計，次正破。破",
    "T33n1717_019:0954b07": "又二：先破迴文，次引《涅槃》破其謬立。次",
    "T33n1717_019:0954b08": "難第五時，亦先牒計，次正破。譬云「佷[仁二+戾]」者，",
    "T33n1717_019:0954b09": "兩字本為一義，謂諍競不順，今隨語便，故",
    "T33n1717_019:0954b10": "分字釋。結及更難用四三二時，可見。次難",
    "T33n1717_019:0954b11": "北地中自為七文。初難五時中但難初時，",
    "T33n1717_019:0954b12": "次餘四同上。初時為二：初牒計，次正難。難",
    "T33n1717_019:0954b13": "中又六：初單約戒善難，次「又彼經」下用彼",
    "T33n1717_019:0954b14": "經體難，三「又云五戒」下以五戒為諸行本",
    "T33n1717_019:0954b15": "難，四「又提謂」下以經中結得道眾難，五「復",
    "T33n1717_019:0954b16": "次」下以結集法藏次第難，六「若言」下以在",
    "T33n1717_019:0954b17": "初難一音。初文又二：先直難，次縱難。次文",
    "T33n1717_019:0954b18": "者，「符謂三乘法」者，所謂行行法也。「印謂泥",
    "T33n1717_019:0954b19": "洹道」者，「道」謂能通，「印」謂實相，有實相印，",
    "T33n1717_019:0954b20": "道則可行。第三文者，「靈」謂情識，有情識故，",
    "T33n1717_019:0954b21": "藉戒為本，「天」謂諸天正報依報，「地」謂地神",
    "T33n1717_019:0954b22": "依報正報，四天王持之使四時調順，地神",
    "T33n1717_019:0954b23": "持之萬物成熟。「父母道源」，秖是能生為義。第",
    "T33n1717_019:0954b24": "四如文。第五結集難中二：初難不預五時，",
    "T33n1717_019:0954b25": "次「何者」下釋不預所以。六難一音，可見。次",
    "T33n1717_019:0954b26": "難菩提流支中二：先牒計略斥，次從「得道」",
    "T33n1717_019:0954b27": "下正斥。正斥又二：先斥半教，次從「般若」去",
    "T33n1717_019:0954b28": "斥滿教。初又二：初總難，次引諸文，皆是十",
    "T33n1717_019:0954b29": "二年前已有滿教。言「涅槃云，我初成道，恒",
    "T33n1717_019:0954c01": "沙菩薩來問」等者，第三經「迦葉設三十六",
    "T33n1717_019:0954c02": "問竟。佛讚言：善哉！善哉！汝今未得一切種",
    "T33n1717_019:0954c03": "智；如已得之，如汝所問，如一切智，等無",
    "T33n1717_019:0954c04": "有異。善男子！我初坐道場，初成正覺。爾時",
    "T33n1717_019:0954c05": "無量阿僧祇恒沙等諸佛世界，有諸菩薩，亦",
    "T33n1717_019:0954c06": "曾問我如是深義，然其所問句義功德，皆",
    "T33n1717_019:0954c07": "亦如是，等無有異。如是問者，則能利益無",
    "T33n1717_019:0954c08": "量眾生。」次斥滿中又二：先引論以明法華",
    "T33n1717_019:0954c09": "祕密難，次「又若」下以三味名展轉互難。互",
    "T33n1717_019:0954c10": "難又二：初正難，次「能譬」下結難。次難四宗",
    "T33n1717_019:0954c11": "中自為四。初難因緣宗，中二：初以通途因",
    "T33n1717_019:0954c12": "緣為難，次「又因緣」下假名義同不應立異",
    "T33n1717_019:0954c13": "為難。初文言「六因四緣」者，略如《止觀》第八",
    "T33n1717_019:0954c14": "記。言「成論三因四緣」者，三因謂生因、習因、",
    "T33n1717_019:0954c15": "依因。生因者，若法生時能與其因，如業為",
    "T33n1717_019:0954c16": "報因。習因者，如習貪欲，貪欲增長。依因者，",
    "T33n1717_019:0954c17": "如心心數法，依色香等。四緣者，因緣者具",
    "T33n1717_019:0954c18": "足三因，次第緣者心心數法次第而生，緣緣",
    "T33n1717_019:0954c19": "者如識生眼識，增上緣者諸餘緣也。若《俱舍》",
    "T33n1717_019:0954c20": "中因緣五因性，《成論》以所作因即是增上，故",
    "T33n1717_019:0954c21": "不別立，但立報因，即生因是；自分因，即習",
    "T33n1717_019:0954c22": "因是；共因，即依因是。次難假名宗，中二：先",
    "T33n1717_019:0954c23": "據本論得道為難，次引《大論》空門為證，宗",
    "T33n1717_019:0954c24": "應順本論，異不成宗。次難不真宗，中三：",
    "T33n1717_019:0954c25": "先引《大論》彈方廣破，次「若謂」下難不明佛",
    "T33n1717_019:0954c26": "性，三「何但」下難幻化語通、立宗不成。初文",
    "T33n1717_019:0954c27": "破不真宗，指《大品》十喻者，如《止觀》第五記。",
    "T33n1717_019:0954c28": "十喻既是《大品》正文，龍樹彈者但為方廣不",
    "T33n1717_019:0954c29": "曉即空不空等理，但指如幻為不生滅；如",
    "T33n1717_019:0955a01": "幻但是俗諦而已，如何得立為般若宗？般若",
    "T33n1717_019:0955a02": "意在空及不空，故云「失般若意」。次文可見。",
    "T33n1717_019:0955a03": "第三文又二：先難，次結。次難常宗，指涅槃，",
    "T33n1717_019:0955a04": "於中為二：先以八術並難，次「彼云」下重述",
    "T33n1717_019:0955a05": "彼救重破。又五：初述計；次「宗則」下重破",
    "T33n1717_019:0955a06": "其宗，教真不真等不應別立；三「彼引楞伽」下",
    "T33n1717_019:0955a07": "破其謬引失意；四「若爾」下以因緣假名為",
    "T33n1717_019:0955a08": "例；五「覆却」下結難。初文言「彼云誑相不真",
    "T33n1717_019:0955a09": "宗」等者，彼云四宗家自判云，不真宗是通",
    "T33n1717_019:0955a10": "教，常宗是真宗，彼依《楞伽》作如此判，具",
    "T33n1717_019:0955a11": "如下引。今以真不真及宗教有無却覆並",
    "T33n1717_019:0955a12": "決，令二名齊等，使宗必有教、教必有宗，教",
    "T33n1717_019:0955a13": "是能詮、宗是所詮，必互相有，不可孤然。既",
    "T33n1717_019:0955a14": "無此義，當知汝之所立真及不真亦須互",
    "T33n1717_019:0955a15": "有，既不別立其名便齊，何須別立宗教二",
    "T33n1717_019:0955a16": "耶？說大意竟。更重消文，從初至「者」字，有",
    "T33n1717_019:0955a17": "二十二字，先述彼定計二宗，次從「宗則」下",
    "T33n1717_019:0955a18": "重破中，初至用教二句有十五字，難其不",
    "T33n1717_019:0955a19": "真不合無宗。從「真宗」去至「立宗」有九字，",
    "T33n1717_019:0955a20": "難其有宗不合無教。次從「宗若」去至「知",
    "T33n1717_019:0955a21": "真」有八字，重徵其無教之失，宗為所詮，教",
    "T33n1717_019:0955a22": "為能詮，真宗既無能詮之教，如何得知所",
    "T33n1717_019:0955a23": "詮之真？次從「真宗若沒」去至「通教」，有十二",
    "T33n1717_019:0955a24": "字，以真却並不真，若使真宗還例不真無",
    "T33n1717_019:0955a25": "宗有教，則真與不真同名通教。次從「若俱",
    "T33n1717_019:0955a26": "沒教」去至「通宗」，有十一字，復以不真却並",
    "T33n1717_019:0955a27": "於真，若使不真還例於真無教有宗，則真",
    "T33n1717_019:0955a28": "與不真同名通宗。次從「若俱安」去至「宗教」",
    "T33n1717_019:0955a29": "有一十字，立理難其宗教合俱，若真與不",
    "T33n1717_019:0955b01": "真俱有教有宗，則真與不真俱名通宗及",
    "T33n1717_019:0955b02": "教。次從「若留」去至「宗教」有十六字，以真不",
    "T33n1717_019:0955b03": "真却覆並難宗之與教，宗教既等，不應復",
    "T33n1717_019:0955b04": "分真不真別，是則宗教之上俱有真與不",
    "T33n1717_019:0955b05": "真，真與不真既同，宗之與教復等，是則但",
    "T33n1717_019:0955b06": "成一句，謂通不真真宗教。文中似開為兩",
    "T33n1717_019:0955b07": "句者，為開次文，難勢未畢，故云「通不真宗",
    "T33n1717_019:0955b08": "教」、「通真宗教」。次從「通不真宗」去至「脩也」，有",
    "T33n1717_019:0955b09": "二十一字，以法却覆難其行人，法既一例",
    "T33n1717_019:0955b10": "俱有教宗，人不合分大小之別。若言不真",
    "T33n1717_019:0955b11": "通三乘人，真宗亦應通三乘人。亦應更覆",
    "T33n1717_019:0955b12": "並云，真既獨教菩薩之人，不真亦應獨教",
    "T33n1717_019:0955b13": "菩薩。亦應更並云，三乘通有真與不真，如",
    "T33n1717_019:0955b14": "何輒分宗教等別？次「若言」去至「真也」，有十",
    "T33n1717_019:0955b15": "九字，縱難也。借使真宗是融通之通，亦不",
    "T33n1717_019:0955b16": "應獨無教而立宗也。通教亦是通宗之",
    "T33n1717_019:0955b17": "真，豈得無宗而立於教？從「此則」下總結宗",
    "T33n1717_019:0955b18": "教二義既其齊等，真不真名亦皆混同。三",
    "T33n1717_019:0955b19": "從「彼引」去出其謬引，所憑便成不曉教",
    "T33n1717_019:0955b20": "旨。彼經明於三乘共位，即簡二乘，名為「童",
    "T33n1717_019:0955b21": "蒙」。說秖是教，以教通故，不隔童蒙，故",
    "T33n1717_019:0955b22": "云「說通兼教童蒙」，雖通童蒙，宗在菩薩，",
    "T33n1717_019:0955b23": "是故宗通本教菩薩。教是能詮，何故立云真",
    "T33n1717_019:0955b24": "宗無教？兼被於小則童蒙有教，何故立云",
    "T33n1717_019:0955b25": "無宗但教？彼人不知三乘之真兼空不",
    "T33n1717_019:0955b26": "空，不空復有教證兩別，他不見此，望聲釋",
    "T33n1717_019:0955b27": "義，徒分宗教，失旨逾深。四從「若爾」去例",
    "T33n1717_019:0955b28": "難。且依彼立，以難因緣假名二宗，同成不",
    "T33n1717_019:0955b29": "真；若更並決，亦應準前，故云「不便」。次破五",
    "T33n1717_019:0955c01": "宗六宗，又二：先破，次總責無憑。初破五宗。",
    "T33n1717_019:0955c02": "彼立五宗，四不殊前，已如前破；次「若言」",
    "T33n1717_019:0955c03": "下正破法界宗中二：先難，次結。初文二，先",
    "T33n1717_019:0955c04": "以《涅槃》難，次以《大品》難。初文二：先以二部",
    "T33n1717_019:0955c05": "不應優劣難，次「若常」下以二法對並",
    "T33n1717_019:0955c06": "為妨難，二法不別，何得別立以為兩宗？次",
    "T33n1717_019:0955c07": "引《大品》中「一切法趣」，如《止觀》第二記。結如",
    "T33n1717_019:0955c08": "文。◎",
    "T33n1717_019:0955c09": "法華玄義釋籤卷第十九"
}