{
    "X87n1628_016:0441a10": "佛法金湯編卷第十六",
    "X87n1628_016:0441a12": "會稽沙門　心泰　編",
    "X87n1628_016:0441a13": "天台沙門　真清　閱",
    "X87n1628_016:0441a14": "元",
    "X87n1628_016:0441a15": "都燕。起世祖。至順帝。凡八主。□十□年。",
    "X87n1628_016:0441a16": "世祖",
    "X87n1628_016:0441a17": "世祖諱忽必烈。姓奇渥溫氏。蒙古部人。睿宗第四子。",
    "X87n1628_016:0441a18": "庚申即位。改元中統元年。大赦。普度僧尼。十二月以",
    "X87n1628_016:0441a19": "梵僧八念思八為帝師。授以玉印。統釋教事。二年五",
    "X87n1628_016:0441a20": "月賜僧子聦(劉太保也)懷孟刑州田各五十頃。賜慶壽寺",
    "X87n1628_016:0441a21": "海雲大士陸地五百頃。三年十一月作大佛事於昊",
    "X87n1628_016:0441a22": "天寺七晝夜。賜銀一萬五千兩(元史)。至元元年甲子都",
    "X87n1628_016:0441a23": "燕。設會度僧。詔國師扮彌達癹思八登座授秘密戒。",
    "X87n1628_016:0441a24": "八月拜劉秉中太保參領中書省事(通載)。二年詔諭總",
    "X87n1628_016:0441b01": "統所僧人通五大部經者為中選。以有德業者為州",
    "X87n1628_016:0441b02": "郡僧錄。判正副都綱等官。仍於各路設三學。講三禪",
    "X87n1628_016:0441b03": "會。三年正月勑僧道祈福於中都寺觀。詔以僧機為",
    "X87n1628_016:0441b04": "總統。居慶壽寺。六年十一月作佛事於太廟七晝夜。",
    "X87n1628_016:0441b05": "七年詔請膽巴金剛上師住持仁王寺。十二月建大",
    "X87n1628_016:0441b06": "護國仁王寺於高良河。勑更定僧服色。八年五月修",
    "X87n1628_016:0441b07": "佛事於瓊花島。十一年建國號曰元。九年集都城僧",
    "X87n1628_016:0441b08": "誦大藏經九會。十四年建大聖萬安寺。二月詔以僧",
    "X87n1628_016:0441b09": "亢吉祥．憐真加加瓦並為江南總攝掌釋教。除僧租",
    "X87n1628_016:0441b10": "稅。禁擾寺宇者(元史)。十五年正月旦設會齋僧。十八年",
    "X87n1628_016:0441b11": "詔除道德經外其餘化胡等經悉燒毀之。勅翰林院",
    "X87n1628_016:0441b12": "臣唐方．王構．李謙．閻復．李鑄．王盤等撰碑(文具通載)。二十",
    "X87n1628_016:0441b13": "五年正月十九日江淮釋教都總統楊輦真迦集江",
    "X87n1628_016:0441b14": "南禪教至燕京問法。徑山住持雲峰玅高對揚稱旨",
    "X87n1628_016:0441b15": "(事備通載)。帝嘗問帝師曰。修寺建塔有何功德。師曰福蔭",
    "X87n1628_016:0441b16": "大千。由是建仁王寺。命帝師齋竟。天雨金華。帝曰何",
    "X87n1628_016:0441b17": "故有此祥瑞。師曰。陛下心華內發。天雨金華讚歎。帝",
    "X87n1628_016:0441b18": "問蜀僧元一曰。孔老徒眾何以至少。如來徒眾何以",
    "X87n1628_016:0441b19": "至多。元一曰。富嫌千口少。貧恨一身多。帝設資戒大",
    "X87n1628_016:0441b20": "會隨處放光。帝問帝師曰。光從何處來。師曰。感應道",
    "X87n1628_016:0441b21": "交。佛光應現。帝詔十高僧於內殿供養。帝端坐不動。",
    "X87n1628_016:0441b22": "諸大德亦復默然。帝乃曰此是真實功德。帝萬機之",
    "X87n1628_016:0441b23": "暇自奉施食。持數珠課誦。帝召群臣曰。朕以本覺無",
    "X87n1628_016:0441b24": "二真心治天下。如觀海東青取天鵝。心無二故。帝目",
    "X87n1628_016:0441c01": "有天下寺院田產二稅盡復之。普令緇侶安心辦道。",
    "X87n1628_016:0441c02": "世祖實錄百餘篇。字字句句以弘教為己任(弘教集)。在",
    "X87n1628_016:0441c03": "位三十五年。壽八十。國語曰薛禪皇帝。",
    "X87n1628_016:0441c04": "成宗",
    "X87n1628_016:0441c05": "成宗。諱鐵木耳。世祖之孫。裕宗真金第三子。即位改",
    "X87n1628_016:0441c06": "元元貞。是年詔悅堂誾公至闕。入對稱旨。賜號通慧",
    "X87n1628_016:0441c07": "禪師并金襴法衣。大德元年給鈔千錠建臨洮寺。世",
    "X87n1628_016:0441c08": "祖甞以五臺絕境欲為佛寺而未果也。帝繼志建寺。",
    "X87n1628_016:0441c09": "賜名萬壽祐國寺。命真覺國師文才為住持。三年命",
    "X87n1628_016:0441c10": "弘濟大禪師江淛釋教總統。補陀僧寧一山賷詔使",
    "X87n1628_016:0441c11": "日本九年。輦真監藏卒。賻金五百兩。銀一千兩。幣帛",
    "X87n1628_016:0441c12": "萬疋。鈔三千錠。仍為建塔寺。國語曰完者篤皇帝(元史",
    "X87n1628_016:0441c13": "并通載)。",
    "X87n1628_016:0441c14": "武宗",
    "X87n1628_016:0441c15": "武宗。諱海山。順宗答剌麻八剌長子。即位改至大。元",
    "X87n1628_016:0441c16": "年發軍千五百人修五臺山佛寺。帝幸上都。建佛寺",
    "X87n1628_016:0441c17": "於大都。又以銀七百五十兩。鈔二千二百錠。幣帛三",
    "X87n1628_016:0441c18": "百疋。施昊天寺為水陸大會。至大間特旨賜元叟端",
    "X87n1628_016:0441c19": "公師號曰慧文正辯并金襴袈裟(元史并塔銘)。國語曰曲",
    "X87n1628_016:0441c20": "律皇帝。",
    "X87n1628_016:0441c21": "仁宗",
    "X87n1628_016:0441c22": "仁宗。諱愛育黎拔刀八達。順宗次子。武宗弟也。壬子",
    "X87n1628_016:0441c23": "即位改元皇慶。元年以西僧藏不班八為國師。賜玉",
    "X87n1628_016:0441c24": "印。賜大普慶寺金千兩。銀五千兩。鈔萬錠。修香山普",
    "X87n1628_016:0442a01": "安寺(元史)。延祐元年勅建旃檀瑞像殿。封普庵禪師加",
    "X87n1628_016:0442a02": "號。詔曰。朕聞佛氏以空寂為宗。凡學所遵者寧欲建",
    "X87n1628_016:0442a03": "名號殊稱謂以示天下後世哉。而國家非此無以昭",
    "X87n1628_016:0442a04": "尊德樂道之意也。朕自即位以來。聞袁州路南泉山",
    "X87n1628_016:0442a05": "慈化禪寺普庵寂感玅濟真覺昭貺大德慧慶禪師。",
    "X87n1628_016:0442a06": "紹臨濟之緒。超華嚴之境。德映當代。澤被方來。其道",
    "X87n1628_016:0442a07": "甚尊顯。心切慕之。可加定光之塔曰定光靈瑞之塔",
    "X87n1628_016:0442a08": "(通載)。三年設水陸大會於金山。命元叟端公升座說法。",
    "X87n1628_016:0442a09": "竣事入觀於便殿。從容奏對。深契上衷。加賜佛日普",
    "X87n1628_016:0442a10": "照之號并金襴袈裟(塔銘)。六年賜大興教寺僧齋。食鈔",
    "X87n1628_016:0442a11": "二萬錠。乾元寺鈔萬錠。俾營子錢。供繕修之費(元史)。帝",
    "X87n1628_016:0442a12": "聞天目中峰明本之道。聘之不至。製金紋伽黎衣賜",
    "X87n1628_016:0442a13": "之。號之曰佛慈圓照廣慧禪師。賜獅子院額曰正宗",
    "X87n1628_016:0442a14": "禪寺。勑翰林學士承旨吳興趙公撰碑以賜(廣錄)。國語",
    "X87n1628_016:0442a15": "曰普顏篤皇帝。",
    "X87n1628_016:0442a16": "英宗",
    "X87n1628_016:0442a17": "英宗。諱碩德八剌。仁宗嫡子。即位改至治。元年詔各",
    "X87n1628_016:0442a18": "路立帝師殿。勑建帝師殿碑(通載)。作大佛事於寶慈殿。",
    "X87n1628_016:0442a19": "以西僧牙八剌里為元永延教三藏法師。授金印。又",
    "X87n1628_016:0442a20": "命拜住造壽安山寺。又作佛事於光天殿。鑄銅為佛",
    "X87n1628_016:0442a21": "像。置玉德殿。又脩佛事於文德殿。以僧洪為釋源宗",
    "X87n1628_016:0442a22": "主。授榮祿大夫。帝幸上都。遣使賜撤思加地僧金二",
    "X87n1628_016:0442a23": "百五十兩。銀二千五百兩。袈裟二萬。幣帛旛茶各有",
    "X87n1628_016:0442a24": "差遣。呪師朵兒只往牙濟．班卜二國取佛經。作金塔",
    "X87n1628_016:0442b01": "於上都。藏佛舍利。勑天下諸司命僧誦經十萬部。勑",
    "X87n1628_016:0442b02": "京師萬安．慶壽．聖安．普慶四寺。楊子江金山寺。五臺",
    "X87n1628_016:0442b03": "萬聖佑國寺。作水陸勝會七晝夜。三年詔僧儒書金",
    "X87n1628_016:0442b04": "字藏經。是年召湛堂澄公至京入對明仁殿。被旨於",
    "X87n1628_016:0442b05": "青塔寺校正經律論三藏。特賜金襴袈裟。帝重天目",
    "X87n1628_016:0442b06": "中峰之道。封香製衣遣使即其居修敬。帝為格堅皇",
    "X87n1628_016:0442b07": "帝(元史．廣錄．塔銘)。",
    "X87n1628_016:0442b08": "晉王(史稱泰定帝)",
    "X87n1628_016:0442b09": "王諱也孫鐵木兒。顯宗甘麻剌之長子。裕宗嫡孫。即",
    "X87n1628_016:0442b10": "位改泰定元年。帝次中都修佛事於昆剛殿。命僧作",
    "X87n1628_016:0442b11": "佛事於大內。以壓雷塑馬哈吃剌佛像於延春閣之",
    "X87n1628_016:0442b12": "徽清亭。修西番佛事於安山寺。六月癸亥作禮拜寺",
    "X87n1628_016:0442b13": "於上都。修黑牙蠻塔哥佛事於水晶殿。帝受佛戒於",
    "X87n1628_016:0442b14": "帝師。繪帝師八思巴像頒行各省俾塑祀之。二年命",
    "X87n1628_016:0442b15": "西僧作燒香壇佛事於延華閣。三年建殊祥寺於五",
    "X87n1628_016:0442b16": "臺山。賜田三百頃。以西僧公哥為帝師。賜玉印。命帝",
    "X87n1628_016:0442b17": "師作佛事於天源延壽寺。致和元年命帝師修佛事",
    "X87n1628_016:0442b18": "於禁中。帝御興聖殿受無量壽佛戒於帝師。命僧千",
    "X87n1628_016:0442b19": "人修勝會於鎮國寺。詔帝師命僧修佛事於鹽官州。",
    "X87n1628_016:0442b20": "仍造浮屠二百十六所以厭海溢(元史)。",
    "X87n1628_016:0442b21": "文宗",
    "X87n1628_016:0442b22": "文宗。諱脫脫帖睦耳。武宗次子。即位改天曆元年。革",
    "X87n1628_016:0442b23": "行宣政院。立十六處廣教總管府。命高昌作佛事於",
    "X87n1628_016:0442b24": "延春閣。二年命改集慶潛邸建龍翔集慶寺。建承天",
    "X87n1628_016:0442c01": "護聖寺(元史)。帝聞中峰高行。於是賜諡與碑。諡曰智覺。",
    "X87n1628_016:0442c02": "塔曰法雲。召奎章閣學士虞集至便殿。命撰中峰塔",
    "X87n1628_016:0442c03": "銘(廣錄)。龍翔集慶寺成。妙揀碩德開山。笑隱訢禪師首",
    "X87n1628_016:0442c04": "膺其選。特升三品文階。明年驛召赴闕入見奎章閣。",
    "X87n1628_016:0442c05": "賜坐。咨問法要。對揚稱旨(塔銘)。詔以平江官田一百五",
    "X87n1628_016:0442c06": "十頃賜龍翔寺及崇禧寺。詔諸僧寺田自金宋所有",
    "X87n1628_016:0442c07": "及累朝賜予者悉除其租。其有當輸租者仍免其役。",
    "X87n1628_016:0442c08": "僧還俗者聽復為僧。武宗忌辰命高麗漢僧三百四",
    "X87n1628_016:0442c09": "十人誦經二藏于崇恩福元寺。至順元年帝及皇后",
    "X87n1628_016:0442c10": "燕王受佛戒。以西僧旭你迭八答剌班的為三藏國",
    "X87n1628_016:0442c11": "師。賜金印。帝幸上都。命西僧作佛事於乘輿。命西僧",
    "X87n1628_016:0442c12": "於五臺山及霧靈山作佛事各一月。為皇太子祈福。",
    "X87n1628_016:0442c13": "遣使召趙世延於集慶。以泥金畏兀寺書無量壽佛",
    "X87n1628_016:0442c14": "經千部。詔以泥金書佛經一藏。命西僧於萬歲山閔",
    "X87n1628_016:0442c15": "忠閣作佛事(元史)。",
    "X87n1628_016:0442c16": "順帝",
    "X87n1628_016:0442c17": "順帝。諱妥歡貼睦爾。明宗長子。即位改元統元年。二",
    "X87n1628_016:0442c18": "年正月罷廣教總管府。復立行宣政院。是年大普慶",
    "X87n1628_016:0442c19": "寺住持善達密的理表奏。以先師明本廣錄入藏。帝",
    "X87n1628_016:0442c20": "可其奏。加普應國師(廣錄)。至元三年徵西域僧迦剌麻",
    "X87n1628_016:0442c21": "至京。號灌頂國師。賜玉印。至正元年十一月命永明",
    "X87n1628_016:0442c22": "寺寫金字藏經一藏。免天下稅粮。三年十二月詔寫",
    "X87n1628_016:0442c23": "金字藏經。六年十二月詔復立護國仁王寺。七年二",
    "X87n1628_016:0442c24": "月興聖宮作佛事。賜鈔二千錠。二十八年國除。",
    "X87n1628_016:0443a01": "大明皇帝以其知順天命。退避而去。諡曰順帝(元史)。",
    "X87n1628_016:0443a02": "瀋王",
    "X87n1628_016:0443a03": "王姓王氏。諱章。號海印居士。高麗王子也。仁宗時為",
    "X87n1628_016:0443a04": "駙馬太尉。聞天目中峰之道。嘗使人從師問法要意。",
    "X87n1628_016:0443a05": "以為未足。請於仁宗親往見之。於是萬里函香登山",
    "X87n1628_016:0443a06": "拜禮。起謂人曰。吾閱人多矣。未有如師福德最勝者。",
    "X87n1628_016:0443a07": "獲師開示。涕泪感發。王乃構亭岩前曰真際。表得法",
    "X87n1628_016:0443a08": "也(中峯塔銘)。王問法書曰。弟子太尉瀋王章頓首百拜和",
    "X87n1628_016:0443a09": "南。天目中峯和尚大禪師座下。章眇德。叨預天婣。爵",
    "X87n1628_016:0443a10": "祿雖榮。常遵佛化。仰靈山之付囑。懷覺樹之潛輝。每",
    "X87n1628_016:0443a11": "對真容。誠切瞻戀。至於修崇勝事。聽演教乘。頗嘗及",
    "X87n1628_016:0443a12": "矣。而禪宗向上一著罔知所趣。伏審吾師。道傳天目",
    "X87n1628_016:0443a13": "名簡帝心。良以江山迢遙尚阻執侍。渴仰醍醐。思沾",
    "X87n1628_016:0443a14": "花雨。極懸懸也。緬想天人叶贊法候勝常。今專遣洪",
    "X87n1628_016:0443a15": "鑰謹賷信香代伸禮敬。久向和尚養高泉石。他方多",
    "X87n1628_016:0443a16": "請住持。曾未垂諾。柰無相法身欲隱彌露。曷若出世",
    "X87n1628_016:0443a17": "度生廣開利益。然聞江南靈跡聖境久欲遊觀。秋冬",
    "X87n1628_016:0443a18": "間倘得旨南來。首當參扣。願興悲濟。先此布區區。幸",
    "X87n1628_016:0443a19": "祈法照(廣錄)。",
    "X87n1628_016:0443a20": "劉秉忠",
    "X87n1628_016:0443a21": "秉忠。字仲晦。因從釋氏。又名子聰。拜官後始更今名。",
    "X87n1628_016:0443a22": "其先瑞州人也。世仕遼。曾大父仕金為刑州節度使。",
    "X87n1628_016:0443a23": "因家焉。遂為刑州人。父潤為刑州錄事。秉忠生而風",
    "X87n1628_016:0443a24": "骨秀異。志氣英爽不羈。八歲入學。日誦數百言。年十",
    "X87n1628_016:0443b01": "三為質子於帥府。十七為刑臺節度使府令史。以養",
    "X87n1628_016:0443b02": "其親。居常鬱鬱不樂。一日投筆嘆曰。吾家累世衣冠。",
    "X87n1628_016:0443b03": "乃汩沒於刀筆吏乎。丈夫不遇於世。當隱居以求其",
    "X87n1628_016:0443b04": "志耳。即棄去。隱武安山中久之。天寧寺虗照禪師招",
    "X87n1628_016:0443b05": "致為僧。俾掌書記。復遊雲中。留居南堂寺。世祖在潛",
    "X87n1628_016:0443b06": "邸。海雲禪師被召過雲中。聞愽學多藝。邀與俱行。既",
    "X87n1628_016:0443b07": "入見。應對稱旨。屢承[(厂@((既旡)日+口))*頁]問。秉忠於書無所不窺。尤邃",
    "X87n1628_016:0443b08": "於易及邵氏經世書。至於天文地理律曆三式六壬",
    "X87n1628_016:0443b09": "遁甲之屬無不精通。論天下事如指諸掌。世祖大愛",
    "X87n1628_016:0443b10": "之。奔父喪。賜金百兩為葬具。服除。復被召奉旨還和",
    "X87n1628_016:0443b11": "林。上書數千言。秉忠雖居帝左右。猶不改僧服。時人",
    "X87n1628_016:0443b12": "稱為聰書記。世祖至元元年翰林承旨王鶚奏言。秉",
    "X87n1628_016:0443b13": "忠野服散號。深所未安。宜正其衣冠。崇以顯秩。帝覧",
    "X87n1628_016:0443b14": "奏即日拜光祿大夫位太保參預中書省事。以翰林",
    "X87n1628_016:0443b15": "侍讀學士竇默之女妻之。十一年扈從至上都。其地",
    "X87n1628_016:0443b16": "有南屏山。嘗築精舍以居之。秋八月秉忠無疾端坐",
    "X87n1628_016:0443b17": "而卒。年五十九。十二年贈太傅。封趙國公。諡文貞。成",
    "X87n1628_016:0443b18": "宗贈太師。諡文正。仁宗又進封常山王。初世祖征雲",
    "X87n1628_016:0443b19": "南伐宋。秉忠贊之。以天地好生為德。佛氏以慈悲濟",
    "X87n1628_016:0443b20": "物為心。方便救護。所全活者不可勝計。秉忠自幼好",
    "X87n1628_016:0443b21": "學。至老不衰。雖位極人臣。而齋居蔬食終日淡然。不",
    "X87n1628_016:0443b22": "異平昔。自號藏春散人。以吟咏自適。其詩蕭散閑澹。",
    "X87n1628_016:0443b23": "類其為人。有文集十卷。無子。以弟秉恕之子蘭章為",
    "X87n1628_016:0443b24": "後(元史)。",
    "X87n1628_016:0443c01": "王磐",
    "X87n1628_016:0443c02": "磐。字文炳。廣平永年人也。世業農。進資德大夫。致仕",
    "X87n1628_016:0443c03": "閒居不妄言笑。年九十卒。追封洺國公。諡文忠。世祖",
    "X87n1628_016:0443c04": "至元十八年十月二十日焚毀道藏偽經。勑磐等撰",
    "X87n1628_016:0443c05": "碑文。略曰。昔在憲宗朝。道家者流出一書曰老君化",
    "X87n1628_016:0443c06": "胡成佛經。及八十一化圖。鏤板傳布。其言鄙陋誕妄。",
    "X87n1628_016:0443c07": "意在輕篾釋門而自重其教。罽賓大師蘭麻總統．少",
    "X87n1628_016:0443c08": "林長老福裕奏聞。時世祖居潛邸。憲宗有旨。令僧道",
    "X87n1628_016:0443c09": "二家同詣上所辨析。二家自約。道勝則僧冠首而為",
    "X87n1628_016:0443c10": "道。僧勝則道削髮而為僧。僧問道曰。汝書化胡成佛。",
    "X87n1628_016:0443c11": "且佛是何義。道對曰。佛者覺也。覺天覺地覺陰覺陽",
    "X87n1628_016:0443c12": "覺仁覺義之謂也。僧曰。是殆不然。所謂覺者。自覺覺",
    "X87n1628_016:0443c13": "他覺行圓滿。三覺圓明故號佛陀。豈特覺天地陰陽",
    "X87n1628_016:0443c14": "仁義而已耶。上謂近侍曰。吾亦先知仁義是孔子之",
    "X87n1628_016:0443c15": "語。謂佛為覺仁義。其說非也。道士又持史記諸書以",
    "X87n1628_016:0443c16": "進而欲取勝。帝師板的達癹合師八問曰。史記有化",
    "X87n1628_016:0443c17": "胡之說否。道曰無。又問老子所傳何經。曰道德經。曰",
    "X87n1628_016:0443c18": "道德經中有化胡事否。曰無。曰。史記中既無。道德經",
    "X87n1628_016:0443c19": "中又無。其為偽妄明矣。尚書姚樞曰。道者負矣。上命",
    "X87n1628_016:0443c20": "如約行罰。臣磐等聞老氏之為道也。以清淨為宗。無",
    "X87n1628_016:0443c21": "為為本。謙冲以處己。損抑以下人。非有貪欲好勝之",
    "X87n1628_016:0443c22": "事。厥後支分派列。徒屬浸盛。襲訛成偽。誇誕百出。清",
    "X87n1628_016:0443c23": "淨一變而為汙穢。無為一變而無所不為。且夫釋氏",
    "X87n1628_016:0443c24": "之教宏闊勝大。非他教所儗倫。歷千百世聖帝明王",
    "X87n1628_016:0444a01": "莫不尊崇。東[曰/月]扶桑。西極昧谷。氷天桂海山河大地",
    "X87n1628_016:0444a02": "昆虫草木胎卵濕化有情無情百千萬類皆依佛蔭。",
    "X87n1628_016:0444a03": "生息動止於天地之間。故天上天下惟佛為尊。超出",
    "X87n1628_016:0444a04": "乎有生之表。歸極乎無礙之真。智周三界。神玅諸方。",
    "X87n1628_016:0444a05": "澤及大千。功用不宰。其大有如此者。慈航所至無溺",
    "X87n1628_016:0444a06": "不援。法雨所霑有生皆潤。臣磐等敬為之書。俾學老",
    "X87n1628_016:0444a07": "氏者有所警焉(通載)。",
    "X87n1628_016:0444a08": "程文海",
    "X87n1628_016:0444a09": "文海。字鉅夫。避武宗諱。以字行。自號雪樓。特授光祿",
    "X87n1628_016:0444a10": "大夫。贈大司徒柱國。追封楚國公。諡文憲。仁宗建旃",
    "X87n1628_016:0444a11": "檀像殿。鉅夫撰記。略曰。道非有像。作易者必擬諸形",
    "X87n1628_016:0444a12": "容。法本皆空。度世者暫資於色相。謂如指空為鏡。不",
    "X87n1628_016:0444a13": "若以鏡而喻空。即樹占風。將使識風而忘樹。是以雙",
    "X87n1628_016:0444a14": "林付囑舍利以凡聖而遍分。千輻經行足跡亘古今",
    "X87n1628_016:0444a15": "而常在。非眩神通於幻境。實開方便於迷津。所謂由",
    "X87n1628_016:0444a16": "自以會心。即心而即佛者也。栴檀瑞像者。佛之真像",
    "X87n1628_016:0444a17": "也。其猶萬影沉江如如不異。孤光透隙一一皆圓。夫",
    "X87n1628_016:0444a18": "豈擇地而容。盖以隨緣而應。望梅林而止渴。靡不同",
    "X87n1628_016:0444a19": "瞻。泛竹葉以言歸。誰堪共載。惟我聖天子道躋先聖。",
    "X87n1628_016:0444a20": "慈等覺皇。祝長樂之春秋恒遊佛地。企如來之歲月",
    "X87n1628_016:0444a21": "坐閱人天。爰命集賢大學士李衎及教禪耆德敘其",
    "X87n1628_016:0444a22": "本末。乃云。釋迦如來。淨飯王太子。生於甲寅四月八",
    "X87n1628_016:0444a23": "日。為成周昭王二十六年。既生七日。佛母摩耶夫人",
    "X87n1628_016:0444a24": "往生忉利。太子出家進道。穆王三年癸未道成。八年",
    "X87n1628_016:0444b01": "辛卯思報母恩。遂升忉利天為母說法。優闐國王自",
    "X87n1628_016:0444b02": "以久失瞻仰。欲見無從。乃刻栴檀為像。目犍連慮有",
    "X87n1628_016:0444b03": "缺漏謬。躬以神力攝三十二匠升忉利天。諦觀相好。",
    "X87n1628_016:0444b04": "三返乃得其真。既成。國王臣民奉之猶真佛焉。及佛",
    "X87n1628_016:0444b05": "自忉利天復至人間。王率臣庶同往迎佛。像騰步空",
    "X87n1628_016:0444b06": "中向佛稽首。佛為摩頂授記曰。我滅千年之後。汝從",
    "X87n1628_016:0444b07": "震旦廣利人天。由是瑞像在西土一千二百八十五",
    "X87n1628_016:0444b08": "年。龜茲六十八年。凉州十四年。長安十七年。江南一",
    "X87n1628_016:0444b09": "百七十三年。淮南三百十七年。復至江南二十一年。",
    "X87n1628_016:0444b10": "汴梁一百七十六年。北至燕京居今聖安寺十二年。",
    "X87n1628_016:0444b11": "北至上京大儲寺二十年。南還燕宮內殿五十四年。",
    "X87n1628_016:0444b12": "大元丁丑歲三月燕宮火。尚書石抹公迎還聖安寺。",
    "X87n1628_016:0444b13": "居今五十九年。當世祖至元十二年。遣大臣孛羅等",
    "X87n1628_016:0444b14": "四眾俻法駕仗衛音伎奏迎萬壽山仁智殿。建大聖",
    "X87n1628_016:0444b15": "萬安寺二十六年。自仁智殿奉迎於寺之後殿。世祖",
    "X87n1628_016:0444b16": "躬臨大作佛事。計自優闐王造像之歲至今延祐三",
    "X87n1628_016:0444b17": "年。凡二千三百有七年矣(云云)。古之聖人教民追遠",
    "X87n1628_016:0444b18": "報本之道。而於祭祀之禮。廟則木為之主。祭則孫為",
    "X87n1628_016:0444b19": "之尸。後也乃有像設焉。而不知其所由始。由斯觀之。",
    "X87n1628_016:0444b20": "其原於西域之俗也歟。夫佛為世出世間之尊。又何",
    "X87n1628_016:0444b21": "俟於贊述。然欲知佛之為佛。固不在於色相。而況於",
    "X87n1628_016:0444b22": "其似色相者乎。然苟不自其似而求之。又將無所措",
    "X87n1628_016:0444b23": "其歸向之心。是故法身無相必假相以表真。至道絕",
    "X87n1628_016:0444b24": "言亦因言而階玅。若於粗者猶拳拳而不忘。則其進",
    "X87n1628_016:0444c01": "也殆庶幾乎。夫以金石之捍堅猶未能必可久。今以",
    "X87n1628_016:0444c02": "一木之為而綿歷若此。然而佛之自衛固甚周。而人",
    "X87n1628_016:0444c03": "之保之也抑豈一手足之功哉。嗟夫遡延二千年有",
    "X87n1628_016:0444c04": "奇。至於陛下然後發德音。紀洪烈。非緩也。熈明之治",
    "X87n1628_016:0444c05": "至是而始隆。雖典祀之外猶必以斯文文之也。然則",
    "X87n1628_016:0444c06": "化之漸被者廣矣。不其盛歟(通載)。",
    "X87n1628_016:0444c07": "趙孟頫",
    "X87n1628_016:0444c08": "孟頫。字子昂。吳興人。宋太祖子秦王德芳之後也。至",
    "X87n1628_016:0444c09": "元二十三年行臺侍御史程鉅夫奉詔搜訪遺逸。於",
    "X87n1628_016:0444c10": "江南得孟頫。以之入見。孟頫才氣英邁。神彩煥發。如",
    "X87n1628_016:0444c11": "神仙中人。世祖顧之喜。使坐右丞葉李之上。或言孟",
    "X87n1628_016:0444c12": "頫宋宗室子。不宜使近左右。帝不聽。累官至翰林學",
    "X87n1628_016:0444c13": "士承旨。至治元年六月卒。年六十九。追封魏國公。諡",
    "X87n1628_016:0444c14": "文敏(元史)。孟頫四五歲時聞母丘夫人說臨月夢一僧",
    "X87n1628_016:0444c15": "入寢室。覺而生孟頫。故十一二歲便好寫金剛經。後",
    "X87n1628_016:0444c16": "但與僧語便若眷屬。至於今六十有五矣。日擾擾人",
    "X87n1628_016:0444c17": "事。不能有所悟入。恒以自嘆(公跋華嚴經合部)。孟頫重天目",
    "X87n1628_016:0444c18": "中峰之道。每受師書必焚香望拜。與師書必自稱弟",
    "X87n1628_016:0444c19": "子。公提舉江淛儒學。叩師心要。師為說防情復性之",
    "X87n1628_016:0444c20": "旨。公後入翰林。復遣問金剛般若大意。師答以略義",
    "X87n1628_016:0444c21": "一卷。公每見師所為文輙手書。又畫師像以遺同參",
    "X87n1628_016:0444c22": "(廣錄)。中峰有勸修淨業偈一百八首。孟頫作贊曰。淨土",
    "X87n1628_016:0444c23": "偈者。中峰和尚之所作也。偈一百八首。按數珠之一",
    "X87n1628_016:0444c24": "周也。憫眾生之迷途。道佛境之極樂。或驅而納之。或",
    "X87n1628_016:0445a01": "誘而進之。及其至焉一也。弟子趙孟頫欲重宣此義。",
    "X87n1628_016:0445a02": "而說偈言。三千大千世界中。恒河沙數之眾生。一一",
    "X87n1628_016:0445a03": "眾生一一佛。一一惟心一淨土。而諸眾生無始來。因",
    "X87n1628_016:0445a04": "癡有欲增愛濁。根塵纏染不自覺。流轉生死墮惡趣。",
    "X87n1628_016:0445a05": "我師中峯大和尚。慈悲憐憫諸眾生。殷勤為作百八",
    "X87n1628_016:0445a06": "偈。普告恒沙諸有情。如是受病等痛切。若人依師所",
    "X87n1628_016:0445a07": "教悔。一念念彼阿彌陀。一念念已復無念。自然往生",
    "X87n1628_016:0445a08": "安樂國。阿彌陀佛為接引。徑坐金色蓮華臺。池中蓮",
    "X87n1628_016:0445a09": "花如車輪。微風吹香遍法界。頻伽並命及鸚鵡。白鶴",
    "X87n1628_016:0445a10": "孔雀播玅音。黃金界道七寶樹。宴坐受茲勝玅樂。諸",
    "X87n1628_016:0445a11": "惡苦趣咸無有。悉皆吾師之所度。實無眾生師度者。",
    "X87n1628_016:0445a12": "惟眾生心淨土故。是故我今稽首禮。重讚我師之弘",
    "X87n1628_016:0445a13": "願(廣錄并本集)。",
    "X87n1628_016:0445a14": "袁桷",
    "X87n1628_016:0445a15": "桷。字伯長。四明人。大德初。閻復．程文海．王構薦為國",
    "X87n1628_016:0445a16": "史院檢閱。累官至翰林侍講學士。諡文清。有清容集",
    "X87n1628_016:0445a17": "行於世。撰禪林清規序。略曰。釋氏之教為三宗。見於",
    "X87n1628_016:0445a18": "動作日用。不敢一有犯越者為律宗。達磨之學則不",
    "X87n1628_016:0445a19": "然。調伏於準繩之外。放形骸。黜邊幅。守禮者莫能與",
    "X87n1628_016:0445a20": "之辯。而其從心不踰矩。卒有合於自然。是則繕性之",
    "X87n1628_016:0445a21": "効。略外以理內於斯。見之矣。淫欲嗔恚皆謂之道。大",
    "X87n1628_016:0445a22": "雄氏託言為喻。將以語夫上智。愚者不察。悉得以自",
    "X87n1628_016:0445a23": "恣。職教者憂之。於是為清規而曲為之防(云云)。華嚴",
    "X87n1628_016:0445a24": "寺碑有云。大雄氏曰。性本至善。遷以隨欲。欲由妄生。",
    "X87n1628_016:0445b01": "性日益昏。故為物為變。至於摩蕩轇轕生死靡分。於",
    "X87n1628_016:0445b02": "是有懺解之說焉。有追崇之說焉。使生得以斷。死得",
    "X87n1628_016:0445b03": "以離。則本性湛空無有垢累。道奚病矣。華嚴說辭以",
    "X87n1628_016:0445b04": "富貴為喻。終之以返真復初。俾世之所景慕。由境以",
    "X87n1628_016:0445b05": "入。因境而悟。入於無相。其於喻也深有旨矣。書噩上",
    "X87n1628_016:0445b06": "人撰慈照師行述。略曰。佛氏之言汪洋浩愽。譯潤有",
    "X87n1628_016:0445b07": "工拙。體製則一言。佛者三宗。而習禪學者必以悟入",
    "X87n1628_016:0445b08": "為證。將從其言耶。則質野不足以傳遠。引而刪之。又",
    "X87n1628_016:0445b09": "懼其不與道合。夢堂噩上人示所為慈照師行述。泊",
    "X87n1628_016:0445b10": "焉若玄酒之致其誠。韜兮若絅衣之蒙其飾。逞奇闡",
    "X87n1628_016:0445b11": "幽大小委折。各當其職。合儒者之辭。傳信永遠為無",
    "X87n1628_016:0445b12": "疑也(清容集)。",
    "X87n1628_016:0445b13": "虞集",
    "X87n1628_016:0445b14": "集。字伯生。宋丞相允文五世孫。其先蜀人。父汲。宋黃",
    "X87n1628_016:0445b15": "崗尉。宋亡僑居臨川之崇仁。大德初始至京師。以大",
    "X87n1628_016:0445b16": "臣薦授大都儒學教授。除國子助教。自將仕郎十二",
    "X87n1628_016:0445b17": "轉為通奉大夫。封仁壽郡公。諡文靖。甞闢右室。書邵",
    "X87n1628_016:0445b18": "堯夫詩題曰。邵菴故世稱邵庵先生接方外士。必扣",
    "X87n1628_016:0445b19": "擊其說。以為聖人之教不明。為學者無所底止。苟於",
    "X87n1628_016:0445b20": "吾道異端疑似之間不能深知。而欲竊究夫性命之",
    "X87n1628_016:0445b21": "原。死生之故。其不折而歸之者否矣(元史)。甞曰。佛以因",
    "X87n1628_016:0445b22": "果二法制服得天下人心。無智愚賢不肖。總出不得",
    "X87n1628_016:0445b23": "這兩個字。撰北磵簡公塔銘。有曰。自昔奇偉之士。或",
    "X87n1628_016:0445b24": "曠世一遇。其不恒見於天下者何也。盖甞聞之。豈無",
    "X87n1628_016:0445c01": "其人哉。自夫世務之沉冥。俗學之纏糺。有不足以摯",
    "X87n1628_016:0445c02": "而留之者。於是脫然自拔於浮沉起滅之表。以求其",
    "X87n1628_016:0445c03": "本初之極至者。皆其人也。晦機熈公塔銘有曰。聞佛",
    "X87n1628_016:0445c04": "氏之宗。禪者其度人也。以悟為則。必使自致於思慮",
    "X87n1628_016:0445c05": "之所不及。時至機應則決而啟之。是以言發意解。解",
    "X87n1628_016:0445c06": "泯言忘。謂之不立文字。豈欺我哉。水陸緣起贊略曰。",
    "X87n1628_016:0445c07": "一切眾生皆具佛性。如摩尼珠五色隨應。如何累劫",
    "X87n1628_016:0445c08": "業識相因。無明展轉生死根塵。我佛慈悲施方便力。",
    "X87n1628_016:0445c09": "如大醫王救彼痼疾。餓者與飽渴者與漿。幽暗與明",
    "X87n1628_016:0445c10": "熱惱與凉。況爾六道諸苦隨業。不藉佛恩何由自潔。",
    "X87n1628_016:0445c11": "杭州報國寺鐘銘曰。我以慈悲大願力。運大音聲作",
    "X87n1628_016:0445c12": "佛事。充滿虗空體無礙。有間即覺成解脫。人天龍海",
    "X87n1628_016:0445c13": "無盡際。過去未來見在者。一音所攝悉平等同我報",
    "X87n1628_016:0445c14": "國如報佛。永住堅固宣玅法(邵庵集)。",
    "X87n1628_016:0445c15": "揭奚斯",
    "X87n1628_016:0445c16": "奚斯。字曼[(厂@((既旡)日+口))*頁]。龍興富州人。大德初擢為授經郎。累官",
    "X87n1628_016:0445c17": "至翰林直學士侍講學士同知經筵事階中奉大夫。",
    "X87n1628_016:0445c18": "封豫章郡公。諡文安。甞撰中峯廣錄序。略曰。叢林[栽木+土]",
    "X87n1628_016:0445c19": "培滋植必以其道。苟不以其道而偷安利養貪欲嗔",
    "X87n1628_016:0445c20": "恚。是皆叢林斫伐之斧斤殞獲之霜霰耳。至於推明",
    "X87n1628_016:0445c21": "其法。必使之斷言語。絕依解。參則真參悟則實悟。乃",
    "X87n1628_016:0445c22": "始謂之傳佛心宗。其煅煉之穩密。勘辯之明確。無假",
    "X87n1628_016:0445c23": "借。無回互。凜凜然烈日嚴霜可畏也已。至若提撕放",
    "X87n1628_016:0445c24": "揚。則如四凟百川。千盤萬轉衝山激石。不歸於海不",
    "X87n1628_016:0446a01": "已也。其大機大用見於文字有如此也(廣錄并元史)。",
    "X87n1628_016:0446a02": "馮子振",
    "X87n1628_016:0446a03": "子振。攸州人。自號海粟居士。其豪俊與陳剛中略同。",
    "X87n1628_016:0446a04": "剛中敬畏之。子振於天下書無所不記。當其為文也。",
    "X87n1628_016:0446a05": "酒酣耳熱。命侍史二三人潤筆。以俟子振疾書。隨紙",
    "X87n1628_016:0446a06": "多寡頃刻輙盡(元史)。甞撰梅花百詠呈中峰和尚。又為",
    "X87n1628_016:0446a07": "中峰撰淨土偈贊并序曰。幻住道人淨土偈。一百八",
    "X87n1628_016:0446a08": "首數等念珠。若人念念阿彌。如晉唐向上諸賢劉遺",
    "X87n1628_016:0446a09": "民．白香山輩同參淨社。是人獲福無量。即得淨土現",
    "X87n1628_016:0446a10": "前。到他日持珠默坐時。一百八偈三千二十有四言。",
    "X87n1628_016:0446a11": "元不曾說一字爾。時發願學人馮子振稽首作禮而",
    "X87n1628_016:0446a12": "作讚曰。我觀幻住師。於幻無所住。雖不住於幻。能覺",
    "X87n1628_016:0446a13": "如幻人。幻人汝當知。垢與淨相對。雖垢即淨性。淨土",
    "X87n1628_016:0446a14": "應現前。是故幻住師。演說淨土偈。偈本不須說。說偈",
    "X87n1628_016:0446a15": "一已多。手提古佛機。數與念珠等。善知識觀察。是偈",
    "X87n1628_016:0446a16": "非世間。假使古佛生。所說亦如是。悟即一偈了。百八",
    "X87n1628_016:0446a17": "偈亦然。凡夫一偈迷。何況百八偈。一偈偈四句。句句",
    "X87n1628_016:0446a18": "義畢彰。字數逾三千。其實無一字。偈迷念珠轉。偈悟",
    "X87n1628_016:0446a19": "轉念珠。若人於此中。一一總無念。於無念念佛。無念",
    "X87n1628_016:0446a20": "亦復無。紅爪紺髮螺。種種日毫相。有目具瞻仰。月面",
    "X87n1628_016:0446a21": "照日輪。花敷四色蓮。出微玅香潔。所生皆淨土。云何",
    "X87n1628_016:0446a22": "更西方。是人見彌陀。悉得安隱住。",
    "X87n1628_016:0446a23": "柳貫",
    "X87n1628_016:0446a24": "貫。字道傳。東陽人。甞為太常博士。撰竺元道公語錄",
    "X87n1628_016:0446b01": "序。略曰。禪有機而兵有法。故談禪如用兵。必至於客",
    "X87n1628_016:0446b02": "主兼對迹用雙泯。而後忘法證法忘機契機。勝玅圓",
    "X87n1628_016:0446b03": "明有不足言矣。少林初祖佩道東來。以為三世諸佛",
    "X87n1628_016:0446b04": "實無有法而實未甞忘法。道不累言。言累道矣。其曰",
    "X87n1628_016:0446b05": "不立文字見性成佛者。將以蕩雜識之情塵。示明心",
    "X87n1628_016:0446b06": "之指要。非徒以矯夫造論稱師枝辭蔓語之失而已",
    "X87n1628_016:0446b07": "也。",
    "X87n1628_016:0446b08": "黃溍",
    "X87n1628_016:0446b09": "溍。字晉卿。婺州義烏人。延祐二年第進士。授台州寧",
    "X87n1628_016:0446b10": "海丞。自將仕郎七轉至中奉大夫。封江夏郡公。諡文",
    "X87n1628_016:0446b11": "獻。有日損齋稿三十三卷。溍與抑貫．虞集．揭奚斯遊。",
    "X87n1628_016:0446b12": "人號曰儒林四傑(元史)。甞撰虎丘寺記。略曰。自佛學行",
    "X87n1628_016:0446b13": "於中土。法幢所建必天下之名山。莫不侈為寶構華",
    "X87n1628_016:0446b14": "居以宅夫形勝。盖以表靈山之未散。作大眾之依怙。",
    "X87n1628_016:0446b15": "俾來者睹相而生信也。丹青土木之事。雖若涉於有",
    "X87n1628_016:0446b16": "為。而事之於理不相留礙。推理而適於事。清淨覺地",
    "X87n1628_016:0446b17": "即大伽藍。混事而歸於理。積土聚沙皆已成佛。一切",
    "X87n1628_016:0446b18": "世間成住壞空之相。固未有出於心境之外者。苟非",
    "X87n1628_016:0446b19": "乘方便力。遊戲如幻。安能具大莊嚴為無上之勝因",
    "X87n1628_016:0446b20": "也哉。蔣山誌公塔院記。結語云。若夫聖師為如來使。",
    "X87n1628_016:0446b21": "密贊化機。乘方便而示現有生。假神通而攝誘群品。",
    "X87n1628_016:0446b22": "不思議事固非凡情所能度量也(本集)。茲上人扁其庵",
    "X87n1628_016:0446b23": "曰息。公為之銘曰。謂庵非人。孰累於名。謂人非庵。名",
    "X87n1628_016:0446b24": "孰與嬰。所息者境。能息者智。庵耶人耶。依正不二。剎",
    "X87n1628_016:0446c01": "那之頃。能所雙忘。十剎何短。一息何長。勿生疲勞而",
    "X87n1628_016:0446c02": "止中路。出此草庵非汝住處。",
    "X87n1628_016:0446c03": "胡長孺",
    "X87n1628_016:0446c04": "長孺。字汲仲。號石塘。永康人。主寧海簿。晚寓武林坐",
    "X87n1628_016:0446c05": "逝。甞搆齋曰顏樂。與趙孟頫．韓明善．段吉甫．郭斯道",
    "X87n1628_016:0446c06": "諸公論道齋中。汲仲甞著大同論。有曰。孟子沒一千",
    "X87n1628_016:0446c07": "四百年。道潛統絕。子周子出。然後潛者復光。絕者復",
    "X87n1628_016:0446c08": "續。河南程氏二子得周子之傳。周子之傳出於壯固",
    "X87n1628_016:0446c09": "竹林寺壽涯禪師。程子四傳而得朱氏文公。文公後",
    "X87n1628_016:0446c10": "得張欽夫講究此道。方覺脫然處。曰。前日所聞於竹",
    "X87n1628_016:0446c11": "林而未之契者。皆不我欺矣。元來此事與禪學十分",
    "X87n1628_016:0446c12": "相似。學不知禪。禪不知學。互相排擊。都不胷劄著病",
    "X87n1628_016:0446c13": "處。亦可笑也(大同論)。",
    "X87n1628_016:0446c14": "韓性",
    "X87n1628_016:0446c15": "性。字明善。山陰人。魏忠獻公韓琦八世孫。隱居不仕。",
    "X87n1628_016:0446c16": "諡莊節公。淹貫經史。精通內典。甞曰。佛居西土。風教",
    "X87n1628_016:0446c17": "有異。然極能勸化得人。我觀今人凡修佛事。未有不",
    "X87n1628_016:0446c18": "端心正念者。雖愚夫愚婦欲聞經禮像。必預齋戒持",
    "X87n1628_016:0446c19": "敬去欲。然後從事。雖吾聖人復生。勸人為善不過如",
    "X87n1628_016:0446c20": "此。正恐未能也。甞謂顏樂齋門人朱仲弘曰。佛去世",
    "X87n1628_016:0446c21": "已久。後人如此恭敬他。誦他的言語。你道佛要人如",
    "X87n1628_016:0446c22": "此耶。教人如此耶。若強人從己。誰人肯從。如今人一",
    "X87n1628_016:0446c23": "句言語要行於一鄉亦不可得。且佛之言語奚翅數",
    "X87n1628_016:0446c24": "百萬里。凡日月光照所及處無不信服。仲弘聞之默",
    "X87n1628_016:0447a01": "然(性學指要)。撰金剛助顯序曰。世雄利見普拯群迷。隨機",
    "X87n1628_016:0447a02": "立教。破我法之二執。遮種現之二疑。開摩訶衍之要",
    "X87n1628_016:0447a03": "門。示修多羅之總要。其惟金剛經乎。言密旨微。論說",
    "X87n1628_016:0447a04": "莫既。洪惟大士入日光之正定。奉覩史之密言轉授",
    "X87n1628_016:0447a05": "天親。輔傳聖教。譯八十行之偈。斷二十七種之疑。內",
    "X87n1628_016:0447a06": "鑒泠然。若合一揆。若夫潤文釋疏而意明。因疏通經",
    "X87n1628_016:0447a07": "而理現。義必宗於二論。釋每貫乎群言。其惟金剛助",
    "X87n1628_016:0447a08": "顯乎。助顯者。山陰定法師之所著也。迨今二百年。別",
    "X87n1628_016:0447a09": "峰同公流通教觀。契悟此書。刻之寶林丈室。俾予誌",
    "X87n1628_016:0447a10": "其後。嗟夫。因指見月。見月而忘指。因經見性。見性而",
    "X87n1628_016:0447a11": "忘經。經尚可忘。何況於疏。然文字不離於實相。演論",
    "X87n1628_016:0447a12": "豈外於真如。依福勝以較量。示受持之方軌。二空圓",
    "X87n1628_016:0447a13": "極。永超住相之愆。四眾奉行。同受成佛之記。",
    "X87n1628_016:0447a14": "歐陽玄",
    "X87n1628_016:0447a15": "玄。字元功。冀郡人。累遷翰林學士承旨榮祿大夫知",
    "X87n1628_016:0447a16": "制誥兼修國史。諡文公。甞曰。程子平生愛看佛書。但",
    "X87n1628_016:0447a17": "不及朱子之博覽而究極其異同也。撰曇芳忠公塔",
    "X87n1628_016:0447a18": "銘。略曰。至治辛酉。師住蔣山。泰定乙丑正月二十四",
    "X87n1628_016:0447a19": "日梁王至建康。是夕寺菑。明日王詣寺問師曰。興復",
    "X87n1628_016:0447a20": "若何。師曰賴有大檀越在。明年範銅作鐘。王以寶珠",
    "X87n1628_016:0447a21": "施入冶罏。既成而寶珠瑩然在鐘欵。萬歲上又問師",
    "X87n1628_016:0447a22": "曰。寺既毀矣。佛依何住。師曰。古佛過去。今佛再來。王",
    "X87n1628_016:0447a23": "大喜。王甞自舉鉏刺地開基施財。囑師建梵宇。名曰",
    "X87n1628_016:0447a24": "崇禧。一日問師曰。衲子所謂蔣薄粥者何也。師曰將",
    "X87n1628_016:0447b01": "謂殿下忘却。又問曰。衲子所云三隻襪者何也。師曰。",
    "X87n1628_016:0447b02": "國內山川俱踏遍。今朝親到梵王家。致和元年王入",
    "X87n1628_016:0447b03": "登大寶。改元天曆。遣使函香至蔣山謝寶公兼勞師。",
    "X87n1628_016:0447b04": "二年春遣使特授師大中大夫廣慈圜悟大禪師。住",
    "X87n1628_016:0447b05": "持大崇禧萬壽。兼領蔣山太平興國禪寺。至正二年",
    "X87n1628_016:0447b06": "行宣政院使納麟高公起師住徑山。五年特旨命師",
    "X87n1628_016:0447b07": "住大龍翔集慶寺。六年三月退居廣慈庵。七月寺灾。",
    "X87n1628_016:0447b08": "師惕然。念先皇厚恩而起。再主寺事。七年寺成。八年",
    "X87n1628_016:0447b09": "示寂。闍維舍利無筭(銘不錄)。",
    "X87n1628_016:0447b10": "鄧文原",
    "X87n1628_016:0447b11": "文源。字善之。巴西人。為翰林待制兼國史院編修。諡",
    "X87n1628_016:0447b12": "康莊。撰石林鞏公塔銘曰。佛氏之道。非有非空。非垢",
    "X87n1628_016:0447b13": "非淨。是正法宗。俗昧原本。囂昏蕩潏。不有津筏。曷拯",
    "X87n1628_016:0447b14": "於溺。言為理筌。理得言忘。有泥言說。大道榛荒。惟石",
    "X87n1628_016:0447b15": "林師。祇園之傑。一念昭容。萬法了徹。本無有法。為覺",
    "X87n1628_016:0447b16": "群迷。出方便慧。作誨導師。南山繚屏。慧日其頂。自師",
    "X87n1628_016:0447b17": "之亡。山空雲冷。師亦不亡。空無生滅。勒銘山阿。昭示",
    "X87n1628_016:0447b18": "來哲。",
    "X87n1628_016:0447b19": "張翥",
    "X87n1628_016:0447b20": "翥。字仲舉。號蛻庵。封潞國公。有衡山二十三題之詩。",
    "X87n1628_016:0447b21": "今止錄若干首。般若寺曰。般若南朝寺。思公第一傳。",
    "X87n1628_016:0447b22": "拓開方丈地。坐斷再生禪。貝葉收經夾。曇華散法筵。",
    "X87n1628_016:0447b23": "山靈應夜夜。來禮佛燈前。一坐岩曰。初地靈峰下。重",
    "X87n1628_016:0447b24": "來為講經。神應合掌受。石亦點頭聽。雲鶴隨飛缽。湖",
    "X87n1628_016:0447c01": "龍入淨瓶。至今華雨處。長照一燈青。二生塔曰。塔寺",
    "X87n1628_016:0447c02": "前朝舊。山林宿業空。法身無幻壞。藏骨自神通。寶供",
    "X87n1628_016:0447c03": "珊瑚碧。珠光舍利紅。無緣香一瓣。回向佛堂中。三生",
    "X87n1628_016:0447c04": "藏曰。神僧涅槃處。那有去來今。尚記三生石。難磨萬",
    "X87n1628_016:0447c05": "古心。地埋禪剎古。山掩岳祠深。長日閒鐘梵。蕭蕭楓",
    "X87n1628_016:0447c06": "桂林。定心石曰。燕坐百念息。湛然方寸間。相無分彼",
    "X87n1628_016:0447c07": "我。空已判真頑。魑魅來相試。芻尼去不還。從人咲癡",
    "X87n1628_016:0447c08": "衲。長日此看山。磚鏡亭曰。曹溪一祖後。衡岳世多賢。",
    "X87n1628_016:0447c09": "分得燈相續。提將密印傳。法音風萬籟。禪性月中天。",
    "X87n1628_016:0447c10": "珍重磨磚喻。微機要自詮。大慧塔曰。大慧談經地。林",
    "X87n1628_016:0447c11": "園即給孤。鑿雲藏舍利。鞭石起浮圖。風鐸時喧寂。天",
    "X87n1628_016:0447c12": "燈忽有無。沙門每來此。三遶作南謨。",
    "X87n1628_016:0447c13": "楊維禎",
    "X87n1628_016:0447c14": "維禎。字廉夫。越之諸暨人。泰定間以宏辭奧學登高",
    "X87n1628_016:0447c15": "科。出令天台。累遷至江西提舉學校通五經。晚年寓",
    "X87n1628_016:0447c16": "吳淞。築蓬臺玄閣於鶴城東門外。肆意文洒。傲兀於",
    "X87n1628_016:0447c17": "九峰三泖間。甞著大悲菩薩像志曰。車溪廣福寺主",
    "X87n1628_016:0447c18": "僧竺隱道師。得靈木三尺有六寸。於古張騫祠下。質",
    "X87n1628_016:0447c19": "堅如石。色紺紫。文成金線。焚之馨如栢。師命刻工為",
    "X87n1628_016:0447c20": "大悲菩薩千手眼像。介其友訓。求志於余。昔成都法",
    "X87n1628_016:0447c21": "師敏行。以大栴檀作千手眼像。求文於東坡道人。道",
    "X87n1628_016:0447c22": "人曰。其所以然。以一髮一毛為言曰。舉一髮而頭為",
    "X87n1628_016:0447c23": "之動。拔一毛而身為之變。髮即毛爾。道人取喻過重。",
    "X87n1628_016:0447c24": "又以世人一手一足一目一耳不能兼運。而菩薩應",
    "X87n1628_016:0448a01": "之弗亂。則智人亦有五事俱用。伎人至有分面笑哭。",
    "X87n1628_016:0448a02": "使菩薩分手為執。於執伎中。又分器動靜。勢有必不",
    "X87n1628_016:0448a03": "可者。是伎人高佛法。則佛法豈為神也乎。今夫髮一",
    "X87n1628_016:0448a04": "拔則頭為之痛。焚一髮則髮未甞痛。甲一搖則指為",
    "X87n1628_016:0448a05": "之痛。剪一甲則甲未甞痛。何也。吾以質諸菩薩。菩薩",
    "X87n1628_016:0448a06": "亦不能喻於我。則道人能應之說窮矣。師慧於文。如",
    "X87n1628_016:0448a07": "古契嵩。必慧於道。吾敢申以問之。頌曰。禹不西流。稷",
    "X87n1628_016:0448a08": "不冬黍。有能不能。物有定所。蜾呪而螟。蜣抱而蟬。物",
    "X87n1628_016:0448a09": "轉如此。佛胡不然。犀以望月。角含月華。象以聞雷。牙",
    "X87n1628_016:0448a10": "生雷花。物感如此。我胡不爾。感物轉物。佛大弟子。",
    "X87n1628_016:0448a11": "蘇大年",
    "X87n1628_016:0448a12": "大年。字昌齡。號西磵居士。楊州人。甞撰仲芳倫公語",
    "X87n1628_016:0448a13": "錄序。略曰。昔鷲嶺拈花。迦葉微笑。少林面壁。二祖安",
    "X87n1628_016:0448a14": "心。莫非揭示頂[寧*頁]上一著。所謂教外別傳者也。自曹",
    "X87n1628_016:0448a15": "溪而下。枝分派別。或棒或喝。或擎叉或竪指。其機用",
    "X87n1628_016:0448a16": "雖各不同。然而指示學者密契直源則一而已。鳳臺",
    "X87n1628_016:0448a17": "仲芳禪師倫公。早歲徧參知識。履踐穩密。證悟切當。",
    "X87n1628_016:0448a18": "至於得坐披衣。為四海衲子之所崇仰。觀其提唱。識",
    "X87n1628_016:0448a19": "見明白。使夫學者死盡偷心。從上佛祖之道不墜。其",
    "X87n1628_016:0448a20": "於宗教豈曰小補哉。",
    "X87n1628_016:0448a22": "佛法金湯編卷第十六天台釋如惺重校"
}