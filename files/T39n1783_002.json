{
    "T39n1783_002:0006c08": "金光明經玄義卷下",
    "T39n1783_002:0006c10": "隋天台智者大師說",
    "T39n1783_002:0006c11": "門人灌頂錄",
    "T39n1783_002:0006c12": "◎問舊云。此經從譬得名。云何矯異而依文",
    "T39n1783_002:0006c13": "耶。答非今就文而害於譬。若苟執譬復害於",
    "T39n1783_002:0006c14": "文。義有二途應須兩存。故前云義推疎遠依",
    "T39n1783_002:0006c15": "文親近。若鈍根人以譬擬法。若利根人即法",
    "T39n1783_002:0006c16": "作譬。下文云。如深法性安住其中。即於",
    "T39n1783_002:0006c17": "是典金光明中。而得見我釋迦牟尼。又空",
    "T39n1783_002:0006c18": "品云。為鈍根故起大悲心。鈍人守指守株。",
    "T39n1783_002:0006c19": "寧知兔月。利人懸解不須株指(云云)。次觀心",
    "T39n1783_002:0006c20": "釋名者。何故須是。上來所說專是聖人聖",
    "T39n1783_002:0006c21": "寶非己智分。如鸚鵡學語。似客作數錢。不",
    "T39n1783_002:0006c22": "能開發自身寶藏。今欲論道前凡夫地之珍",
    "T39n1783_002:0006c23": "寶。即聞而修故明觀心釋也。淨名曰。諸佛",
    "T39n1783_002:0006c24": "解脫當於眾生心行中求。釋論云。有聞有智",
    "T39n1783_002:0006c25": "慧是所說應受。即此意也。問心有四陰。何",
    "T39n1783_002:0006c26": "以棄三觀一。答夫天下萬物唯人為貴。七尺",
    "T39n1783_002:0006c27": "形骸唯頭為貴。頭有七孔目為貴。目雖貴不",
    "T39n1783_002:0006c28": "如靈智為貴。當知四陰心為貴。貴故所以觀",
    "T39n1783_002:0006c29": "之。心貴故心即是金。夫螢火自照。燈燭珠火",
    "T39n1783_002:0007a01": "雖復照。他光不及遠。星月之光與暗共住。",
    "T39n1783_002:0007a02": "日光能照天下。不能照理。心智之光能發",
    "T39n1783_002:0007a03": "智照理。故心是光。若心癡暗體則憔悴。心",
    "T39n1783_002:0007a04": "有智光膚色充澤。故大品云。般若大故色",
    "T39n1783_002:0007a05": "大。般若淨故色淨。亦能充益受想行等。心",
    "T39n1783_002:0007a06": "即明也。又知心無心名為光。知想無想知行",
    "T39n1783_002:0007a07": "無行名為明。又知四陰非四陰名為光。知色",
    "T39n1783_002:0007a08": "陰非色陰名為明。又知五陰非五陰名為光。",
    "T39n1783_002:0007a09": "知假人非假人名為明。又知正報非正報名",
    "T39n1783_002:0007a10": "為光。知依報非依報名為明。又知依正非",
    "T39n1783_002:0007a11": "依正名為光。知一切法無一切法名為明。得",
    "T39n1783_002:0007a12": "此意者。即觀心金光明也。上約十種三法論",
    "T39n1783_002:0007a13": "金光明。今觀心王即觀苦道。觀慧數即煩惱",
    "T39n1783_002:0007a14": "道。觀諸數是業道。心王是金。慧數是光餘",
    "T39n1783_002:0007a15": "數是明。如淨名曰。觀身實相觀佛亦然者。若",
    "T39n1783_002:0007a16": "頭等六分各各是身。此即多身。若別有一身",
    "T39n1783_002:0007a17": "則無是處。各各非身合時亦無。若頭等六分",
    "T39n1783_002:0007a18": "求身叵得。現在不住故不可得。過去因滅亦",
    "T39n1783_002:0007a19": "不可得。未來未至亦不可得。如是橫豎求",
    "T39n1783_002:0007a20": "身。畢竟不可得。即是無此無亦不可得。亦",
    "T39n1783_002:0007a21": "有亦無亦不可得。非有非無亦不可得。但有",
    "T39n1783_002:0007a22": "名字名之為身。如是名字不在內。非四陰中",
    "T39n1783_002:0007a23": "故。不在外非色陰中故。不在中間非色心合",
    "T39n1783_002:0007a24": "故。亦不常自有非離色心故。當知名無召物",
    "T39n1783_002:0007a25": "之功。物無應名之實。假實既空名物安在。",
    "T39n1783_002:0007a26": "如此觀身是觀實相。實相即是金。實相觀智",
    "T39n1783_002:0007a27": "即是光。緣身諸心心數。寂不行者。即是明",
    "T39n1783_002:0007a28": "也。觀身是假名。假名既如此。觀色受想行",
    "T39n1783_002:0007a29": "識亦如是。即為苦道觀也。次觀煩惱道者。",
    "T39n1783_002:0007b01": "煩惱與業皆是身因。今且取煩惱為身因而",
    "T39n1783_002:0007b02": "起觀也。淨名云。不壞身因而隨一相者。",
    "T39n1783_002:0007b03": "應作四句分別。誰身因果俱壞。誰身因果俱",
    "T39n1783_002:0007b04": "不壞。誰壞果不壞因。誰壞因不壞果。云何是",
    "T39n1783_002:0007b05": "身果。父母所生頭等六分是也。云何身是因。",
    "T39n1783_002:0007b06": "貪恚癡身口意業等是也。今且置三業。觀",
    "T39n1783_002:0007b07": "貪恚癡等四果。以無常苦空觀智破貪恚癡。",
    "T39n1783_002:0007b08": "子縛斷名壞身因。不受後有名壞身果。凡",
    "T39n1783_002:0007b09": "俗之流。名衣好食長養五陰。縱心適性放逸",
    "T39n1783_002:0007b10": "貪恚癡。自惱惱他一身死壞。復受一身因",
    "T39n1783_002:0007b11": "果相續無有邊際。是名因果俱不壞。如犯",
    "T39n1783_002:0007b12": "王憲付旃陀羅。如怨對者自害其體身既爛",
    "T39n1783_002:0007b13": "壞。四陰亦盡。是為壞果。貪恚癡身因轉更熾",
    "T39n1783_002:0007b14": "盛。彌綸生死無得脫期。是為第三句也。餘",
    "T39n1783_002:0007b15": "三果亦以無常觀智。斷五下分因縛。五下分",
    "T39n1783_002:0007b16": "果身猶未盡。是名壞身因不壞身果。如此",
    "T39n1783_002:0007b17": "四句存壞不同。皆不隨一相。隨一相者。所",
    "T39n1783_002:0007b18": "謂修塵共觀。觀一念貪恚癡心。心為自起",
    "T39n1783_002:0007b19": "為對塵起。為根大乘起。為離根塵起。皆",
    "T39n1783_002:0007b20": "無此義。非自非他非共非無因。亦非前念滅",
    "T39n1783_002:0007b21": "故起。非生非非生非滅非非滅。如是橫豎求",
    "T39n1783_002:0007b22": "心叵得。心尚本無何所論壞。是名不壞身",
    "T39n1783_002:0007b23": "因。而隨一相隨一相者即是隨金。隨相智",
    "T39n1783_002:0007b24": "即是隨光。諸數寂滅即是隨明。既得不壞",
    "T39n1783_002:0007b25": "一句。而隨一相了壞身因。亦隨一相壞身果",
    "T39n1783_002:0007b26": "不壞身果。亦隨一相皆亦如是(云云)。次觀業",
    "T39n1783_002:0007b27": "道者。如淨名云。舉足下足無非道場。具足",
    "T39n1783_002:0007b28": "一切佛法矣。觀舉足時為是業舉。為是業者",
    "T39n1783_002:0007b29": "舉。為業業者共舉。為離業業者舉。若業舉",
    "T39n1783_002:0007c01": "不關業者。業者舉不關於業。各既無舉合",
    "T39n1783_002:0007c02": "亦無舉。合既無舉離那得舉。舉足既無下",
    "T39n1783_002:0007c03": "足亦無。觀行既然。住坐臥言語執作亦復",
    "T39n1783_002:0007c04": "如是。是為觀業實相名為金。此觀智名為",
    "T39n1783_002:0007c05": "光。諸威儀中心數悉寂名為明。是為三道辯",
    "T39n1783_002:0007c06": "金光明。夫有心者即具法界法性金光明。能",
    "T39n1783_002:0007c07": "如此解了。但是名字金光明。常依此觀。",
    "T39n1783_002:0007c08": "念念不休心心相續。即是觀行金光明。若",
    "T39n1783_002:0007c09": "蒙籠如羅縠中視未得分明。閉目則見開眼",
    "T39n1783_002:0007c10": "則失。此是相似金光明。若了了分明閉目開",
    "T39n1783_002:0007c11": "目俱見者。是分證金光明。若妙覺果圓究",
    "T39n1783_002:0007c12": "竟明了。名究竟金光明也。次觀心明三識。論",
    "T39n1783_002:0007c13": "金光明者。諦觀一念心。即空即假即中。即",
    "T39n1783_002:0007c14": "是觀心識於三識。何者意識託緣發意。本",
    "T39n1783_002:0007c15": "無識緣何所發。又緣中為有識為無識。若",
    "T39n1783_002:0007c16": "有識緣即是識。何謂為緣。若無識那能發識。",
    "T39n1783_002:0007c17": "若意緣合發二俱無。故合不能發。離最不可。",
    "T39n1783_002:0007c18": "當知此識不在一處從眾緣生。從緣生法我",
    "T39n1783_002:0007c19": "說即是空。於此空中假作分別。是惡識是善",
    "T39n1783_002:0007c20": "識。是非惡非善識。種種推畫強謂是非識。",
    "T39n1783_002:0007c21": "若定空不可作假識。若定假不可作空。當知",
    "T39n1783_002:0007c22": "空非空假非假。非空非假雙亡二邊。正顯中",
    "T39n1783_002:0007c23": "道。一念識中三觀具足。識於三識。亦不得三",
    "T39n1783_002:0007c24": "識觀。故淨名云。不觀色不觀色如。不觀色",
    "T39n1783_002:0007c25": "性。乃至不觀識不觀識如。不觀識性。雖不",
    "T39n1783_002:0007c26": "得識不得識如不得識性。雙照識識如識性",
    "T39n1783_002:0007c27": "宛然無濫。以照識性故是菴摩羅識。照識",
    "T39n1783_002:0007c28": "如故是阿梨耶識亦照亦滅故是阿陀那識。",
    "T39n1783_002:0007c29": "是名觀心中三識金光明。六即位如上說。",
    "T39n1783_002:0008a01": "次觀心明三佛性金光明者。觀一念心起。即",
    "T39n1783_002:0008a02": "空即假即中。是見三佛性。何者心從緣起。是",
    "T39n1783_002:0008a03": "故即空。強謂有心是故即假。不出法性是故",
    "T39n1783_002:0008a04": "即中。此釋已顯。更引經證之。淨名云。何謂",
    "T39n1783_002:0008a05": "病本。所謂攀緣。何謂攀緣。謂緣三界。證其假",
    "T39n1783_002:0008a06": "也。何謂息攀緣。謂心無所得此證即空。我",
    "T39n1783_002:0008a07": "及眾生病。皆非真非有。此證即中。華嚴云。心",
    "T39n1783_002:0008a08": "佛及眾生是三無差別。此證觀心即三佛性",
    "T39n1783_002:0008a09": "也。又般舟三昧經云。我心如佛心如。佛",
    "T39n1783_002:0008a10": "心如我心如。不見我心為佛心。不見佛心為",
    "T39n1783_002:0008a11": "我心。而見阿彌陀佛。如瑠璃中見像。如饑夢",
    "T39n1783_002:0008a12": "食如夢婬從事。如觀骨光等喻。皆是證即空",
    "T39n1783_002:0008a13": "即假即中之文。讀此經文宜須細意。若併作",
    "T39n1783_002:0008a14": "如讀是即空也。示如許多心紛紜。是即假",
    "T39n1783_002:0008a15": "也。見阿彌陀是即中也。又我心如佛心如",
    "T39n1783_002:0008a16": "者。以有我佛如等分別之異。所以是即假。",
    "T39n1783_002:0008a17": "從不見我心為佛心去。是即空也。而見阿",
    "T39n1783_002:0008a18": "彌陀是即中也。又以夢食喻之。夢食不飽",
    "T39n1783_002:0008a19": "譬即空。夢食百味譬即假。皆不出法性譬即",
    "T39n1783_002:0008a20": "中。餘譬類如此。又釋云。我心佛心者是",
    "T39n1783_002:0008a21": "假名。假名分別我佛之異也。我心如佛心如",
    "T39n1783_002:0008a22": "凡聖俱空。不得我心不得佛心。豈有我心作",
    "T39n1783_002:0008a23": "佛心佛心作我心。亡假也。不得我心如不得",
    "T39n1783_002:0008a24": "佛心如。豈有我心如作佛心如。亡空也。是",
    "T39n1783_002:0008a25": "為雙亡空假正顯中道。而見阿彌陀者。雙",
    "T39n1783_002:0008a26": "照二諦也。常見佛餘者安不見耶。此又是證",
    "T39n1783_002:0008a27": "觀心即空即假即中之文。觀心即中是正因",
    "T39n1783_002:0008a28": "佛性。即空是了因佛性。即假是緣因佛性。",
    "T39n1783_002:0008a29": "是為觀心三佛性。是金光明六即位如前說。",
    "T39n1783_002:0008b01": "復次佛者覺智也。性者理極也。能以覺智照",
    "T39n1783_002:0008b02": "其理。極境智相稱合而言之。名為佛性。今",
    "T39n1783_002:0008b03": "觀五陰稱五陰實相。名正因佛性。觀假名稱",
    "T39n1783_002:0008b04": "假名實相。名了因佛性。觀諸心數稱心數實",
    "T39n1783_002:0008b05": "相。名緣因佛性。故經云佛性者。不即六法",
    "T39n1783_002:0008b06": "不離六法。此之謂也。觀五陰實相故名金。",
    "T39n1783_002:0008b07": "觀假名實相故名光。觀心數實相故名明。",
    "T39n1783_002:0008b08": "六即位如前思得。此大好故附此後也。次觀",
    "T39n1783_002:0008b09": "心三般若金光明者。諦觀一念之心。即空即",
    "T39n1783_002:0008b10": "假即中。即是三般若。何者一念心一切心。",
    "T39n1783_002:0008b11": "一切心一心。非一非一切。一念心一切心",
    "T39n1783_002:0008b12": "者。從心生心雜雜沓沓。長風駛流不得為",
    "T39n1783_002:0008b13": "喻。日夜常生無量百千萬億眾生。六道輪迴",
    "T39n1783_002:0008b14": "十二鉤鎖。從闇入闇闇無邊際。皆心之過",
    "T39n1783_002:0008b15": "也。故言一念心一切心。是則凡夫所迷沒處。",
    "T39n1783_002:0008b16": "一切心一心者。若能知過生厭。皆自持出如",
    "T39n1783_002:0008b17": "小火燒大[卄/積]薪。置一小珠澄清巨海。能觀心",
    "T39n1783_002:0008b18": "空。從心所生一切諸心無不即空。故言一",
    "T39n1783_002:0008b19": "切心一心。如此一心乃是二乘所迷沒處。非",
    "T39n1783_002:0008b20": "究竟道雙亡二邊故。煩惱非一非一切。大經",
    "T39n1783_002:0008b21": "言。依智不依識。識但求樂。凡夫識妄求樂。",
    "T39n1783_002:0008b22": "二乘識求涅槃樂。是故雙亡不可。依止智則",
    "T39n1783_002:0008b23": "求理。如是觀者即是一心三智。即空是觀照",
    "T39n1783_002:0008b24": "般若一切智。即假是方便般若道種智。即中",
    "T39n1783_002:0008b25": "是實相般若一切種智。是三智一心中得。即",
    "T39n1783_002:0008b26": "空即假即中。無前無後不並不別。甚深微妙",
    "T39n1783_002:0008b27": "最可依止。是為觀心三般若金光明。六即如",
    "T39n1783_002:0008b28": "前。次觀心三菩提。金光明者。諦觀一念之",
    "T39n1783_002:0008b29": "心即空即假即中。即是三菩提心。何者一心",
    "T39n1783_002:0008c01": "一切心交橫繚亂。如絲如沙如蠶如蛾。為苦",
    "T39n1783_002:0008c02": "為惱。若知即空真諦菩提心。度妄亂心數之",
    "T39n1783_002:0008c03": "眾生。通四住之壅。是為即空發菩提心。即",
    "T39n1783_002:0008c04": "假發菩提心者。空雖免妄亂。經云空亂意",
    "T39n1783_002:0008c05": "眾生而智亂。甚盲闇復是三無為坑。是大乘",
    "T39n1783_002:0008c06": "冤鳥未具佛法。不應滅受而取證也。若真即",
    "T39n1783_002:0008c07": "假俗諦菩提心。度沈空心數之眾生。通塵沙",
    "T39n1783_002:0008c08": "之壅。分別可不分別時宜。分別藥病分別",
    "T39n1783_002:0008c09": "逗會。不住無為故言即假發菩提心。空是浮",
    "T39n1783_002:0008c10": "心對治。假是沈心對治。由病故有藥。藥存",
    "T39n1783_002:0008c11": "復成病。病去藥止宜應兩捨。非空非假雙",
    "T39n1783_002:0008c12": "亡二邊。即發中道第一義諦菩提心。度二邊",
    "T39n1783_002:0008c13": "心數之眾生。通無明之壅。以不住法住於中",
    "T39n1783_002:0008c14": "道故。言即中發菩提心。說時如三次第觀",
    "T39n1783_002:0008c15": "即不然。一心中三菩提心。若觀即中是緣",
    "T39n1783_002:0008c16": "金。發無上菩提心。若觀即空是緣光。發",
    "T39n1783_002:0008c17": "清淨菩提心。若觀即假是緣明。發究竟菩提",
    "T39n1783_002:0008c18": "心。是為觀心三菩提金光明。六即如前。次",
    "T39n1783_002:0008c19": "觀心三大乘金光明者。諦觀一念之心。即空",
    "T39n1783_002:0008c20": "即假即中是三大乘。何者雖觀一念心而實",
    "T39n1783_002:0008c21": "有四運。此心迴轉不已。所謂未念欲念念",
    "T39n1783_002:0008c22": "念已。從未念運至欲念。從欲念運至念。從念",
    "T39n1783_002:0008c23": "運至念已。復更起運。運運無窮不知休息。",
    "T39n1783_002:0008c24": "如閉目在舟不覺其疾。觀一運心即空即假",
    "T39n1783_002:0008c25": "即中。一一運心亦復如是。從心至心。無不",
    "T39n1783_002:0008c26": "即空即假即中。是則從三諦運至三諦。無",
    "T39n1783_002:0008c27": "不三諦時。是名以運。運運若隨四。運運入生",
    "T39n1783_002:0008c28": "死若隨三運運入涅槃。即空之觀乘於隨乘",
    "T39n1783_002:0008c29": "運到真諦。即假之觀乘於得乘。運到俗諦。",
    "T39n1783_002:0009a01": "即中之觀乘於理乘運到中諦。三乘即一乘。",
    "T39n1783_002:0009a02": "是乘微妙清淨第一。觀音普賢大人所乘故。",
    "T39n1783_002:0009a03": "故名大乘。是為觀心三大乘金光明。六即如",
    "T39n1783_002:0009a04": "前。次觀心三身金光明者。諦觀一念心。即",
    "T39n1783_002:0009a05": "空即假即中。即是三身。何者華嚴云。心如工",
    "T39n1783_002:0009a06": "畫師造種種五陰。若心緣破戒事即地獄身。",
    "T39n1783_002:0009a07": "緣無慚愧憍慢恚怒等。即畜生身。緣諂曲名",
    "T39n1783_002:0009a08": "聞即餓鬼身。緣疾妬諍競即修羅身。緣五戒",
    "T39n1783_002:0009a09": "防五惡即人身。緣十善防十惡。緣禪定防散",
    "T39n1783_002:0009a10": "亂即天身。緣無常苦空空無相願。即二乘身。",
    "T39n1783_002:0009a11": "緣慈悲六度即菩薩身。緣真如實相即佛身。",
    "T39n1783_002:0009a12": "登難墜易多緣諸惡身故。故知諸身皆由心",
    "T39n1783_002:0009a13": "造。譬如大地一能生種種芽。若觀五受陰。",
    "T39n1783_002:0009a14": "洞達空無所有。從心所生一切諸身。皆空無",
    "T39n1783_002:0009a15": "所有。如翻大地草木傾盡。故言即空。若即",
    "T39n1783_002:0009a16": "空者永沈灰寂。尚不能於一空心能起一身。",
    "T39n1783_002:0009a17": "云何能得游戲五道。以現其身。不得應以",
    "T39n1783_002:0009a18": "佛身得度者為現佛身。應以三乘四眾天龍",
    "T39n1783_002:0009a19": "八部種種身得度者。皆悉示現同其事業。為",
    "T39n1783_002:0009a20": "此失故。故言即假同六道身。如此觀身墜",
    "T39n1783_002:0009a21": "在二邊。非善觀身。善觀身者。大經云。不得身",
    "T39n1783_002:0009a22": "八尺之形也。不得身相五胞形也。不得身",
    "T39n1783_002:0009a23": "因飲食將養也。不得身果酬五戒也。不得",
    "T39n1783_002:0009a24": "身聚陰入界也。不得身一假實成身。不得身",
    "T39n1783_002:0009a25": "二四大成身也。不得身此已一身也。不得",
    "T39n1783_002:0009a26": "身彼彼遺體也。不得身識念念無常也。不",
    "T39n1783_002:0009a27": "得身等身中空也。六道皆等有身也。不得身",
    "T39n1783_002:0009a28": "修依身能修法也。不得修者即行人也。亦不",
    "T39n1783_002:0009a29": "得身如身相如。乃至身修如修者如亦不得。",
    "T39n1783_002:0009b01": "身性身相性。乃至身修性修者性畢竟清",
    "T39n1783_002:0009b02": "淨。為此義故故言即中。言即中者即是法",
    "T39n1783_002:0009b03": "身。即空者即是報身。即假者即是應身。是名",
    "T39n1783_002:0009b04": "觀心三身金光明。六即如前。次觀心三涅槃",
    "T39n1783_002:0009b05": "金光明者。諦觀心性本來寂滅。不染不淨染",
    "T39n1783_002:0009b06": "故名生。淨故名滅。生滅不能毀故常。不能",
    "T39n1783_002:0009b07": "染故淨。不能礙故我。不能受故樂。是為性淨",
    "T39n1783_002:0009b08": "涅槃。若妄念心起。悉以正觀觀之。令此正",
    "T39n1783_002:0009b09": "觀與法性相應。妄念不能染不能毀。不能礙",
    "T39n1783_002:0009b10": "不能受。常樂我淨者。即是圓淨涅槃。又以",
    "T39n1783_002:0009b11": "正觀觀諸心數心數法。不行心數法。不能",
    "T39n1783_002:0009b12": "毀不能染。不能礙不能受者。名方便淨涅槃。",
    "T39n1783_002:0009b13": "是名觀心三涅槃金光明。六即如前。次觀心",
    "T39n1783_002:0009b14": "三寶金光明者。諦觀一念之心。即空即假",
    "T39n1783_002:0009b15": "即中。即是三寶。何者不覺名法寶。覺名佛寶",
    "T39n1783_002:0009b16": "和名僧寶。三諦之理不覺故是法寶。三諦之",
    "T39n1783_002:0009b17": "智能覺故是佛寶。三諦三智相應和故是僧",
    "T39n1783_002:0009b18": "寶。無諦智不發。無智諦不顯。諦智不和。不能",
    "T39n1783_002:0009b19": "大用利益眾生。三種皆可尊可重。是故俱稱",
    "T39n1783_002:0009b20": "為寶。六即如前。復次中諦不覺名法寶。真",
    "T39n1783_002:0009b21": "諦不覺名佛寶。俗諦不覺名僧寶。知即中離",
    "T39n1783_002:0009b22": "二邊名法寶。知即空名佛寶。知即假名僧",
    "T39n1783_002:0009b23": "寶。即中事理和名法寶。即空事理和名佛寶。",
    "T39n1783_002:0009b24": "即假事理和名僧寶。即中名為金。即空名為",
    "T39n1783_002:0009b25": "光。即假名為明。是為觀心三寶金光明。六",
    "T39n1783_002:0009b26": "即如前。次觀心三德金光明者。諦觀一念之",
    "T39n1783_002:0009b27": "心。即空即假即中。即空故一空一切空。無假",
    "T39n1783_002:0009b28": "無中而不空。空無積聚而名為藏。藏具足故",
    "T39n1783_002:0009b29": "名之為德。即假故一假一切假。無空無中",
    "T39n1783_002:0009c01": "而不假。假攝諸法亦名為藏。藏具足故名之",
    "T39n1783_002:0009c02": "為德。即中故一中一切中。無空無假而不中。",
    "T39n1783_002:0009c03": "中攝一切法亦名為藏。藏具足故稱之為德。",
    "T39n1783_002:0009c04": "雖言一中有無量。無量中有一。了彼互生",
    "T39n1783_002:0009c05": "起展轉生非。實智者無所畏。當知一不為",
    "T39n1783_002:0009c06": "少眾不為多。非一非多不失一多。不可思議。",
    "T39n1783_002:0009c07": "不縱不橫不並不別。諸佛以即中為體。故名",
    "T39n1783_002:0009c08": "法身。以即空為命故名般若。以即假為力",
    "T39n1783_002:0009c09": "故名解脫。一一皆常樂我淨無有缺減。故稱",
    "T39n1783_002:0009c10": "三德。一一皆是法界。多所含藏故稱祕密",
    "T39n1783_002:0009c11": "藏。故淨名云。諸佛解脫。當於一切眾生",
    "T39n1783_002:0009c12": "心行中求。當知我心亦然。眾生亦然。彼",
    "T39n1783_002:0009c13": "我既然諸佛亦然。心佛及眾生是三無差別。",
    "T39n1783_002:0009c14": "得此意者。即中是金即空是光即假是明。此",
    "T39n1783_002:0009c15": "為觀心三德金光明。六即如前。世間有行空",
    "T39n1783_002:0009c16": "人執其癡空。不與佛修多羅合。聞此觀心而",
    "T39n1783_002:0009c17": "作難言。若觀心是法身。應觸處平等。何故",
    "T39n1783_002:0009c18": "於經像生敬紙木生慢。敬慢既異則非平",
    "T39n1783_002:0009c19": "等。非平等故法身義不成。既無平等平等",
    "T39n1783_002:0009c20": "智不成。則無報身。不能將此化他。應身義不",
    "T39n1783_002:0009c21": "成。不如我於經像紙木。平等平等皆如如名",
    "T39n1783_002:0009c22": "法身。有此平等智是報身。將此智化他是應",
    "T39n1783_002:0009c23": "身。我三身義皆成。用汝觀心何為。若逢此",
    "T39n1783_002:0009c24": "難者。當以三事反難答之。一者汝謂於紙",
    "T39n1783_002:0009c25": "木經像平等為如者。何意於七廟敬木像。",
    "T39n1783_002:0009c26": "天子符勅而生畏敬。於佛經像而生輕慢畏",
    "T39n1783_002:0009c27": "慢。既起諸使沸亂。何處有平等法身義",
    "T39n1783_002:0009c28": "耶。二者汝於同師同學生愛生護。於異師",
    "T39n1783_002:0009c29": "異學生慢生恚。愛慢從癡生三毒熾然。諸",
    "T39n1783_002:0010a01": "惡更甚。寧復有智慧報身耶。三者汝耽癡空",
    "T39n1783_002:0010a02": "無慧方便。尚不悅人情。況會至理。矜高自",
    "T39n1783_002:0010a03": "著是增上慢人。汝師所墮汝亦隨墮。毒氣",
    "T39n1783_002:0010a04": "深入。若為將此邪氣化他。和光應身復在何",
    "T39n1783_002:0010a05": "處。我以凡夫位中觀如實相。爾為欲開顯",
    "T39n1783_002:0010a06": "此實相恭敬經像。令慧不縛。使無量人崇善",
    "T39n1783_002:0010a07": "去惡。令方便不縛。豈與汝同耶。今更釋帝",
    "T39n1783_002:0010a08": "王者。真諦三藏云。法身攝華嚴。華嚴以法",
    "T39n1783_002:0010a09": "身為體故。報身攝般若。般若明智慧故。應身",
    "T39n1783_002:0010a10": "攝涅槃。涅槃明百句解脫四德等故。此是",
    "T39n1783_002:0010a11": "彼師明帝王統攝之義。今明帝王應具三義。",
    "T39n1783_002:0010a12": "謂帝慧王也。帝則貴極至尊至重。慧則神",
    "T39n1783_002:0010a13": "謀聖策。王則萬國朝會。備此三義稱帝慧王。",
    "T39n1783_002:0010a14": "此經亦爾。如來游於無量甚深法性。過諸",
    "T39n1783_002:0010a15": "菩薩所行清淨。即是至尊極貴義。若有聞",
    "T39n1783_002:0010a16": "者。則能思惟無上甚深微妙之義。開甘露",
    "T39n1783_002:0010a17": "門入甘露城。處甘露室。令諸眾生食甘露味。",
    "T39n1783_002:0010a18": "以智慧刀裂煩惱網。即是聖智雄略義。諸佛",
    "T39n1783_002:0010a19": "護持莊嚴。菩薩諸天恭敬。護世讚歎。能令地",
    "T39n1783_002:0010a20": "獄諸河焦乾。乃至一切世間未曾有事。悉",
    "T39n1783_002:0010a21": "具出現。即是萬國朝會。多致利益義。將此",
    "T39n1783_002:0010a22": "三義壓十種三法門。苦道即法身是貴義。",
    "T39n1783_002:0010a23": "煩惱即般若是慧義業即解脫是朝會",
    "T39n1783_002:0010a24": "義。乃至法身德即貴義。般若德即慧義。解脫",
    "T39n1783_002:0010a25": "德即朝會議。一一法門悉備三義。一一法",
    "T39n1783_002:0010a26": "門皆是經王也。既得此意即論攝法。攝法",
    "T39n1783_002:0010a27": "有三。先攝法門。次攝經教。三攝六即位。",
    "T39n1783_002:0010a28": "初攝法門者。三道攝一切惑。三識攝一切",
    "T39n1783_002:0010a29": "解。三佛性攝一切因。三般若攝一切智。三",
    "T39n1783_002:0010b01": "菩提攝一切發心之行。三大乘攝一切發趣",
    "T39n1783_002:0010b02": "之位。三身攝一切佛果智德。三涅槃攝一",
    "T39n1783_002:0010b03": "切佛果斷德。三寶攝一切佛恩德。三德攝一",
    "T39n1783_002:0010b04": "切理。是為橫攝法門。第二攝教者。三道是",
    "T39n1783_002:0010b05": "三障。即三障是三解脫。攝不思議解脫淨",
    "T39n1783_002:0010b06": "名教。三識攝楞伽地持攝論等。三佛性攝",
    "T39n1783_002:0010b07": "涅槃。三般若攝大品等五時教。三菩提攝諸",
    "T39n1783_002:0010b08": "方等經。三大乘攝法華。三身攝華嚴。三涅",
    "T39n1783_002:0010b09": "槃三寶三德等。皆攝涅槃。此舉當道諸經。",
    "T39n1783_002:0010b10": "絓是八萬法藏。皆應攝爾(云云)。第三攝位",
    "T39n1783_002:0010b11": "者。苦道有一切五陰。煩惱道有五住惑。業",
    "T39n1783_002:0010b12": "道有一切業乃至(云云)。三道是三障障覆六位。",
    "T39n1783_002:0010b13": "若即三種之非道。通達三種之佛道者。六",
    "T39n1783_002:0010b14": "位所顯則攝諸位也。乃至三德亦有六位。三",
    "T39n1783_002:0010b15": "德既備攝。六位寧不備收耶。其間則例自",
    "T39n1783_002:0010b16": "可知(云云)。所以作三番攝者。合帝慧王三",
    "T39n1783_002:0010b17": "義。攝法門合貴義。攝教合慧義。攝位合",
    "T39n1783_002:0010b18": "王義。又攝法門是橫攝。攝位是豎攝。攝教",
    "T39n1783_002:0010b19": "是橫豎雙攝。統攝之義既明。經王之義",
    "T39n1783_002:0010b20": "顯矣。次觀心明經王者。觀心即中是貴義。",
    "T39n1783_002:0010b21": "觀心即空是慧義。觀心即假是朝會義。是為",
    "T39n1783_002:0010b22": "觀心中經王也。觀心論位者。眾生本有理",
    "T39n1783_002:0010b23": "性金光明。心但有名。即名字金光明。念念",
    "T39n1783_002:0010b24": "修觀即觀行金光明。觀心淳厚即相似金光",
    "T39n1783_002:0010b25": "明。會入法流即分證金光明。盡邊到底即是",
    "T39n1783_002:0010b26": "究竟金光明。若不修觀徒聞何益。如遙羨寶",
    "T39n1783_002:0010b27": "山。足不涉路。安可得乎。為此義故。須觀心一",
    "T39n1783_002:0010b28": "番令聞慧具足也。次釋通名者。如法華玄",
    "T39n1783_002:0010b29": "義中說(云云)。第二辨體為三。一釋名。二引",
    "T39n1783_002:0010c01": "證。三料簡。釋名者。體是質質是主質。何為",
    "T39n1783_002:0010c02": "主質之體。法身法性是經體質。若依義者法",
    "T39n1783_002:0010c03": "身為體質。若依文者法性為體質。法身法性",
    "T39n1783_002:0010c04": "只是異名。更非兩體。欲令易解是故雙題",
    "T39n1783_002:0010c05": "爾。法性語通。今以佛所游入法性為體質",
    "T39n1783_002:0010c06": "也(文云)。是時如來。游於無量甚深法性。過",
    "T39n1783_002:0010c07": "諸菩薩所行清淨。故知此體不與下地菩薩",
    "T39n1783_002:0010c08": "及二乘等共。非通法性也。但是佛所游入一",
    "T39n1783_002:0010c09": "切種智。以此為根本。無量功德共莊嚴之。",
    "T39n1783_002:0010c10": "種種眾行而歸趣之。言說問答共詮辨之。類",
    "T39n1783_002:0010c11": "眾星之環北辰。如萬流之宗東海。故以法身",
    "T39n1783_002:0010c12": "法性。為此經正體之主質也。故書家解。禮",
    "T39n1783_002:0010c13": "者體也。體有尊卑長幼。君父之體尊。臣子",
    "T39n1783_002:0010c14": "之體賤。當知體禮之釋。與經法性意同。",
    "T39n1783_002:0010c15": "如來所游佛所護持。故知此體是貴極之法",
    "T39n1783_002:0010c16": "也。復次體是底義。窮源極底。理盡淵府光",
    "T39n1783_002:0010c17": "揚實際。乃名為底。釋論云。智度大海唯佛",
    "T39n1783_002:0010c18": "窮底。此與今經法性甚深意同。當知法性",
    "T39n1783_002:0010c19": "高深豎窮佛海。故以底義釋體也。復次體",
    "T39n1783_002:0010c20": "是達義。得此體意通達無壅。如風行空中自",
    "T39n1783_002:0010c21": "在無障礙。一切異名別說。皆與法性不相違",
    "T39n1783_002:0010c22": "背。釋論云。般若是一法佛說種種名。隨",
    "T39n1783_002:0010c23": "諸眾生類為之立異字。又云。若如法觀佛般",
    "T39n1783_002:0010c24": "若與涅槃。是三則相。其實無有異。此與",
    "T39n1783_002:0011a01": "今經法性無量意同。當知法性廣大無涯。橫",
    "T39n1783_002:0011a02": "收法界遍無所隔。故以達義釋體也。二引證",
    "T39n1783_002:0011a03": "者。序品云。如來遊於無量甚深法性。鬼神品",
    "T39n1783_002:0011a04": "云。若入是經即入法性。如深法性。二文既云",
    "T39n1783_002:0011a05": "深法性。即知簡異二乘菩薩所得法性也。空",
    "T39n1783_002:0011a06": "品云。故此尊經略而說之。說於空即如也。",
    "T39n1783_002:0011a07": "讚佛品云。知有非有本性空寂。當達此等。皆",
    "T39n1783_002:0011a08": "體之異名。悉會入法性。法是軌則性是不變。",
    "T39n1783_002:0011a09": "不變故常一。此常一法性諸佛軌則。故云",
    "T39n1783_002:0011a10": "法性為此經體也。二料簡者。問法性定是",
    "T39n1783_002:0011a11": "空。為非是空。答法性過諸菩薩所行清淨。",
    "T39n1783_002:0011a12": "淨於四句不應以空有求之。雖非四句。或時",
    "T39n1783_002:0011a13": "赴緣作四句說之。文云。兩足世尊行處亦",
    "T39n1783_002:0011a14": "空。新本云。是第三身是真實有。又云。前二種",
    "T39n1783_002:0011a15": "身是假名有。又云。非有非無。此有四句。四門",
    "T39n1783_002:0011a16": "意也。門乃有四悟理非數。佛示人無諍法。",
    "T39n1783_002:0011a17": "不應執此相競。舊本明空新本明有以體達義",
    "T39n1783_002:0011a18": "釋之。二文不乖即此意也。第三明宗者。宗",
    "T39n1783_002:0011a19": "謂宗要也。說者或以果為宗。或以因為宗。",
    "T39n1783_002:0011a20": "或雙用因果為宗。今尋壽量品。雖明施食不",
    "T39n1783_002:0011a21": "殺之因。乃將因擬果。果是正意。三身分別品。",
    "T39n1783_002:0011a22": "雖復問因。佛答三身還是果為正意。今此",
    "T39n1783_002:0011a23": "意但用佛果為宗。何者法性常體甚深微妙。",
    "T39n1783_002:0011a24": "若欲顯之非果不克。當知果是顯體之樞要。",
    "T39n1783_002:0011a25": "如提綱目整。則以果為宗。意在此也。更附",
    "T39n1783_002:0011a26": "經重顯此義。文云。釋迦如來所得壽命。釋",
    "T39n1783_002:0011a27": "迦是果。人壽量是果法。果人克果法冥乎",
    "T39n1783_002:0011a28": "法性。法性既非有非無。非常非無常。果人",
    "T39n1783_002:0011a29": "果法亦非常非無常。法性既能常能無常。",
    "T39n1783_002:0011b01": "果人果法亦能常能無常。四佛釋疑。舉山",
    "T39n1783_002:0011b02": "斤海滴地塵空界。無能算計。知其數量。明",
    "T39n1783_002:0011b03": "其能常八十滅度是能無常。此見八十滅度",
    "T39n1783_002:0011b04": "之無常。不能計校其常。尚不能知其常焉。",
    "T39n1783_002:0011b05": "能知其非常非無常。若不約果此義難明。",
    "T39n1783_002:0011b06": "既舉果冥理顯體義彰。以果為宗其義如是",
    "T39n1783_002:0011b07": "又說果義不同。或約無上菩提智德明果。或",
    "T39n1783_002:0011b08": "約大般涅槃斷德明果。若舉智德眾善溥",
    "T39n1783_002:0011b09": "會。任運知有斷德。若舉斷德諸惡永盡。任",
    "T39n1783_002:0011b10": "運知有智德。互舉一邊不可偏執也。今經舉",
    "T39n1783_002:0011b11": "壽量明果。壽量是果報。果報語總。總於智",
    "T39n1783_002:0011b12": "斷。智斷亦總果上三身果。上三身既與法性",
    "T39n1783_002:0011b13": "冥。法性非常非無常。三身亦非常非無常。法",
    "T39n1783_002:0011b14": "性既能常能無常。三身亦能常能無常。若能",
    "T39n1783_002:0011b15": "無常即化身壽命也。對無常而論常。能常",
    "T39n1783_002:0011b16": "即報身壽命也。報化與法性冥。法性既非",
    "T39n1783_002:0011b17": "常非無常。不可算數。報化亦非常非無常。",
    "T39n1783_002:0011b18": "不可算數。云何見迹短。而言佛壽定短。此不",
    "T39n1783_002:0011b19": "識果能顯體之意。又如佛非鹿馬能現鹿馬。",
    "T39n1783_002:0011b20": "鹿馬定是佛耶。鹿馬是佛化所為。非佛身也。",
    "T39n1783_002:0011b21": "法性能長短。長短非法性也。若見此意。果",
    "T39n1783_002:0011b22": "能顯體常義亦成。非常非無常義亦成。無常",
    "T39n1783_002:0011b23": "義亦成。果為宗要義亦成。若不爾者。諸義皆",
    "T39n1783_002:0011b24": "不成。舊用山斤海滴之文是無常。謂虛空分",
    "T39n1783_002:0011b25": "界是虛空無為。復引捨身品中求常樂住處",
    "T39n1783_002:0011b26": "者。是三無為為常。無生死故為樂也。皆以",
    "T39n1783_002:0011b27": "小意曲解大乘。如此解者一切皆不成。非宗",
    "T39n1783_002:0011b28": "要也。第四明用。用謂力用也。滅惡生善為",
    "T39n1783_002:0011b29": "經力用。滅惡故言力。生善故言用。滅惡故",
    "T39n1783_002:0011c01": "言功。生善故言德。此皆偏舉具論畢備也。",
    "T39n1783_002:0011c02": "夫一切種智是果上之德。果智由於無量功",
    "T39n1783_002:0011c03": "德之所莊嚴。滅除諸苦與無量樂。苦是惡業",
    "T39n1783_002:0011c04": "果。貪恚癡是惡因。惡因不除果不得謝。聖人",
    "T39n1783_002:0011c05": "意先令滅惡因。故懺悔品居先。樂是善果",
    "T39n1783_002:0011c06": "懺讚是因。懺罪讚聖惡滅善生。故讚歎品",
    "T39n1783_002:0011c07": "居後。亦是互舉爾。將此勝用莊嚴果智。",
    "T39n1783_002:0011c08": "智備體顯。體顯名金。果備名光。力成名明。",
    "T39n1783_002:0011c09": "益他曰教也。但懺品滅惡非不生善。讚品",
    "T39n1783_002:0011c10": "生善非不滅惡。互說一邊爾。空品雙導。懺",
    "T39n1783_002:0011c11": "不得空惡不除滅。讚不得空善不清淨。文",
    "T39n1783_002:0011c12": "云。一切種智而為根本。即其義也。四王品已",
    "T39n1783_002:0011c13": "下。護經使宣通還是生善。攘災令去還是滅",
    "T39n1783_002:0011c14": "惡。攝此諸文。故言以滅惡生善為用也。第",
    "T39n1783_002:0011c15": "五判教相者。舊明。此經非會三。非褒貶非",
    "T39n1783_002:0011c16": "無相。不列同聞眾。不在五時次第而明常住",
    "T39n1783_002:0011c17": "者。是偏方不定教。是義不然。若不列同聞",
    "T39n1783_002:0011c18": "非次第者。列同聞眾應是次第。鴦掘摩羅列",
    "T39n1783_002:0011c19": "同聞。與眾經不異。論褒貶與維摩意同。論家",
    "T39n1783_002:0011c20": "何故不預次第。若列眾不列眾皆非次第者。",
    "T39n1783_002:0011c21": "亦應列眾不列眾俱是次第(云云)。若言未應",
    "T39n1783_002:0011c22": "明常而明常。是偏方不定者。陀羅尼云。王舍",
    "T39n1783_002:0011c23": "城波羅奈祇陀林三處與聲聞記。此亦是未",
    "T39n1783_002:0011c24": "應會三而會三。得為次第。未應明常而明常。",
    "T39n1783_002:0011c25": "何故不定耶。又法華般若淨名方等。咸論常",
    "T39n1783_002:0011c26": "住得是次第。此經明常獨居不定何耶。又一",
    "T39n1783_002:0011c27": "師言。此經與法華同。是第四時。山斤海滴",
    "T39n1783_002:0011c28": "與塵沙義齊故。是義不然。新本云。舍利繫",
    "T39n1783_002:0011c29": "縛色。如來常住身無有舍利事。何得山海而",
    "T39n1783_002:0012a01": "翳金光。塵沙而蔽寶所。真諦三藏云。此經",
    "T39n1783_002:0012a02": "是法華之後涅槃之前。九十日說。引涅槃",
    "T39n1783_002:0012a03": "云。佛告波旬。却後三月吾當涅槃。信相聞",
    "T39n1783_002:0012a04": "斯故知八十應滅。是義亦不然。唱滅之旨",
    "T39n1783_002:0012a05": "非獨告魔定在三月。法華云。如來不久當",
    "T39n1783_002:0012a06": "般涅槃。普賢觀亦云。當般涅槃。諸經唱滅非",
    "T39n1783_002:0012a07": "但一文。何必九十日耶。縱令三月。為屬第",
    "T39n1783_002:0012a08": "四時。為屬第五時。若屬第四時。法華已捨",
    "T39n1783_002:0012a09": "方便。此中何得更許三乘同懺。若屬第五時。",
    "T39n1783_002:0012a10": "何得復言在前三月。進退無據兩楹不攝",
    "T39n1783_002:0012a11": "(云云)。今既不同舊。若為判教。若安無相而時",
    "T39n1783_002:0012a12": "異。若入會三而未別案。下文云。曾聞過去",
    "T39n1783_002:0012a13": "空閑之處。有一比丘。讀誦如是方等大乘。",
    "T39n1783_002:0012a14": "既言方等豈非文耶方等之教通於三乘。新",
    "T39n1783_002:0012a15": "本云。欲生人天。欲得四果支佛。欲得佛。皆",
    "T39n1783_002:0012a16": "應懺悔滅除業障。安處方等其義無疑。而難",
    "T39n1783_002:0012a17": "者言。新本云。法界無異乘。此害於通義。然",
    "T39n1783_002:0012a18": "方等滿字通別通圓。此旨非妨。難者以不列",
    "T39n1783_002:0012a19": "同聞為疑。胡本尚多。何必止四卷七軸。或",
    "T39n1783_002:0012a20": "其文未度爾。如此斟酌五味明義。則第三",
    "T39n1783_002:0012a21": "生酥攝。若四藏明義則雜藏攝。四教明義則",
    "T39n1783_002:0012a22": "通教攝。通教之中即得論帶別明圓也。",
    "T39n1783_002:0012a23": "金光明經玄義卷下"
}