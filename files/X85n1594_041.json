{
    "X85n1594_041:0790b15": "佛祖綱目卷第四十一(金字號)",
    "X85n1594_041:0790b17": "甲子(元泰定元年起)戊辰(改致和又天曆)庚午(文宗至順元年)癸酉(順帝元統",
    "X85n1594_041:0790b18": "元年)乙亥(重紀至元元年)辛巳(改至正)戊申(皇明 高祖皇帝洪武元年)癸",
    "X85n1594_041:0790b19": "亥(皇明洪武十六年止)",
    "X85n1594_041:0790b20": "(甲子)行端禪師傳法梵琦",
    "X85n1594_041:0790b21": "[0790b21] 梵琦。字楚石。小字曇曜。象山朱氏子。父杲有隱德。母",
    "X85n1594_041:0790b22": "張。事佛惟謹。夢日墮懷而生琦。襁褓中。有神僧摩頂。",
    "X85n1594_041:0790b23": "謂其父曰。此佛日也。他日必當振佛法。照曜昏衢。父",
    "X85n1594_041:0790b24": "因字以曇曜。四歲。祖母口授論語。&#x8F19;能成誦。或問書",
    "X85n1594_041:0790c01": "中所好者何語。即應曰。君子喻於義。七歲能書大字。",
    "X85n1594_041:0790c02": "詩書過目不忘。遠近稱為奇童。九歲。棄俗薙染。十六",
    "X85n1594_041:0790c03": "受具。二十。本師命琦為侍者。尋典藏鑰。一日閱楞嚴。",
    "X85n1594_041:0790c04": "至緣見因明暗成無見不明自發則諸暗相永不能",
    "X85n1594_041:0790c05": "昏。恍然有省。自是閱內外典籍。宛如宿習。然於佛祖",
    "X85n1594_041:0790c06": "向上一著。終有滯礙。游方至徑山。參行端。問。如何是",
    "X85n1594_041:0790c07": "言發非聲。色前不物。端遽曰。言發非聲。色前不物。速",
    "X85n1594_041:0790c08": "道速道。琦擬進語。端震威一喝。琦乃錯愕而退。群疑",
    "X85n1594_041:0790c09": "塞胸。如填巨石。會元英宗。詔善書者。赴京金書大藏",
    "X85n1594_041:0790c10": "經。琦在選中。辭端至燕。泰定元年春正月十一日五",
    "X85n1594_041:0790c11": "更睡起。聞綵樓上鼓鳴。豁然大悟。汗下如雨。拊几笑",
    "X85n1594_041:0790c12": "曰。徑山鼻孔。今日入吾手矣。因述偈曰。崇天門外鼓",
    "X85n1594_041:0790c13": "騰騰。驀劄&#x8657;空就地崩。拾得紅爐一片雪。&#x5374;是黃河",
    "X85n1594_041:0790c14": "六月&#x6C37;。是歲東歸。再參端於徑山。端迎笑曰。且喜汝",
    "X85n1594_041:0790c15": "大事了畢。復云。妙喜大法。盡在於汝。",
    "X85n1594_041:0790c16": "(乙丑)水盛禪師隱居南巢",
    "X85n1594_041:0790c17": "[0790c17] 水盛。字竺源。饒州范氏子。生時祥光照室。及成童。以",
    "X85n1594_041:0790c18": "嬉戲為佛事。年十七。依羅山僧常。常使從儒者學。盛",
    "X85n1594_041:0790c19": "每習禪定。且鍼指出血。書金剛經。常呵之。盛曰。學儒",
    "X85n1594_041:0790c20": "可敵生死耶。曰汝黃口小兒。姑注意於儒。他時入道",
    "X85n1594_041:0790c21": "未晚也。盛弗答。已而參月庭忠於蔣山。時孤舟濟為",
    "X85n1594_041:0790c22": "第一座。以皖山誨蒙山者誨之。盛撫几曰。吾已見二",
    "X85n1594_041:0790c23": "老矣。乃端坐一室。舉四肢百骸。及山河大地。咸攝入",
    "X85n1594_041:0790c24": "一念。後三四日。見色聞聲。漸撼搖不動。盛自信法決",
    "X85n1594_041:0791a01": "可證。因取所&#x643A;書帙火焚之。且發願曰。吾此生。不能",
    "X85n1594_041:0791a02": "作佛。當入無間獄也。旁觀者吐舌。俄過匡廬。止東林。",
    "X85n1594_041:0791a03": "復奮曰。今夕必就蒲茵上死爾。即正襟趺坐。加精進",
    "X85n1594_041:0791a04": "力。夜參半至極切孤危之際。捐命一躍。不覺如出荊",
    "X85n1594_041:0791a05": "棘叢中。所履之地。忽爾平沉。返觀自身。澄澄湛湛。惟",
    "X85n1594_041:0791a06": "有一念不忘在。盛猶以墮於斷滅。益進修弗懈。洎歸",
    "X85n1594_041:0791a07": "羅山。方全體頓現。參以諸祖契證。坦然明白。自謂開",
    "X85n1594_041:0791a08": "悟。及掌藏鑰於東林。偶閱妙喜明心見性。非桑門事",
    "X85n1594_041:0791a09": "之語。又復致疑不能釋。或誚曰。法離唇吻。道絕言詮。",
    "X85n1594_041:0791a10": "子何太滯也。於是。胸中蕩焉若洗然。不敢謂已至。越",
    "X85n1594_041:0791a11": "五載。重謁濟。濟曰。蒙山&#x751E;言。栽松道者。不具二緣而",
    "X85n1594_041:0791a12": "生。達磨&#x585F;熊耳。後隻履西歸。果神通耶。抑法如是也。",
    "X85n1594_041:0791a13": "曰。此形神俱妙而已。曰不然。子他日當自知之。盛復",
    "X85n1594_041:0791a14": "往無為。參無能教。舉濟話。教曰。為汝弗解故也。盛忽",
    "X85n1594_041:0791a15": "大悟。盡脫去玄妙知解。歷觀從前所見。如通宵一夢。",
    "X85n1594_041:0791a16": "夢時非無。及至覺後。絕無所得矣。教撫其背曰。爾後",
    "X85n1594_041:0791a17": "當大弘吾宗。盛辭歸浮梁。薦福海印。請盛分座說法。",
    "X85n1594_041:0791a18": "久之。隱居南巢。巢民柳氏。割山地建蘭若以獻。地當",
    "X85n1594_041:0791a19": "五&#x5CEF;之下。舊有龍潭五所。聞盛至。悉乘風雷徙去○",
    "X85n1594_041:0791a20": "崇&#x2567F;。字約之。毗陵陳氏子。母夢龐眉異僧。乘肩輿直",
    "X85n1594_041:0791a21": "叩寢門。呼曰。吾將假&#x8218;於斯。遂有娠。&#x2567F;既生。資識超",
    "X85n1594_041:0791a22": "群童上。十六。解通儒家言。然體素&#x5C2B;弱。十日九疾。每",
    "X85n1594_041:0791a23": "都佛菩薩像。&#x8F19;胡跪瞻禮。依戀不忍舍。父母以其應",
    "X85n1594_041:0791a24": "夢。命從壽昌院曉為沙彌。院有大梨木。三十年不發",
    "X85n1594_041:0791b01": "花。及&#x2567F;來。花開滿枝。結實大如斝。曉知為祥徵。度為",
    "X85n1594_041:0791b02": "大僧。俄登雙徑謁行端。閱二年未有所證入。復走天",
    "X85n1594_041:0791b03": "目見了義。又三年。復走中天竺參大訢。一造戶庭。如",
    "X85n1594_041:0791b04": "膠漆相入。即決以超脫生死大事。訢為舉臨濟無位",
    "X85n1594_041:0791b05": "真人話。且詰之曰。爾還知否。&#x2567F;不覺下拜。訢曰。爾何",
    "X85n1594_041:0791b06": "所見。而作禮耶。曰拜者非是他人。曰從門入者。豈家",
    "X85n1594_041:0791b07": "珍耶。曰和尚慎毋欺人也。訢首肯者久之。",
    "X85n1594_041:0791b08": "(丙寅)了義禪師開法師子正宗禪寺",
    "X85n1594_041:0791b09": "[0791b09] 高&#x5CEF;示寂。了義深自韜晦。或遊禪林。頹然居下&#x5742;。孤",
    "X85n1594_041:0791b10": "峭嚴峻。不假借人辭色。或觸其機鋒。發言如奔雷。諸",
    "X85n1594_041:0791b11": "方宿衲。莫不驚嘆。居不擇地。隨寓而休。而律範大閑。",
    "X85n1594_041:0791b12": "凜如&#x6C37;雪。所至四眾歸重。師子正宗禪寺。累請住持。",
    "X85n1594_041:0791b13": "義若不聞。亦未&#x751E;受請立僧。至治三年。明本歿。泰定",
    "X85n1594_041:0791b14": "三年。義方勉。&#x72E5;眾請。學徒奔湊。示眾曰。若要超凡入",
    "X85n1594_041:0791b15": "聖。永脫塵勞。直須去皮換骨。絕後再甦。如寒&#x7070;發焰。",
    "X85n1594_041:0791b16": "枯木重榮。豈可作容易想。我在先師會下多年。每被",
    "X85n1594_041:0791b17": "大棒。打徹骨髓。無一念遠離心。直至今日。觸著痛處。",
    "X85n1594_041:0791b18": "不覺淚流。豈似汝等咬著些子苦味。便掉頭不顧。殊",
    "X85n1594_041:0791b19": "不知苦味能除百病。大凡工夫。若到省力時。如順水",
    "X85n1594_041:0791b20": "流舟。只要稍公牢牢把柁。纔有絲毫異念生。管取喪",
    "X85n1594_041:0791b21": "自失命。若到純一處。不可起一念精進心。不可起一",
    "X85n1594_041:0791b22": "念懈怠心。不可起一念求悟心。不可起一念得失心。",
    "X85n1594_041:0791b23": "纔有念生。即被一切邪魔入你心腑。使你顛狂胡說",
    "X85n1594_041:0791b24": "亂道。永作魔家眷屬。佛也難救。你戒之戒之○懷信。",
    "X85n1594_041:0791c01": "字孚中。奉化姜氏子。母夢大星墜室中。有光如火。亟",
    "X85n1594_041:0791c02": "取吞之。遂有孕。及誕。狀貌異凡子。性凝莊。不安舉動。",
    "X85n1594_041:0791c03": "惟見沙門至。必躍然親近。年十五離俗。已而祝髮受",
    "X85n1594_041:0791c04": "具。習三觀十乘之旨。嘆曰。教相繁多。浩如&#x70DF;海。苟欲",
    "X85n1594_041:0791c05": "窮之。是誠算沙徒自困耳。即棄去。渡浙西。&#x5FA7;叩名叢",
    "X85n1594_041:0791c06": "林勿契。不勝憤悱。華藏竺西坦。遷主天童。信隨質所",
    "X85n1594_041:0791c07": "疑。坦一見。知為法器。厲色待之。不與交一語。信群疑",
    "X85n1594_041:0791c08": "愈熾。一日上堂。舉興化打克賓公案。問信。信擬曰。俊",
    "X85n1594_041:0791c09": "哉師子兒也。自是依止不忍去。就維那之職。坦歿。雲",
    "X85n1594_041:0791c10": "外岫。來繼其席。命信司藏鑰。泰定丙寅。出世明州觀",
    "X85n1594_041:0791c11": "音寺。策勵徒眾。視分陰若尺璧。惟恐其失之○無慍。",
    "X85n1594_041:0791c12": "字恕中。別號空室道人。臨海陳氏子。七歲入鄉校。凡",
    "X85n1594_041:0791c13": "所讀書。不煩再授。年未冠。白父母願歸沙門。遂往徑",
    "X85n1594_041:0791c14": "山。依行端。薙染受具。繼見一元靈。扣擊法門細大事。",
    "X85n1594_041:0791c15": "已而復還徑山。端命居擇木寮。聲譽日著。",
    "X85n1594_041:0791c16": "(丁卯)元長禪師開法伏龍山",
    "X85n1594_041:0791c17": "[0791c17] 元長。隱居天龍。中天竺大訢。力薦起之。江浙行省丞",
    "X85n1594_041:0791c18": "相。亦遣使迫長出世。皆不聽。泰定四年。諸名山爭相",
    "X85n1594_041:0791c19": "勸請長度。不為時所容。乃杖錫至烏傷伏龍山。卓錫",
    "X85n1594_041:0791c20": "巖際。誓曰。山若有水吾將止焉。俄山泉溢出。作白乳",
    "X85n1594_041:0791c21": "色。長遂依大樹以居。初。山有禪寺號聖壽。其廢已久。",
    "X85n1594_041:0791c22": "當長入山時。鄉民咸夢有異僧來。遂相率以訪。見長",
    "X85n1594_041:0791c23": "宴坐不動。爭持食飲以獻。邑大姓。為搆精廬。尋建大",
    "X85n1594_041:0791c24": "伽藍。內而齊魯燕趙秦隴閩蜀。外而日本三韓八番",
    "X85n1594_041:0792a01": "羅甸交趾琉球。莫不奔走膜拜。咨決心要。&#x751E;作警世",
    "X85n1594_041:0792a02": "偈曰。百年只是暫時間。莫把光陰當等閒。努力修行",
    "X85n1594_041:0792a03": "成佛易。今生蹉過出頭難。無常忽到教誰替。有債元",
    "X85n1594_041:0792a04": "來用自還。若要不經閻老案。直須參透祖師關。",
    "X85n1594_041:0792a05": "(戊辰)慧照禪師出世樂清明慶",
    "X85n1594_041:0792a06": "[0792a06] 慧照。字大干。永嘉麻氏子。童年。便欲入道。聞人誦習",
    "X85n1594_041:0792a07": "契經。合爪諦聽。年十五。剃染受具。誓究大不思議事。",
    "X85n1594_041:0792a08": "首謁晦機熙。不契。一日閱真淨語。至頭陀石擲筆峰",
    "X85n1594_041:0792a09": "處。默識懸解。流汗浹背。往謁東嶼海。海曰。東奔西走。",
    "X85n1594_041:0792a10": "將欲何為。曰特來參禮爾。曰天無四壁。地絕八荒。汝",
    "X85n1594_041:0792a11": "於何地措足耶。照抵掌於几而退。海知其夙有所悟。",
    "X85n1594_041:0792a12": "尋復召至。反覆勘辯。始印可之。遂留執侍左右。然照",
    "X85n1594_041:0792a13": "以為心法既通。不閱修多羅藏。無以闡揚正教。聳人",
    "X85n1594_041:0792a14": "天之聽。乃主藏室於萬壽寺。及海遷淨慈。舉照分座。",
    "X85n1594_041:0792a15": "戊辰。出世樂清明慶。示眾。佛法欲得現前。莫存知解。",
    "X85n1594_041:0792a16": "縛禪看教。未免皆為境礙。何如一物不立。而起居自",
    "X85n1594_041:0792a17": "在乎。所以德山之棒。臨濟之喝。亦有甚不得已耳。",
    "X85n1594_041:0792a18": "(己巳)水盛禪師住西湖玅果",
    "X85n1594_041:0792a19": "[0792a19] 水盛。隱居南巢。天曆二年。起住西湖妙果。示眾。凡剃",
    "X85n1594_041:0792a20": "髮染衣。當洞明諸佛心宗。行解相應。以正悟之鏡。靈",
    "X85n1594_041:0792a21": "靈自照。歲久月深。具大無畏。如透水月華。萬浪千波",
    "X85n1594_041:0792a22": "觸之不散。方不被生死陰魔所惑○懷信。住明州觀",
    "X85n1594_041:0792a23": "音。天曆己巳。遷補怛洛迦山。自持一&#x9262;。丐食吳楚間。",
    "X85n1594_041:0792a24": "姑蘇產奇石。信購善工。造多寶佛塔十三層。載歸東",
    "X85n1594_041:0792b01": "海。俾信心者禮焉○大訢住天竺。元文宗以潛邸之",
    "X85n1594_041:0792b02": "舊。建龍翔集慶寺。己巳。召訢授大中大夫。開山住持。",
    "X85n1594_041:0792b03": "(庚午)宋濂居士參元長禪師",
    "X85n1594_041:0792b04": "[0792b04] 宋濂。字景濂。號無相居士。金華人。生時。母夢異僧手",
    "X85n1594_041:0792b05": "寫華嚴經。來謂母曰。吾乃永明延壽。願假一室。以終",
    "X85n1594_041:0792b06": "此卷。覺已濂即生。因名曰壽。後更名濂。六歲。日記二",
    "X85n1594_041:0792b07": "千餘言。九歲能詩。入青蘿。盡閱鄭氏所著書數萬卷。",
    "X85n1594_041:0792b08": "聞伏龍元長。吐言如奔雷。欲屈之。特往謁。相與詰難。",
    "X85n1594_041:0792b09": "數千言。不契而退。復上長書。長答曰。前日承一宿山",
    "X85n1594_041:0792b10": "中。今日有書來報。無明讀一過。不覺失笑。笑箇什麼。",
    "X85n1594_041:0792b11": "笑景濂坐井觀天。又如貧兒拾得錫。說與人要做銀",
    "X85n1594_041:0792b12": "子賣。只是自不識貨。教別人不識貨則不可。何以故。",
    "X85n1594_041:0792b13": "景濂每&#x751E;在塵勞聲色境界中。輥得爛骨地。熟了思",
    "X85n1594_041:0792b14": "量。計較文字語言。弄聰明業識多了。乍聞吾輩說一",
    "X85n1594_041:0792b15": "箇放下。可以做寂靜工夫。透脫生死。得此事入手。暫",
    "X85n1594_041:0792b16": "時起一念厭離心。退步靜坐回頭。乃見無思量無語",
    "X85n1594_041:0792b17": "言處。便錯認作法身。喻如玲瓏八面&#x7A93;。喻如須彌山",
    "X85n1594_041:0792b18": "言說不得。這箇只是暫時岐路。如何便罵得佛。贊得",
    "X85n1594_041:0792b19": "祖。贊得無明耶。贊罵憎愛心不除。但增長我見。我見",
    "X85n1594_041:0792b20": "未忘。目前只見別人過失。不知自家過失。要成辦透",
    "X85n1594_041:0792b21": "脫生死大事。難矣。景濂果欲辦這件事。只向無思量",
    "X85n1594_041:0792b22": "無言語處。仔細推窮。不用說向人。驀忽命根斷。偷心",
    "X85n1594_041:0792b23": "絕。絕後更甦。欺君不得。&#x5374;來求印可亦不遲。濂得書。",
    "X85n1594_041:0792b24": "越二年。又往見長。長曰。聞君閱盡一大藏教。有諸。曰",
    "X85n1594_041:0792c01": "然。曰君耳閱乎。抑目觀也。曰亦目觀耳。曰使目之能",
    "X85n1594_041:0792c02": "觀者。君謂誰耶。濂揚眉向之。於是相視一笑○慧曇。",
    "X85n1594_041:0792c03": "字覺原。天台楊氏子。母夢明月自天而墮取吞之。遂",
    "X85n1594_041:0792c04": "有娠。及生。容貌嶷如。長不與群童狎。每入塔廟。&#x8F19;對",
    "X85n1594_041:0792c05": "法王瞻禮。父母察其志。俾出家受具。已而學律習教。",
    "X85n1594_041:0792c06": "忽拋髀嘆曰。毗尼之嚴。科目之煩。固我佛祖方便示",
    "X85n1594_041:0792c07": "人。若欲截斷眾流。一超直入。非禪波羅蜜。曷能致之。",
    "X85n1594_041:0792c08": "時。大訢住中天竺。曇往謁。備陳求道之切。訢斥曰。從",
    "X85n1594_041:0792c09": "外入者。即非家珍。道在自己。奚向人求耶。曇退。凝神",
    "X85n1594_041:0792c10": "獨坐一室。久未有所入。訢一日舉百丈野狐話。曇大",
    "X85n1594_041:0792c11": "悟曰。佛法落我手矣。只為分明極。翻令所得遲。訢曰。",
    "X85n1594_041:0792c12": "見何道理。敢爾大言耶。曇展兩手曰。不直一文錢。訢",
    "X85n1594_041:0792c13": "頷之。乃命侍香。龍翔。時掌藏鑰。庚午。訢如燕都。見文",
    "X85n1594_041:0792c14": "宗於奎章閣。同行者。皆股栗不能前。曇獨神氣恬然。",
    "X85n1594_041:0792c15": "訢嘆曰。真吾家師子兒也。及歸。適寺新鑄銅鐘成。訢",
    "X85n1594_041:0792c16": "曰。非福慧雙全者。莫先鳴鐘。即令曇擊之。",
    "X85n1594_041:0792c17": "(辛未)世愚禪師住烏石",
    "X85n1594_041:0792c18": "[0792c18] 世愚。號傑&#x5CEF;。西安余氏子。母夢觀世音送青衣童子。",
    "X85n1594_041:0792c19": "覺而生愚。自幼好禮佛塔。出家受具。晝夜奉香燈惟",
    "X85n1594_041:0792c20": "謹。用鍼出指端。血書金剛經。忽抵几嘆曰。縱能盡書",
    "X85n1594_041:0792c21": "一大藏教。亦屬有為。絕如夢幻。不可控搏。盍學無為",
    "X85n1594_041:0792c22": "以明心宗乎。於是。出謁古崖純石門剛。涕淚悲泣。祈",
    "X85n1594_041:0792c23": "以求端用力之要。二師欣然語之。愚佩受其言。兀坐",
    "X85n1594_041:0792c24": "如枯株。復嘆曰。年日以增。而學日以退。豈非聞見未",
    "X85n1594_041:0793a01": "充。無以啟發知解乎。渡江而西。見諸善知識。下語不",
    "X85n1594_041:0793a02": "契。遂止南屏。三年不踰戶限。聞止巖成倡道大慈。亟",
    "X85n1594_041:0793a03": "往謁焉。成曰。不是心不是佛不是物。是何物。愚聞而",
    "X85n1594_041:0793a04": "愈疑。仍還南屏。諸緣盡捨。惟一念歷然。一日坐至夜",
    "X85n1594_041:0793a05": "分。聞鄰僧&#x548F;證道歌云。不除妄想不求真。豁然如釋",
    "X85n1594_041:0793a06": "重負。喜曰。佛法元在目前。祇為太近故。人自遠之耳。",
    "X85n1594_041:0793a07": "即操觚成偈。有夜半忽然忘月指。&#x8657;空迸出日輪紅",
    "X85n1594_041:0793a08": "之句。走見成。備陳悟繇。成喝曰。何處見神見鬼。曰今",
    "X85n1594_041:0793a09": "日捉了賊也。曰贓在何處。愚便喝。成曰。開口合口。都",
    "X85n1594_041:0793a10": "不是向上。舉將一句來。曰&#x5FA7;界明明不覆藏。成&#x7AEA;起",
    "X85n1594_041:0793a11": "竹篦。愚便掀倒禪床。成曰。你欲來捋虎鬚耶。愚作禮。",
    "X85n1594_041:0793a12": "成連打三下。囑曰。善自護持。遂執侍三年。又還南屏。",
    "X85n1594_041:0793a13": "尋入大慈為首座。至順辛未。還西安。時。烏石山有福",
    "X85n1594_041:0793a14": "慧古剎。愚獨結廬以居。蛇虎縱橫。了無怖意。影不出",
    "X85n1594_041:0793a15": "山者。一十六載○清珙。卓菴霞霧山。自謂終隱計。至",
    "X85n1594_041:0793a16": "順辛未。當湖新創福源寺。廣教。聞珙名。敦請為第二",
    "X85n1594_041:0793a17": "代住持。珙堅臥不起。或勸之曰。夫沙門者。當以弘法",
    "X85n1594_041:0793a18": "為重任。閑居獨善。何足言哉。於是。幡然而起。",
    "X85n1594_041:0793a19": "(壬申)紹大禪師出世烏龍山",
    "X85n1594_041:0793a20": "[0793a20] 紹大。吳氏子。世居桐江。故因以為號。自幼不樂處塵",
    "X85n1594_041:0793a21": "埃中。稍長。祝髮受具。私自計曰。化龍之魚。肯於蹄涔",
    "X85n1594_041:0793a22": "求生乎。即日杖策上雙徑。謁大辨陵。陵一見。便大喜。",
    "X85n1594_041:0793a23": "授以單傳心印。相與詰難者久之。大退復自計曰。如",
    "X85n1594_041:0793a24": "來大法。天地所不能覆載。其止如斯而已乎。遽辭去。",
    "X85n1594_041:0793b01": "&#x5FA7;參諸尊宿。諸尊宿告之者。不異徑山。時大復慨然",
    "X85n1594_041:0793b02": "曰。吾今而後知法之無異味也。乃歸見陵。陵俾給侍",
    "X85n1594_041:0793b03": "左右。大益奮勵。&#x8107;不沾席者數載。遂得自在無畏法。",
    "X85n1594_041:0793b04": "未幾。掌藏鑰於淨慈。尋以心法既明。而世出世智。不",
    "X85n1594_041:0793b05": "可不竟。手&#x98DC;貝葉。寒暑俱忘。每夜敷席於地。映像前",
    "X85n1594_041:0793b06": "長明燈讀之。三閱大藏教。又旁及儒家言。及老氏諸",
    "X85n1594_041:0793b07": "書。至順壬申。出世嚴州烏龍山景德禪寺。",
    "X85n1594_041:0793b08": "(癸酉)可傳參元長禪師",
    "X85n1594_041:0793b09": "[0793b09] 可傳。舊名孛羅帖木兒。後改今名。字無授。高昌人。生",
    "X85n1594_041:0793b10": "有異徵。年十五薙染。杖錫南游。&#x5FA7;參閩浙諸尊宿。得",
    "X85n1594_041:0793b11": "法於元長。長示偈曰。祖道昭昭在目前。絲毫已隔路",
    "X85n1594_041:0793b12": "三千。自家桶底一翻脫。肯信西來別有傳。",
    "X85n1594_041:0793b13": "(甲戌)斷崖了義禪師入寂(高峰妙法嗣臨濟十九世)",
    "X85n1594_041:0793b14": "[0793b14] 了義。住正宗禪寺。元統元年歲除日。忽謂從者曰。有",
    "X85n1594_041:0793b15": "一件事天來大。你還委悉麼。良久云。明朝是年朝。至",
    "X85n1594_041:0793b16": "正月六日。詣法雲塔西。指空地曰。更好立箇無縫塔。",
    "X85n1594_041:0793b17": "其晚。與禪者談笑至夜分。乃曰。老僧明日天台去也。",
    "X85n1594_041:0793b18": "禪者曰。某甲隨師去。義曰。你走馬也。&#x8D82;我不及。翼午。",
    "X85n1594_041:0793b19": "跏趺而化。壽七十二。臘四十九。藏全身於師子巖之",
    "X85n1594_041:0793b20": "後。送者數千人。初明本示寂。會&#x585F;齋次。義笑謂眾曰。",
    "X85n1594_041:0793b21": "後十二年。更為老僧一會。至是果十二年○永寧。住",
    "X85n1594_041:0793b22": "龍池。庚午。出世李山禪寺。甫三年。退歸龍池。甲戌。總",
    "X85n1594_041:0793b23": "管府。請主常之天寧萬壽。寧漠若無聞。或激曰。大法",
    "X85n1594_041:0793b24": "火冷&#x7070;寒。師乃欲自暇自逸耶。寧為之蹶然而起。",
    "X85n1594_041:0793c01": "○無見先&#x89A9;禪師入寂(斷橋倫法嗣臨濟十八世)",
    "X85n1594_041:0793c02": "[0793c02] 先&#x89A9;。字無見。仙居葉氏子。住華頂&#x5CEF;四十年。聞其風",
    "X85n1594_041:0793c03": "者。不遠數千里參問。元統二年五月望日。遺書謝朋",
    "X85n1594_041:0793c04": "舊。作偈趺坐入滅。火焚。舍利成五采。白乳如注。",
    "X85n1594_041:0793c05": "(乙亥)梵琦禪師主杭州報國",
    "X85n1594_041:0793c06": "[0793c06] 初梵琦。出世海鹽福臻。戊辰。遷本縣天寧。乙亥。主杭",
    "X85n1594_041:0793c07": "州報國。示眾曰。既稱長老。出世為人。喻如金錍刮眼",
    "X85n1594_041:0793c08": "膜。非是小事。若傷鋒犯手。未免破睛。危乎險哉。間不",
    "X85n1594_041:0793c09": "容髮。豈可恣矇袋。掉三寸舌。脫空謾人。你看他夾山。",
    "X85n1594_041:0793c10": "初住京口寺。已有發明。到垂手處。不無滲漏。後往華",
    "X85n1594_041:0793c11": "亭。見船子始大徹。所以道。參禪須是悟始得。悟了須",
    "X85n1594_041:0793c12": "是見人始得。若不見人。只成得箇杜撰禪和。說拍盲",
    "X85n1594_041:0793c13": "禪。到處教壞人家男女去也。第一本領要端正。履踐",
    "X85n1594_041:0793c14": "要明白。院子大小。正當置之度外。臨濟下風穴首山。",
    "X85n1594_041:0793c15": "又何&#x751E;聚三百五百眾來。至今道行天下。所謂山不",
    "X85n1594_041:0793c16": "在高。有仙則名也。又曰。如今兄弟。喫著佛祖飯。不去",
    "X85n1594_041:0793c17": "理會本分事。爭持文言俗句。高聲大語。略無忌憚。全",
    "X85n1594_041:0793c18": "不識羞。有般底不去蒲團上。究明父母未生前本來",
    "X85n1594_041:0793c19": "面目。冷地裏學客春。指望求福。懺除業障。與道太遠",
    "X85n1594_041:0793c20": "在。又曰。凝心斂念。攝事歸空。念想纔生。即便遏捺。如",
    "X85n1594_041:0793c21": "此見解。即是落空&#x5166;底外道。魂不散底死人。又有的",
    "X85n1594_041:0793c22": "忘認。能嗔能喜。能見能聞。認得明白了。便是一生參",
    "X85n1594_041:0793c23": "學事畢。且問你。無常到時。燒作一堆&#x7070;。這能嗔能喜。",
    "X85n1594_041:0793c24": "能見能聞的。什麼處去也。恁麼參的。是藥汞銀禪。此",
    "X85n1594_041:0794a01": "銀非真。一煆便流。因問你尋常參箇什麼。答云。有教",
    "X85n1594_041:0794a02": "我參萬法歸一一歸何處。又教我只如此會。今日方",
    "X85n1594_041:0794a03": "知不是。就和尚請箇話頭。我道。古人公案。有什麼不",
    "X85n1594_041:0794a04": "是。汝眼本正因師故邪。累請不已。向道。去參狗子無",
    "X85n1594_041:0794a05": "佛性話忽然打破漆桶。&#x5374;來山僧手裏喫棒。",
    "X85n1594_041:0794a06": "(丙子)元長禪師傳法德然",
    "X85n1594_041:0794a07": "[0794a07] 德然。字唯菴。松江人。初參清珙。中謁元長。遂傳其道。",
    "X85n1594_041:0794a08": "長示法語曰。德然上人。你參我老。石屋和尚指示道。",
    "X85n1594_041:0794a09": "但於十二時中。放下全身。坐斷主人公。不起第二念。",
    "X85n1594_041:0794a10": "可謂的的從祖佛相傳。不可傳不可授不可說底意",
    "X85n1594_041:0794a11": "旨矣。只如你全身放得下麼。一箇臭皮袋子。飢時要",
    "X85n1594_041:0794a12": "粥飯喫。不喫則肚飢過不得。如何全身放下。一法如",
    "X85n1594_041:0794a13": "是。萬法亦然。自己如是。眾人亦然。佛祖聖賢如是。凡",
    "X85n1594_041:0794a14": "夫亦然。一切眾生亦然。正放下時。身在甚麼處。放不",
    "X85n1594_041:0794a15": "下時。你又在甚麼處。放得下不曾放下。放不下何用",
    "X85n1594_041:0794a16": "放下。人境俱空。凡聖俱泯。又何處現釋迦老子。與石",
    "X85n1594_041:0794a17": "屋和尚。又向何處。參父母未生前面目。又向何處。求",
    "X85n1594_041:0794a18": "無明法語。又向何處。入彌勒樓閣。會得赤肉團上有",
    "X85n1594_041:0794a19": "箇無位真人。能分許多位次。眼須觀色。不為色所迷。",
    "X85n1594_041:0794a20": "耳須聽聲。不為聲所惑。世間色見聲求。是行邪道。若",
    "X85n1594_041:0794a21": "行見聞覺知。是則見聞覺知。非求法也。求底是心。見",
    "X85n1594_041:0794a22": "聞覺知是心。佛是不是心不是佛。不是物。一拳打碎",
    "X85n1594_041:0794a23": "&#x8657;空骨。森羅萬象眼睛開。鼻孔何妨高突兀。",
    "X85n1594_041:0794a24": "(丁丑)大訢禪師傳法懷渭",
    "X85n1594_041:0794b01": "[0794b01] 懷渭。字清遠。號竹菴。南陽魏氏子。生時。有靈芝產於",
    "X85n1594_041:0794b02": "庭槐。占者云。是子。將以文顯乎。已而果英發。誦書攻",
    "X85n1594_041:0794b03": "文。不待師授。知解日勝。時渭舅氏大訢。住持龍翔集",
    "X85n1594_041:0794b04": "慶。聞之喜曰。此吾宗千里駒也。亟挽致座下。集慶為",
    "X85n1594_041:0794b05": "東南都會。四方名縉紳。無不翕聚與訢游。渭因得與",
    "X85n1594_041:0794b06": "聞。反覆參求。其學於是大進。形諸篇翰。精明自然。老",
    "X85n1594_041:0794b07": "於文學者。爭歆慕曰。此文中虎也。渭恚曰。公等謂吾",
    "X85n1594_041:0794b08": "專攻是業耶。佛法與世法。不相違背。故以餘力及之。",
    "X85n1594_041:0794b09": "將光潤其宗教爾。苟用此相夸豈知我哉。一日訢警",
    "X85n1594_041:0794b10": "勵諸徒。眾未有對。渭直前肆言。訢振威叱之。渭氣不",
    "X85n1594_041:0794b11": "少沮。如是詰難。至於再三。訢笑曰。汝可入吾室矣。",
    "X85n1594_041:0794b12": "(己卯)曇噩禪師住瑞龍",
    "X85n1594_041:0794b13": "[0794b13] 至元乙卯。曇噩出世慶元保聖。遷國清。己卯。瑞龍院。",
    "X85n1594_041:0794b14": "欲易住持為禪剎。請噩開山。噩每戒諸徒曰。吾與爾",
    "X85n1594_041:0794b15": "儔。研究空宗。當外形骸忘寢食。以消累劫宿習。然後",
    "X85n1594_041:0794b16": "心地光明耳。自是。日惟一食。終夜凝坐。以達於旦。",
    "X85n1594_041:0794b17": "(庚辰)可授禪師出世大雄山",
    "X85n1594_041:0794b18": "[0794b18] 可授。字無旨。號休菴。臨海李氏子。自幼處童子中。屹",
    "X85n1594_041:0794b19": "然如稚松超乎蒿葭。年十二出家。十九得度受具。已",
    "X85n1594_041:0794b20": "而嘆曰。所貴為比丘者。務欲究明心宗爾。苟纏蔽文",
    "X85n1594_041:0794b21": "字相中。何時能脫離耶。&#x5FA7;參諸尊宿。不契。久之。參普",
    "X85n1594_041:0794b22": "覺明於靈隱。明。松源五葉孫。其門庭嚴峻。未易叩擊。",
    "X85n1594_041:0794b23": "授直入無畏。問答之頃。疑情盡釋。明欣然印可之。尋",
    "X85n1594_041:0794b24": "還石門。至元六年。出世大雄山安聖寺。一香供明云。",
    "X85n1594_041:0794c01": "(辛巳)紹大禪師主金華廣福",
    "X85n1594_041:0794c02": "[0794c02] 紹大。住烏龍山。至正元年。遷主金華山廣福禪寺。四",
    "X85n1594_041:0794c03": "方學子。翕集座下。一時法會。號為極盛。",
    "X85n1594_041:0794c04": "○元叟行端禪師入寂(藏叟珍法嗣臨濟十六世)",
    "X85n1594_041:0794c05": "[0794c05] 行端。住徑山。至正元年八月四日。端坐而逝。年八十",
    "X85n1594_041:0794c06": "八。窆全身於寂照塔院。端平頂古貌。眼光爍人。頷下",
    "X85n1594_041:0794c07": "數髯。磔立凜然。如雪後孤松。坐則挺峙。行不旋顧。英",
    "X85n1594_041:0794c08": "風逼人。賓友相從。未&#x751E;與談人間細故。舍大法不發",
    "X85n1594_041:0794c09": "一言。自為僧至化滅。無一夕脫衣而寢。其從南屏歸",
    "X85n1594_041:0794c10": "化城受經。夏夕啟&#x7A93;而臥。忽一梵僧飛錫而來。與談",
    "X85n1594_041:0794c11": "般若樞要。亹亹不絕。未幾。騰空而去。及將示滅。所剪",
    "X85n1594_041:0794c12": "爪髮。留瘞化城菴。逮啟視之。舍利纍纍然生矣。",
    "X85n1594_041:0794c13": "(壬午)惟則禪師住菩提正宗寺",
    "X85n1594_041:0794c14": "[0794c14] 明本示寂。諸名山。屢請惟則主席。則堅&#x5374;不赴。隱居",
    "X85n1594_041:0794c15": "華亭城北。距城二里許。至元辛巳。客吳門幻住。至正",
    "X85n1594_041:0794c16": "壬午。門人相與。築室於姑蘇城中師子林。號菩提正",
    "X85n1594_041:0794c17": "宗寺。奉則居焉。示眾曰。山僧從幼。聞有宗門下事。也",
    "X85n1594_041:0794c18": "學坐禪。惜乎不遇惡辣鉗鎚。未免也被一知半解所",
    "X85n1594_041:0794c19": "障。又被一種速求開悟底心。梗礙胸次。自不知是病。",
    "X85n1594_041:0794c20": "及到天目。依附幻住老和尚。每每見他道老幻一生",
    "X85n1594_041:0794c21": "參禪。不曾開悟。心中竊有所疑。後來方知老和尚具",
    "X85n1594_041:0794c22": "大人相。不險不怪。不矜不誇。他平生不肯自說悟。繇",
    "X85n1594_041:0794c23": "得處而又嚴約參徒。潛行密用者。意。在使今時未得",
    "X85n1594_041:0794c24": "謂得。未證謂證。妄稱知識誑謼閭閻之徒。知所羞媿。",
    "X85n1594_041:0795a01": "知所畏懼。此政是切救今時墮邪之病。以為後學掠",
    "X85n1594_041:0795a02": "&#x8657;之戒者也。宗師為人處。局面時時新至。此老又是",
    "X85n1594_041:0795a03": "一番變局。豈常情所能測哉。山僧雖是依附多年。要",
    "X85n1594_041:0795a04": "且一法無所得。非但一法無所得。更且和我從前所",
    "X85n1594_041:0795a05": "學所解底。一時打失了。以是之故。自知恩大難酬。因",
    "X85n1594_041:0795a06": "而索性放下。山邊水邊。做一箇萎萎隨隨。無出豁漢。",
    "X85n1594_041:0795a07": "但是此老平生。諱忌底約束底。不敢輕易動著。如是",
    "X85n1594_041:0795a08": "者二十三年矣。今此現前一會禪德。但當信取自家",
    "X85n1594_041:0795a09": "有箇活脫無依底。活潑潑地。無所滯礙。雖無形狀無",
    "X85n1594_041:0795a10": "處所。而能通貫十方。&#x5FA7;入諸法。一切神通三昧。變現",
    "X85n1594_041:0795a11": "自在。不少一絲毫。六道神光。晝夜未&#x751E;間歇。不用安",
    "X85n1594_041:0795a12": "排。不用揀擇。直下體取。便是一念相應。便是要得一",
    "X85n1594_041:0795a13": "念相應。但放下世間出世間事。休歇世間出世間心。",
    "X85n1594_041:0795a14": "不得嫌事礙心。不得將心避事。你但一切時一切處。",
    "X85n1594_041:0795a15": "於心無心。於事無事。自然左右逢原。所以道。直下便",
    "X85n1594_041:0795a16": "是天寬地平。要用便用。一切現成。豈不省力。豈不慶",
    "X85n1594_041:0795a17": "快平生○松隱。名茂。子實菴。奉化鄭氏子。幼常中夜",
    "X85n1594_041:0795a18": "趺坐。母惡之。推其使仆。&#x8F19;達旦不瞑。年十六。剃染受",
    "X85n1594_041:0795a19": "具。主僧使司米鹽細務。茂嘆曰。離家為求道耳。苟羈",
    "X85n1594_041:0795a20": "絏於此。何異狗苟蠅營者耶。乃潛行至江西。見南澗",
    "X85n1594_041:0795a21": "泉。泉命入室。一夕聞巖泉冷冷。微有覺觸。遽往白泉。",
    "X85n1594_041:0795a22": "泉曰。此間。不足發子大機大用。古林茂。乃橫川嫡嗣。",
    "X85n1594_041:0795a23": "子當往依之。茂即發。謁古林。林曰。爾來欲何為。茂曰。",
    "X85n1594_041:0795a24": "生死事大。特來求出離耳。林曰。子明知四大五蘊。是",
    "X85n1594_041:0795b01": "生死本。何緣入此革囊耶。茂擬對。林以杖擊之。茂遂",
    "X85n1594_041:0795b02": "悟。自是機辨峻絕至正壬午。出世明州瑞雲山○智",
    "X85n1594_041:0795b03": "及。字以中。吳縣人。俗姓顧。初生時。靈夢發祥。祝髮受",
    "X85n1594_041:0795b04": "具。往聽賢首家講法界觀。未及終章。筦爾而笑曰。一",
    "X85n1594_041:0795b05": "真法界。圓同太&#x8657;。但涉言辭。即成賸法。縱獲天雨寶",
    "X85n1594_041:0795b06": "華。於我奚益哉。遂走建業。見大訢。訢以文章道德。傾",
    "X85n1594_041:0795b07": "動一世。見及文彩彰露。文相延譽。及有同袍。訶曰。子",
    "X85n1594_041:0795b08": "才俊爽若此。不思負荷正法。甘作詩騷奴僕乎。無盡",
    "X85n1594_041:0795b09": "燈偈所謂黃葉飄飄者。不知作何見解。及舌噤不能",
    "X85n1594_041:0795b10": "答。即歸海雲。胸中如礙巨石。目不交睫者踰月。忽見",
    "X85n1594_041:0795b11": "秋葉吹墜於庭。豁然有省。於是。登雙徑謁行端。自列",
    "X85n1594_041:0795b12": "其所證。甚悉。端勘辯之。及隨機參會。不間一髮。未幾。",
    "X85n1594_041:0795b13": "命侍左右。俄遷藏室。及取教典。益溫繹之。宗通說貫",
    "X85n1594_041:0795b14": "若決江河。壬午。出世昌國隆教○輔良。字用貞。號介",
    "X85n1594_041:0795b15": "菴。范文正公十世孫。誕鍾粹氣。聰悟夙發。見佛書&#x8F19;",
    "X85n1594_041:0795b16": "躍然朗誦。若所素習。有相士。謂父母曰。是兒。骨骼清",
    "X85n1594_041:0795b17": "聳緊峭。恐非世間法可縛。若使學佛。必能弘大宗乘",
    "X85n1594_041:0795b18": "矣。里多阿蘭若。良日與群童。遨遊其間。徘徊愛慕。終",
    "X85n1594_041:0795b19": "日不忍去。父察其志。與相者言合。乃曰。昔范蜀公。好",
    "X85n1594_041:0795b20": "與名僧交。&#x751E;勉圓悟勤公。參叩道要。卒為天下禪宗。",
    "X85n1594_041:0795b21": "吾能惜爾。而不使遂其志乎。遂俾薙落受具。即慨然",
    "X85n1594_041:0795b22": "曰。學佛將以明心。心非師無以示肯綮。終日墻面可",
    "X85n1594_041:0795b23": "乎。去習天台教。白雲寺杓公。誨之曰。教乘固當學。若",
    "X85n1594_041:0795b24": "沉溺不返。如入海算沙。徒自困耳。何不更衣以事禪",
    "X85n1594_041:0795c01": "寂乎。笑隱訢公。見主龍翔。其道大被東南。盍往依焉。",
    "X85n1594_041:0795c02": "良即往參訢。問答之際。棒喝交馳。一剎那間。凡情頓",
    "X85n1594_041:0795c03": "喪。久之。遂契心法。至正壬午。出世嘉興聖壽。",
    "X85n1594_041:0795c04": "(癸未)永寧禪師退歸龍池",
    "X85n1594_041:0795c05": "[0795c05] 永寧住天寧。癸未。退歸龍池○慧日。號東溟。天台賈",
    "X85n1594_041:0795c06": "氏子。出家依子庭訓。習天台教觀。訓嘆曰。投丸下峻",
    "X85n1594_041:0795c07": "&#x5742;。不足踰其迅疾也。北峰之道。其藉以大昌乎。日一",
    "X85n1594_041:0795c08": "旦假寐。有上下兩天竺之夢。未幾。出世吳山。遷住下",
    "X85n1594_041:0795c09": "天竺。至正三年。又遷上天竺。",
    "X85n1594_041:0795c10": "(甲申)智度禪師還福林",
    "X85n1594_041:0795c11": "[0795c11] 智度。號白雲。處州吳氏子。年十五。慨然有出塵之趣。",
    "X85n1594_041:0795c12": "欲就浮屠學。父母不許。度不火食者累日。乃使出家。",
    "X85n1594_041:0795c13": "薙髮受具。深習禪定。每趺坐達旦不寐。如是者四三",
    "X85n1594_041:0795c14": "春秋。已而嘆曰。六合之大如此。頹然滯一室可乎。遂",
    "X85n1594_041:0795c15": "出游七閩。&#x5FA7;歷諸山。不契。復還郡之白雲山。築福林",
    "X85n1594_041:0795c16": "院。以為憩息之所。日取楞嚴圓覺二經疏鈔。而熟讀",
    "X85n1594_041:0795c17": "之。已復嘆曰。拘泥文字中。如油入麵。了無出期。德山",
    "X85n1594_041:0795c18": "所謂窮諸玄辨。若一毫置於太&#x8657;者。信不誣也。盍去",
    "X85n1594_041:0795c19": "之乎。又出遊浙西。見靈石芝。上天目。參斷崖義。時無",
    "X85n1594_041:0795c20": "見先&#x89A9;。說法華頂峰。度復往拜之。問西來密意未審",
    "X85n1594_041:0795c21": "何如。&#x89A9;曰。待娑羅峰點頭。&#x5374;與汝言。度以手搖曳欲",
    "X85n1594_041:0795c22": "答。&#x89A9;遽喝。度曰。娑羅峰頂。白浪滔天。花開芒種後。葉",
    "X85n1594_041:0795c23": "落立秋前。&#x89A9;曰。我家無殘羹剩飯也。度曰。此非殘羹",
    "X85n1594_041:0795c24": "剩飯而何。&#x89A9;頷之。服勤數載。將辭還。&#x89A9;囑曰。昔南嶽",
    "X85n1594_041:0796a01": "十五歲出家。受大鑒記&#x8382;。後得馬祖授以心法。鍼芥",
    "X85n1594_041:0796a02": "相投。豈在多言耶。勿掉三寸舌誑人。須真正見解著",
    "X85n1594_041:0796a03": "於行履。方為報佛深恩耳。度佩服弗敢忘。至正四年。",
    "X85n1594_041:0796a04": "還福林。與毒種曇成山欽。互相策勵。如恐失之○大",
    "X85n1594_041:0796a05": "訢住龍翔。凡十有四年。至正四年五月日遷寂。",
    "X85n1594_041:0796a06": "(乙酉)懷信禪師主天童",
    "X85n1594_041:0796a07": "[0796a07] 懷信住補陀。壬午。升主中天竺。乙酉。遷天童。",
    "X85n1594_041:0796a08": "(丙戌)世愚禪師主石溪",
    "X85n1594_041:0796a09": "[0796a09] 世愚。住烏石。聲名籍甚。至正六年。遷主廣德石溪興",
    "X85n1594_041:0796a10": "龍禪寺。嚮化之盛。不下烏石時。",
    "X85n1594_041:0796a11": "(丁亥)竺源水盛禪師入寂(無能教法嗣臨濟十□世)",
    "X85n1594_041:0796a12": "[0796a12] 水盛。住西湖妙果。未幾。返南巢故隱。嚮慕者愈眾。至",
    "X85n1594_041:0796a13": "正丁亥夏四月日。黎明召四眾戒飭之。且云。世尊有",
    "X85n1594_041:0796a14": "言。我今背痛。將入涅槃。吾其時矣。侍僧捧紙求偈。盛",
    "X85n1594_041:0796a15": "訶曰。何以偈為。強之。乃引紙膝上書已。端坐而逝。初",
    "X85n1594_041:0796a16": "盛。預建&#x585F;塔於諸峰之下。是夜有光。如匹練自天際",
    "X85n1594_041:0796a17": "下燭。交相通貫。未幾。散布五峰之頂。復合於塔中。彌",
    "X85n1594_041:0796a18": "三夕乃止。居民凡數十里聚觀駭異之○祖銘。字古",
    "X85n1594_041:0796a19": "鼎。四明應氏子。幼不茹葷。稍長。通左氏書。尤嗜釋典。",
    "X85n1594_041:0796a20": "剃染受具。出游諸方。莫有契者。時行端在靈隱。銘往",
    "X85n1594_041:0796a21": "從焉。一日入室。叩黃龍見慈明因緣。端詰曰。只如趙",
    "X85n1594_041:0796a22": "州云。臺山婆子。被我勘破。慈明笑曰。是罵耶。你且道。",
    "X85n1594_041:0796a23": "二老漢用處。是同是別。曰一對無孔鐵鎚。曰黃龍直",
    "X85n1594_041:0796a24": "下悟去。又且如何。曰也是病眼見空花。曰不是不是。",
    "X85n1594_041:0796b01": "銘擬進語。端便喝。銘當下廓然。出世隆教。遷寶陀。遷",
    "X85n1594_041:0796b02": "中天竺。至正七年。遷徑山。上堂。舉大愚芝示眾。大家",
    "X85n1594_041:0796b03": "相聚喫莖虀。若喚作一莖虀。入地獄如箭。乃云。宗師",
    "X85n1594_041:0796b04": "為人如蠱毒家。置毒飲食之中。飲人未&#x751E;不欲斷其",
    "X85n1594_041:0796b05": "命根。雖然。是冤對者。能有幾人○可授。初住大雄山。",
    "X85n1594_041:0796b06": "遷隆恩。又遷白巖。丁亥。遷主龍華。一座十三春秋。凡",
    "X85n1594_041:0796b07": "四坐道場。皆不出乎台境。諸方爭欲聘致。授皆不從。",
    "X85n1594_041:0796b08": "作休菴於西塢。日修念佛三昧法門。且曰。此正禪定",
    "X85n1594_041:0796b09": "之功也。惡可強分同異哉○元長。住伏龍。宋濂。每寄",
    "X85n1594_041:0796b10": "書論道。至正七年。長復答書曰。士林中來者。無不盛",
    "X85n1594_041:0796b11": "談左右。乃間氣所生。文章學問絕出。為浙東群儒之",
    "X85n1594_041:0796b12": "冠。且尤深於內典。欣羨無已。承敘自幼讀佛書。領其",
    "X85n1594_041:0796b13": "要旨。出入有無空假中。中至於中且不有。有無何在。",
    "X85n1594_041:0796b14": "三復斯言。此今之士夫。執有執無。離邊離中。分彼此",
    "X85n1594_041:0796b15": "儒釋之異。如左右。儒釋一貫者。能有幾人。人言為不",
    "X85n1594_041:0796b16": "&#x8657;矣。張無盡云。余因學佛。然後知儒。古德云。居無為",
    "X85n1594_041:0796b17": "界中。而不斷滅有為之法。居有為界中。而不分別無",
    "X85n1594_041:0796b18": "為之相。暗合道妙。不易不易。審如是。則有為底便是",
    "X85n1594_041:0796b19": "無為底。左右已百了千當。何處更有身心之慮未祛。",
    "X85n1594_041:0796b20": "事物之來未息。又何處更有真實工夫可做而後出",
    "X85n1594_041:0796b21": "離有為。了生死大事耶。左右與山野。交二十年。會或",
    "X85n1594_041:0796b22": "劇談。別或寄語。未有如此書之至誠也。人天之際唯",
    "X85n1594_041:0796b23": "誠。朋友之道亦誠而已。只如左右。未動念未操觚拂",
    "X85n1594_041:0796b24": "紙。未陳一言。及寫在紙上了。是有為。是無為。是生是",
    "X85n1594_041:0796c01": "死。是生死法。是出生死法。這些子。直是&#x8AB5;訛。故孔子",
    "X85n1594_041:0796c02": "謂子路曰。未知生焉知死。孔子底說話。莫道子路不",
    "X85n1594_041:0796c03": "知落處。盡大地人。都不知落處。豈不見。黃山谷訪死",
    "X85n1594_041:0796c04": "心。死心云。聞公會禪。諸方皆印可。是否。答云。不敢。死",
    "X85n1594_041:0796c05": "心云。我有一問問公。公試答看。彼此燒作一堆&#x7070;。在",
    "X85n1594_041:0796c06": "甚處相見。山谷茫然。後參晦堂。示吾無隱乎爾一言。",
    "X85n1594_041:0796c07": "聞桂花香。打破漆桶。鼻孔撩天。大丈夫欲成辦箇事。",
    "X85n1594_041:0796c08": "自有箇般時節。山谷雖是一塊精金。須入死心晦堂",
    "X85n1594_041:0796c09": "作家爐&#x97B4;。惡辣鉗鎚始得。這一隊漢。若到無明門下。",
    "X85n1594_041:0796c10": "更須一一勘過。何也。不是弄潮人。休入洪波裏。山野",
    "X85n1594_041:0796c11": "如是杜撰。左右以為如何。",
    "X85n1594_041:0796c12": "(戊子)寶金禪師至燕京",
    "X85n1594_041:0796c13": "[0796c13] 寶金。號璧&#x5CEF;。姓石氏。生於乾州永壽縣之名胄。父通",
    "X85n1594_041:0796c14": "甫。人號為長者。母張。亦嗜善弗倦。有桑門。持&#x9262;乞食。",
    "X85n1594_041:0796c15": "以觀音像授張。且囑曰。汝謹事之。當生智慧之男。未",
    "X85n1594_041:0796c16": "幾生金。白光照室。幼恒多疾。纏綿衾枕間。父母疑之",
    "X85n1594_041:0796c17": "曰。此兒感祥徵而生。其宜歸之釋氏乎。六歲出家。薙",
    "X85n1594_041:0796c18": "落受具。&#x5FA7;詣講肆。窮性相之學。已而撫髀嘆曰。三藏",
    "X85n1594_041:0796c19": "之文。皆標月之指爾。昔者祖師說法。天花繽紛。金蓮",
    "X85n1594_041:0796c20": "湧現。尚未能出離生死。況區區者耶。即更衣入禪林。",
    "X85n1594_041:0796c21": "時如海真。樹正法幢於晉雲山中。亟往見之。真示以",
    "X85n1594_041:0796c22": "道要。金大起疑情。二三年間。寢食為廢。偶&#x643A;筐隨真。",
    "X85n1594_041:0796c23": "擷蔬於園。忽凝坐不動。歷三時方&#x7AB9;。真曰。爾入定耶。",
    "X85n1594_041:0796c24": "金曰。然。曰汝何所見。金曰。有所悟爾。曰汝&#x82D0;言之。金",
    "X85n1594_041:0797a01": "舉筐示真。真非之。金寘筐於地。拱手而立。真又非之。",
    "X85n1594_041:0797a02": "金厲聲一喝。真奮前揕其胸。使速言。金築真胸仆之。",
    "X85n1594_041:0797a03": "真猶未之許。笑曰。塵勞暫息。定力未能深也。必使心",
    "X85n1594_041:0797a04": "路絕祖關透。然後大法可明耳。金聞之。愈精進不懈。",
    "X85n1594_041:0797a05": "遂出參諸方。憩蛾眉山。誓不復粒食。日採松&#x6822;啖之。",
    "X85n1594_041:0797a06": "&#x8107;不沾席者又三年。一念不生。前後際斷。照體獨立。",
    "X85n1594_041:0797a07": "物我皆如。自是入定。或累日不起。&#x751E;趺坐大樹下。溪",
    "X85n1594_041:0797a08": "水橫逸。人意。金已溺死。越七日水退。競往視之。金燕",
    "X85n1594_041:0797a09": "坐如平時。惟衣濕耳。一日聽伐木聲。通身汗下如雨。",
    "X85n1594_041:0797a10": "嘆曰。妙喜大悟十有八。小悟無算。豈欺我哉。未生前",
    "X85n1594_041:0797a11": "事。吾今日方知其真耳。急往求證於真。反覆相辨詰",
    "X85n1594_041:0797a12": "甚力。至於拽傾禪榻而出。真曰。是則是矣。翼日重勘",
    "X85n1594_041:0797a13": "之。至期。真於地上。畫一圓相。金以袖拂去。真復畫一",
    "X85n1594_041:0797a14": "圓相。金於中增一畫。又拂去之。真再畫如前。金又增",
    "X85n1594_041:0797a15": "一畫。成十字。又拂去之。真視之不語。復畫如前。金於",
    "X85n1594_041:0797a16": "十字加四隅。成卍文。又拂去之。真乃總畫三十圓相。",
    "X85n1594_041:0797a17": "金一一具答。真曰。汝今方知佛法宏勝如此也。百餘",
    "X85n1594_041:0797a18": "年間。參學有悟者。世豈無之。能明大機用者。寧復幾",
    "X85n1594_041:0797a19": "人。無用和尚有云。座下當出三虎一彪。一彪者。豈非",
    "X85n1594_041:0797a20": "爾耶。爾宜往朔方。其道當大行也。無用。蓋真之師云。",
    "X85n1594_041:0797a21": "先是。金在定中。見一山甚秀麗。重樓傑閣。金碧絢爛。",
    "X85n1594_041:0797a22": "諸佛五十二菩薩。行道其中。有招金謂曰。此五臺山",
    "X85n1594_041:0797a23": "秘魔巖也。爾前身修道其中。靈骨猶在。何乃忘之。既",
    "X85n1594_041:0797a24": "&#x7AB9;。遂遊五臺。道逢蓬首女子。身被五綵弊衣。赤足徐",
    "X85n1594_041:0797b01": "行。一黑獒隨其後。金問何之。曰入山中爾。曰將何為。",
    "X85n1594_041:0797b02": "曰一切不為。良久乃沒。叩之同行者皆不見。或謂文",
    "X85n1594_041:0797b03": "殊化身云。金乃就山建靈鷲菴。四方聞之。不遠千里。",
    "X85n1594_041:0797b04": "日負餱糧來獻。金悉儲之。以食游學之僧。多至千餘",
    "X85n1594_041:0797b05": "人。至正戊子冬。元順帝召至燕都。慰勞甚至。天竺僧",
    "X85n1594_041:0797b06": "指空。久留燕。相傳能前知。號為三百歲。金往與叩擊。",
    "X85n1594_041:0797b07": "空瞪&#x770E;不答。及出。空嘆曰。此真有道者也。冬夕大雪。",
    "X85n1594_041:0797b08": "有紅光。自金室中起。上接霄漢。帝驚嘆。",
    "X85n1594_041:0797b09": "(己丑)世愚禪師還烏石山",
    "X85n1594_041:0797b10": "[0797b10] 世愚。住廣德凡三年。烏石之眾。念愚久去。鄉里力迎",
    "X85n1594_041:0797b11": "其還。愚&#x751E;示五臺善講主曰。假饒文殊放金色光。與",
    "X85n1594_041:0797b12": "汝摩頂。師子被你騎來。觀音現千手眼。鸚哥被你捉",
    "X85n1594_041:0797b13": "得。皆是逐色隨聲。於你自己。有何利益。要明己躬大",
    "X85n1594_041:0797b14": "事。透脫生死牢關。先須截斷一切聖凡&#x8657;妄見解。十",
    "X85n1594_041:0797b15": "二時中。迴光返照。但看不是心不是物不是佛是箇",
    "X85n1594_041:0797b16": "甚麼。切莫向外邊尋討。設有一毫佛法神通聖解。如",
    "X85n1594_041:0797b17": "粟米粒大。皆為自欺。總是謗佛謗法。直須參到脫體",
    "X85n1594_041:0797b18": "無依。纖毫不立處。著得隻眼。便見青州布衫。鎮州蘿",
    "X85n1594_041:0797b19": "蔔。皆是自家所用之物。更不必別求神通聖解也○",
    "X85n1594_041:0797b20": "懷信。住天童。己丑冬十月。遷住金陵龍翔。或謂。龍翔",
    "X85n1594_041:0797b21": "初政。稍示威嚴。以懲驕慢之習。信笑而不答。",
    "X85n1594_041:0797b22": "(庚寅)守貴禪師住天龍",
    "X85n1594_041:0797b23": "[0797b23] 守貴。字無用。號水菴。浦江甄氏子。其家業耕樵。每使",
    "X85n1594_041:0797b24": "之行饁田間。貴志弗樂。乃同鄉童子。從師傳讀書。年",
    "X85n1594_041:0797c01": "十八剃染。二十游方。至龍華。參元長。長授以向上一",
    "X85n1594_041:0797c02": "著。貴冥參默究。恍若有契。&#x96A3;院天龍。有大道平者。挽",
    "X85n1594_041:0797c03": "長主之。丁卯春正月。笑隱。言長行業於行宣政院。將",
    "X85n1594_041:0797c04": "俾出世住大禪坊。長竟遁逃。不見使者。夜渡濤江。走",
    "X85n1594_041:0797c05": "伏龍山。貴與之俱。山有廢剎。曰聖壽。長為一新之。命",
    "X85n1594_041:0797c06": "貴領其徒。貴&#x751E;往參斷崖義。梁山寬。反覆叩答。不異",
    "X85n1594_041:0797c07": "見長時。乃太息曰。千江雖殊。而明月則一。吾今而後",
    "X85n1594_041:0797c08": "無疑矣。戊子夏。退居嘉興建菴為佚老計。庚寅秋七",
    "X85n1594_041:0797c09": "月十日。夢大道平來。別曰。吾已棄人間世矣。貴大驚。",
    "X85n1594_041:0797c10": "急拏舟往視之。平果已告寂。自是復住天龍○守貴。",
    "X85n1594_041:0797c11": "住天龍。通嗣書於元長。長答書略曰。無用。既為一方",
    "X85n1594_041:0797c12": "主人。便與前來獨居時不同。何以故。古之參禪辦道",
    "X85n1594_041:0797c13": "之士。或獨居。或處眾。單單以生死兩箇事為急務。如",
    "X85n1594_041:0797c14": "救頭然。打破漆桶之後。日夕磨礪身心。一如蕩然。無",
    "X85n1594_041:0797c15": "纖毫過患。久久不可掩其光明。自然敗露。不得已被",
    "X85n1594_041:0797c16": "人掇在座子上坐地。以其得處穩密。用處諦當。一動",
    "X85n1594_041:0797c17": "一靜。一語一默。皆可與人作箇樣子。故有住持之說。",
    "X85n1594_041:0797c18": "夫住持者。住於不可住之地。持其不可持之法。利濟",
    "X85n1594_041:0797c19": "一切。傳之無窮。豈小根劣器之所能。真世出世間大",
    "X85n1594_041:0797c20": "力量大丈夫大善知識。所以有眼者見。有耳者聞。猶",
    "X85n1594_041:0797c21": "國之有君。家之有父。君聖而臣賢。父慈而子孝。眾人",
    "X85n1594_041:0797c22": "以一人為之主。一人以眾人為之賓。賓主歷然。風行",
    "X85n1594_041:0797c23": "草偃。不言而治。蓋本於斯。況頂[寧*頁]具大眼目。辨龍蛇。",
    "X85n1594_041:0797c24": "別虎兕。啟大罏&#x97B4;。運大鉗鎚。鎔凡聖。烹佛祖。向千箇",
    "X85n1594_041:0798a01": "萬箇中。點一箇出來。作靈山正傳。為少林種草。如燈",
    "X85n1594_041:0798a02": "照燈。如水與水。故有法嗣之說。豈有今之紛紛者。以",
    "X85n1594_041:0798a03": "勢利相傾。人我相勝。詐偽相欺。狼戾相奪。甚至詞訟",
    "X85n1594_041:0798a04": "相加。毒害相殺。往往白衣面前。搖尾乞憐。銕面活閻",
    "X85n1594_041:0798a05": "羅王手中乞命。如斯之輩。似粟如麻。作地獄業。名地",
    "X85n1594_041:0798a06": "獄查。喚作住持得麼。喚作法嗣得麼。苦哉屈哉。百丈",
    "X85n1594_041:0798a07": "臨濟一宗。掃地盡矣。",
    "X85n1594_041:0798a08": "(辛卯)明德禪師住松江東禪",
    "X85n1594_041:0798a09": "[0798a09] 明德。號孤峰。明州朱氏子。父與補陀僧玠公交。玠聞",
    "X85n1594_041:0798a10": "雞聲入道。凡說法。必鼓翅為雞號。玠亡已久。母夢玠",
    "X85n1594_041:0798a11": "來託宿。覺而有娠。歷十四月而生。童幼不好嬉弄。每",
    "X85n1594_041:0798a12": "結跏端坐不動。藏主慧明。訶曰。童子不知誦詩讀書。",
    "X85n1594_041:0798a13": "癡坐將焉求。德曰。欲學坐禪求作佛爾。明奇之。挾至",
    "X85n1594_041:0798a14": "鄞縣金&#x9D5E;院。俾給洒掃之役。時年十二。越五載得度",
    "X85n1594_041:0798a15": "受具。慨然有求道之志。杖錫而出。首謁竺西坦於天",
    "X85n1594_041:0798a16": "童。坦曰。汝從何方來。曰金&#x9D5E;來。曰金&#x9D5E;山高多少。曰",
    "X85n1594_041:0798a17": "不見其頂。坦斥之。德益自策勵。以必證為期。坦一日",
    "X85n1594_041:0798a18": "升座。舉世尊拈花公案。德於眾中聞之。忽若有解。遽",
    "X85n1594_041:0798a19": "造偈呈坦。坦頷之。德猶弗自是也。復如淨慈。見晦機",
    "X85n1594_041:0798a20": "&#x7188;。&#x7188;見德至。問曰。什麼人恁麼來。德曰。胡張三黑李",
    "X85n1594_041:0798a21": "四。又問。從朝至暮。著衣喫飯。還認自己否。德又曰。胡",
    "X85n1594_041:0798a22": "張三黑李四。&#x7188;拈棒欲打。德拂袖竟出。抵雙林。見明",
    "X85n1594_041:0798a23": "極俊。會日本迎俊為國師。德送至海&#x6FF5;。而竺田霖。亦",
    "X85n1594_041:0798a24": "自雪竇至。見德氣貌不凡。延歸山中。居第一座。霖上",
    "X85n1594_041:0798b01": "堂。舉隱山泥牛入海公案。諄諄誘掖。德不覺慶快。群",
    "X85n1594_041:0798b02": "疑頓釋。因以偈呈霖。霖嘆曰。人天眼目。儼然猶在。自",
    "X85n1594_041:0798b03": "是。邀仲方倫。結菴桃花塢。相與激揚。暇則翻閱華嚴。",
    "X85n1594_041:0798b04": "足不踰戶限。名稱日聞。行宣政院。請住松江東禪寺",
    "X85n1594_041:0798b05": "○明叟昌。至伏龍參元長。長憫其求道懇切。示偈曰。",
    "X85n1594_041:0798b06": "峰頂高寒雪未開。上人忍凍為何來。齊腰不用庭前",
    "X85n1594_041:0798b07": "立。待得天晴煖自回。昌遵行。忽然有省。長印可之。",
    "X85n1594_041:0798b08": "(壬辰)蘭室馨禪師住清隱",
    "X85n1594_041:0798b09": "[0798b09] 蘭室馨。得法元長。至正壬辰。與同袍古道猷。遊方至",
    "X85n1594_041:0798b10": "金華清隱。初城西三里所。有郡人劉主簿嶠。隱居於",
    "X85n1594_041:0798b11": "此。嶠。字子淵。事親極孝。家雖貧。力學聚徒以養。非道",
    "X85n1594_041:0798b12": "義錙銖不取。風節行義。為邦人所稱。後一百七十年。",
    "X85n1594_041:0798b13": "而馨猷至。遂於此地建立叢林。即名之曰清隱○德",
    "X85n1594_041:0798b14": "然。&#x751E;謁清珙。珙告之曰。子去我。而求憩息之所。其必",
    "X85n1594_041:0798b15": "松江之華亭乎。華亭民富而趨善。富則樂於施與。趨",
    "X85n1594_041:0798b16": "善則可化以吾佛之道。其必有以處子矣。書松隱二",
    "X85n1594_041:0798b17": "字。授之以行。至華亭郭&#x6ED9;之陽。忽憶懸記。遂結茅而",
    "X85n1594_041:0798b18": "居其中。創建功成。取石屋所書。名之曰松隱○清珙。",
    "X85n1594_041:0798b19": "隱居天湖。至正壬辰七月日。示微疾。越二日。中夜與",
    "X85n1594_041:0798b20": "眾訣。其徒請曰。和尚後事如何。遂索筆書偈曰。青山",
    "X85n1594_041:0798b21": "不著臭尸骸。死了何須掘土埋。顧我也無三昧火。光",
    "X85n1594_041:0798b22": "前絕後一堆柴。擲筆而逝。茶毗。舍利五色。璨然不知",
    "X85n1594_041:0798b23": "其數。壽八十一。臘五十四○時蔚。字萬峰。樂清金氏",
    "X85n1594_041:0798b24": "子。母夢沙門入其寢。覺而生。適有光燭室。母懼欲弗",
    "X85n1594_041:0798c01": "舉。其姑育之。襁褓中。見僧&#x8F19;笑。作合掌態。出家受具。",
    "X85n1594_041:0798c02": "參止巖成。成曰。因甚參禪人不悟真性。逐日區區。打",
    "X85n1594_041:0798c03": "&#x95A7;過了。或三五成群。說長老如何。或三五成群。說叢",
    "X85n1594_041:0798c04": "林好醜。一向不在己躬下做工夫。若要了悟上乘。切",
    "X85n1594_041:0798c05": "要真參實學。就示以南泉三不是公案令參。蔚乃別",
    "X85n1594_041:0798c06": "入明州達蓬山。究竟成語。至忘寢食。一日寺主舉似",
    "X85n1594_041:0798c07": "溈山踢倒淨瓶話。觸發疑情。不覺[囗@力]地一聲。即說偈",
    "X85n1594_041:0798c08": "曰。顛顛倒倒老南泉。累我工夫&#x5374;半年。當下若能親",
    "X85n1594_041:0798c09": "薦得。如何不進劈胸拳。遂往華頂。訪無見&#x89A9;。&#x89A9;問。從",
    "X85n1594_041:0798c10": "何處來。曰杭州來。曰曾見何人。曰止巖和尚。曰有何",
    "X85n1594_041:0798c11": "指示。曰南泉三不是。曰我這裏南泉三不是即不問。",
    "X85n1594_041:0798c12": "如何是萬法歸一。曰從生至死皆無一。曰如何是一",
    "X85n1594_041:0798c13": "歸何處。蔚近前叉手曰。不審。又問如何是道。曰道無",
    "X85n1594_041:0798c14": "可道。曰不道有不道箇甚麼。曰正要和尚疑著。曰疑",
    "X85n1594_041:0798c15": "著即錯。曰不疑亦錯。&#x89A9;便喝。蔚亦喝。&#x89A9;又喝。蔚亦喝。",
    "X85n1594_041:0798c16": "拂袖而行。&#x89A9;曰。你雖悟得真性。年紀小在。未可印證。",
    "X85n1594_041:0798c17": "你且居山十年二十年。我自令人來取你。時年二十",
    "X85n1594_041:0798c18": "六。復返達蓬。獨處者十年。忽聞止巖圓寂。遂往掃塔。",
    "X85n1594_041:0798c19": "偶宿靈隱。一僧舉元長頌。有兩輪日月如梳過。一合",
    "X85n1594_041:0798c20": "乾坤似磨忙。寄語諸方參學者。莫教蹉過好時光之",
    "X85n1594_041:0798c21": "句。蔚聞。便同本僧。直造伏龍見長。長問。將甚麼與老",
    "X85n1594_041:0798c22": "僧相見。蔚&#x7AEA;拳頭曰。這裏與和尚相見。曰死了燒了。",
    "X85n1594_041:0798c23": "向何處安身立命。曰漚生漚滅水還在。風息波平月",
    "X85n1594_041:0798c24": "映潭。曰莫要請益受戒麼。蔚即掩耳而出。一日佛誕。",
    "X85n1594_041:0799a01": "長上堂。今日有三種好事。一者世尊降誕。二者天道",
    "X85n1594_041:0799a02": "晴明。三者有人施主設齋。若向此三種好事上。識得",
    "X85n1594_041:0799a03": "老僧舌頭落處。日消萬兩黃金。蔚從西過東。一手指",
    "X85n1594_041:0799a04": "天一手指地曰。天中天天中天。釋迦彌勒誰後先。長",
    "X85n1594_041:0799a05": "曰。大師子吼過了也。還有小師子麼。又一日上堂。舉",
    "X85n1594_041:0799a06": "無風荷葉動。必定有魚行。蔚出眾。震聲一喝。拂袖而",
    "X85n1594_041:0799a07": "行。長示偈曰。&#x9B31;&#x9B31;黃花滿目秋。白雲端坐碧&#x5CEF;頭。無",
    "X85n1594_041:0799a08": "賓主句輕拈出。一喝千江水逆流。未幾。蔚還達蓬。復",
    "X85n1594_041:0799a09": "移嵩山閱九載。長手書招致分座。尋返嵩山。壬辰。卓",
    "X85n1594_041:0799a10": "錫蘇州鄧蔚山。創建道場。號曰聖恩。參學者雲集。上",
    "X85n1594_041:0799a11": "堂。大丈夫漢。向威音王以前空劫那畔。擔負得行。何",
    "X85n1594_041:0799a12": "處有許多周折。豈不見。臨濟在黃檗會下。問佛法的",
    "X85n1594_041:0799a13": "的大意。三度問話。三遭痛棒。後至大愚。被他一&#x685A;。豁",
    "X85n1594_041:0799a14": "然大悟。便道。黃檗元來佛法無多子。大愚云。你適問",
    "X85n1594_041:0799a15": "有過無過。便道佛法無多子。畢竟有多少。速道。濟於",
    "X85n1594_041:0799a16": "大愚肋下。[祝/土]三拳。到這裏。一點子也瞞他不得。自後",
    "X85n1594_041:0799a17": "顯大機發大用。開鑿人天眼目。發揭佛祖宗猷。機鋒",
    "X85n1594_041:0799a18": "如石火電光相似。實難近傍。凡見學人入門便喝。大",
    "X85n1594_041:0799a19": "眾。如臨濟會下。兩堂首座。齊下一喝。且道。那喝是主。",
    "X85n1594_041:0799a20": "那喝是賓。這裏見得徹去。便見臨濟老人立地處。便",
    "X85n1594_041:0799a21": "見自己及大地眾生立地處。懷藏智鑑。鑑在機先。顯",
    "X85n1594_041:0799a22": "發大用。用超格外。以至東家杓柄長。西家杓柄短。無",
    "X85n1594_041:0799a23": "不知之。如今叢林參學高士。至死不明此事。病在何",
    "X85n1594_041:0799a24": "為。堪嗟。學人妄自執法為病。以病攻病。致使佛性愈",
    "X85n1594_041:0799b01": "求愈遠。轉急轉遲。伶俐漢迴光返照。直下知非。藥病",
    "X85n1594_041:0799b02": "兩忘。眼睛突出。爍破山河大地。耀開百億須彌。全卷",
    "X85n1594_041:0799b03": "全舒。全殺全活。捉敗德山門戶。看破臨濟家風。是則",
    "X85n1594_041:0799b04": "是。要見德山即易。要見嵩山即難。何故。須知死句中",
    "X85n1594_041:0799b05": "有活句。活句中有死句。死句中有死句。活句中有活",
    "X85n1594_041:0799b06": "句。會麼。善財到此無行路。有在渠儂彈指間。",
    "X85n1594_041:0799b07": "(癸巳)自緣禪師結菴古寺",
    "X85n1594_041:0799b08": "[0799b08] 自緣。號會堂。臨海陳氏子。母感奇夢而生緣。氣骨不",
    "X85n1594_041:0799b09": "凡。翛然有出塵之趣。每入寺。見像變梵筴。必胡跪合",
    "X85n1594_041:0799b10": "爪。父謂母曰。是子。如青蓮花水不能沾。豈俗能淹耶。",
    "X85n1594_041:0799b11": "乃命出家。薙髮受具。趺坐一室。日以縛禪為事。已而",
    "X85n1594_041:0799b12": "還台。參日溪泳。泳一見&#x8F19;喜。命侍左右。泳遷淨慈。緣",
    "X85n1594_041:0799b13": "從其行。咨&#x51B3;心要。豁然契悟。久之。復還台省父。道經",
    "X85n1594_041:0799b14": "寧海。日已暮。悲風號林&#x83BE;間。緣皇皇急走。夜行三里",
    "X85n1594_041:0799b15": "許。乃逢逆旅主人。破屋一間。不能蔽風雨。緣竟夕不",
    "X85n1594_041:0799b16": "寐。明發。指天自誓曰。所不能建菴廬以延旦過者。有",
    "X85n1594_041:0799b17": "如日。里中有妙相古寺。兩廡蕭然。緣往還視。喜曰。是",
    "X85n1594_041:0799b18": "足以遂吾志矣。白於主僧。假其西偏。糞除蕪穢。具床",
    "X85n1594_041:0799b19": "几設衾褥。罔不整潔。縣東桃源橋上。故有圓通閣。緣",
    "X85n1594_041:0799b20": "遷至其處。建華嚴閣橋之南。復築彌陀閣。像淨土十",
    "X85n1594_041:0799b21": "六觀相。令覽者&#x89A9;相興行。啟發極樂正因。",
    "X85n1594_041:0799b22": "(甲午)輔良禪師住天童",
    "X85n1594_041:0799b23": "[0799b23] 輔良。出世嘉興聖壽。凡十三年。至正甲午。遷天童。",
    "X85n1594_041:0799b24": "(乙未)慧照禪師住寶陀",
    "X85n1594_041:0799c01": "[0799c01] 至正乙未。慧照。遷住寶陀。先是。寺以搆訟而廢。照謂。",
    "X85n1594_041:0799c02": "訟興在辨難太迫。一處之以寬慈。絕無與較。且曰。我",
    "X85n1594_041:0799c03": "佛得無諍三昧。所以超出群品。我為佛子。可不遵其",
    "X85n1594_041:0799c04": "教耶。眾服其化○普仁。字德隱。蘭溪趙氏子。祝髮受",
    "X85n1594_041:0799c05": "具。有慨然求道之志。危坐達旦。期息妄緣。了然義。以",
    "X85n1594_041:0799c06": "大辨之子。丕振臨濟宗風。仁往造焉。入室問答。機鋒",
    "X85n1594_041:0799c07": "奮觸。電掣霆奔。義命侍香。久之。出游閩浙江湘。凡名",
    "X85n1594_041:0799c08": "剎所在。必求諸尊宿。以證其所悟。無不改容禮之。雙",
    "X85n1594_041:0799c09": "徑南楚說。請陞座說法。說化古鼎。來補其處。益推敬",
    "X85n1594_041:0799c10": "仁。且謂相見之晚。仁猶不敢自足。亟走四明。見月江",
    "X85n1594_041:0799c11": "印。雲外岫。相與辨詰無&#x8657;日。徵以宗門機緣。大而沙",
    "X85n1594_041:0799c12": "界。小而毫芒。無不收攝。乙未。出世金華淨土寺。",
    "X85n1594_041:0799c13": "(丙申)慧照禪師住阿育",
    "X85n1594_041:0799c14": "[0799c14] 慧照。住寶陀。一日僧夢一神人。衣冠甚偉。飛空而來。",
    "X85n1594_041:0799c15": "僧作禮問之。神曰。我從阿育王山來。欲請大千師赴",
    "X85n1594_041:0799c16": "供耳。未幾。行宣政院。署照住是山。照憫大法陵夷。孳",
    "X85n1594_041:0799c17": "孳誘掖。不遺餘力。&#x751E;垂三關語。以驗來學。一曰。山中",
    "X85n1594_041:0799c18": "猛虎。以肉為命。何故不食其子。二曰。&#x8657;空無向背。何",
    "X85n1594_041:0799c19": "緣有南北東西。三曰。飲乳等四大海水。積骨如毗富",
    "X85n1594_041:0799c20": "羅山。何者是汝最初父母。時未有契其機者○慧曇。",
    "X85n1594_041:0799c21": "初出世牛頭山。遷廣慧。又遷保寧。丙申。 王師定建",
    "X85n1594_041:0799c22": "業。曇謁 上於轅門。 上見曇氣貌異常。嘆曰。此福",
    "X85n1594_041:0799c23": "德僧也。命主蔣山太平興國禪寺。時當儉歲。曇化食",
    "X85n1594_041:0799c24": "以給其眾。無闕乏者。山下田人。多欲隸軍籍。曇懼寺",
    "X85n1594_041:0800a01": "田蕪廢。請於 上而歸之。山之林木。為樵者所剪伐。",
    "X85n1594_041:0800a02": "曇又陳奏。 上封一劍授曇曰。敢有伐木者斬。至今",
    "X85n1594_041:0800a03": "蓋&#x9B31;然云○元&#x701E;。字天鏡。號樸隱會稽倪氏子。容貌",
    "X85n1594_041:0800a04": "魁偉。襟懷煦然如春。世間機&#x7A7D;押闔之術。不識為何",
    "X85n1594_041:0800a05": "物。祝髮受具。嶷然有遠志。從天岸講天台止觀。復往",
    "X85n1594_041:0800a06": "雙徑。參行端。&#x701E;入門。端厲聲一喝。&#x701E;若聞雷霆聲。黏",
    "X85n1594_041:0800a07": "縛盡脫。遽稽首作禮。端曰。汝果何所見耶。復問答四",
    "X85n1594_041:0800a08": "三轉。皆愜端意。端顧左右曰。是般若位中人也。遂命",
    "X85n1594_041:0800a09": "歸侍司。尋掌書記。時年二十七。丙申。出世會稽長慶。",
    "X85n1594_041:0800a10": "陞天衣萬壽。四方問道者。聞風來歸。",
    "X85n1594_041:0800a11": "(丁酉)力金禪師住瑞光",
    "X85n1594_041:0800a12": "[0800a12] 力金。號白菴。吳郡姚氏子。母夢一龐眉僧。直趨房闥。",
    "X85n1594_041:0800a13": "麾斥弗退。因驚呼而覺。遂懷&#x59D9;。既生。芬香滿庭。年臨",
    "X85n1594_041:0800a14": "五六。方顙圓額。白晢如玉琢。見者無不憐愛。七歲讀",
    "X85n1594_041:0800a15": "書。過目成誦。或見佛像。&#x8F19;五體投地。一日請於母曰。",
    "X85n1594_041:0800a16": "兒患世相起滅不常。將求出世間法可乎。母曰。出家",
    "X85n1594_041:0800a17": "甚苦。爾年幼。豈能堪乎。曰兒心自樂之。想無苦也。累",
    "X85n1594_041:0800a18": "請不已。遂令出家。祝髮受具。精研教乘。忽喟然嘆曰。",
    "X85n1594_041:0800a19": "名相之學。略諳之矣。盍棄諸緣而往躋覺路乎。遂更",
    "X85n1594_041:0800a20": "衣入虎林。謁古鼎銘於雙徑。銘示以德山見龍潭語。",
    "X85n1594_041:0800a21": "金奮迅踴躍。直觸其機。從而有契。銘俾掌記室。未幾。",
    "X85n1594_041:0800a22": "分座說法。至正丁酉。出世蘇州瑞光寺。",
    "X85n1594_041:0800a23": "○千巖元長禪師入寂(中&#x5CEF;本法嗣臨濟二十世)",
    "X85n1594_041:0800a24": "[0800a24] 至正丁酉六月日。元長示微疾。索浴更衣。會眾書偈",
    "X85n1594_041:0800b01": "云。平生饒舌。今日敗闕。一句轟天。正法眼滅。遂投筆",
    "X85n1594_041:0800b02": "而逝○良亮。遍參諸方。久未能證入。往參元長。長見",
    "X85n1594_041:0800b03": "亮誠&#x6164;。可與進修。時加警策之。已而命司藏鑰。使日",
    "X85n1594_041:0800b04": "閱三藏玄文。久之。陞居第一座。&#x751E;示偈曰。無明佛法",
    "X85n1594_041:0800b05": "無多子。一味砒霜藥殺人。待汝棺材瞠得眼。&#x5374;教劍",
    "X85n1594_041:0800b06": "刃上翻身。一日謂亮曰。如如真性。&#x9008;出根塵。祥光發",
    "X85n1594_041:0800b07": "現。照燭乾坤。非有絕念之深功。不能超出生死。而入",
    "X85n1594_041:0800b08": "常寂之場。子盍縛茅於重山密林。而究明之乎。亮躍",
    "X85n1594_041:0800b09": "然。即日下山。丁酉春。行至龍游縣。北有山曰寶蓋。遂",
    "X85n1594_041:0800b10": "駐錫焉。三四年便成伽藍。名曰實際禪居○善繼。字",
    "X85n1594_041:0800b11": "絕宗。諸暨樓氏子。母夢神人授白芙蕖而生。始能言。",
    "X85n1594_041:0800b12": "見母舉佛號。合爪和之。稍長。讀春秋。喟然嘆曰。春秋",
    "X85n1594_041:0800b13": "乃世間法。欲求出世間。非釋氏將疇依。此身不實。有",
    "X85n1594_041:0800b14": "如芭蕉。縱因書而致高官峻爵。寧得幾何時耶。遂祝",
    "X85n1594_041:0800b15": "髮受具。習天台教觀。復往天竺。從湛堂澄。澄曰。法輪",
    "X85n1594_041:0800b16": "之轉。他日將有望於斯子乎。出世三主伽藍。俄謝事",
    "X85n1594_041:0800b17": "東歸。嚴修淨業。丁酉七月日。集眾曰。佛祖弘化。貴乎",
    "X85n1594_041:0800b18": "時節因緣。緣與時違。化焉托乎。吾將歸矣。遂索筆書",
    "X85n1594_041:0800b19": "偈而化。茶毗。齒舌不壞。舍利纍纍然滿地○懷信。住",
    "X85n1594_041:0800b20": "龍翔。當 大明兵下金陵。僧徒俱散去。信獨結跏宴",
    "X85n1594_041:0800b21": "坐。執兵者滿前。無不擲杖而拜。 上&#x751E;幸寺。聽信說",
    "X85n1594_041:0800b22": "法。嘉信純&#x6164;。特改龍翔。為大天界寺。寺之逋糧。在民",
    "X85n1594_041:0800b23": "間者。遣官為徵之。丁酉八月日。晨興索蘭湯。沐浴更",
    "X85n1594_041:0800b24": "衣趺坐。謂左右曰。吾將歸矣。汝等當以荷法自期。勵",
    "X85n1594_041:0800c01": "精進行可也。言畢而瞑。侍者撼且呼。求偈不已。信握",
    "X85n1594_041:0800c02": "筆書曰。平生為人戾氣。七十八年漏洩。今朝撒手便",
    "X85n1594_041:0800c03": "行。萬里晴空片雪。書畢復瞑。茶毗。舍利如菽如麻。五",
    "X85n1594_041:0800c04": "色燦爛。雖&#x70DF;所及處。亦纍纍然生。貯以寶瓶。光發瓶",
    "X85n1594_041:0800c05": "外。信生平進修極勤。自壯至耄。默誦法華經一部。無",
    "X85n1594_041:0800c06": "一日闕。屢感蓮花香滿院。芬郁異常。將終前一日。",
    "X85n1594_041:0800c07": " 上統兵駐江陰。當晝而寢。夢信服褐色禪袍來見。",
    "X85n1594_041:0800c08": " 上問曰。師何為乎來也。對曰。將西歸。故告別耳。 上",
    "X85n1594_041:0800c09": "還聞信遷化衣。與夢中正同大悅。 詔。出內府幣帛。",
    "X85n1594_041:0800c10": "助其喪事。舉龕之夕。 上親致奠。送出都門外。",
    "X85n1594_041:0800c11": "(戊戌)古鼎祖銘禪師往生淨土(元叟端法嗣臨濟十七世)",
    "X85n1594_041:0800c12": "[0800c12] 祖銘。住徑山。元日祝釐。江浙省垣。現白光三道。丞相",
    "X85n1594_041:0800c13": "康里。見之加敬。又康里。奉銘所贊觀音像於紫薇閣。",
    "X85n1594_041:0800c14": "是夕。瑞光煜然。延至郡城雲居。時詣銘叩宗門玄旨。",
    "X85n1594_041:0800c15": "一日看經次。問長老何不看經。銘曰。尋行數墨。為看",
    "X85n1594_041:0800c16": "經耶。里無語。銘翻經曰。老僧看經去也。里以手掩經",
    "X85n1594_041:0800c17": "曰。請為說破。銘曰。伊尹周公。是阿誰做。至正戊戌。將",
    "X85n1594_041:0800c18": "遷寂。致書囑里外護。正月日。語門人曰。觀世音蓮臺",
    "X85n1594_041:0800c19": "至矣。遂索筆書偈曰。生死純真。太&#x8657;純滿。七十九年。",
    "X85n1594_041:0800c20": "搖藍繩斷。擲筆而逝○輔良。主天童。閱四春秋。移中",
    "X85n1594_041:0800c21": "天竺。時海內大亂。兵燹相仍。南北兩山諸剎。皆化於",
    "X85n1594_041:0800c22": "烈焰。靈隱古稱絕勝覺場。&#x51C9;&#x70DF;白草。凄迷於夕照之",
    "X85n1594_041:0800c23": "間。過者為之慨嘆。丞相康里。選良居之。既至。葺茅為",
    "X85n1594_041:0800c24": "廬。以棲四方學者。雖當凋零之秋。開示徒眾。語尤激",
    "X85n1594_041:0801a01": "切。&#x751E;曰。達磨一宗。陵夷殆盡。汝等用力。如救頭然可",
    "X85n1594_041:0801a02": "也。然百千法門。無量妙義。於一毫端。可以周知。如知",
    "X85n1594_041:0801a03": "之。變大地為黃金。受之當無所讓。否則貽素&#x98E1;之愧。",
    "X85n1594_041:0801a04": "歲月流電。向上之事。汝等急自進修。參學之士。多有",
    "X85n1594_041:0801a05": "因其言而悟入者○紹大。住金華山。凡十有八年。戊",
    "X85n1594_041:0801a06": "戌。移住義烏雲黃山寶林禪寺○楊允真。字無識。金",
    "X85n1594_041:0801a07": "華人。縣東五十五里許。有一土阜。延袤數里餘。曰羅",
    "X85n1594_041:0801a08": "漢山。先是宋元豐間。里之善士鄭克允。與其弟克明。",
    "X85n1594_041:0801a09": "於其地冶鐵。鑄阿羅漢像五百十八尊。山因是得名。",
    "X85n1594_041:0801a10": "二百餘年後。允真居於山側。與其室人王氏本淨。同",
    "X85n1594_041:0801a11": "往伏龍山。謁蘭室馨。受大乘三聚淨戒。以縛禪為事。",
    "X85n1594_041:0801a12": "一夕夢有異僧。若來自西域者。告曰。汝宜於羅漢山。",
    "X85n1594_041:0801a13": "建永寧菴。以修學禪定。覺而異之。乃即其地搆佛廬。",
    "X85n1594_041:0801a14": "真手植青松。蔚乎成林。而門樓亦具。",
    "X85n1594_041:0801a15": "(己亥)必才法師往生淨土",
    "X85n1594_041:0801a16": "[0801a16] 必才。字大用。臨海屈氏子。年十二。習天台教觀。祝髮",
    "X85n1594_041:0801a17": "受具。游虎林。謁湛堂澄。時玉岡潤。來居第一座。才執",
    "X85n1594_041:0801a18": "經入室。足不踰戶限者十年。潤嘆曰。是子。非靈山會",
    "X85n1594_041:0801a19": "上業已習之。烏能致此哉。出世海鹽當湖。至正癸未。",
    "X85n1594_041:0801a20": "陞演福。己亥三月日。召弟子曰。我生緣將盡。即焚香",
    "X85n1594_041:0801a21": "向西而坐。厲聲稱西方佛號。晝夜六時。聲無暫輟。翼",
    "X85n1594_041:0801a22": "日又曰。爾等勿謂修持無驗。吾淨土緣稔。三昧現前。",
    "X85n1594_041:0801a23": "吾其行矣。即具浴更衣。遺書以別相知者。復作辭世",
    "X85n1594_041:0801a24": "偈一首。及舁龕就火。五色神光自龕中發。火已。舌如",
    "X85n1594_041:0801b01": "紅蓮。齒牙如珂貝。舍利如菽者滿地。萬眾競取。&#x7070;燼",
    "X85n1594_041:0801b02": "一時俱盡。後至者。穴地尺餘。亦得之○梵琦。主嘉興",
    "X85n1594_041:0801b03": "本覺。丁酉。遷本郡天寧。己亥。築室海鹽天寧西偏。以",
    "X85n1594_041:0801b04": "居。自號西齋老人。一意淨業。&#x751E;見大蓮花充滿世界。",
    "X85n1594_041:0801b05": "彌陀在中。眾聖圍繞。作懷淨土詩。勸同袍之士。及同",
    "X85n1594_041:0801b06": "社之人。凡有心者。悉令念佛○允若。字季蘅。姓相里",
    "X85n1594_041:0801b07": "氏。出家受具。從佛海澄。與天岸濟。我菴無。玉庭罕。皆",
    "X85n1594_041:0801b08": "有重望。人稱為佛海會中四天王。住天竺。退居雲門。",
    "X85n1594_041:0801b09": "會天下大亂。干戈紛擾。若與之遇。&#x8107;以白刃。若不為",
    "X85n1594_041:0801b10": "屈。因遇害。白乳溢出。兵退。闍維。獲舍利無算。",
    "X85n1594_041:0801b11": "(庚子)崇&#x2567F;禪師住圓通",
    "X85n1594_041:0801b12": "[0801b12] 崇&#x2567F;。受大訢心印。留侍左右十餘年。中丞張起巖。問",
    "X85n1594_041:0801b13": "訢曰。選佛場中。僧伽如此眾多。其有弗悖般若者乎。",
    "X85n1594_041:0801b14": "曰。戒律精嚴。言行不相背馳。惟崇&#x2567F;一人。自受度以",
    "X85n1594_041:0801b15": "來。&#x8107;不沾席者三十載矣。巖深加獎嘆。未幾。出世太",
    "X85n1594_041:0801b16": "平光孝。一日令圬人塓壁。壁中隆然。如有物函。抉之",
    "X85n1594_041:0801b17": "獲悉達多太子像。乃佛牙所刻成。&#x2567F;召工。傅以黃金。",
    "X85n1594_041:0801b18": "金迸裂。舍利從中涌出。雕小香殿。奉之。遐邇施者。日",
    "X85n1594_041:0801b19": "新月盛。尋遷九江圓通。宋初有神僧緣德。將示寂。累",
    "X85n1594_041:0801b20": "青石為塔。語其徒曰。此塔若紅。即吾再來。暨圓機旻。",
    "X85n1594_041:0801b21": "來鎮法席。塔果紅色。旻臨終復懸記。有三百年後大",
    "X85n1594_041:0801b22": "興佛事之讖。&#x2567F;入院時。眾僧夢旻至。其塔燁然有光",
    "X85n1594_041:0801b23": "者彌月。識者謂。自旻至&#x2567F;。正逾三百之數○善學。號",
    "X85n1594_041:0801b24": "古庭。生馬氏。出家受具。投華嚴諸師。而窮其說。久未",
    "X85n1594_041:0801c01": "有所入。時寶覺簡。講經曹溪。學從之。簡謂門人曰。學",
    "X85n1594_041:0801c02": "上人。可謂名實相副矣。爾曹。能如其賢。吾宗庶幾復",
    "X85n1594_041:0801c03": "振乎。自是名稱勃然。出世崑山薦福。越二年棄去。還",
    "X85n1594_041:0801c04": "東林。專修白業。謂同志曰。吾觀慈雲淨土懺儀。明白",
    "X85n1594_041:0801c05": "簡要。五悔諸文。皆出華嚴。吾欲藉是生安養耳。",
    "X85n1594_041:0801c06": "(辛丑)竺遠正源禪師入寂(盧谷陵法嗣臨濟□□世)",
    "X85n1594_041:0801c07": "[0801c07] 正源。字竺遠。歐陽修之後裔。居南康。母夢梵僧入室",
    "X85n1594_041:0801c08": "而生。受具行&#x811A;。見&#x8657;谷陵。陵以龍潭滅紙炬語問之。",
    "X85n1594_041:0801c09": "源曰。焦石可破層&#x6C37;。曰破後如何。曰探索乃知。曰所",
    "X85n1594_041:0801c10": "知者何事。源擬對。陵舉杖擊之。悚然默喻。出世住觀",
    "X85n1594_041:0801c11": "音興聖道場靈隱徑山五巨剎。&#x751E;勸人念佛曰。石鞏",
    "X85n1594_041:0801c12": "張弓。三平駕箭。遠公徑捷勸修。行一句彌陀無別念。",
    "X85n1594_041:0801c13": "至正辛丑。預告日期。六月日。書偈而化。塔全身於徑",
    "X85n1594_041:0801c14": "山。弟子分瘞爪髮。舍利叢叢然生○守貴。住天龍。辛",
    "X85n1594_041:0801c15": "丑八月日。作偈一首。寄別丞相達識帖穆爾。明日趣",
    "X85n1594_041:0801c16": "浴。索筆書頌曰。一蝸臭&#x6BBB;。內外穢惡。撒手便行。&#x8657;空",
    "X85n1594_041:0801c17": "振鐸。天龍一指今猶昨。擲筆而化。貴平生。戒行甚峻。",
    "X85n1594_041:0801c18": "&#x751E;落一齒。其左右櫝藏之。中生舍利。五色燁然。日見",
    "X85n1594_041:0801c19": "增長○智及。自隆教轉普慈。又遷淨慈。辛丑秋。遷徑",
    "X85n1594_041:0801c20": "山。風動四方。考德者愈。",
    "X85n1594_041:0801c21": "(癸卯)永寧禪師住慈慧",
    "X85n1594_041:0801c22": "[0801c22] 庚子。永寧。領善權。募萬人。為萬善同歸會。二晝夜。及",
    "X85n1594_041:0801c23": "瘞兵後枯骨。至無萬數。壬寅。復退歸龍池。癸卯。廣德",
    "X85n1594_041:0801c24": "大旱。寧。為結壇誦&#x546A;。梵唄未終。大雨如瀉。眾於是強",
    "X85n1594_041:0802a01": "寧。住麻蕻山慈慧禪菴。",
    "X85n1594_041:0802a02": "(甲辰)松隱茂禪師入寂",
    "X85n1594_041:0802a03": "[0802a03] 茂。住清&#x51C9;十五年。退隱東堂。影不出山。甲辰八月日。",
    "X85n1594_041:0802a04": "示微疾。左右請偈。茂指心曰。我此中廓然。也何偈之",
    "X85n1594_041:0802a05": "為。明日召諸比丘言別。即端坐憑几。握右手為拳。以",
    "X85n1594_041:0802a06": "額枕之而逝。經七日。容顏明潤。捫其頂猶溫。火化獲",
    "X85n1594_041:0802a07": "舍利。如珠璣者頗眾。壽八十五。臘七十○初智度。隱",
    "X85n1594_041:0802a08": "楞伽。甲辰。移住龍泉普慈。",
    "X85n1594_041:0802a09": "(乙巳)明德禪師住淨慈",
    "X85n1594_041:0802a10": "[0802a10] 明德。住松江東禪。再遷集慶保寧。一住十五夏。三遷",
    "X85n1594_041:0802a11": "湖之道場。乙巳。丞相康里。請居淨慈。",
    "X85n1594_041:0802a12": "(丁未)允清禪師建法海精舍",
    "X85n1594_041:0802a13": "[0802a13] 允清。字有源。金華王氏子。出家參元長。&#x8107;不沾席者",
    "X85n1594_041:0802a14": "十年。一旦入室。機鋒相&#x6491;觸。莫窮涯際。長欣然頷之。",
    "X85n1594_041:0802a15": "乃囑其出游閩浙淮間。以求印可。清見諸師了不異。",
    "X85n1594_041:0802a16": "長時退隱故山。文彩自露。尋出世子湖。遷玉山。丁未。",
    "X85n1594_041:0802a17": "飛錫蘭溪龍巖。樂其風氣襲藏。乃嘆曰。如此靈壤。可",
    "X85n1594_041:0802a18": "不開般若之場乎。遂即南洲。建法海精舍○懷渭。得",
    "X85n1594_041:0802a19": "法大訢。訢瀕沒。呼渭曰。吾據師位者。四十餘年。接人",
    "X85n1594_041:0802a20": "非不夥。能弘大慧之道。使不墜者。惟汝與宗泐爾。汝",
    "X85n1594_041:0802a21": "其懋哉。訢歿。渭出世寶相。遷報國。又遷道場。雖當兵",
    "X85n1594_041:0802a22": "燹相仍之際。為法求人。無少退轉。元至正末。避地匡",
    "X85n1594_041:0802a23": "廬。悍兵來索金帛。渭瞋目訶曰。浮屠烏有是物耶。兵",
    "X85n1594_041:0802a24": "怒&#x39DE;劍欲殺之。渭引頸就劍。兵嘆息而去○慧曇。住",
    "X85n1594_041:0802b01": "蔣山。丁酉遷天界。吳元年 大內新成 詔曇。引千",
    "X85n1594_041:0802b02": "二百眾。披閱大藏。曇陞座說法。 上親帥群臣。幸臨",
    "X85n1594_041:0802b03": "瞻聰。曇法音洪暢。妙契 皇情。出內帑帛。以施遠邇。",
    "X85n1594_041:0802b04": "學徒聞風。奔赴堂筵。至無所容。凡祖庭規矩。曇備行",
    "X85n1594_041:0802b05": "之。觀者唶唶曰。三代禮樂。無以加焉。初僧堂寮庫。有",
    "X85n1594_041:0802b06": "司權以貯戎器。久而不歸。 上命相國李善長出之。",
    "X85n1594_041:0802b07": "且 御書天下第一禪林六大字。懸於三門○智度。",
    "X85n1594_041:0802b08": "住普慈。乙巳。移茅山。遷武峰。丁未。復隱岑樓。",
    "X85n1594_041:0802b09": "(戊申)洪武元年開善世院",
    "X85n1594_041:0802b10": "[0802b10] 慧曇。住天界。戊申春三月。開善世院。特授曇演梵善",
    "X85n1594_041:0802b11": "世利國崇教大禪師。住持大天界寺。統諸山釋教寺。",
    "X85n1594_041:0802b12": "當是時。宗社有志之流。山林抱道之士。聯鑣而迭出。",
    "X85n1594_041:0802b13": "咸居名山大剎焉。自古崇尚法門。於斯為盛。章縫之",
    "X85n1594_041:0802b14": "士。以釋氏為世&#x8827;。請滅除之。 上以其章示曇。曇曰。",
    "X85n1594_041:0802b15": "孔子以佛為西方聖人。以此知真儒必不非釋。非釋",
    "X85n1594_041:0802b16": "必非真儒矣。 上亦以佛之教。陰翊王度。&#x5374;不聽。",
    "X85n1594_041:0802b17": " 上。聞寺僧多行非法。命嚴馭之。曇但誘以善言。諸群",
    "X85n1594_041:0802b18": "沙門。汙染習俗。實悖教範。或勸當痛治。曇曰。諺有云。",
    "X85n1594_041:0802b19": "大林有不材之木。能盡去乎。祇益釋門之累耳。事呈",
    "X85n1594_041:0802b20": "露者。勿恕可也。示眾。春風浩浩。春日遲遲。黃鶯啼在",
    "X85n1594_041:0802b21": "百花枝。箇中無限意。消息許誰知。語未既。遽有僧問",
    "X85n1594_041:0802b22": "曰。心意識遏捺不住時如何。曇厲聲曰。是誰遏捺。曇",
    "X85n1594_041:0802b23": "室中謂僧曰。二六時。無你啗啄分。無你趣向分。會麼。",
    "X85n1594_041:0802b24": "僧罔措。曇曰。未明三八九。難免自沉吟○自緣。住報",
    "X85n1594_041:0802c01": "恩禪院。元季政亂。海上兵動。烽火漲天。三閣與寺皆",
    "X85n1594_041:0802c02": "鞠為茂草之場。緣衋然傷心。又以興復為己任。持&#x9262;",
    "X85n1594_041:0802c03": "行化聚落中。隨其地。建華嚴傳經之會。演說因果。屠",
    "X85n1594_041:0802c04": "沽為之易業。於是。施者四集。緣。乃於桃源夾河兩堤。",
    "X85n1594_041:0802c05": "甃石建閣。畢工未久。而緣厭世矣。洪武戊申三月一",
    "X85n1594_041:0802c06": "旦。早作。無疾如平時。索浴更衣。屬諸弟子。以見性為",
    "X85n1594_041:0802c07": "急。且曰。吾明日將逝。至期呼筆書偈。怡然委順。龕留",
    "X85n1594_041:0802c08": "七日。顏貌如生。茶毗。得舍利無算○惟則。字天真。俗",
    "X85n1594_041:0802c09": "姓費。吳興人。母夢異僧。覺而有娠。及誕。異香襲人。因",
    "X85n1594_041:0802c10": "名僧寶。髫年出家。受具遊方。謁楚石琦。千巖長。無見",
    "X85n1594_041:0802c11": "&#x89A9;。無用寬等一十八八。皆不契。後聞匡廬無極源。為",
    "X85n1594_041:0802c12": "雪巖欽法嗣。欽&#x751E;命源曰。子福薄。不宜出世度人。年",
    "X85n1594_041:0802c13": "已百歲。獨坐茅菴。終日不語。則徑造之。源亦無啟發。",
    "X85n1594_041:0802c14": "後值源在廁上。乃趨問曰。如何是祖師西來意。源擒",
    "X85n1594_041:0802c15": "住曰。道道。則於言下大悟。但搖手而已。源曰。子有所",
    "X85n1594_041:0802c16": "得耶。則遽答曰。何得之有。源曰。子作道理耶。則拂袖",
    "X85n1594_041:0802c17": "而出。自此機鋒不可犯。服勤月餘。日益玄奧。諸方畏",
    "X85n1594_041:0802c18": "服。久之。掌藏鑰於靈隱。後聞受業師老病。遂歸侍焉。",
    "X85n1594_041:0802c19": "有誓不涉世之語。四方學者。日闐其門。眾請開法海",
    "X85n1594_041:0802c20": "門。千指圍繞。道價日振。洪武初。徵天下高僧赴京。則",
    "X85n1594_041:0802c21": "當首選。俄以足疾。賜還海上。癸酉春。示微疾。一日侵",
    "X85n1594_041:0802c22": "晨告眾曰。吾去矣。侍者乞偈。則厲聲曰。平常說底不",
    "X85n1594_041:0802c23": "是耶。遂瞑目而逝。茶毗。獲舍利無數。頂骨牙齒舌根",
    "X85n1594_041:0802c24": "不壞○崇&#x2567F;。住圓通。洪武元年。移主阿育。寺居五山",
    "X85n1594_041:0803a01": "之一。領寺事者。俱一時名德。繼者頗難其人。聞&#x2567F;之",
    "X85n1594_041:0803a02": "臨。少長咸悅。香花遠迎者。接踵於道。時當仲冬。風恬",
    "X85n1594_041:0803a03": "日妍。天樂四聞。萬口稱頌。爭言見未曾有。及其接引",
    "X85n1594_041:0803a04": "未悟。專指單提向上之功。棒喝縱橫。逢者膽落。",
    "X85n1594_041:0803a05": "(己酉)無盡祖燈禪師入寂(日溪泳法嗣)",
    "X85n1594_041:0803a06": "[0803a06] 祖燈。住天台上雲峰。日與其徒修苦行。以自給。冬一",
    "X85n1594_041:0803a07": "裘夏一葛。朝夕飯一盂。影不出山者。踰五十春秋。人",
    "X85n1594_041:0803a08": "多化之。以勤勞修持為急。有以土田布施者。則辭曰。",
    "X85n1594_041:0803a09": "先佛以乞食為事。吾焉用此為。己酉春正月。忽示微",
    "X85n1594_041:0803a10": "疾。召弟子普饒繼其席。二月八日。復作書。與同袍道",
    "X85n1594_041:0803a11": "別。夜將半。顧左右曰。天向明乎。曰未也。曰和尚正當",
    "X85n1594_041:0803a12": "此際何如。燈破顏微笑曰。昔古德坐疾。有問云。還有",
    "X85n1594_041:0803a13": "不病者乎。曰有。曰何物是不病者曰阿爺阿爺。燈既",
    "X85n1594_041:0803a14": "舉此語。良久。又曰。如此喚做病得否。眾皆無言燈祝",
    "X85n1594_041:0803a15": "曰。色身無常。早求證悟。時至吾將行矣。侍者執紙求",
    "X85n1594_041:0803a16": "偈。燈曰。終不無偈。便未可死耶。侍者請益堅。乃書曰。",
    "X85n1594_041:0803a17": "生滅與去來。本是如來藏。拶倒五須彌。廓然無背向。",
    "X85n1594_041:0803a18": "投筆端坐而逝。火化。異香襲人。舍利不可勝計○永",
    "X85n1594_041:0803a19": "寧。住麻蕻山。戊申。又退歸龍池。己酉夏六月示微疾。",
    "X85n1594_041:0803a20": "屬弟子。裁紙製內外衣。且曰。吾將逝矣。十七日昧爽。",
    "X85n1594_041:0803a21": "起沐浴服紙衣。書偈曰。七十八年守拙。明明一場敗",
    "X85n1594_041:0803a22": "闕。泥牛海底翻身。六月炎炎飛雪。書畢。側臥而化。停",
    "X85n1594_041:0803a23": "龕七日。容貌如生。茶毗。五色光現。齒牙舌輪。及數珠",
    "X85n1594_041:0803a24": "皆不壞。舍利無算。&#x70DF;到中林。亦纍纍然生。人競折枝",
    "X85n1594_041:0803b01": "取之。至&#x7070;土掬取淘汰。獲者亦眾。門人各分餘骨與",
    "X85n1594_041:0803b02": "不壞者。就龍池寺五所。建塔藏焉○慧曇。主天界。遭",
    "X85n1594_041:0803b03": "際昌辰。寵賚便蕃。凡位居臣列。被 召必以名。惟曇",
    "X85n1594_041:0803b04": "誥&#x52C5;咸以大禪師稱。前所未有。洪武二年冬。曇忽得",
    "X85n1594_041:0803b05": "瘖疾。遂罷院事○洪武改元。首開善世院。俾擢有道",
    "X85n1594_041:0803b06": "浮屠。蒞天下名山。杭之淨慈&#x8657;席。僉欲起嘉興天寧。",
    "X85n1594_041:0803b07": "力金主之。金力辭。退居同歸菴。迎母以養。已而有",
    "X85n1594_041:0803b08": " 旨。起金住大天界寺。金至闕。見 上於外朝。慰勞優",
    "X85n1594_041:0803b09": "渥。即令內官送入院。金精通西竺典。及東魯諸書。與",
    "X85n1594_041:0803b10": "縉紳談論。霏霏如吐玉屑。至於勘驗學子。務直指心",
    "X85n1594_041:0803b11": "源。宗說兼行。機用迭發。尤使聽者敬仰不置。",
    "X85n1594_041:0803b12": "(庚戌)白雲智度禪師入寂(無見頂法嗣臨濟□□世)",
    "X85n1594_041:0803b13": "[0803b13] 智度。居華頂。庚戌春二月示微疾。浩然有歸志。四眾",
    "X85n1594_041:0803b14": "堅留。度曰。葉落歸根。吾所願也。遂回處州福林。纔五",
    "X85n1594_041:0803b15": "日。三月日忽沐浴易衣。索筆書偈曰。無世可辭。有眾",
    "X85n1594_041:0803b16": "可別。太&#x8657;空中。何必釘橛。遂擲筆而逝。闍維。得五色",
    "X85n1594_041:0803b17": "舍利。及齒牙數珠等。瘞於院西○善學住滸溪光福。",
    "X85n1594_041:0803b18": "庚戌。院僧以官賦違期。當徙虔州。有司。知學專任講",
    "X85n1594_041:0803b19": "道。欲與辨析。學曰。吾為主僧。法當坐。敢累他人耶。遂",
    "X85n1594_041:0803b20": "毅然請行。或問故。學曰。宿業已定。不可逭也。庚戌四",
    "X85n1594_041:0803b21": "月。行抵池陽馬當山。示疾而化○寶金。居五臺。己酉。",
    "X85n1594_041:0803b22": "燕都平。庚戌 詔金至南京。見 上於奉天殿。且曰。",
    "X85n1594_041:0803b23": "朕聞師名久。以中州苦寒。特延師居南方耳。遂留於",
    "X85n1594_041:0803b24": "大天界寺。時 召入問佛法。及鬼神情狀○世愚。住",
    "X85n1594_041:0803c01": "烏石。洪武三年冬十二月。略示微疾。召門弟子。勉以",
    "X85n1594_041:0803c02": "精進入道。索筆書偈曰。生本不生。滅本不滅。撒手便",
    "X85n1594_041:0803c03": "行。一天明月。擲筆而逝。",
    "X85n1594_041:0803c04": "(辛亥)介菴輔良禪師入寂(廣智訢法嗣臨濟十八世)",
    "X85n1594_041:0803c05": "[0803c05] 輔良。住靈隱。化緣既周。洪武四年正月日。手疏衣貲",
    "X85n1594_041:0803c06": "入公帑。散交游。及治喪斂之事。顧謂左右曰。翼日巳",
    "X85n1594_041:0803c07": "時。吾將逝矣。及期澡浴。端坐書偈而化。闍維。齒牙堅",
    "X85n1594_041:0803c08": "潔。舌根紅潤。皆無壞者。火滅。諸舍利珠圓玉皦。將至",
    "X85n1594_041:0803c09": "盈升。四眾爭取。&#x7070;燼為盡。瘞骨歸雲塔中。初良。未告",
    "X85n1594_041:0803c10": "寂時。以書屬後事於同門宗泐曰。吾大期已至。子宜",
    "X85n1594_041:0803c11": "速還。若稍遲遲。不復相見矣。時泐留姑蘇。謂。良精神",
    "X85n1594_041:0803c12": "尚彊。豈遽如其所言及。治任來歸。良。火化已數日矣。",
    "X85n1594_041:0803c13": "良性簡直。舉揚大法。不務緣飾。而西來之旨自明。復",
    "X85n1594_041:0803c14": "以淨土觀門苦海舟航。時兼修之。未&#x751E;少怠。",
    "X85n1594_041:0803c15": "○楚石梵琦禪師入寂(元叟端法嗣臨濟十七世)",
    "X85n1594_041:0803c16": "[0803c16] 洪武四年秋。 上。以鬼神之理甚幽。意。先佛必有成",
    "X85n1594_041:0803c17": "說玅。選僧中通三藏之說者。問焉。琦與夢堂噩。等應",
    "X85n1594_041:0803c18": " 召而至。&#x8218;於天界。援據經論成書。將入奏。七月二",
    "X85n1594_041:0803c19": "十二日。琦忽示微疾。二十六日。索浴更衣。跏趺書偈",
    "X85n1594_041:0803c20": "曰。真性圓明。本無生滅。木馬夜鳴。西方日出。置筆謂",
    "X85n1594_041:0803c21": "噩曰。師兄。我去也。噩曰。何處去。曰西方去。曰西方有",
    "X85n1594_041:0803c22": "佛。東方無佛耶。琦震威一喝。泊然而逝。 上聞嗟悼。",
    "X85n1594_041:0803c23": "時禁火&#x585F;。以琦故。特命開之。火餘齒舌數珠不壞。舍",
    "X85n1594_041:0803c24": "利五色。粘綴遺骨。纍纍然如珠。弟子奉骨。及諸不壞",
    "X85n1594_041:0804a01": "者。歸海鹽建塔天寧&#x585F;焉。壽七十五。臘六十三○宗",
    "X85n1594_041:0804a02": "泐。住徑山。洪武四年春。 詔集三宗名僧十人。及其",
    "X85n1594_041:0804a03": "徒二千。建廣薦法會於鍾山。命天界寺力金。總持齋",
    "X85n1594_041:0804a04": "事。金對以母老。舉泐自代。復還菴居。泐遂住天界○",
    "X85n1594_041:0804a05": "初慧曇。主天界。以病謝院事。庚戌春二月病良已。夏",
    "X85n1594_041:0804a06": "六月。廷義西域未臣伏。 上。以彼域敦尚佛乘。特命",
    "X85n1594_041:0804a07": "曇往。曇承命。即日登途。自浙閩之洋。凡歷國邑。布宣",
    "X85n1594_041:0804a08": " 天子威德。莫不聞而來歸。辛亥秋七月。道憩僧伽",
    "X85n1594_041:0804a09": "羅國。其國王喜甚。&#x8218;於佛山精舍。寅夜參承。令闔國",
    "X85n1594_041:0804a10": "臣民。悉得瞻禮。曇隨機開導。咸蒙法益。九月示微疾。",
    "X85n1594_041:0804a11": "未幾。沐浴更衣。呼左右謂曰。予不能復命矣。跏趺端",
    "X85n1594_041:0804a12": "坐。夜參半問曰。日將出否。曰未也。已而復問。至於四",
    "X85n1594_041:0804a13": "三。曰日出矣。怡然而逝。踰五日。顏貌如生。王大驚嘆。",
    "X85n1594_041:0804a14": "築壇茶毗。王與百僚。送至壇下。命比丘千餘。旋繞誦",
    "X85n1594_041:0804a15": "諸陀羅尼。時有白&#x70DF;一道。上燭於天。薪盡火滅。舍利",
    "X85n1594_041:0804a16": "無算。舌根齒牙不壞。乃收靈骨。祔&#x585F;其國辟支佛塔。",
    "X85n1594_041:0804a17": "先是。彼佛曾亦懸記今之開祔。適符其言。",
    "X85n1594_041:0804a18": "(壬子)洪武五年建廣薦法會",
    "X85n1594_041:0804a19": "[0804a19] 太祖即位之四年。重念元季兵興。六合雄爭。有生之",
    "X85n1594_041:0804a20": "類。不得正命而終。動億萬計靈氛。紏蟠充塞下上。吊",
    "X85n1594_041:0804a21": "奠靡至。煢然無依。天陰雨濕之夜。其聲或啾啾有聞。",
    "X85n1594_041:0804a22": " 宸衷若疚。且謂。洗滌陰&#x9B31;。升涉陽明。惟大雄氏之",
    "X85n1594_041:0804a23": "教為然。乃於冬十二月。 詔徵江南有道浮屠十人。",
    "X85n1594_041:0804a24": "詣南京。就蔣山太平興國禪寺。丕建廣薦法會。 上",
    "X85n1594_041:0804b01": "宿齋室。&#x5374;葷肉弗御者一月。五年壬子春正月十三",
    "X85n1594_041:0804b02": "日昧爽。 上服皮弁服。臨奉天殿。啟 御撰章疏。授",
    "X85n1594_041:0804b03": "禮部尚書陶凱。凱捧出午門。寘龍輿中。導至蔣山。俄",
    "X85n1594_041:0804b04": " 法駕臨幸。雲中雨五色子如豆。十五日將晏。 上",
    "X85n1594_041:0804b05": "服皮弁服搢玉珪。上殿面大雄氏。北向立自迎佛。以",
    "X85n1594_041:0804b06": "至望燎。無不極其誠敬。樂凡八奏。首曰善世曲。二曰",
    "X85n1594_041:0804b07": "昭信曲。三曰延慈曲。四曰法喜曲。五曰禪悅曲。六曰",
    "X85n1594_041:0804b08": "漏應曲。七曰玅濟曲。八曰善成曲。解嚴。群臣趨出。還",
    "X85n1594_041:0804b09": "宮時。隨有佛光五道。從東北。貫月燭天。良久乃沒○",
    "X85n1594_041:0804b10": "明德。主淨慈。時當元季戎馬紛紜。逮入 聖朝。德以",
    "X85n1594_041:0804b11": "耄年謝。歸道場竹林菴。壬子二月日。示微疾。戒其徒",
    "X85n1594_041:0804b12": "曰。吾身雖微。一真圓性。與如來等。世相起滅。無異石",
    "X85n1594_041:0804b13": "火電光。晝夜勤行。毋生退轉。吾歿後。當遵佛制付之",
    "X85n1594_041:0804b14": "茶毗。勿令四眾衣麻而哭也。言畢。索筆寫頌一首。泊",
    "X85n1594_041:0804b15": "然入滅。壽七十九。臘六十二。火餘。頂骨不壞。舍利纍",
    "X85n1594_041:0804b16": "纍。出&#x7070;燼中○智順。字逆川。瑞安陳氏子。大父母。精",
    "X85n1594_041:0804b17": "修白業。既沒。蓮花現門屏間。父娶婁氏。屢至哭子。情",
    "X85n1594_041:0804b18": "不勝哀。乃塑智者大師像事之。一夕夢像頂有圓光。",
    "X85n1594_041:0804b19": "逆江流而上。招婁氏謂曰。吾當為汝子。及&#x7AB9;有娠。既",
    "X85n1594_041:0804b20": "生。美質夙成。然自少不喜畜髮。翛然有塵外趣。七歲",
    "X85n1594_041:0804b21": "出家。稍長受具。讀法華經。歷三月。通誦其文。游方習",
    "X85n1594_041:0804b22": "天台教觀。久之嘆曰。義學雖益多聞。難禦生死。即禦",
    "X85n1594_041:0804b23": "生死。舍自性將奚明哉。遂更衣入禪。走天寶山。參鐵",
    "X85n1594_041:0804b24": "關樞。樞授以心要。順欲依樞而住。樞叱曰。丈夫不於",
    "X85n1594_041:0804c01": "大叢林。與人相頡頏。局此蠡&#x6BBB;中耶。拂袖而入。順下",
    "X85n1594_041:0804c02": "旦過寮。潸然而泣。或慰曰。善知識門庭高峻。拒之即",
    "X85n1594_041:0804c03": "進之也。樞聞笑曰。吾知其為法器。姑相試耳。乃延入",
    "X85n1594_041:0804c04": "室踰月。因如廁。便旋&#x89A9;中園瓠瓜。觸發妙機。四體輕",
    "X85n1594_041:0804c05": "清。目前大地。&#x5010;爾平沉。亟上方丈求證。適樞入府城。",
    "X85n1594_041:0804c06": "順不往見。水&#x6FF5;林下。放曠自如。已而歷扺諸師。皆不",
    "X85n1594_041:0804c07": "合。復自念。非樞不足依。洊走閩中見焉。樞遙見喜曰。",
    "X85n1594_041:0804c08": "我子今來也。順舉所悟求證。樞曰。此第入門耳。最上",
    "X85n1594_041:0804c09": "一乘。則邈在萬里之外也。乃囑曰。汝可悉棄前解。專",
    "X85n1594_041:0804c10": "於參提上致力。則將自入閫奧矣。順從樞言。踰五閱",
    "X85n1594_041:0804c11": "月。一日將晚參。擬離禪榻。忽豁然有省。厲聲告樞曰。",
    "X85n1594_041:0804c12": "南泉敗闕。今已見矣。樞曰。不是心不是佛不是物。是",
    "X85n1594_041:0804c13": "何物。順曰。地上磚舖。屋上瓦覆。樞曰。即今南泉在何",
    "X85n1594_041:0804c14": "處。順曰。鷂子過新羅。樞曰。錯。順亦曰。錯。樞曰。錯錯。順",
    "X85n1594_041:0804c15": "禮拜而退。樞曰。未然也。乃披大衣。鳴鐘集四眾。再行",
    "X85n1594_041:0804c16": "勘驗。順笑曰。未吐辭前已不相涉。和尚眼目何在。又",
    "X85n1594_041:0804c17": "為此一場戲劇耶。樞曰。要使眾皆知之。遂將宗門諸",
    "X85n1594_041:0804c18": "語。一一詢順。頓一一具答。樞囑曰。善自護持。勿輕泄",
    "X85n1594_041:0804c19": "也。久之。分座說法。樞歿。順嗣住院事。已而回浙。尋返",
    "X85n1594_041:0804c20": "永嘉。住報恩。復入閩住東禪。遷雪峰。還溫潛居林泉。",
    "X85n1594_041:0804c21": "壬子。懷渭主淨慈。舉順以為代。順初不從。繼而嘆曰。",
    "X85n1594_041:0804c22": "所貴沙門行者。隨緣應世。何所容心哉。乃振錫而往",
    "X85n1594_041:0804c23": "○寶金。留天界。壬子春正月既望。 上親。行獻佛之",
    "X85n1594_041:0804c24": "禮。夜將半。 &#x52C5;金施摩陀伽斛法食。竣事寵賚優渥。",
    "X85n1594_041:0805a01": "夏五月。悉鬻衣盂之資。作佛事七日。乃示微疾。 上",
    "X85n1594_041:0805a02": "知之。親御翰墨。賜詩十二韻。有玄關盡悟。已成正覺",
    "X85n1594_041:0805a03": "之言。時疾革。不能詣闕謝。至六月四日。沐浴更衣。與",
    "X85n1594_041:0805a04": "四眾言別。正襟危坐。目將瞑。弟子請曰。和尚逝則逝",
    "X85n1594_041:0805a05": "矣。不留一言。何以暴白於後世耶。金曰。三藏法寶。尚",
    "X85n1594_041:0805a06": "為故紙。吾言欲何為。夷然而逝。後三日茶毗。獲五色",
    "X85n1594_041:0805a07": "舍利。齒舌數珠不壞。紛然爭取。&#x7070;土為盡。",
    "X85n1594_041:0805a08": "(癸丑)無夢曇噩禪師入寂",
    "X85n1594_041:0805a09": "[0805a09] 曇噩。隱居象山瑞龍別室。洪武三年。 詔徵江南有",
    "X85n1594_041:0805a10": "道僧。而噩與焉。&#x8218;於天界寺。既奏對。 上憫其年耄。",
    "X85n1594_041:0805a11": "放令還山。六年二月。時噩年八十有九。一旦無疾。忽",
    "X85n1594_041:0805a12": "戒浴易衣。出器物。分遺叢林諸友。命弟子曰。三界空",
    "X85n1594_041:0805a13": "華。如風捲&#x70DF;。六塵幻影。如湯澆雪。&#x4E98;古&#x4E98;今。惟一性",
    "X85n1594_041:0805a14": "獨存。吾之幻軀。今將入滅。滅後闍維。煆骨為塵。不可",
    "X85n1594_041:0805a15": "建塔以累後世。聽吾偈。曰吾有一物。無頭無面。要得",
    "X85n1594_041:0805a16": "分明。涅槃後看。言訖。斂目危坐而逝○可授。住龍華。",
    "X85n1594_041:0805a17": "一坐十三春。洪武六年。遷中天竺。行至錢塘江&#x6FF5;。淨",
    "X85n1594_041:0805a18": "慈諸勤舊謀曰。此大善知識。胡可失也。天竺尚可致。",
    "X85n1594_041:0805a19": "吾屬獨不能耶。帥眾邀居其位○智順。赴淨慈。欲大",
    "X85n1594_041:0805a20": "有設施。而諸僧負官逋者。係累滿庭。順為出涕。悉代",
    "X85n1594_041:0805a21": "償之。洪武六年。至南京。僅四閱月。沐浴書偈而逝。闍",
    "X85n1594_041:0805a22": "維獲舍利無算○慧照。住阿育。九年退於妙喜。泉上",
    "X85n1594_041:0805a23": "築室曰夢菴。掩關獨處。凝塵滿席不顧也。洪武癸丑",
    "X85n1594_041:0805a24": "十月朔。召門弟子曰。吾將西歸。汝輩有在外者。宜趣",
    "X85n1594_041:0805b01": "其還。越七日。屬後事於住持崇&#x2567F;。沐浴更衣。索紙書",
    "X85n1594_041:0805b02": "偈。書已。恬然化滅。壽八十五。夏七十。茶毗。牙齒眼睛",
    "X85n1594_041:0805b03": "及數珠不壞。餘成舍利。五色爛然○力金。退居同歸",
    "X85n1594_041:0805b04": "菴。洪武五年冬。復建法會。 大駕臨幸。詔金闡揚第",
    "X85n1594_041:0805b05": "一義諦。自公侯以至庶僚。環而聽之。靡不悅服。六年",
    "X85n1594_041:0805b06": "十二月日。忽示門弟子曰。吾有夙因未了。必當酬之。",
    "X85n1594_041:0805b07": "汝等勿以世相逼我。未幾。示微疾。謝去醫藥飲食。手",
    "X85n1594_041:0805b08": "書一偈。委順而化。停龕六旬。始行茶毗。視其貌如生。",
    "X85n1594_041:0805b09": "數珠齒牙不壞。設利羅無算。觀者競取之而去。",
    "X85n1594_041:0805b10": "(甲寅)印原禪師入寂(中峰本法嗣臨濟二十世)",
    "X85n1594_041:0805b11": "[0805b11] 印原。自明本記&#x8382;。所至皆以叢林師子兒稱之。會清",
    "X85n1594_041:0805b12": "拙澄。將入日本建立法幢。原送至四明。澄曰。子能同",
    "X85n1594_041:0805b13": "歸。以輔成我乎。原曰。雲水之蹤。無住無心。何不可之",
    "X85n1594_041:0805b14": "有。即攝衣升舟。其後。澄能化行遐邇者。皆原力也。原",
    "X85n1594_041:0805b15": "還日本。歷主名剎。洪武甲寅春正月日。夜參半。召門",
    "X85n1594_041:0805b16": "人謂曰。吾今日逝矣。爾等即龕瘞之。母&#x72E5;世俗行祭",
    "X85n1594_041:0805b17": "奠禮。更可&#x5FA7;語諸剎舊弟子。恪守吾平日所訓。使法",
    "X85n1594_041:0805b18": "輪永轉可也。黎明。賓朋候問。起居應接如平常。及午",
    "X85n1594_041:0805b19": "呼侍者曰。時至矣。可持觚翰來。及至。復曰。吾塔已成。",
    "X85n1594_041:0805b20": "惟未書額耳。大書心印二字。入室端坐。泊然入滅○",
    "X85n1594_041:0805b21": "李願證。字大猷。姑熟人。母陶無嗣。晝夜禱於觀自在",
    "X85n1594_041:0805b22": "佛。夜夢一比丘尼。乘白鹿車抱嬰兒。授曰。此福慧兒",
    "X85n1594_041:0805b23": "也善視之。既而有娠。生未逾月。兒忽身熱如火。不進",
    "X85n1594_041:0805b24": "抱。母復夢前比丘尼。持栗數顆嚼食之。夢覺。兒汗下",
    "X85n1594_041:0805c01": "如雨遂瘳。年四歲。嬉戲父膝下。因授以記姓書。兒曰。",
    "X85n1594_041:0805c02": "此有何義。讀之將奚為。父大驚。更以孝經。一誦即能",
    "X85n1594_041:0805c03": "闇記。稍長。益駿發異常。父&#x751E;手書楞嚴圓覺二經。逐",
    "X85n1594_041:0805c04": "卷取讀之。力白父母出家。祝髮受具。久之。杖錫來南",
    "X85n1594_041:0805c05": "京。謁慧曇於天界。曇命為侍者。謂曰。子才銳甚。宜留",
    "X85n1594_041:0805c06": "意文學。他日期子弘宗持教也。於是。獨坐一室。竺墳",
    "X85n1594_041:0805c07": "魯典。無不研窮。尋命掌記。戊申。出世嘉興水西寺。庚",
    "X85n1594_041:0805c08": "戌。遷吳興道場。未幾。退居武康山中。著觀幻子內外",
    "X85n1594_041:0805c09": "篇。以合儒釋一貫之妙。癸丑冬。還天界。時宋濂侍",
    "X85n1594_041:0805c10": " 上升武樓。遙望禪林顧濂曰。中有良僧乎。對曰。近有",
    "X85n1594_041:0805c11": "二僧。從吳越中來。皆能文辭。 上曰。其名謂何。曰一",
    "X85n1594_041:0805c12": "則願證。一則證傳。 上曰。試取觀之。濂。因進證傳文",
    "X85n1594_041:0805c13": "一編。 上親&#x89A7;。終卷曰。是或儒者之所不及。復問願",
    "X85n1594_041:0805c14": "證所著。曰太常丞張丁家。有往復論性書。遂遣中官",
    "X85n1594_041:0805c15": "召丁。&#x643A;證書至。 上復覽如前。喜曰。論議甚高。其鐵",
    "X85n1594_041:0805c16": "中錚錚者乎。明日。乃 召見謹身殿。慰勞備至。 敕",
    "X85n1594_041:0805c17": "吏部二僧皆除。應奉翰林文字。賜第太平門。及妻妾",
    "X85n1594_041:0805c18": "各二。令中秘給書籍。閉門習讀。三月俟髮長勝冠。然",
    "X85n1594_041:0805c19": "後&#x6D96;職。後三月。證有疾。中使問疾者。絡繹於道。竟不",
    "X85n1594_041:0805c20": "起。病將革時。惟仰首言曰。死則死。所可憾者。受 上",
    "X85n1594_041:0805c21": "深恩。不能報爾。遂口授其友。草謝表。表未終而逝。",
    "X85n1594_041:0805c22": " 上夜夢證來謝服大布寬衣。巾稍欹。叩其家人。服色",
    "X85n1594_041:0805c23": "正同。因移棺撼巾不正。 上尤為嗟異。時甲寅春二",
    "X85n1594_041:0805c24": "月也。壽三十七。證傳即郭傳。字文遠。會稽人。與證同",
    "X85n1594_041:0806a01": "召。後陞修起居注。遷考功監令。一日 上謂濂曰。卿",
    "X85n1594_041:0806a02": "言。楞伽為達摩氏印心之經。 朕閱之信然。人至難",
    "X85n1594_041:0806a03": "持者心也。觸物而動。淵淪天飛。隨念而遷。凝&#x6C37;焦火。",
    "X85n1594_041:0806a04": "經言操存制伏之道。實與儒家言不異。使諸侯卿大",
    "X85n1594_041:0806a05": "夫人咸知此。縱未能上齊佛智。其禁邪思絕貪欲。其",
    "X85n1594_041:0806a06": "不胥為賢人君子之歸。濂對曰。誠如 聖諭。第其文",
    "X85n1594_041:0806a07": "學簡古。義趣淵微。宋臣蘇軾。頗&#x751E;患其難讀耳。 上",
    "X85n1594_041:0806a08": "曰。此書生纏蔽文義之過也。朕於宮中。略覽數過。已",
    "X85n1594_041:0806a09": "悉領其大旨。即 &#x52C5;奉御取經示濂。且點誦曰。如佛",
    "X85n1594_041:0806a10": "語心品第一卷所言。諸識有二種生。謂流注生。及相",
    "X85n1594_041:0806a11": "生。有二種住。謂流注住。及相住。有二種滅。謂流注滅。",
    "X85n1594_041:0806a12": "及相滅。此三相者。最為微隱。惟佛能究言之。第四卷",
    "X85n1594_041:0806a13": "所言。自心妄想非性。智慧觀察。不墮二邊。先身轉勝",
    "X85n1594_041:0806a14": "而不可壞得。自覺聖趣。是般若波羅蜜。此言六度萬",
    "X85n1594_041:0806a15": "行。互相融攝。成菩提分。皆繇般若成立。尤為深切。般",
    "X85n1594_041:0806a16": "若心經。金剛般若經。皆心學所繫。不可不講習也○",
    "X85n1594_041:0806a17": "可傳。自得法於元長。去棲范蠡巖。巖有虎。一夕避去",
    "X85n1594_041:0806a18": "杭之仁和。去城東五里所。其地當元季。為戰&#x95D8;之區。",
    "X85n1594_041:0806a19": "&#x83BE;無居人。及歸我明。遺民稍集。往往好勇嗜利。屠羊",
    "X85n1594_041:0806a20": "豕以成肆。傳憫之。托&#x9262;行化。有褚道真。與金薌者。首",
    "X85n1594_041:0806a21": "為迎禮。先是。真夢異僧至其廬。倡偈為贈。及見傳。儼",
    "X85n1594_041:0806a22": "然與夢不殊。真遂與薌。日乞食饋傳。且請右族。共建",
    "X85n1594_041:0806a23": "精舍一區。甲寅七月訖功。名其菴曰圓應○普仁。住",
    "X85n1594_041:0806a24": "智者禪寺。一坐十五夏。別築燕居於西麓曰潛菴。將",
    "X85n1594_041:0806b01": "有終焉之志。洪武戊申。抗之中竺。請仁住持。仁欲往。",
    "X85n1594_041:0806b02": "郡守從容問曰。佛法有重輕耶。曰否。曰佛法既無重",
    "X85n1594_041:0806b03": "輕。師位寧有崇卑耶。仁一笑而止。甲寅。淨慈&#x8657;席。使",
    "X85n1594_041:0806b04": "者自武林。凡三至。仁乃起而應之。開法日。黑白環聽",
    "X85n1594_041:0806b05": "者千人。各挹深飲醲。嘆&#x548F;而去○初無慍。參竺元道",
    "X85n1594_041:0806b06": "公。請問狗子無佛性話。纔開口。被道一喝。慍大悟。通",
    "X85n1594_041:0806b07": "身汗下。因呈頌云。狗子無佛性。春色滿皇都。趙州東",
    "X85n1594_041:0806b08": "院裏。壁上掛葫蘆。道乃發笑曰。恁麼會又爭得。慍拂",
    "X85n1594_041:0806b09": "袖便出。&#x751E;謂同參曰。此事如魚飲水。冷煖自知。決不",
    "X85n1594_041:0806b10": "在語言文字上。我輩若不遇這箇老和尚。幾被知解",
    "X85n1594_041:0806b11": "埋沒一世。公等設有把茆蓋頭。當不忘所自。出世住",
    "X85n1594_041:0806b12": "明州靈巖。遷台之瑞巖。示眾。穩坐家堂。因甚主人翁",
    "X85n1594_041:0806b13": "不識。掀翻大海。摑碎須彌。平地上因甚&#x64E1;&#x811A;不起。眼",
    "X85n1594_041:0806b14": "光爍破四天下。自家眉毛落盡。因甚不見前後。下語",
    "X85n1594_041:0806b15": "者。多不契。學者方景從。竟謝事入松巖。松巖在萬山",
    "X85n1594_041:0806b16": "之巔。人跡罕到。慍至。悉謝遣徒御。但緘一書寄寺眾。",
    "X85n1594_041:0806b17": "眾發緘。乃退院上堂語也。遂抵巖泣請還寺。慍堅拒",
    "X85n1594_041:0806b18": "不允。甲寅。東夷聞慍名。使者入貢中國。兼奏請住持。",
    "X85n1594_041:0806b19": "慍至南京。以老病力辭。 上憫而不遣。留處天界。時",
    "X85n1594_041:0806b20": "學士宋濂。遇休沐。必訪慍。劇談道妙。是年冬。歸隱鄞",
    "X85n1594_041:0806b21": "江。丙寅七月日。忽示微疾。僧問疾者至。慍惟力談禪",
    "X85n1594_041:0806b22": "病。勉以祖道自重。無一語及世間相。索筆書偈云。七",
    "X85n1594_041:0806b23": "十八年。無法可說。末後一句。露柱饒舌。咄。端坐而逝。",
    "X85n1594_041:0806b24": "(乙卯)德隱普仁禪師入寂",
    "X85n1594_041:0806c01": "[0806c01] 普仁。住淨慈。乙卯春。秘書事起。有誣智者寺僧。購名",
    "X85n1594_041:0806c02": "&#x7575;以歸者。事下刑曹。刑曹以仁舊主寺者。當知其是",
    "X85n1594_041:0806c03": "非。逮而質焉。事將白。仁忽示微疾於京師寓舍。屈指",
    "X85n1594_041:0806c04": "計曰。今夏五月矣。左右曰。然。曰此八月八日最良。吾",
    "X85n1594_041:0806c05": "將逝矣。至期整衣。端坐而逝。雖當溽暑。容色不變○",
    "X85n1594_041:0806c06": "可授。居淨慈二載。洪武八年八月日。擊鍵椎集眾。再",
    "X85n1594_041:0806c07": "三申精進之戒。手撾鼓而退。歸臥竹院。忽示微疾。端",
    "X85n1594_041:0806c08": "坐西向。召左右謂曰。吾將逝矣。左右進觚翰請書偈。",
    "X85n1594_041:0806c09": "授麾去之曰。吾宗本無言說。乃合爪連稱佛號。至聲",
    "X85n1594_041:0806c10": "漸微而寂。茶毗。齒牙貫珠不壞。舍利光色晶瑩。如金",
    "X85n1594_041:0806c11": "銀水精者。&#x5FA7;滿於地○懷渭。自淨慈。退居錢塘梁渚。",
    "X85n1594_041:0806c12": "問道者。接踵而至。乙卯十二月日。忽示微疾。召門弟",
    "X85n1594_041:0806c13": "子。屬以後事。怡然而逝。火化。得不壞者三。曰牙齒。曰",
    "X85n1594_041:0806c14": "&#x9262;塞莫。曰室利羅。渭軀分短小。神宇超朗。終身持誦",
    "X85n1594_041:0806c15": "金剛經。未賞&#x8657;日。報國入院。季秋而山丹發花。一枝",
    "X85n1594_041:0806c16": "五萼。如佛手然。淨慈行化。有陳氏婦。預夢神僧臨其",
    "X85n1594_041:0806c17": "門。及渭至。稽首作禮。願為尼以相依。渭舉大法開導",
    "X85n1594_041:0806c18": "之。其婦恍若有所悟入。渭行未百步。而婦竟與家人",
    "X85n1594_041:0806c19": "別。坐脫而去○初晉義&#x7188;中。有西域僧法愔。至廬山。",
    "X85n1594_041:0806c20": "與慧遠結社。已而來蘇。以念佛三昧。化導有情。蘇人",
    "X85n1594_041:0806c21": "翕然歸之。為建淨壽院。後改名萬壽。元末。天下大亂。",
    "X85n1594_041:0806c22": "寺為兵所焚。洪武癸丑。蒲圻魏觀。來為郡。周視廢基。",
    "X85n1594_041:0806c23": "蹙額言曰。是剎之廢。不得名。浮屠不足以起之。行中",
    "X85n1594_041:0806c24": "仁公。乃寂照和尚。世適今住虎丘。德涵道融。堪為人",
    "X85n1594_041:0807a01": "天師。中興之責。庶其在是乎。遣使致書幣。凡三往而",
    "X85n1594_041:0807a02": "後應之。仁泊然獨居。未幾。遠近清修士。魚貫而來。仁",
    "X85n1594_041:0807a03": "曰。可矣。於是重興殿宇。百廢具舉。乙卯冬十月告成。",
    "X85n1594_041:0807a04": "仁太息曰。吾耄矣。宜選春秋強盛者繼之。乃退居松",
    "X85n1594_041:0807a05": "林蘭若。勤舊合輿議。延景瓛繼其席。瓛。字瑩中。",
    "X85n1594_041:0807a06": "(丙辰)明叟昌禪師入寂(千巖長法嗣臨濟廿一世)",
    "X85n1594_041:0807a07": "[0807a07] 明叟昌。得法元長。元至正己亥。與弟子無聞聰。結菴",
    "X85n1594_041:0807a08": "浦江縣東十五里。其地曰花山。菴名棲靜精舍。晝夜",
    "X85n1594_041:0807a09": "以禪寂為務。洪武丙辰十月日。一旦無疾辭眾。說偈",
    "X85n1594_041:0807a10": "曰。生本非生。滅亦無滅。撒手便行。&#x8657;空片月。說已。端",
    "X85n1594_041:0807a11": "坐而逝。昌歿。聰繼之。弗懈益虔。",
    "X85n1594_041:0807a12": "(戊午)樸隱元&#x701E;禪師入寂(元叟端法嗣臨濟十七世)",
    "X85n1594_041:0807a13": "[0807a13] 元&#x701E;。住靈隱。入院甫浹日。左右請曰。寺政實繁乏都。",
    "X85n1594_041:0807a14": "寺僧司之。有德現者。稱多才。昔掌崇德莊田。能闢其",
    "X85n1594_041:0807a15": "萊蕪。以食四眾。儻以功舉。其誰曰不然。&#x701E;諾之。先是。",
    "X85n1594_041:0807a16": "勤舊有聞。歆現之獲田利。率無賴比丘。請前主僧代",
    "X85n1594_041:0807a17": "之。及現被選。大懼發其奸私。走崇德縣。列現過失。縣",
    "X85n1594_041:0807a18": "令丞寘不問。未幾。有&#x5FA4;令至。上其事刑部。刑部訊鞫。",
    "X85n1594_041:0807a19": "既得實。以&#x701E;為寺長。法當緣坐。移符逮&#x701E;。或謂&#x701E;曰。",
    "X85n1594_041:0807a20": "此三年前事爾。況師實不知。且不識聞。宜自辨訴可",
    "X85n1594_041:0807a21": "也。&#x701E;笑曰。定業其可逃乎。至部。部主吏問曰。現之犯",
    "X85n1594_041:0807a22": "禁。爾知之乎。曰知之。曰既知。當書責&#x6B35;以上。&#x701E;即操",
    "X85n1594_041:0807a23": "觚如吏言。尚書暨侍郎。覽之大驚曰。師當今名德也。",
    "X85n1594_041:0807a24": "惡宜有是洊審之。&#x701E;了無異辭。於是。皆謫陝西為民。",
    "X85n1594_041:0807b01": "聞亦大悔。且泣曰。聞草芥耳。豈意上累師德。蚤知至",
    "X85n1594_041:0807b02": "此。雖萬死不為也。&#x701E;弗顧。行至寶應。謂從者曰。吾四",
    "X85n1594_041:0807b03": "體稍異常時。報身殆將盡乎。夜宿寧國禪寺。&#x701E;女弟",
    "X85n1594_041:0807b04": "之夫陳義安。時為青州衛知事。移戌鳳陽。以道經寺",
    "X85n1594_041:0807b05": "中。&#x701E;悅曰。吾遺骸有所托矣。是夕共飯。猶備言遷謫",
    "X85n1594_041:0807b06": "之故。不見有憊色。明旦。忽端坐合爪。連稱無量壽佛",
    "X85n1594_041:0807b07": "名。泊然而逝。龕斂火焚。骨間舍利。叢布如珠○智及。",
    "X85n1594_041:0807b08": "居穹窿。戊午八月示微疾。九月四日。索筆書偈而逝。",
    "X85n1594_041:0807b09": "茶毗。火燄化成五色。有氣襲人。如沉水香。齒牙數珠",
    "X85n1594_041:0807b10": "不壞。遺骨紺澤。類青琉璃色。舍利交綴於上○慧朗。",
    "X85n1594_041:0807b11": "別號幻隱。台州項氏子。七歲患疽。置床上。忽不見。已",
    "X85n1594_041:0807b12": "而求得之。問其故。曰頃睡中。有四童子舁至此。無他",
    "X85n1594_041:0807b13": "也。翼日疽愈。既長出家。參行端。端問。東嶺來。西嶺來。",
    "X85n1594_041:0807b14": "朗指草鞋曰。此是三文錢買得。端曰。未在更道。朗曰。",
    "X85n1594_041:0807b15": "某甲只如此。和尚作麼生。端曰。念汝遠來。放汝三十",
    "X85n1594_041:0807b16": "棒。朗乃悟旨。久之。遂罄底蘊。曰纔涉思惟。皆為剩法。",
    "X85n1594_041:0807b17": "出世五&#x5CEF;。戊午。住靈隱。",
    "X85n1594_041:0807b18": "(己未)東溟慧日法師往生淨土(天台宗)",
    "X85n1594_041:0807b19": "[0807b19] 慧日。住天竺前後二十五年。洪武改元。始獲謝事。時",
    "X85n1594_041:0807b20": "有學僧伽。奉 詔入京。魚貫而見。日年最高。白眉朱",
    "X85n1594_041:0807b21": "顏。其班前列。 上親問。以升濟沉溟之道。日備述其",
    "X85n1594_041:0807b22": "故。 上悅。顧眾謂曰。邇來學佛者。惟飽食優游。沉貍",
    "X85n1594_041:0807b23": "歲月而已。如金剛楞伽諸經。皆攝心之要典。何不研",
    "X85n1594_041:0807b24": "窮其義。苟有不通。質諸白眉法師可也。自後數 召",
    "X85n1594_041:0807c01": "見。字而不名。及建鍾山法會。請日說毗尼淨戒。辭歸",
    "X85n1594_041:0807c02": "上天竺。日修西土安養之學。十二年秋七月朔日。夢",
    "X85n1594_041:0807c03": "青蓮華生方池中。華色敷腴。清芬襲人。既&#x7AB9;。召弟子",
    "X85n1594_041:0807c04": "曰。此生淨土之祥也。吾去人間世。殆不遠乎。至四日。",
    "X85n1594_041:0807c05": "趺坐書頌。合爪而寂。壽八十九。臘七十三。藏全身於",
    "X85n1594_041:0807c06": "山之西&#x5CEF;。日軀幹修偉。眉長一寸餘。其白勝雪。目睛",
    "X85n1594_041:0807c07": "閃閃射人。道德餘光所照。不問耄倪。見日經行。&#x8F19;曰。",
    "X85n1594_041:0807c08": "我白眉和尚來也。爭持香華。以為供養。居&#x751E;顏面嚴",
    "X85n1594_041:0807c09": "冷。片言不妄發。即發雖對王公大臣。未&#x751E;出一軟媚",
    "X85n1594_041:0807c10": "語。至於誘掖後進。色溫如春陽。",
    "X85n1594_041:0807c11": "(辛酉)萬&#x5CEF;時蔚禪師入寂(千巖長法嗣臨濟廿一世)",
    "X85n1594_041:0807c12": "[0807c12] 時蔚。住鄧蔚山三十餘年。學徒奔&#x51D1;。示眾。大凡參學",
    "X85n1594_041:0807c13": "做工夫者。先將平日所知所見。人我利名。盡情掃&#x5374;。",
    "X85n1594_041:0807c14": "然後將本參話頭。頓在目前。行住坐臥時也參。著衣",
    "X85n1594_041:0807c15": "喫飯時也參。屙屎送尿時也參。靜&#x9599;閑忙時也參。喜",
    "X85n1594_041:0807c16": "怒哀樂時也參。但於十二時中。心心無間。念念相續。",
    "X85n1594_041:0807c17": "不忘這箇話頭。須是大起疑情。大疑即大悟。不疑即",
    "X85n1594_041:0807c18": "不悟。悟即悟自本心。明即明自本性。古人云。佛見法",
    "X85n1594_041:0807c19": "見。是二種鐵圍山。若有所見。盡成其障。所以證道歌",
    "X85n1594_041:0807c20": "云。心是根。法是塵。兩種猶如鏡上痕。痕垢盡除光始",
    "X85n1594_041:0807c21": "現。心法雙忘性即真。此事不論根性利鈍。即要信得",
    "X85n1594_041:0807c22": "及。行得切時節到來。忽然觸著磕著。洞明大事。祖師",
    "X85n1594_041:0807c23": "云。我本求心不求佛。法界元來無一物。佛者覺也。如",
    "X85n1594_041:0807c24": "何是覺。[囗@力]呵呵。方知此語。實無妄也。且道。笑箇什麼。",
    "X85n1594_041:0808a01": "經云。心生大歡喜。自知當作佛。然須如是。須經大善",
    "X85n1594_041:0808a02": "知識。爐&#x97B4;煆煉。將來方可續佛慧命。謹參。洪武辛酉。",
    "X85n1594_041:0808a03": "正月十五日。告眾曰。吾今時節至矣。大眾切莫遠去。",
    "X85n1594_041:0808a04": "二十九日。忽沐浴更衣。付囑曰。如今已得須向山間",
    "X85n1594_041:0808a05": "林下钁頭邊。接引一箇半箇。闡揚吾道。報佛恩德。不",
    "X85n1594_041:0808a06": "可攀高接貴。輕慢下流。逐利追名。迷真惑道。如今末",
    "X85n1594_041:0808a07": "法將沉。汝等切須仔細。復書偈曰。七十九年。一味杜",
    "X85n1594_041:0808a08": "田。懸崖撒手。杲日當天。遂趺坐而逝。塔全身於院西。",
    "X85n1594_041:0808a09": "蔚一生清苦。衲衣蒲履之外。錙銖不蓄。至於室中舉",
    "X85n1594_041:0808a10": "古驗今。直截根源。&#x7ADD;無剩語。所有示眾法語等。不肯",
    "X85n1594_041:0808a11": "留傳。但曰。從上佛祖言說。句句朝宗。言言見諦。後學",
    "X85n1594_041:0808a12": "初機。略不聽從。況吾區區杜田話柄乎。悉付火燼。門",
    "X85n1594_041:0808a13": "人記錄。略成文卷。仍行於世。得法弟子甚眾。而無念",
    "X85n1594_041:0808a14": "勝學者獨號能紹其傳云。",
    "X85n1594_041:0808a16": "佛祖綱目卷第四十一(終)",
    "X85n1594_041:0808a18": "No. 1594-H",
    "X85n1594_041:0808a20": "[0808a20] 余編次佛祖綱目四十一卷。甫竣崇禎壬申春。黃澹",
    "X85n1594_041:0808a21": "志王心岫諸君子。倡導勸緣。謀付剞劂。是年七月。余",
    "X85n1594_041:0808a22": "忽患脾疾。老年精血乾枯。似無生理。余於生死。業已",
    "X85n1594_041:0808a23": "坦然。獨是書佛祖命&#x8109;所關。挍勘刊刻。刷印流通。須",
    "X85n1594_041:0808a24": "一一躬親。非歲月了。局可柰何。是夜夢人持書一封",
    "X85n1594_041:0808b01": "像一幅。啟視書云。知汝欲開坦然書院。像則夢中竊",
    "X85n1594_041:0808b02": "計。此丁南羽所&#x7575;觀音大士像也。明旦脾疾遂愈。因",
    "X85n1594_041:0808b03": "追憶萬曆丁巳元旦五更。夢入一殿宇。莊嚴高聳。金",
    "X85n1594_041:0808b04": "碧輝煌大士。身長丈餘。南面而立。余方拜起。大士手",
    "X85n1594_041:0808b05": "抱一嬰兒。授余曰。無智亦無得。以無所得故。豈所為",
    "X85n1594_041:0808b06": "坦然者。即無所得之真種子。令余小子普覺。大千盡",
    "X85n1594_041:0808b07": "未來際。而共證無生乎。阿那含拘尼佛偈曰。佛不見",
    "X85n1594_041:0808b08": "身知是佛。若實有知別無佛。智者能知罪性空。坦然",
    "X85n1594_041:0808b09": "不怖於生死。實有知則無所得。無所得則坦然。此正",
    "X85n1594_041:0808b10": "先佛後佛。互證教外別傳之秘旨。而余小子編次四",
    "X85n1594_041:0808b11": "十一卷。綱目之微意也。學者其無忽諸。",
    "X85n1594_041:0808b12": "[0808b12] (壬申臘月三十日五更。夢一縉紳相貌非常。楫余而謝曰。拙稿蒙老先生訂&#x8D0B;。余曰。老先生真稿。未知的",
    "X85n1594_041:0808b13": "有幾篇。曰四十一篇。是日偶人持嘉興新進談生考卷來。揭視首題。下註云。宗師考取第幾十名首卷。次",
    "X85n1594_041:0808b14": "題云。太尊考取第幾十名首卷。既云幾十名。又云首卷。余怪問故。則曰。卷者篇也。始悟夢中四十一篇者",
    "X85n1594_041:0808b15": "乃綱目四十一卷。云事關佛祖冥證。不得不附跋於此。佛弟子朱時恩謹識)。",
    "X85n1594_041:0808b16": "[0808b16] 佛祖綱目。&#x9008;異他書。上續慧命。下度群品。真心樂助",
    "X85n1594_041:0808b17": "者。固已旋趨於覺路。見聞隨喜者。亦且共脫夫迷途。",
    "X85n1594_041:0808b18": "本願大法流通。統祈自他兼利。真如福德。各各無邊。",
    "X85n1594_041:0808b19": "至於王心岫居士。捐貲助刻首末二本。外復助刊刻",
    "X85n1594_041:0808b20": "刷印銀貳拾兩。特願過去先祖王朝松。先祖母毛氏。",
    "X85n1594_041:0808b21": "先父王孫&#x7188;。先母張氏等。盡獲超昇。現在側室顧氏。",
    "X85n1594_041:0808b22": "長男王鈺。生母盧氏。次男王鉉生母盧氏等。均蒙保",
    "X85n1594_041:0808b23": "祐。本色道人。彈指無非佛事云。"
}