{
    "T27n1545_006:0025c02": "阿毘達磨大毘婆沙論卷第六",
    "T27n1545_006:0025c04": "五百大阿羅漢等造",
    "T27n1545_006:0025c05": "三藏法師玄奘奉 詔譯",
    "T27n1545_006:0025c06": "雜蘊第一中世第一法納息第一之五",
    "T27n1545_006:0025c07": "[0025c07] 云何頂。答於佛法僧生小量信。問何故名",
    "T27n1545_006:0025c08": "頂。答如山頂故。謂如山頂人不久住。若",
    "T27n1545_006:0025c09": "無諸難便過此山。更至餘山。若有諸難即",
    "T27n1545_006:0025c10": "還退下。如是行者。至頂位中必不久住。若",
    "T27n1545_006:0025c11": "無諸難便進至忍。若有諸難還退住煖。有",
    "T27n1545_006:0025c12": "說此應名為下。頂以在最下。順決擇分。煖",
    "T27n1545_006:0025c13": "法上故。有說此頂應名為中。以在下煖上",
    "T27n1545_006:0025c14": "忍中故。尊者妙音作如是說。順決擇分總",
    "T27n1545_006:0025c15": "有二種。一欲界繫。二色界繫。欲界繫中。下",
    "T27n1545_006:0025c16": "者名煖。上者名頂。色界繫中。下者名忍。上",
    "T27n1545_006:0025c17": "者名世第一法。此於欲界順決擇分中勝故",
    "T27n1545_006:0025c18": "名頂。彼不應作是說此四皆是。定地修地。",
    "T27n1545_006:0025c19": "行聖行相。色界法故。應作是說。順決擇分",
    "T27n1545_006:0025c20": "總有二種。一可退二不可退。可退中下者名",
    "T27n1545_006:0025c21": "煖。上者名頂不可退中。下者名忍。上者名",
    "T27n1545_006:0025c22": "世第一法。此於可退順決擇分中勝故名",
    "T27n1545_006:0025c23": "頂。問何故此信名小量耶。尊者妙音作如",
    "T27n1545_006:0025c24": "是說。欲界名小。以下劣故。此在欲界故",
    "T27n1545_006:0025c25": "名小量。有說此信應名異量。量謂決定信",
    "T27n1545_006:0025c26": "順印可。故名為量。煖是第一頂是第二。此",
    "T27n1545_006:0025c27": "異於前。故名異量。有說此信應名少量",
    "T27n1545_006:0025c28": "以頂位中不久住故。如露懸枝不久停住。",
    "T27n1545_006:0025c29": "應作是說。此頂但應名小量信。在可退",
    "T27n1545_006:0026a01": "位樂觀寶故。此中於佛僧生小量信者。",
    "T27n1545_006:0026a02": "說緣道諦信。於法生小量信者。說緣滅諦",
    "T27n1545_006:0026a03": "信。問此頂善根具以十六行相。緣四聖諦。",
    "T27n1545_006:0026a04": "何故此中但說緣滅道諦非苦集耶。答依",
    "T27n1545_006:0026a05": "勝說故。謂四諦中滅道是勝出生死故。復",
    "T27n1545_006:0026a06": "次滅道二諦清淨無垢離過微妙。是可信事。",
    "T27n1545_006:0026a07": "是生信處。是所歸依。是故偏說。復次滅道",
    "T27n1545_006:0026a08": "二諦。非唯可信亦是可求。難可證得極",
    "T27n1545_006:0026a09": "可欣故。苦集不爾是故不說。復次為受化",
    "T27n1545_006:0026a10": "者生信樂故。若佛為彼說苦集諦。便作是",
    "T27n1545_006:0026a11": "念。我無始來。為此鄙劣。煩惱惡行。及所得",
    "T27n1545_006:0026a12": "果。擾亂逼迫。寧可信樂。若說滅道。便深信",
    "T27n1545_006:0026a13": "樂。不欲捨離。故於此中。偏說滅道。有說",
    "T27n1545_006:0026a14": "於佛僧。生小量信者。說緣道諦信。於法生",
    "T27n1545_006:0026a15": "小量信者。說緣三諦信。以頂具緣四聖諦",
    "T27n1545_006:0026a16": "故。問緣滅道諦可爾。是可信事。是生信處。",
    "T27n1545_006:0026a17": "是所歸依。應信樂故。緣苦集諦云何可爾。",
    "T27n1545_006:0026a18": "煩惱惡行及所得果。猶如糞穢深可厭患。",
    "T27n1545_006:0026a19": "不應於中生信樂故。答信有二種。一者信",
    "T27n1545_006:0026a20": "可。二者信樂。於滅道諦具二種信。於苦集",
    "T27n1545_006:0026a21": "諦雖無信樂。而有信可。故緣苦集亦生",
    "T27n1545_006:0026a22": "於信。如人掘地求水寶等。具二種信。一者",
    "T27n1545_006:0026a23": "信可。謂信地中有水寶等故。二者信樂。謂",
    "T27n1545_006:0026a24": "信水等是可欣樂故。&#x8107;尊者言。為厭患苦",
    "T27n1545_006:0026a25": "集故。稱讚滅道。謂此滅道寂靜美妙。止息",
    "T27n1545_006:0026a26": "對治下劣鄙穢苦集法故。如人風雨所逼",
    "T27n1545_006:0026a27": "惱故稱讚舍宅。故於四諦皆可生信。然",
    "T27n1545_006:0026a28": "於道諦。亦非一切具二種信。謂隨信行者。",
    "T27n1545_006:0026a29": "於隨法行道具二種信。謂信可彼信樂彼",
    "T27n1545_006:0026b01": "故。隨法行者。於隨信行道。唯有一信。謂雖",
    "T27n1545_006:0026b02": "信可彼。而不信樂彼故。信勝解者。於見",
    "T27n1545_006:0026b03": "至道。具二種信見至者於信勝解道。唯有",
    "T27n1545_006:0026b04": "一信。時解脫者。於不時解脫道。具二種信。",
    "T27n1545_006:0026b05": "不時解脫者。於時解脫道。唯有一信。佛於",
    "T27n1545_006:0026b06": "佛道具二種信。於二乘道唯有一信。獨",
    "T27n1545_006:0026b07": "覺於二道具二種信。於聲聞道唯有一",
    "T27n1545_006:0026b08": "信。聲聞於三道皆具二信。此中尊者。欲令",
    "T27n1545_006:0026b09": "前義得成立故。復引契經。如世尊為波羅",
    "T27n1545_006:0026b10": "衍拏摩納婆說。",
    "T27n1545_006:0026b11": " 若於佛法僧  生起微小信",
    "T27n1545_006:0026b12": " 儒童應知彼  名已得頂法",
    "T27n1545_006:0026b13": "[0026b13] 問此頂善根。十六行相。觀四聖諦。何故世",
    "T27n1545_006:0026b14": "尊。為摩納婆。說信三寶。答彼於三寶。愚惑",
    "T27n1545_006:0026b15": "不信。然三寶希有。難可值遇。欲令信解。",
    "T27n1545_006:0026b16": "故為說之。有說彼摩納婆為苦所逼。欲求",
    "T27n1545_006:0026b17": "出要來詣佛所。說是頌言。",
    "T27n1545_006:0026b18": " 為苦所逼諸眾生  不知出要來詣佛",
    "T27n1545_006:0026b19": " 唯願為說除眾患  如熱所逼入涼池",
    "T27n1545_006:0026b20": "[0026b20] 出苦之要無過三寶。故佛為說於三寶信。",
    "T27n1545_006:0026b21": "有說欲令所化於佛法中深生信重。故佛",
    "T27n1545_006:0026b22": "為說於佛法僧生微小信。若佛為說四聖",
    "T27n1545_006:0026b23": "諦者。所化有情便作是念。我等何用信重",
    "T27n1545_006:0026b24": "如是煩惱惡行顛倒見趣及所得果苦集諦",
    "T27n1545_006:0026b25": "為。若佛為說佛法僧寶。彼便踊躍深生信",
    "T27n1545_006:0026b26": "重。有說隨修行者樂別觀故。謂修行者於",
    "T27n1545_006:0026b27": "煖位中樂別觀蘊。於頂位中樂別觀寶。",
    "T27n1545_006:0026b28": "於忍位中樂別觀諦。故於頂位說信三",
    "T27n1545_006:0026b29": "寶。",
    "T27n1545_006:0026c01": "[0026c01] 如世尊告阿難陀言。吾今為汝等。說頂及",
    "T27n1545_006:0026c02": "頂墮。謂聖弟子。於五取蘊。起作有為緣生",
    "T27n1545_006:0026c03": "法中。思量觀察。此是無常苦空無我。彼即於",
    "T27n1545_006:0026c04": "如是思量觀察時。有忍有見。有欲樂有行",
    "T27n1545_006:0026c05": "解。有見審慮忍。如是名為頂。問何故世尊。",
    "T27n1545_006:0026c06": "為波羅衍拏。說信為頂。為諸新學苾芻。",
    "T27n1545_006:0026c07": "說慧為頂耶。答佛善知法相。及善知根器。",
    "T27n1545_006:0026c08": "應為說者即為說之。餘無此能故不應問。",
    "T27n1545_006:0026c09": "[0026c09] 復次波羅衍拏。住初業地未串習所作。",
    "T27n1545_006:0026c10": "未得奢摩他未入聖教。未修漸次。諸有",
    "T27n1545_006:0026c11": "所作皆藉他緣。聞他天神讚佛功德。於佛",
    "T27n1545_006:0026c12": "生信來詣佛所爾時世尊。依頂等流說信",
    "T27n1545_006:0026c13": "為頂。新學苾芻與彼相違。是故為說頂之",
    "T27n1545_006:0026c14": "自性。復次佛隨所闕而為說故。謂波羅衍",
    "T27n1545_006:0026c15": "拏。有慧闕信故為彼說信為頂。新學苾芻",
    "T27n1545_006:0026c16": "有信闕慧故。為彼說慧為頂復次為止",
    "T27n1545_006:0026c17": "諂曲及愚癡故。謂波羅衍拏是婆羅門種。雖",
    "T27n1545_006:0026c18": "有智慧而闕淨信。無信之慧增長諂曲。為",
    "T27n1545_006:0026c19": "止彼諂曲故說信為頂。新學苾芻是釋迦",
    "T27n1545_006:0026c20": "種。雖有淨信而闕智慧。無慧之信增長愚",
    "T27n1545_006:0026c21": "癡。為止彼愚癡故說慧為頂。復次世尊所",
    "T27n1545_006:0026c22": "化有利根者。有鈍根者。為利根者說信為",
    "T27n1545_006:0026c23": "頂。為鈍根者說慧為頂。如利根鈍根。因",
    "T27n1545_006:0026c24": "力緣力。內分力外分力。內如理作意力。外從",
    "T27n1545_006:0026c25": "他聞法力。無癡增相續力。無貪增相續力。應",
    "T27n1545_006:0026c26": "知亦爾。",
    "T27n1545_006:0026c27": "[0026c27] 云何頂墮。乃至廣說。問何故此中。但說頂",
    "T27n1545_006:0026c28": "墮。不說煖耶答應說而不說者。當知此義",
    "T27n1545_006:0026c29": "有餘。復次說勝有墮。已顯劣故。謂頂善根",
    "T27n1545_006:0027a01": "是勝尚退。況煖善根劣而無退。有說不應",
    "T27n1545_006:0027a02": "詰問。尊者不說煖退因緣。所以者何。契經",
    "T27n1545_006:0027a03": "說故。謂契經中。但說頂墮。不說煖墮。尊者",
    "T27n1545_006:0027a04": "依經。而造此論故不應責。有說從頂退",
    "T27n1545_006:0027a05": "時。生大憂惱。退煖不爾。故不說之。謂如",
    "T27n1545_006:0027a06": "有人見寶伏藏。滿中珍寶見已歡喜作是",
    "T27n1545_006:0027a07": "思惟。我今永絕貧窮根本。適欲取時忽然還",
    "T27n1545_006:0027a08": "滅。彼人爾時生大憂惱。如是行者住頂位",
    "T27n1545_006:0027a09": "中自念不久。入於忍位永捨惡趣。生大歡",
    "T27n1545_006:0027a10": "喜後退此頂。還住煖時生大憂惱。失勝利",
    "T27n1545_006:0027a11": "故。設從煖位進得頂時。彼猶未能永捨惡",
    "T27n1545_006:0027a12": "趣。故從彼退不大憂惱。有說住頂位時多",
    "T27n1545_006:0027a13": "諸留難住煖不爾。是故偏說。故如是說。於",
    "T27n1545_006:0027a14": "三時中諸業煩惱。極與行者而作留難。一",
    "T27n1545_006:0027a15": "從頂入忍時能感惡趣諸業煩惱極為留",
    "T27n1545_006:0027a16": "難。義言行者若入忍位定不復受諸惡趣",
    "T27n1545_006:0027a17": "生。我於誰身受異熟果。二聖者離欲染時。",
    "T27n1545_006:0027a18": "能感欲界諸業煩惱極為留難。義言行者。",
    "T27n1545_006:0027a19": "若離欲染於欲界生。定不復受我於誰身",
    "T27n1545_006:0027a20": "受異熟果。三得阿羅漢果時。能感後有諸",
    "T27n1545_006:0027a21": "業煩惱極為留難。義言行者若得阿羅漢",
    "T27n1545_006:0027a22": "果。定不復受一切生死。我於誰身受異熟",
    "T27n1545_006:0027a23": "果。有說頂不久住是進退際故。煖位不爾",
    "T27n1545_006:0027a24": "故不說煖墮。有說住頂位時將獲大利。",
    "T27n1545_006:0027a25": "猶如聖者得不墮法得忍。異生亦復如是。",
    "T27n1545_006:0027a26": "如室路拏二十俱胝九十一劫不墮惡趣。從",
    "T27n1545_006:0027a27": "頂退時失此大利。故說頂墮。退煖不爾故",
    "T27n1545_006:0027a28": "不說之。",
    "T27n1545_006:0027a29": "[0027a29] 云何頂墮。答如有一類。親近善士聽聞正",
    "T27n1545_006:0027b01": "法。如理作意信佛菩提法。是善說增修妙行。",
    "T27n1545_006:0027b02": "色無常。受想行識無常。善施設苦諦。善施",
    "T27n1545_006:0027b03": "設集滅道諦。彼於異時。不親近善士。不聽",
    "T27n1545_006:0027b04": "聞正法。不如理作意。於已得世俗信。退沒破",
    "T27n1545_006:0027b05": "壞移轉亡失。故名頂墮。問何故作此論。答",
    "T27n1545_006:0027b06": "前雖說頂自性。而未說頂云何得云何捨。",
    "T27n1545_006:0027b07": "今欲說之故作此論。親近善士者。謂親近",
    "T27n1545_006:0027b08": "善友。聽聞正法者。謂屬耳聽聞。如理所引。",
    "T27n1545_006:0027b09": "訶毀流轉。讚歎還滅。順瑜伽法。如理作意",
    "T27n1545_006:0027b10": "者。謂自內正解信佛菩提法。是善說增修妙",
    "T27n1545_006:0027b11": "行者。顯信三寶。色無常受想行識無常者。",
    "T27n1545_006:0027b12": "顯信五蘊。善施設苦諦。善施設集滅道諦",
    "T27n1545_006:0027b13": "者。顯信四諦。此中信佛菩提。乃至信善施",
    "T27n1545_006:0027b14": "設道諦。皆共顯示法隨法行。此及前三。即是",
    "T27n1545_006:0027b15": "顯示四預流支。是名得頂。問佛為何等所",
    "T27n1545_006:0027b16": "化有情。於頂位中顯示三寶。復為何等顯",
    "T27n1545_006:0027b17": "示五蘊。又為何等顯示四諦。答為愚寶者",
    "T27n1545_006:0027b18": "顯示三寶。為愚蘊者顯示五蘊。為愚諦者",
    "T27n1545_006:0027b19": "顯示四諦。復次為初業者顯示三寶為已",
    "T27n1545_006:0027b20": "串習者顯示五蘊。為已超作意者顯示四",
    "T27n1545_006:0027b21": "諦復次為鈍根者顯示三寶。為中根者顯",
    "T27n1545_006:0027b22": "示五蘊。為利根者顯示四諦。復次為疑行",
    "T27n1545_006:0027b23": "者顯示三寶。為我慢行者顯示五蘊。為諸",
    "T27n1545_006:0027b24": "邪見損覺慧者顯示四諦。有作是說。為樂",
    "T27n1545_006:0027b25": "廣者顯示三寶。為樂略者顯示四諦。為樂",
    "T27n1545_006:0027b26": "廣略者顯示五蘊。是名三種所為差別。已",
    "T27n1545_006:0027b27": "說得頂。云何捨頂。彼於異時者。謂彼散亂",
    "T27n1545_006:0027b28": "時。不親近善士者。謂親近惡友。不聽聞",
    "T27n1545_006:0027b29": "正法者。謂作意聽聞非理所引。讚歎流轉",
    "T27n1545_006:0027c01": "訶毀還滅。違瑜伽法。不如理作意者。謂",
    "T27n1545_006:0027c02": "自內邪解。於已得世俗信。退沒破壞。移轉亡",
    "T27n1545_006:0027c03": "失者。謂於已得即頂位中。頂等流世俗信。退",
    "T27n1545_006:0027c04": "沒破壞。移轉亡失。",
    "T27n1545_006:0027c05": "[0027c05] 此中尊者。欲令頂墮義得成立故。復引",
    "T27n1545_006:0027c06": "契經為證。如佛即為波羅衍拏摩納婆",
    "T27n1545_006:0027c07": "說。",
    "T27n1545_006:0027c08": " 若人於如是  三法而退失",
    "T27n1545_006:0027c09": " 我說彼等類  應知名頂墮",
    "T27n1545_006:0027c10": "[0027c10] 問何等名為頂墮自性。答頂墮自性是不成",
    "T27n1545_006:0027c11": "就。無覆無記心不相應行蘊所攝。有說信時",
    "T27n1545_006:0027c12": "名得頂。不信時名頂墮。如是則說。不信為",
    "T27n1545_006:0027c13": "頂墮自性。有說諸煩惱纏。能令頂墮。如是",
    "T27n1545_006:0027c14": "則說諸染污法。為頂墮自性。有說若法隨",
    "T27n1545_006:0027c15": "順退彼法。名頂墮。如是則說一切法為頂",
    "T27n1545_006:0027c16": "墮自性。以退頂時一切法皆是退頂。增上緣",
    "T27n1545_006:0027c17": "故。譬喻者言。此但假說無實自性。謂相續",
    "T27n1545_006:0027c18": "中。先成就頂。今時退失。說為頂墮。如何求",
    "T27n1545_006:0027c19": "覓頂墮自性。如人有財名為富者。若賊劫",
    "T27n1545_006:0027c20": "去即名貧人。他問汝貧以何為性。彼答我",
    "T27n1545_006:0027c21": "昔多有珍財。今被劫去唯名貧者。當有",
    "T27n1545_006:0027c22": "何性。又如有人先著衣服。後賊奪去即便",
    "T27n1545_006:0027c23": "露形。他問汝今露形以何為性。彼答我先有",
    "T27n1545_006:0027c24": "衣。今賊奪去。唯露形住。當有何性。又",
    "T27n1545_006:0027c25": "如有人衣服破壞。他問汝衣破壞以何為",
    "T27n1545_006:0027c26": "性。彼答我衣本完今已破壞。唯名衣破。當",
    "T27n1545_006:0027c27": "有何性。如是行者先成就頂今時退失。",
    "T27n1545_006:0027c28": "說名頂墮無別自性。評曰初說為善。此即",
    "T27n1545_006:0027c29": "攝在。復有所餘如是類法。不相應中。不相",
    "T27n1545_006:0028a01": "應行有多種故。",
    "T27n1545_006:0028a02": "[0028a02] 云何煖乃至廣說。問何故名煖。答智於境",
    "T27n1545_006:0028a03": "轉。故有勝智。煖生能燒諸煩惱薪。故名為",
    "T27n1545_006:0028a04": "煖猶如鑽火。上下相依有火。煖生能燒薪",
    "T27n1545_006:0028a05": "等。有說諸有相依故。有墮有智煖生。能令",
    "T27n1545_006:0028a06": "諸有皆悉萎悴。故名為煖。猶如夏時聚花",
    "T27n1545_006:0028a07": "為[卄/積]。花生煖氣還自萎悴。又如夏時積",
    "T27n1545_006:0028a08": "聚糞壤。中生煖氣還自腐爛。有說諸蘊相",
    "T27n1545_006:0028a09": "依故。有墮蘊智煖生。能燒蘊林令其永滅。",
    "T27n1545_006:0028a10": "故名為煖。如竹[竺-二+韋]等相摩煖生。能燒彼林",
    "T27n1545_006:0028a11": "令為灰燼。尊者妙音作如是說。依求解脫",
    "T27n1545_006:0028a12": "有善根生。是聖道日前行前相。故名為煖。",
    "T27n1545_006:0028a13": "如日將出明相先現。復次依求解脫有善",
    "T27n1545_006:0028a14": "根生。是聖道火前行前相。故名為煖。如火",
    "T27n1545_006:0028a15": "將然&#x70DF;為前相。",
    "T27n1545_006:0028a16": "[0028a16] 云何煖。答若於正法毘奈耶中。有少信愛。",
    "T27n1545_006:0028a17": "即信名愛故名信愛。於正法中。有信愛者。",
    "T27n1545_006:0028a18": "說緣道諦信。於毘奈耶中。有信愛者。說緣",
    "T27n1545_006:0028a19": "滅諦信。問此煖善根。具以十六行相。緣四",
    "T27n1545_006:0028a20": "聖諦。何故此中。但說緣滅道諦非苦集耶。",
    "T27n1545_006:0028a21": "答依勝說故。謂四諦中滅道是勝。出生死",
    "T27n1545_006:0028a22": "故。餘如頂中廣說。有說於正法中。有信愛",
    "T27n1545_006:0028a23": "者。說緣三諦信。於毘奈耶中。有信愛者。",
    "T27n1545_006:0028a24": "說緣滅諦信。以煖具緣四聖諦故。問緣滅",
    "T27n1545_006:0028a25": "道諦可爾。是可信事。是生信處。是所歸依。",
    "T27n1545_006:0028a26": "應信愛故。緣苦集諦。云何可爾。煩惱惡行",
    "T27n1545_006:0028a27": "及所得果。猶如糞穢深可厭患。不應於中",
    "T27n1545_006:0028a28": "生信愛故。答信有二種。一者信可。二者信",
    "T27n1545_006:0028a29": "愛。於滅道諦具二種信。於苦集諦雖無",
    "T27n1545_006:0028b01": "信愛而有信可。故緣苦集亦生於信。餘廣",
    "T27n1545_006:0028b02": "說如頂。問諸於正法毘奈耶中。有少信愛",
    "T27n1545_006:0028b03": "者。彼皆得煖耶。答不爾。所以者何。煖是色",
    "T27n1545_006:0028b04": "界定地修地。十六行相所攝善根。此中說有",
    "T27n1545_006:0028b05": "如是信愛。非餘信愛故言不爾。",
    "T27n1545_006:0028b06": "[0028b06] 此中尊者。引經為證。如世尊為馬師井宿",
    "T27n1545_006:0028b07": "二苾芻說。此二愚人。離我正法及毘奈耶。",
    "T27n1545_006:0028b08": "譬如大地去虛空遠。此二愚人。於我正法",
    "T27n1545_006:0028b09": "毘奈耶中。無少分煖。此經文句。雖已隱沒。",
    "T27n1545_006:0028b10": "而作論者以願智力引之為證。問此煖善",
    "T27n1545_006:0028b11": "根殊勝微妙住寂靜地。世尊何故名少分",
    "T27n1545_006:0028b12": "耶。答此於所餘順決擇分。最微小故得少分",
    "T27n1545_006:0028b13": "名。有說此於正法毘奈耶中。觀事不共微小",
    "T27n1545_006:0028b14": "善根。後邊生故說名少分。問諸有未得煖",
    "T27n1545_006:0028b15": "善根者。皆如此二被訶擯耶。答不爾。所以",
    "T27n1545_006:0028b16": "者何。世尊所化。總有三種。一於佛法有意",
    "T27n1545_006:0028b17": "樂。二於佛法息意樂。三於佛法無意樂。",
    "T27n1545_006:0028b18": "此二苾芻於佛正法。全無意樂故佛訶擯。",
    "T27n1545_006:0028b19": "諸如是類亦被訶擯。非餘未得煖善根者。",
    "T27n1545_006:0028b20": "有說此二苾芻捨離親愛歸佛出家。然於",
    "T27n1545_006:0028b21": "正法毘奈耶中。全無信愛可以攝受故佛訶",
    "T27n1545_006:0028b22": "擯。非餘未得煖善根者。即彼經中。世尊先",
    "T27n1545_006:0028b23": "告馬師井宿二苾芻言。吾當為汝說四句",
    "T27n1545_006:0028b24": "法。汝欲知不當恣汝意。二苾芻言。我今",
    "T27n1545_006:0028b25": "何用。知尊法為。問此中何者是四句法。",
    "T27n1545_006:0028b26": "有說四聖諦是。所以者何。彼不見諦造惡",
    "T27n1545_006:0028b27": "行故。有說四念住是。所以者何。彼由顛",
    "T27n1545_006:0028b28": "倒造惡行故。有說四正斷是。所以者何。",
    "T27n1545_006:0028b29": "彼由懈怠造惡行故。有說四神足是。所",
    "T27n1545_006:0028c01": "以者何。彼闕勝德造惡行故。有說四聖種",
    "T27n1545_006:0028c02": "是。所以者何。彼貪利養造惡行故。有說四",
    "T27n1545_006:0028c03": "沙門果是。所以者何。彼實未得四沙門果。",
    "T27n1545_006:0028c04": "而稱我得造惡行故。有說四無量是。所",
    "T27n1545_006:0028c05": "以者何。彼由貪瞋嫉&#x59AC;增上。造惡行故。",
    "T27n1545_006:0028c06": "有說四靜慮是。所以者何。彼由欲界煩惱增",
    "T27n1545_006:0028c07": "上造惡行故。有說四善巧是。謂界善巧。處",
    "T27n1545_006:0028c08": "善巧。緣起善巧。處非處善巧。所以者何。",
    "T27n1545_006:0028c09": "彼愚因果造惡行故。有說即四種順決擇",
    "T27n1545_006:0028c10": "分善根是。所以者何。佛說彼二人無少分",
    "T27n1545_006:0028c11": "煖故。有說即增一阿笈摩中。四法&#x8FF9;是。一",
    "T27n1545_006:0028c12": "無貪法&#x8FF9;。二無瞋法&#x8FF9;。三正念法&#x8FF9;。四正",
    "T27n1545_006:0028c13": "定法&#x8FF9;。有說即雜阿笈摩中。四句法是。如",
    "T27n1545_006:0028c14": "彼頌言。",
    "T27n1545_006:0028c15": " 賢聖法中善言最  二常愛言遠不愛",
    "T27n1545_006:0028c16": " 三常實言離虛誑  四常法言遠非法",
    "T27n1545_006:0028c17": "[0028c17] 如是說者。四聖諦是彼愚諦理背聖教",
    "T27n1545_006:0028c18": "故。問佛深知彼不堪受法。如何以法而恣",
    "T27n1545_006:0028c19": "彼耶。答佛欲自顯無過失故。勿有謂彼",
    "T27n1545_006:0028c20": "無教化者。故造惡行而自毀壞。是以如來",
    "T27n1545_006:0028c21": "舉手告言。諸教化事我皆能作。而汝不受自",
    "T27n1545_006:0028c22": "行邪行。以自損壞非我過也。有說為止",
    "T27n1545_006:0028c23": "釋種不信心故。若不以法而恣彼者。無量",
    "T27n1545_006:0028c24": "釋種生不信心。云何義成。於自親族心",
    "T27n1545_006:0028c25": "懷慳嫉不欲教化。將恐彼人與己相似。",
    "T27n1545_006:0028c26": "由佛以法而恣彼意。是諸釋種不信心息。",
    "T27n1545_006:0028c27": "有說為止外道誹謗業故。若不以法而恣",
    "T27n1545_006:0028c28": "彼者。無量外道便誹謗言。云何名為得大",
    "T27n1545_006:0028c29": "悲者。若諸弟子隨順恭敬便為說法。若諸",
    "T27n1545_006:0029a01": "弟子違逆不敬則不教化。由佛以法而恣",
    "T27n1545_006:0029a02": "彼意。是諸外道誹謗便息。有說令彼證知",
    "T27n1545_006:0029a03": "過在己故。佛以軟語而責彼言。汝本及今",
    "T27n1545_006:0029a04": "恒造惡行。我常教化都不信受。今復為汝",
    "T27n1545_006:0029a05": "欲說法要汝言何用知尊法為。汝之過失",
    "T27n1545_006:0029a06": "汝自為證。有說令彼後時種善根故。佛知",
    "T27n1545_006:0029a07": "彼二。今雖不能受我正法。而命終已生龍",
    "T27n1545_006:0029a08": "趣中。便自憶念昔大悲者。恣我正法而我",
    "T27n1545_006:0029a09": "不受。今生惡趣受諸苦惱。由此便起悔俱",
    "T27n1545_006:0029a10": "善根。以此因緣速脫惡趣。有說為護佛",
    "T27n1545_006:0029a11": "法令不壞故。佛知彼二。從此命終當生",
    "T27n1545_006:0029a12": "龍趣。劇苦所逼作是念言。我從何沒來生",
    "T27n1545_006:0029a13": "於此。即自憶念從人中來。復自念言。昔作",
    "T27n1545_006:0029a14": "何業。便自觀見昔曾出家不能正行墮在",
    "T27n1545_006:0029a15": "此處。次作是念佛不化我故令我今生此",
    "T27n1545_006:0029a16": "惡處。便起瞋恨欲來人中。破窣堵波壞",
    "T27n1545_006:0029a17": "僧伽藍。殺諸苾芻苾芻尼等。令如來法殄滅",
    "T27n1545_006:0029a18": "無餘。當於爾時佛神力故。有如來像住立",
    "T27n1545_006:0029a19": "其前。而告之言。馬師井宿。吾當為汝說四",
    "T27n1545_006:0029a20": "句法。汝欲知不當恣汝意。時二毒龍即便",
    "T27n1545_006:0029a21": "自憶。昔佛亦作如是告我。我時不受是我",
    "T27n1545_006:0029a22": "自咎非如來過。由此因緣瞋纏遂息。生大",
    "T27n1545_006:0029a23": "慚愧護持佛法。由如是等種種因緣。佛以",
    "T27n1545_006:0029a24": "正法而恣彼意。問何故二人作如是說我",
    "T27n1545_006:0029a25": "今何用知尊法為。答彼二自知造諸惡行。",
    "T27n1545_006:0029a26": "非正法器故說是言。彼自思惟於生天論。",
    "T27n1545_006:0029a27": "我尚非器況極微細解脫論耶。有說彼二自",
    "T27n1545_006:0029a28": "知。數犯禁戒。惡行煩惱。損壞相續。焦塼瓦等",
    "T27n1545_006:0029a29": "可令生芽。我等聞法生解脫芽。無有是",
    "T27n1545_006:0029b01": "處故作是說。我今何用知尊法為。有說彼",
    "T27n1545_006:0029b02": "二自知。造作增長惡趣定業故作此言。有",
    "T27n1545_006:0029b03": "說彼二身中惡相現故。謂彼自見於十指端",
    "T27n1545_006:0029b04": "有十道水將欲流出。便作是念我等決定",
    "T27n1545_006:0029b05": "當生龍中。於如是時。何用更知世尊正法。",
    "T27n1545_006:0029b06": "故作是說何用知為。有說佛記彼二。已種",
    "T27n1545_006:0029b07": "獨覺菩提善根。於當來世定成獨覺。彼作",
    "T27n1545_006:0029b08": "是念我等現世。終不能入正性離生得果",
    "T27n1545_006:0029b09": "漏盡。故作是說。我今何用知尊法為。",
    "T27n1545_006:0029b10": "[0029b10] 由此世尊復作是說。此二愚人。離我正法",
    "T27n1545_006:0029b11": "及毘奈耶。譬如大地去虛空遠。此二愚人。",
    "T27n1545_006:0029b12": "於我正法毘奈耶中無少分煖。若諸弟子能",
    "T27n1545_006:0029b13": "以財食供給其師。而共住者。尚不應以&#x9E81;",
    "T27n1545_006:0029b14": "言拒逆。況彼不能以此同住。而作如是違",
    "T27n1545_006:0029b15": "戾語耶。問有多種毘奈耶。謂時毘奈耶。方",
    "T27n1545_006:0029b16": "毘奈耶。種性毘奈耶。家毘奈耶。明毘奈耶。",
    "T27n1545_006:0029b17": "罰罪毘奈耶。犯毘奈耶。聖毘奈耶。貪毘奈",
    "T27n1545_006:0029b18": "耶。瞋毘奈耶。癡毘奈耶。此中意說何毘奈耶。",
    "T27n1545_006:0029b19": "有作是說。此中說罰罪毘奈耶。或有說者。",
    "T27n1545_006:0029b20": "此中說犯毘奈耶。復有說者。此中說聖毘",
    "T27n1545_006:0029b21": "奈耶。如是說者。此中說貪瞋癡毘奈耶。問何",
    "T27n1545_006:0029b22": "故尊者。七門分別。世第一法。頂唯二門。忍",
    "T27n1545_006:0029b23": "之與煖但說自性。答是作論者。意欲爾故。",
    "T27n1545_006:0029b24": "隨彼意欲而作此論。或略或廣不應徵詰。",
    "T27n1545_006:0029b25": "復次如以七門分別世第一法亦應以七",
    "T27n1545_006:0029b26": "門分別餘三。如西方尊者以十七門總分",
    "T27n1545_006:0029b27": "別四種順決擇分。此亦應爾。總以七門分",
    "T27n1545_006:0029b28": "別四種。而不爾者。當知此是有餘之說。復",
    "T27n1545_006:0029b29": "次世第一法。微細難見難可覺知。以不",
    "T27n1545_006:0029c01": "分明不現見故。七門分別。餘三不爾故略",
    "T27n1545_006:0029c02": "說之。復次世第一法。多諸誹謗。故以七門",
    "T27n1545_006:0029c03": "分別遮止。餘三不爾故略分別。復次世第",
    "T27n1545_006:0029c04": "一法。唯一剎那。其相難了須廣分別。餘三",
    "T27n1545_006:0029c05": "相續故略說之。",
    "T27n1545_006:0029c06": "[0029c06] 如是四種順決擇分。謂煖頂忍世第一法。問",
    "T27n1545_006:0029c07": "如是四種自性云何。答皆以五蘊為其自",
    "T27n1545_006:0029c08": "性。尊者妙音作如是說。順決擇分有欲界",
    "T27n1545_006:0029c09": "繫。有色界繫。欲界繫中下者名煖。上者名",
    "T27n1545_006:0029c10": "頂。此二自性唯有四蘊。欲界中無隨轉色",
    "T27n1545_006:0029c11": "故。色界繫中下者名忍。上者名為世第一",
    "T27n1545_006:0029c12": "法。此二自性皆具五蘊。色界中有隨轉色",
    "T27n1545_006:0029c13": "故。如是說者。此四善根皆是色界。定地修",
    "T27n1545_006:0029c14": "地。行聖行法故四自性皆具五蘊。問若此",
    "T27n1545_006:0029c15": "四種。皆色界繫。云何建立四種別耶。答此",
    "T27n1545_006:0029c16": "四善根。雖同色界。而有可動。有不可動。",
    "T27n1545_006:0029c17": "有有留難。有無留難。有可斷有不可斷。",
    "T27n1545_006:0029c18": "有可慮有不可慮。有可退有不可退諸可",
    "T27n1545_006:0029c19": "動有留難。可斷可慮可退。中下者名煖。上",
    "T27n1545_006:0029c20": "者名頂。諸不可動無留離。無斷無慮不可",
    "T27n1545_006:0029c21": "退。中下者名忍。上者名為世第一法。故此",
    "T27n1545_006:0029c22": "四種雖同色界繫。五蘊為自性而有差別",
    "T27n1545_006:0029c23": "如說自性。我物自體相分。本性亦爾。已說",
    "T27n1545_006:0029c24": "自性當說所以。問此何故名順決擇分。答",
    "T27n1545_006:0029c25": "決擇者。謂聖道。如是四種。是順彼分。順",
    "T27n1545_006:0029c26": "彼分中。此四最勝。是故名為順決擇分。即",
    "T27n1545_006:0029c27": "此四種亦名行諦。亦名修治。亦名善根。",
    "T27n1545_006:0029c28": "行諦者。謂以無常等十六行相遊歷四諦",
    "T27n1545_006:0029c29": "故修治者。謂為求聖道修治身器除去穢",
    "T27n1545_006:0030a01": "惡引起聖道故。猶如農夫為求子實修",
    "T27n1545_006:0030a02": "治田地除去穢草此亦如是。善根者。謂聖",
    "T27n1545_006:0030a03": "道涅槃。是真實善。此四與彼為初基本。為",
    "T27n1545_006:0030a04": "安足處故名為根。問此四善根。為有幾品。",
    "T27n1545_006:0030a05": "答總有三品。謂下中上。煖是下品。頂是中。",
    "T27n1545_006:0030a06": "品。忍及世第一法是上品。有說煖有二品。",
    "T27n1545_006:0030a07": "謂下下下中。頂有三品。謂下上中下中中。忍",
    "T27n1545_006:0030a08": "有三品。謂中上上下上中。世第一法唯一",
    "T27n1545_006:0030a09": "品謂上上。若以三品攝之。煖唯下品。頂下",
    "T27n1545_006:0030a10": "中品。忍中上品。世第一法。唯是上品。尊者",
    "T27n1545_006:0030a11": "妙音說曰。煖有三品。頂有六品。忍有八品。",
    "T27n1545_006:0030a12": "世第一法唯上上品。若以三品攝之。煖",
    "T27n1545_006:0030a13": "唯下品。頂下中品。忍通三品。世第一法唯",
    "T27n1545_006:0030a14": "是上品。尊者覺天說曰。煖有三品。謂下下下",
    "T27n1545_006:0030a15": "中下上。頂有三品。謂中下中中中上。忍有",
    "T27n1545_006:0030a16": "二品。謂上下上中。世第一法。唯一品謂上",
    "T27n1545_006:0030a17": "上。若以三品攝之如初說。尊者世友說曰。",
    "T27n1545_006:0030a18": "煖有三品。謂下下下中下上。頂有二品。謂",
    "T27n1545_006:0030a19": "中下中中。忍有三品。謂中上上下上中。世",
    "T27n1545_006:0030a20": "第一法唯一品謂上上。若以三品攝之。煖",
    "T27n1545_006:0030a21": "唯下品。頂唯中品。忍中上品。世第一法唯",
    "T27n1545_006:0030a22": "是上品。問此四善根有何差別。答所說品異。",
    "T27n1545_006:0030a23": "即是差別。復次名亦差別。謂此名煖。乃至",
    "T27n1545_006:0030a24": "此名世第一法。復次念住。為等無間名煖。",
    "T27n1545_006:0030a25": "煖為等無間名頂。頂為等無間。名忍。忍",
    "T27n1545_006:0030a26": "為等無間。名世第一法。如等無間無間趣",
    "T27n1545_006:0030a27": "入。加行亦爾。復次樂別觀蘊名煖。樂別觀",
    "T27n1545_006:0030a28": "寶名頂。樂別觀諦名忍。由此發生世第",
    "T27n1545_006:0030a29": "一法。復次煖止緣諦下愚。頂止緣諦中愚。忍",
    "T27n1545_006:0030b01": "止緣諦上愚。由此發生世第一法。復次煖",
    "T27n1545_006:0030b02": "止緣諦&#x9E81;愚。頂止緣諦中愚。忍止緣諦細",
    "T27n1545_006:0030b03": "愚。由此發生世第一法。復次煖生緣諦下",
    "T27n1545_006:0030b04": "明。頂生緣諦中明。忍生緣諦上明。由此發",
    "T27n1545_006:0030b05": "生世第一法。復次煖生緣諦&#x9E81;明。頂生緣諦",
    "T27n1545_006:0030b06": "中明。忍生緣諦細明。由此發生世第一法。",
    "T27n1545_006:0030b07": "如生明生信亦爾。是謂差別。",
    "T27n1545_006:0030b08": "[0030b08] 順決擇分善根中。煖亦得亦捨。得者由加行",
    "T27n1545_006:0030b09": "故。捨者或由退故。或由越界地故。或由",
    "T27n1545_006:0030b10": "捨眾同分故。捨此煖已。亦作無間業。亦",
    "T27n1545_006:0030b11": "斷善根。亦墮惡趣。有何勝利。能與涅槃",
    "T27n1545_006:0030b12": "作決定因。謂得煖者。如吞鉤魚。已得決定",
    "T27n1545_006:0030b13": "涅槃法故。頂亦得亦捨。得者由加行故。捨",
    "T27n1545_006:0030b14": "者或由退故。或由越界地故。或由捨眾同",
    "T27n1545_006:0030b15": "分故。捨此頂已。亦作無間業。亦墮惡趣。",
    "T27n1545_006:0030b16": "復有何勝利。謂能畢竟不斷善根。問若爾",
    "T27n1545_006:0030b17": "天授應未得頂。彼起邪見斷善根故。伽",
    "T27n1545_006:0030b18": "他所說。當云何通。如說。",
    "T27n1545_006:0030b19": " 愚夫眾所識  是名為失利",
    "T27n1545_006:0030b20": " 白法皆滅壞  應知從頂墮",
    "T27n1545_006:0030b21": "[0030b21] 此頌世尊。為天授說。是則天授。從頂退已。",
    "T27n1545_006:0030b22": "而斷善根。云何乃言。捨此頂已。必不斷善。",
    "T27n1545_006:0030b23": "答依未得退說頂墮言。提婆達多。已修得",
    "T27n1545_006:0030b24": "煖。不久得頂。著名利故還退失煖。復斷",
    "T27n1545_006:0030b25": "善根於頂應得而不得故。說名頂墮非已",
    "T27n1545_006:0030b26": "得退。有作是說。世尊如頂於佛作惡。而",
    "T27n1545_006:0030b27": "墮惡趣。故名頂墮。有餘師說佛法如頂。",
    "T27n1545_006:0030b28": "彼壞佛法便自退落。故名頂墮。忍亦得亦",
    "T27n1545_006:0030b29": "捨。得者由加行故。捨者或由越界地故。或",
    "T27n1545_006:0030c01": "由捨眾同分故。不由退故。復有何勝利。",
    "T27n1545_006:0030c02": "謂畢竟不退。不作無間業。不墮惡趣。世第",
    "T27n1545_006:0030c03": "一法。亦得亦捨。得者由加行故。捨者由越",
    "T27n1545_006:0030c04": "界地故。不由退故。亦不由捨眾同分故。",
    "T27n1545_006:0030c05": "復有何勝利。能為等無間。入正性離生。有",
    "T27n1545_006:0030c06": "餘師說。煖亦得亦捨如前說。捨此煖已。亦",
    "T27n1545_006:0030c07": "作無間業。亦墮惡趣。有何勝利。能與涅槃",
    "T27n1545_006:0030c08": "作決定因。及能畢竟不斷善根。若爾天授",
    "T27n1545_006:0030c09": "應未得煖。彼起邪見斷善根故。頂亦得",
    "T27n1545_006:0030c10": "亦捨如前說。捨此頂已亦墮惡趣。復有",
    "T27n1545_006:0030c11": "何勝利。不作無間業。忍亦得亦捨如前說。",
    "T27n1545_006:0030c12": "復有何勝利。畢竟不退。不墮惡趣。不執",
    "T27n1545_006:0030c13": "著我。問若爾鄔波離室利&#x6BF1;多。指鬘諦語等。",
    "T27n1545_006:0030c14": "應未得忍。彼執有我。抗拒佛故。答彼",
    "T27n1545_006:0030c15": "欲論議。假立有我。實不執著。世第一法。得",
    "T27n1545_006:0030c16": "捨等事。皆如前說。"
}