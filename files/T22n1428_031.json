{
    "T22n1428_031:0779a02": "四分律卷第三十一(二分之十)",
    "T22n1428_031:0779a04": "姚秦罽賓三藏佛陀耶舍",
    "T22n1428_031:0779a05": "共竺佛念等譯",
    "T22n1428_031:0779a06": "受戒揵度之一",
    "T22n1428_031:0779a07": "我曾聞有作如是說：古昔有王最初出世，",
    "T22n1428_031:0779a08": "名大人，眾所舉。時王有太子，名善王。善王",
    "T22n1428_031:0779a09": "有太子，名樓夷。樓夷王有子，名曰齊。齊",
    "T22n1428_031:0779a10": "王有子，名曰頂生。頂生王有子，名遮羅。",
    "T22n1428_031:0779a11": "遮羅王有子，名跋遮羅。跋遮羅王有子，名",
    "T22n1428_031:0779a12": "微。微王有子，名微驎陀羅。微驎陀羅王有",
    "T22n1428_031:0779a13": "子，名鞞醯梨肆。鞞醯梨肆王有子，名舍",
    "T22n1428_031:0779a14": "迦陀。舍迦陀王有子，名樓脂。樓脂王有子，",
    "T22n1428_031:0779a15": "名修樓脂。修樓脂王有子，名波羅那。波羅",
    "T22n1428_031:0779a16": "那王有子，名摩訶波羅那。舉訶波羅那王有",
    "T22n1428_031:0779a17": "子，名貴舍。貴舍王有子，名摩呵貴舍。摩呵",
    "T22n1428_031:0779a18": "貴舍王有子，名善現。善現王有子，名大善",
    "T22n1428_031:0779a19": "現。大善現王有子，名無憂。無憂王有子，名",
    "T22n1428_031:0779a20": "光明。光明王有子，名梨那。梨那王有子，名",
    "T22n1428_031:0779a21": "彌羅。彌羅王有子，名末羅。末羅王有子，名",
    "T22n1428_031:0779a22": "精進力。精進力王有子，名牢車。牢車王有",
    "T22n1428_031:0779a23": "子，名十車。十車王有子，名百車。百車王有",
    "T22n1428_031:0779a24": "子，名堅弓。堅弓王有子，名十弓。十弓王有",
    "T22n1428_031:0779a25": "子，名百弓。百弓王有子，名能師子。能師子",
    "T22n1428_031:0779a26": "王有子，名真闍。從真闍王次第已來有十",
    "T22n1428_031:0779a27": "轉輪聖王種族：一名伽[少/兔]支，二名多樓毘",
    "T22n1428_031:0779a28": "帝，三名阿濕卑，四名乾陀羅，五名伽陵迦，",
    "T22n1428_031:0779a29": "六名瞻鞞，七名拘羅婆，八名般闍羅，九名",
    "T22n1428_031:0779b01": "彌悉梨，十名懿師摩。伽[少/兔]支次第相承五王，",
    "T22n1428_031:0779b02": "多樓毘帝次第五王，阿濕卑七王，乾陀羅",
    "T22n1428_031:0779b03": "八王，伽陵迦九王，瞻鞞十四王，拘羅婆三",
    "T22n1428_031:0779b04": "十一王，般闍羅三十二王，彌悉梨次第八萬",
    "T22n1428_031:0779b05": "四千王。懿師摩王次第百王，從懿師摩王後，",
    "T22n1428_031:0779b06": "有王名大善生。大善生王有子，名懿師摩。",
    "T22n1428_031:0779b07": "懿師摩王有子，名憂羅陀。憂羅陀有子，",
    "T22n1428_031:0779b08": "名瞿羅。瞿羅有子，名尼浮羅。尼浮羅有子，",
    "T22n1428_031:0779b09": "名師子頰。師子頰有子，名悅頭檀。悅頭檀",
    "T22n1428_031:0779b10": "有子，名菩薩。菩薩有子，名羅睺羅。北方國",
    "T22n1428_031:0779b11": "界雪山側釋種子，生處豪族父母真正，眾相",
    "T22n1428_031:0779b12": "具足。適生已時，諸相師婆羅門皆共占相，記",
    "T22n1428_031:0779b13": "言：「大王！此兒有三十二大人之相，有此相",
    "T22n1428_031:0779b14": "者必趣二道，終無差錯。若不出家，當為剎",
    "T22n1428_031:0779b15": "利水澆頂轉輪聖王，能勝一切，主四天下，",
    "T22n1428_031:0779b16": "名為法王，為眾生故而作自在，七寶具足。",
    "T22n1428_031:0779b17": "所謂七寶者：一輪寶，二象寶，三馬寶，四珠寶，",
    "T22n1428_031:0779b18": "五玉女寶，六主藏臣寶，七典兵寶。有千子滿",
    "T22n1428_031:0779b19": "足雄猛勇健，能却眾敵，從海內諸地不加",
    "T22n1428_031:0779b20": "刀杖，自以己力正法治化，無所畏懼而",
    "T22n1428_031:0779b21": "行王事，所為自在不為怯弱。若當出家入",
    "T22n1428_031:0779b22": "非家者，當成無上正真等正覺、明行足、為善",
    "T22n1428_031:0779b23": "逝、世間解、無上士、調御丈夫、天人師、佛、世尊。",
    "T22n1428_031:0779b24": "彼於魔眾、梵眾、沙門、婆羅門眾、天及人眾，自",
    "T22n1428_031:0779b25": "身作證而自娛樂，與眾生說法，上善、中善、",
    "T22n1428_031:0779b26": "下善，有義味具足，開現梵行。」時摩竭王洴",
    "T22n1428_031:0779b27": "沙，備慮邊國，遣人處處衛邏。時王聞邏人所",
    "T22n1428_031:0779b28": "說，北方國界雪山側有釋種子，生處豪族父",
    "T22n1428_031:0779b29": "母真正，有三十二大人之相，相師占相，如",
    "T22n1428_031:0779c01": "上所說。時邏人往至王所，白王言：「大王當",
    "T22n1428_031:0779c02": "知，北方國界雪山側，有釋種子，生處豪族",
    "T22n1428_031:0779c03": "父母真正，有三十二大人相，如上所說。王今",
    "T22n1428_031:0779c04": "宜設方便除去彼人，若不爾者，恐後必為",
    "T22n1428_031:0779c05": "王作害，亡國失土將由此起。」王報言：「何",
    "T22n1428_031:0779c06": "得除去？若彼不出家者，當為剎帝利水澆",
    "T22n1428_031:0779c07": "頂轉輪聖王，七寶具足領四天下，所為自",
    "T22n1428_031:0779c08": "在無所怯弱，我當臣屬給使。設當出家學",
    "T22n1428_031:0779c09": "道者，必成無上至真等正覺，為人說法，上",
    "T22n1428_031:0779c10": "中下言悉善，我當為其作弟子。」爾時菩薩",
    "T22n1428_031:0779c11": "漸漸長大，諸根具足，於閑靜處作是念：",
    "T22n1428_031:0779c12": "「今觀此世間甚為苦惱，有生、有老、有病、有",
    "T22n1428_031:0779c13": "死，死此生彼，以此身故，不盡苦際。如",
    "T22n1428_031:0779c14": "是苦身何可得盡？」時菩薩年少，髮紺青色",
    "T22n1428_031:0779c15": "顏貌殊特，年壯盛時心不樂欲，父母愁憂涕",
    "T22n1428_031:0779c16": "泣，不欲令出家學道。時菩薩強違父母，輒",
    "T22n1428_031:0779c17": "自剃鬚髮著袈裟捨家入非家。爾時菩薩",
    "T22n1428_031:0779c18": "漸漸遊行，從摩竭國界往至羅閱城，於彼",
    "T22n1428_031:0779c19": "止宿。明日清旦，著袈裟持鉢，入羅閱城",
    "T22n1428_031:0779c20": "乞食，顏貌端正，屈申俯仰行步庠序，視前直",
    "T22n1428_031:0779c21": "進不左右顧眄，著衣持鉢入羅閱城乞食。",
    "T22n1428_031:0779c22": "時摩竭王在高樓上，諸臣前後圍遶。王遙",
    "T22n1428_031:0779c23": "見菩薩入城乞食，屈申俯仰行步庠序，視前",
    "T22n1428_031:0779c24": "直進不左右顧眄。見已即向諸大臣，以偈",
    "T22n1428_031:0779c25": "讚曰：",
    "T22n1428_031:0779c26": "「汝等觀彼容，　　聖行為最勝；",
    "T22n1428_031:0779c27": "　相好甚嚴好，　　非是下賤人，",
    "T22n1428_031:0779c28": "　諦視不顧眄，　　視地而前進。」",
    "T22n1428_031:0779c29": "　王即遣信問，　　比丘欲所詣？",
    "T22n1428_031:0780a01": "　王所遣使人，　　隨逐比丘後；",
    "T22n1428_031:0780a02": "　比丘欲所至，　　造詣何所宿？",
    "T22n1428_031:0780a03": "　家家遍乞已，　　諸根寂然定，",
    "T22n1428_031:0780a04": "　鉢飯速滿已，　　志意常悅豫。",
    "T22n1428_031:0780a05": "　時乞食得已，　　聖還出城住；",
    "T22n1428_031:0780a06": "　山名班荼婆，　　當於彼止宿。",
    "T22n1428_031:0780a07": "　已知彼宿處，　　一使在邊住；",
    "T22n1428_031:0780a08": "　一使速還返，　　白王如是事。",
    "T22n1428_031:0780a09": "　大王此比丘，　　今宿班荼山；",
    "T22n1428_031:0780a10": "　坐臥如師子，　　如虎在於山。",
    "T22n1428_031:0780a11": "　王聞彼使言，　　即嚴好象乘；",
    "T22n1428_031:0780a12": "　眾人共尋從，　　即往禮菩薩。",
    "T22n1428_031:0780a13": "　到彼問訊已，　　却在一面坐；",
    "T22n1428_031:0780a14": "　共相問訊已，　　復作如是說：",
    "T22n1428_031:0780a15": "「今觀年盛壯，　　眾行甚清淨；",
    "T22n1428_031:0780a16": "　應乘此大乘，　　群臣侍從好。",
    "T22n1428_031:0780a17": "　顏貌甚端正，　　必從剎利生；",
    "T22n1428_031:0780a18": "　我今與汝對，　　願說所生處。」",
    "T22n1428_031:0780a19": "「有國大王治，　　今在雪山北；",
    "T22n1428_031:0780a20": "　父姓名為日，　　生處名釋迦。",
    "T22n1428_031:0780a21": "　財寶技術具，　　父母俱真正；",
    "T22n1428_031:0780a22": "　捨彼行學道，　　不樂處五欲。",
    "T22n1428_031:0780a23": "　觀欲多眾惱，　　出離永安隱；",
    "T22n1428_031:0780a24": "　要求滅欲處，　　是我心所樂。」",
    "T22n1428_031:0780a25": "時王語太子言：「今可於此住，當分半國",
    "T22n1428_031:0780a26": "相與。」菩薩報言：「我不從此語。」時王復重語",
    "T22n1428_031:0780a27": "言：「汝可作大王，我今舉國一切所有，及脫",
    "T22n1428_031:0780a28": "此寶冠相與，可居王位治化，我當為臣。」",
    "T22n1428_031:0780a29": "時菩薩報言：「我捨轉輪王位出家學道，豈",
    "T22n1428_031:0780b01": "可貪於邊國王位而處俗耶？王今當知，猶",
    "T22n1428_031:0780b02": "如有人曾見大海水，後見牛迹水，豈可生",
    "T22n1428_031:0780b03": "染著心！此亦如是，豈可捨轉輪王位習粟",
    "T22n1428_031:0780b04": "散小王位？此事不然。」時王前白言：「若成無",
    "T22n1428_031:0780b05": "上道者，先詣羅閱城與我相見。」菩薩報言：",
    "T22n1428_031:0780b06": "「可爾。」爾時王即從座起，禮菩薩足遶三匝而",
    "T22n1428_031:0780b07": "去。時有人名阿藍迦藍，於眾人中為師首，",
    "T22n1428_031:0780b08": "與諸弟子說不用處定。時菩薩至阿藍迦",
    "T22n1428_031:0780b09": "藍所問言：「汝今以何等法，與諸弟子說令",
    "T22n1428_031:0780b10": "得證？」報言：「瞿曇！我與諸弟子說不用處定，",
    "T22n1428_031:0780b11": "令其得證。」時菩薩便作是念：「阿藍迦藍而無",
    "T22n1428_031:0780b12": "有信，我今有信。阿藍迦藍無有精進，我今",
    "T22n1428_031:0780b13": "有精進。藍無智慧，我有智慧。藍今以此法",
    "T22n1428_031:0780b14": "得證，而況我不靜坐思惟以證智慧，我今",
    "T22n1428_031:0780b15": "寧可勤精進證此法耶？」彼即勤精進，不久",
    "T22n1428_031:0780b16": "得證此法。時菩薩得證已，往阿藍迦藍所",
    "T22n1428_031:0780b17": "語言：「汝但證此不用處定為人說耶？」報言：",
    "T22n1428_031:0780b18": "「我正有此法，更無有餘。」菩薩報言：「我亦證",
    "T22n1428_031:0780b19": "此不用處定，而不為人說。」阿藍迦藍問言：",
    "T22n1428_031:0780b20": "「瞿曇！汝正有此不用處定，而不為人說耶？」",
    "T22n1428_031:0780b21": "「我亦證不用處定，為人說。瞿曇！如我所知",
    "T22n1428_031:0780b22": "汝亦知之，汝所知者我亦知之，汝似我我",
    "T22n1428_031:0780b23": "似汝。瞿曇！寧可共知僧事耶？」時阿藍迦藍",
    "T22n1428_031:0780b24": "極生歡喜恭敬心，承事菩薩，以之為匹，正",
    "T22n1428_031:0780b25": "與我等。時菩薩復作是念：「此不用處定，非",
    "T22n1428_031:0780b26": "息滅、非去欲、非滅盡、非休息、非成等正",
    "T22n1428_031:0780b27": "覺、非沙門、非得涅槃永寂之處。」不樂此",
    "T22n1428_031:0780b28": "法，便捨阿藍迦藍而去，更求勝法。時有欝",
    "T22n1428_031:0780b29": "頭藍子，處大眾中而為師首。其師命終後，",
    "T22n1428_031:0780c01": "教師諸弟子與說有想無想定。時菩薩往",
    "T22n1428_031:0780c02": "欝頭藍子所問言：「汝師以何等法教諸弟",
    "T22n1428_031:0780c03": "子？」報言：「我師以有想無想定教諸弟子。」時",
    "T22n1428_031:0780c04": "菩薩念言：「藍今無信，而我有信。藍無精進，",
    "T22n1428_031:0780c05": "我有精進。藍無智慧，我有智慧。藍證此法",
    "T22n1428_031:0780c06": "而為人說，況我不證此法。我今寧可勤精",
    "T22n1428_031:0780c07": "進證此法。」即勤精進，不久得證此法。時菩",
    "T22n1428_031:0780c08": "薩往至欝頭藍弗所問言：「汝正有此有想無",
    "T22n1428_031:0780c09": "想定，更有餘法耶？」報言：「瞿曇！我正有此法，",
    "T22n1428_031:0780c10": "更無餘法。」菩薩報言：「我亦證此有想無想",
    "T22n1428_031:0780c11": "定。」彼問菩薩言：「汝正有此有想無想定耶？",
    "T22n1428_031:0780c12": "我師藍亦有此有想無想定作證，我師知者",
    "T22n1428_031:0780c13": "汝亦知之，汝所知者藍亦知之，汝似藍藍",
    "T22n1428_031:0780c14": "似汝。瞿曇！今可共知僧事。」時欝頭藍子極",
    "T22n1428_031:0780c15": "發歡喜心，承事菩薩，推著師處，而師事之。",
    "T22n1428_031:0780c16": "爾時菩薩復作是念：「我觀此有想無想定",
    "T22n1428_031:0780c17": "處，非息滅、非無欲、非休息、非滅盡、非沙",
    "T22n1428_031:0780c18": "門、非涅槃永寂之處。」不樂此法，便捨欝頭",
    "T22n1428_031:0780c19": "藍子而去更求勝法。時菩薩更求勝法者，",
    "T22n1428_031:0780c20": "即無上休息法也。從摩竭界遊化南至象",
    "T22n1428_031:0780c21": "頭山，詣欝毘羅大將村中，見一淨地，平正",
    "T22n1428_031:0780c22": "嚴好甚可娛樂，生草柔軟悉皆右旋，浴池清",
    "T22n1428_031:0780c23": "涼流水清淨，園林茂好。周遍觀之，左右村落",
    "T22n1428_031:0780c24": "人民眾多，見已便生念言：「夫為族姓子，欲",
    "T22n1428_031:0780c25": "求斷結處，此是好處。我今求斷結處，此處",
    "T22n1428_031:0780c26": "即是。我今寧可於此處坐而斷結使。」時有",
    "T22n1428_031:0780c27": "五人追逐菩薩，念言：「若菩薩成道，當與我",
    "T22n1428_031:0780c28": "等說法。」爾時欝鞞羅有四女：一名婆羅、二",
    "T22n1428_031:0780c29": "名欝婆羅、三名孫陀羅、四名金婆伽羅，皆",
    "T22n1428_031:0781a01": "繫心菩薩所：「若使菩薩出家學道，我等當",
    "T22n1428_031:0781a02": "為弟子。若菩薩不出家學道，在家習俗者，",
    "T22n1428_031:0781a03": "我等為妻妾。」時菩薩即於彼處六年苦行，",
    "T22n1428_031:0781a04": "雖爾猶不證增上聖智勝法。爾時菩薩自",
    "T22n1428_031:0781a05": "念：「昔在父王田上坐閻浮樹下，除去欲心惡",
    "T22n1428_031:0781a06": "不善法，有覺有觀喜樂一心，遊戲初禪。」時菩",
    "T22n1428_031:0781a07": "薩復作是念：「頗有如此道可從得盡苦",
    "T22n1428_031:0781a08": "原耶？」復作是念：「如此道能盡苦原。」時菩薩",
    "T22n1428_031:0781a09": "即以精進力修習此智，從此道得盡苦",
    "T22n1428_031:0781a10": "原。時菩薩復作是念：「頗因欲不善法得樂",
    "T22n1428_031:0781a11": "法不？」復作是念：「不由欲不善法得樂法。」",
    "T22n1428_031:0781a12": "復作是念：「頗有習無欲捨不善法得樂",
    "T22n1428_031:0781a13": "法耶？然我不由此自苦身得樂法，我今寧",
    "T22n1428_031:0781a14": "可食少飯[麩夫+少]得充氣力耶？」爾時菩薩於",
    "T22n1428_031:0781a15": "異時食少飯[麩夫+少]，得充氣力。時菩薩食少食",
    "T22n1428_031:0781a16": "時，五人各各厭捨而去，自相謂言：「此瞿曇沙",
    "T22n1428_031:0781a17": "門狂惑失道，豈有真實道耶？」時菩薩氣力",
    "T22n1428_031:0781a18": "已充，復詣尼連禪水側，入水洗浴身已出",
    "T22n1428_031:0781a19": "水上岸，往菩提樹下。時去樹不遠，有一人",
    "T22n1428_031:0781a20": "刈草名曰吉安。菩薩前至此人所語言：「我",
    "T22n1428_031:0781a21": "今須草，見惠少多。」吉安報曰：「甚善！不為愛",
    "T22n1428_031:0781a22": "惜。」即授草與菩薩。菩薩持草更詣一吉祥",
    "T22n1428_031:0781a23": "樹下，自敷而坐，直身正意繫念在前。時菩薩",
    "T22n1428_031:0781a24": "除欲愛惡不善法，有覺有觀喜樂一心，遊戲",
    "T22n1428_031:0781a25": "初禪，是謂菩薩最初得勝善法。何以故？由",
    "T22n1428_031:0781a26": "繫意專念不放逸故。時菩薩除有覺有觀，",
    "T22n1428_031:0781a27": "得內信喜樂一心念無覺無觀，遊戲二禪，是",
    "T22n1428_031:0781a28": "謂菩薩得此二勝善法。何以故？由繫意專",
    "T22n1428_031:0781a29": "念不放逸故。時菩薩除去喜身受快樂，得",
    "T22n1428_031:0781b01": "聖智所見護念樂，遊戲三禪，是謂菩薩",
    "T22n1428_031:0781b02": "得三勝法。何以故？由繫意專念不放逸故。",
    "T22n1428_031:0781b03": "時菩薩已捨苦樂，先已去憂喜，無苦無樂",
    "T22n1428_031:0781b04": "護念清淨，遊戲四禪，是謂菩薩得此四勝",
    "T22n1428_031:0781b05": "法。何以故？由繫意專念不放逸故。時菩薩",
    "T22n1428_031:0781b06": "得此定意，諸結使除盡，清淨無瑕穢，所行",
    "T22n1428_031:0781b07": "柔軟住堅固處，證宿命智。自識宿命一生、",
    "T22n1428_031:0781b08": "二生、三生、四生、五生、十生、二十生、三十生、四",
    "T22n1428_031:0781b09": "十生、五十生、百生、千生、百千生、無數百生、無",
    "T22n1428_031:0781b10": "數千生、無數百千生、劫成劫敗、無數劫成",
    "T22n1428_031:0781b11": "無數劫敗、無數劫成敗，我曾生某處，字某姓",
    "T22n1428_031:0781b12": "某如是生，食如是食，壽命如是，壽命限齊",
    "T22n1428_031:0781b13": "如是，住世長短如是，受如是苦樂，從彼",
    "T22n1428_031:0781b14": "終生彼，從彼終復生彼，從彼終生此，如是",
    "T22n1428_031:0781b15": "相貌，識無數宿命事。時菩薩於初夜得此",
    "T22n1428_031:0781b16": "初明，無明盡明生，闇盡光生，所謂宿命通證。",
    "T22n1428_031:0781b17": "何以故？由精進不放逸故。時菩薩復以三",
    "T22n1428_031:0781b18": "昧定意清淨，無瑕無結使，眾垢已盡，所行",
    "T22n1428_031:0781b19": "柔軟，住堅固處，知眾生生者死者。以清淨",
    "T22n1428_031:0781b20": "天眼觀見眾生，生者死者、善色惡色、善趣",
    "T22n1428_031:0781b21": "惡趣、若貴若賤，隨眾生所造行，皆悉知之。",
    "T22n1428_031:0781b22": "即自察知，此眾生身行惡、口行惡、意行惡，",
    "T22n1428_031:0781b23": "邪見誹謗賢聖，造邪見業報，身壞命終，墮",
    "T22n1428_031:0781b24": "地獄畜生餓鬼中。復觀眾生身行善、口行",
    "T22n1428_031:0781b25": "善、意行善，正見不誹謗賢聖，造正見業報，",
    "T22n1428_031:0781b26": "身壞命終，生天上人中。如是天眼清淨，觀",
    "T22n1428_031:0781b27": "見眾生生者死者隨所造行，是謂菩薩中夜",
    "T22n1428_031:0781b28": "得此第二明。無明盡明生，闇盡光生，是謂",
    "T22n1428_031:0781b29": "見眾生天眼智。何以故？由精進不放逸故。",
    "T22n1428_031:0781c01": "時菩薩得如是清淨定意，諸結除盡，清淨無",
    "T22n1428_031:0781c02": "瑕，所行柔軟，所住堅固，得漏盡智而現在",
    "T22n1428_031:0781c03": "前。心緣漏盡智，如實諦知苦、知苦集、知苦",
    "T22n1428_031:0781c04": "盡、知苦盡向道，以得聖諦。如實知之，如",
    "T22n1428_031:0781c05": "實知漏，知漏集，漏盡向道如實知之。彼作",
    "T22n1428_031:0781c06": "如是知如是觀，於欲漏意解脫，有漏意解",
    "T22n1428_031:0781c07": "脫，無明漏意解脫。已解脫得解脫智，我生已",
    "T22n1428_031:0781c08": "盡，梵行已立，所作已辦，更不復受生。是謂",
    "T22n1428_031:0781c09": "菩薩後夜獲此三明。無明盡明生，闇盡光生，",
    "T22n1428_031:0781c10": "是謂漏盡智。何以故？由如來、至真、等正覺，",
    "T22n1428_031:0781c11": "發起此智得無礙解脫故。爾時世尊，於",
    "T22n1428_031:0781c12": "彼處盡一切漏，除一切結使。即於菩提樹",
    "T22n1428_031:0781c13": "下結加趺坐，七日不動，受解脫樂。爾時世",
    "T22n1428_031:0781c14": "尊，過七日已，從定意起，於七日中未有",
    "T22n1428_031:0781c15": "所食。時有二賈客兄弟二人：一名瓜、二",
    "T22n1428_031:0781c16": "名優波離，將五百乘車載財寶，去菩提",
    "T22n1428_031:0781c17": "樹不遠而過。時樹神篤信於佛，曾與此二",
    "T22n1428_031:0781c18": "賈客舊知識，欲令彼得度，即往至賈人",
    "T22n1428_031:0781c19": "所語言：「汝等知不？釋迦文佛如來等正覺，",
    "T22n1428_031:0781c20": "於七日中具足諸法。於七日中未有所",
    "T22n1428_031:0781c21": "食，汝等可以蜜[麩夫+少]奉獻如來，令汝等長夜",
    "T22n1428_031:0781c22": "得利善安隱快樂。」爾時兄弟二人，聞樹神",
    "T22n1428_031:0781c23": "語已歡喜，即持蜜[麩夫+少]往詣道樹。遙見如來",
    "T22n1428_031:0781c24": "顏貌殊異，諸根寂定最上調伏，如被調象",
    "T22n1428_031:0781c25": "無有卒暴，如水澄靜無有塵穢，見已發",
    "T22n1428_031:0781c26": "歡喜心。於如來所前至佛所，頭面禮足",
    "T22n1428_031:0781c27": "在一面立。時二人白世尊言：「今奉獻蜜[麩夫+少]，",
    "T22n1428_031:0781c28": "慈愍納受。」時世尊復作如是念：「今此二人奉",
    "T22n1428_031:0781c29": "獻蜜[麩夫+少]，當以何器受之？」復作是言：「過去",
    "T22n1428_031:0782a01": "諸佛、如來、至真、等正覺，以何物受食？諸佛世",
    "T22n1428_031:0782a02": "尊不以手受食也。」時四天王立在左右，知",
    "T22n1428_031:0782a03": "佛所念，往至四方，各各人取一石鉢，奉上",
    "T22n1428_031:0782a04": "世尊，白言：「願以此鉢，受彼賈人[麩夫+少]蜜。」時世",
    "T22n1428_031:0782a05": "尊慈愍故，即受四天王鉢，令合為一，受彼",
    "T22n1428_031:0782a06": "賈人[麩夫+少]蜜。受彼賈人[麩夫+少]蜜已，以此勸喻，而",
    "T22n1428_031:0782a07": "開化之。即呪願言：",
    "T22n1428_031:0782a08": "「所為布施者，　　必獲其利義；",
    "T22n1428_031:0782a09": "　若為樂故施，　　後必得安樂。",
    "T22n1428_031:0782a10": "「汝等賈人！今可歸依佛、歸依法。」即受佛",
    "T22n1428_031:0782a11": "教，言：「大德！我今歸依佛、歸依法。」是為優婆",
    "T22n1428_031:0782a12": "塞中最初受二歸依，是賈客兄弟二人為",
    "T22n1428_031:0782a13": "首。時二賈人白佛言：「我今從此欲還本",
    "T22n1428_031:0782a14": "生處，若至彼間當云何作福？何所禮敬供",
    "T22n1428_031:0782a15": "養？」時世尊知彼至意，即與髮爪語言：「汝等",
    "T22n1428_031:0782a16": "持此往彼作福禮敬供養。」時賈人雖得髮",
    "T22n1428_031:0782a17": "爪，不能至心供養，言：「此髮爪，世人所賤除",
    "T22n1428_031:0782a18": "棄之法，云何世尊持與我等供養？」時世尊",
    "T22n1428_031:0782a19": "知賈人心中所念，即語賈人言：「汝等莫",
    "T22n1428_031:0782a20": "於如來髮爪所生毛髮許懈慢心，亦莫言",
    "T22n1428_031:0782a21": "世人所賤，云何如來使我供養？賈人當",
    "T22n1428_031:0782a22": "知！普天世界魔眾、梵眾、沙門、婆羅門、眾天及",
    "T22n1428_031:0782a23": "人，於如來髮爪興供養恭敬，令一切諸天",
    "T22n1428_031:0782a24": "世人魔眾、梵眾，及沙門婆羅門眾，得其功德",
    "T22n1428_031:0782a25": "不可稱計。」賈人白佛言：「設供養此髮爪，",
    "T22n1428_031:0782a26": "有何證驗？」佛告賈人言：「過去久遠世時，有",
    "T22n1428_031:0782a27": "王名曰勝怨，統領閻浮提。爾時閻浮提內，",
    "T22n1428_031:0782a28": "米穀豐熟人民熾盛，土地極樂。有八萬四千",
    "T22n1428_031:0782a29": "城郭，有五十五億村，有六萬小國土。時勝",
    "T22n1428_031:0782b01": "怨王所住治城，名蓮花，東西十二由旬，南北",
    "T22n1428_031:0782b02": "七由旬，土地豐熟，米穀平賤，人民熾盛，國",
    "T22n1428_031:0782b03": "土安樂，園林茂盛，城塹牢固，浴池清涼，眾",
    "T22n1428_031:0782b04": "事具足，街陌相當。賈人當知！時王勝怨，有",
    "T22n1428_031:0782b05": "婆羅門為大臣，名曰提閻浮婆提。是王少",
    "T22n1428_031:0782b06": "小周旋，極相親厚。後於異時，王即分半國",
    "T22n1428_031:0782b07": "與此大臣。時彼大臣所得國分，即於中更",
    "T22n1428_031:0782b08": "起城郭，東西長十二由旬，南北廣七由旬，米",
    "T22n1428_031:0782b09": "穀豐賤人民熾盛，國土安樂園林茂盛，城塹",
    "T22n1428_031:0782b10": "牢固浴池清涼，眾事具足街陌相當。城名提",
    "T22n1428_031:0782b11": "婆跋提，勝彼蓮花城邑。「賈人當知！其王無",
    "T22n1428_031:0782b12": "有繼嗣。以無嗣故，向諸神祀泉流、山原、河",
    "T22n1428_031:0782b13": "水、浴池，滿善神、寶善神，日月、帝釋、梵天、火神、",
    "T22n1428_031:0782b14": "風神、水神、魔醯首羅神、園神、林神、市神、四徼",
    "T22n1428_031:0782b15": "巷神、鬼子母城神、天祀福神祀，所在求請：",
    "T22n1428_031:0782b16": "『願生男兒。』於異時王第一夫人懷妊，婦人",
    "T22n1428_031:0782b17": "有三種智慧，如實不虛：一自知有娠，二",
    "T22n1428_031:0782b18": "自知從某甲許得，三知男子有愛心於我。",
    "T22n1428_031:0782b19": "時彼夫人，往白王言：『大王當知！我今懷妊。』",
    "T22n1428_031:0782b20": "王報言：『大善！』即勅左右，供給供養第一飲",
    "T22n1428_031:0782b21": "食衣服臥具，一切所須皆加一倍。至十月滿",
    "T22n1428_031:0782b22": "已生一男兒，端正無比世之希有。始生在",
    "T22n1428_031:0782b23": "地無人扶侍，自行七步而說此言：『我於天",
    "T22n1428_031:0782b24": "上世間最上最尊，我當度一切眾生生老病",
    "T22n1428_031:0782b25": "死苦。』即號曰定光菩薩。賈人當知！爾時國",
    "T22n1428_031:0782b26": "王，即命婆羅門中善明相法者告言：『汝等",
    "T22n1428_031:0782b27": "當知，我夫人生一男兒，顏貌端正世之希",
    "T22n1428_031:0782b28": "有，始生出胎無人扶侍，自行七步而說此",
    "T22n1428_031:0782b29": "言：「我於天上世間最上最尊，能度一切眾",
    "T22n1428_031:0782c01": "生生老病死苦。」汝等善明相法，與我占相。』",
    "T22n1428_031:0782c02": "時相師白王言：『願王出此兒令我等相之。』",
    "T22n1428_031:0782c03": "王即自入宮抱兒出見之令相。諸相師",
    "T22n1428_031:0782c04": "相已，白王言：『王生此兒，有大威神，有大功",
    "T22n1428_031:0782c05": "德，福願具足。若此王子，在家者應作剎利",
    "T22n1428_031:0782c06": "水澆頂轉輪王，七寶具足領四天下，千子",
    "T22n1428_031:0782c07": "滿足勇健雄猛，能却眾敵，以法治化，不加",
    "T22n1428_031:0782c08": "刀杖。若出家者，成如來、至真、等正覺、明行足、",
    "T22n1428_031:0782c09": "為善逝、世間解、無上士、調御丈夫、天人師、佛、世",
    "T22n1428_031:0782c10": "尊，天及人魔、若魔天、梵天、沙門、婆羅門，身",
    "T22n1428_031:0782c11": "自作證而自遊戲，彼當說法，上善中善下善，",
    "T22n1428_031:0782c12": "有義有味，具足修梵行。』「賈人當知！爾時",
    "T22n1428_031:0782c13": "王賞賜婆羅門已，差四乳母，扶侍瞻視定",
    "T22n1428_031:0782c14": "光菩薩：一者肢節乳母、二者洗浴乳母、三",
    "T22n1428_031:0782c15": "者與乳乳母、四者遊戲乳母。肢節乳母者，",
    "T22n1428_031:0782c16": "抱持案摩支節迴戾令政。洗浴乳母者，洗",
    "T22n1428_031:0782c17": "身浣濯衣服。與乳乳母者，隨時與乳。遊戲",
    "T22n1428_031:0782c18": "乳母者，諸童子等，乘象、乘馬、乘車、乘輿，諸雜",
    "T22n1428_031:0782c19": "寶器樂器轉機關，作如是種種供養之具，",
    "T22n1428_031:0782c20": "供養娛樂定光菩薩，擎孔雀蓋從之。「賈人",
    "T22n1428_031:0782c21": "當知！定光菩薩年向八歲九歲時，王教菩",
    "T22n1428_031:0782c22": "薩學種種技術，書、算數、印畫、戲笑、歌舞、鼓",
    "T22n1428_031:0782c23": "弦、乘象、乘馬、乘車、射御、捔力，一切技術無",
    "T22n1428_031:0782c24": "不貫練。「賈人當知！定光轉年至十五十六",
    "T22n1428_031:0782c25": "時，王即為設三時殿，冬夏春給二萬婇女，",
    "T22n1428_031:0782c26": "使娛樂之。與作園池，縱廣二十由旬，現閻",
    "T22n1428_031:0782c27": "浮提一切華樹果樹香樹，諸奇異樹，盡殖",
    "T22n1428_031:0782c28": "之於園。「賈人當知！首陀會天日來侍衛，作是",
    "T22n1428_031:0782c29": "念言：『今菩薩在家已久，我今寧可為作厭",
    "T22n1428_031:0783a01": "離。菩薩得厭離已，早得出家，剃除鬚髮",
    "T22n1428_031:0783a02": "著袈裟，修無上道耶？』伺菩薩入後園時，",
    "T22n1428_031:0783a03": "即往化作四人：一者老、二者病、三者死、四者",
    "T22n1428_031:0783a04": "出家作沙門。時菩薩見此四人已，極懷愁",
    "T22n1428_031:0783a05": "憂，厭患世苦，觀世如是有何可貪。「賈人當",
    "T22n1428_031:0783a06": "知！爾時菩薩得厭離已，即日出家即日成",
    "T22n1428_031:0783a07": "無上道。賈人當知！定光如來、至真、等正覺，遍",
    "T22n1428_031:0783a08": "觀一切，未見有應度可為轉無上法輪",
    "T22n1428_031:0783a09": "者。時定光如來，去提婆跋提城不遠，化作",
    "T22n1428_031:0783a10": "一大城，高廣妙好，懸繒幢旛，處處剋鏤，作",
    "T22n1428_031:0783a11": "眾鳥獸形。周匝淨妙浴池園果，勝於提婆跋",
    "T22n1428_031:0783a12": "提城，化作人民顏貌形色，亦勝彼國人民，",
    "T22n1428_031:0783a13": "使己國人民共與往來交接為親友。「賈人當",
    "T22n1428_031:0783a14": "知！定光如來觀察提婆跋提城人民諸根純",
    "T22n1428_031:0783a15": "熟，即使化城忽爾火然。時提婆跋提城人",
    "T22n1428_031:0783a16": "見此已，極懷愁憂厭離心生。定光如來，於",
    "T22n1428_031:0783a17": "七日之中度六十六那由他人，五十五億聲",
    "T22n1428_031:0783a18": "聞。賈人當知！爾時定光如來，有大名稱，流",
    "T22n1428_031:0783a19": "布十方，莫不聞知，皆共稱言：『定光如來、至",
    "T22n1428_031:0783a20": "真、等正覺、明行足、為善逝、世間解、無上士、調御",
    "T22n1428_031:0783a21": "丈夫、天人師、佛、世尊，普天世界，魔、若魔天、梵",
    "T22n1428_031:0783a22": "眾、沙門、婆羅門天及人，自身作證而自娛樂，",
    "T22n1428_031:0783a23": "與人說法，上中下言悉善，有義有味，具足",
    "T22n1428_031:0783a24": "修梵行。』「賈人當知！定光如來凡常身光照",
    "T22n1428_031:0783a25": "一百由旬。諸佛世尊常法光照無量，還攝光",
    "T22n1428_031:0783a26": "照餘光七尺。賈人當知！時勝怨王聞王提",
    "T22n1428_031:0783a27": "閻婆提宮中生一太子，福德威神眾相具足，",
    "T22n1428_031:0783a28": "即日出家即日成無上正真等正覺道，名聞",
    "T22n1428_031:0783a29": "遠布，皆共稱言：『定光如來、至真、等正覺，乃至",
    "T22n1428_031:0783b01": "具足修梵行。』勝怨王即遣使往，與提閻婆",
    "T22n1428_031:0783b02": "提王：『相聞知卿生太子，福德威神眾相具足，",
    "T22n1428_031:0783b03": "即日出家即日成道，乃至具足修梵行，有大",
    "T22n1428_031:0783b04": "名稱流布十方，今可遣來吾欲看之。若卿",
    "T22n1428_031:0783b05": "不遣來者，吾當身自往。』彼時提閻婆提王",
    "T22n1428_031:0783b06": "聞此使語已，即懷愁憂，集諸群臣語言：『汝",
    "T22n1428_031:0783b07": "等思惟，當以何報、作何等方宜稱可彼意？』",
    "T22n1428_031:0783b08": "諸臣答言：『當問定光如來，隨佛有所言教，",
    "T22n1428_031:0783b09": "我等當順從行之。』時王提閻婆提與諸群",
    "T22n1428_031:0783b10": "臣，即往定光佛所，頭面禮足，以此因緣具",
    "T22n1428_031:0783b11": "白世尊。世尊告王言：『今且止！勿懷愁憂，",
    "T22n1428_031:0783b12": "我自當往彼。』「賈人當知！時王提閻婆提，自",
    "T22n1428_031:0783b13": "於其國七日供養定光如來，衣服、飲食、床臥",
    "T22n1428_031:0783b14": "具、病苦醫藥，及比丘僧，不令有乏。「賈人當",
    "T22n1428_031:0783b15": "知！定光如來過七日後，與諸比丘人間遊",
    "T22n1428_031:0783b16": "行，逕詣藥山龍王池邊。賈人當知！此龍王",
    "T22n1428_031:0783b17": "宮，縱廣五百由旬。爾時定光如來及比丘僧，",
    "T22n1428_031:0783b18": "在彼住止。時定光如來放大光明，普照三",
    "T22n1428_031:0783b19": "千大千剎土，晝夜不別，若憂鉢鉢頭摩、鳩",
    "T22n1428_031:0783b20": "勿頭、分陀利華等合，鳥獸不鳴，則知是夜；",
    "T22n1428_031:0783b21": "若憂鉢諸花開，及諸眾鳥獸鳴者，則知是晝。",
    "T22n1428_031:0783b22": "如是經歷十二年中，晝夜不別。時勝怨王",
    "T22n1428_031:0783b23": "即集諸大臣告言：『自憶昔日有晝有夜，如",
    "T22n1428_031:0783b24": "今何故無晝無夜？若憂鉢眾華開，及眾鳥獸",
    "T22n1428_031:0783b25": "鳴，則知是晝；若花合鳥不鳴，則知是夜。為",
    "T22n1428_031:0783b26": "世有非法，為我行有闕？汝等有過耶？",
    "T22n1428_031:0783b27": "以誠言告我。』諸臣白言：『王亦無咎，國無",
    "T22n1428_031:0783b28": "非法，我等無過。今定光如來，在呵梨陀山",
    "T22n1428_031:0783b29": "龍王宮，放大光明，普照三千大千剎土，是",
    "T22n1428_031:0783c01": "其威神，令晝夜不別。欲知晝夜者，花合鳥",
    "T22n1428_031:0783c02": "不鳴，則知是夜；若花開鳥鳴者，則知是晝。",
    "T22n1428_031:0783c03": "王亦無咎，國無非法，我亦無過，此是定光",
    "T22n1428_031:0783c04": "如來威神，不足畏懼。』王問左右臣：『呵梨陀",
    "T22n1428_031:0783c05": "山龍王宮，去此遠近？』臣白王言：『去此不遠",
    "T22n1428_031:0783c06": "可三十里。』王勅左右：『嚴駕羽寶之車，今",
    "T22n1428_031:0783c07": "欲往彼禮拜定光如來。』左右即承教，嚴駕",
    "T22n1428_031:0783c08": "羽寶車已，前白王言：『嚴駕已辦，王知是",
    "T22n1428_031:0783c09": "時。』「賈人當知！王即乘車，諸臣侍從，詣呵",
    "T22n1428_031:0783c10": "梨陀山龍王宮所。到已齊不乘車處，下車步",
    "T22n1428_031:0783c11": "進，前至龍王宮。賈人當知！時王遙見定光",
    "T22n1428_031:0783c12": "如來，顏色端正諸根寂定，見已發歡喜心，即",
    "T22n1428_031:0783c13": "前至定光佛所，頭面禮足已在一面坐。時",
    "T22n1428_031:0783c14": "世尊漸與王說微妙法，勸令歡喜。時王聞",
    "T22n1428_031:0783c15": "佛說微妙法勸令歡喜已，前白佛言：『如來！",
    "T22n1428_031:0783c16": "今正是時，應入蓮花城。』時定光如來默然",
    "T22n1428_031:0783c17": "受王請。時勝怨王知佛默然受請已，便從",
    "T22n1428_031:0783c18": "座起，頭面禮足而去。還至國界，告勅人民：",
    "T22n1428_031:0783c19": "『汝等從此蓮花城至藥山，掘地至膝，",
    "T22n1428_031:0783c20": "以杵搗令堅，以香汁灑地，左右道側種",
    "T22n1428_031:0783c21": "殖種種花，道側作欄楯，然好油燈安置其",
    "T22n1428_031:0783c22": "上，作四寶香爐金銀琉璃頗梨。』時諸人民",
    "T22n1428_031:0783c23": "受王教令已，如上所說。時王即集大臣告",
    "T22n1428_031:0783c24": "言：『汝等莊嚴此蓮花大城，除去糞土石沙穢",
    "T22n1428_031:0783c25": "惡，以好細土泥塗其地，懸繒幡蓋，燒種種",
    "T22n1428_031:0783c26": "好香，復敷種種氍氀，以種種好花布散其",
    "T22n1428_031:0783c27": "地。』時諸臣即受王教，如勅莊嚴。時勝怨王",
    "T22n1428_031:0783c28": "復告諸大臣：『告下國土人民，莫使有賣",
    "T22n1428_031:0783c29": "香花者。若有賣者，莫使有買者。若有賣",
    "T22n1428_031:0784a01": "買者當重罰。何以故？我自欲供養定光如",
    "T22n1428_031:0784a02": "來、至真、等正覺故。』「爾時彼國有一大臣婆羅",
    "T22n1428_031:0784a03": "門，名曰祀施，多饒財寶，真珠、虎珀、車璩、馬瑙、",
    "T22n1428_031:0784a04": "水精、金銀、琉璃，珍奇異寶不可稱計。時彼婆",
    "T22n1428_031:0784a05": "羅門，十二年中祠祀。若彼祠祀眾中，有第一",
    "T22n1428_031:0784a06": "多智慧者，當以金鉢盛滿銀粟，或以銀鉢",
    "T22n1428_031:0784a07": "盛滿金粟，并金澡瓶極妙好蓋履屣，及二張",
    "T22n1428_031:0784a08": "好[疊*毛]，眾寶雜廁杖，并莊嚴端正好女，名曰蘇",
    "T22n1428_031:0784a09": "羅婆提，與之。時彼祠祀眾中，第一上座大婆",
    "T22n1428_031:0784a10": "羅門，是王大臣，有十二醜：瞎、僂、凸背、癭、黃",
    "T22n1428_031:0784a11": "色、黃頭、眼青、鋸齒、齒黑、手脚曲、戾身不與人",
    "T22n1428_031:0784a12": "等、凸髖。賈人當知！彼祀施婆羅門作是念：",
    "T22n1428_031:0784a13": "『今此上座有十二醜，復是王臣。云何以我寶",
    "T22n1428_031:0784a14": "物并女，與此人耶？』復作此念：『我今寧可",
    "T22n1428_031:0784a15": "更延祀日，若更有端正聰明智慧婆羅門",
    "T22n1428_031:0784a16": "者，我當與之。』「賈人當知！雪山南有一仙人，",
    "T22n1428_031:0784a17": "名曰珍寶，少欲樂閑心無所貪，修習禪定",
    "T22n1428_031:0784a18": "獲五神通，教授五百梵志使令誦習。時五",
    "T22n1428_031:0784a19": "通仙人，有第一弟子，名曰彌却，父母真正",
    "T22n1428_031:0784a20": "七世清淨，亦復教授五百弟子。賈人當知！",
    "T22n1428_031:0784a21": "時弟子彌却，往至珍寶仙人所，白言：『我所",
    "T22n1428_031:0784a22": "學者已達，當更學何等？』時彼珍寶仙人即",
    "T22n1428_031:0784a23": "更自造經書，一切婆羅門所不能知，造已",
    "T22n1428_031:0784a24": "告弟子言：『汝可誦習之，此書諸沙門婆羅",
    "T22n1428_031:0784a25": "門所無有者。設誦習者，於諸婆羅門中",
    "T22n1428_031:0784a26": "可得最勝第一。』賈人當知！爾時彼弟子即",
    "T22n1428_031:0784a27": "學習此書誦利已，往至珍寶仙人所，白言：",
    "T22n1428_031:0784a28": "『所學已訖，當受習何等？』師告言：『汝若誦竟，",
    "T22n1428_031:0784a29": "夫為弟子應報師恩，汝今當報。』即問言：『云",
    "T22n1428_031:0784b01": "何當報師恩？』師報言：『須五百金錢。』時彌却",
    "T22n1428_031:0784b02": "聞師語已，將五百弟子，雪山南人間遊行，",
    "T22n1428_031:0784b03": "從國至國從村至村，漸至蓮花城。聞諸人",
    "T22n1428_031:0784b04": "言：『耶若達婆羅門，十二年中祠祀天神。若",
    "T22n1428_031:0784b05": "有聰明第一者，當以金鉢盛銀粟、銀鉢盛",
    "T22n1428_031:0784b06": "金粟，并金澡瓶，及好蓋極好[疊*毛]，七寶雜廁",
    "T22n1428_031:0784b07": "杖，莊嚴蘇羅婆提端正好女與之。』『我今寧可",
    "T22n1428_031:0784b08": "入彼眾中，或能得彼五百金錢。』「賈人當知！",
    "T22n1428_031:0784b09": "彌却即入彼祀中，當入時有大威神光明。",
    "T22n1428_031:0784b10": "時耶若達婆羅門作是念：『此人來入祠祀，",
    "T22n1428_031:0784b11": "有大威神光明，今必當移上座去，以此摩",
    "T22n1428_031:0784b12": "納安置其處。若此摩納得上座處坐者，汝",
    "T22n1428_031:0784b13": "等當如我所作，皆共高聲稱善，作眾伎樂",
    "T22n1428_031:0784b14": "散花燒香恭敬禮事。』時諸人等即受教，言：『可",
    "T22n1428_031:0784b15": "爾。』當如教為之時，彌却摩納入彼眾已，",
    "T22n1428_031:0784b16": "從下而問：『汝等誦何等經書？誦得幾許？』隨",
    "T22n1428_031:0784b17": "所誦多少者報言：『我誦爾許。』於摩納所誦，",
    "T22n1428_031:0784b18": "百倍萬倍巨億萬倍，不可為比，不如摩納。",
    "T22n1428_031:0784b19": "次問二、三人乃至百千人：『汝等誦何等？知",
    "T22n1428_031:0784b20": "何經書？所誦得幾許？』隨所誦報言：『我等誦",
    "T22n1428_031:0784b21": "爾所。』於摩納所誦，百倍萬倍巨億萬倍，不",
    "T22n1428_031:0784b22": "相為比。次問第一上座：『汝知何經書？誦",
    "T22n1428_031:0784b23": "得幾許？』其人隨所誦多少報言：『我誦爾所。』",
    "T22n1428_031:0784b24": "彌却摩納復勝於彼。時彌却摩納語言：『我",
    "T22n1428_031:0784b25": "所誦知者出過汝上。』即語其人言：『汝去！我",
    "T22n1428_031:0784b26": "坐汝處。』上座報言：『汝莫使我移，我設於此",
    "T22n1428_031:0784b27": "得好供養及金寶，兩倍與汝。』彌却摩納報",
    "T22n1428_031:0784b28": "言：『正使滿閻浮提七寶與我者，我終不取，",
    "T22n1428_031:0784b29": "汝但移去。何以故？我有此法，應坐此座。』「賈",
    "T22n1428_031:0784c01": "人當知！時彼彌却摩納，移彼上座即自坐",
    "T22n1428_031:0784c02": "之。當移坐時，地六種震動，即共高聲稱善，",
    "T22n1428_031:0784c03": "作眾伎樂花香供養。賈人當知！彼耶若達，",
    "T22n1428_031:0784c04": "極懷歡喜，自慶無量，金鉢盛銀粟、銀鉢盛",
    "T22n1428_031:0784c05": "金粟，金蓋七寶廁杖，金銀澡瓶，極妙好[疊*毛]，莊",
    "T22n1428_031:0784c06": "嚴好女，至彌却摩納前白言：『唯願受此眾",
    "T22n1428_031:0784c07": "寶物并受此好女。』彌却報言：『我不須是。』",
    "T22n1428_031:0784c08": "即問言：『欲須何等？』報言：『我須五百金錢。』即",
    "T22n1428_031:0784c09": "以五百金錢與之。「賈人當知！時彌却摩",
    "T22n1428_031:0784c10": "納取此五百金錢已，從坐起而去。時蘇羅",
    "T22n1428_031:0784c11": "婆提女亦隨而去。時彌却摩納還顧語女",
    "T22n1428_031:0784c12": "言：『汝何故隨我後行？』女報言：『父母遣我與",
    "T22n1428_031:0784c13": "君作妻。』彌却摩納報言：『我今修梵行不須",
    "T22n1428_031:0784c14": "汝，若有愛欲者乃須汝耳。』時彼女即還入",
    "T22n1428_031:0784c15": "父園中，園中有清淨浴池，池中有七莖蓮",
    "T22n1428_031:0784c16": "花，五花共一莖香氣芬馥花色殊妙。復有",
    "T22n1428_031:0784c17": "二花共一莖，其香色殊妙，見已便生此念：",
    "T22n1428_031:0784c18": "『我今觀此花極為妙好，我今寧可採此",
    "T22n1428_031:0784c19": "花與彌却摩納，令心喜悅。』即採花置水",
    "T22n1428_031:0784c20": "瓶中，出園外遍求彌却摩納。時彌却摩",
    "T22n1428_031:0784c21": "納還入鉢摩大國，見國內人民，掃除道路",
    "T22n1428_031:0784c22": "除去不淨，以好土填治平正，以花布地香",
    "T22n1428_031:0784c23": "汁灑之，懸繒幡蓋敷好氍氀，見已問城中行",
    "T22n1428_031:0784c24": "人言：『今觀此城嚴好乃爾，為用歲節、為",
    "T22n1428_031:0784c25": "用星宿吉日，而修治如是耶？』行人報言：『今",
    "T22n1428_031:0784c26": "定光佛當來入城，以此故修治如是。』彌却",
    "T22n1428_031:0784c27": "摩納心念言：『我今宜可以五百金錢，買好",
    "T22n1428_031:0784c28": "花鬘、好香、好伎樂幢幡、好蓋，先當持用供養",
    "T22n1428_031:0784c29": "定光如來，後當更與師求財。』即於彼鉢摩",
    "T22n1428_031:0785a01": "國所可求買者皆不可得。何以故？勝怨王",
    "T22n1428_031:0785a02": "制重故。時蘇羅婆提女遙見彌却摩納來，",
    "T22n1428_031:0785a03": "語言：『年少！何故行步速疾，汝有所須耶？』即報",
    "T22n1428_031:0785a04": "女言：『我須好花。』問言：『摩納用花作何等？』",
    "T22n1428_031:0785a05": "報言：『我欲作佛種無上根栽。』其女問言：『此",
    "T22n1428_031:0785a06": "花已萎枯色變，不可復種。云何由此作佛",
    "T22n1428_031:0785a07": "種無上根栽？』摩納報女言：『此田良美，正",
    "T22n1428_031:0785a08": "使此花萎枯色變種子燋爛種之故生耳。』",
    "T22n1428_031:0785a09": "其女報言：『汝可取此花去作佛種無上根",
    "T22n1428_031:0785a10": "裁。』摩納報言：『若受我價賣與我者，我當取",
    "T22n1428_031:0785a11": "之。』其女報言：『摩納何以惜我財物。我父名",
    "T22n1428_031:0785a12": "耶若達，自多饒財寶。摩納欲買花者，與",
    "T22n1428_031:0785a13": "我作要誓，所生之處常與我作夫耶？』摩",
    "T22n1428_031:0785a14": "納報言：『我行菩薩道，一切無所愛惜，有",
    "T22n1428_031:0785a15": "人乞者乃至骨肉不惜，唯除父母，但恐汝",
    "T22n1428_031:0785a16": "常與我作礙。』其女報言：『汝所生之處，必",
    "T22n1428_031:0785a17": "有大威神。我亦有威神，欲以我施隨汝",
    "T22n1428_031:0785a18": "與之。』時以五百金錢買五莖蓮花，餘二莖",
    "T22n1428_031:0785a19": "花與彌却摩納，言：『此是我花，寄汝以上",
    "T22n1428_031:0785a20": "定光如來。何以故？願與汝所生之處常不相",
    "T22n1428_031:0785a21": "離。』「賈人當知！爾時彌却摩納得此七花",
    "T22n1428_031:0785a22": "已，極懷歡喜不能自勝，即詣城東門。當",
    "T22n1428_031:0785a23": "爾之時，不可數億千眾生，皆持花香，懸繒",
    "T22n1428_031:0785a24": "幡蓋，作眾伎樂，待定光如來。時彌却摩納",
    "T22n1428_031:0785a25": "欲前散花，而不能得前，即還問勝怨",
    "T22n1428_031:0785a26": "王言：『汝以何故修治城內，為用歲節會",
    "T22n1428_031:0785a27": "日、為用星宿吉日，而作莊嚴國土妙好",
    "T22n1428_031:0785a28": "乃爾耶？』時王報言：『今有定光如來當入城，",
    "T22n1428_031:0785a29": "是故治之耳。』摩納問王言：『云何得知如來",
    "T22n1428_031:0785b01": "三十二相耶？』王報言：『諸婆羅門書讖所記，",
    "T22n1428_031:0785b02": "是故知之耳。』摩納報言：『若爾者，我誦此書",
    "T22n1428_031:0785b03": "明知是事。』王言：『汝若審知者，先可往瞻三",
    "T22n1428_031:0785b04": "十二相，然後我當見之。』「賈人當知！爾時摩",
    "T22n1428_031:0785b05": "納聞王語已，歡喜不能自勝，即往城東門",
    "T22n1428_031:0785b06": "外。時眾多人民見摩納來，歡喜皆與開道。",
    "T22n1428_031:0785b07": "何以故？承王命故。賈人當知！時摩納遙見",
    "T22n1428_031:0785b08": "如來，心中歡喜，即以七莖花，散定光如來",
    "T22n1428_031:0785b09": "上。佛以威神，即於空中化作花蓋，廣十二",
    "T22n1428_031:0785b10": "由旬，莖在上葉在下，香氣芬馥普覆其國，",
    "T22n1428_031:0785b11": "無不周遍視之無厭，佛所遊行花蓋隨",
    "T22n1428_031:0785b12": "從。時城中人民男女，盡脫新衣敷地。時摩",
    "T22n1428_031:0785b13": "納所披二鹿皮衣，脫一敷地。時城中人，捉",
    "T22n1428_031:0785b14": "此皮衣擲棄。時摩納心自念言：『定光如來不",
    "T22n1428_031:0785b15": "見愍念。』時定光如來即知彼心所念，化地",
    "T22n1428_031:0785b16": "作泥，無人能敷衣置上者。賈人當知！摩納",
    "T22n1428_031:0785b17": "復作是念：『城內人愚癡無所分別，所應敷",
    "T22n1428_031:0785b18": "處不敷。』即持鹿皮衣敷彼泥中，然不奄",
    "T22n1428_031:0785b19": "泥。賈人當知！摩納髮五百歲常髻未曾解，",
    "T22n1428_031:0785b20": "摩納即問如來：『不審世尊能蹈我髮上過",
    "T22n1428_031:0785b21": "耶？』報言：『能。』摩納即解髻髮以布泥上，心發",
    "T22n1428_031:0785b22": "願言：『若今定光如來不授我別者，我當",
    "T22n1428_031:0785b23": "於此處形枯命終，終不起也。』時定光如來",
    "T22n1428_031:0785b24": "知此摩納至心宿殖善根眾德具足，以左",
    "T22n1428_031:0785b25": "足蹈髮上而過，語言：『摩納汝還起，汝於當",
    "T22n1428_031:0785b26": "來無數阿僧祇劫，號釋迦文如來、至真、等正",
    "T22n1428_031:0785b27": "覺、明行足、為善逝、世間解、無上士、調御丈夫、天",
    "T22n1428_031:0785b28": "人師、佛、世尊。』聞此別已，即踊在空中，去地",
    "T22n1428_031:0785b29": "七多羅樹，髮猶布地如故。「賈人當知！時定",
    "T22n1428_031:0785c01": "光如來、至真、等正覺，右顧猶如大象王，告諸",
    "T22n1428_031:0785c02": "比丘：『汝等莫以足蹈摩納髮上。何以故？此",
    "T22n1428_031:0785c03": "是菩薩髮，一切聲聞、辟支佛所不應蹈上。』",
    "T22n1428_031:0785c04": "時數千巨億萬人，皆散花燒香供養其髮。「賈",
    "T22n1428_031:0785c05": "人當知！時勝怨王大臣十二醜者，聞定光如",
    "T22n1428_031:0785c06": "來授摩納別號，尋往至勝怨王所，白言：『我",
    "T22n1428_031:0785c07": "能堪任二萬歲中，供養定光如來及眾僧，衣",
    "T22n1428_031:0785c08": "被、飲食、床、臥具、病瘦醫藥。』王報婆羅門言：『汝",
    "T22n1428_031:0785c09": "意快哉！宜知是時。』時此婆羅門，於二萬歲",
    "T22n1428_031:0785c10": "中供養定光如來及比丘僧，衣服、飲食、床、臥",
    "T22n1428_031:0785c11": "具、病瘦醫藥已，發此願言：『我今二萬歲中供",
    "T22n1428_031:0785c12": "養定光如來及比丘僧，衣服、飲食、床、臥具、病",
    "T22n1428_031:0785c13": "瘦醫藥。然摩納移我坐處坐，奪我供養，毀",
    "T22n1428_031:0785c14": "我名譽，緣此福報因緣，在在生處常當毀",
    "T22n1428_031:0785c15": "辱此人，乃至成道，終不相捨離。』「賈人當知！",
    "T22n1428_031:0785c16": "爾時耶若達婆羅門者，豈異人乎！莫作異",
    "T22n1428_031:0785c17": "觀，今執杖釋種是。爾時蘇羅婆提女者，豈異",
    "T22n1428_031:0785c18": "人乎！今釋女瞿夷是。爾時勝怨王大臣十二",
    "T22n1428_031:0785c19": "醜婆羅門者，豈異人乎！莫作異觀，今提婆",
    "T22n1428_031:0785c20": "達身是。爾時珍寶仙人者，豈異人乎！莫作異",
    "T22n1428_031:0785c21": "觀，今彌勒菩薩是。爾時彌却摩納者，豈異",
    "T22n1428_031:0785c22": "人乎！莫作異觀，今我身是。賈人當知！學菩",
    "T22n1428_031:0785c23": "薩道能供養爪髮者必成無上道，以佛眼",
    "T22n1428_031:0785c24": "觀天下，無不入無餘涅槃界而般涅槃。況",
    "T22n1428_031:0785c25": "復無欲無瞋恚無癡，施中第一，為福最",
    "T22n1428_031:0785c26": "尊。受取中第一，而無報應也！」爾時賈人兄",
    "T22n1428_031:0785c27": "弟二人，即從座起復道而去。",
    "T22n1428_031:0785c28": "爾時世尊食賈人[麩夫+少]蜜已，即於樹下結加",
    "T22n1428_031:0785c29": "趺坐七日不動，遊解脫三昧而自娛樂。七",
    "T22n1428_031:0786a01": "日已從三昧起，由食[麩夫+少]蜜故，身內風動。",
    "T22n1428_031:0786a02": "所以名閻浮提地者，樹名閻浮提，去彼不",
    "T22n1428_031:0786a03": "遠有呵梨勒樹，彼樹神篤信於佛，即取呵",
    "T22n1428_031:0786a04": "梨勒果來奉世尊，頭面作禮已在一面立。",
    "T22n1428_031:0786a05": "樹神白佛言：「世尊！由食[麩夫+少]蜜故，身內風動。",
    "T22n1428_031:0786a06": "願今可食此果，亦可當食兼以為藥得除",
    "T22n1428_031:0786a07": "內風。」時世尊慈愍彼故，即便受之告言：「汝",
    "T22n1428_031:0786a08": "今歸依佛，歸依法。」答言：「如是。」即歸依佛、",
    "T22n1428_031:0786a09": "歸依法。諸神受歸依者，呵梨勒樹神最初。",
    "T22n1428_031:0786a10": "爾時世尊食呵梨勒果已，於樹下結加趺",
    "T22n1428_031:0786a11": "坐七日思惟不動，遊解脫三昧而自娛樂。",
    "T22n1428_031:0786a12": "七日後從三昧起，到時著衣持鉢，入欝鞞",
    "T22n1428_031:0786a13": "羅村乞食，漸至欝鞞羅村婆羅門舍中庭默",
    "T22n1428_031:0786a14": "然而住。婆羅門見世尊默然住，發歡喜心，",
    "T22n1428_031:0786a15": "即出食施與世尊。世尊慈愍故，即受彼食，",
    "T22n1428_031:0786a16": "告言：「汝今歸依佛、歸依法。」答言：「如是世尊！",
    "T22n1428_031:0786a17": "我今歸依佛、歸依法。」時世尊受此婆羅門",
    "T22n1428_031:0786a18": "食已，更詣一離婆那樹下，七日中結加趺",
    "T22n1428_031:0786a19": "坐思惟不動，遊解脫三昧而自娛樂。時世",
    "T22n1428_031:0786a20": "尊七日後從三昧起，到時著衣持鉢，入欝",
    "T22n1428_031:0786a21": "鞞羅村乞食，漸至欝鞞羅婆羅門舍中庭默",
    "T22n1428_031:0786a22": "然而住。時彼婆羅門婦，是蘇闍羅大將女，見",
    "T22n1428_031:0786a23": "如來中庭默然而住，見已發歡喜心即出",
    "T22n1428_031:0786a24": "食施與世尊。世尊慈愍彼故，即受其食，食",
    "T22n1428_031:0786a25": "已告言：「汝今歸依佛、歸依法。」答言：「如是。我",
    "T22n1428_031:0786a26": "今歸依佛、歸依法。」諸優婆夷受歸依佛歸",
    "T22n1428_031:0786a27": "依法者，此欝鞞羅婦，蘇闍羅大將女優婆夷",
    "T22n1428_031:0786a28": "為最初。爾時世尊，食彼食已，即還詣離婆",
    "T22n1428_031:0786a29": "那樹下，七日結加趺坐思惟不動，遊解脫",
    "T22n1428_031:0786b01": "三昧而自娛樂。時世尊七日後，到時著衣",
    "T22n1428_031:0786b02": "持鉢入欝鞞羅村乞食，漸次至欝鞞羅婆",
    "T22n1428_031:0786b03": "羅門舍中庭默然而住。時欝鞞羅婆羅門男",
    "T22n1428_031:0786b04": "女，見如來已發歡喜心，即出食施如來，",
    "T22n1428_031:0786b05": "慈愍彼故，即受其食。食已告言：「汝等今歸",
    "T22n1428_031:0786b06": "依佛、歸依法。」答言：「爾！我等今歸依佛、歸依",
    "T22n1428_031:0786b07": "法。」時世尊食彼食已，即詣文驎樹文驎水",
    "T22n1428_031:0786b08": "文驎龍王宮。到彼已結加趺坐七日思惟不",
    "T22n1428_031:0786b09": "動，遊解脫三昧而自娛樂。爾時七日天大",
    "T22n1428_031:0786b10": "雨極寒，文驎龍王自出其宮，以身遶佛頭",
    "T22n1428_031:0786b11": "蔭佛上，而白佛言：「不寒不熱耶？不為風",
    "T22n1428_031:0786b12": "飄日曝、不為蚊虻所觸嬈耶？」爾時七日後",
    "T22n1428_031:0786b13": "雨止清明，時龍王已見雨止清明，還解身",
    "T22n1428_031:0786b14": "不復遶佛，即化作一年少婆羅門，在如來",
    "T22n1428_031:0786b15": "前，合掌[跍*月]跪，禮如來足。時世尊七日後從",
    "T22n1428_031:0786b16": "三昧起，即以此偈而讚曰：",
    "T22n1428_031:0786b17": "「離欲歡喜樂，　　觀察法亦樂；",
    "T22n1428_031:0786b18": "　世間無恚樂，　　不嬈於眾生。",
    "T22n1428_031:0786b19": "　世間無欲樂，　　越度於欲界；",
    "T22n1428_031:0786b20": "　能伏我慢者，　　此最第一樂。」",
    "T22n1428_031:0786b21": "爾時文驎龍王前白佛言：「我所以身繞如",
    "T22n1428_031:0786b22": "來頭蔭如來者，不欲嬈觸如來。但恐如",
    "T22n1428_031:0786b23": "來身為寒熱、風飄、日曝、蚊虻所嬈。以是故，",
    "T22n1428_031:0786b24": "遶佛身頭蔭其上耳。」佛告龍王：「汝今歸依",
    "T22n1428_031:0786b25": "佛法。」答言：「如是。我今歸依佛法。」是謂畜生",
    "T22n1428_031:0786b26": "中受二歸依，龍王為首。爾時世尊，遊文驎",
    "T22n1428_031:0786b27": "龍王樹下住已，便往詣阿踰波羅尼拘律樹",
    "T22n1428_031:0786b28": "下，到已敷坐具結加趺坐，作是念言：「我",
    "T22n1428_031:0786b29": "今已獲此法，甚深難解難知，永寂休息微妙",
    "T22n1428_031:0786c01": "最上智者，能知非愚者所習，眾生異見、異忍、",
    "T22n1428_031:0786c02": "異欲、異命，依於異見樂於樔窟，眾生以",
    "T22n1428_031:0786c03": "是樂於樔窟故，於緣起法甚深難解。復",
    "T22n1428_031:0786c04": "有甚深難解處，滅諸欲愛盡涅槃，是處亦",
    "T22n1428_031:0786c05": "難見故。我今欲說法，餘人不知，則於我唐",
    "T22n1428_031:0786c06": "勞疲苦耳。」爾時世尊說此二偈，非先所聞，",
    "T22n1428_031:0786c07": "亦未曾說：",
    "T22n1428_031:0786c08": "「我成道極難，　　為在樔窟說；",
    "T22n1428_031:0786c09": "　貪恚愚癡者，　　不能入此法。",
    "T22n1428_031:0786c10": "　逆流回生死，　　深妙甚難解；",
    "T22n1428_031:0786c11": "　著欲無所見，　　愚癡身所覆。」",
    "T22n1428_031:0786c12": "四分律卷第三十一"
}