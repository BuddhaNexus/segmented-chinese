{
    "T29n1559_011:0231b04": "阿毘達磨俱舍釋論卷第十一",
    "T29n1559_011:0231b06": "婆藪盤豆造",
    "T29n1559_011:0231b07": "陳天竺三藏真諦譯",
    "T29n1559_011:0231b08": "中分別業品之二",
    "T29n1559_011:0231b09": "[0231b09] 分別說無教已。偈曰。復一切與教。正作與中",
    "T29n1559_011:0231b10": "應。釋曰。一切人於護不護及中住。乃至造有",
    "T29n1559_011:0231b11": "教業未竟。是時中與現世有教相應。偈曰。剎",
    "T29n1559_011:0231b12": "那後與過。至捨。釋曰。從初剎那後乃至捨。與",
    "T29n1559_011:0231b13": "過去有教相應。偈曰。非來應。釋曰。無人與",
    "T29n1559_011:0231b14": "未來有教相應。偈曰。與有覆無覆。過去不相",
    "T29n1559_011:0231b15": "應。釋曰。若有教或有覆或無覆。與過去不相",
    "T29n1559_011:0231b16": "應。未來亦爾。若法勢力弱。至得亦弱。不得",
    "T29n1559_011:0231b17": "相續。此勢力弱。何法所作。心所作。若爾心",
    "T29n1559_011:0231b18": "所作有覆無記。勿勢力弱。是義不然。身口業",
    "T29n1559_011:0231b19": "昧鈍故。依他成故。心則不爾。此無覆有教。",
    "T29n1559_011:0231b20": "亦由弱力故意所起。是故其力最弱。於前已",
    "T29n1559_011:0231b21": "說。有人住於不護。何法名不護。偈曰。不護",
    "T29n1559_011:0231b22": "及惡行。惡戒或業道。釋曰。如此等是不護眾",
    "T29n1559_011:0231b23": "名。此中不能禁制惡中身口。故名不護。聰慧",
    "T29n1559_011:0231b24": "人所訶故。得非可愛果報故。故名惡行。善戒",
    "T29n1559_011:0231b25": "對治故。故名惡戒。身口所造故名業。根本所",
    "T29n1559_011:0231b26": "攝故。名業道。有人與有教相應。不與無教相",
    "T29n1559_011:0231b27": "應。此義有四句。此中偈曰。但與教相應。中",
    "T29n1559_011:0231b28": "住下心作。釋曰。若故意弱。或作善或作惡。",
    "T29n1559_011:0231b29": "此人住於非護非不護。但與有教相應。不與",
    "T29n1559_011:0231c01": "無教相應。何況作無記。除有攝福德業處及",
    "T29n1559_011:0231c02": "業遠。偈曰。捨未生有教。餘無教聖人。釋曰。",
    "T29n1559_011:0231c03": "但與無教相應。不與有教相應者。若聖人已",
    "T29n1559_011:0231c04": "易生。若未作身口業。或已捨身口業。與二",
    "T29n1559_011:0231c05": "相應者。若人住波羅提木叉護。起身口業。或",
    "T29n1559_011:0231c06": "住非護非非護。由最上品故意。或作善或作",
    "T29n1559_011:0231c07": "惡。與二不相應者。除前三句。說住護不護及",
    "T29n1559_011:0231c08": "中人。安立至得有教無教義已。云何能得此",
    "T29n1559_011:0231c09": "護。偈曰。定生由定地得。釋曰。是時若得有",
    "T29n1559_011:0231c10": "流定地心。或根本定或近分定。是時即得定",
    "T29n1559_011:0231c11": "生護。以一時俱起故。偈曰。由聖依此無流。",
    "T29n1559_011:0231c12": "釋曰。若得此定地無流所依。即得無流護。此",
    "T29n1559_011:0231c13": "中有六定地。或皆無流。謂四定非至中間。此",
    "T29n1559_011:0231c14": "義後當說。偈曰。波木叉。由互令他等。釋曰。",
    "T29n1559_011:0231c15": "波羅提木叉護者。由令他方得。若他令彼彼",
    "T29n1559_011:0231c16": "亦令他。此或從大眾得。或從一人得。從大眾",
    "T29n1559_011:0231c17": "得者。謂比丘比丘尼式叉摩那護。從一人得",
    "T29n1559_011:0231c18": "者。謂所餘諸護。有毘那耶。毘婆沙師說。受",
    "T29n1559_011:0231c19": "大戒有十種。為攝此故說等。何者為十。一由",
    "T29n1559_011:0231c20": "自然得大戒。如佛婆伽婆及獨覺。二由入正",
    "T29n1559_011:0231c21": "定聚得大戒。如憍陳如等五比丘。得苦法智",
    "T29n1559_011:0231c22": "忍時。三由呼善來比丘得大戒。如耶舍等。四",
    "T29n1559_011:0231c23": "由信受大師得大戒。如摩訶迦葉。五由答問",
    "T29n1559_011:0231c24": "難得大戒。如須陀夷。六由信受八尊法得大",
    "T29n1559_011:0231c25": "戒。如大瞿耽彌。七由遣使得大戒。如達摩",
    "T29n1559_011:0231c26": "陳那比丘尼。八由能持毘那耶為第五。於邊",
    "T29n1559_011:0231c27": "地國得大戒。九由十部於中國得大戒。十由",
    "T29n1559_011:0231c28": "三說三歸得大戒。如六十賢部共集受戒。是",
    "T29n1559_011:0231c29": "諸人波羅提木叉護。非定隨有教。此波羅提",
    "T29n1559_011:0232a01": "木叉護。若欲受幾時應受。偈曰。隨有命善",
    "T29n1559_011:0232a02": "受。正護或日夜。釋曰。七部所持波羅提木",
    "T29n1559_011:0232a03": "叉護。隨有命應受。優波婆娑護。一日一夜受",
    "T29n1559_011:0232a04": "時決定。如此護時邊有二。種謂壽命邊。日",
    "T29n1559_011:0232a05": "夜邊。於日夜重說。故成半月護。何法名時。",
    "T29n1559_011:0232a06": "此名顯有為法義。於四洲是光位說名曰。闇",
    "T29n1559_011:0232a07": "位說名夜。此義可然。謂從命終後。雖復有受",
    "T29n1559_011:0232a08": "護不得生。依止非同分故。由此依止於中不",
    "T29n1559_011:0232a09": "能起加行故。不能令憶本行故。若人一日",
    "T29n1559_011:0232a10": "一夜後。或五日或十日。受優波婆娑護。於多",
    "T29n1559_011:0232a11": "優波婆娑護生中。何法能遮。應有法能遮。由",
    "T29n1559_011:0232a12": "如來於經中說。優波婆娑護。但一日一夜。此",
    "T29n1559_011:0232a13": "義今應思。為如來見一日一夜後優波婆娑",
    "T29n1559_011:0232a14": "護不得生故。但說優波婆娑護一日一夜為。",
    "T29n1559_011:0232a15": "為安立難調伏根眾生。正受優波婆娑護。止",
    "T29n1559_011:0232a16": "於一日一夜中。如此事云何可思度。此時若",
    "T29n1559_011:0232a17": "護得生。與何道理相違。此事後不曾見如來",
    "T29n1559_011:0232a18": "為一人說故。毘婆沙師。非如來所說則不敢",
    "T29n1559_011:0232a19": "說。不護決定時云何。偈曰。無日夜不護。釋",
    "T29n1559_011:0232a20": "曰。由此人樂一期作惡業。是故不護生。不得",
    "T29n1559_011:0232a21": "止一日一夜。不如優波婆娑護。何以故。如彼",
    "T29n1559_011:0232a22": "執。偈曰。由不受如此。釋曰。無人受不護。",
    "T29n1559_011:0232a23": "如受優波婆娑護。願我一日一夜中。受持不",
    "T29n1559_011:0232a24": "護。由此業是聰慧人所訶。若爾亦無如此受",
    "T29n1559_011:0232a25": "持。願我一期中受持不護。是故勿一期得不",
    "T29n1559_011:0232a26": "護。雖不受持如此。由一向違善。故意作此惡",
    "T29n1559_011:0232a27": "事。故得不護。不由暫時違善故意得。是故皆",
    "T29n1559_011:0232a28": "得一生不護。優波婆娑護。雖心不一向。由求",
    "T29n1559_011:0232a29": "受故意力。是故一日一夜。得隨所求故。若有",
    "T29n1559_011:0232b01": "人求得不護。暫時受不護。必得不護。此義非",
    "T29n1559_011:0232b02": "所曾見故。不可立如此。經部師說。如護無教",
    "T29n1559_011:0232b03": "非有實物。不護亦爾。非有實物。此不護以",
    "T29n1559_011:0232b04": "求惡事故意為體。共隨續事。因此若人雖起",
    "T29n1559_011:0232b05": "善心。猶說有不護。以不棄捨此故。復次此優",
    "T29n1559_011:0232b06": "波婆娑護。若人欲一日一夜受。受法云何。偈",
    "T29n1559_011:0232b07": "曰。晨朝從他受。下坐隨後說。布薩護具分。離",
    "T29n1559_011:0232b08": "莊飾晝夜。釋曰。晨朝者。謂日初出時。此護",
    "T29n1559_011:0232b09": "時最促。唯一日一夜故。若人先已作求受意。",
    "T29n1559_011:0232b10": "謂我恒於第八日等時。必應受優波婆娑護。",
    "T29n1559_011:0232b11": "若食已亦得受。亦應從他受。不得自受。由此",
    "T29n1559_011:0232b12": "觀他故。若有犯因緣。為不犯故。下坐者。或",
    "T29n1559_011:0232b13": "蹲或跪下心合掌。除病時若人無恭敬心。諸",
    "T29n1559_011:0232b14": "善護則不生。隨施戒人語。後說勿前勿俱。若",
    "T29n1559_011:0232b15": "爾可說從他受。若不爾受施皆不成。若受必",
    "T29n1559_011:0232b16": "須具分受。不可減。分離莊飾者。離非舊莊",
    "T29n1559_011:0232b17": "飾。何以故。若常所用莊飾。不生極醉亂心如",
    "T29n1559_011:0232b18": "新莊飾。若受必須盡一日夜。至明旦若不如",
    "T29n1559_011:0232b19": "此法受。但生善行。不得優波婆娑護。此善行",
    "T29n1559_011:0232b20": "能感可愛果報。若執如此行。獵行邪淫人。於",
    "T29n1559_011:0232b21": "夜於日受優波婆娑護。必有果報不違道理。",
    "T29n1559_011:0232b22": "優波婆娑者何義。由此護此人近阿羅漢邊",
    "T29n1559_011:0232b23": "住。由隨學阿羅漢法故。又近隨有命護邊住",
    "T29n1559_011:0232b24": "故。或說名布沙他。生長單薄善根眾生。復淨",
    "T29n1559_011:0232b25": "善根故。名布沙他。如偈言。",
    "T29n1559_011:0232b26": " 由此能長養  自他淨善心",
    "T29n1559_011:0232b27": " 故佛如來說  此名布沙他",
    "T29n1559_011:0232b28": "[0232b28] 云何受此護。必須具八分。由此義偈曰。戒分",
    "T29n1559_011:0232b29": "無放逸。分修分次第。前四一後三。釋曰。前",
    "T29n1559_011:0232c01": "四名戒分。從離殺生乃至離妄語。此四離性",
    "T29n1559_011:0232c02": "罪故。次一名不放逸分。謂離飲酒。若人善受",
    "T29n1559_011:0232c03": "具戒。由飲酒醉亂。能擾動諸學處海。由放逸",
    "T29n1559_011:0232c04": "故。後三名修分。乃至離非時食。能隨助厭離",
    "T29n1559_011:0232c05": "心為功德故。若不受無放逸分及修分。有何",
    "T29n1559_011:0232c06": "過失。偈曰。由此失念醉。釋曰。若人飲酒。即",
    "T29n1559_011:0232c07": "忘失是事非事念。若人受用高勝臥處及舞",
    "T29n1559_011:0232c08": "歌音樂等。心醉亂即生。於此二中。隨用一處。",
    "T29n1559_011:0232c09": "破戒不遠。若人依時食。由離先所習非時食。",
    "T29n1559_011:0232c10": "憶持優波婆娑護。即起厭離心亦生。若無第",
    "T29n1559_011:0232c11": "八。此二則不有。有餘人說。唯離非時食。於",
    "T29n1559_011:0232c12": "此八中。說名優波婆娑。所餘八。為此分開。",
    "T29n1559_011:0232c13": "觀聽舞歌著香花等分為二。若執如此。則為",
    "T29n1559_011:0232c14": "經所違。經云由離非時食。是第八分。我今隨",
    "T29n1559_011:0232c15": "學隨行諸聖阿羅漢。若爾何別法。名優波婆",
    "T29n1559_011:0232c16": "娑。以此八為分。是聚處隨一一法說名分。譬",
    "T29n1559_011:0232c17": "如車分及四分軍五分散。應知八分優波婆",
    "T29n1559_011:0232c18": "娑亦爾。毘婆娑師說。離非時食。是優波婆",
    "T29n1559_011:0232c19": "娑。亦是優波婆娑分。譬如正見是聖道亦是",
    "T29n1559_011:0232c20": "聖道分。擇法覺分是覺亦是覺分。三摩提是",
    "T29n1559_011:0232c21": "定亦是定分。宿舊諸師說。不可立正見等為",
    "T29n1559_011:0232c22": "彼分。若前生正見等。於後生成分。初剎那生",
    "T29n1559_011:0232c23": "聖道不應成八分。為唯優婆塞有優波婆娑",
    "T29n1559_011:0232c24": "護。為餘人亦有。亦有。偈曰。餘人有布薩。",
    "T29n1559_011:0232c25": "若無三歸無。釋曰。若人非優婆塞。於一日夜",
    "T29n1559_011:0232c26": "中。歸依佛法僧已。後受優波婆娑護。此人則",
    "T29n1559_011:0232c27": "得此護。異此則不得。除不知。經中說。佛言",
    "T29n1559_011:0232c28": "摩訶那摩。若人在家白衣丈夫。與男根相應。",
    "T29n1559_011:0232c29": "歸依佛歸依法歸依僧。亦說此言。願大德憶",
    "T29n1559_011:0233a01": "持。我今是優婆塞摩訶那摩。唯由此量。此人",
    "T29n1559_011:0233a02": "成優婆塞。為由受三歸即成優婆塞。為不爾。",
    "T29n1559_011:0233a03": "外國諸師說非。罽賓國師說。離五戒則不成",
    "T29n1559_011:0233a04": "優婆塞。若爾經中說云何。此中無相違。由此",
    "T29n1559_011:0233a05": "言五戒發故。是故偈曰。由稱優婆塞護。釋",
    "T29n1559_011:0233a06": "曰。由信受自稱名。是優婆塞。此人則發優婆",
    "T29n1559_011:0233a07": "塞護。是時信受已自稱言。大德憶持。我是優",
    "T29n1559_011:0233a08": "婆塞。從今時隨有命我離命。離奪命等事。由",
    "T29n1559_011:0233a09": "除中間語故。但言離命。已得戒人。為令識可",
    "T29n1559_011:0233a10": "持非可持故。後為說戒。偈曰。說如比丘護。",
    "T29n1559_011:0233a11": "釋曰。已得具戒更令受學處。沙彌亦爾。為令",
    "T29n1559_011:0233a12": "識戒相。從此從彼汝今應護。優婆塞亦爾。離",
    "T29n1559_011:0233a13": "五護無別優婆塞。偈曰。一切若有護。一處等",
    "T29n1559_011:0233a14": "云何。釋曰。若一切優婆塞。皆住優婆塞護。",
    "T29n1559_011:0233a15": "云何佛婆伽婆。說四種優婆塞。一持一處。二",
    "T29n1559_011:0233a16": "持少處。三持多處。四持具處。偈曰。能持故",
    "T29n1559_011:0233a17": "說爾。釋曰。若人能持。隨所應持。於中說此人",
    "T29n1559_011:0233a18": "為能持故。說一切優婆塞本有護。今此執違",
    "T29n1559_011:0233a19": "經起。云何違經。由信受稱言即得五護。謂",
    "T29n1559_011:0233a20": "彼說離命。此言云何違經。經言不爾。經言云",
    "T29n1559_011:0233a21": "何。如摩訶那摩經說。於中是明優婆塞相。於",
    "T29n1559_011:0233a22": "餘處則無。是處說如此文。隨有命至於命。我",
    "T29n1559_011:0233a23": "今專信願尊憶持。於此文中。見四諦人。顯示",
    "T29n1559_011:0233a24": "見知種類。由壽命信受正法。若為救壽命。我",
    "T29n1559_011:0233a25": "亦無義更捨正法。此文不為顯優婆塞相。如",
    "T29n1559_011:0233a26": "汝所說文句。謂為離命。於餘處非所曾見。何",
    "T29n1559_011:0233a27": "人能從此不明了文。持一處等文。若依破戒",
    "T29n1559_011:0233a28": "人。說此文句。於中問亦不相應。何況答。何",
    "T29n1559_011:0233a29": "以故。何人已解優婆塞護。不解如此若人不",
    "T29n1559_011:0233b01": "破此戒是人持此戒。若人不識優婆塞護量。",
    "T29n1559_011:0233b02": "依能持如此護量人故問。此問則應理。問言",
    "T29n1559_011:0233b03": "世尊幾量為優婆塞持一處。乃至幾量。為優",
    "T29n1559_011:0233b04": "婆塞持具處。毘婆沙師說。若離護亦成優婆",
    "T29n1559_011:0233b05": "塞。若不具受護。亦應成比丘及沙彌。猶如優",
    "T29n1559_011:0233b06": "婆塞。優婆塞等護分量。決定云何。隨大師分",
    "T29n1559_011:0233b07": "別所立。分別決判立優婆塞等異。汝亦應許。",
    "T29n1559_011:0233b08": "由隨大師分別所立。何以故。若未有護。如世",
    "T29n1559_011:0233b09": "尊安立優婆塞安立沙彌比丘。則不如此。罽",
    "T29n1559_011:0233b10": "賓國師。不許此義。一切護偈曰。下中上如意。",
    "T29n1559_011:0233b11": "釋曰。八部所持護。有下中上品。云何得成。",
    "T29n1559_011:0233b12": "由求受故。意有差別。若作如此執。阿羅漢波",
    "T29n1559_011:0233b13": "羅提木叉護。應最下劣。凡夫應最上品。若唯",
    "T29n1559_011:0233b14": "受護。不受三歸。得成優婆塞不。不得。除無",
    "T29n1559_011:0233b15": "知。若人歸依佛法僧。此人歸依何法。偈曰。",
    "T29n1559_011:0233b16": "能成佛僧法。無學及二種。歸依及涅槃。歸依",
    "T29n1559_011:0233b17": "佛法僧。釋曰。若人歸依佛。必歸依能成佛無",
    "T29n1559_011:0233b18": "學諸法。何者能成法。由彼法勝故此身說為",
    "T29n1559_011:0233b19": "佛。或由得彼法。於一切覺中。有勝能故。說",
    "T29n1559_011:0233b20": "此人為佛。此法何相。盡智等共伴類。色身前",
    "T29n1559_011:0233b21": "後無差別故。若歸依佛。為歸依一佛。為歸依",
    "T29n1559_011:0233b22": "一切佛。若依道理。歸依一切佛。道相不異",
    "T29n1559_011:0233b23": "故。若人歸依僧。此人即歸依能成僧。有學無",
    "T29n1559_011:0233b24": "學諸法。由得彼法。八道果人成僧。不可破故。",
    "T29n1559_011:0233b25": "若歸依僧。為歸依一僧。為歸依一切僧。若依",
    "T29n1559_011:0233b26": "道理。歸依一切僧。道相不異故。經中說於未",
    "T29n1559_011:0233b27": "來世中當有名僧。此人亦歸依此僧。此言為",
    "T29n1559_011:0233b28": "顯現在僧寶最勝功德。若人歸依法。此人即",
    "T29n1559_011:0233b29": "歸依涅槃。所謂擇滅自他相續中。惑及苦。寂",
    "T29n1559_011:0233c01": "靜為一相故。若定以無學法為佛。云何於如",
    "T29n1559_011:0233c02": "來邊。起惡心出佛身血。得無間業。由損害依",
    "T29n1559_011:0233c03": "止故。彼法亦被損害。毘婆沙師說如此。阿毘",
    "T29n1559_011:0233c04": "達磨藏不說如此。唯無學法是名佛說。云何",
    "T29n1559_011:0233c05": "成佛諸法名佛。不遮依止為佛故。是故此難",
    "T29n1559_011:0233c06": "不成難。若不爾。佛在世心。則不成佛。僧亦",
    "T29n1559_011:0233c07": "應爾。唯戒能成比丘。是故戒是比丘。如人供",
    "T29n1559_011:0233c08": "養比丘。則供養能成比丘戒。如此若人歸依",
    "T29n1559_011:0233c09": "佛。則唯歸依能成佛無學法。有餘師說。若人",
    "T29n1559_011:0233c10": "歸依佛。此人即歸依十八不共法。歸依體性",
    "T29n1559_011:0233c11": "云何。有教言語為性。歸依者何義。救濟為義。",
    "T29n1559_011:0233c12": "由依止此三。永解脫一切苦故。如佛世尊所",
    "T29n1559_011:0233c13": "說偈。",
    "T29n1559_011:0233c14": " 多人求歸依  諸山及密林",
    "T29n1559_011:0233c15": " 園苑樹支提  怖畏所逼惱",
    "T29n1559_011:0233c16": " 此歸依非勝  此歸依非上",
    "T29n1559_011:0233c17": " 若至此歸依  不解脫眾苦",
    "T29n1559_011:0233c18": " 若人歸依佛  歸依法及僧",
    "T29n1559_011:0233c19": " 四種聖諦義  依慧恒觀察",
    "T29n1559_011:0233c20": " 苦及苦生集  一向過離苦",
    "T29n1559_011:0233c21": " 具八分聖道  趣向苦寂靜",
    "T29n1559_011:0233c22": " 此歸依最勝  此歸依為上",
    "T29n1559_011:0233c23": " 若至此歸依  則解脫眾苦",
    "T29n1559_011:0233c24": "[0233c24] 是故信受歸依行。於一切受護為入門。復有",
    "T29n1559_011:0233c25": "何因。佛於餘護中。立遠離婬欲。為學處。於",
    "T29n1559_011:0233c26": "優婆塞護中。立遠離邪婬。為學處。偈曰。邪",
    "T29n1559_011:0233c27": "婬最可訶。易作得不作。釋曰。邪婬於世間最",
    "T29n1559_011:0233c28": "可訶。為侵壞他婦故。能引惡道業故。婬欲不",
    "T29n1559_011:0233c29": "爾。若在家人。遠離邪婬。此事易作。遠離婬",
    "T29n1559_011:0234a01": "欲。此事難作。由不能行難行事故不出家。諸",
    "T29n1559_011:0234a02": "聖人於邪婬性得不作護。於餘生自性不犯",
    "T29n1559_011:0234a03": "故。於婬欲不爾。是故於優婆塞護中。立離邪",
    "T29n1559_011:0234a04": "婬為學處。勿別轉生聖人犯優婆塞護分。何",
    "T29n1559_011:0234a05": "以故。決定不作。名不作護。若人已成優婆塞。",
    "T29n1559_011:0234a06": "方娶妻妾。此人於彼為得護不。說得。勿於",
    "T29n1559_011:0234a07": "一處得護。云何於彼不破壞護。偈曰。如受意",
    "T29n1559_011:0234a08": "得護。非於相續得。釋曰。如彼受護故意得",
    "T29n1559_011:0234a09": "護亦爾。受護故意云何。謂我今永離邪婬。非",
    "T29n1559_011:0234a10": "於彼相續。謂我今不應作婬欲。是故受五戒",
    "T29n1559_011:0234a11": "人。以彼為依止。於離邪婬分得護。不從於彼",
    "T29n1559_011:0234a12": "離婬欲得。是故由成自婦行婬欲。不違破護。",
    "T29n1559_011:0234a13": "云何唯離妄語。於優婆塞護。立為學處。不立",
    "T29n1559_011:0234a14": "離兩舌等。由前三證。謂妄語最可訶。易作得",
    "T29n1559_011:0234a15": "不作。偈曰。通起妄語故。過一切學處。釋曰。",
    "T29n1559_011:0234a16": "於一切違犯學處中。若被檢問妄語即起。謂",
    "T29n1559_011:0234a17": "我不作。如此由妄語。通起墮犯無更起義。故",
    "T29n1559_011:0234a18": "大師約此義。謂云何犯戒人。如實發露顯示",
    "T29n1559_011:0234a19": "自失故。立離妄語為護。復有何因。於假制罪",
    "T29n1559_011:0234a20": "中護。不立為優婆塞學處。彼說立。偈曰。假制",
    "T29n1559_011:0234a21": "罪中唯。離酒釋曰。何因唯離酒為戒不離餘。",
    "T29n1559_011:0234a22": "偈曰。為護餘。釋曰。何以故。若人飲酒。則不",
    "T29n1559_011:0234a23": "能守餘護分。云何知飲酒是假制罪。無自性",
    "T29n1559_011:0234a24": "罪相故。性罪相者。若起染污心。方犯此罪。是",
    "T29n1559_011:0234a25": "名性罪。有時唯作對治病。意飲酒如量不令",
    "T29n1559_011:0234a26": "醉。若爾此心已成染污。本知此能令醉而故",
    "T29n1559_011:0234a27": "飲。非染污。由知如量不令醉故飲。一切毘那",
    "T29n1559_011:0234a28": "耶藏師說。飲酒是性罪。如律文言。世尊云何",
    "T29n1559_011:0234a29": "應治病人。佛言。優波離。除性罪。何者性罪。",
    "T29n1559_011:0234b01": "是我為優婆塞所立學處。復次釋迦病時。世",
    "T29n1559_011:0234b02": "尊不許飲酒。復次經言。比丘若人說我為師。",
    "T29n1559_011:0234b03": "由茅端酒亦不應飲故。知飲酒是性罪。復次",
    "T29n1559_011:0234b04": "聖人已轉別性。本性不犯此故。如殺生等。",
    "T29n1559_011:0234b05": "復次由說此是身惡行。阿毘達磨師說。不爾。",
    "T29n1559_011:0234b06": "何以故。有時為病人許開假制罪。而重遮飲",
    "T29n1559_011:0234b07": "酒。此何所以為離非所許應至故。能令醉量",
    "T29n1559_011:0234b08": "不定故。是故由茅端飲亦不許。非聖人所犯",
    "T29n1559_011:0234b09": "者。由諸聖人慚羞失念事。因此失念。是故一",
    "T29n1559_011:0234b10": "滴亦不許飲。以量不定故。譬如惡毒。說身惡",
    "T29n1559_011:0234b11": "行者。放逸依處故。是故於中立放逸依處名",
    "T29n1559_011:0234b12": "於餘處不立。彼處自性罪故。若過量數習。世",
    "T29n1559_011:0234b13": "尊說由此入惡道。是義云何。由愛習此數數",
    "T29n1559_011:0234b14": "惡行相續生故。能引感惡道業故。得生惡道。",
    "T29n1559_011:0234b15": "酒酒類令醉放逸依處。此句有何義。酒謂飲",
    "T29n1559_011:0234b16": "酒。酒類謂餘物酒。此二有時未至及已度令",
    "T29n1559_011:0234b17": "醉位。不名令醉。為除此故。說令醉檳榔子。及",
    "T29n1559_011:0234b18": "俱陀婆穀。亦能令醉。為除此故。說酒及酒類。",
    "T29n1559_011:0234b19": "雖是假制罪。為顯因緣。令殷重急除。故說放",
    "T29n1559_011:0234b20": "逸依處。一切惡行所依故。是三種戒。謂波羅",
    "T29n1559_011:0234b21": "提木叉。定生。無流。從此因若得一戒。為得餘",
    "T29n1559_011:0234b22": "二戒不。說非。若爾云何。偈曰。欲從一切二。",
    "T29n1559_011:0234b23": "現得木叉護。釋曰。欲界戒。謂波羅提木叉",
    "T29n1559_011:0234b24": "護。從一切者。謂前分根本後分。從二者。謂眾",
    "T29n1559_011:0234b25": "生名非眾生名。又性罪處假制罪處。從現者。",
    "T29n1559_011:0234b26": "謂現世五陰十二入十八界。從此得波羅提",
    "T29n1559_011:0234b27": "木叉戒。何以故。緣眾生為境起故。是故不從",
    "T29n1559_011:0234b28": "過去未來。得去來二世非眾生數故。偈曰。從",
    "T29n1559_011:0234b29": "根本恒時。得定無流護。釋曰。從根本業道。",
    "T29n1559_011:0234c01": "得定生護及無流護。不從前分及後分生。何",
    "T29n1559_011:0234c02": "況從制罪生。從一切時陰入界所得。謂過去",
    "T29n1559_011:0234c03": "現世未來。因此故立四句。有陰入界從彼得",
    "T29n1559_011:0234c04": "波羅提木叉戒。不得定生及無流戒。應如此",
    "T29n1559_011:0234c05": "廣說。第一句者。從現世前分後分從制罪處。",
    "T29n1559_011:0234c06": "第二句者。從過去未來根本業道。第三句者。",
    "T29n1559_011:0234c07": "從現世根本業道。第四句者。從過去未來",
    "T29n1559_011:0234c08": "前分後分。此護不護。為皆從一切境一切分",
    "T29n1559_011:0234c09": "一切因得為有異。若約決定得。偈曰。於眾",
    "T29n1559_011:0234c10": "生得護。由分因不定。釋曰。護從一切眾生",
    "T29n1559_011:0234c11": "得。不從一分眾生得。從分不定。有人從一切",
    "T29n1559_011:0234c12": "分得護。謂受比丘戒。有人從四分得護。謂",
    "T29n1559_011:0234c13": "受所餘諸戒。業道是一切護分。由因有義從",
    "T29n1559_011:0234c14": "一切得。有義不從一切得。若立無貪無瞋無",
    "T29n1559_011:0234c15": "癡為護生因。即從一切得。彼不相離故。若",
    "T29n1559_011:0234c16": "立下中上故意。為護生因。則不從一切得。三",
    "T29n1559_011:0234c17": "品不俱起故。今定立後因為生因。應論此",
    "T29n1559_011:0234c18": "義。有住護人。於一切眾生有護。不由一切",
    "T29n1559_011:0234c19": "分。不由一切因。若人由下品或中上品故意。",
    "T29n1559_011:0234c20": "受優婆塞及沙彌護。有人於一切眾生有護。",
    "T29n1559_011:0234c21": "由一切分。不由一切因。若人由下品或中上",
    "T29n1559_011:0234c22": "品故意。受比丘戒。有人於一切眾生一切分",
    "T29n1559_011:0234c23": "一切因得護。若人由三品故意。受三種護。有",
    "T29n1559_011:0234c24": "人於一切眾生。由一切因得護。不由一切分。",
    "T29n1559_011:0234c25": "若人由三品故意。受五戒八戒十戒。若不從",
    "T29n1559_011:0234c26": "一切眾生。如此護則無。何以故。由此人隨遍",
    "T29n1559_011:0234c27": "一切眾生。於善故意中住方得護。異此不得",
    "T29n1559_011:0234c28": "故。云何如此。惡意不絕故。若人不作五種",
    "T29n1559_011:0234c29": "定分別。乃得波羅提木叉護。五定分別者。謂",
    "T29n1559_011:0235a01": "眾生分處時緣。於某眾生我離殺等。是名眾",
    "T29n1559_011:0235a02": "生定分別。於某分我持。是名分定分別。於某",
    "T29n1559_011:0235a03": "處我持。是名處定分別。我持此護乃至一",
    "T29n1559_011:0235a04": "月等。是名時定分別。除&#x9B2A;戰事。是名緣定分",
    "T29n1559_011:0235a05": "別。若人作如此受。唯得善行不得護。於非所",
    "T29n1559_011:0235a06": "能境。云何得護。由不損害一切眾生命。善故",
    "T29n1559_011:0235a07": "意受得故。若從是所能境得護。此護則有增",
    "T29n1559_011:0235a08": "減。所能非所能互相轉故。若爾離得捨護因",
    "T29n1559_011:0235a09": "緣得護捨護。此義自成。毘婆沙師說如此。有",
    "T29n1559_011:0235a10": "餘師說。此義不應爾。何以故譬如草等未有",
    "T29n1559_011:0235a11": "有時或時枯。滅護無增減義。於所能非所能",
    "T29n1559_011:0235a12": "眾生。互相轉時。無增減義亦爾。是義不然。眾",
    "T29n1559_011:0235a13": "生前後有故。草等不有。若眾生般涅槃永不",
    "T29n1559_011:0235a14": "有。云何護增減義不成。是故此救義不可然。",
    "T29n1559_011:0235a15": "前言義則為善。若爾於前佛所一切已般涅槃",
    "T29n1559_011:0235a16": "眾生。後出世諸佛。從彼不得波羅提木叉護",
    "T29n1559_011:0235a17": "故。云何後佛戒減前佛戒。此義不成。從一切",
    "T29n1559_011:0235a18": "眾生得故。若彼眾生設在。從彼亦應得說。能",
    "T29n1559_011:0235a19": "令得護因義已。不護云何得。偈曰。不護從",
    "T29n1559_011:0235a20": "一切。一切分非因。釋曰。不護者。從一切眾生",
    "T29n1559_011:0235a21": "得。從一切業道得。何以故。無不護人由不具",
    "T29n1559_011:0235a22": "不護。成不護不由一切因。一時下品等不俱",
    "T29n1559_011:0235a23": "起故。若人由下品心得不護。此人由上品心。",
    "T29n1559_011:0235a24": "亦得斷眾生命。此人與下品不護相應。亦與",
    "T29n1559_011:0235a25": "上品殺生等無教相應。由中上。品心亦爾。此",
    "T29n1559_011:0235a26": "中是人名不護人。謂殺羊。殺雞。殺&#x732A;。捕鳥。",
    "T29n1559_011:0235a27": "捕魚。獵鹿。偷盜行。刑戮人。獄卒。縛象人。煮",
    "T29n1559_011:0235a28": "狗人。網捕人。主將軍。斷事人。如此等人。約",
    "T29n1559_011:0235a29": "義皆是不護。住於不護故。名不護人。彼有不",
    "T29n1559_011:0235b01": "護故。名不護人。此義可然。謂諸護從一切眾",
    "T29n1559_011:0235b02": "生得。於一切眾生。由善利故意受持故。殺羊",
    "T29n1559_011:0235b03": "等人。於母父妻子等中。無損害心。為救自壽",
    "T29n1559_011:0235b04": "命。亦不樂損。彼云何言從一切眾生得。至親",
    "T29n1559_011:0235b05": "等若轉生成羊等。彼亦能殺。何以故。知彼未",
    "T29n1559_011:0235b06": "成彼等。是故不殺。若至親等成聖人更為畜",
    "T29n1559_011:0235b07": "生。無有是處。從彼云何得不護。若由觀未來",
    "T29n1559_011:0235b08": "世事從現世相續生不護。羊等於未來應成",
    "T29n1559_011:0235b09": "兒等。從一向不殺。云何於現世相續得不護。",
    "T29n1559_011:0235b10": "若人於眾生恒起損害意。從彼無不護。此執",
    "T29n1559_011:0235b11": "有何義。此義於至親等同。此人於彼無損害",
    "T29n1559_011:0235b12": "意。而從彼得不護。此義復云何。若有殺羊等",
    "T29n1559_011:0235b13": "人。於一生中不與不取。於自妻知足。於妄語",
    "T29n1559_011:0235b14": "瘖&#x7602;。云何由一切分得不護。善故意壞故。若",
    "T29n1559_011:0235b15": "義應由言語得顯。彼能以身顯示。若爾有人",
    "T29n1559_011:0235b16": "受學處。或二或三。此義云何。一向無不具分",
    "T29n1559_011:0235b17": "不護及一處不護。毘婆沙師說。如此隨求受",
    "T29n1559_011:0235b18": "故意。不具分及一處。皆得不護。受護亦爾除",
    "T29n1559_011:0235b19": "八分護。經部師說如此。由如此量。遮防善",
    "T29n1559_011:0235b20": "戒惡戒故。說從此得不護已。云何得不護。",
    "T29n1559_011:0235b21": "此義未說。今當說。偈曰。得不護由二。自作及",
    "T29n1559_011:0235b22": "求受。釋曰。不護由二因得。若生彼家。由自行",
    "T29n1559_011:0235b23": "殺生等事。若生餘家。由求受此業。謂我等應",
    "T29n1559_011:0235b24": "行此業。為立資生。由此二因故。不護得生。偈",
    "T29n1559_011:0235b25": "曰。得所餘無教。由田受重行。釋曰。有如此相",
    "T29n1559_011:0235b26": "田。於中由唯施阿藍摩等生善無教。如有攝",
    "T29n1559_011:0235b27": "福德業處說。復次自誓受善行。若未禮佛。我",
    "T29n1559_011:0235b28": "誓不食不眠。若齋日及半月一月中。我當恒",
    "T29n1559_011:0235b29": "施他食。如此等。由此受善行無教恒流。有如",
    "T29n1559_011:0235c01": "此故重心行善惡諸業。從此更生無教。說由",
    "T29n1559_011:0235c02": "此能得護不護已。捨護不護今當說。此中偈",
    "T29n1559_011:0235c03": "曰。捨護木叉調。由捨學處死。由二根轉生。",
    "T29n1559_011:0235c04": "由根斷時盡。釋曰。木叉調者謂波羅提木叉",
    "T29n1559_011:0235c05": "護。能調伏身口業故。有四因能捨波羅提木",
    "T29n1559_011:0235c06": "叉護。除優波婆娑護。一由故意。於有解人邊",
    "T29n1559_011:0235c07": "捨所學處。二由捨聚同分故捨。三由一時",
    "T29n1559_011:0235c08": "二根俱起故捨。四由善根斷故捨。優波婆娑",
    "T29n1559_011:0235c09": "護。由前四因故捨。復由夜盡故捨。合此為五。",
    "T29n1559_011:0235c10": "故說捨因有五。何因由此五故捨。由生有教",
    "T29n1559_011:0235c11": "與求受故意相違故。依止不住故。依止變異",
    "T29n1559_011:0235c12": "故。緣起斷故。引如此量故。偈曰。餘記感大",
    "T29n1559_011:0235c13": "燒。釋曰。有餘部說。有四種感大燒燃罪。由隨",
    "T29n1559_011:0235c14": "犯一罪。即捨比丘及沙彌護。偈曰。或由正法",
    "T29n1559_011:0235c15": "盡。釋曰。有餘師說。由正法滅盡時。一切學處",
    "T29n1559_011:0235c16": "戒壇羯磨一切捨離。偈曰。罽賓師說犯。有二",
    "T29n1559_011:0235c17": "如負財。釋曰。罽賓國毘婆沙師執說如此。若",
    "T29n1559_011:0235c18": "人犯根本罪。不捨比丘戒。何以故。由動壞",
    "T29n1559_011:0235c19": "一處捨一切護。此不應然。犯別學處。餘學處",
    "T29n1559_011:0235c20": "斷。無如此義。雖然此人有二種。有戒有破戒。",
    "T29n1559_011:0235c21": "譬如有人有財物而負他債。發露顯示此罪",
    "T29n1559_011:0235c22": "已。還得具清淨戒。無復破戒。譬如有人還他",
    "T29n1559_011:0235c23": "債已更具財。若爾云何。佛世尊說。此人非",
    "T29n1559_011:0235c24": "比丘。非沙門。非釋子。從比丘護沙門義斷。",
    "T29n1559_011:0235c25": "墮滅退故。說名波羅夷。約真實比丘故說此",
    "T29n1559_011:0235c26": "言。今不計命大過事起。何者不計命大過事。",
    "T29n1559_011:0235c27": "是佛世尊立為了義。汝翻此為不了義。於破",
    "T29n1559_011:0235c28": "戒與緣。於多煩惱人。為作犯緣。云何知此言",
    "T29n1559_011:0235c29": "是了義。此言於毘那耶中是決判說。毘那耶",
    "T29n1559_011:0236a01": "云。比丘有四種。一名比丘。二自稱比丘。三乞",
    "T29n1559_011:0236a02": "者比丘。四破煩惱比丘。於此義中白四羯磨",
    "T29n1559_011:0236a03": "受戒。說為名比丘。此人先是真實比丘。後成",
    "T29n1559_011:0236a04": "非比丘。無如此義。是汝所言。由犯一處。所餘",
    "T29n1559_011:0236a05": "不失。此中大師已與決判。譬如多羅樹。於頭",
    "T29n1559_011:0236a06": "被斫。更不生荑。不應成老。不應成長。不應成",
    "T29n1559_011:0236a07": "大。世尊作如此譬。欲顯何義。如此由破一分",
    "T29n1559_011:0236a08": "根本故。所餘護無更生起義。若人犯根本罪",
    "T29n1559_011:0236a09": "最重。能破一切比丘行。與最重無慚羞相應",
    "T29n1559_011:0236a10": "故。此人即斷一切護根本。是故捨一切護。此",
    "T29n1559_011:0236a11": "義應然。何以故。於大眾食及住處。佛不許此",
    "T29n1559_011:0236a12": "人噉一段食。踐一&#x811A;跟地。此人大師所擯出",
    "T29n1559_011:0236a13": "一切大眾事用外。約此人佛復說言。汝等應",
    "T29n1559_011:0236a14": "滅除甘蔗栽。拔棄空腹樹。簸&#x5374;無實穀。汝今",
    "T29n1559_011:0236a15": "應遮斷。非比丘自稱為比丘。於此人比丘法",
    "T29n1559_011:0236a16": "何相。如相是相。雖然不無比丘法。何以故。佛",
    "T29n1559_011:0236a17": "世尊說。准陀沙門但四。無有第五。四者。一道",
    "T29n1559_011:0236a18": "生。二說道。三道活。四污壞道。有如此說。此",
    "T29n1559_011:0236a19": "人唯相貌為餘故。說為沙門。譬如燒木枯池",
    "T29n1559_011:0236a20": "鸚鵡嘴壞種子火輪死眾生等。若由破戒成",
    "T29n1559_011:0236a21": "非比丘。不應成與學比丘。我等不說。一切犯",
    "T29n1559_011:0236a22": "戒人。由犯戒事。即成波羅夷。若波羅夷人。必",
    "T29n1559_011:0236a23": "定非比丘。有餘人由相續勝異。雖犯而非波",
    "T29n1559_011:0236a24": "羅夷。由一心不敢覆藏故。法主安立律義如",
    "T29n1559_011:0236a25": "此。若波羅夷非比丘。云何不更許出家。由相",
    "T29n1559_011:0236a26": "續為最重無慚羞所壞。於護不能感生故如",
    "T29n1559_011:0236a27": "焦種子。不由觀有比丘法故。何以故。此人若",
    "T29n1559_011:0236a28": "已捨戒。亦不許更出家故。於此毀損。功用何",
    "T29n1559_011:0236a29": "益若人已成如此。猶名比丘。勿然此為比丘",
    "T29n1559_011:0236b01": "義。由正法滅盡毘那耶羯磨無故。不更得新",
    "T29n1559_011:0236b02": "護。若已得不捨。復次定生護及無流護。棄捨",
    "T29n1559_011:0236b03": "云何。偈曰。由度地及退。棄捨定得善。釋曰。",
    "T29n1559_011:0236b04": "一切定得善法。由二因緣捨離。或由受上地",
    "T29n1559_011:0236b05": "生度餘地。或由退上定墮下地。或由捨聚同",
    "T29n1559_011:0236b06": "分。復次如色界定得善。由度餘地退及棄捨。",
    "T29n1559_011:0236b07": "偈曰。無色亦爾。釋曰。於無色界定得善。約度",
    "T29n1559_011:0236b08": "餘地及退亦爾。唯無定戒。偈曰。聖得果練根",
    "T29n1559_011:0236b09": "退。釋曰。無流善由三因緣故棄捨。由得果棄",
    "T29n1559_011:0236b10": "捨前道。由練根棄捨下劣根道。由退棄捨上",
    "T29n1559_011:0236b11": "品道。或果或於果勝道。棄捨諸護法如此。偈",
    "T29n1559_011:0236b12": "曰。捨不護得護。死二根生故。釋曰。有三因緣。",
    "T29n1559_011:0236b13": "能斷除不護。一由得護。謂受持護。或得定",
    "T29n1559_011:0236b14": "生護。由昔因緣力故得定。一切不護皆斷絕。",
    "T29n1559_011:0236b15": "對治力大故。二由死棄捨不護。由依止破滅",
    "T29n1559_011:0236b16": "故。三由二根俱起棄捨不護。依止變異故。若",
    "T29n1559_011:0236b17": "人捨杖網等。由不欲作意故。雖捨離緣起。",
    "T29n1559_011:0236b18": "若不受對治護。不護無斷義。譬如離病緣起。",
    "T29n1559_011:0236b19": "不服良藥重病不差。前義亦爾。是不護人。若",
    "T29n1559_011:0236b20": "受優波婆娑護。為從護入不護。為從護入非",
    "T29n1559_011:0236b21": "護非不護。有餘師說。還入不護。以捨意不定",
    "T29n1559_011:0236b22": "故。譬如赤鐵更還青色。毘婆沙師說。是義不",
    "T29n1559_011:0236b23": "然。若人更行先事。還入不護。由此至得隨屬",
    "T29n1559_011:0236b24": "有教故。復次異護不護無教云何棄捨。偈曰。",
    "T29n1559_011:0236b25": "疾心受行物。命根斷捨中。釋曰。由善心強疾。",
    "T29n1559_011:0236b26": "或由煩惱必強疾。能引無教生。此心若斷無",
    "T29n1559_011:0236b27": "教即斷。譬如陶師轉輪及放箭等行。由受心",
    "T29n1559_011:0236b28": "斷無教亦爾。若人捨受心。謂勿如此受由行",
    "T29n1559_011:0236b29": "事斷此亦斷。如本所作事即若不更行。由具",
    "T29n1559_011:0236c01": "物斷此亦斷。何者具物。謂支提園眠坐具延",
    "T29n1559_011:0236c02": "多羅網等具類。由壽命斷。或由善根斷。此亦",
    "T29n1559_011:0236c03": "即斷。若人作斷善根方便。由此六種因即棄",
    "T29n1559_011:0236c04": "捨。此中無教偈曰。欲界無色善根斷上生捨。",
    "T29n1559_011:0236c05": "釋曰。若欲界中一切非色性善。由二種因棄",
    "T29n1559_011:0236c06": "捨。謂善根斷。及生色無色界。偈曰。由對治生",
    "T29n1559_011:0236c07": "故。捨無色染污。釋曰。一切非色性染污。由對",
    "T29n1559_011:0236c08": "治故棄捨。是惑種類應除。是對治種類能滅。",
    "T29n1559_011:0236c09": "由此對治生即棄捨。染污及伴類不由別方",
    "T29n1559_011:0236c10": "便。復次何眾生中有不護有護。偈曰。人道不",
    "T29n1559_011:0236c11": "護除。二黃門二根。鳩婁。釋曰。唯人道有不護。",
    "T29n1559_011:0236c12": "於餘道無。於人道中除生成黃門橫成黃門",
    "T29n1559_011:0236c13": "二根。及北鳩婁。偈曰。護亦爾。天亦。釋曰。護",
    "T29n1559_011:0236c14": "於人道有除。如前所除。於天道亦有護。故二",
    "T29n1559_011:0236c15": "道有護。云何得知黃門等無護。由經及律。經",
    "T29n1559_011:0236c16": "言摩訶那摩。若人在家白衣丈夫。與男根相",
    "T29n1559_011:0236c17": "應。歸依佛。歸依法歸依僧。亦說此言。願大德",
    "T29n1559_011:0236c18": "憶持。我今是優婆塞。摩訶那摩。唯由此量。此",
    "T29n1559_011:0236c19": "人成優婆塞。於律亦有文。律言如此等相人。",
    "T29n1559_011:0236c20": "汝等必應除。復由何因故。於彼無護。二依止",
    "T29n1559_011:0236c21": "惑過量故。正思簡擇相續無能故。下品慚羞",
    "T29n1559_011:0236c22": "亦無故。是故無護。若爾何故無不護。於惡中",
    "T29n1559_011:0236c23": "依止不定實故。若是處有護。是處則有不護。",
    "T29n1559_011:0236c24": "二相對治故。北鳩婁人。求受及定心不有故。",
    "T29n1559_011:0236c25": "於惡無欲作故意故。是故無護亦無不護。於",
    "T29n1559_011:0236c26": "惡道云何無護無不護。無極重慚羞故。由與",
    "T29n1559_011:0236c27": "此二相應及壞故。方得護不護。復次彼依止。",
    "T29n1559_011:0236c28": "有如此失。轉成瘠田。謂二黃門二根。惡道眾",
    "T29n1559_011:0236c29": "生於此依止。護不生。不護亦不生。譬如於&#x918E;",
    "T29n1559_011:0237a01": "&#x6F81;瘠田苗嘉不生穢草亦不生。於經中云何",
    "T29n1559_011:0237a02": "言。比丘有卵生龍。於半月八日。從龍宮出。受",
    "T29n1559_011:0237a03": "八分相應優波婆娑。此行但是善行。於彼無",
    "T29n1559_011:0237a04": "護故。是故唯於人天道有護。復於中偈曰。人",
    "T29n1559_011:0237a05": "具三。釋曰。人道中一切三護皆具有。謂波羅",
    "T29n1559_011:0237a06": "提木叉等三護。偈曰。生欲色界天。定護。釋",
    "T29n1559_011:0237a07": "曰。若諸天生欲色界。有定生護。於上界則",
    "T29n1559_011:0237a08": "無。偈曰。復無流。除中定無想。天及無色界。",
    "T29n1559_011:0237a09": "釋曰。無流護生欲色界天有。除中間定無想",
    "T29n1559_011:0237a10": "天及無色界。若生無色界諸天。由至得有定",
    "T29n1559_011:0237a11": "護及無流護。不由現前有。從此向後。由依分",
    "T29n1559_011:0237a12": "別說業故。如經中略說業。今當廣分別說業",
    "T29n1559_011:0237a13": "有三種。謂善惡無記。此中偈曰。平不平異業。",
    "T29n1559_011:0237a14": "善不善異二。釋曰。此是善等相。若業平安立",
    "T29n1559_011:0237a15": "為善。若果報可愛。若能令至涅槃。是名平",
    "T29n1559_011:0237a16": "安。暫永二時能救濟苦故。若不平安。說名不",
    "T29n1559_011:0237a17": "善。為對治平安故。若業果報。非可愛及能障",
    "T29n1559_011:0237a18": "解脫。異前二業。非平安非非平安故。是故",
    "T29n1559_011:0237a19": "應知。非善非非善。此言何義。以無記為義。復",
    "T29n1559_011:0237a20": "次偈曰。福非福不動。苦受等復三。釋曰。復有",
    "T29n1559_011:0237a21": "三業。謂福德業。非福德業。不動業。復有三",
    "T29n1559_011:0237a22": "業。謂有樂受業。有苦受業。有不樂不苦受業。",
    "T29n1559_011:0237a23": "此中偈曰。欲善業福德。釋曰。於欲界善業。由",
    "T29n1559_011:0237a24": "能清淨故。由能數引可愛報故。說名福德。偈",
    "T29n1559_011:0237a25": "曰。上界善不動。釋曰。色界無色界善業。說名",
    "T29n1559_011:0237a26": "不動為不爾耶。佛世尊說。三定有動。於中是",
    "T29n1559_011:0237a27": "覺是觀。所餘諸行。諸聖說名動。廣說如經。約",
    "T29n1559_011:0237a28": "彼定有過失。故說如此。是三定等。於不動經",
    "T29n1559_011:0237a29": "中。約能成不動善緣道。或說名不動。復有何",
    "T29n1559_011:0237b01": "因。此定實有動。有時說為不動。偈曰。由業於",
    "T29n1559_011:0237b02": "自地。約報不可動。釋曰。若欲界業。約果報有",
    "T29n1559_011:0237b03": "動義。云何動報。於處無定故。是業已感別道。",
    "T29n1559_011:0237b04": "於餘道亦得熟。復有業已感別天聚同分。於",
    "T29n1559_011:0237b05": "餘天聚同分亦得熟。何以故。是業能感量力",
    "T29n1559_011:0237b06": "色樂欲塵等。於天上應熟。此業有時。由隨別",
    "T29n1559_011:0237b07": "緣。於人畜生鬼神道中熟。若色無色界業。於",
    "T29n1559_011:0237b08": "餘地無因緣得熟。由果報於處定故。是故說",
    "T29n1559_011:0237b09": "名不動。非福業者。於世間明了。謂非善若義",
    "T29n1559_011:0237b10": "世間所成。於中何須作功用。分別說福德等",
    "T29n1559_011:0237b11": "業已。有樂受等業今當說。偈曰。樂善至三定。",
    "T29n1559_011:0237b12": "釋曰。若業是善。說於樂受好。此業乃至三定。",
    "T29n1559_011:0237b13": "何以故。樂受地但極於此。是故欲界及三定",
    "T29n1559_011:0237b14": "是彼地。過此偈曰。向上善非二。釋曰。過第三",
    "T29n1559_011:0237b15": "定向上。一切善業。於不苦不樂好。於中無苦",
    "T29n1559_011:0237b16": "樂果報故。偈曰。於欲界惡業。立名有苦受。釋",
    "T29n1559_011:0237b17": "曰。欲界言。為顯唯於欲界有。餘處定無。此等",
    "T29n1559_011:0237b18": "業不但受為果報。受資糧亦是果報。偈曰。餘",
    "T29n1559_011:0237b19": "說下有中。釋曰。有師說。是中業能感不苦不",
    "T29n1559_011:0237b20": "樂受。從第四定以上有。於下地亦有。何因知",
    "T29n1559_011:0237b21": "有。偈曰。中間定報故。釋曰。若不爾。中間定",
    "T29n1559_011:0237b22": "業應無果報。或於中間定有別類業。於中無",
    "T29n1559_011:0237b23": "苦無樂故。中間定業。於定樂根是其報。餘師",
    "T29n1559_011:0237b24": "說如此。復有餘師說。此業決無定為報。此執",
    "T29n1559_011:0237b25": "與阿毘達磨藏相違。何以故。於彼藏有如此",
    "T29n1559_011:0237b26": "文。文言。為有如此不。由此業以心法為體",
    "T29n1559_011:0237b27": "受。為此業熟果報不。有。謂無覺善業。偈曰。",
    "T29n1559_011:0237b28": "無前後報熟。由佛說三業。釋曰。於經中由說",
    "T29n1559_011:0237b29": "此文。有三業果報熟無前無後不。有。有樂受",
    "T29n1559_011:0237c01": "業色熟為果報。有苦受業心及心法熟為果",
    "T29n1559_011:0237c02": "報。有不苦不樂受業非心相應法熟為果報。",
    "T29n1559_011:0237c03": "是故於下地有不苦不樂業。若離欲界。於餘",
    "T29n1559_011:0237c04": "處此三業無一時俱熟。此業為善為非善。是",
    "T29n1559_011:0237c05": "善而體羸弱。若爾前說樂善至三定。復說若",
    "T29n1559_011:0237c06": "果報可愛。若能令至涅槃。是名善。則與此",
    "T29n1559_011:0237c07": "言相違。此說應知從多。此業不以受為性。云",
    "T29n1559_011:0237c08": "何說有樂受等。於樂受等好故。說有樂受等。",
    "T29n1559_011:0237c09": "復次是此業樂必應受。此受受何法。是樂報",
    "T29n1559_011:0237c10": "應受報。樂於此業中有故。復次由此業應受",
    "T29n1559_011:0237c11": "樂報故。說此業有樂受。譬如欲散有苦受業。",
    "T29n1559_011:0237c12": "有不苦不樂受業。應知亦爾。偈曰。自性及相",
    "T29n1559_011:0237c13": "應。境界與果報。或由令現前。受義有五種。釋",
    "T29n1559_011:0237c14": "曰。受若約義有五種。一自性受。謂苦樂等。二",
    "T29n1559_011:0237c15": "相應受。謂觸。如經言。應受樂觸。三境界受。",
    "T29n1559_011:0237c16": "謂六塵。如經言。由眼見色。是人受色不受色",
    "T29n1559_011:0237c17": "欲。如此等。何以故。由受故緣此境界。故說受",
    "T29n1559_011:0237c18": "此境。四果報受。謂業受。如經言。現法受業。",
    "T29n1559_011:0237c19": "生受業。後受業。不定受業。五現前受。謂隨與",
    "T29n1559_011:0237c20": "一相應。如經言。是時受樂受。是時中二受皆",
    "T29n1559_011:0237c21": "滅離。何以故。是時樂受生。餘受不得生。由彼",
    "T29n1559_011:0237c22": "應受此受。若現前可說能受此受。是故由應",
    "T29n1559_011:0237c23": "受果報。說應受樂業。苦等亦爾。偈曰。此或定",
    "T29n1559_011:0237c24": "不定。釋曰。此應受樂受等三業。應知各有定",
    "T29n1559_011:0237c25": "不定。由此不必應受故。偈曰。復定受有三。",
    "T29n1559_011:0237c26": "現等受報故。釋曰。定業有三。謂現法應受。生",
    "T29n1559_011:0237c27": "應受。後應受。此三種定業。合不定受業。故成",
    "T29n1559_011:0237c28": "四種。"
}