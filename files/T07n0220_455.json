{
    "T07n0220_455:0295a16": "大般若波羅蜜多經卷第四百五",
    "T07n0220_455:0295a17": "十五",
    "T07n0220_455:0295a19": "三藏法師玄奘奉 詔譯",
    "T07n0220_455:0295a20": "第二分同學品第六十一之二",
    "T07n0220_455:0295a21": "[0295a21] 爾時，具壽慶喜竊作是念：「今天帝釋為自辯",
    "T07n0220_455:0295a22": "才宣說如是甚深般若波羅蜜多，讚歎如是",
    "T07n0220_455:0295a23": "甚深般若波羅蜜多功德勝利，為是如來威神",
    "T07n0220_455:0295a24": "之力？」[0295a24] 時，天帝釋即知慶喜心之所念，白言：「大",
    "T07n0220_455:0295a25": "德！我所宣說甚深般若波羅蜜多，我所讚歎",
    "T07n0220_455:0295a26": "甚深般若波羅蜜多功德勝利，皆是如來威",
    "T07n0220_455:0295a27": "神之力。」[0295a27] 爾時，世尊告慶喜曰：「如是！如是！今",
    "T07n0220_455:0295a28": "天帝釋宣說讚歎甚深般若波羅蜜多功德",
    "T07n0220_455:0295a29": "勝利，當知皆是如來神力，非自辯才。所以者",
    "T07n0220_455:0295b01": "何？甚深般若波羅蜜多功德勝利，定非一切",
    "T07n0220_455:0295b02": "世間天、人、阿素洛等能知、能說。慶喜當知！若",
    "T07n0220_455:0295b03": "菩薩摩訶薩習學、思惟、修行如是甚深般若",
    "T07n0220_455:0295b04": "波羅蜜多時，此三千大千世界一切惡魔皆",
    "T07n0220_455:0295b05": "生疑惑，咸作是念：『此菩薩摩訶薩為證實際，",
    "T07n0220_455:0295b06": "退取預流、一來、不還、阿羅漢果、獨覺菩提，為",
    "T07n0220_455:0295b07": "趣無上正等菩提？』[0295b07] 「復次，慶喜！若菩薩摩訶薩",
    "T07n0220_455:0295b08": "不離如是甚深般若波羅蜜多時，諸惡魔生",
    "T07n0220_455:0295b09": "大愁惱，身心痛切如中毒箭。復次，慶喜！若菩",
    "T07n0220_455:0295b10": "薩摩訶薩修行如是甚深般若波羅蜜多時，",
    "T07n0220_455:0295b11": "諸惡魔來至其所，化作種種可怖畏事，欲令",
    "T07n0220_455:0295b12": "菩薩身心驚恐，迷失無上正等覺心，於所修",
    "T07n0220_455:0295b13": "行情懷退屈，乃至發起一念亂意，障得無上",
    "T07n0220_455:0295b14": "正等菩提，是彼惡魔深心所願。」[0295b14] 爾時，慶喜即",
    "T07n0220_455:0295b15": "白佛言：「為諸菩薩摩訶薩行深般若波羅蜜",
    "T07n0220_455:0295b16": "多時，皆為惡魔之所惱亂，為有惱亂、不惱亂",
    "T07n0220_455:0295b17": "者？」[0295b17] 佛告慶喜：「非諸菩薩摩訶薩行深般若波",
    "T07n0220_455:0295b18": "羅蜜多時，皆為惡魔之所惱亂，然有惱亂、不",
    "T07n0220_455:0295b19": "惱亂者。」[0295b19] 具壽慶喜復白佛言：「何等菩薩摩訶",
    "T07n0220_455:0295b20": "薩行深般若波羅蜜多時，為諸惡魔之所惱",
    "T07n0220_455:0295b21": "亂？何等菩薩摩訶薩行深般若波羅蜜多時，",
    "T07n0220_455:0295b22": "不為惡魔之所惱亂？」[0295b22] 佛告慶喜：「若菩薩摩訶",
    "T07n0220_455:0295b23": "薩先世聞此甚深般若波羅蜜多，心不信解，",
    "T07n0220_455:0295b24": "毀呰誹謗，是菩薩摩訶薩行深般若波羅蜜",
    "T07n0220_455:0295b25": "多時，為諸惡魔之所惱亂。若菩薩摩訶薩先",
    "T07n0220_455:0295b26": "世聞此甚深般若波羅蜜多，信解讚美，不生",
    "T07n0220_455:0295b27": "誹謗，是菩薩摩訶薩行深般若波羅蜜多時，",
    "T07n0220_455:0295b28": "不為惡魔之所惱亂。[0295b28] 「復次，慶喜！若菩薩摩訶",
    "T07n0220_455:0295b29": "薩先世聞此甚深般若波羅蜜多，疑惑猶豫：",
    "T07n0220_455:0295c01": "『為有為無？為實、不實？』是菩薩摩訶薩行深般",
    "T07n0220_455:0295c02": "若波羅蜜多時，為諸惡魔之所惱亂。若菩薩",
    "T07n0220_455:0295c03": "摩訶薩先世聞此甚深般若波羅蜜多，其心",
    "T07n0220_455:0295c04": "不生疑惑猶豫，信定實有，是菩薩摩訶薩行",
    "T07n0220_455:0295c05": "深般若波羅蜜多時，不為惡魔之所惱亂。[0295c05] 「復",
    "T07n0220_455:0295c06": "次，慶喜！若菩薩摩訶薩離善知識，為惡知識",
    "T07n0220_455:0295c07": "之所攝受，不聞如是甚深般若波羅蜜多，由",
    "T07n0220_455:0295c08": "不聞故不能解了甚深般若波羅蜜多，不解",
    "T07n0220_455:0295c09": "了故不能修習甚深般若波羅蜜多，不修習",
    "T07n0220_455:0295c10": "故不能請問甚深般若波羅蜜多，不請問故",
    "T07n0220_455:0295c11": "不如說行甚深般若波羅蜜多，不如說行故",
    "T07n0220_455:0295c12": "不能證得甚深般若波羅蜜多，是菩薩摩訶",
    "T07n0220_455:0295c13": "薩行深般若波羅蜜多時，為諸惡魔之所惱",
    "T07n0220_455:0295c14": "亂。若菩薩摩訶薩近善知識，非惡知識之所",
    "T07n0220_455:0295c15": "攝受，得聞如是甚深般若波羅蜜多，由得聞",
    "T07n0220_455:0295c16": "故便能解了甚深般若波羅蜜多，由解了故",
    "T07n0220_455:0295c17": "則能修習甚深般若波羅蜜多，由修習故便",
    "T07n0220_455:0295c18": "能請問甚深般若波羅蜜多，由請問故能如",
    "T07n0220_455:0295c19": "說行甚深般若波羅蜜多，如說行故便能證",
    "T07n0220_455:0295c20": "得甚深般若波羅蜜多，是菩薩摩訶薩行深",
    "T07n0220_455:0295c21": "般若波羅蜜多時，不為惡魔之所惱亂。[0295c21] 「復次，",
    "T07n0220_455:0295c22": "慶喜！若菩薩摩訶薩遠離般若波羅蜜多，攝",
    "T07n0220_455:0295c23": "受讚歎非真妙法，是菩薩摩訶薩行深般若",
    "T07n0220_455:0295c24": "波羅蜜多時，為諸惡魔之所惱亂。若菩薩摩",
    "T07n0220_455:0295c25": "訶薩親近般若波羅蜜多，不攝不讚非真妙",
    "T07n0220_455:0295c26": "法，是菩薩摩訶薩行深般若波羅蜜多時，不",
    "T07n0220_455:0295c27": "為惡魔之所惱亂。[0295c27] 「復次，慶喜！若菩薩摩訶薩",
    "T07n0220_455:0295c28": "遠離般若波羅蜜多，於真妙法毀呰誹謗，爾",
    "T07n0220_455:0295c29": "時，惡魔便作是念：『今此菩薩與我為伴，由彼",
    "T07n0220_455:0296a01": "毀謗真妙法故，便有無量住菩薩乘補特伽",
    "T07n0220_455:0296a02": "羅，於真妙法亦生毀謗，由此因緣我願圓滿。』",
    "T07n0220_455:0296a03": "是菩薩乘補特伽羅，設勤精進修諸善法，而",
    "T07n0220_455:0296a04": "墮聲聞或獨覺地亦令他墮，是菩薩摩訶薩",
    "T07n0220_455:0296a05": "行深般若波羅蜜多時，為諸惡魔之所惱亂。",
    "T07n0220_455:0296a06": "若菩薩摩訶薩親近般若波羅蜜多，於真妙",
    "T07n0220_455:0296a07": "法讚歎信受，亦令無量住菩薩乘補特伽羅",
    "T07n0220_455:0296a08": "於真妙法讚歎信受，由此惡魔愁憂驚怖，是",
    "T07n0220_455:0296a09": "菩薩乘補特伽羅，設不精進修諸善法，而亦",
    "T07n0220_455:0296a10": "決定不令自他退墮聲聞或獨覺地，必證無",
    "T07n0220_455:0296a11": "上正等菩提，是菩薩摩訶薩行深般若波羅",
    "T07n0220_455:0296a12": "蜜多時，不為惡魔之所惱亂。[0296a12] 「復次，慶喜！若菩",
    "T07n0220_455:0296a13": "薩摩訶薩聞說般若波羅蜜多甚深經時，作",
    "T07n0220_455:0296a14": "如是語：『如是般若波羅蜜多理趣甚深，難見",
    "T07n0220_455:0296a15": "難覺，何用宣說、聽聞、受持、讀誦、思惟、精勤修",
    "T07n0220_455:0296a16": "習、書寫流布此經典為？我尚不能得其源底，",
    "T07n0220_455:0296a17": "況餘薄福淺智者哉！』時，有無量住菩薩乘補",
    "T07n0220_455:0296a18": "特伽羅聞其所說，心皆驚怖，便退無上正等",
    "T07n0220_455:0296a19": "覺心，墮二乘地，是菩薩摩訶薩行深般若波",
    "T07n0220_455:0296a20": "羅蜜多時，為諸惡魔之所惱亂。若菩薩摩訶",
    "T07n0220_455:0296a21": "薩聞說般若波羅蜜多甚深經時，作如是語：",
    "T07n0220_455:0296a22": "『如是般若波羅蜜多理趣甚深，難見難覺，若",
    "T07n0220_455:0296a23": "不宣說、聽聞、受持、讀誦、思惟、精勤修習、書寫流",
    "T07n0220_455:0296a24": "布，能證無上正等菩提必無是處。』時，有無量",
    "T07n0220_455:0296a25": "住菩薩乘補特伽羅聞其所說，歡喜踊躍，皆",
    "T07n0220_455:0296a26": "於如是甚深般若波羅蜜多常樂聽聞、受持、",
    "T07n0220_455:0296a27": "讀誦、究竟通利、如理思惟、精進修行、為他演",
    "T07n0220_455:0296a28": "說、書寫流布，發趣無上正等菩提，是菩薩摩",
    "T07n0220_455:0296a29": "訶薩行深般若波羅蜜多時，不為惡魔之所",
    "T07n0220_455:0296b01": "惱亂。[0296b01] 「復次，慶喜！若菩薩摩訶薩恃己所有功",
    "T07n0220_455:0296b02": "德善根，輕餘菩薩摩訶薩眾，謂作是言：『我能",
    "T07n0220_455:0296b03": "修行布施波羅蜜多乃至般若波羅蜜多，汝",
    "T07n0220_455:0296b04": "等不能。我能安住內空乃至無性自性空，汝",
    "T07n0220_455:0296b05": "等不能。我能安住真如乃至不思議界，汝等",
    "T07n0220_455:0296b06": "不能。我能安住苦、集、滅、道聖諦，汝等不能。我",
    "T07n0220_455:0296b07": "能修行四念住乃至八聖道支，汝等不能。我",
    "T07n0220_455:0296b08": "能修行四靜慮、四無量、四無色定，汝等不能。",
    "T07n0220_455:0296b09": "我能修行八解脫乃至十遍處，汝等不能。我",
    "T07n0220_455:0296b10": "能修行空、無相、無願解脫門，汝等不能。我能",
    "T07n0220_455:0296b11": "修行極喜地乃至法雲地，汝等不能。我能修",
    "T07n0220_455:0296b12": "行淨觀地智乃至如來地智，汝等不能。我能",
    "T07n0220_455:0296b13": "修行五眼、六神通，汝等不能。我能修行如來",
    "T07n0220_455:0296b14": "十力乃至十八佛不共法，汝等不能。我能修",
    "T07n0220_455:0296b15": "行無忘失法、恒住捨性，汝等不能。我能修行",
    "T07n0220_455:0296b16": "一切智、道相智、一切相智，汝等不能。我能嚴",
    "T07n0220_455:0296b17": "淨佛土、成熟有情，汝等不能。我能順逆觀緣",
    "T07n0220_455:0296b18": "起支，汝等不能。我能觀察自相共相，汝等不",
    "T07n0220_455:0296b19": "能。我能修習陀羅尼門、三摩地門，汝等不能。",
    "T07n0220_455:0296b20": "我能修習一切菩薩摩訶薩行、諸佛無上正等",
    "T07n0220_455:0296b21": "菩提，汝等不能。』爾時，惡魔歡喜踊躍言：『此菩",
    "T07n0220_455:0296b22": "薩是我伴黨，輪迴生死未有出期。』是菩薩摩",
    "T07n0220_455:0296b23": "訶薩行深般若波羅蜜多時，為諸惡魔之所",
    "T07n0220_455:0296b24": "惱亂。若菩薩摩訶薩不恃己有功德善根，輕",
    "T07n0220_455:0296b25": "餘菩薩摩訶薩眾，雖常精勤修諸善法，而不",
    "T07n0220_455:0296b26": "執著諸善法相，是菩薩摩訶薩行深般若波",
    "T07n0220_455:0296b27": "羅蜜多時，不為惡魔之所惱亂。[0296b27] 「復次，慶喜！若",
    "T07n0220_455:0296b28": "菩薩摩訶薩自恃名姓眾所識知，輕蔑諸餘",
    "T07n0220_455:0296b29": "修善菩薩，常讚己德毀呰他過，實無不退轉",
    "T07n0220_455:0296c01": "菩薩摩訶薩諸行、狀、相而謂實有，起諸煩惱",
    "T07n0220_455:0296c02": "自讚毀他，言：『汝等無菩薩名姓，唯我獨有菩",
    "T07n0220_455:0296c03": "薩名姓。』由增上慢輕蔑毀呰諸餘菩薩摩訶",
    "T07n0220_455:0296c04": "薩眾。爾時，惡魔見此事已，便作是念：『今此",
    "T07n0220_455:0296c05": "菩薩令我國土宮殿不空，增益地獄、傍生、鬼",
    "T07n0220_455:0296c06": "界。』是時，惡魔助其神力，令轉增盛威勢辯才，",
    "T07n0220_455:0296c07": "由此多人信受其語，因斯勸發同彼惡見。同",
    "T07n0220_455:0296c08": "惡見已隨彼邪學，隨邪學已煩惱熾盛，心顛",
    "T07n0220_455:0296c09": "倒故，諸所發起身、語、意業，皆能感得不可愛",
    "T07n0220_455:0296c10": "樂衰損苦果。由此因緣，增長地獄、傍生、鬼界，",
    "T07n0220_455:0296c11": "令魔宮殿國土充滿，由是惡魔歡喜踊躍，諸",
    "T07n0220_455:0296c12": "有所作隨意自在，是菩薩摩訶薩行深般若",
    "T07n0220_455:0296c13": "波羅蜜多時，為諸惡魔之所惱亂。若菩薩",
    "T07n0220_455:0296c14": "摩訶薩不恃己有虛妄姓名輕蔑諸餘修善菩",
    "T07n0220_455:0296c15": "薩，於諸功德無增上慢，常不自讚亦不毀他，",
    "T07n0220_455:0296c16": "能善覺知諸惡魔事，是菩薩摩訶薩行深般",
    "T07n0220_455:0296c17": "若波羅蜜多時，不為惡魔之所惱亂。[0296c17] 「復次，慶",
    "T07n0220_455:0296c18": "喜！若菩薩摩訶薩與求聲聞、獨覺乘者，更相",
    "T07n0220_455:0296c19": "毀蔑誹謗&#x9B2A;諍。爾時，惡魔見此事已，便作是",
    "T07n0220_455:0296c20": "念：『今此菩薩遠離無上正等菩提，親近地獄、",
    "T07n0220_455:0296c21": "傍生、鬼界。所以者何？更相毀蔑誹謗&#x9B2A;諍，非",
    "T07n0220_455:0296c22": "菩提道，但是地獄、傍生、鬼界險惡趣道。』作是",
    "T07n0220_455:0296c23": "念已，歡喜踊躍，令此菩薩威力轉盛，使無量",
    "T07n0220_455:0296c24": "人增長惡業，是菩薩摩訶薩行深般若波羅",
    "T07n0220_455:0296c25": "蜜多時，為諸惡魔之所惱亂。若菩薩摩訶薩",
    "T07n0220_455:0296c26": "與求聲聞、獨覺乘者，不相毀蔑誹謗&#x9B2A;諍，方",
    "T07n0220_455:0296c27": "便化導令趣大乘，或令勤修自乘善法，是菩",
    "T07n0220_455:0296c28": "薩摩訶薩行深般若波羅蜜多時，不為惡魔",
    "T07n0220_455:0296c29": "之所惱亂。[0296c29] 「復次，慶喜！若菩薩摩訶薩與求無",
    "T07n0220_455:0297a01": "上正等菩提忍辱柔和諸菩薩眾，&#x9B2A;諍誹謗",
    "T07n0220_455:0297a02": "互相毀蔑。爾時，惡魔見此事已，便作是念：『此",
    "T07n0220_455:0297a03": "二菩薩俱遠所求一切智智，皆近地獄、傍生、",
    "T07n0220_455:0297a04": "餓鬼、阿素洛等諸險惡趣。所以者何？&#x9B2A;諍誹",
    "T07n0220_455:0297a05": "謗，互相毀蔑，非菩提道，但是地獄、傍生、餓鬼、",
    "T07n0220_455:0297a06": "阿素洛等險惡趣路。』是時，惡魔作此念已，歡",
    "T07n0220_455:0297a07": "喜踊躍增其威勢，令二朋黨&#x9B2A;諍不息，是菩",
    "T07n0220_455:0297a08": "薩摩訶薩行深般若波羅蜜多時，為諸惡魔",
    "T07n0220_455:0297a09": "之所惱亂。若菩薩摩訶薩與求無上正等菩",
    "T07n0220_455:0297a10": "提忍辱柔和諸菩薩眾，不相&#x9B2A;諍誹謗毀蔑，",
    "T07n0220_455:0297a11": "但相勸率修殊勝行，速趣無上正等菩提，是",
    "T07n0220_455:0297a12": "菩薩摩訶薩行深般若波羅蜜多時，不為惡",
    "T07n0220_455:0297a13": "魔之所惱亂。[0297a13] 「復次，慶喜！若菩薩摩訶薩未得",
    "T07n0220_455:0297a14": "無上大菩提記，於得無上大菩提記諸菩薩",
    "T07n0220_455:0297a15": "摩訶薩起瞋忿心，&#x9B2A;諍輕蔑罵辱誹謗，是菩",
    "T07n0220_455:0297a16": "薩摩訶薩隨起爾許念不饒益心，還退爾許",
    "T07n0220_455:0297a17": "劫曾修勝行，經爾許時遠離善友，還受爾許",
    "T07n0220_455:0297a18": "生死繫縛。若不棄捨大菩提心，還爾許劫被",
    "T07n0220_455:0297a19": "戴甲冑，勤修勝行時無間斷，然後乃補所退",
    "T07n0220_455:0297a20": "功德。」[0297a20] 爾時，慶喜白言：「世尊！是菩薩摩訶薩所",
    "T07n0220_455:0297a21": "起惡心生死罪苦，為要流轉經爾許時，為",
    "T07n0220_455:0297a22": "於中間亦得出離？是菩薩摩訶薩所退勝行，",
    "T07n0220_455:0297a23": "為要精勤經爾許劫然後乃補，為於中間有",
    "T07n0220_455:0297a24": "復本義？」[0297a24] 佛告慶喜：「我為菩薩、獨覺、聲聞說有",
    "T07n0220_455:0297a25": "出罪還補善法。慶喜當知！若菩薩摩訶薩未",
    "T07n0220_455:0297a26": "得無上大菩提記，於得無上大菩提記諸菩",
    "T07n0220_455:0297a27": "薩摩訶薩起瞋忿心，&#x9B2A;諍輕蔑罵辱誹謗後",
    "T07n0220_455:0297a28": "無慚愧，懷惡不捨，不能如法發露悔過，我說",
    "T07n0220_455:0297a29": "彼類於其中間無有出罪還補善義，要爾許",
    "T07n0220_455:0297b01": "劫流轉生死，遠離善友、眾苦所縛。若不棄捨",
    "T07n0220_455:0297b02": "大菩提心，要爾許劫被戴甲冑，勤修勝行時",
    "T07n0220_455:0297b03": "無間斷，然後乃補所退功德。若菩薩摩訶薩",
    "T07n0220_455:0297b04": "未得無上大菩提記，於得無上大菩提記諸菩",
    "T07n0220_455:0297b05": "薩摩訶薩起瞋忿心，&#x9B2A;諍輕蔑罵辱誹謗後",
    "T07n0220_455:0297b06": "生慚愧，心不繫惡，尋能如法發露悔過，作如",
    "T07n0220_455:0297b07": "是念：『我今已得難得人身，何容復起如是過",
    "T07n0220_455:0297b08": "惡失大善利？我應饒益一切有情，何容於中",
    "T07n0220_455:0297b09": "反作衰損？我應恭敬一切有情如僕事主，何",
    "T07n0220_455:0297b10": "容於中反生憍慢罵辱凌蔑？我應忍受一切",
    "T07n0220_455:0297b11": "有情捶打呵叱，何容於中反以暴惡身語加",
    "T07n0220_455:0297b12": "報？我應和解一切有情令相敬愛，何容復起",
    "T07n0220_455:0297b13": "勃惡語言與彼乖諍？我應堪忍一切有情長時",
    "T07n0220_455:0297b14": "履踐，猶如道路亦如橋梁，何容於彼反加凌",
    "T07n0220_455:0297b15": "辱？我求無上正等菩提，為拔有情生死大苦，",
    "T07n0220_455:0297b16": "令得究竟安樂涅槃，何容反欲加之以苦？我",
    "T07n0220_455:0297b17": "應從今盡未來際，如癡、如&#x7602;、如聾、如盲，於諸",
    "T07n0220_455:0297b18": "有情無所分別，假使斬截頭、足、手、臂，挑眼、割",
    "T07n0220_455:0297b19": "耳、劓鼻、截舌，及餘一切身分肢體，於彼有情",
    "T07n0220_455:0297b20": "終不起惡。若我起惡，則便退壞所發無上正",
    "T07n0220_455:0297b21": "等覺心，障礙所求一切智智，不能利益安樂",
    "T07n0220_455:0297b22": "有情。』慶喜當知！是菩薩摩訶薩我說中間亦",
    "T07n0220_455:0297b23": "有出罪還補善義，非要經於爾許劫數流轉",
    "T07n0220_455:0297b24": "生死，惡魔於彼不能惱亂，疾證無上正等菩",
    "T07n0220_455:0297b25": "提。[0297b25] 「復次，慶喜！住菩薩乘諸善男子、善女人等",
    "T07n0220_455:0297b26": "與求聲聞、獨覺乘者不應交涉，設與交涉不",
    "T07n0220_455:0297b27": "應共住，設與共住不應與彼論議決擇。所以",
    "T07n0220_455:0297b28": "者何？若與彼類論議決擇，或當發動忿恚等",
    "T07n0220_455:0297b29": "心，或復起於&#x9E81;惡言說，然諸菩薩於有情",
    "T07n0220_455:0297c01": "類，不應發起忿恚等心，亦不應生&#x9E81;惡言說。",
    "T07n0220_455:0297c02": "設被斬截首足身分，亦不應起忿恚&#x9E81;言。所",
    "T07n0220_455:0297c03": "以者何？諸菩薩摩訶薩應作是念：『我求無上",
    "T07n0220_455:0297c04": "正等菩提，為拔有情生死眾苦，令得究竟利",
    "T07n0220_455:0297c05": "益安樂，何容於彼翻為惡事？』慶喜當知！若",
    "T07n0220_455:0297c06": "菩薩摩訶薩於有情類起忿恚心，發&#x9E81;惡語，",
    "T07n0220_455:0297c07": "便礙無上正等菩提，亦壞無邊菩薩行法。是",
    "T07n0220_455:0297c08": "故菩薩摩訶薩眾欲得無上正等菩提，於諸",
    "T07n0220_455:0297c09": "有情不應忿恚，亦不應起&#x9E81;惡言說。」[0297c09] 具壽慶",
    "T07n0220_455:0297c10": "喜白言：「世尊！諸菩薩摩訶薩與菩薩摩訶薩",
    "T07n0220_455:0297c11": "云何共住？」[0297c11] 佛告慶喜：「諸菩薩摩訶薩與菩薩",
    "T07n0220_455:0297c12": "摩訶薩，共住相視應如大師。所以者何？是諸",
    "T07n0220_455:0297c13": "菩薩展轉相視，應作是念：『彼皆是我真善知",
    "T07n0220_455:0297c14": "識，與我為伴，同乘一船，學處、學時及所學法，",
    "T07n0220_455:0297c15": "若由此學皆無有異。如彼應學布施波羅蜜",
    "T07n0220_455:0297c16": "多乃至般若波羅蜜多，我亦應學。如彼應學",
    "T07n0220_455:0297c17": "內空乃至無性自性空，我亦應學。如彼應學",
    "T07n0220_455:0297c18": "真如乃至不思議界，我亦應學。如彼應學苦、",
    "T07n0220_455:0297c19": "集、滅、道聖諦，我亦應學。如彼應學四念住乃",
    "T07n0220_455:0297c20": "至八聖道支，我亦應學。如彼應學四靜慮、四",
    "T07n0220_455:0297c21": "無量、四無色定，我亦應學。如彼應學八解脫",
    "T07n0220_455:0297c22": "乃至十遍處，我亦應學。如彼應學空、無相、無",
    "T07n0220_455:0297c23": "願解脫門，我亦應學。如彼應學極喜地乃至",
    "T07n0220_455:0297c24": "法雲地，我亦應學。如彼應學一切陀羅尼門、",
    "T07n0220_455:0297c25": "三摩地門，我亦應學。如彼應學五眼、六神通，",
    "T07n0220_455:0297c26": "我亦應學。如彼應學如來十力乃至十八佛",
    "T07n0220_455:0297c27": "不共法，我亦應學。如彼應學無忘失法、恒住",
    "T07n0220_455:0297c28": "捨性，我亦應學。如彼應學成熟有情、嚴淨佛",
    "T07n0220_455:0297c29": "土，我亦應學。如彼應學一切智、道相智、一",
    "T07n0220_455:0298a01": "切相智，我亦應學。』[0298a01] 「復作是念：『彼諸菩薩為我",
    "T07n0220_455:0298a02": "等說大菩提道，即我良伴，亦我導師。若彼菩",
    "T07n0220_455:0298a03": "薩摩訶薩住雜染作意，離一切智智相應作",
    "T07n0220_455:0298a04": "意，我當於中不同其學。若彼菩薩摩訶薩離",
    "T07n0220_455:0298a05": "雜染作意，不離一切智智相應作意，我當於",
    "T07n0220_455:0298a06": "中每同其學。』慶喜當知！若菩薩摩訶薩能如",
    "T07n0220_455:0298a07": "是學，菩提資糧疾得圓滿。若菩薩摩訶薩如",
    "T07n0220_455:0298a08": "是學時，與諸菩薩摩訶薩眾名為同學。」",
    "T07n0220_455:0298a09": "第二分同性品第六十二之一",
    "T07n0220_455:0298a10": "[0298a10] 爾時，具壽善現白佛言：「世尊！云何菩薩摩訶",
    "T07n0220_455:0298a11": "薩同性，由諸菩薩摩訶薩住此中學名為同",
    "T07n0220_455:0298a12": "學？」[0298a12] 佛告善現：「內空是菩薩摩訶薩同性，外",
    "T07n0220_455:0298a13": "空乃至無性自性空是菩薩摩訶薩同性，諸",
    "T07n0220_455:0298a14": "菩薩摩訶薩住中學故，名為同學，由此同學",
    "T07n0220_455:0298a15": "速證無上正等菩提。[0298a15] 「復次，善現！色色性空，",
    "T07n0220_455:0298a16": "受、想、行、識受、想、行、識性空，是菩薩摩訶薩同",
    "T07n0220_455:0298a17": "性。眼處眼處性空，乃至意處意處性空，是",
    "T07n0220_455:0298a18": "菩薩摩訶薩同性。色處色處性空，乃至法",
    "T07n0220_455:0298a19": "處法處性空，是菩薩摩訶薩同性。眼界眼界",
    "T07n0220_455:0298a20": "性空，乃至意界意界性空，是菩薩摩訶薩",
    "T07n0220_455:0298a21": "同性。色界色界性空，乃至法界法界性空，是",
    "T07n0220_455:0298a22": "菩薩摩訶薩同性。眼識界眼識界性空，乃至",
    "T07n0220_455:0298a23": "意識界意識界性空，是菩薩摩訶薩同性。眼",
    "T07n0220_455:0298a24": "觸眼觸性空，乃至意觸意觸性空，是菩薩摩",
    "T07n0220_455:0298a25": "訶薩同性。眼觸為緣所生諸受眼觸為緣所",
    "T07n0220_455:0298a26": "生諸受性空，乃至意觸為緣所生諸受意觸",
    "T07n0220_455:0298a27": "為緣所生諸受性空，是菩薩摩訶薩同性。地",
    "T07n0220_455:0298a28": "界地界性空，乃至識界識界性空，是菩薩摩",
    "T07n0220_455:0298a29": "訶薩同性。無明無明性空，乃至老死老死性",
    "T07n0220_455:0298b01": "空，是菩薩摩訶薩同性。布施波羅蜜多布施",
    "T07n0220_455:0298b02": "波羅蜜多性空，乃至般若波羅蜜多般若波",
    "T07n0220_455:0298b03": "羅蜜多性空，是菩薩摩訶薩同性。內空內空",
    "T07n0220_455:0298b04": "性空，乃至無性自性空無性自性空性空，是",
    "T07n0220_455:0298b05": "菩薩摩訶薩同性。真如真如性空，乃至不思",
    "T07n0220_455:0298b06": "議界不思議界性空，是菩薩摩訶薩同性。苦",
    "T07n0220_455:0298b07": "聖諦苦聖諦性空，集、滅、道聖諦集、滅、道聖諦",
    "T07n0220_455:0298b08": "性空，是菩薩摩訶薩同性。四念住四念住性",
    "T07n0220_455:0298b09": "空，乃至八聖道支八聖道支性空，是菩薩摩",
    "T07n0220_455:0298b10": "訶薩同性。四靜慮四靜慮性空，四無量、四無",
    "T07n0220_455:0298b11": "色定四無量、四無色定性空，是菩薩摩訶薩",
    "T07n0220_455:0298b12": "同性。八解脫八解脫性空，乃至十遍處十遍",
    "T07n0220_455:0298b13": "處性空，是菩薩摩訶薩同性。空解脫門空解",
    "T07n0220_455:0298b14": "脫門性空，無相、無願解脫門無相、無願解脫",
    "T07n0220_455:0298b15": "門性空，是菩薩摩訶薩同性。淨觀地淨觀地",
    "T07n0220_455:0298b16": "性空，乃至如來地如來地性空，是菩薩摩訶",
    "T07n0220_455:0298b17": "薩同性。極喜地極喜地性空，乃至法雲地法",
    "T07n0220_455:0298b18": "雲地性空，是菩薩摩訶薩同性。陀羅尼門陀",
    "T07n0220_455:0298b19": "羅尼門性空，三摩地門三摩地門性空，是菩",
    "T07n0220_455:0298b20": "薩摩訶薩同性。五眼五眼性空，六神通六神",
    "T07n0220_455:0298b21": "通性空，是菩薩摩訶薩同性。如來十力如來",
    "T07n0220_455:0298b22": "十力性空，乃至十八佛不共法十八佛不共",
    "T07n0220_455:0298b23": "法性空，是菩薩摩訶薩同性。無忘失法無",
    "T07n0220_455:0298b24": "忘失法性空，恒住捨性恒住捨性性空，是菩",
    "T07n0220_455:0298b25": "薩摩訶薩同性。一切智一切智性空，道相",
    "T07n0220_455:0298b26": "智、一切相智道相智、一切相智性空，是菩薩",
    "T07n0220_455:0298b27": "摩訶薩同性。預流果預流果性空，乃至獨覺",
    "T07n0220_455:0298b28": "菩提獨覺菩提性空，是菩薩摩訶薩同性。菩",
    "T07n0220_455:0298b29": "薩摩訶薩行菩薩摩訶薩行性空，是菩薩摩",
    "T07n0220_455:0298c01": "訶薩同性。佛無上正等菩提佛無上正等菩",
    "T07n0220_455:0298c02": "提性空，是菩薩摩訶薩同性。諸菩薩摩訶薩",
    "T07n0220_455:0298c03": "住中學故，名為同學，由此同學速證無上正",
    "T07n0220_455:0298c04": "等菩提。」",
    "T07n0220_455:0298c05": "[0298c05] 爾時，善現復白佛言：「世尊！若菩薩摩訶薩為",
    "T07n0220_455:0298c06": "色盡故學，為受、想、行、識盡故學，是學一切",
    "T07n0220_455:0298c07": "智智不？為色離故學，為受、想、行、識離故學，是",
    "T07n0220_455:0298c08": "學一切智智不？為色滅故學，為受、想、行、識滅",
    "T07n0220_455:0298c09": "故學，是學一切智智不？為色不生故學，為",
    "T07n0220_455:0298c10": "受、想、行、識不生故學，是學一切智智不？世尊！",
    "T07n0220_455:0298c11": "若菩薩摩訶薩如是乃至為菩薩摩訶薩行",
    "T07n0220_455:0298c12": "盡故學，為佛無上正等菩提盡故學，是學一",
    "T07n0220_455:0298c13": "切智智不？為菩薩摩訶薩行離故學，為佛無",
    "T07n0220_455:0298c14": "上正等菩提離故學，是學一切智智不？為菩",
    "T07n0220_455:0298c15": "薩摩訶薩行滅故學，為佛無上正等菩提滅",
    "T07n0220_455:0298c16": "故學，是學一切智智不？為菩薩摩訶薩行不",
    "T07n0220_455:0298c17": "生故學，為佛無上正等菩提不生故學，是學",
    "T07n0220_455:0298c18": "一切智智不？」[0298c18] 佛告善現：「如汝所說『若菩薩",
    "T07n0220_455:0298c19": "摩訶薩為色盡故、離故、滅故、不生故學，是學一",
    "T07n0220_455:0298c20": "切智智不？為受、想、行、識盡故、離故、滅故、不生",
    "T07n0220_455:0298c21": "故學，是學一切智智不？如是乃至為菩薩摩",
    "T07n0220_455:0298c22": "訶薩行盡故、離故、滅故、不生故學，是學一切智",
    "T07n0220_455:0298c23": "智不？為佛無上正等菩提盡故、離故、滅故、不",
    "T07n0220_455:0298c24": "生故學，是學一切智智不？』者，善現！於意云",
    "T07n0220_455:0298c25": "何？色真如盡、離、滅、斷不？受、想、行、識真如盡、離、",
    "T07n0220_455:0298c26": "滅、斷不？如是乃至菩薩摩訶薩行真如盡、離、",
    "T07n0220_455:0298c27": "滅、斷不？佛無上正等菩提真如盡、離、滅、斷不？」",
    "T07n0220_455:0298c28": "[0298c28] 善現對曰：「不也！世尊！不也！善逝！」[0298c28] 佛告善現：「若",
    "T07n0220_455:0298c29": "菩薩摩訶薩於真如如是學，是學一切智智。",
    "T07n0220_455:0299a01": "善現當知！真如無盡、無離、無滅、無斷，不可作",
    "T07n0220_455:0299a02": "證。若菩薩摩訶薩於真如如是學，是學一切",
    "T07n0220_455:0299a03": "智智。[0299a03] 「復次，善現！若菩薩摩訶薩如是學時，是",
    "T07n0220_455:0299a04": "學布施波羅蜜多乃至般若波羅蜜多，是學",
    "T07n0220_455:0299a05": "內空乃至無性自性空，是學真如乃至不思",
    "T07n0220_455:0299a06": "議界，是學苦、集、滅、道聖諦，是學四念住乃至",
    "T07n0220_455:0299a07": "八聖道支，是學四靜慮、四無量、四無色定，是",
    "T07n0220_455:0299a08": "學八解脫乃至十遍處，是學空、無相、無願解",
    "T07n0220_455:0299a09": "脫門，是學極喜地乃至法雲地，是學一切陀",
    "T07n0220_455:0299a10": "羅尼門、三摩地門，是學五眼、六神通，是學如",
    "T07n0220_455:0299a11": "來十力乃至十八佛不共法，是學無忘失法、",
    "T07n0220_455:0299a12": "恒住捨性，是學一切智、道相智、一切相智，是",
    "T07n0220_455:0299a13": "學一切菩薩摩訶薩行，是學諸佛無上正等",
    "T07n0220_455:0299a14": "菩提。善現！若菩薩摩訶薩學布施波羅蜜多",
    "T07n0220_455:0299a15": "乃至諸佛無上正等菩提，當知是學一切智",
    "T07n0220_455:0299a16": "智。[0299a16] 「復次，善現！若菩薩摩訶薩如是學時，至",
    "T07n0220_455:0299a17": "一切學究竟彼岸，一切天魔及諸外道所不",
    "T07n0220_455:0299a18": "能伏，疾至菩薩不退轉地，行自祖父一切如",
    "T07n0220_455:0299a19": "來、應、正等覺所應行處，於能護法無倒隨轉，",
    "T07n0220_455:0299a20": "能作離暗所應作法，善能成熟一切有情，巧",
    "T07n0220_455:0299a21": "能嚴淨自佛國土，名為善學大慈、大悲、大喜、",
    "T07n0220_455:0299a22": "大捨及餘無量無邊佛法。善現！若菩薩摩訶",
    "T07n0220_455:0299a23": "薩如是學時，是學三轉十二行相無上法輪，",
    "T07n0220_455:0299a24": "是學安處百千俱胝那庾多眾於無餘依般涅",
    "T07n0220_455:0299a25": "槃界令般涅槃，是學不斷佛種妙行，是學諸",
    "T07n0220_455:0299a26": "佛開甘露門，是學安立無量無數無邊有情",
    "T07n0220_455:0299a27": "住三乘法，是學示現一切有情究竟寂滅真",
    "T07n0220_455:0299a28": "無為界，是為修學一切智智，如是學者下劣",
    "T07n0220_455:0299a29": "有情所不能學。善現！若菩薩摩訶薩欲善拔",
    "T07n0220_455:0299b01": "濟一切有情生死大苦，應如是學。[0299b01] 「復次，善現！",
    "T07n0220_455:0299b02": "若菩薩摩訶薩如是學時，決定不墮地獄、傍",
    "T07n0220_455:0299b03": "生、剡魔鬼界，決定不生邊地、達絮、蔑&#x96B7;車中，",
    "T07n0220_455:0299b04": "決定不生旃茶羅家、補羯娑家，及餘種種貧",
    "T07n0220_455:0299b05": "窮、下賤、不律儀家，終不盲聾、瘖&#x7602;、攣躄、根支",
    "T07n0220_455:0299b06": "殘缺、背僂、癲&#x764E;、癰疽、疥癩、痔&#x763B;、惡瘡，不長不",
    "T07n0220_455:0299b07": "短，亦不黧黑，及無種種穢惡瘡病。[0299b07] 「復次，善現！",
    "T07n0220_455:0299b08": "若菩薩摩訶薩如是學時，生生常得眷屬圓",
    "T07n0220_455:0299b09": "滿，形貌端嚴，言詞威肅，眾人愛敬，所生之處",
    "T07n0220_455:0299b10": "離害生命乃至邪見，終不攝受虛妄邪法，不",
    "T07n0220_455:0299b11": "以邪法而自活命，亦不攝受破戒、惡見、謗法",
    "T07n0220_455:0299b12": "有情以為親友。[0299b12] 「復次，善現！若菩薩摩訶薩如",
    "T07n0220_455:0299b13": "是學時，終不生於耽樂少慧長壽天處。所以",
    "T07n0220_455:0299b14": "者何？是菩薩摩訶薩成就方便善巧勢力，由",
    "T07n0220_455:0299b15": "此方便善巧力故，雖能數入靜慮、無量及無",
    "T07n0220_455:0299b16": "色定，而不隨彼勢力受生。甚深般若波羅蜜",
    "T07n0220_455:0299b17": "多所攝受故，成就如是方便善巧，於諸定中",
    "T07n0220_455:0299b18": "雖常獲得入出自在，而不隨彼諸定勢力生",
    "T07n0220_455:0299b19": "長壽天，廢修菩薩殊勝妙行。[0299b19] 「復次，善現！若菩",
    "T07n0220_455:0299b20": "薩摩訶薩如是學時，於佛十力、四無所畏、四",
    "T07n0220_455:0299b21": "無礙解、大慈、大悲、大喜、大捨及十八佛不共法",
    "T07n0220_455:0299b22": "等無量無邊諸佛妙法，皆得清淨。由清淨故，",
    "T07n0220_455:0299b23": "不墮聲聞、獨覺等地。」",
    "T07n0220_455:0299b24": "[0299b24] 爾時，具壽善現白佛言：「世尊！若一切法本性",
    "T07n0220_455:0299b25": "清淨，諸菩薩摩訶薩云何復於諸佛妙法而",
    "T07n0220_455:0299b26": "得清淨？」[0299b26] 佛告善現：「如是！如是！如汝所說。諸",
    "T07n0220_455:0299b27": "法本來自性清淨。是菩薩摩訶薩於一切法",
    "T07n0220_455:0299b28": "本性淨中，精勤修學甚深般若波羅蜜多，如",
    "T07n0220_455:0299b29": "實通達，無沒無滯，遠離一切煩惱染著，故說",
    "T07n0220_455:0299c01": "菩薩復得清淨。[0299c01] 「復次，善現！雖一切法本性清",
    "T07n0220_455:0299c02": "淨，愚夫異生不知、見、覺，是菩薩摩訶薩為欲",
    "T07n0220_455:0299c03": "令彼知、見、覺故，修行布施波羅蜜多乃至般",
    "T07n0220_455:0299c04": "若波羅蜜多，安住內空乃至無性自性空，安",
    "T07n0220_455:0299c05": "住真如乃至不思議界，安住苦、集、滅、道聖諦，",
    "T07n0220_455:0299c06": "修行四念住乃至八聖道支，修行四靜慮、四",
    "T07n0220_455:0299c07": "無量、四無色定，修行八解脫乃至十遍處，修",
    "T07n0220_455:0299c08": "行空、無相、無願解脫門，修行極喜地乃至法",
    "T07n0220_455:0299c09": "雲地，修行五眼、六神通，修行佛十力乃至十",
    "T07n0220_455:0299c10": "八佛不共法，修行無忘失法、恒住捨性，修行",
    "T07n0220_455:0299c11": "一切陀羅尼門、三摩地門，修行一切智、道相",
    "T07n0220_455:0299c12": "智、一切相智。是菩薩摩訶薩於一切法本性",
    "T07n0220_455:0299c13": "清淨如是學時，於佛十力乃至十八佛不共",
    "T07n0220_455:0299c14": "法，及餘無量無邊佛法，皆得清淨，不墮聲聞、",
    "T07n0220_455:0299c15": "獨覺等地。於諸有情心行差別，皆能通達至",
    "T07n0220_455:0299c16": "極彼岸，善巧方便令諸有情證一切法本性",
    "T07n0220_455:0299c17": "清淨，證得究竟安樂涅槃。[0299c17] 「善現當知！譬如",
    "T07n0220_455:0299c18": "大地少處出生金銀等寶，多處出生沙石瓦",
    "T07n0220_455:0299c19": "礫，諸有情類亦復如是，少分能學甚深般若",
    "T07n0220_455:0299c20": "波羅蜜多，謂住大乘諸菩薩眾，多學聲聞、獨",
    "T07n0220_455:0299c21": "覺地法，謂求自利中下乘者。[0299c21] 「善現當知！譬",
    "T07n0220_455:0299c22": "如人趣少分能修轉輪王業，多分受行小國",
    "T07n0220_455:0299c23": "王業，諸有情類亦復如是，少分能修一切智",
    "T07n0220_455:0299c24": "智道，多分受行聲聞、獨覺道。[0299c24] 「善現當知！求",
    "T07n0220_455:0299c25": "趣無上正等菩提諸菩薩眾，少證無上正等",
    "T07n0220_455:0299c26": "菩提，多墮聲聞及獨覺地。[0299c26] 「善現當知！住菩薩",
    "T07n0220_455:0299c27": "乘補特伽羅，若不遠離甚深般若波羅蜜多",
    "T07n0220_455:0299c28": "方便善巧，定能趣入不退轉地。若有遠離甚",
    "T07n0220_455:0299c29": "深般若波羅蜜多方便善巧，定於無上正等",
    "T07n0220_455:0300a01": "菩提當有退轉。是故菩薩摩訶薩眾欲得菩",
    "T07n0220_455:0300a02": "薩不退轉地，欲入菩薩不退轉數，當勤修學",
    "T07n0220_455:0300a03": "甚深般若波羅蜜多方便善巧無得暫廢。",
    "T07n0220_455:0300a04": "[0300a04] 「復次，善現！若菩薩摩訶薩如是修學甚深般",
    "T07n0220_455:0300a05": "若波羅蜜多方便善巧，終不發起慳貪、破戒、",
    "T07n0220_455:0300a06": "忿恚、懈怠、散動、惡慧俱行之心，亦不發起貪",
    "T07n0220_455:0300a07": "欲、瞋恚、愚癡、憍慢俱行之心，亦不發起放逸、",
    "T07n0220_455:0300a08": "謬誤及餘過失俱行之心，亦不發起執著色、",
    "T07n0220_455:0300a09": "受、想、行、識俱行之心，亦不發起執著眼處乃",
    "T07n0220_455:0300a10": "至意處俱行之心，亦不發起執著色處乃至",
    "T07n0220_455:0300a11": "法處俱行之心，亦不發起執著眼界乃至意",
    "T07n0220_455:0300a12": "界俱行之心，亦不發起執著色界乃至法界",
    "T07n0220_455:0300a13": "俱行之心，亦不發起執著眼識界乃至意識",
    "T07n0220_455:0300a14": "界俱行之心，亦不發起執著眼觸乃至意觸俱",
    "T07n0220_455:0300a15": "行之心，亦不發起執著眼觸為緣所生諸受",
    "T07n0220_455:0300a16": "乃至意觸為緣所生諸受俱行之心，亦不發",
    "T07n0220_455:0300a17": "起執著地界乃至識界俱行之心，亦不發起",
    "T07n0220_455:0300a18": "執著無明乃至老死俱行之心，亦不發起執",
    "T07n0220_455:0300a19": "著布施波羅蜜多乃至般若波羅蜜多俱行之",
    "T07n0220_455:0300a20": "心，亦不發起執著內空乃至無性自性空俱",
    "T07n0220_455:0300a21": "行之心，亦不發起執著真如乃至不思議界",
    "T07n0220_455:0300a22": "俱行之心，亦不發起執著苦、集、滅、道聖諦俱",
    "T07n0220_455:0300a23": "行之心，亦不發起執著四靜慮、四無量、四無",
    "T07n0220_455:0300a24": "色定俱行之心，亦不發起執著八解脫乃至",
    "T07n0220_455:0300a25": "十遍處俱行之心，亦不發起執著四念住乃至",
    "T07n0220_455:0300a26": "八聖道支俱行之心，亦不發起執著空、無相、",
    "T07n0220_455:0300a27": "無願解脫門俱行之心，亦不發起執著淨觀",
    "T07n0220_455:0300a28": "地乃至如來地俱行之心，亦不發起執著極",
    "T07n0220_455:0300a29": "喜地乃至法雲地俱行之心，亦不發起執著",
    "T07n0220_455:0300b01": "五眼、六神通俱行之心，亦不發起執著如來",
    "T07n0220_455:0300b02": "十力乃至十八佛不共法俱行之心，亦不發",
    "T07n0220_455:0300b03": "起執著三十二相、八十隨好俱行之心，亦不",
    "T07n0220_455:0300b04": "發起執著無忘失法、恒住捨性俱行之心，亦",
    "T07n0220_455:0300b05": "不發起執著陀羅尼門、三摩地門俱行之心，",
    "T07n0220_455:0300b06": "亦不發起執著一切智、道相智、一切相智俱行",
    "T07n0220_455:0300b07": "之心，亦不發起執著預流果乃至獨覺菩提",
    "T07n0220_455:0300b08": "俱行之心，亦不發起執著一切菩薩摩訶薩",
    "T07n0220_455:0300b09": "行俱行之心，亦不發起執著諸佛無上正等",
    "T07n0220_455:0300b10": "菩提俱行之心。所以者何？是菩薩摩訶薩行",
    "T07n0220_455:0300b11": "深般若波羅蜜多方便善巧，不見有法是可",
    "T07n0220_455:0300b12": "得者，無所得故，不起執著色等諸法俱行之",
    "T07n0220_455:0300b13": "心。"
}