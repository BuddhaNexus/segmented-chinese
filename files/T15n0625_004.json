{
    "T15n0625_004:0384a26": "大樹緊那羅王所問經卷第四",
    "T15n0625_004:0384a28": "姚秦龜茲三藏鳩摩羅什譯",
    "T15n0625_004:0384a29": "◎爾時一切大眾得未曾有，合掌禮佛作如",
    "T15n0625_004:0384b01": "是言：「希有世尊！如來乃能善護念諸菩薩摩",
    "T15n0625_004:0384b02": "訶薩，以神通力而護持之。」佛言：「如是如是！如",
    "T15n0625_004:0384b03": "汝所言，如來護念於諸菩薩。何以故？護念諸",
    "T15n0625_004:0384b04": "菩薩，即是護念一切眾生。汝諸正士！若佛如",
    "T15n0625_004:0384b05": "來護諸菩薩，即便為護一切眾生。何以故？是",
    "T15n0625_004:0384b06": "菩薩為一切眾生發大莊嚴，大莊嚴已，令無",
    "T15n0625_004:0384b07": "量眾生離生死餓，拔出安置令住正道。諸正",
    "T15n0625_004:0384b08": "士！是故汝等，我涅槃後應當守護於諸菩薩，",
    "T15n0625_004:0384b09": "若護菩薩當知則護諸眾生已。若菩薩施衣",
    "T15n0625_004:0384b10": "服、飲食、臥具、病藥，即是施與一切眾生。若以",
    "T15n0625_004:0384b11": "樂具施與菩薩，便為己施諸眾生已。何以故？",
    "T15n0625_004:0384b12": "是諸菩薩出息、入息常為一切諸眾生故。」爾",
    "T15n0625_004:0384b13": "時欲界諸天、色界諸天、乾闥婆、摩睺羅等，及",
    "T15n0625_004:0384b14": "諸大眾，聞佛所說深心隨喜，以諸妙花、珍寶、",
    "T15n0625_004:0384b15": "瓔珞，種種末香散如來上。爾時大樹緊那羅",
    "T15n0625_004:0384b16": "王作是念言：「今者如來及諸菩薩、大聲聞眾",
    "T15n0625_004:0384b17": "將欲還歸，以我神力從此而往，作大寶車令",
    "T15n0625_004:0384b18": "佛、菩薩、聲聞大眾乘之而去，我及眷屬當共",
    "T15n0625_004:0384b19": "牽車，則為具足供養如來。」爾時大樹緊那羅",
    "T15n0625_004:0384b20": "王作是念已，即以天寶造作寶車，高五由旬、",
    "T15n0625_004:0384b21": "縱廣正等亦五由旬，眾寶間錯、無量寶樹以",
    "T15n0625_004:0384b22": "為莊嚴，於此車上為佛如來作師子座，莊嚴",
    "T15n0625_004:0384b23": "校飾上高七刃，敷置無量天諸寶衣，一切菩",
    "T15n0625_004:0384b24": "薩及諸聲聞各為設座，其諸天子、釋、梵、護世、",
    "T15n0625_004:0384b25": "乾闥婆等，為聽法者悉為設座。爾時緊那羅",
    "T15n0625_004:0384b26": "王作大寶車及敷諸座已，合掌白言：「唯願",
    "T15n0625_004:0384b27": "世尊及諸大眾就寶車坐，憐愍我故。」爾時世",
    "T15n0625_004:0384b28": "尊及諸菩薩、聲聞大眾、一切餘眾，悉坐寶車",
    "T15n0625_004:0384b29": "所敷座上。爾時緊那羅王以佛神力及己神",
    "T15n0625_004:0384c01": "力，以是寶車置右掌中，上昇虛空高七多羅",
    "T15n0625_004:0384c02": "樹。緊那羅王八千諸子及無量乾闥婆、緊那",
    "T15n0625_004:0384c03": "羅、摩睺羅伽，各以金瑣牽挽寶車遊空而去。",
    "T15n0625_004:0384c04": "八萬四千諸緊那羅，作於八萬四千伎樂，在",
    "T15n0625_004:0384c05": "如來前引導而去，以諸偈頌並讚歎佛：",
    "T15n0625_004:0384c06": "「足滿八萬及四千，　　是等緊那羅身形；",
    "T15n0625_004:0384c07": "　清妙歌音和眾樂，　　讚歎如來實功德。",
    "T15n0625_004:0384c08": "　最勝相好有威德，　　最勝妙色眾所愛；",
    "T15n0625_004:0384c09": "　常住清淨實功德，　　世尊有是大功德。",
    "T15n0625_004:0384c10": "　於上虛空侍左右，　　無有能見如來頂；",
    "T15n0625_004:0384c11": "　猶如大山堅不動，　　有如是身可樂德。",
    "T15n0625_004:0384c12": "　遊空自在隨所至，　　導師有是大神力；",
    "T15n0625_004:0384c13": "　猶如虛空淨無垢，　　世尊善斷脫結使。",
    "T15n0625_004:0384c14": "　阿修羅等及羅剎，　　釋、梵、天王及淨居；",
    "T15n0625_004:0384c15": "　日月星宿珠火光，　　毫相光明悉隱蔽。",
    "T15n0625_004:0384c16": "　智慧力能如大海，　　發起眾生諸心行；",
    "T15n0625_004:0384c17": "　三明普能照三界，　　頭頂敬禮世所敬。",
    "T15n0625_004:0384c18": "　摧伏四魔諸結使，　　說四聖諦涅槃道；",
    "T15n0625_004:0384c19": "　四神足、力、無所畏，　　如來行步最殊勝。",
    "T15n0625_004:0384c20": "　祥徐進趣無傾動，　　常習調心住三昧；",
    "T15n0625_004:0384c21": "　所說微妙悅世間，　　亦不依止是言說。",
    "T15n0625_004:0384c22": "　言說柔軟善妙音，　　遠聞無量諸剎土；",
    "T15n0625_004:0384c23": "　若有眾生聞是音，　　一切安樂生歡喜。",
    "T15n0625_004:0384c24": "　三千世界諸海水，　　一毛孔中悉容受；",
    "T15n0625_004:0384c25": "　終不惱觸水眾生，　　其神通力無損減。",
    "T15n0625_004:0384c26": "　三千世界所有山，　　悉皆安置一毛中；",
    "T15n0625_004:0384c27": "　往至無量千億界，　　然其身力無損減。",
    "T15n0625_004:0384c28": "　又於無量百千劫，　　勤苦無量調伏施；",
    "T15n0625_004:0384c29": "　善修學戒護諸根，　　忍辱、精進、禪、慧力。",
    "T15n0625_004:0385a01": "　供養無量億諸佛，　　護持是諸佛所說；",
    "T15n0625_004:0385a02": "　其心終不生疲厭，　　大慈大悲利益世。",
    "T15n0625_004:0385a03": "　於無為中不卑下，　　於有為中不自高；",
    "T15n0625_004:0385a04": "　猶如大地無傾動，　　住世法中如蓮花。",
    "T15n0625_004:0385a05": "　諦觀察了諸法空，　　都無有相猶水月；",
    "T15n0625_004:0385a06": "　如幻如化如水沫，　　亦如夢電熱炎相。",
    "T15n0625_004:0385a07": "　實性無我無有人，　　極淨無燒無有主；",
    "T15n0625_004:0385a08": "　猶如虛空淨無垢，　　一切有物如實性。",
    "T15n0625_004:0385a09": "　一切諸因及與緣，　　流轉造法無有主；",
    "T15n0625_004:0385a10": "　是能覺了菩提道，　　是故號之名為佛。",
    "T15n0625_004:0385a11": "　是諸眾生獲大利，　　若見導師及聞者；",
    "T15n0625_004:0385a12": "　彼終不畏墮惡道，　　是人常至於善道。",
    "T15n0625_004:0385a13": "　我等今得供上人！　　一切皆供我亦供；",
    "T15n0625_004:0385a14": "　以此迴向菩提心，　　願使一切如人尊！",
    "T15n0625_004:0385a15": "　假令能量於虛空，　　能以毛滴盡海水；",
    "T15n0625_004:0385a16": "　日月星宿墜虛空，　　無有能盡佛功德。」",
    "T15n0625_004:0385a17": "爾時世尊乘於寶車，遊空而去放金色光，是",
    "T15n0625_004:0385a18": "光遍照於此三千大千世界，王舍大城祇闍",
    "T15n0625_004:0385a19": "崛山光照倍明。時王舍城阿闍世王及其夫",
    "T15n0625_004:0385a20": "人、眷屬、兵眾，諸比丘、比丘尼、優婆塞、優婆",
    "T15n0625_004:0385a21": "斯、婆羅門居士，見光瑞已，持諸香花、末香、",
    "T15n0625_004:0385a22": "塗香、幢幡、寶蓋及諸伎樂，出王舍城往迎如",
    "T15n0625_004:0385a23": "來。既出城已，詣祇闍崛山，遙聞緊那羅所",
    "T15n0625_004:0385a24": "作樂音微妙歌聲，遍滿祇闍崛山之中。爾時",
    "T15n0625_004:0385a25": "大樹緊那羅王以佛神力從於虛空下大寶",
    "T15n0625_004:0385a26": "車，安著祇闍崛山之中。爾時世尊從寶車下，",
    "T15n0625_004:0385a27": "詣自住房敷座而坐。時諸菩薩、大聲聞眾亦",
    "T15n0625_004:0385a28": "皆下車，禮如來足次第而坐。爾時阿闍世王",
    "T15n0625_004:0385a29": "及夫人、婇女、內外眷屬，比丘、比丘尼、優婆塞、",
    "T15n0625_004:0385b01": "優婆斯、婆羅門居士，各以所持諸供養具供",
    "T15n0625_004:0385b02": "養如來，[跍*月]跪合掌問訊：「世尊！將無疲耶？安",
    "T15n0625_004:0385b03": "善遊耶？」問訊已畢却坐一面。爾時天冠菩薩",
    "T15n0625_004:0385b04": "白言：「世尊！是大樹緊那羅王及緊那羅眾，",
    "T15n0625_004:0385b05": "牽如來車乘空來此得幾所福？」佛言：「善男子！",
    "T15n0625_004:0385b06": "是大樹緊那羅王及餘眷屬發道心者，從今",
    "T15n0625_004:0385b07": "已往當得五通，乃至成佛。從一佛土至一佛",
    "T15n0625_004:0385b08": "土，不離見佛、聞法、供僧，世世所生常識宿命，",
    "T15n0625_004:0385b09": "得善好辯音聲美妙，亦不捨離教化眾生，世",
    "T15n0625_004:0385b10": "世所生勤護正法勤化眾生。」爾時阿闍世王",
    "T15n0625_004:0385b11": "語大樹緊那羅王：「緊那羅王！快得善利，如來",
    "T15n0625_004:0385b12": "今者歎汝功德。緊那羅王！汝之功德我亦冀",
    "T15n0625_004:0385b13": "望同有少分？」時大樹緊那羅王語阿闍世王：",
    "T15n0625_004:0385b14": "「大王當知，我所有功德，悉施於汝及諸眾生。",
    "T15n0625_004:0385b15": "何以故？大王！菩薩所有諸功德事，悉與一切",
    "T15n0625_004:0385b16": "眾生共之。何以故？大王！菩薩之法無所慳悋，",
    "T15n0625_004:0385b17": "所有功德悉施眾生，其心喜悅無熱無惱。",
    "T15n0625_004:0385b18": "大王當知，菩薩以此功德迴向於一切智，亦",
    "T15n0625_004:0385b19": "為育養一切眾生。何以故？大王！菩薩護念",
    "T15n0625_004:0385b20": "諸眾生故，修行菩提為眾生依。大王！汝今亦",
    "T15n0625_004:0385b21": "得獲大善利，得佛世尊、文殊師利為善知識，",
    "T15n0625_004:0385b22": "親近聽聞，不實無明、黑闇翳障、逆罪疑心、熱",
    "T15n0625_004:0385b23": "惱除滅，得大法明；得法明故，無有惱熱安",
    "T15n0625_004:0385b24": "隱而住。是故大王！當自剋厲成作法器，若聞",
    "T15n0625_004:0385b25": "於法乃至一句，不忘不失名護正法。」爾時天",
    "T15n0625_004:0385b26": "冠菩薩白佛言：「世尊！菩薩成就幾法能為法",
    "T15n0625_004:0385b27": "器？」是時佛告天冠菩薩：「善男子！菩薩法器有",
    "T15n0625_004:0385b28": "三十二。何等三十二？佛所護持是菩提心器。",
    "T15n0625_004:0385b29": "專心質直是無偽器。增長志意是善根器。",
    "T15n0625_004:0385c01": "修行於道是菩提柱器。正意思念是多聞",
    "T15n0625_004:0385c02": "器。慧是出道器。進是集義器。施是大富器。戒",
    "T15n0625_004:0385c03": "是滿願器。忍是三十二丈夫相器。進是一切",
    "T15n0625_004:0385c04": "佛法之器。禪是練心器。慧是度障器。大慈是",
    "T15n0625_004:0385c05": "等諸眾生器；大悲是救拔貧窮器；大喜是喜",
    "T15n0625_004:0385c06": "樂佛法器；大捨是捨離愛恚器。善知識是諸",
    "T15n0625_004:0385c07": "善根器。修進多聞是般若波羅蜜器。出家是",
    "T15n0625_004:0385c08": "離縛礙之器。阿練兒處是少事務無惱亂器。",
    "T15n0625_004:0385c09": "樂於寂靜是諸禪定神通之器。四攝法是化眾",
    "T15n0625_004:0385c10": "生器。護持諸法是照明器。陀羅尼是聞於一",
    "T15n0625_004:0385c11": "切未聞法器。辯才是斷一切疑器。念佛是得",
    "T15n0625_004:0385c12": "見諸佛器。無惱害心是護一切善根之器。空",
    "T15n0625_004:0385c13": "法是斷我見之器。因緣是捨諸所珍器。無生",
    "T15n0625_004:0385c14": "法忍是捨諸障礙授記器。緣不退地是無畏",
    "T15n0625_004:0385c15": "器。善男子！是為菩薩三十二法器。」說是法時，",
    "T15n0625_004:0385c16": "十千眾生發阿耨多羅三藐三菩提心，而作",
    "T15n0625_004:0385c17": "是言：「世尊！願使眾生得是法器，亦令我等成",
    "T15n0625_004:0385c18": "此法器，如佛所說。」爾時世尊告大樹緊那羅",
    "T15n0625_004:0385c19": "王：「善男子！汝還所止，汝諸眷屬或能憂悒？」",
    "T15n0625_004:0385c20": "緊那羅王白言：「世尊！若其菩薩有憂悒者，是",
    "T15n0625_004:0385c21": "則不名為菩薩也。何以故？世尊！能忍憂悒是",
    "T15n0625_004:0385c22": "名菩薩。世尊！云何菩薩有於憂悒？云何菩薩",
    "T15n0625_004:0385c23": "無有憂悒？」佛告緊那羅王：「菩薩成就四法，則",
    "T15n0625_004:0385c24": "有憂悒應當覺知。何等四？聞有無量無邊眾",
    "T15n0625_004:0385c25": "生心生驚畏。聞受無量無邊生死心生驚畏。",
    "T15n0625_004:0385c26": "聞佛如來無量智慧心生驚畏。聞集無量福",
    "T15n0625_004:0385c27": "德莊嚴滿足相好心生驚畏。緊那羅王！菩薩",
    "T15n0625_004:0385c28": "成就是四法者則生憂悒。「緊那羅王！菩薩成",
    "T15n0625_004:0385c29": "就四法心無憂悒，應當覺知。何等四？聞有無",
    "T15n0625_004:0386a01": "量無邊眾生，我當安置於涅槃道而無憂悒。",
    "T15n0625_004:0386a02": "聞無量生死而不驚畏，修諸善根心無憂悒。",
    "T15n0625_004:0386a03": "聞佛如來無量智已，我當成滿如是大智而",
    "T15n0625_004:0386a04": "無憂悒。聞集無量福德莊嚴成滿相好而無",
    "T15n0625_004:0386a05": "憂悒。是為四。「緊那羅王！菩薩復成就四法",
    "T15n0625_004:0386a06": "有於憂悒應當覺知。何等四？時時欲證於聲",
    "T15n0625_004:0386a07": "聞乘，時時欲證於緣覺乘。法欲滅時捨不護",
    "T15n0625_004:0386a08": "持，不勸他人令住菩提。是為四。「緊那羅王！菩",
    "T15n0625_004:0386a09": "薩復成四法無有憂悒，應當覺知。何等四？",
    "T15n0625_004:0386a10": "有逼切苦不捨菩提心。不生聲聞、緣覺心。寧",
    "T15n0625_004:0386a11": "捨身命不捨正法。乃至百由旬外勸人令發",
    "T15n0625_004:0386a12": "菩提之心。是為四。「緊那羅王！菩薩復成就",
    "T15n0625_004:0386a13": "四法則有憂悒，應當覺知。何等四？見來乞者",
    "T15n0625_004:0386a14": "生瞋呵咥。自樂安臥。不修多聞。若已聞法不",
    "T15n0625_004:0386a15": "為眾說。是為四。「緊那羅王！菩薩復成四法無",
    "T15n0625_004:0386a16": "有憂悒，應當覺知。何等四？見乞者已生善知",
    "T15n0625_004:0386a17": "識想無侵害心。不樂自樂常欲樂人。修集多",
    "T15n0625_004:0386a18": "聞無有厭足。所聞持法於大眾中廣為人說",
    "T15n0625_004:0386a19": "不期利養。是為四。「緊那羅王！菩薩復成四",
    "T15n0625_004:0386a20": "法則有憂悒。應當覺知。何等四？不集波羅蜜",
    "T15n0625_004:0386a21": "道。不修攝法。不勤精進教化眾生。於少功德",
    "T15n0625_004:0386a22": "自生知足，不修菩薩無量功德。是為四。「緊那",
    "T15n0625_004:0386a23": "羅王！菩薩復成四法則無憂悒，應當覺知。",
    "T15n0625_004:0386a24": "何等四？常勤精進修諸波羅蜜如救頭然。常",
    "T15n0625_004:0386a25": "勤精進集四攝法。常勤精進教化眾生。精進",
    "T15n0625_004:0386a26": "勤修滿諸功德，修集菩薩無量功德。是為四。」",
    "T15n0625_004:0386a27": "爾時世尊說是四法已，遣大樹緊那羅王",
    "T15n0625_004:0386a28": "告阿闍世王：「大王！汝今聞說菩薩如是四句",
    "T15n0625_004:0386a29": "無憂法不？」阿闍世王即白佛言：「聞已。世尊！」「是",
    "T15n0625_004:0386b01": "故大王！若諸菩薩行菩提者，不應憂悒。」阿闍",
    "T15n0625_004:0386b02": "世王白言：「世尊！云何菩薩修菩提行？」爾時世",
    "T15n0625_004:0386b03": "尊為欲成滿緊那羅、乾闥婆、摩睺羅伽等",
    "T15n0625_004:0386b04": "諸樂音中所出法音，又欲報答阿闍世王所",
    "T15n0625_004:0386b05": "問菩薩修菩提行，而說偈頌以顯其義：",
    "T15n0625_004:0386b06": "「若欲修行利益行，　　聞於法已如說行；",
    "T15n0625_004:0386b07": "　修行菩提最勝行，　　行彼修時無憂悒。",
    "T15n0625_004:0386b08": "　修安樂行為眾生，　　諸眾生中等行慈；",
    "T15n0625_004:0386b09": "　修行菩提最勝行，　　彼無若干雜種行。",
    "T15n0625_004:0386b10": "　為諸眾生修堅行，　　志意清淨修行者；",
    "T15n0625_004:0386b11": "　修行菩提最勝行，　　彼行終不墮惡道。",
    "T15n0625_004:0386b12": "　修於布施放捨行，　　行於一切悉捨行；",
    "T15n0625_004:0386b13": "　修行菩提最勝行，　　彼人無有慳悋行。",
    "T15n0625_004:0386b14": "　修行淨戒寂靜行，　　身口清淨無垢行；",
    "T15n0625_004:0386b15": "　修行菩提最勝行，　　彼終無有毀梵行。",
    "T15n0625_004:0386b16": "　修行忍辱利益行，　　離於瞋恚過咎行；",
    "T15n0625_004:0386b17": "　修行菩提最勝行，　　彼無瞋恚毒過行。",
    "T15n0625_004:0386b18": "　修行精進力柱行，　　於生死中無厭行；",
    "T15n0625_004:0386b19": "　修行菩提最勝行，　　彼終無有懈怠行。",
    "T15n0625_004:0386b20": "　修於禪定三昧行，　　身心獨寂無閙行；",
    "T15n0625_004:0386b21": "　修行菩提最勝行，　　彼終無有憒閙行。",
    "T15n0625_004:0386b22": "　修行智慧菩提行，　　一切法行亦如是！",
    "T15n0625_004:0386b23": "　修行菩提最勝行，　　彼終無有不知行。",
    "T15n0625_004:0386b24": "　修行慈心利益行，　　於諸眾生勝悲行；",
    "T15n0625_004:0386b25": "　修行菩提最勝行，　　彼終無有害他行。",
    "T15n0625_004:0386b26": "　修行空行寂靜行，　　無相、無願清淨行；",
    "T15n0625_004:0386b27": "　修行菩提最勝行，　　彼終無有所願行。",
    "T15n0625_004:0386b28": "　修行真行實諦行，　　滿一切智具足行；",
    "T15n0625_004:0386b29": "　修行菩提最勝行，　　彼終無有障礙行。",
    "T15n0625_004:0386c01": "　修行信行歡喜行，　　善念思惟無亂行；",
    "T15n0625_004:0386c02": "　修行菩提最勝行，　　彼終無有不信行。",
    "T15n0625_004:0386c03": "　修行禪定解脫行，　　獲得五通之妙行；",
    "T15n0625_004:0386c04": "　修行菩提最勝行，　　彼終無有罣礙行。",
    "T15n0625_004:0386c05": "　修於佛行及法行，　　供給僧寶清淨行；",
    "T15n0625_004:0386c06": "　修行菩提最勝行，　　彼有最上勝實行。",
    "T15n0625_004:0386c07": "　修於法行及空行，　　教化一切眾生行；",
    "T15n0625_004:0386c08": "　修行菩提最勝行，　　彼終無有止住行。",
    "T15n0625_004:0386c09": "　修於因行果報行，　　斷於一切有邊行；",
    "T15n0625_004:0386c10": "　修行菩提最勝行，　　彼終無有染著行。",
    "T15n0625_004:0386c11": "　修行淨行無垢行，　　解脫一切結使行；",
    "T15n0625_004:0386c12": "　修行菩提最勝行，　　彼終無有惱熱行。",
    "T15n0625_004:0386c13": "　修於安隱解脫行，　　施諸眾生無畏行；",
    "T15n0625_004:0386c14": "　修於菩提最勝行，　　彼有一切滿願行。",
    "T15n0625_004:0386c15": "　修於日行及月行，　　猶如蓮花無污行；",
    "T15n0625_004:0386c16": "　修行菩提最勝行，　　彼為人天所敬禮。",
    "T15n0625_004:0386c17": "　修行釋行、梵王行，　　為滿白法之妙行；",
    "T15n0625_004:0386c18": "　修行菩提最勝行，　　彼令魔軍怖畏行。",
    "T15n0625_004:0386c19": "　修行上行及勝行，　　斷於貪欲瞋恚行；",
    "T15n0625_004:0386c20": "　修行菩提最勝行，　　彼終無有瞋癡行。",
    "T15n0625_004:0386c21": "　修行外道禁戒行，　　慧眼清淨之妙行；",
    "T15n0625_004:0386c22": "　修行菩提最勝行，　　彼終無有妄想行。",
    "T15n0625_004:0386c23": "　修於調伏寂靜行，　　無有名色狂亂行；",
    "T15n0625_004:0386c24": "　修行菩提最勝行，　　彼為人天所敬禮。",
    "T15n0625_004:0386c25": "　修於易行利益行，　　斷於左道勝妙行；",
    "T15n0625_004:0386c26": "　修行菩提最勝行，　　彼人常有智慧利。",
    "T15n0625_004:0386c27": "　修行健行勤進行，　　能怖魔軍勇猛行；",
    "T15n0625_004:0386c28": "　修行菩提最勝行，　　彼人道場無不知。",
    "T15n0625_004:0386c29": "　修顯露行無屏行，　　得於陀羅尼妙行；",
    "T15n0625_004:0387a01": "　修行菩提最勝行，　　彼人不失果報行。",
    "T15n0625_004:0387a02": "　修於王行寂靜行，　　常一切時出家行；",
    "T15n0625_004:0387a03": "　修行菩提最勝行，　　彼有如說修行行。",
    "T15n0625_004:0387a04": "　修於長者及勝行，　　行於世間無勝行；",
    "T15n0625_004:0387a05": "　修於方便相應行，　　捨於禪樂微妙行；",
    "T15n0625_004:0387a06": "　修行菩提最勝行，　　彼終無有惱熱行。",
    "T15n0625_004:0387a07": "　修於世行離世行，　　欲界、色界、無色行；",
    "T15n0625_004:0387a08": "　修行菩提最勝行，　　彼終無有恐怖行。",
    "T15n0625_004:0387a09": "　修於遍行一切行，　　滿足諸根善如行；",
    "T15n0625_004:0387a10": "　修行菩提最勝行，　　彼智猶若如虛空。」",
    "T15n0625_004:0387a11": "說是菩薩諸行法時，五百菩薩得無生法忍。",
    "T15n0625_004:0387a12": "阿闍世王及其眷屬，王舍城中婆羅門居士",
    "T15n0625_004:0387a13": "及緊那羅眷屬之中八千眾生，發阿耨多羅",
    "T15n0625_004:0387a14": "三藐三菩提心已，白言：「世尊！我等當於如上",
    "T15n0625_004:0387a15": "所說菩薩所行菩提諸行如說修行。」爾時世",
    "T15n0625_004:0387a16": "尊語大樹緊那羅王：「汝今可去，還其所止。」爾",
    "T15n0625_004:0387a17": "時大樹緊那羅王及其夫人并諸子息、一切",
    "T15n0625_004:0387a18": "眷屬，頂禮佛足右遶三匝，悔過世尊！作諸伎",
    "T15n0625_004:0387a19": "樂天雨眾華，放大光明地六種動，即便還往",
    "T15n0625_004:0387a20": "詣香山中。爾時釋提桓因白言：「世尊！是大樹",
    "T15n0625_004:0387a21": "緊那羅王乃能如是真實供佛，真實供法。」佛",
    "T15n0625_004:0387a22": "言：「憍尸迦！不但於汝名為真實，普勝三千大",
    "T15n0625_004:0387a23": "千世界所有釋、梵、護世、天王、聲聞、緣覺，是緊",
    "T15n0625_004:0387a24": "那羅王真實殊勝。何以故？天主！菩薩發心已",
    "T15n0625_004:0387a25": "勝一切聲聞、緣覺。憍尸迦！無有能勝於菩薩",
    "T15n0625_004:0387a26": "者，唯除如來！何以故？從於菩薩出生如來！從",
    "T15n0625_004:0387a27": "於如來出生一切聲聞、緣覺。」爾時釋提桓因",
    "T15n0625_004:0387a28": "於如來所聞是語已，涕泣流淚作如是言：「我",
    "T15n0625_004:0387a29": "今永為離於大乘。」爾時瞿夷天子語釋提",
    "T15n0625_004:0387b01": "桓因：「父王天主！如是如是！一切諸行一切諸",
    "T15n0625_004:0387b02": "法，無有覆障從妄想起，不能發生無上正真",
    "T15n0625_004:0387b03": "大道之心，不能悲念一切眾生，不能修於大",
    "T15n0625_004:0387b04": "慈之心。父王天主今覆何言：『已入正位燒敗",
    "T15n0625_004:0387b05": "種子，於此大乘永非其器？』」瞿夷天子說是語",
    "T15n0625_004:0387b06": "時，三十三天中五百天子，皆發無上正真道",
    "T15n0625_004:0387b07": "心。爾時瞿夷天子白言：「世尊！我欲親見菩",
    "T15n0625_004:0387b08": "薩所行，百千萬億難行苦行，乃至然燈佛所",
    "T15n0625_004:0387b09": "得無生忍，願佛少說，我等聞已如說修行當",
    "T15n0625_004:0387b10": "得是法？」",
    "T15n0625_004:0387b11": "爾時世尊告瞿夷天子：「無有菩薩不種善根",
    "T15n0625_004:0387b12": "得無生忍；菩薩多種無量善根，然後乃得無",
    "T15n0625_004:0387b13": "生法忍。瞿夷天子！菩薩成就是四法者得無",
    "T15n0625_004:0387b14": "生法忍。何等四？諸佛平等。諸法平等。世界平",
    "T15n0625_004:0387b15": "等。眾生平等。瞿夷！是為菩薩成就四法得",
    "T15n0625_004:0387b16": "無生法忍。「復成四法。何等四？翫樂四空。翫樂",
    "T15n0625_004:0387b17": "大悲三解脫門。翫樂方便六波羅蜜。翫樂禪",
    "T15n0625_004:0387b18": "定及五神通。是為四。「復成四法。何等四？解知",
    "T15n0625_004:0387b19": "陰性即是菩提。知諸界性集於菩提，信菩提",
    "T15n0625_004:0387b20": "性即是界性。知諸入性集於菩提，以菩提性",
    "T15n0625_004:0387b21": "觀於諸入。一切諸法集於菩提，菩提之性即",
    "T15n0625_004:0387b22": "諸法性，定無有疑。是為四。「復成四法。何等四？",
    "T15n0625_004:0387b23": "知一切法住於實際不動搖故。知一切法住",
    "T15n0625_004:0387b24": "於如中。信三世法等不壞性故。觀諸法平等",
    "T15n0625_004:0387b25": "如虛空性故。瞿夷！是為菩薩成就四法得無",
    "T15n0625_004:0387b26": "生法忍。」說是法時，五百菩薩得無生法忍，瞿",
    "T15n0625_004:0387b27": "夷天子得於順忍。爾時世尊將封印此經",
    "T15n0625_004:0387b28": "法，告大德阿難：「阿難！汝受持此經，名曰『大",
    "T15n0625_004:0387b29": "樹緊那羅王入作一切法門行經』。」大德阿難",
    "T15n0625_004:0387c01": "白言：「世尊！我已受持。未曾有也。世尊！是經極",
    "T15n0625_004:0387c02": "為甚深微妙，其義決定文辭莊嚴。世尊！無",
    "T15n0625_004:0387c03": "有餘經能勝此經，今此經中無不開示者。世",
    "T15n0625_004:0387c04": "尊！我於目前得法光明，不如此經；我今自覺",
    "T15n0625_004:0387c05": "於是經中獲得百千萬億功德。世尊！我今以",
    "T15n0625_004:0387c06": "此有限量智入聲聞位，聞此經已尚得如是",
    "T15n0625_004:0387c07": "大法光明，況復菩薩摩訶薩成就無量大海",
    "T15n0625_004:0387c08": "法器、無畏大智修集諸法，為諸眾生作不請",
    "T15n0625_004:0387c09": "友，無量大智聞如是法得幾法門？」佛言：「阿難！",
    "T15n0625_004:0387c10": "若是三千大千世界一切所有日月光明，是",
    "T15n0625_004:0387c11": "菩薩等所得法明，一毛孔光悉能隱蔽是諸日",
    "T15n0625_004:0387c12": "月所有光明。阿難！若佛如來一切毛孔悉放",
    "T15n0625_004:0387c13": "光明，是諸光明悉有智慧。何以故？佛諸所",
    "T15n0625_004:0387c14": "有皆智慧故。阿難！如來有此智慧光明，如",
    "T15n0625_004:0387c15": "來以此智慧光明，能知一切眾生心行。若有",
    "T15n0625_004:0387c16": "眾生聞此經者，皆當得是大慧明照；若書寫",
    "T15n0625_004:0387c17": "受持讀誦通利，於大眾中廣為人說，正念思",
    "T15n0625_004:0387c18": "惟如說修行，是人終不離菩提心，教化眾生",
    "T15n0625_004:0387c19": "大悲莊嚴，著大慈鎧為除眾魔。阿難當知，",
    "T15n0625_004:0387c20": "如是之人定趣道場。」爾時阿難白言：「世尊！以",
    "T15n0625_004:0387c21": "佛力故，我今已受持此經法。世尊！若有善",
    "T15n0625_004:0387c22": "男子、善女人！受持此經讀誦書寫，於大眾中",
    "T15n0625_004:0387c23": "廣為人說得幾功德？」佛言：「阿難！若有菩薩善",
    "T15n0625_004:0387c24": "男子、善女人！於初日分以滿三千大千世界",
    "T15n0625_004:0387c25": "所有七寶，施須陀洹、斯陀含、阿那含、阿羅漢",
    "T15n0625_004:0387c26": "及諸緣覺乃至諸佛，如是日中、日沒、初中後",
    "T15n0625_004:0387c27": "夜，如上布施滿於千歲。阿難！汝意云何？是",
    "T15n0625_004:0387c28": "善男子善女人！所得功德寧為多不？」「甚多。世",
    "T15n0625_004:0387c29": "尊！甚多。善逝！世尊！若於一日，所得功德無量",
    "T15n0625_004:0388a01": "無邊，況復千歲？」佛言：「阿難！我今唱令是善男",
    "T15n0625_004:0388a02": "子善女人！為得菩提、為化眾生、為轉法輪，受",
    "T15n0625_004:0388a03": "持是經讀誦書寫，於大眾中廣為顯示，其福",
    "T15n0625_004:0388a04": "為勝，何況復能如說修行？阿難！若於是經受",
    "T15n0625_004:0388a05": "持乃至一四句偈，在大眾中廣為人說，其福",
    "T15n0625_004:0388a06": "為勝。何以故？如是之施名為法施，諸施中最。",
    "T15n0625_004:0388a07": "如是之施即是法施，是為勝捨，謂捨於法；是",
    "T15n0625_004:0388a08": "名上受，謂受於法；是名上持，謂持於法。何以",
    "T15n0625_004:0388a09": "故？阿難！施於法已能滅結使，財寶施已增長",
    "T15n0625_004:0388a10": "煩惱，是故菩薩為滅結使當行法施，佛所印",
    "T15n0625_004:0388a11": "可，如是法施則能攝取一切功德。「阿難！菩薩",
    "T15n0625_004:0388a12": "法施有三十二功德名稱。何等三十二？有正",
    "T15n0625_004:0388a13": "憶念。有於智慧。有於進趣。有離慳結。有少",
    "T15n0625_004:0388a14": "婬欲；有少瞋恚；有少愚癡。降伏自他所有結",
    "T15n0625_004:0388a15": "使。多人愛敬諸天讚嘆。諸龍、夜叉、乾闥婆等",
    "T15n0625_004:0388a16": "常隨守護。不空受用人之供養。衣服、飲食、臥",
    "T15n0625_004:0388a17": "具、醫藥不求而得。名稱遠聞。十方世界諸惡",
    "T15n0625_004:0388a18": "鬼等不得其便。諸佛世尊之所讚譽。守護",
    "T15n0625_004:0388a19": "正法持佛法藏。不墮一切諸惡道中。生於人",
    "T15n0625_004:0388a20": "天不以為難。不離見佛；不離聞法；不離供僧。",
    "T15n0625_004:0388a21": "得識宿命。生淨佛土。生生之處諸根具足。得",
    "T15n0625_004:0388a22": "三十二相莊嚴之身最為上主。種陀羅尼",
    "T15n0625_004:0388a23": "根本種子。作無斷辯智因。得智人眷屬。集大",
    "T15n0625_004:0388a24": "智因速疾得法。不起不正憶念之心。捨離一",
    "T15n0625_004:0388a25": "切世間財施。得大法藏辯才無盡。阿難！菩薩",
    "T15n0625_004:0388a26": "法施有是三十二功德名稱。」爾時釋提桓因",
    "T15n0625_004:0388a27": "白佛言：「世尊！我等亦當受持此經。世尊！如",
    "T15n0625_004:0388a28": "來涅槃後有法器眾生，我要當令得聞此經，",
    "T15n0625_004:0388a29": "令其信解我當守護。何以故？世尊！我等欲得",
    "T15n0625_004:0388b01": "如上功德。」爾時世尊讚釋提桓因：「善哉善哉！",
    "T15n0625_004:0388b02": "天主！汝今乃能勤守護法作師子吼。天主！汝",
    "T15n0625_004:0388b03": "今以此護法善根，隨我法在，阿修羅眾悉當",
    "T15n0625_004:0388b04": "降伏、諸天得勝。何以故？憍尸迦！得見如是無",
    "T15n0625_004:0388b05": "畏法故，謂於諸法無所染著。天主！諸所有畏",
    "T15n0625_004:0388b06": "皆由住著於我見故。天主！若無所著是護正",
    "T15n0625_004:0388b07": "法。」爾時娑婆世界主大梵天王白言：「世尊！我",
    "T15n0625_004:0388b08": "亦當捨無量禪樂，詣諸城邑、聚落、郡縣流通",
    "T15n0625_004:0388b09": "此法；我亦當往至彼聽法，令說法者得堅",
    "T15n0625_004:0388b10": "念力。何以故？從是法中出生無量聲聞、緣覺、",
    "T15n0625_004:0388b11": "釋、梵、護世。」爾時四天大王白佛言：「世尊！我等",
    "T15n0625_004:0388b12": "四王，是佛、聲聞當堅守護，於是經法令得久",
    "T15n0625_004:0388b13": "住，我諸眷屬若有不信佛此法者摧伏令信，",
    "T15n0625_004:0388b14": "於佛法中勤加精進親附愛樂。世尊！若有天、",
    "T15n0625_004:0388b15": "龍、夜叉、乾闥婆、阿修羅、迦樓羅、緊那羅、摩睺羅",
    "T15n0625_004:0388b16": "伽等，有惡心者，若欲降伏，當誦此呪。所謂：",
    "T15n0625_004:0388b17": "「多羅卑(一)　使卑(二)　使那卑(三)　婆羅卑(四)　呼婁",
    "T15n0625_004:0388b18": "(五)　摩呵呼婁(六)　呼婁呼婁(七)　使婆蜘(八)　毘婆",
    "T15n0625_004:0388b19": "蜘(九)　波囄車陀尼期那呢(十)　波迦奢呢",
    "T15n0625_004:0388b20": "(十一)　希持希持(十二)　毘持(十三)　阿車(十四)　多車(十五)　摩羅使",
    "T15n0625_004:0388b21": "[口*亟]呢伽睺(十六)　薩婆[口*皮][口*皮]提(十七)　薩婆彌利車[口*皮]",
    "T15n0625_004:0388b22": "[口*虫*也]多那(十八)　阿那憂多羅薩婆復多那佛陀",
    "T15n0625_004:0388b23": "[口*犮]尼多(十九)　四天大王所見呪句(二十)　是呪神力",
    "T15n0625_004:0388b24": "諸欲求短悉能降伏(二十一)」",
    "T15n0625_004:0388b25": "爾時世尊告彌勒菩薩、天冠菩薩、諸善丈夫：",
    "T15n0625_004:0388b26": "「我今以此無量千萬阿僧祇劫所集難得阿耨",
    "T15n0625_004:0388b27": "多羅三藐三菩提法囑付汝等，令得久住中",
    "T15n0625_004:0388b28": "無斷滅。」時彌勒菩薩、天冠菩薩白言：「世尊！我",
    "T15n0625_004:0388b29": "等於佛般涅槃後，當廣流布於此經法，諸有",
    "T15n0625_004:0388c01": "厚種善根菩薩、諸眾生等令至其手，使得自",
    "T15n0625_004:0388c02": "在降伏憍慢，能持是經令信欲解。佛涅槃後，",
    "T15n0625_004:0388c03": "若有得聞是經法者，受持讀誦書寫解說，當",
    "T15n0625_004:0388c04": "知皆是彌勒菩薩、天冠菩薩神力所持。」爾時",
    "T15n0625_004:0388c05": "魔王波旬來至會中白言：「世尊！若為聲聞所",
    "T15n0625_004:0388c06": "說諸法，我於是中無一毛竪。今者世尊演說",
    "T15n0625_004:0388c07": "如是菩薩道法，菩薩印印，如來護持，一切眾",
    "T15n0625_004:0388c08": "生之所歸趣。說如是法，我今已為憂箭所",
    "T15n0625_004:0388c09": "中，我今自知便為生老。願佛世尊執持我手，",
    "T15n0625_004:0388c10": "更莫演說如是極大功德力經，勿令我等重",
    "T15n0625_004:0388c11": "被憂箭。」佛告波旬：「汝勿愁苦，多有眾生在汝",
    "T15n0625_004:0388c12": "境界不信是經，少有眾生能信受者。波旬當",
    "T15n0625_004:0388c13": "知，如從大地抓取少土，信甚深法諸眾生等",
    "T15n0625_004:0388c14": "如是甚少，如餘大地其不信者如是多矣。波",
    "T15n0625_004:0388c15": "旬！其不信者盡是汝許，是故波旬應生歡喜。",
    "T15n0625_004:0388c16": "波旬！眾生之界無量無邊。」說是法時，無量眾",
    "T15n0625_004:0388c17": "生住於無上正真道心，九萬二千菩薩得無",
    "T15n0625_004:0388c18": "生法忍，八萬四千眾生遠離塵垢得法眼淨，",
    "T15n0625_004:0388c19": "八千比丘盡於諸漏心得解脫。時此三千大",
    "T15n0625_004:0388c20": "千世界六種震動，大光普照天雨眾花，百千",
    "T15n0625_004:0388c21": "伎樂不鼓自鳴，百千萬億那由他天，歡喜踊",
    "T15n0625_004:0388c22": "躍稱讚歌嘆：「我等今於閻浮提中，再見法輪",
    "T15n0625_004:0388c23": "轉。世尊昔在波羅捺國，轉正法輪所利眾生；",
    "T15n0625_004:0388c24": "今說是經所利眾生，是為殊勝。其有眾生持",
    "T15n0625_004:0388c25": "是經者，是人不久當轉法輪。」爾時彌勒菩薩、",
    "T15n0625_004:0388c26": "天冠菩薩、大德阿難等白言：「世尊！當何名此",
    "T15n0625_004:0388c27": "經？云何受持？」佛言：「善男子！是經名為『大樹緊",
    "T15n0625_004:0388c28": "那羅王所問』，亦名『宣說不思議法品』。如是受",
    "T15n0625_004:0388c29": "持。」佛說是經已，彌勒菩薩、天冠菩薩、大德阿",
    "T15n0625_004:0389a01": "難等，一切大眾、天、龍、夜叉、乾闥婆，聞佛所說，",
    "T15n0625_004:0389a02": "皆大歡喜。",
    "T15n0625_004:0389a03": "大樹緊那羅王所問經卷第四"
}