{
    "X24n0468_002:0772a21": "金剛經註解卷之二",
    "X24n0468_002:0772a23": "○無得無說分第七",
    "X24n0468_002:0772a24": "當體空寂。無物可得。凡有言說。皆為剩語。",
    "X24n0468_002:0772b01": "須菩提。於意云何。如來得阿耨多羅三藐三菩提耶。",
    "X24n0468_002:0772b02": "如來有所說法耶。須菩提言。如我解佛所說義。無有",
    "X24n0468_002:0772b03": "定法名阿耨多羅三藐三菩提。亦無有定法如來可",
    "X24n0468_002:0772b04": "說。",
    "X24n0468_002:0772b05": "僧若訥曰。空生領解佛旨。乃云第一義中。無有定",
    "X24n0468_002:0772b06": "實之法可得。亦無有定實之法可說。",
    "X24n0468_002:0772b07": "陳雄曰。楞伽經論七種空有曰。一切法離言說空。",
    "X24n0468_002:0772b08": "第一義聖智大空。如來了真空之妙。固無法可得。",
    "X24n0468_002:0772b09": "亦無法可說。是以設為之問。無上菩提。乃第一義",
    "X24n0468_002:0772b10": "深妙難名。或持戒忍辱而得之。或精進禪定而得",
    "X24n0468_002:0772b11": "之。或聚沙為塔。或稱南無。皆已得之。豈可拘以定",
    "X24n0468_002:0772b12": "法而名之哉。如來憫眾生之未悟。安得默然而離",
    "X24n0468_002:0772b13": "說。或為志求勝法者說。或為求無上慧者說。或為",
    "X24n0468_002:0772b14": "求聲聞者說。(傳心法要曰。自聲教而悟者曰聲聞)或為求辟支佛者",
    "X24n0468_002:0772b15": "說。(法華經曰。樂獨善寂。是名辟支佛乘)應機而酬。隨叩而答。寧有定",
    "X24n0468_002:0772b16": "法耶。佛盡變通之義。無執無著。須菩提兩言無有",
    "X24n0468_002:0772b17": "定法。非能解佛所說義乎。",
    "X24n0468_002:0772b18": "李文會曰。如來有所說法耶者。佛所問意。恐謂如",
    "X24n0468_002:0772b19": "來有所說也。無有定法者。根器有利鈍。學性有淺",
    "X24n0468_002:0772b20": "深。隨機設教。對病用藥。法華經云。諸根利鈍。精進",
    "X24n0468_002:0772b21": "懈怠。隨其所堪。而為說法。是故法無定相。迷悟懸",
    "X24n0468_002:0772b22": "殊。若未悟時。似無所得。若悟了時。似有所得。得與",
    "X24n0468_002:0772b23": "不得。皆是妄見。但不可執著。自契中道。豈有定法",
    "X24n0468_002:0772b24": "可說耶。",
    "X24n0468_002:0772c01": "川禪師頌曰。雲起南山雨北山。驢名馬字幾多般。",
    "X24n0468_002:0772c02": "請看浩渺無窮水。幾處方兮幾處圓。",
    "X24n0468_002:0772c03": "何以故。如來所說法。皆不可取。不可說。非法非非法。",
    "X24n0468_002:0772c04": "謝靈運曰。非法則不有。非非法則不無。有無竝無。",
    "X24n0468_002:0772c05": "理之極也。",
    "X24n0468_002:0772c06": "王日休曰。此皆為眾生而設。非有真實之法。故云",
    "X24n0468_002:0772c07": "非法。然亦假此以開悟眾生。又不可全謂之非法。",
    "X24n0468_002:0772c08": "故云非是非法也。",
    "X24n0468_002:0772c09": "陳雄曰。如來所說者。無上菩提法也。可以性修。而",
    "X24n0468_002:0772c10": "不可以色相取。徒取。則何以深造於性理之妙。可",
    "X24n0468_002:0772c11": "以心傳。而不可以口舌說。徒說。則何以超出於言",
    "X24n0468_002:0772c12": "意之表。須菩提所以辯論。兩言其不可也。是法也。",
    "X24n0468_002:0772c13": "微妙元通。深不可識。一以言有耶。雖有而未當有。",
    "X24n0468_002:0772c14": "一以言無耶。雖無而未嘗無。此非法非非法之意。",
    "X24n0468_002:0772c15": "真空不空其若是乎。",
    "X24n0468_002:0772c16": "李文會曰。不可取者。空生深恐學人不悟如來無",
    "X24n0468_002:0772c17": "相之理。不可說者。深恐學人執者如來所說章句",
    "X24n0468_002:0772c18": "也。非者無也。非非者不無也。",
    "X24n0468_002:0772c19": "黃蘗禪師曰。法本不有。莫作無見。法本不無。莫作",
    "X24n0468_002:0772c20": "有見。謂無即成斷滅。謂有即成邪見。",
    "X24n0468_002:0772c21": "傅大士頌曰。菩提離言說。從來無得人。須依二空",
    "X24n0468_002:0772c22": "理。當證法王身。(子榮曰。先悟人法二空。然後證涅槃妙果)有心俱是妄。",
    "X24n0468_002:0772c23": "無執乃名真。若悟非非法。逍遙出六塵。",
    "X24n0468_002:0772c24": "川禪師曰。是什麼。恁麼也不得。不恁麼也不得。廓",
    "X24n0468_002:0773a01": "落太虗空。鳥飛無影迹。(咄)撥轉機輪却倒迴。南北",
    "X24n0468_002:0773a02": "東西任往來。",
    "X24n0468_002:0773a03": "所以者何。一切賢聖皆以無為法而有差別。",
    "X24n0468_002:0773a04": "疏鈔云。未了人空法空。皆名執著。了此二法。即曰",
    "X24n0468_002:0773a05": "無為。菩薩能齊證二空。聲聞方離人空。未達法空。",
    "X24n0468_002:0773a06": "故云離一非。以證前之義。故云而有差別。",
    "X24n0468_002:0773a07": "六祖曰。三乘根性。所解不同。見有淺深。故言差別。",
    "X24n0468_002:0773a08": "佛說無為說者。即是無住。無住即無相。無相即無",
    "X24n0468_002:0773a09": "起。無起即無滅。蕩然空寂。照用齊施。鑒覺無礙。乃",
    "X24n0468_002:0773a10": "真是解脫佛性。佛即是覺。覺即是觀照。觀照即是",
    "X24n0468_002:0773a11": "智慧。智慧即是般若波羅蜜多也。",
    "X24n0468_002:0773a12": "王日休曰。其言賢聖以無為法而有差別者。何哉。",
    "X24n0468_002:0773a13": "葢謂於無為法得之淺者。則為賢人。若須陀洹之",
    "X24n0468_002:0773a14": "類是也。得之深者。則為聖人。若佛與菩薩是也。此",
    "X24n0468_002:0773a15": "所以為差別歟。",
    "X24n0468_002:0773a16": "顏丙曰。佛問須菩提。如來得阿耨多羅三藐三菩",
    "X24n0468_002:0773a17": "提耶。如來有所說法耶。答云如我解佛所說義理。",
    "X24n0468_002:0773a18": "皆無一定之法。可名可說。何故。如來所說法。如人",
    "X24n0468_002:0773a19": "飲水。冷煖自知。不可取。不可說。非法非非法。法屬",
    "X24n0468_002:0773a20": "有。非法屬無。執有著相。執無落空。所以道。不是法。",
    "X24n0468_002:0773a21": "不是非法。又以者。用也。無為者。自然覺性。無假人",
    "X24n0468_002:0773a22": "為。故一切賢聖。皆用此無為之法。然法本無為。悟",
    "X24n0468_002:0773a23": "有淺深。遂生差別見。到頭則一也。",
    "X24n0468_002:0773a24": "傅大士頌曰。人法俱名執。了即二無為。菩薩能齊",
    "X24n0468_002:0773b01": "證。聲聞離一非。所知煩惱盡。空中無所依。常能作",
    "X24n0468_002:0773b02": "此觀。得聖定無疑。",
    "X24n0468_002:0773b03": "海覺元禪師曰。一金成萬器。皆由匠者智。何必毗",
    "X24n0468_002:0773b04": "耶城。人人說不二。",
    "X24n0468_002:0773b05": "川禪師頌曰。正人說邪法。邪法悉歸正。邪人說正",
    "X24n0468_002:0773b06": "法。正法悉皆邪。江北成枳江南橘。春來都放一般",
    "X24n0468_002:0773b07": "華。",
    "X24n0468_002:0773b08": "○依法出生分第八",
    "X24n0468_002:0773b09": "諸佛所依之法。盡從此經生出。",
    "X24n0468_002:0773b10": "須菩提。於意云何。若人滿三千大千世界七寶。以用",
    "X24n0468_002:0773b11": "布施。是人所得福德。寧為多不。",
    "X24n0468_002:0773b12": "王日休曰。三千大千世界者。此日月所照為一小",
    "X24n0468_002:0773b13": "世界。其中間有須彌山。日月遶山運行。故南為閻",
    "X24n0468_002:0773b14": "浮提。東為弗婆提。西為瞿耶尼。北為鬱單越。是名",
    "X24n0468_002:0773b15": "四天下。日月運行。乃在須彌山之中腰。故此山之",
    "X24n0468_002:0773b16": "高。其半出日月之上。山上分四方。每方有八所。中",
    "X24n0468_002:0773b17": "間又有一所。共三十三所。謂之三十三天。梵語謂",
    "X24n0468_002:0773b18": "之忉利天是也。日月運行於此四天下。謂之一小",
    "X24n0468_002:0773b19": "世界。如此一千小世界。謂之小千。如此一千小千",
    "X24n0468_002:0773b20": "世界。謂之中千。如此一千中千世界。謂之大千。以",
    "X24n0468_002:0773b21": "三次言千字。故云三千大千。其實則一大千耳。如",
    "X24n0468_002:0773b22": "此方謂之一大世界。寧為多不者。此寧字。乃譯師",
    "X24n0468_002:0773b23": "之言。蓋若助辭耳。不必深考也。",
    "X24n0468_002:0773b24": "六祖曰。此是如來問起。此意如何。布施供養。身外",
    "X24n0468_002:0773c01": "之福。受持經典。身內之福。身福即衣食。性福即智",
    "X24n0468_002:0773c02": "慧。雖有衣食。性中愚迷。即是前生布施供養。不持",
    "X24n0468_002:0773c03": "經典。今生聰明智慧。而貧窮無衣食者。即是前生",
    "X24n0468_002:0773c04": "持經聽法。不布施供養外修福德。即衣食。內修福",
    "X24n0468_002:0773c05": "德。即智慧。錢財。見世之寶。般若。在心之珍。內外雙",
    "X24n0468_002:0773c06": "修。方為全德。此是讚歎持經功德。勝布施福也。",
    "X24n0468_002:0773c07": "疏鈔云。七寶者。金。銀。琉璃。珊瑚。瑪瑙。赤真珠。玻瓈。",
    "X24n0468_002:0773c08": "佛意欲顯無為之福。先將有漏之福。問及善現。三",
    "X24n0468_002:0773c09": "千世界。盡著七寶以用布施。作福所得。其福德寧",
    "X24n0468_002:0773c10": "為多不。下文須菩提答。",
    "X24n0468_002:0773c11": "須菩提言。甚多。世尊。何以故。是福德。即非福德性。是",
    "X24n0468_002:0773c12": "故如來說福德多。",
    "X24n0468_002:0773c13": "謝靈運曰。福德無性。可以因緣增多。多則易著。故",
    "X24n0468_002:0773c14": "即遣之。",
    "X24n0468_002:0773c15": "六祖曰。三千大千世界七寶持用布施。得福雖多。",
    "X24n0468_002:0773c16": "於性一無利益。依摩訶般若波羅蜜多修行。令自",
    "X24n0468_002:0773c17": "性不墮諸有。是名福德性。心有能所。即非福德性。",
    "X24n0468_002:0773c18": "能所心滅。是名福德性。心依佛教。行同佛行。是名",
    "X24n0468_002:0773c19": "福德性。不依佛教。不能踐履佛行。即非福德性。",
    "X24n0468_002:0773c20": "僧若訥曰。空生謂大千七寶。寶豐福勝。故曰甚多。",
    "X24n0468_002:0773c21": "是福德者。事福也。即非福德性者。非般若福德種",
    "X24n0468_002:0773c22": "性。既非理福。不趨菩提也。是故如來說福德多者。",
    "X24n0468_002:0773c23": "於世間事福。乃云多也。",
    "X24n0468_002:0773c24": "陳雄曰。聚寶布施。持經精進。皆六度之一也。佛化",
    "X24n0468_002:0774a01": "度眾生。未嘗沮其布施。而獨喜其精進。蓋謂世人",
    "X24n0468_002:0774a02": "計著多用金銀琉璃珊瑚瑪瑙真珠玻瓈為求福",
    "X24n0468_002:0774a03": "地。殊不知以覺性之寶修其性上福德。故併為二",
    "X24n0468_002:0774a04": "者設為之問。以較其優劣。持經精進者。率性而修",
    "X24n0468_002:0774a05": "也。性彌滿六虗。其福德亦如是。夫是之謂福德性。",
    "X24n0468_002:0774a06": "聚寶布施者。藉物而修也。物有限。而其福亦有限。",
    "X24n0468_002:0774a07": "又非福德性之比。故須菩提辯論曰。是福德即非",
    "X24n0468_002:0774a08": "福德性。且斷之曰。如來說福德多者。以其有限。得",
    "X24n0468_002:0774a09": "以計其多寡故也。五祖嘗曰。自性若迷福何可救。",
    "X24n0468_002:0774a10": "六祖亦曰。功德在自性。不是布施供養之所求。又",
    "X24n0468_002:0774a11": "曰。自悟自修。是自性上功德。二佛之言。深契元旨。",
    "X24n0468_002:0774a12": "李文會曰。三千大千世界七寶布施。此是住相布",
    "X24n0468_002:0774a13": "施。希求福利。得福雖多。而於識心見性。了無所得。",
    "X24n0468_002:0774a14": "傅大士頌云。寶滿三千界。齎持作福田。惟成有漏",
    "X24n0468_002:0774a15": "業。終不離人天。故知住相布施。即非福德性。若人",
    "X24n0468_002:0774a16": "心無能所。識心見性。方名福德性也。",
    "X24n0468_002:0774a17": "川禪師曰。事向無心得。頌曰。寶滿三千及大千。福",
    "X24n0468_002:0774a18": "緣應不離人天。若知福德元無性。買得風光不用",
    "X24n0468_002:0774a19": "錢。",
    "X24n0468_002:0774a20": "若復有人。於此經中受持。乃至四句偈等。為他人說。",
    "X24n0468_002:0774a21": "其福勝彼。",
    "X24n0468_002:0774a22": "疏鈔云。此經者。人人俱有。箇箇周圓。上及諸佛。下",
    "X24n0468_002:0774a23": "及螻蟻。亦具此經。即妙圓覺心是也。無物堪比。",
    "X24n0468_002:0774a24": "顏丙曰。復有人於此經中受持。乃至四句偈等。受",
    "X24n0468_002:0774b01": "者。直下承受。持者。時時行持。更為他人解說。如一",
    "X24n0468_002:0774b02": "燈傳百千萬燈。其福勝彼。如何便見得勝彼處。彼",
    "X24n0468_002:0774b03": "以七寶。乃住相布施。縱得濁福。福盡墮落。此因經",
    "X24n0468_002:0774b04": "悟性。四句現前。福等太虗。歷劫不壞。故云住相布",
    "X24n0468_002:0774b05": "施生天福。猶如仰箭射虗空。勢力盡。箭還墜。招得",
    "X24n0468_002:0774b06": "來生不如意。爭似無為實相門。一超直入如來地。",
    "X24n0468_002:0774b07": "又四句決疑金剛經者。乃大藏經之骨髓。若人受",
    "X24n0468_002:0774b08": "持是經。而不明四句下落。又豈能超生脫死。而成",
    "X24n0468_002:0774b09": "佛作祖也哉。古今論四句偈者不一或指聲香味",
    "X24n0468_002:0774b10": "觸法是。或指經中二偈是。或云若見諸相非相即",
    "X24n0468_002:0774b11": "見如來。或云眼耳鼻舌。或云有為句。無為句。非有",
    "X24n0468_002:0774b12": "為句。非無為句。或云有諦無諦。真諦俗諦。各執己",
    "X24n0468_002:0774b13": "見。初無定論。唯銅牌記云。天親菩薩。昇兜率宮。請",
    "X24n0468_002:0774b14": "益彌勒。如何是四句偈。彌勒云。無我相無人相無",
    "X24n0468_002:0774b15": "眾生相無壽者相是也。六祖大師。復以摩訶般若",
    "X24n0468_002:0774b16": "波羅蜜多是也。若果執此兩轉語。便為倒根。何異",
    "X24n0468_002:0774b17": "數他人珍寶。於自己無半文之分。幸而傅大士曾",
    "X24n0468_002:0774b18": "露箇消息。最是親切云。若論四句偈。應當不離身。",
    "X24n0468_002:0774b19": "以是而觀。則四句偈者。初不假外求。而在吾心地",
    "X24n0468_002:0774b20": "明了。方真四句也。不然。六祖何以註四句偈云。我",
    "X24n0468_002:0774b21": "人頓盡。妄想既除。言下成佛。向使此偈可以言傳",
    "X24n0468_002:0774b22": "面命。可以聰明測度而到。則我佛乃天人之師。住",
    "X24n0468_002:0774b23": "世四十九年。廣為眾生說法。三百五十度。而於此",
    "X24n0468_002:0774b24": "經凡一十四處舉四句偈。而終不明明指示端的。",
    "X24n0468_002:0774c01": "豈我佛吝其辭而不為說破耶。蓋恐人執指為月",
    "X24n0468_002:0774c02": "而徒泥紙上之死句。而不能返觀內照於自己之",
    "X24n0468_002:0774c03": "活句也。且我佛尚不敢執著指示。況其餘者乎。吾",
    "X24n0468_002:0774c04": "之所謂活句者。死生不能泪。凡聖立下風。在於常",
    "X24n0468_002:0774c05": "行日用中。字字放光。頭頭顯露。初無一點文墨污。",
    "X24n0468_002:0774c06": "若是箇漢。直下承當。早是蹉過了也。何更容些小",
    "X24n0468_002:0774c07": "見識解會。而分別此是彼非也。唯有過量人。方知",
    "X24n0468_002:0774c08": "鼻孔元來在面上。",
    "X24n0468_002:0774c09": "傅大士頌曰。寶滿三千界。齎持作福田。唯成有漏",
    "X24n0468_002:0774c10": "業。終不離人天。持經取四句。與聖作良緣。欲入無",
    "X24n0468_002:0774c11": "為海。須乘般若船。",
    "X24n0468_002:0774c12": "唐玄宗皇帝云。三千七寶雖多。用盡還歸生滅。四",
    "X24n0468_002:0774c13": "句經文雖少。悟之直至菩提。",
    "X24n0468_002:0774c14": "陳雄曰。三昧經云。一切諸法。攝在一四句偈中。故",
    "X24n0468_002:0774c15": "得之者。不在於文字之多。但一念頃即入實諦。而",
    "X24n0468_002:0774c16": "其性天昭徹矣。若更有勤行修進。受之不忘於心。",
    "X24n0468_002:0774c17": "持之不厭其久。說之普得聞知。非特覺一己之性。",
    "X24n0468_002:0774c18": "且將覺億萬人之性。其為福德莫大焉。比之多施",
    "X24n0468_002:0774c19": "七寶為勝。",
    "X24n0468_002:0774c20": "張無盡曰。佛為無上法王。金口所宣。聖教靈文。若",
    "X24n0468_002:0774c21": "一誦之。則為法輪轉地。夜叉唱空。報四天王。天王",
    "X24n0468_002:0774c22": "聞已。如是展轉。乃至梵天。通暗通明。龍神悅懌。猶",
    "X24n0468_002:0774c23": "如綸言。誕布詔令。橫流寰宇之間。孰不欽奉。誦經",
    "X24n0468_002:0774c24": "之功其旨如此。若止形留神往。外寂中搖。尋行數",
    "X24n0468_002:0775a01": "墨面已。何異春禽晝啼。秋蛩夜鳴。雖千萬遍。果何",
    "X24n0468_002:0775a02": "益哉。池陽薌山因禪師遣僧往大通鎮陳宅求經。",
    "X24n0468_002:0775a03": "頌曰。燈蘢露柱熾然說。莫學驢年紙上鑽。看經須",
    "X24n0468_002:0775a04": "具看經眼。多見看經被眼謾。",
    "X24n0468_002:0775a05": "何以故。須菩提。一切諸佛及諸佛阿耨多羅三藐三",
    "X24n0468_002:0775a06": "菩提法。皆從此經出。",
    "X24n0468_002:0775a07": "疏鈔云。經云。三世諸佛及阿耨菩提。一切妙法。皆",
    "X24n0468_002:0775a08": "從此經出。即明持經果滿。顯前義也。又心經云。三",
    "X24n0468_002:0775a09": "世諸佛依般若波羅蜜多故。得阿耨菩提。亦同此",
    "X24n0468_002:0775a10": "義。又忠國師云。茲經喻如大地。何物不從地之所",
    "X24n0468_002:0775a11": "生。諸佛唯指一心。何法不從心之所立。故云皆從",
    "X24n0468_002:0775a12": "此經出。",
    "X24n0468_002:0775a13": "王日休曰。阿耨多羅三藐三菩提。謂真性也。一切",
    "X24n0468_002:0775a14": "諸佛阿耨多羅三藐三菩提法者。謂諸佛求真性",
    "X24n0468_002:0775a15": "之法也。何以故者。佛自問何故於此經受持講說",
    "X24n0468_002:0775a16": "所得福德。勝於彼三千大千世界七寶布施也。乃",
    "X24n0468_002:0775a17": "自答云。一切諸佛求真性之法。皆從此經出。則此",
    "X24n0468_002:0775a18": "經之功為極大。而且無窮矣。",
    "X24n0468_002:0775a19": "顏丙曰。何以故。一切諸佛。及阿耨多羅三藐三菩",
    "X24n0468_002:0775a20": "提法。皆自此經出者。蓋大藏經。及從上諸佛無上",
    "X24n0468_002:0775a21": "正等正覺之法。皆出自此經。此經者。此外無餘經",
    "X24n0468_002:0775a22": "也。",
    "X24n0468_002:0775a23": "僧若訥曰。皆從此經出者。非指此一經文句語言。",
    "X24n0468_002:0775a24": "乃指實相般若。即是一心。遍為諸法性體。自己一",
    "X24n0468_002:0775b01": "念。能生一切法故。",
    "X24n0468_002:0775b02": "川禪師曰。且道此經。從甚處出。須彌頂上。大海波",
    "X24n0468_002:0775b03": "心。頌曰。佛祖垂慈實有權。言言不離此經宣。此經",
    "X24n0468_002:0775b04": "出處還相委。便向雲中駕鐵船。切忌錯會。",
    "X24n0468_002:0775b05": "須菩提。所謂佛法者。即非佛法。",
    "X24n0468_002:0775b06": "王日休曰。佛於此再呼須菩提而告之。所謂佛法",
    "X24n0468_002:0775b07": "者。乃上文所謂阿耨多羅三藐三菩提法也。佛恐",
    "X24n0468_002:0775b08": "人泥於有此佛法。故云所謂佛法者。非有真實佛",
    "X24n0468_002:0775b09": "法。蓋虗名為佛法而已。蓋謂佛法本來無有。惟假",
    "X24n0468_002:0775b10": "此以開悟眾生耳。是於本性中。非為真實也。",
    "X24n0468_002:0775b11": "六祖曰。如來所說佛者。令人覺。所說法者。令人悟。",
    "X24n0468_002:0775b12": "若不覺不悟。即外佛外法者。即非佛法也。",
    "X24n0468_002:0775b13": "顏丙曰。所謂佛法。即非佛法者。隨說隨剗也。",
    "X24n0468_002:0775b14": "李文會曰。二乘之人。執著諸相以然佛法。遂乃向",
    "X24n0468_002:0775b15": "外尋求。",
    "X24n0468_002:0775b16": "文殊師利云。一切眾生。愚迷顛倒。不知覺悟。種種",
    "X24n0468_002:0775b17": "修行。不離身內。若於身外修行。無有是處。菩薩於",
    "X24n0468_002:0775b18": "諸佛法。都無染著。亦不捨離見如不見。聞如不聞。",
    "X24n0468_002:0775b19": "心境空寂。自然清淨。是故。佛法非佛法也。覺道之",
    "X24n0468_002:0775b20": "人。既能覺悟諸相皆空。但用所得知解妙藥。治箇",
    "X24n0468_002:0775b21": "心中妄想執著之病。心地自然調伏。無罣礙也。",
    "X24n0468_002:0775b22": "川禪師曰。能將蜜棗子。換汝苦葫蘆。頌曰。佛法非",
    "X24n0468_002:0775b23": "法。能縱能奪。有放有收。有生有殺。眉間常放白毫",
    "X24n0468_002:0775b24": "光。癡人猶待問菩薩。",
    "X24n0468_002:0775c01": "○一相無相分第九",
    "X24n0468_002:0775c02": "只這一相。本自無形。",
    "X24n0468_002:0775c03": "須菩提。於意云何。須陀洹(洹音完)能作是念。我得須陀",
    "X24n0468_002:0775c04": "洹果不。須菩提言。不也。世尊。何以故。須陀洹名為入",
    "X24n0468_002:0775c05": "流。而無所入。不入色聲香味觸法。是名須陀洹。",
    "X24n0468_002:0775c06": "陳雄曰。須陀洹。斯陀含。阿那含。阿羅漢。此四菩薩。",
    "X24n0468_002:0775c07": "在一切凡夫人中為第一。佛告彌勒菩薩。於法華",
    "X24n0468_002:0775c08": "經嘗言之矣。告大慧菩薩。於楞伽經亦詳言之。大",
    "X24n0468_002:0775c09": "涅槃經。佛言若有比邱欲得須陀洹果。斯陀含果。",
    "X24n0468_002:0775c10": "阿那含果。阿羅漢果。當勤修習奢摩他毗婆舍那",
    "X24n0468_002:0775c11": "二法。大般若經有預流果。一來果。不還果。阿羅漢",
    "X24n0468_002:0775c12": "果。正此之所謂四果也。又云修行般若波羅蜜多",
    "X24n0468_002:0775c13": "時不著預流果。不著一來果不還果阿羅漢果。抑",
    "X24n0468_002:0775c14": "又見四菩薩得是果而不存所得心也。今我佛恐",
    "X24n0468_002:0775c15": "四菩薩不知以無念為宗。尚萌所得之念。故設四",
    "X24n0468_002:0775c16": "問以為能作得果得道之念不。須菩提皆以不也",
    "X24n0468_002:0775c17": "答之。復為之辯論。以形容其所得之實。夫入流者。",
    "X24n0468_002:0775c18": "初入其門。得預聖人之流也。須陀洹已證入流之",
    "X24n0468_002:0775c19": "果。名為入流。且心無所得。故曰而無所入。其所以",
    "X24n0468_002:0775c20": "無所入者。不入六塵境界耳。名須陀洹。其以是歟。",
    "X24n0468_002:0775c21": "李文會曰。問第一果須陀洹者。知身是妄。欲入無",
    "X24n0468_002:0775c22": "為之理。斷除人我執著之相。以無取心。契無得理。",
    "X24n0468_002:0775c23": "無理則心空。無得乃理寂。雖然能捨麤重煩惱。而",
    "X24n0468_002:0775c24": "未能離微細煩惱。此人不入地獄。不作脩羅餓鬼",
    "X24n0468_002:0776a01": "異類之身。此謂學人悟初果也。",
    "X24n0468_002:0776a02": "逍遙翁曰。夫煩惱者。菩提之根本也。若人照了練",
    "X24n0468_002:0776a03": "習。可為出世之法。譬如高原陸地。不生蓮華。蓮華",
    "X24n0468_002:0776a04": "生於淤泥濁水中也。又云煩惱勿令損於菩提心。",
    "X24n0468_002:0776a05": "譬如日月翳於煙雲中。而日月必無損也。珠玉落",
    "X24n0468_002:0776a06": "於泥滓中。珠玉亦無損也。莫管煩惱障。但存菩提",
    "X24n0468_002:0776a07": "心。入流者。謂捨凡入聖。初入聖流也。而無所入者。",
    "X24n0468_002:0776a08": "修無漏業。不入六塵。然終未能捨離塵境。",
    "X24n0468_002:0776a09": "傅大士頌曰。捨凡初入聖。煩惱漸輕微。斷除人我",
    "X24n0468_002:0776a10": "執。剏始證無為。緣塵及身見。今者乃知非。七反人",
    "X24n0468_002:0776a11": "天後。趣寂不知歸。不入色聲香味觸法也。",
    "X24n0468_002:0776a12": "圓悟禪師曰。報緣未謝。於人間世上有許多交涉。",
    "X24n0468_002:0776a13": "應須處之。使綽綽然有餘裕。始得人生各隨緣分。",
    "X24n0468_002:0776a14": "不必厭喧求靜。但令中虗外順。雖在閙市沸湯中。",
    "X24n0468_002:0776a15": "亦恬然安隱。纔有纖毫見刺。即便打不過也。",
    "X24n0468_002:0776a16": "須菩提。於意云何。斯陀含能作是念。我得斯陀含果",
    "X24n0468_002:0776a17": "不。須菩提言不也。世尊。何以故。斯陀含名一往來。而",
    "X24n0468_002:0776a18": "實無往來。是名斯陀含。",
    "X24n0468_002:0776a19": "肇法師曰。一往來者。一生天上。一生人中。便得涅",
    "X24n0468_002:0776a20": "槃。故名一往來。而實無往來者。證無為果時。不見",
    "X24n0468_002:0776a21": "往來相也。",
    "X24n0468_002:0776a22": "六祖曰。斯陀含人。名一往來。行從天上。却得人間",
    "X24n0468_002:0776a23": "生。從人間死。却生天上竟。欲界九品思惑。斷前六",
    "X24n0468_002:0776a24": "品盡。名斯陀含果。大乘斯陀含者。目覩諸境。心有",
    "X24n0468_002:0776b01": "一生一滅。無第二生滅。故名一往來。",
    "X24n0468_002:0776b02": "王日休曰。一往來者。但色身一次往來天上人間。",
    "X24n0468_002:0776b03": "而真性徧虗空世界。豈有往來哉。故此色身往來。",
    "X24n0468_002:0776b04": "非為真實。但虗名為一往來而已。故云實無往來。",
    "X24n0468_002:0776b05": "以色身非真實故也。",
    "X24n0468_002:0776b06": "陳雄曰。一往來者。一往天上。一來人間。不復再來",
    "X24n0468_002:0776b07": "人間也。斯陀含已證一來之果。名一往來。且心無",
    "X24n0468_002:0776b08": "所得。而實無生滅相。名斯陀含。其以是歟。",
    "X24n0468_002:0776b09": "李文會曰。問第二果斯陀含者。是漸修精進之行。",
    "X24n0468_002:0776b10": "脩無漏業。念念不住六塵境界。然終未有湛然清",
    "X24n0468_002:0776b11": "淨之心。一往來者。謂人間報謝。一往天上。却來受",
    "X24n0468_002:0776b12": "生也。實無往來者。謂前念纔著。後念即覺。是無得",
    "X24n0468_002:0776b13": "果之心。心既無我。誰云往來。故曰而實無往來也。",
    "X24n0468_002:0776b14": "須菩提。於意云何。阿那含能作是念。我得阿那含果",
    "X24n0468_002:0776b15": "不。須菩提言。不也。世尊。何以故。阿那含名為不來。而",
    "X24n0468_002:0776b16": "實無不來。是故名阿那含。",
    "X24n0468_002:0776b17": "僧若訥曰。梵語阿那含。此翻不來。已斷欲界思惑。",
    "X24n0468_002:0776b18": "更不來生欲界。故名不來。而實無不來者。謂不計",
    "X24n0468_002:0776b19": "不來相也。",
    "X24n0468_002:0776b20": "陳雄曰。不來者。直生兜率天宮。不來欲界受生也。",
    "X24n0468_002:0776b21": "阿那含已證不來之果。名為不來。且心無所得。而",
    "X24n0468_002:0776b22": "實無不來之相。名阿那含。以是之故。豈有他哉。",
    "X24n0468_002:0776b23": "李文會曰。第三果阿那含者。已悟人法俱空。漸脩",
    "X24n0468_002:0776b24": "精進。念念不退菩提之心。名為不來者。謂能斷除。",
    "X24n0468_002:0776c01": "內無欲心。外無欲境。已離欲界。不來受生。故名不",
    "X24n0468_002:0776c02": "來。心空無我。孰謂不來。故云而實無不來也。",
    "X24n0468_002:0776c03": "傅大士頌曰。捨凡初入聖。煩惱漸輕微。斷除人我",
    "X24n0468_002:0776c04": "執。創始至無為。緣塵及身見。今者乃知非。七返人",
    "X24n0468_002:0776c05": "天後。趨寂不知歸(佛說四十二章經曰。佛言阿羅漢者。能飛行變化。曠劫壽命。住",
    "X24n0468_002:0776c06": "動天地。次為阿那含。阿那含者。壽終魂靈。上十九天。於彼證阿羅漢。次為斯陀含。斯陀含者。一上一還。即",
    "X24n0468_002:0776c07": "得阿羅漢。一上天上。一還人間。次為須陀洹。須陀洹者。七死七生便證阿羅漢。又十六菩薩因果頌。阿氏",
    "X24n0468_002:0776c08": "多尊者頌曰。萬行周通能覺性。驅除煩惱更勤修。七生七死方成道。初等陀洹入聖流。子榮曰。七返人天",
    "X24n0468_002:0776c09": "後者。七度往返天上人間受生。謂初果須陀洹人。趣寂不知歸者。第四果證得阿羅漢。已悟人法二空。怕",
    "X24n0468_002:0776c10": "染著世間生死。一向灰心滅智。入無餘界。沉空寂滅。不來塵世。化度眾生。為有智無悲。不能入生死界。且",
    "X24n0468_002:0776c11": "自利也)。",
    "X24n0468_002:0776c12": "川禪師曰。諸行無常。一切皆苦。頌曰。三位聲聞已",
    "X24n0468_002:0776c13": "出塵。往來求靜有疎親。明明四果元無果。幻化空",
    "X24n0468_002:0776c14": "身即法身。",
    "X24n0468_002:0776c15": "須菩提。於意云何。阿羅漢能作是念。我得阿羅漢道",
    "X24n0468_002:0776c16": "不。須菩提言。不也。世尊。何以故。實無有法名阿羅漢。",
    "X24n0468_002:0776c17": "世尊。若阿羅漢作是念。我得阿羅漢道。即為著我人",
    "X24n0468_002:0776c18": "眾生壽者。",
    "X24n0468_002:0776c19": "謝靈運曰。阿羅漢者。無生也。相滅生盡。謂之無生。",
    "X24n0468_002:0776c20": "若有計念。則見我人起相也。有註云。阿羅漢者。生",
    "X24n0468_002:0776c21": "已盡。行已立。所作已辦不受後有。故於諸相諸法。",
    "X24n0468_002:0776c22": "實無所得。更不於三界內受生。故名不生。",
    "X24n0468_002:0776c23": "僧若訥曰。阿羅漢者。名含三義。一殺煩惱惑使。二",
    "X24n0468_002:0776c24": "後報不來。三應受人天供養。亦謂之無學果。自初",
    "X24n0468_002:0777a01": "果至阿羅漢果。無別有法。皆同證此無為之體。無",
    "X24n0468_002:0777a02": "可取捨。故云實無等。又曰。若阿羅漢起得果之念。",
    "X24n0468_002:0777a03": "即有著我人等過。",
    "X24n0468_002:0777a04": "陳雄曰。諸漏已盡。無復煩惱。名阿羅漢。阿羅漢心",
    "X24n0468_002:0777a05": "行般若波羅蜜故。法得是道。若自有法。是所得心",
    "X24n0468_002:0777a06": "未除。何以稱是名哉。故曰實無有法名阿羅漢。法",
    "X24n0468_002:0777a07": "華經云。於諸法不受。亦得阿羅漢。正謂此耳。自須",
    "X24n0468_002:0777a08": "陀洹而至於阿羅漢。自得果而至於得道。如是次",
    "X24n0468_002:0777a09": "第脩。則菩提無上道。可以次第到。",
    "X24n0468_002:0777a10": "顏丙曰。四果脩行。名四不還。須陀洹名為入流者。",
    "X24n0468_002:0777a11": "隨順世間也。而無所入者。本性空故。居塵不染塵",
    "X24n0468_002:0777a12": "之說。斯陀含名一往來者。色身雖有來去。而法身",
    "X24n0468_002:0777a13": "湛然不動。而實無往來也。阿那含名為不來者。離",
    "X24n0468_002:0777a14": "生死義。而實無不來者。假名不來。實為動靜。阿羅",
    "X24n0468_002:0777a15": "漢能作是念而得道者。是為著相。實無有法。但假",
    "X24n0468_002:0777a16": "名為阿羅漢。",
    "X24n0468_002:0777a17": "陳雄曰。世尊者。啟咨之辭也。念者。萌之於心也。須",
    "X24n0468_002:0777a18": "菩提啟咨世尊曰。設若阿羅漢作得道之念。是萌",
    "X24n0468_002:0777a19": "所得心。則四著謬妄。無不為己。故曰即為著我人",
    "X24n0468_002:0777a20": "眾生壽者。",
    "X24n0468_002:0777a21": "李文會曰。問第四果阿羅漢者。此是梵語。由須菩",
    "X24n0468_002:0777a22": "提當此果也。諸漏已盡。無復煩惱。實無有法者。謂",
    "X24n0468_002:0777a23": "無煩惱可斷。無貪瞋可離。情無逆順。境智俱亡。豈",
    "X24n0468_002:0777a24": "有得果之心。我心既空無得道念。若於道有得。於",
    "X24n0468_002:0777b01": "法有名。是凡夫之行。即著我人眾生壽者相也。",
    "X24n0468_002:0777b02": "世尊。佛說我得無諍三昧人中最為第一。是第一離",
    "X24n0468_002:0777b03": "欲阿羅漢。世尊。我不作是念。我是離欲阿羅漢。",
    "X24n0468_002:0777b04": "六祖曰。三昧梵音。此云正受。亦云正見。遠離九十",
    "X24n0468_002:0777b05": "五種邪見。是名正見。",
    "X24n0468_002:0777b06": "王日休曰。梵語三昧。亦云三摩地。亦云三摩提。此",
    "X24n0468_002:0777b07": "云正定。亦云正受。乃謂入定思想法也。正定者。謂",
    "X24n0468_002:0777b08": "入定之法。止也。正受者。謂定中所想境界。而受之。",
    "X24n0468_002:0777b09": "非是妄想。故云正受。世人不知此理。乃謂三昧為",
    "X24n0468_002:0777b10": "妙趣(去聲)之意。故以善於點茶者。謂得點茶三昧。善",
    "X24n0468_002:0777b11": "於簡牘者。謂得簡牘三昧。此皆不知出處。妄為此",
    "X24n0468_002:0777b12": "說也。於此三昧人之中。須菩提為第一。",
    "X24n0468_002:0777b13": "僧若訥曰。無諍者。涅槃經云。須菩提住虗空地。若",
    "X24n0468_002:0777b14": "有眾生嫌我立者。我當終日端坐不起。嫌我坐者。",
    "X24n0468_002:0777b15": "我當終日立不移處。一念不生。諸法無諍。言三昧",
    "X24n0468_002:0777b16": "者。得此無諍精妙之處。於諸弟子中。最為第一。",
    "X24n0468_002:0777b17": "李文會曰。三昧者。梵語也。此名正定。心心無生滅。",
    "X24n0468_002:0777b18": "名為正定。故云三昧。人中最為第一。離欲阿羅漢",
    "X24n0468_002:0777b19": "者。能離一切法。亦無離欲之心。微細四相。皆已滅",
    "X24n0468_002:0777b20": "盡。愛染不生。故謂之離欲耳。又曰。無我心寂。不作",
    "X24n0468_002:0777b21": "是念。我是離欲得道果者。若作是念。即是心有生",
    "X24n0468_002:0777b22": "滅。不名離欲阿羅漢也。",
    "X24n0468_002:0777b23": "川禪師曰。把定則雲橫谷口。放行則月落寒潭。頌",
    "X24n0468_002:0777b24": "曰。喚馬何曾馬。呼牛未必牛。兩頭都放下。中道一",
    "X24n0468_002:0777c01": "時休。六門迸出遼天鶻。獨步乾坤總不收(六祖壇經。曰。六",
    "X24n0468_002:0777c02": "門。六根也。禪宗頌古白雲端曰。趙州放出遼天鶻。○鶻。呼骨切。鷹鸇之屬。能摩霄漢)。",
    "X24n0468_002:0777c03": "世尊。我若作是念。我得阿羅漢道。世尊則不說。須菩",
    "X24n0468_002:0777c04": "提是樂(音效)阿蘭那行者。以須菩提實無所行。而名須",
    "X24n0468_002:0777c05": "菩提。是樂阿蘭那行。",
    "X24n0468_002:0777c06": "僧若訥曰。阿蘭那。此翻無諍。世尊雖稱歎我。我實",
    "X24n0468_002:0777c07": "不作是念。若作是念。世尊不應記我無諍之行最",
    "X24n0468_002:0777c08": "為第一。又曰。離三界欲。證四果法。得無諍三昧。方",
    "X24n0468_002:0777c09": "受須菩提名。以須菩提翻為空生。故云是樂阿蘭",
    "X24n0468_002:0777c10": "那行。若計著實有所行。則非無諍行也。",
    "X24n0468_002:0777c11": "陳雄曰。三昧。梵語。此言正受也。無生法忍。證寂滅",
    "X24n0468_002:0777c12": "樂。是所謂無諍三昧也。華嚴經云。有諍說生死。無",
    "X24n0468_002:0777c13": "諍即涅槃。六祖偈曰。諍是勝負心。與道相違背。便",
    "X24n0468_002:0777c14": "生四相心。何由得三昧。須菩提證真空無相之妙。",
    "X24n0468_002:0777c15": "得六萬三昧。而無諍三昧為最。以三昧力。超出物",
    "X24n0468_002:0777c16": "表。不為物役。名為第一離欲阿羅漢宜矣。且啟咨",
    "X24n0468_002:0777c17": "世尊曰。我不作如是之念。則須菩提不存所得心",
    "X24n0468_002:0777c18": "可知。又曰。須菩提恐大眾不知去所得心。是以啟",
    "X24n0468_002:0777c19": "咨世尊。至於再四。我者。須菩提自稱也。須菩提者。",
    "X24n0468_002:0777c20": "亦自稱也。樂者好也。阿蘭那。梵語無諍之謂也。言",
    "X24n0468_002:0777c21": "樂阿蘭那行者。即是好無諍行之人也。夫萌之於",
    "X24n0468_002:0777c22": "心者曰念。見於修為者曰行。有所行。則必有是行。",
    "X24n0468_002:0777c23": "有是行。則必有所得。須菩提得無諍三昧。有是行",
    "X24n0468_002:0777c24": "故也。且曰無所行者。葢以心無所得也。有是行而",
    "X24n0468_002:0778a01": "心無所得。宜乎世尊以樂阿蘭那行名之也。",
    "X24n0468_002:0778a02": "顏丙曰。若阿羅漢生一妄念。作有所得想。即著四",
    "X24n0468_002:0778a03": "相。佛說我得無諍三昧。人中最為第一。無諍者。佛",
    "X24n0468_002:0778a04": "性包含大千。無有鬬諍。三昧者。唐言正見。人中第",
    "X24n0468_002:0778a05": "一。無鬬諍也。是第一離欲阿羅漢者。六欲頓空也。",
    "X24n0468_002:0778a06": "阿蘭那行者。無人我行也。是樂無蘭那行者。窮其",
    "X24n0468_002:0778a07": "本性空寂。畢竟實無所行。所行謂之行。樂者。愛也。",
    "X24n0468_002:0778a08": "李文會曰。阿蘭那者。是梵語也。此名無諍心。若作",
    "X24n0468_002:0778a09": "是念。心有生滅。即是有諍心。須菩提實無所行。是",
    "X24n0468_002:0778a10": "無生滅。所以佛許須菩提是樂阿蘭那行者。",
    "X24n0468_002:0778a11": "百文禪師云。只如今一切諸法。若於藏府中有纖",
    "X24n0468_002:0778a12": "毫停留。是不出網。但有所求所得。生心動念。盡是",
    "X24n0468_002:0778a13": "野干。若藏府中都無所求。都無所得。此人諸惡不",
    "X24n0468_002:0778a14": "生。人我不起。是納須彌於芥子中。不起一念貪瞋。",
    "X24n0468_002:0778a15": "是能吸四大海水。不受一切喜怒語言入耳中。於",
    "X24n0468_002:0778a16": "一切境不惑不亂。不瞋不喜。刮削併當得淨潔。是",
    "X24n0468_002:0778a17": "無事人。勝一切知解精進頭陀。是名有天眼。是名",
    "X24n0468_002:0778a18": "有法界性。是作車載因果。是佛出世度眾生。",
    "X24n0468_002:0778a19": "傅大士頌曰。無生即無滅。無我復無人。永除煩惱",
    "X24n0468_002:0778a20": "障。長辭後有身。(子榮曰。出生死苦。更不受父母胞胎之身)境亡心亦滅。",
    "X24n0468_002:0778a21": "無復起貪瞋。無悲空有智。翛(思邀切)然獨任真。(子榮曰。無",
    "X24n0468_002:0778a22": "悲空有智翛然獨任真者。為方證得果。悟人法空寂。更有餘習。一向沉空趨寂為不敢入眾生生死海中。",
    "X24n0468_002:0778a23": "教化眾生。方有智慧。未全悲愍之心。故曰空有智)。",
    "X24n0468_002:0778a24": "川禪師曰。認著依前還不是。頌曰。蚌腹隱明珠。石",
    "X24n0468_002:0778b01": "中藏碧玉。有麝自然香。何用當風立。活計看來恰",
    "X24n0468_002:0778b02": "似無。應用頭頭皆具足。",
    "X24n0468_002:0778b03": "○莊嚴淨土分第十",
    "X24n0468_002:0778b04": "成就莊嚴。淨明心地。",
    "X24n0468_002:0778b05": "佛告須菩提。於意云何。如來昔在然燈佛所。於法有",
    "X24n0468_002:0778b06": "所得不。不也。世尊。如來於然燈佛所。於法實無所得。",
    "X24n0468_002:0778b07": "劉虯曰。言如來作菩薩時。在然燈佛所。於法畢竟",
    "X24n0468_002:0778b08": "無所得。離所取也。",
    "X24n0468_002:0778b09": "六祖曰。然燈佛是釋迦牟尼授記之師。故問須菩",
    "X24n0468_002:0778b10": "提我於師處聽法。有法可得不。須菩提知法即因",
    "X24n0468_002:0778b11": "師開示。而實無得。但悟自性本來清淨。本無塵勞。",
    "X24n0468_002:0778b12": "寂而常照。即自成佛。當知世尊在然燈佛所。於法",
    "X24n0468_002:0778b13": "實無所得。",
    "X24n0468_002:0778b14": "王日休曰。如來。佛自謂也。昔。舊也。然燈。即定光佛。",
    "X24n0468_002:0778b15": "乃釋迦佛本師。",
    "X24n0468_002:0778b16": "陳雄曰。八王子。皆師妙光。得成佛道。而其最後成",
    "X24n0468_002:0778b17": "佛者。名曰然燈。十六王子出家為沙彌。皆得如來",
    "X24n0468_002:0778b18": "之慧。最後者。我釋迦牟尼。然燈是釋迦授記之師。",
    "X24n0468_002:0778b19": "釋迦如來因師開導。得無上菩提法。為諸釋之法",
    "X24n0468_002:0778b20": "王。於法寧無所得耶。但不存其所得心耳。佛恐諸",
    "X24n0468_002:0778b21": "菩薩所得心未除。故設是問。須菩提深悟佛意。以",
    "X24n0468_002:0778b22": "不也答之。且言於法實無所得。則以如來實得之",
    "X24n0468_002:0778b23": "心傳故也。言實則將以息大眾之疑心。",
    "X24n0468_002:0778b24": "李文會曰。於法有所得不者。如來欲破二乘之人",
    "X24n0468_002:0778c01": "執著之心。故有此問。白樂天問寬禪師云。無脩無",
    "X24n0468_002:0778c02": "證。何異凡夫。師云。凡夫無明。二乘執著。離此二病。",
    "X24n0468_002:0778c03": "是名真脩也。真脩者。不得勤。不得怠。勤則近執著。",
    "X24n0468_002:0778c04": "怠則落無明。乃為心要耳。此是初學入道之法門",
    "X24n0468_002:0778c05": "也。於法實無所得者。須菩提謂如來自性本來清",
    "X24n0468_002:0778c06": "淨。而於然燈佛所。於法實無所得。",
    "X24n0468_002:0778c07": "傅大士頌曰。昔時稱善慧。今日號能仁。(善慧能仁者。皆釋迦",
    "X24n0468_002:0778c08": "佛號)看緣緣是妄。識體體非真。法性非因果。如理不",
    "X24n0468_002:0778c09": "從因。(法性本乎自然。非因有果而後得如理出於真性。不從有因而後能也)謂得然",
    "X24n0468_002:0778c10": "燈記。寧知是舊身(然燈佛。即定光佛。乃釋迦本師也舊身。即本來法身也。涅槃經",
    "X24n0468_002:0778c11": "曰。唯有法身。常住不滅。寒山詩曰。甞聞釋迦佛。先受然燈記。然燈與釋迦。秪論前後智。前後體非殊。異中",
    "X24n0468_002:0778c12": "無一異。一佛一切佛。心是如來地)。",
    "X24n0468_002:0778c13": "須菩提。於意云何。菩薩莊嚴佛土不。不也。世尊。何以",
    "X24n0468_002:0778c14": "故。莊嚴佛土者。即非莊嚴。是名莊嚴。",
    "X24n0468_002:0778c15": "肇法師曰。是名離相莊嚴佛土。",
    "X24n0468_002:0778c16": "疏鈔云。佛土者。佛之妙性也。眾生之真心也。如是",
    "X24n0468_002:0778c17": "心土。還可以相好莊嚴不。又云不也者。即善現從",
    "X24n0468_002:0778c18": "理以答之。何故自心之土。不在莊嚴。何故為性無",
    "X24n0468_002:0778c19": "相。體等虗空。如何莊嚴。何名莊嚴。答六度萬行。布",
    "X24n0468_002:0778c20": "施戒定慧等。一切善法。皆是莊嚴。又云。若染斷常。",
    "X24n0468_002:0778c21": "即非淨土。經云。欲淨其土。先淨其心淨故。即淨土",
    "X24n0468_002:0778c22": "也。問心云何淨。答。外不染六塵。內無我人。不著斷",
    "X24n0468_002:0778c23": "滅。故名淨土。",
    "X24n0468_002:0778c24": "王日休曰。既曰菩薩。而言莊嚴佛土。何也。葢一大",
    "X24n0468_002:0779a01": "世界。必有一佛設化。如此間大世界。乃釋迦佛設",
    "X24n0468_002:0779a02": "化之所。東方有大世界。乃不動佛設化之所是也。",
    "X24n0468_002:0779a03": "唯其一大世界。有一佛設化。故凡大世界。皆謂之",
    "X24n0468_002:0779a04": "佛土。而菩薩莊嚴者。葢有菩薩於其佛土之中。作",
    "X24n0468_002:0779a05": "種種善事。以變易其世界。如阿彌陀佛。為菩薩時。",
    "X24n0468_002:0779a06": "作無量善事。故其善緣福業。能變其世界。皆以黃",
    "X24n0468_002:0779a07": "金為地。七寶為樹林樓臺。是為莊嚴也。佛於此又",
    "X24n0468_002:0779a08": "自問。何以故者。謂何故菩薩言我當莊嚴清淨佛",
    "X24n0468_002:0779a09": "土者。為非真實語也。乃自答云。莊嚴佛土者。即非",
    "X24n0468_002:0779a10": "莊嚴。是名莊嚴者。為真性中。非有此莊嚴。故此莊",
    "X24n0468_002:0779a11": "嚴。但為虗名而已。非是真實。唯真性為真實故也",
    "X24n0468_002:0779a12": "陳雄曰。維摩經云。隨其心淨。則佛土淨。葢此心清",
    "X24n0468_002:0779a13": "淨。便是莊嚴佛土。奚以外飾為哉。七寶宮殿五采",
    "X24n0468_002:0779a14": "棟宇。皆外飾也。此凡夫之所謂莊嚴。非菩薩之所",
    "X24n0468_002:0779a15": "謂莊嚴。欲知菩薩莊嚴。當於非莊嚴中求之。則萬",
    "X24n0468_002:0779a16": "行莊嚴。是乃所以名其為莊嚴也。",
    "X24n0468_002:0779a17": "李文會曰。莊嚴佛土者。謂造寺寫經。布施供養此",
    "X24n0468_002:0779a18": "是著相莊嚴。若人心常清淨。不向外求。任運隨緣。",
    "X24n0468_002:0779a19": "一無所得。行住坐臥。與道相應。是名莊嚴佛土。龐",
    "X24n0468_002:0779a20": "婆看藏經。維那請迴向。婆於面前取梳子就腦後",
    "X24n0468_002:0779a21": "插去。迴向了也。此是無能所心。",
    "X24n0468_002:0779a22": "傅大士頌曰。莊嚴絕能所。無我亦無人。斷常俱不",
    "X24n0468_002:0779a23": "染。頴脫出囂塵。",
    "X24n0468_002:0779a24": "川禪師云。娘生袴子。青州布衫。頌曰。抖擻渾身白",
    "X24n0468_002:0779b01": "勝霜。蘆華雪月轉增光。幸有九臯翹足執。更添朱",
    "X24n0468_002:0779b02": "頂又何妨。",
    "X24n0468_002:0779b03": "是故須菩提。諸菩薩摩訶薩。應如是生清淨心。不應",
    "X24n0468_002:0779b04": "住色生心。不應住聲香味觸法生心。應無所住而生",
    "X24n0468_002:0779b05": "其心。",
    "X24n0468_002:0779b06": "疏鈔云。應者。當也。故云當如是生清淨心。即佛勸",
    "X24n0468_002:0779b07": "生真如無染之心也。問。云何生清淨心。答。不應住",
    "X24n0468_002:0779b08": "色聲香味觸法生心。又楞嚴經云。若能轉物。即同",
    "X24n0468_002:0779b09": "如來。凡夫被物轉。菩薩能轉物。如是轉者。故曰應",
    "X24n0468_002:0779b10": "無所住而生其心。",
    "X24n0468_002:0779b11": "王日休曰。梵語菩薩摩訶薩。此云覺眾生。大眾生。",
    "X24n0468_002:0779b12": "其實即所謂菩薩也。如是字。乃指下文。謂不當住",
    "X24n0468_002:0779b13": "於有形色者而生心。亦不當住於有聲音馨香滋",
    "X24n0468_002:0779b14": "味及所觸。及一切法者而生其心。當無所住而生",
    "X24n0468_002:0779b15": "其心者。謂不可生心以住著於六塵。唯可於無所",
    "X24n0468_002:0779b16": "住著處生心也。諸佛教化眾生。有第一義第二義。",
    "X24n0468_002:0779b17": "此經說第一義。雖至高而可曉。然不易到。淨土雖",
    "X24n0468_002:0779b18": "為第二義。而人人可行。佛言修淨土。而明第一義。",
    "X24n0468_002:0779b19": "讀誦大乘經典者。上品上生。則為菩薩。生死自如。",
    "X24n0468_002:0779b20": "然則修淨土者。豈可不曉此經之義。而受持讀誦。",
    "X24n0468_002:0779b21": "以期於上品上生也。",
    "X24n0468_002:0779b22": "陳雄曰。菩薩莊嚴。既不在於外飾。則當反而求之",
    "X24n0468_002:0779b23": "於心。心苟清淨。莊嚴莫甚焉。故云應如是生清淨",
    "X24n0468_002:0779b24": "心。凡住六塵而生其心者。皆非清淨心也。菩薩豈",
    "X24n0468_002:0779c01": "應如是。且如佛心本來清淨無相。寧有所住。菩薩",
    "X24n0468_002:0779c02": "受如來教。亦應如是。故云應無所住而生其心。與",
    "X24n0468_002:0779c03": "十四分應生無所住心同。佛言六塵之苦。每以色",
    "X24n0468_002:0779c04": "獨言於先。而繼之以聲香味觸法。益以見色者人",
    "X24n0468_002:0779c05": "情之所易惑。在六塵中。尤其最者也。",
    "X24n0468_002:0779c06": "五祖為六祖說金剛經。恰至應無所住而生其心。",
    "X24n0468_002:0779c07": "六祖言下大悟。乃言何期自性本自清淨。何期自",
    "X24n0468_002:0779c08": "性。本不生滅。何期自性本自具足。何期自性本無",
    "X24n0468_002:0779c09": "動搖。五祖曰。不識本心。學法無益。若言下識自本",
    "X24n0468_002:0779c10": "心。見自本性。即名丈夫天人。",
    "X24n0468_002:0779c11": "李文會曰。菩薩之心。心常空寂。無諸妄念。不生不",
    "X24n0468_002:0779c12": "滅。不動不搖。即是清淨心也。凡夫之心。無明起滅。",
    "X24n0468_002:0779c13": "妄想顛倒。取捨善惡凡聖等見。是名濁亂心也。不",
    "X24n0468_002:0779c14": "應住色生心者。心若清淨。即不被諸境惑亂也。又",
    "X24n0468_002:0779c15": "曰。眾生之心。本無所住。因境來觸。遂生其心。不知",
    "X24n0468_002:0779c16": "觸境是空。將謂世法是實。便於境上住心。正猶猿",
    "X24n0468_002:0779c17": "猴捉月。病眼見華。一切萬法。皆從心生。若悟真性。",
    "X24n0468_002:0779c18": "即無所住。無所住心。即是智慧。無諸煩惱。譬如太",
    "X24n0468_002:0779c19": "空。無有罣礙。有所住心。即是妄念。六塵競起譬如",
    "X24n0468_002:0779c20": "浮雲。往來不定。維摩經云。欲得淨土。但淨其心。隨",
    "X24n0468_002:0779c21": "其心淨。即佛土淨。離却有無諸法。心如日輪。常在",
    "X24n0468_002:0779c22": "虗空。自然不照而照。豈不是省力底事。到此之時。",
    "X24n0468_002:0779c23": "無棲泊處。即是行諸佛路。便是應無所住而生其",
    "X24n0468_002:0779c24": "心。是你清淨法身阿耨多羅三藐三菩提也。",
    "X24n0468_002:0780a01": "傅大士頌曰。掃除心意地。名為淨土因。無論福與",
    "X24n0468_002:0780a02": "智。先且離貪嗔。莊嚴絕能所。無我亦無人。斷常俱",
    "X24n0468_002:0780a03": "不染。頴脫出囂塵。",
    "X24n0468_002:0780a04": "川禪師頌曰。見色非干色。聞聲不是聲。色聲不礙",
    "X24n0468_002:0780a05": "處。親到法王城。又曰。山堂靜夜坐無言。寂寂寥寥",
    "X24n0468_002:0780a06": "本自然。何事西風動林野。一聲寒雁唳長天。雖然",
    "X24n0468_002:0780a07": "恁麼。爭奈目前何。退後退後。看看頑石動也。",
    "X24n0468_002:0780a08": "須菩提。譬如有人。身如須彌山王。於意云何。是身為",
    "X24n0468_002:0780a09": "大不。須菩提言。甚大。世尊。何以故。佛說非身。是名大",
    "X24n0468_002:0780a10": "身。",
    "X24n0468_002:0780a11": "王日休曰。須彌山王者。以此山在四天下之中。為",
    "X24n0468_002:0780a12": "山之極大者。故名山王。謂在眾山之中而為王者",
    "X24n0468_002:0780a13": "也。日月遶山而行。以為晝夜。由此而分四面。為四",
    "X24n0468_002:0780a14": "天下。其上有三十三天。可為至大矣。人身豈有如",
    "X24n0468_002:0780a15": "是之大者乎。蓋譬喻耳。故云譬如有人身如須彌",
    "X24n0468_002:0780a16": "山王也。雖如是至大。亦非真實。是虗名大身而已。",
    "X24n0468_002:0780a17": "故云佛說非身。是名大身也。何則。凡有形相者。皆",
    "X24n0468_002:0780a18": "為虗妄。故三千大千世界。亦為虗妄。況如須彌山",
    "X24n0468_002:0780a19": "之身者乎。唯真性為真實。此經說真性第一義。故",
    "X24n0468_002:0780a20": "以一切皆為虗妄也。一切所以為虗妄者。以其有",
    "X24n0468_002:0780a21": "形相。既有形相。則無不壞者。縱使不壞。乃業力以",
    "X24n0468_002:0780a22": "持之。非本不壞也。業力盡則壞矣。唯真性無形相。",
    "X24n0468_002:0780a23": "故無得而壞。此所以為不壞之本。自無始以來。至",
    "X24n0468_002:0780a24": "於今日。無有損動。故云常住真性。謂真性常住而",
    "X24n0468_002:0780b01": "無變壞。此所以為真實也。",
    "X24n0468_002:0780b02": "陳雄曰。須彌山。高廣三百三十六萬里。為眾山之",
    "X24n0468_002:0780b03": "王。謂人身有如是之大。萬無是理。唯佛真性。清淨",
    "X24n0468_002:0780b04": "無相。無住著。無罣礙。包太虗。藏沙界。雖須彌山。不",
    "X24n0468_002:0780b05": "足以擬其大。世尊欲以真心悟人。託大身以為問。",
    "X24n0468_002:0780b06": "而須菩提深悟佛意。遂有甚大之對。恐大眾未曉。",
    "X24n0468_002:0780b07": "為之辨論曰。佛說非身。是名大身。非身者。法身也。",
    "X24n0468_002:0780b08": "真心也。文殊菩薩問世尊。何名大身。世尊曰。非身",
    "X24n0468_002:0780b09": "是名大身。具一切戒定慧。了清淨法。故名大身。蓋",
    "X24n0468_002:0780b10": "亦指真心言之也。如此則真心可以吞須彌山矣。",
    "X24n0468_002:0780b11": "顏丙曰。色身雖大。如須彌山王。畢竟非大。為有生",
    "X24n0468_002:0780b12": "滅佛說非身。非身乃為此身也。本性無此妄身。是",
    "X24n0468_002:0780b13": "名大身。所謂佛身充滿於法界。是也。",
    "X24n0468_002:0780b14": "傅大士頌曰。須彌高且大。(子榮曰。梵語須彌山。此云妙高山。出眾山之最。",
    "X24n0468_002:0780b15": "高大為第一。是眾山之王。更有六萬小山而為眷屬也)將喻法王身。(子榮曰。報身佛",
    "X24n0468_002:0780b16": "能現千重化。化受用身。化十地菩薩。是為說法之王。示現大身。實無最大之相。現心雖廣。亦無有廣見之",
    "X24n0468_002:0780b17": "心量也)七寶齊圍繞。(子榮曰。須彌外更有十重金山圍繞也)六度次相",
    "X24n0468_002:0780b18": "鄰。(子榮曰。報身佛因中。唯修六度萬行。證得佛果。故云六度次相鄰也)四色成山相。",
    "X24n0468_002:0780b19": "(延光集註。須彌東方玻瓈峯紅色。南方琉璃峯青色。西方真金峯赤色。北方白玉峯白色。榮曰。須彌四面",
    "X24n0468_002:0780b20": "各有色。喻報身佛有四相)慈悲作佛因。(子榮曰。菩薩人因地中。皆脩四無量心。具慈悲",
    "X24n0468_002:0780b21": "喜捨。脩諸萬行。方能成佛。故云作佛因)有形終不大。無相乃為真(子榮",
    "X24n0468_002:0780b22": "曰。有形不名為大身。法身無相。故名為大身也)。",
    "X24n0468_002:0780b23": "川禪師曰。設有向甚處著。頌曰。擬把須彌作幻軀。",
    "X24n0468_002:0780b24": "饒君膽大更心麤。目前指出千般有。我道其中一",
    "X24n0468_002:0780c01": "也無。便從這裏入。",
    "X24n0468_002:0780c02": "○無為福勝分第十一",
    "X24n0468_002:0780c03": "現成公案。不假施為。此無為福。勝他有為。",
    "X24n0468_002:0780c04": "須菩提。如恒河中所有沙數。如是沙等恒河。於意云",
    "X24n0468_002:0780c05": "何。是諸恒河沙。寧為多不。",
    "X24n0468_002:0780c06": "王日休曰。西土有河。名曰恒河。佛多以此河沙為",
    "X24n0468_002:0780c07": "言者。蓋因眾人之所見而取以為譬喻也。然佛尚",
    "X24n0468_002:0780c08": "以此問須菩提寧為多不者。蓋使須菩提先省悟",
    "X24n0468_002:0780c09": "此沙已不勝其多矣。然後為下文之說也。寧字。儒",
    "X24n0468_002:0780c10": "家訓豈如此。乃譯師用字。止如助字然。不須深考",
    "X24n0468_002:0780c11": "也。",
    "X24n0468_002:0780c12": "須菩提言。甚多。世尊。但諸恒河。尚多無數。何況其沙。",
    "X24n0468_002:0780c13": "李文會曰。如恒河中所有沙數者。一沙即篇一河。",
    "X24n0468_002:0780c14": "是諸河中。各有其沙。河尚無數。何況其沙也。",
    "X24n0468_002:0780c15": "川禪師曰。前三三。後三三。頌曰。一二三四數河沙。",
    "X24n0468_002:0780c16": "沙等恒河數更多。算盡目前無一法。方能靜處薩",
    "X24n0468_002:0780c17": "婆訶。",
    "X24n0468_002:0780c18": "須菩提。我今實言告汝。若有善男子。善女人。以七寶",
    "X24n0468_002:0780c19": "滿爾所恒河沙數三千大千世界以用布施。得福多",
    "X24n0468_002:0780c20": "不。須菩提言。甚多。世尊。佛告須菩提。若善男子。善女",
    "X24n0468_002:0780c21": "人。於此經中。乃至受持四句偈等。為他人說。而此福",
    "X24n0468_002:0780c22": "德。勝前福德。",
    "X24n0468_002:0780c23": "肇法師曰。良由施福是染。沉溺三有。(三有。謂三界。三界不離於",
    "X24n0468_002:0780c24": "有。故謂之三有)持經福淨。超昇彼岸。是故勝也",
    "X24n0468_002:0781a01": "疏鈔云。佛重顯無為福。勝有為福也。圓覺經云。有",
    "X24n0468_002:0781a02": "大陀羅尼門。名為圓覺。流一切真如涅槃。如此之",
    "X24n0468_002:0781a03": "理。豈不是此經四句偈。何故。圓覺者。妙性也。因圓",
    "X24n0468_002:0781a04": "覺妙性。流出一切真如之法。涅槃之理。不生滅之",
    "X24n0468_002:0781a05": "道。從此而出。亦同第八分之妙義也。如是解者。受",
    "X24n0468_002:0781a06": "持無廢。自利利他。普與有情。咸達其道。而此福者。",
    "X24n0468_002:0781a07": "即無為福也。其福勝前恒河沙珍寶布施之福。所",
    "X24n0468_002:0781a08": "以題號無為福勝之分。",
    "X24n0468_002:0781a09": "王日休曰。佛再呼須菩提言。善男子。善女人。於此",
    "X24n0468_002:0781a10": "經中。受其義理而持守之。乃至以四句偈等為他",
    "X24n0468_002:0781a11": "人說。則已不為惡業所縛。而可以悟明真性。而人",
    "X24n0468_002:0781a12": "亦得聞此至理。而有悟明真性之漸。久而善根皆",
    "X24n0468_002:0781a13": "熟。可以脫離輪迴。永超生死。則萬劫無有盡期。故",
    "X24n0468_002:0781a14": "其福德勝於彼恒河沙數世界七寶布施。無量無",
    "X24n0468_002:0781a15": "數也。佛嘗言財施有盡。法施無窮。財施不出欲界。",
    "X24n0468_002:0781a16": "法施能出三界。此法施之福。勝於彼無量無數。不",
    "X24n0468_002:0781a17": "足怪也。",
    "X24n0468_002:0781a18": "陳雄曰。七寶雖多。不過人間有限之物布施。以此",
    "X24n0468_002:0781a19": "但受人間有限之福。較之經中一偈。悟之者生天。",
    "X24n0468_002:0781a20": "豈不相去萬萬耶。三昧經云。若復有人持以滿城",
    "X24n0468_002:0781a21": "金銀而以布施。不如是人所受持是經一四句偈。",
    "X24n0468_002:0781a22": "今有善男女。非特受持。即自見性。又且解說。教人",
    "X24n0468_002:0781a23": "見性。則彼此生天。成無上道。迴視七寶之福。為不",
    "X24n0468_002:0781a24": "足道。故有勝前云。華嚴云。譬如暗中寶。無燈不可",
    "X24n0468_002:0781b01": "見。佛法無人說。雖慧不能了。是則解說之功。又孰",
    "X24n0468_002:0781b02": "有大於此者。",
    "X24n0468_002:0781b03": "顏丙曰。將七寶滿世界布施。得福雖多。屬在有漏。",
    "X24n0468_002:0781b04": "未免窮盡。不如於此經中受持自己四句。更能展",
    "X24n0468_002:0781b05": "轉教人。皆得入佛知見。此福德歷劫長存。故勝前",
    "X24n0468_002:0781b06": "著相福德。",
    "X24n0468_002:0781b07": "李文會曰。甚多世尊者。謂七寶滿恒河沙數三千",
    "X24n0468_002:0781b08": "大千世界以用布施。福德甚多。受持四句偈者。川",
    "X24n0468_002:0781b09": "禪師解註。甚是詳明。載在應化非真分中。為他人",
    "X24n0468_002:0781b10": "說。而此福德勝前福德者。若能說此大乘經義。化",
    "X24n0468_002:0781b11": "導眾生。了悟住無所住心。得無所得法。當知受持",
    "X24n0468_002:0781b12": "此經。無為功德。勝前以七寶滿恒河沙數三千大",
    "X24n0468_002:0781b13": "千世界有為之福德也。",
    "X24n0468_002:0781b14": "智者禪師頌曰。恒河數甚多。沙數更難量。舉沙齊",
    "X24n0468_002:0781b15": "七寶。能持布施槳。有相皆為幻。徒言智慧強。若論",
    "X24n0468_002:0781b16": "四句。偈此福未為長。",
    "X24n0468_002:0781b17": "川禪師曰。真鍮不換金。頌曰。入海算沙徒費力。區",
    "X24n0468_002:0781b18": "區未免走埃塵。爭如運出家中寶。枯木生華別是",
    "X24n0468_002:0781b19": "春。",
    "X24n0468_002:0781b20": "○尊重正教分第十二",
    "X24n0468_002:0781b21": "受持正教之人。天人皆生敬重。",
    "X24n0468_002:0781b22": "復次須菩提。隨說是經。乃至四句偈等。當知此處。一",
    "X24n0468_002:0781b23": "切世間天人阿脩羅。皆應供養。如佛塔廟。",
    "X24n0468_002:0781b24": "陳雄曰。隨說者。隨順眾生而為說也。但說是經一",
    "X24n0468_002:0781c01": "偈之處。則凡在天道人道阿脩羅道者。舉皆以華",
    "X24n0468_002:0781c02": "香瓔珞。幢幡繒蓋。香油蘇燈恭敬供養。如佛真身",
    "X24n0468_002:0781c03": "舍利寶塔在此。況能持誦一經全文乎。應知盡能",
    "X24n0468_002:0781c04": "持誦全文者。則所成就之法。乃出世間上上法也。",
    "X24n0468_002:0781c05": "非尋常法也。故壇經有所謂摩訶般若波羅蜜法。",
    "X24n0468_002:0781c06": "最尊最上最第一。",
    "X24n0468_002:0781c07": "謝靈運曰。封殯法身謂之塔。樹像虗堂謂之廟。聖",
    "X24n0468_002:0781c08": "體神儀。全在四句。獻供致敬。宜盡厥心也。",
    "X24n0468_002:0781c09": "六祖曰。所在之處。見人即說是經。常行無所得心。",
    "X24n0468_002:0781c10": "即此身中有如來全身舍利。故言如佛塔廟。心清",
    "X24n0468_002:0781c11": "淨而記是經。令諸聽者。除迷妄心。悟得本來佛性",
    "X24n0468_002:0781c12": "常行真實。感得天人阿脩羅人非人等。皆來供養",
    "X24n0468_002:0781c13": "持經之人也。",
    "X24n0468_002:0781c14": "王日休曰。謂隨其所在之處。乃一切處也。有人受",
    "X24n0468_002:0781c15": "持讀誦演說。則其功德威力為甚大。故其處即成",
    "X24n0468_002:0781c16": "塔寺。而一切人。及諸天與阿脩羅等。皆恭敬也。阿",
    "X24n0468_002:0781c17": "脩羅有三種。一屬天趣。一屬人趣。一屬畜生趣。大",
    "X24n0468_002:0781c18": "槩如人耳。唯嗔恨之心重。故托生於此類。其福力",
    "X24n0468_002:0781c19": "大者生天趣。其次者生於人趣。其下者生於畜生",
    "X24n0468_002:0781c20": "趣。",
    "X24n0468_002:0781c21": "僧若訥曰。塔廟者。具云塔婆。此翻方墳。亦名圓塚。",
    "X24n0468_002:0781c22": "廟者。梵云支提。此云靈廟。安佛形貌處也。",
    "X24n0468_002:0781c23": "李文會曰。隨說者。心無分別。理應萬差。逢凡說凡。",
    "X24n0468_002:0781c24": "逢聖說聖也。當知此處者。謂此心也。如佛塔廟者。",
    "X24n0468_002:0782a01": "若人但為名聞利養。心不清淨。而說是經。轉墮輪",
    "X24n0468_002:0782a02": "迴。有何利益。心若清淨。即當空寂。不起妄念。以此",
    "X24n0468_002:0782a03": "無所得心。無能解心。而說是經。令諸聽者生清淨",
    "X24n0468_002:0782a04": "心。無諸妄念。是名供養。即此幻身。便是法身。中有",
    "X24n0468_002:0782a05": "如來全身舍利。感得天人恭敬。何殊塔廟。",
    "X24n0468_002:0782a06": "何況有人盡能受持讀誦。須菩提。當知是人。成就最",
    "X24n0468_002:0782a07": "上第一希有之法。若是經典所在之處。即為有佛。若",
    "X24n0468_002:0782a08": "尊重弟子。",
    "X24n0468_002:0782a09": "六祖曰。自心誦得此經。自心解得經義。自心體得",
    "X24n0468_002:0782a10": "無著無相之理。所在之處。常修佛行。即自心是佛。",
    "X24n0468_002:0782a11": "故言所在之處。即為有佛。",
    "X24n0468_002:0782a12": "王日休曰。尊重弟子。謂弟子之可尊可重者。乃大",
    "X24n0468_002:0782a13": "弟子。則菩薩之屬也。盡能受持讀誦。則如佛與大",
    "X24n0468_002:0782a14": "弟子在焉。",
    "X24n0468_002:0782a15": "僧若訥曰。經者。即法寶也。即為有佛。即佛寶也。若",
    "X24n0468_002:0782a16": "尊重弟子。即僧寶也。經典所在之處。即三寶共居",
    "X24n0468_002:0782a17": "也。弟子者。學居師後。故稱弟。解從師生。故稱子。又",
    "X24n0468_002:0782a18": "云以父兄之禮事師。故稱弟子。",
    "X24n0468_002:0782a19": "傅大士頌曰。恒沙為比量。分為六種多。(以恒河之沙。而比量",
    "X24n0468_002:0782a20": "此經之功德。究此經之功德。莫大乎六種波羅蜜也。華嚴合論九十六卷云。六種波羅蜜海是也)持",
    "X24n0468_002:0782a21": "經取四句。七寶詎能過。法門遊歷處。供養感脩羅。",
    "X24n0468_002:0782a22": "經中稱最勝。尊高似佛陀。(佛陀。即佛也。梵語佛陀此云覺)。",
    "X24n0468_002:0782a23": "李文會曰。成就者。見性無疑也。最上第一希有之",
    "X24n0468_002:0782a24": "法者。佛與眾生本無差別若能心常清淨。不生不",
    "X24n0468_002:0782b01": "滅。無諸妄念。便可立地成佛。",
    "X24n0468_002:0782b02": "果禪師曰。身口意清淨。是名佛出世。身口意不淨。",
    "X24n0468_002:0782b03": "是名佛滅度。所在之處。即為有佛。若尊重弟子者。",
    "X24n0468_002:0782b04": "若能行住坐臥。一切時中。心無起滅。湛然清淨。常",
    "X24n0468_002:0782b05": "脩佛行。念念精進。無有間斷。所在之處。自心即佛。",
    "X24n0468_002:0782b06": "是名佛子。故可尊重矣。又云。即心是佛無餘法。迷",
    "X24n0468_002:0782b07": "者多於心外求。一念廓然歸本際。還如洗脚上船",
    "X24n0468_002:0782b08": "頭。又曰。即心是佛。更無別佛。即佛是心。更無別心。",
    "X24n0468_002:0782b09": "如拳作掌。似水成波。波即是水。掌即是拳也。",
    "X24n0468_002:0782b10": "無業禪師問馬祖云。如何是即心是佛。祖云。即你",
    "X24n0468_002:0782b11": "不了底心是。更別無物也。迷即眾生。悟即是佛。如",
    "X24n0468_002:0782b12": "拳作掌。似掌作拳。師於言下省悟。",
    "X24n0468_002:0782b13": "僧問大陽云。如何是佛。師云。如何不是佛。",
    "X24n0468_002:0782b14": "僧問歸宗云。如何是佛。師云。我向汝道。汝還信否。",
    "X24n0468_002:0782b15": "僧曰。和尚誠言。安敢不信。師云。只汝便是也。",
    "X24n0468_002:0782b16": "川禪師曰。合如是。頌曰。似海之深。如山之固。左旋",
    "X24n0468_002:0782b17": "右轉。不去不住。出窟金毛獅子兒。全威哮吼眾狐",
    "X24n0468_002:0782b18": "疑。思深不動干戈處。直攝天魔外道歸。",
    "X24n0468_002:0782b19": "僧問慈受云。如何是佛。師云。擔水河頭賣。",
    "X24n0468_002:0782b20": "○如法受持分第十三",
    "X24n0468_002:0782b21": "當如此法。永受行持。",
    "X24n0468_002:0782b22": "爾時須菩提白佛言。世尊。當何名此經。我等云何奉",
    "X24n0468_002:0782b23": "持。佛告須菩提。是經名為金剛般若波羅蜜。以是名",
    "X24n0468_002:0782b24": "字。汝當奉持。",
    "X24n0468_002:0782c01": "王日休曰。梵語般若波羅蜜。此云智慧到彼岸。所",
    "X24n0468_002:0782c02": "云金剛智慧到彼岸者。謂明此經者。其智慧則如",
    "X24n0468_002:0782c03": "金之剛利。斷絕外妄。直至諸佛菩薩之彼岸也。以",
    "X24n0468_002:0782c04": "是名字。汝當奉持者。謂奉事此義而持守之也。",
    "X24n0468_002:0782c05": "陳雄曰。唐柳宗元曰。言之著者莫如經。此經未標",
    "X24n0468_002:0782c06": "名時。須菩提請名於佛。而佛目之曰金剛般若波",
    "X24n0468_002:0782c07": "羅蜜。俾須菩提依此名字。遵奉受持。一心流布於",
    "X24n0468_002:0782c08": "天下後世。",
    "X24n0468_002:0782c09": "李文會曰。言金剛者。堅利之物。故借金為喻。般若",
    "X24n0468_002:0782c10": "者。智慧也。為教眾生用智慧力。照破諸法無不是",
    "X24n0468_002:0782c11": "空。猶如金剛觸物即碎。故名般若也。波羅蜜者。到",
    "X24n0468_002:0782c12": "彼岸也。心若清淨。一切妄念不生。能度生死苦海。",
    "X24n0468_002:0782c13": "汝當奉持者。只是奉持自心。行住坐臥。勿令分別",
    "X24n0468_002:0782c14": "人我是非也。圜悟禪師曰。纔有是非。紛然失心。只",
    "X24n0468_002:0782c15": "這一句。驚動多少人做計較。若承當得。坐得斷。透",
    "X24n0468_002:0782c16": "出威音王那畔。若隨此語轉。特地紛然。自迴光返",
    "X24n0468_002:0782c17": "照始得。天壇石鼓記云。絲毫失度。即招黑暗之愆。",
    "X24n0468_002:0782c18": "霎頃邪言。即犯禁空之醜。天人耳目。咫尺非遙。尅",
    "X24n0468_002:0782c19": "告行人。自當省察。",
    "X24n0468_002:0782c20": "死心和尚云。只者是。大似眼裏著刺。只者不是。正",
    "X24n0468_002:0782c21": "是開眼磕睡。諸人且道畢竟作麼生則是。還委悉",
    "X24n0468_002:0782c22": "麼。點鐵化成金即易。勸人除却是非難。",
    "X24n0468_002:0782c23": "川禪師拈曰。今日小出大遇。頌曰。火不能燒。水不",
    "X24n0468_002:0782c24": "能溺。風不能飄。刀不能劈。軟似呪羅。硬是鐵壁。天",
    "X24n0468_002:0783a01": "上人間。古今不識。咦。",
    "X24n0468_002:0783a02": "所以者何。須菩提。佛說般若波羅蜜。即非般若波羅",
    "X24n0468_002:0783a03": "蜜。是名般若波羅蜜。",
    "X24n0468_002:0783a04": "陳雄曰。柳宗元曰。法之至者。莫尚於般若。楞伽經",
    "X24n0468_002:0783a05": "曰。智慧觀察。不墮二邊。得自覺聖趣。是般若波羅",
    "X24n0468_002:0783a06": "蜜。三昧經曰。心無心相。不取虗空。不依諸地。不住",
    "X24n0468_002:0783a07": "智慧。是般若波羅蜜。然般若波羅蜜至法也。始而",
    "X24n0468_002:0783a08": "親出佛口。故有佛說之句。終而默傳此心。則證入",
    "X24n0468_002:0783a09": "於般若三昧。揮脫根塵。超出於言意之表。而了無",
    "X24n0468_002:0783a10": "所得。此非般若波羅蜜也。又孰得而名之哉。既非",
    "X24n0468_002:0783a11": "如是。而且名其如是者何也。所謂中道圓融。不即",
    "X24n0468_002:0783a12": "不離。是又不可滅其名也。然則汝當奉持者。以是",
    "X24n0468_002:0783a13": "名字故。",
    "X24n0468_002:0783a14": "顏丙曰。此是須菩提請佛為法安名。更問如何遵",
    "X24n0468_002:0783a15": "奉行持。佛云。是經名為金剛般若波羅蜜。夫妙明",
    "X24n0468_002:0783a16": "本性。湛若太虗。體既尚無。何名之有。如來恐人生",
    "X24n0468_002:0783a17": "斷滅見。不得已而強安是名。所以傅大士頌云。恐",
    "X24n0468_002:0783a18": "人生斷見。權且立虗名。",
    "X24n0468_002:0783a19": "李文會曰。佛說般若波羅蜜者。實相般若之堅。觀",
    "X24n0468_002:0783a20": "照般若之利。截煩惱源。達涅槃岸。即非般若波羅",
    "X24n0468_002:0783a21": "蜜者。既知法體元空。本無妄念。若無諸罣礙。湛然",
    "X24n0468_002:0783a22": "清淨。自在逍遙。是名即非般若波羅蜜也。",
    "X24n0468_002:0783a23": "川禪師頌曰。一手擡。一手搦。左邊吹。右邊拍。無絃",
    "X24n0468_002:0783a24": "彈出無生樂。不屬宮商格調新。知音知後徒名邈。",
    "X24n0468_002:0783b01": "須菩提。於意云何。如來有所說法不。須菩提白佛言",
    "X24n0468_002:0783b02": "世尊。如來無所說。",
    "X24n0468_002:0783b03": "顏丙曰。佛問有所說法不。須菩提答云。如來無所",
    "X24n0468_002:0783b04": "說者。蓋直下無開口處。若言有說。即為謗佛。所以",
    "X24n0468_002:0783b05": "世尊臨入涅槃。文殊請佛再轉法輪。世尊咄云。吾",
    "X24n0468_002:0783b06": "住世四十九年。未嘗說著一字。汝請再轉法輪。是",
    "X24n0468_002:0783b07": "吾曾轉法輪耶。又佛偈曰。始從成道後。終至跋提",
    "X24n0468_002:0783b08": "河。於是二中間。未嘗說一字。",
    "X24n0468_002:0783b09": "李文會曰。本心元淨。諸法元空。更有何法可說。二",
    "X24n0468_002:0783b10": "乘之人執著人法是有。即有所說。菩薩了悟人法",
    "X24n0468_002:0783b11": "皆空。即無所說。是故經云。若有人言如來有所說",
    "X24n0468_002:0783b12": "法。即為謗佛。吾心似秋月。碧潭光皎潔。無物堪比",
    "X24n0468_002:0783b13": "倫。教我如何說。寒山子說不得則且止。諸人還說",
    "X24n0468_002:0783b14": "得麼。直須口似磉盤。方始光明透漏。若能了悟色",
    "X24n0468_002:0783b15": "性皆空。有無俱遣。語默雙亡。即見自性清淨。雖終",
    "X24n0468_002:0783b16": "日言。猶為無言。雖終日說。猶為無說。",
    "X24n0468_002:0783b17": "保寧勇禪師頌曰。門前諸子列成行。各逞英雄越",
    "X24n0468_002:0783b18": "霸王。如何獨有無言者。坐斷毗盧不可當。",
    "X24n0468_002:0783b19": "傅大士頌曰。名中無有義。義上復無名。金剛喻真",
    "X24n0468_002:0783b20": "智。能破惡堅貞。若到波羅岸。入理出迷情。智人心",
    "X24n0468_002:0783b21": "自覺。愚者外求聲。",
    "X24n0468_002:0783b22": "川禪師曰。低聲低聲。頌曰。入草求人不奈何。利刀",
    "X24n0468_002:0783b23": "斷了手摩挲。雖然出入無蹤迹。文彩全彰見也麼。",
    "X24n0468_002:0783b24": "須菩提。於意云何。三千大千世界所有微塵。是為多",
    "X24n0468_002:0783c01": "不。須菩提言。甚多。世尊。須菩提。諸微塵。如來說非微",
    "X24n0468_002:0783c02": "塵。是名微塵。如來說世界非世界。是名世界。",
    "X24n0468_002:0783c03": "陳雄曰。華嚴經云。三千大千世界。以無量因緣。乃",
    "X24n0468_002:0783c04": "成一切眾生。豈外此而別有世界耶。悟者處此。迷",
    "X24n0468_002:0783c05": "者亦處此。悟者之心。清淨心也。以此心處此世界。",
    "X24n0468_002:0783c06": "即清淨世界。迷者之心。塵垢心也。以此心處此世",
    "X24n0468_002:0783c07": "界。即微塵世界。然世界許多。而微塵不勝其多。宜",
    "X24n0468_002:0783c08": "須菩提有甚多之對。又曰。諸微塵者一切眾生心",
    "X24n0468_002:0783c09": "上微塵也。佛分身於微塵世界中。示現無邊大神",
    "X24n0468_002:0783c10": "力。開闡清淨無垢法。使一切眾生。皆生清淨心。非",
    "X24n0468_002:0783c11": "微塵所可污。故云非微塵。得出世間法。非世界所",
    "X24n0468_002:0783c12": "能囿。故云非世界。世尊答文殊曰。在世離世。在塵",
    "X24n0468_002:0783c13": "離塵。是為究竟法。此言非微塵。非世界。即離塵離",
    "X24n0468_002:0783c14": "世也。",
    "X24n0468_002:0783c15": "顏丙曰。世界微塵。二者皆非真實。經云。一切山崖。",
    "X24n0468_002:0783c16": "會有崩裂。一切江河。會有枯竭。唯有法身。常住不",
    "X24n0468_002:0783c17": "滅。",
    "X24n0468_002:0783c18": "李文會曰。微塵者。眾生妄念。煩惱客塵。遮蔽淨性。",
    "X24n0468_002:0783c19": "喻如微塵。如是煩惱妄想。如病眼人見空中華。如",
    "X24n0468_002:0783c20": "愚癡人捉水中月。求鏡中像。枉用其心。",
    "X24n0468_002:0783c21": "傅大士頌曰。積塵成世界。析界作微塵。界喻人天",
    "X24n0468_002:0783c22": "果。塵為有漏因。塵因因不實。界果果非真。果因知",
    "X24n0468_002:0783c23": "是幻。逍遙自在人。",
    "X24n0468_002:0783c24": "[日/黽]太傅云。念起念止。皆由自心。念起即一切煩惱",
    "X24n0468_002:0784a01": "起。無念即一切煩惱止。既由自心。何如無念。又古",
    "X24n0468_002:0784a02": "德云。一念不生全體現。六根纔動被雲遮。",
    "X24n0468_002:0784a03": "察禪師云。真淨界中纔一念。閻浮早已八千年。",
    "X24n0468_002:0784a04": "圓悟禪師上堂云。十方同聚會。箇箇學無為。此是",
    "X24n0468_002:0784a05": "選佛場。心空及第歸。大丈夫具決烈志氣。慷慨英",
    "X24n0468_002:0784a06": "靈。踏破化城。歸家穩坐。外不見一切境界。內不見",
    "X24n0468_002:0784a07": "有自己。上不見有諸聖。下不見有凡愚淨躶躶。赤",
    "X24n0468_002:0784a08": "洒洒。一念不生。桶底子脫。豈不是心空也。到這裏",
    "X24n0468_002:0784a09": "還容棒喝麼。還容元妙理性麼。還容彼我是非麼。",
    "X24n0468_002:0784a10": "直下如紅爐上一點雪相似。豈不是選佛場也。然",
    "X24n0468_002:0784a11": "雖如是。猶涉階梯在。且下涉階梯一句。作麼生道。",
    "X24n0468_002:0784a12": "千聖會中無影迹。萬人叢裏奪高標。",
    "X24n0468_002:0784a13": "逍遙翁曰。不怕念起。只怕覺遲。覺速止速。二妙相",
    "X24n0468_002:0784a14": "宜。知非改過。蘧顏可師。又曰。五鼓夢迴。緣念未起。",
    "X24n0468_002:0784a15": "靈響清徹。聞和達聰。為三妙音。一曰幽泉漱玉。二",
    "X24n0468_002:0784a16": "曰清磬搖空。三曰秋蟬曳緒。凝聽靜專。頗資禪悅。",
    "X24n0468_002:0784a17": "安住妙境。何勝如之。要會麼。病覺四肢如鶴瘦。虗",
    "X24n0468_002:0784a18": "聞兩耳似蟬鳴。非微塵是名微塵者。一念悟來。轉",
    "X24n0468_002:0784a19": "為妙用。前念無諸妄想。湛然清淨。師非微塵。後念",
    "X24n0468_002:0784a20": "不住清淨。是名微塵。非世界是名世界者。若無妄",
    "X24n0468_002:0784a21": "念。即佛世界。有妄念。即眾生世界。前念清淨。即非",
    "X24n0468_002:0784a22": "世界。後念不住清淨。是名世界。",
    "X24n0468_002:0784a23": "謝靈運曰。散則為微塵。合則成世界。無性則非微",
    "X24n0468_002:0784a24": "塵世界。假名則是名微塵世界。",
    "X24n0468_002:0784b01": "川禪師曰。南贍部洲。北鬱單越。頌曰。頭指天。脚踏",
    "X24n0468_002:0784b02": "地。飢則飱。困則睡。此土西天。西天此土。到處元正",
    "X24n0468_002:0784b03": "是大年。南北東西秪者是。",
    "X24n0468_002:0784b04": "須菩提。於意云何。可以三十二相見如來不。不也。世",
    "X24n0468_002:0784b05": "尊。不可以三十二相得見如來。何以故。如來說三十",
    "X24n0468_002:0784b06": "二相。即是非相。是名三十二相。",
    "X24n0468_002:0784b07": "王日休曰。三千大千世界微塵。可謂極多矣。然見",
    "X24n0468_002:0784b08": "雨則為泥。遇火則為磚瓦。是無微塵之定體。所以",
    "X24n0468_002:0784b09": "為虗妄也。是故說為非微塵。謂非有真實微塵也。",
    "X24n0468_002:0784b10": "但虗名為微塵而已。此謂極細而極多者也。若極",
    "X24n0468_002:0784b11": "大者則世界。世界亦非真實。蓋劫數盡時則壞。是",
    "X24n0468_002:0784b12": "亦虗妄。非為真實。但名為世界而已。佛雖現色身",
    "X24n0468_002:0784b13": "而為三十二相。至涅槃時。則皆無矣。不可以此得",
    "X24n0468_002:0784b14": "見真佛。故云不可以三十二相得見如來。此如來",
    "X24n0468_002:0784b15": "謂真性佛也。下文言如來說三十二相。彼如來。則",
    "X24n0468_002:0784b16": "謂色身佛耳。乃佛謂我說三十二相者。即是非相。",
    "X24n0468_002:0784b17": "謂非真實相也。但名為三十二相而已。此分大意。",
    "X24n0468_002:0784b18": "謂細而微塵。大而世界。妙而佛之色身。皆為虗妄。",
    "X24n0468_002:0784b19": "但有名而已。唯真十性為真實。是以自古及今。無",
    "X24n0468_002:0784b20": "變無壞。彼三者。則有變壞故也。",
    "X24n0468_002:0784b21": "陳雄曰。三十二相。勝妙殊絕。形體映徹。猶如琉璃。",
    "X24n0468_002:0784b22": "此相非是欲愛所生。楞嚴經有是言矣。謂其非是",
    "X24n0468_002:0784b23": "欲愛所生。則是從三十二行上得之。世人徒著三",
    "X24n0468_002:0784b24": "十二相。而不修三十二行。將焉自而得見法身如",
    "X24n0468_002:0784c01": "來。又曰。如來有是行。必有是相故也。說相者。其意",
    "X24n0468_002:0784c02": "在於三十二行即非相也。曰非相者。其法身之謂",
    "X24n0468_002:0784c03": "歟。華嚴經曰。諸佛法身不思議。無色無形無影像。",
    "X24n0468_002:0784c04": "名三十二相。亦以是耳。豈他求哉。故如來有是名",
    "X24n0468_002:0784c05": "之說。般若經云。如來足下有平滿相。是為第一。如",
    "X24n0468_002:0784c06": "來足下千輻輪文。無不圓滿。是為第二。如來手足。",
    "X24n0468_002:0784c07": "竝皆柔軟。如兜羅綿。是為第三。如來兩足。一一指",
    "X24n0468_002:0784c08": "間。猶如雁王。文同綺畫。是為第四。如來手足。諸指",
    "X24n0468_002:0784c09": "圓滿。纖長可愛。是為第五。如來足跟。廣長圓滿。與",
    "X24n0468_002:0784c10": "趺相稱。是為第六。如來足趺。脩高光滿。與跟相稱。",
    "X24n0468_002:0784c11": "是為第七。如來雙腨。漸次纖圓。如鹿王腨。是為第",
    "X24n0468_002:0784c12": "八。如來雙臂。平立摩膝。如象王鼻。是為第九。如來",
    "X24n0468_002:0784c13": "陰相藏密。是為第十。如來毛孔。各一毛生。紺青宛",
    "X24n0468_002:0784c14": "轉。是為第十一。如來髮毛。右旋宛轉。是為第十二。",
    "X24n0468_002:0784c15": "如來身皮。細薄潤滑。垢水不住。是為第十三。如來",
    "X24n0468_002:0784c16": "身皮。金色晃耀。諸寶莊嚴。是為第十四。如來兩足。",
    "X24n0468_002:0784c17": "兩掌。中頸。雙肩。七處充滿。是第十五。如來肩項。圓",
    "X24n0468_002:0784c18": "滿殊妙。是第十六。如來膊腋。悉皆充實。是第十七。",
    "X24n0468_002:0784c19": "如來容儀洪滿端直。是第十八。如來身相。脩廣端",
    "X24n0468_002:0784c20": "嚴。是第十九。如來體相。量等圓滿。是第二十。如來",
    "X24n0468_002:0784c21": "額臆。并身上半。威容廣大。如師子王。是二十一。如",
    "X24n0468_002:0784c22": "來常光。面各一尋。是二。十二如來齒相。四十齊平。",
    "X24n0468_002:0784c23": "淨密根深。白逾珂雪。是二十三。如來四牙。鮮白鋒",
    "X24n0468_002:0784c24": "利。是二十四。如來常得味中上味。是二十五。如來",
    "X24n0468_002:0785a01": "舌相。薄淨廣長。能覆面輪。至耳髮際。是二十六。如",
    "X24n0468_002:0785a02": "來梵音。詞韻和雅。隨眾多少。無不等聞。是二十七。",
    "X24n0468_002:0785a03": "如來眼睫。猶若牛王。紺青齊整。是二十八。如來眼",
    "X24n0468_002:0785a04": "睛。紺青鮮白紅環。是二十九。如來面輪。其猶滿月。",
    "X24n0468_002:0785a05": "眉相皎淨。如天帝弓。是第三十。如來眉間有白毫",
    "X24n0468_002:0785a06": "相。柔軟如綿。白逾珂雪。是三十一。如來頂上。烏瑟",
    "X24n0468_002:0785a07": "膩沙。高顯周圓。猶如天蓋。是三十二。",
    "X24n0468_002:0785a08": "顏丙曰。以上三十二相。乃莊嚴相也。若據如來妙",
    "X24n0468_002:0785a09": "相。本性湛然空寂。一相尚不可得。豈可以三十二",
    "X24n0468_002:0785a10": "相而求見也。佛在忉利天宮。目連令雕佛三十二",
    "X24n0468_002:0785a11": "相。只雕得三十一相。唯有梵音相雕不得。院主問",
    "X24n0468_002:0785a12": "南泉。如何是梵音相。泉云賺殺人。",
    "X24n0468_002:0785a13": "李文會曰。三十二相者。謂眼耳鼻舌身五根中。具",
    "X24n0468_002:0785a14": "脩六波羅蜜。謂布施持戒忍辱精進禪定智慧。是",
    "X24n0468_002:0785a15": "也。於意根中脩無住無為。是三十二相清淨行也。",
    "X24n0468_002:0785a16": "如來說三十二相。即是非相。是名三十二相者。此",
    "X24n0468_002:0785a17": "謂法身有名無相。故云非相。既悟非相。即見如來。",
    "X24n0468_002:0785a18": "逍遙翁曰。須知諸佛法身。本性無身。而以相好莊",
    "X24n0468_002:0785a19": "嚴為身。故臨濟云。真佛無形。真道無體。真法無相",
    "X24n0468_002:0785a20": "也。",
    "X24n0468_002:0785a21": "川禪師曰。借婆衫子拜婆年。頌曰。你有我亦有。君",
    "X24n0468_002:0785a22": "無我亦無。有無俱不立。相對觜盧都。",
    "X24n0468_002:0785a23": "須菩提。若有善男子。善女人。以恒河沙等身命布施。",
    "X24n0468_002:0785a24": "李文會曰。譬如有人捨身命布施。求無上菩提。此",
    "X24n0468_002:0785b01": "謂住相布施也。禪要經云。若於外相求之。雖經萬",
    "X24n0468_002:0785b02": "劫。終不能得。又教中經云。若見有身可捨。即是不",
    "X24n0468_002:0785b03": "了蘊空。昔日罽賓國王仗劒詣獅子尊者所。問曰。",
    "X24n0468_002:0785b04": "師得蘊空不。尊者曰。已得之矣。王曰。可施我頭尊",
    "X24n0468_002:0785b05": "者曰。身非我有。何況於頭。王遂斬之。白乳高丈餘。",
    "X24n0468_002:0785b06": "王臂自落。是知人法俱空。不應住色布施。所以尊",
    "X24n0468_002:0785b07": "者不畏於死也。",
    "X24n0468_002:0785b08": "傅大士曰。法性無前後。無中非故新。蘊空非實體。",
    "X24n0468_002:0785b09": "憑何見有人。故捨身命布施。即與菩提轉不相應。",
    "X24n0468_002:0785b10": "蓋謂不見佛性。縱捨身命如恒河沙數。何益於事。",
    "X24n0468_002:0785b11": "又曰。施命如沙數。人天業轉深。既掩人提相。能障",
    "X24n0468_002:0785b12": "涅槃心。猿猴探水月。(證道歌云。水中捉月爭拈得)[菛@良][卄/碭]拾華針。",
    "X24n0468_002:0785b13": "(玉篇[菛@良]力盎切。[卄/碭]徒盎切。本草作莨菪子。亦名浪蕩。生食〔念〕人發狂。眼生華針。即以手拾之。其實無華針)",
    "X24n0468_002:0785b14": "愛河浮更沒。苦海出還沈。",
    "X24n0468_002:0785b15": "若復有人於此經中。乃至受持四句偈等。為他人說。",
    "X24n0468_002:0785b16": "其福甚多。",
    "X24n0468_002:0785b17": "顏丙曰。若人以恒河沙等身命布施。等者。比也。雖",
    "X24n0468_002:0785b18": "受頑福。畢竟不明本性。如生豪貴之家。驕奢縱恣。",
    "X24n0468_002:0785b19": "不容不作業。反受業報。爭如受持四句。為他人說。",
    "X24n0468_002:0785b20": "自利利他。其福甚多。",
    "X24n0468_002:0785b21": "傅大士頌曰。經中稱四句。應當不離身。愚人看似",
    "X24n0468_002:0785b22": "夢。智者見唯真。法性無前後。(法性者。真佛性也。歷劫長存故無前後)",
    "X24n0468_002:0785b23": "無中非故新。(真性如虗空。本無形相。故云無中也。此性常住不滅。不以前生而故。不以",
    "X24n0468_002:0785b24": "今生而新。故云非故新也)蘊空無實相。憑何見有人(心經曰。照見五蘊皆",
    "X24n0468_002:0785c01": "空)。",
    "X24n0468_002:0785c02": "川禪師曰。兩彩一賽。頌曰。伏手滑槌不換劒。善使",
    "X24n0468_002:0785c03": "之人皆總便。不用安排本現成。箇中須是英靈漢。",
    "X24n0468_002:0785c04": "囉囉哩。哩囉囉。山華笑。野鳥歌。此時如得意。隨處",
    "X24n0468_002:0785c05": "薩婆訶。",
    "X24n0468_002:0785c07": "金剛經註解卷之二"
}