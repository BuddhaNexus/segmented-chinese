{
    "X25n0499_002:0635b16": "金剛般若波羅蜜經懸判疏鈔卷之二",
    "X25n0499_002:0635b17": "&#x52C5;建西天寺武林後學沙門性起述",
    "X25n0499_002:0635b18": "[0635b18] △二藏教分攝三。一總標。",
    "X25n0499_002:0635b19": "[0635b19] 第二藏教分攝者。",
    "X25n0499_002:0635b20": "[0635b20] △二釋文二。初略釋。",
    "X25n0499_002:0635b21": "[0635b21] 藏即三藏二藏。教即五教。分即十二分。",
    "X25n0499_002:0635b22": "[0635b22] △二廣釋三。一釋三藏二藏。文二。一釋三藏。文二。",
    "X25n0499_002:0635b23": "一列名釋義。又二。初列名。",
    "X25n0499_002:0635b24": "[0635b24] 言三藏者。一修多羅藏。二毗奈耶藏。三阿毗達摩藏。",
    "X25n0499_002:0635c01": "[0635c01] △二釋三藏義三。一釋經藏名義三。初標名。",
    "X25n0499_002:0635c02": "[0635c02] 今初。修多羅藏者。梵語。",
    "X25n0499_002:0635c03": "[0635c03] △二釋名義。",
    "X25n0499_002:0635c04": "[0635c04] 此云契經。謂上契二諦三諦四諦之理。下合異類眾",
    "X25n0499_002:0635c05": "生之機。方名契經。即貫義．攝義．常義．法義。謂貫穿一",
    "X25n0499_002:0635c06": "切義理。攝持所化眾生。常。即古今不易。法。即十界同",
    "X25n0499_002:0635c07": "歸。",
    "X25n0499_002:0635c08": "[0635c08] △三引餘名證。",
    "X25n0499_002:0635c09": "[0635c09] 更有雜心五義。或曰涌泉。注而無竭故。或曰出生。則",
    "X25n0499_002:0635c10": "輾轉滋多義味故。或曰顯示。以佛聖教。顯示事理真",
    "X25n0499_002:0635c11": "俗故。或曰繩墨。楷定邪正無偏曲故。或曰結蔓。能貫",
    "X25n0499_002:0635c12": "能攝。如結蔓故。總上五義。不出貫攝常法。四義等故。",
    "X25n0499_002:0635c13": "餘義等名。恐煩不引。",
    "X25n0499_002:0635c14": "[0635c14] 鈔。餘義等名者。西域更稱云席經。或曰線。或曰聖",
    "X25n0499_002:0635c15": "教。古德見此儒墨。皆稱為經。遂借彼席經。以目聖",
    "X25n0499_002:0635c16": "教雙含二義。俱順兩方。借義助名。更加契字。揀異",
    "X25n0499_002:0635c17": "席經甚為允當。故曰恐煩不引。[0635c17] △二釋律藏名義",
    "X25n0499_002:0635c18": "三。初標名。",
    "X25n0499_002:0635c19": "[0635c19] 一毗奈耶藏者。梵語。",
    "X25n0499_002:0635c20": "[0635c20] △二釋名義。",
    "X25n0499_002:0635c21": "[0635c21] 此名調伏。調練三業。通於止作．制伏。唯明于止。止。即",
    "X25n0499_002:0635c22": "三業七支各各防非。作。是三業七支各各俱善。是以",
    "X25n0499_002:0635c23": "不但永斷十惡而防非。轉更勤修十善而培德。即諸",
    "X25n0499_002:0635c24": "惡莫作。眾善奉行之義也。",
    "X25n0499_002:0636a01": "[0636a01] △三引餘名證。",
    "X25n0499_002:0636a02": "[0636a02] 或曰毗尼。此翻滅義。從因至果有滅義故。或云尸羅。",
    "X25n0499_002:0636a03": "此翻清&#x51C9;。除煩惱熱有清&#x51C9;義故。或云波羅提木叉。",
    "X25n0499_002:0636a04": "此翻別解脫。離諸過惡。有解脫義故。雖梵音楚夏。而",
    "X25n0499_002:0636a05": "大旨無殊。悉調伏義故。",
    "X25n0499_002:0636a06": "[0636a06] 鈔。從因至果有滅義故。一滅業非。謂不殺盜等。故",
    "X25n0499_002:0636a07": "律中云毗尼。二滅煩惱。是發業之本。故律云為調",
    "X25n0499_002:0636a08": "伏貪等令盡。是故世尊制增戒學。三得滅。果即無",
    "X25n0499_002:0636a09": "為果。故戒經云。戒淨有智慧。便得第一道。故前二",
    "X25n0499_002:0636a10": "是因。後一是果。解脫者。梵語波羅木叉。此翻別解",
    "X25n0499_002:0636a11": "脫。此就因得名。然有二義。一揀定道。名之為別。二",
    "X25n0499_002:0636a12": "三業七支各各防非。故名為別。亦翻隨順解脫。此",
    "X25n0499_002:0636a13": "據果立。隨順有為無為。二種解脫果故。亦云性善。",
    "X25n0499_002:0636a14": "如十誦律。亦名守信。如昔所受實能持故。[0636a14] △三釋",
    "X25n0499_002:0636a15": "論藏名義三。一標名。",
    "X25n0499_002:0636a16": "[0636a16] 三阿毗達摩藏者。梵語。",
    "X25n0499_002:0636a17": "[0636a17] △二釋名義。",
    "X25n0499_002:0636a18": "[0636a18] 此云對法。然法有二種。一勝義法。謂涅槃是善是常。",
    "X25n0499_002:0636a19": "故名勝義法。二法相法。通四聖諦。相者。性也。狀也。二",
    "X25n0499_002:0636a20": "俱名相。法既有二。對亦有二。一者對向。謂向前涅槃",
    "X25n0499_002:0636a21": "故。二者對觀。觀前四真諦理故。其能對者。皆無漏淨",
    "X25n0499_002:0636a22": "慧。及相應心所故。由對果對境。分二名故。故慧但是",
    "X25n0499_002:0636a23": "對。而非是法。非所對故。舊譯為無比法。以詮勝慧故。",
    "X25n0499_002:0636a24": "[0636a24] 鈔。慧者。是五別境中慧。相應心所。即五&#x5FA7;行心所。",
    "X25n0499_002:0636b01": "作意觸受想思。與八識心王相應故。由對果對境",
    "X25n0499_002:0636b02": "下。謂涅槃為果。四諦為境。涅槃四諦二種為所對。",
    "X25n0499_002:0636b03": "無漏淨慧為能對。故云。慧。但是能對屬心。而非是",
    "X25n0499_002:0636b04": "果法及四諦境法為所對故。由斯淨慧心。能對果",
    "X25n0499_002:0636b05": "境二法。而成論之義故。[0636b05] △三引餘名證。",
    "X25n0499_002:0636b06": "[0636b06] 或曰優波提舍。此翻論義。賓主問答有往復故。或云",
    "X25n0499_002:0636b07": "磨怛理迦。此翻本母。以教與義。為本母故。或曰磨夷。",
    "X25n0499_002:0636b08": "此翻行母。以依教義而成行之母故。雖梵音不同。皆",
    "X25n0499_002:0636b09": "屬對之義故。",
    "X25n0499_002:0636b10": "[0636b10] 鈔。教為能詮。義為所詮。為依教義而成諸乘行故。",
    "X25n0499_002:0636b11": "[0636b11] △二攝屬所歸。",
    "X25n0499_002:0636b12": "[0636b12] 今此經者。正屬修多羅藏。兼律論。故文云。如來滅後。",
    "X25n0499_002:0636b13": "後五百年。有持戒修福者。於此章句能生信心。以此",
    "X25n0499_002:0636b14": "為實。豈非般若之法。總以持戒而為其本。兼律義故。",
    "X25n0499_002:0636b15": "前後上下之文。全以賓主問答。往復窮通。斷疑生信。",
    "X25n0499_002:0636b16": "兼論義故。",
    "X25n0499_002:0636b17": "[0636b17] 鈔。前五百年解脫堅固。第二五百年禪定堅固。第",
    "X25n0499_002:0636b18": "三五百年持戒堅固。第四五百年多聞堅固。第五",
    "X25n0499_002:0636b19": "五百年塔寺堅固。後五百歲者。近于&#x9B2A;諍堅固。又",
    "X25n0499_002:0636b20": "前兩個五百年。正是正法一千年。次兩個五百年。",
    "X25n0499_002:0636b21": "乃像季一千年。次後兩個五百年。正是末法一萬",
    "X25n0499_002:0636b22": "年初季。尚有持戒修福者。言此經有大根機而受",
    "X25n0499_002:0636b23": "持者。總以多生劫來。即持戒定人為本基故。義兼",
    "X25n0499_002:0636b24": "律儀故。須菩提謁而問之。世尊答而斷之。斯為賓",
    "X25n0499_002:0636c01": "主往復問答。是為論義所攝故。以上三藏列名釋",
    "X25n0499_002:0636c02": "義竟。[0636c02] △二釋二藏文二。一正釋二藏名義。又二。初",
    "X25n0499_002:0636c03": "標立名。",
    "X25n0499_002:0636c04": "[0636c04] 言二藏者。",
    "X25n0499_002:0636c05": "[0636c05] △二釋義。又二。一示名義。",
    "X25n0499_002:0636c06": "[0636c06] 一聲聞藏。二菩薩藏。即前三藏之教。詮示聲聞理行",
    "X25n0499_002:0636c07": "果故。名聲聞藏。詮示菩薩理行果故。名菩薩藏。",
    "X25n0499_002:0636c08": "[0636c08] 鈔。聲聞者。因聞苦集滅道四諦法音。而依教奉行",
    "X25n0499_002:0636c09": "修自利法。名為聲聞。行六度萬行等。修二利法。名",
    "X25n0499_002:0636c10": "為菩薩。即前經律論三藏教典。詮示小乘生空理。",
    "X25n0499_002:0636c11": "詮示小乘戒定慧行。詮示小乘偏真涅槃果德。由",
    "X25n0499_002:0636c12": "斯詮示小乘教行理果四法。攝屬聲聞藏故。又前",
    "X25n0499_002:0636c13": "教是能詮。理行果等為所詮。又菩薩藏中。教。即十",
    "X25n0499_002:0636c14": "二分。理。即二空真如理。行。即六度妙行等。果。即是",
    "X25n0499_002:0636c15": "無餘大涅槃果德。由斯四法。攝屬菩薩藏故。[0636c15] △二",
    "X25n0499_002:0636c16": "攝歸半滿。",
    "X25n0499_002:0636c17": "[0636c17] 又由緣覺之人。多不習教。出無佛世時。攝屬聲聞故。",
    "X25n0499_002:0636c18": "但分為二。即大小半滿之不同耳。",
    "X25n0499_002:0636c19": "[0636c19] 鈔。緣覺有二。一聞十二因緣悟得果者。名為緣覺。",
    "X25n0499_002:0636c20": "二出無佛世時。如釋迦往昔。為忍辱仙人。獨自了",
    "X25n0499_002:0636c21": "明。名為獨覺。獨覺又二。一不發大乘者。自真獨覺。",
    "X25n0499_002:0636c22": "二已發大乘者。是假名獨覺。因由不籍教故。攝歸",
    "X25n0499_002:0636c23": "聲聞藏。若已發大乘者。攝歸菩薩藏。半滿之不同",
    "X25n0499_002:0636c24": "耳者。一九部法為半。法花云。我此九部法。隨順眾",
    "X25n0499_002:0637a01": "生說。二十二部法為滿字教。如華嚴等故。又古德",
    "X25n0499_002:0637a02": "判一代時教。一有相教。二無相教。三同歸教。四常",
    "X25n0499_002:0637a03": "住教。前有相教為半。後之三教為滿。又三教中。前",
    "X25n0499_002:0637a04": "無相教為半。以無相者。未純顯中道義故。後之二",
    "X25n0499_002:0637a05": "教為滿。以純顯常住中道了義故。是知半滿。未局",
    "X25n0499_002:0637a06": "聲聞。故曰不同耳。[0637a06] △二攝屬所歸。",
    "X25n0499_002:0637a07": "[0637a07] 今此經者。屬菩薩藏攝。文云。此經如來為發大乘等。",
    "X25n0499_002:0637a08": "即菩薩藏攝故。",
    "X25n0499_002:0637a09": "[0637a09] 鈔。此般若法。是諸佛母。三藏之骨髓。萬行之本源。",
    "X25n0499_002:0637a10": "菩薩之所歸。諸佛之所證。非菩薩藏攝而何。如來",
    "X25n0499_002:0637a11": "為大乘等。等者。等下文故。經云。如來為發大乘說。",
    "X25n0499_002:0637a12": "為發最上乘者說。又云。樂小法者。不能聽受讀誦。",
    "X25n0499_002:0637a13": "為人分別解說等。故不屬聲聞藏。屬菩薩藏攝。以",
    "X25n0499_002:0637a14": "願示大乘。二空真如。圓頓法故。[0637a14] 以上釋三藏二藏。",
    "X25n0499_002:0637a15": "若名若義一科已竟。[0637a15] △二釋五教。文二。初釋五教",
    "X25n0499_002:0637a16": "名義。分三。初標。",
    "X25n0499_002:0637a17": "[0637a17] 言五教者。",
    "X25n0499_002:0637a18": "[0637a18] △二釋名義。文五。初釋小乘。又二。初立名。",
    "X25n0499_002:0637a19": "[0637a19] 一小乘者。",
    "X25n0499_002:0637a20": "[0637a20] 鈔。賢首大師。依華嚴經。判一代時教。立為五教。初",
    "X25n0499_002:0637a21": "小乘法。即天台藏教。以天台立藏教名。故受招難。",
    "X25n0499_002:0637a22": "以濫三藏名義。故賢首立小教名耳。[0637a22] △二釋。",
    "X25n0499_002:0637a23": "[0637a23] 所說唯是人空。縱少說法空。亦不明顯。以依六識三",
    "X25n0499_002:0637a24": "毒建立染淨根本。未盡法源故。",
    "X25n0499_002:0637b01": "[0637b01] 鈔。初小乘中四。一約法數多少。二約二空差別。三",
    "X25n0499_002:0637b02": "約所依根本。四結成有餘。[0637b02] 今初言七十五法者。五",
    "X25n0499_002:0637b03": "類法中。有多少故。[0637b03] 謂色法十一。俱舍頌云。色者。五",
    "X25n0499_002:0637b04": "根．五境．及無表色。[0637b04] 二心法。一即是意識。[0637b04] 三心所有",
    "X25n0499_002:0637b05": "法。共四十六。謂大地法有十。俱舍頌云。受想思觸",
    "X25n0499_002:0637b06": "欲。慧念與作意。勝解三摩地。遍於一切心。大善地",
    "X25n0499_002:0637b07": "法有十。頌云。信及不放逸。輕安捨慚愧。二根及不",
    "X25n0499_002:0637b08": "害。勤唯遍善心。大煩惱六。痴．逸．怠．不信．昏掉．恒唯",
    "X25n0499_002:0637b09": "染。大不善有二。謂無慚及無愧。小煩惱法有十。頌",
    "X25n0499_002:0637b10": "云。忿覆&#x61E2;嫉惱。害恨&#x8B1F;誑驕。如是類名為煩惱地",
    "X25n0499_002:0637b11": "法。不定有八。謂悔．眠．尋．伺．貪．嗔．并慢．疑。上之六類。",
    "X25n0499_002:0637b12": "有四十六。[0637b12] 四者．不相應行法十四。一得．二非得．三",
    "X25n0499_002:0637b13": "同分．四無想異熱．五無想定．六滅盡定．七命根．八",
    "X25n0499_002:0637b14": "生．九住．十異．十二名．十三句．十四句文。故頌云。得",
    "X25n0499_002:0637b15": "非得同分。無想二定命。及生住異滅。并名句文身。",
    "X25n0499_002:0637b16": "[0637b16] 五者．無為有三。一擇滅。二非擇滅。三&#x8657;空。[0637b16] 總上五",
    "X25n0499_002:0637b17": "類之法。合七十五法。[0637b17] 於此大乘欠二十五。次下當",
    "X25n0499_002:0637b18": "明。今文中雖不云數。義含在內。所說唯是人空下。",
    "X25n0499_002:0637b19": "二明二空差別。謂二乘人。以其根劣。未堪聞說二",
    "X25n0499_002:0637b20": "空真理故。故智論三十一云。小乘弟子。鈍根故。為",
    "X25n0499_002:0637b21": "眾說生空。起信論云。法我見者。依二乘根純故。如",
    "X25n0499_002:0637b22": "來但為說人無我等。縱說二空。少未明顯。以依六",
    "X25n0499_002:0637b23": "識三毒建立下。三明所依根本。[0637b23] 然小乘計生死根",
    "X25n0499_002:0637b24": "本。雖有多種。略舉其三。[0637b24] 一計識心。如正理論第八",
    "X25n0499_002:0637c01": "說經部師。以現在色心等。為染淨因。意云如大乘",
    "X25n0499_002:0637c02": "中。第八為所熏故。[0637c02] 二者．三毒為因義。如大乘中。明",
    "X25n0499_002:0637c03": "前七識為能熏故。令引阿含。但證三毒耳。而云等",
    "X25n0499_002:0637c04": "者。謂以三毒為因緣故。起於三業。三業因緣故。起",
    "X25n0499_002:0637c05": "於三界。是故一切法中。論十二因緣品云。眾生痴",
    "X25n0499_002:0637c06": "所覆。為後起三行。以有此行故。識受六道身等。即",
    "X25n0499_002:0637c07": "其義也。[0637c07] 三者．今取上二義。同有能所熏。熏方流轉",
    "X25n0499_002:0637c08": "故。若爾。焉異大乘。然則以參經意而不同者。但六",
    "X25n0499_002:0637c09": "識非第八為所熏縱說賴耶。但有名字。能熏又非",
    "X25n0499_002:0637c10": "七識。故全不同。[0637c10] 四者．未盡法源故者。謂由無為法",
    "X25n0499_002:0637c11": "只有擇滅。非擇滅．&#x8657;空等三種。而未有真如等無",
    "X25n0499_002:0637c12": "為。明二空故。所以未盡法源故耳。[0637c12] △二釋始教。文",
    "X25n0499_002:0637c13": "二。初列名。",
    "X25n0499_002:0637c14": "[0637c14] 二大乘始教。",
    "X25n0499_002:0637c15": "[0637c15] 鈔。大者。簡小為義。乘者。運載為義。由前小乘教中。",
    "X25n0499_002:0637c16": "只能自利。今大乘中。而普運一切。故云為大。始者。",
    "X25n0499_002:0637c17": "因對後已盡之說。今此教中。未盡之說。故名為始",
    "X25n0499_002:0637c18": "耳。[0637c18] △二釋文二。一釋名義。",
    "X25n0499_002:0637c19": "[0637c19] 由第二時。但明于空。第三時。說三乘。不許定性闡提",
    "X25n0499_002:0637c20": "成佛。未盡大乘至極之說。故名為始。有成佛。有不成",
    "X25n0499_002:0637c21": "佛。復名為分。",
    "X25n0499_002:0637c22": "[0637c22] 鈔。第二時但明於空者。依智光論師判一代時教。",
    "X25n0499_002:0637c23": "由前第一時小乘教中。明心境俱有。第二時為中",
    "X25n0499_002:0637c24": "根人說法相大乘。境空心有。顯唯識道理。以中根",
    "X25n0499_002:0638a01": "猶劣。未能全入平等真空。故今疏云。第二時。但明",
    "X25n0499_002:0638a02": "于空。第三時。為最上根說無相大乘。辨心境俱空。",
    "X25n0499_002:0638a03": "平等一味故。疏第三時說三乘不許下。非智光論",
    "X25n0499_002:0638a04": "師第三時義。即單取戒賢大師依深密經中意云。",
    "X25n0499_002:0638a05": "初小乘中說獨佛一人有大覺性。餘不說有。故皆",
    "X25n0499_002:0638a06": "不成。次一向成。是第二時中。唯說一乘。一切眾生",
    "X25n0499_002:0638a07": "皆得成佛。為一向成。若盡成。為太過。若盡不成。為",
    "X25n0499_002:0638a08": "太不及。故皆為方便。並為不了。以初未堪聞大。一",
    "X25n0499_002:0638a09": "向抑故。第二時勸令欣佛。一向揚故。第三時中。說",
    "X25n0499_002:0638a10": "三乘依理正說。有性皆成佛。無性不成佛。非太過",
    "X25n0499_002:0638a11": "也。故稱為了。以普發一切乘故。此依深密經中意。",
    "X25n0499_002:0638a12": "是權說也。何則。夫深密中指第二時。云許一切眾",
    "X25n0499_002:0638a13": "生成佛。是法華最上一乘之實說。焉可依深密中",
    "X25n0499_002:0638a14": "云。第二時暗指法華為不了義乎。故清涼云。誰判",
    "X25n0499_002:0638a15": "法華為不了義耶。又深密經中云。一切趣寂聲聞",
    "X25n0499_002:0638a16": "種性。雖蒙諸佛教化。終不能當得阿耨菩提。斯皆",
    "X25n0499_002:0638a17": "決定不許定性二乘。及無性闡提成佛。豈實說耶。",
    "X25n0499_002:0638a18": "故云未盡大乘至極之說。故今取智光論師。第二",
    "X25n0499_002:0638a19": "時判義。謂境空心有。法相大乘。及依深密經中第",
    "X25n0499_002:0638a20": "三時教義。今賢首大師。總合一教。乃大乘之初門。",
    "X25n0499_002:0638a21": "俱即不了。故立為始。復名為分。以有成佛。云有不",
    "X25n0499_002:0638a22": "成佛故。乃立分耳。[0638a22] △二釋教義。",
    "X25n0499_002:0638a23": "[0638a23] 所說則廣談法相。少及法性。其所云性。亦是相數。以",
    "X25n0499_002:0638a24": "依八識建立生死。及涅槃因。諸義類故。",
    "X25n0499_002:0638b01": "[0638b01] 鈔。所說則廣談法相下。云大乘法相。有一百數。[0638b01] 謂",
    "X25n0499_002:0638b02": "色法十一。心法有八。心所有五十一。心不相應行",
    "X25n0499_002:0638b03": "有二十四。無為有六。故成百數。[0638b03] 於前小乘七十五",
    "X25n0499_002:0638b04": "中。加二十五。謂心法加七。小乘唯一意識故。心所",
    "X25n0499_002:0638b05": "加五。不相應行加十。無為加三。並如彼說。[0638b05] 疏少及",
    "X25n0499_002:0638b06": "法性者。法相法有九十四數。而無為屬性。只得六",
    "X25n0499_002:0638b07": "數。故少及法性云耳。其所云性。亦是相數。今無為",
    "X25n0499_002:0638b08": "法。是法性義。尚以決擇分明。而有六數者。則可知",
    "X25n0499_002:0638b09": "雖云其性。亦在名相數耳。疏以依八識下。謂小乘",
    "X25n0499_002:0638b10": "法以第六意識為染淨因。今始教中以依第八識",
    "X25n0499_002:0638b11": "而有涅槃。故云。無始時來界。一切法等依。由此有",
    "X25n0499_002:0638b12": "諸趣。及涅槃證得。界即因義。謂種子等。疏云。諸義",
    "X25n0499_002:0638b13": "類者。即總結始教中多義也。乃是疏中敝煩意耳。",
    "X25n0499_002:0638b14": "若欲廣知。具如唯識論及花嚴玄談中說。[0638b14] △三終",
    "X25n0499_002:0638b15": "教。文二。初立名。",
    "X25n0499_002:0638b16": "[0638b16] 三大乘終教。",
    "X25n0499_002:0638b17": "[0638b17] 鈔。前大乘始教中。未盡之說。故此教中已盡之說。",
    "X25n0499_002:0638b18": "故名為終。若依智光論師判義。正是第三無相大",
    "X25n0499_002:0638b19": "乘中義。雖後頓圓二教。亦在義中。少分攝耳。[0638b19] △二",
    "X25n0499_002:0638b20": "釋文二。初釋名義。",
    "X25n0499_002:0638b21": "[0638b21] 由出中道妙有。定性闡提皆當作佛。方盡大乘至極",
    "X25n0499_002:0638b22": "之說。故名為終。稱實理故。復名實教。",
    "X25n0499_002:0638b23": "[0638b23] 鈔。由出中道妙有下。以實相離相。中道妙有。非色",
    "X25n0499_002:0638b24": "非空。故&#x8657;相本盡。真性本現。一切眾生本來是佛。",
    "X25n0499_002:0638c01": "豈以定性二乘及無性闡提。而無成佛者乎。前始",
    "X25n0499_002:0638c02": "教中。有成佛有不成佛故。今此教中許一切眾生",
    "X25n0499_002:0638c03": "悉當成佛。比前義勝。故云。方盡大乘至極之說。名",
    "X25n0499_002:0638c04": "為終耳。由純顯實相妙理。故復名為實教。[0638c04] △二釋",
    "X25n0499_002:0638c05": "教義。",
    "X25n0499_002:0638c06": "[0638c06] 所說則多談法性。少及法相。其所云相。亦會歸于性。",
    "X25n0499_002:0638c07": "以依如來藏。隨緣成立。諸義類故。",
    "X25n0499_002:0638c08": "[0638c08] 鈔。所說則多談法性下。以唯顯實相第一義故。其",
    "X25n0499_002:0638c09": "所云相。亦會歸于性者。如說五蘊。五蘊即空。空即",
    "X25n0499_002:0638c10": "法性。又華嚴云。三世五蘊法。說名為世間。彼滅非",
    "X25n0499_002:0638c11": "世間。如是但假名。又云。有諍說生死。無諍說涅槃。",
    "X25n0499_002:0638c12": "生死及涅槃。二俱不可得等。又如說心。心即離念。",
    "X25n0499_002:0638c13": "即如此經。雖云行施度等行。皆歸離相妙行。是般",
    "X25n0499_002:0638c14": "若性。故云其所云相。亦會歸于性耳。以依八識如",
    "X25n0499_002:0638c15": "來藏。隨緣成立諸義類故者。如來藏隨緣成立。有",
    "X25n0499_002:0638c16": "二義。起信論云。一者心真如門。二者心生滅門。是",
    "X25n0499_002:0638c17": "二種門。皆名總攝一切法。心生滅者。依如來藏。故",
    "X25n0499_002:0638c18": "有生滅心依。所謂依不生不滅。與生滅和合。非一",
    "X25n0499_002:0638c19": "非異。一切眾生平等一性。俱是真如隨緣成立。依",
    "X25n0499_002:0638c20": "他無性。即圓成故。一理齊平。故說生界不減。佛界",
    "X25n0499_002:0638c21": "不增。如是義類。廣多無盡故。[0638c21] △四頓教。文二。初立",
    "X25n0499_002:0638c22": "名。",
    "X25n0499_002:0638c23": "[0638c23] 四頓教者。",
    "X25n0499_002:0638c24": "[0638c24] 鈔。由前小始終三教。總名為漸。今此中離言絕待。",
    "X25n0499_002:0639a01": "對前漸教。故名為頓。以頓者。不立漸次義故。[0639a01] △二",
    "X25n0499_002:0639a02": "釋文義二。初釋名義。",
    "X25n0499_002:0639a03": "[0639a03] 總不出說法相。唯辨真性。一念不生。即名為佛。無漸",
    "X25n0499_002:0639a04": "次故。說名為頓。",
    "X25n0499_002:0639a05": "[0639a05] 鈔。一念不生。即名為佛。以觸處逢真。無漸次義故。",
    "X25n0499_002:0639a06": "立頓字名耳。[0639a06] △二釋教義。",
    "X25n0499_002:0639a07": "[0639a07] 五法三自性俱無。八識二無我俱遣。訶教勸離。毀相",
    "X25n0499_002:0639a08": "泯心。諸義類故。",
    "X25n0499_002:0639a09": "[0639a09] 鈔。一名．二相．三妄想．四正智．五如如。三自性者。一",
    "X25n0499_002:0639a10": "&#x5FA7;計．二依他．三圓成。即三自性也。二無我。一者人",
    "X25n0499_002:0639a11": "無我。二者法無我。訶教勸離者。以達摩西來不立",
    "X25n0499_002:0639a12": "文字。以心印心。以法印法故。五法三自性。及八識",
    "X25n0499_002:0639a13": "二無我理。一切俱掃。以言語道斷故。如是義類。廣",
    "X25n0499_002:0639a14": "如楞伽．金剛等經諸妙義故。[0639a14] △五圓教。文二。初立",
    "X25n0499_002:0639a15": "名。",
    "X25n0499_002:0639a16": "[0639a16] 五圓教者。",
    "X25n0499_002:0639a17": "[0639a17] 鈔。由前以漸而立頓名。以頓而立漸名。以漸而立",
    "X25n0499_002:0639a18": "頓名者。即小始終三教。以是法不可示。言辭相寂",
    "X25n0499_002:0639a19": "滅故。是名為頓也。以頓而立漸名者。一切聖賢皆",
    "X25n0499_002:0639a20": "以無為法而有差別。故名為漸也。是以頓不礙漸。",
    "X25n0499_002:0639a21": "即行布次第故。漸不礙頓。即觸處圓成故。由是頓",
    "X25n0499_002:0639a22": "漸無礙。得入圓宗。故今第五。立圓教名也。[0639a22] △二釋",
    "X25n0499_002:0639a23": "文義二。初釋名義。",
    "X25n0499_002:0639a24": "[0639a24] 統該前四。圓滿具足。得名為圓也。",
    "X25n0499_002:0639b01": "[0639b01] 鈔。統該前四者。即小始終頓四義。攝歸圓故。如海",
    "X25n0499_002:0639b02": "百川。以普同一味。名圓滿具足也。是以圓信．圓解．",
    "X25n0499_002:0639b03": "圓修．圓行．圓證。以因該果海。果徹因圓。得名為圓",
    "X25n0499_002:0639b04": "義也。[0639b04] △二釋教義。",
    "X25n0499_002:0639b05": "[0639b05] 所說唯是無盡法界。性海圓融。緣起無礙。相即相入。",
    "X25n0499_002:0639b06": "帝網重重。主伴交參。無盡無盡故。",
    "X25n0499_002:0639b07": "[0639b07] △三結五教名義。",
    "X25n0499_002:0639b08": "[0639b08] 以上五教之義。廣如華嚴玄談中辨。恐煩不引。",
    "X25n0499_002:0639b09": "[0639b09] 鈔。恐煩不引者。指略在廣。義有所陳。[0639b09] △二攝屬所",
    "X25n0499_002:0639b10": "歸。文三。初正屬所歸。",
    "X25n0499_002:0639b11": "[0639b11] 今此經者。正屬于終。兼通于頓。義該小始。",
    "X25n0499_002:0639b12": "[0639b12] △二引證。分三。初證終教義。",
    "X25n0499_002:0639b13": "[0639b13] 文云如來者。即諸法如義。又云。若見諸相非相．即見",
    "X25n0499_002:0639b14": "如來。又云。如來者。無所從來亦無所去。故名如來等。",
    "X25n0499_002:0639b15": "斯為事理圓融。二諦無礙。特顯中道。即法華諸法實",
    "X25n0499_002:0639b16": "相之妙義也。又云。信心清淨。即生實相。攝終教義也。",
    "X25n0499_002:0639b17": "[0639b17] △二證頓教義。",
    "X25n0499_002:0639b18": "[0639b18] 又云。離一切相。即名諸佛。即頓教毀相泯心之旨也。",
    "X25n0499_002:0639b19": "又云。以無我等四相。修一切善。即得阿耨菩提等。亦",
    "X25n0499_002:0639b20": "頓教義也。",
    "X25n0499_002:0639b21": "[0639b21] △三證始教示顯性義。",
    "X25n0499_002:0639b22": "[0639b22] 又云。可以三十二相觀如來不者。斯借小乘心外有",
    "X25n0499_002:0639b23": "法。以探尊者。是該小教義也。尊者領意。即轉破云。不",
    "X25n0499_002:0639b24": "可以三十二相觀如來者。破相顯性。即借始教之義",
    "X25n0499_002:0639c01": "也。然此經者。雖借小始二門之用。攝歸終頓之源。直",
    "X25n0499_002:0639c02": "指一乘無二法故。",
    "X25n0499_002:0639c03": "[0639c03] △三釋通妨難。",
    "X25n0499_002:0639c04": "[0639c04] 問。何得不攝歸圓教。答。但屬圓教少分。以不陳之。故",
    "X25n0499_002:0639c05": "賢首大師。判華嚴為圓教一乘。有二義故。一同教一",
    "X25n0499_002:0639c06": "乘。二別一乘。同教一乘者。則同頓同終。別教一乘者。",
    "X25n0499_002:0639c07": "則不可思議。今此經者。即華嚴同教一乘所攝。非別",
    "X25n0499_002:0639c08": "教一乘攝也。",
    "X25n0499_002:0639c09": "[0639c09] △三釋十二分。文三。初列名。",
    "X25n0499_002:0639c10": "[0639c10] 言十二分者。一契經．二應頌．三授記．四孤起．五因緣．",
    "X25n0499_002:0639c11": "六無問自說．七本事．八本生．九方廣．十未曾有．十一",
    "X25n0499_002:0639c12": "譬喻．十二論議。",
    "X25n0499_002:0639c13": "[0639c13] △二攝屬所歸。",
    "X25n0499_002:0639c14": "[0639c14] 今此經者。以屬八分所攝。此經既屬修多羅藏。豈非",
    "X25n0499_002:0639c15": "契經所攝故。尊者因請而說。即因緣所攝故。若以色",
    "X25n0499_002:0639c16": "見我及一切有為法等偈。即孤起所攝故。歌利王割",
    "X25n0499_002:0639c17": "截身體。即本事所攝故。如來為發大乘者說。即方廣",
    "X25n0499_002:0639c18": "所攝故。我從昔來。所得慧眼。未曾得聞如是之經。即",
    "X25n0499_002:0639c19": "未曾有所攝故。如夢幻泡影等。即譬喻所攝故。賓主",
    "X25n0499_002:0639c20": "往復問答。即論議所攝故。雖文中過去然燈授記及",
    "X25n0499_002:0639c21": "五百世作忍辱仙人俱屬本事所攝。非授記及本生",
    "X25n0499_002:0639c22": "所攝故。至於應頌文義全無。故非所攝。是以十二分",
    "X25n0499_002:0639c23": "中。惟屬八分之所攝故。",
    "X25n0499_002:0639c24": "[0639c24] △三總結。",
    "X25n0499_002:0640a01": "[0640a01] 以上第二藏教分攝一科已竟。"
}