{
    "X56n0949_006:0875b12": "閑居編第六",
    "X56n0949_006:0875b14": "宋孤山沙門　智圓　著",
    "X56n0949_006:0875b15": "涅槃百非鈔序",
    "X56n0949_006:0875b16": "金剛身品百非之文古來人師但解非身是身一句",
    "X56n0949_006:0875b17": "而已章安疏主雖以三諦分文亦不委消名相豈非",
    "X56n0949_006:0875b18": "佛旨淵深聖言祕妙既思議難及故諸德置而不論",
    "X56n0949_006:0875b19": "耶予先撰三德指歸申明經疏至於此義亦乃闕如",
    "X56n0949_006:0875b20": "適因講次隨文粗釋諸來學者請形筆墨因是輒陳",
    "X56n0949_006:0875b21": "管見略為疏出竊慮加水之乳有誤後昆其有智者",
    "X56n0949_006:0875b22": "宜自詳擇時大宋大中祥符七年龍集甲寅九月二",
    "X56n0949_006:0875b23": "十七日於西湖崇福寺講院序。",
    "X56n0949_006:0875b24": "涅槃經疏三德指歸序",
    "X56n0949_006:0875c01": "涅槃疏者實吾祖章安法師約龍樹宗旨用智者法",
    "X56n0949_006:0875c02": "門依經辨理大明乎三德之妙義也既而章安師沒",
    "X56n0949_006:0875c03": "荊溪師作筆削斯文再治再定抑又因舊章見新意",
    "X56n0949_006:0875c04": "如諸文之下或加私謂文句之題改之曰疏是也然",
    "X56n0949_006:0875c05": "後得盡善矣邇世空文僅存莫有傳者錢唐沙門釋",
    "X56n0949_006:0875c06": "智圓字無外其荊溪十世之法孫也痛微言之將墜",
    "X56n0949_006:0875c07": "憫後學之不聞於是撰記以申明之勒成二十卷號",
    "X56n0949_006:0875c08": "三德指歸凡於文高旨遠言約義微之處而皆離堅",
    "X56n0949_006:0875c09": "合異派深析重指而歸之俾夫來者識經之所詮疏",
    "X56n0949_006:0875c10": "之立義盡在於生佛無差一心三德之理也無奔走",
    "X56n0949_006:0875c11": "於迷途姑務於理觀講授矣惟懷道者知我志乎大",
    "X56n0949_006:0875c12": "宋大中祥符四年歲次辛亥八月既望於錢唐西湖",
    "X56n0949_006:0875c13": "崇福寺講堂首事筆削越六年癸丑九月二十六日",
    "X56n0949_006:0875c14": "於大慈山崇法寺方丈功畢序云。",
    "X56n0949_006:0875c15": "阿彌陀經疏西資鈔序",
    "X56n0949_006:0875c16": "夫疏之有記鈔者蓋後學之曹記錄要義抄寫格言",
    "X56n0949_006:0875c17": "以輔翼其疏防乎傳授之謬誤討尋之忽忘耳吾所",
    "X56n0949_006:0875c18": "撰十疏者乃始於文殊般若而終於阿彌陀經也雖",
    "X56n0949_006:0875c19": "皆乘興偶然而作及論其次第似有旨乎得非始以",
    "X56n0949_006:0875c20": "般若真空蕩擊著於前終依淨土行門求往生於後",
    "X56n0949_006:0875c21": "邪噫以無所得心而修佛國行者不亦宜乎抑又念",
    "X56n0949_006:0875c22": "涅槃有言騾之懷胎竹之結實人之抱疾斯三者諒",
    "X56n0949_006:0875c23": "必死之非久矣矧吾有深固之疾而困躓臞瘠亦已",
    "X56n0949_006:0875c24": "甚乎豈能久留於世邪遂亟欲口授其義旨于來學",
    "X56n0949_006:0876a01": "輩俾廣淨土之道也門弟子有願書吾言於紙以為",
    "X56n0949_006:0876a02": "記抄庶逃謬誤忽忘之咎焉吾乃許之遂隱几口占",
    "X56n0949_006:0876a03": "使門徒曰惟雅者筆之成一卷凡十餘紙吾自顧而",
    "X56n0949_006:0876a04": "笑曰我為經作疏已多言矣況又為疏作鈔邪雖然",
    "X56n0949_006:0876a05": "無名相中假名相說得夫魚兔者筌蹄也言可棄乎",
    "X56n0949_006:0876a06": "且使夫後昆傳無盡之燈益無窮之機使信釋迦之",
    "X56n0949_006:0876a07": "勸讚荷諸佛之護念入彌陀大願海中者可不由於",
    "X56n0949_006:0876a08": "斯文歟夫如是則斯言足可為吾西歸淨剎之資粮",
    "X56n0949_006:0876a09": "也可號之曰西資鈔焉小子識之門人曰唯唯既聞",
    "X56n0949_006:0876a10": "命矣作禮而出是時巨宋天禧五年倉龍辛酉冬十",
    "X56n0949_006:0876a11": "一月七日午後首事染毫翌日初夜分絕筆序云。",
    "X56n0949_006:0876a12": "金剛錍顯性錄序",
    "X56n0949_006:0876a13": "金剛錍者荊溪大師宗圓頓教所著論也發揮佛旨",
    "X56n0949_006:0876a14": "擬議圓宗融萬法於一心息異論於千古抑又開後",
    "X56n0949_006:0876a15": "昆之智眼喻金錍以立名敘前代之權疑寄野客而",
    "X56n0949_006:0876a16": "興問其道甚大嘉言孔彰俾佛性昭昭無為昏情所",
    "X56n0949_006:0876a17": "隱者其此論矣圓躭味沈翫有年數焉於是採摭群",
    "X56n0949_006:0876a18": "言敷暢厥旨所期自照敢貽他人既錄本宗要文顯",
    "X56n0949_006:0876a19": "此佛性妙義因命為顯性錄也時皇宋景德三年歲",
    "X56n0949_006:0876a20": "次丙午中秋望日序。",
    "X56n0949_006:0876a22": "閑居編第六"
}