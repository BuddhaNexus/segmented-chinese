{
    "X55n0904_001:0506b03": " 大乘止觀法門宗圓記條箇",
    "X55n0904_001:0506b06": "卷第一",
    "X55n0904_001:0506b07": "大乘止體觀用",
    "X55n0904_001:0506b08": "般若解脫二德體用法門南嶽思大師",
    "X55n0904_001:0506b09": "三性不生滅三性論止觀之體",
    "X55n0904_001:0506b10": "別圓性淨之異隨名辨無明之體",
    "X55n0904_001:0506b11": "克實辨無明之體問法性無體乎",
    "X55n0904_001:0506b12": "無明法性無體之異無明無所依體別圓之異",
    "X55n0904_001:0506b13": "一心真如同異耶約惑諦性有五種體用",
    "X55n0904_001:0506b14": "三智之始本二覺修性俱用",
    "X55n0904_001:0506b15": "心體平等二義平等差別二性之義",
    "X55n0904_001:0506b16": "事性之差別性具之差別",
    "X55n0904_001:0506b17": "差別性之異解枝本二種不覺",
    "X55n0904_001:0506b18": "因中緣中之癡子時果時無明",
    "X55n0904_001:0506b19": "住地無明無明名住地二義",
    "X55n0904_001:0506b20": "無明名住地亦稱無住界內見思當分名住地",
    "X55n0904_001:0506b21": "種子之說且附權而說從真起妄之三義",
    "X55n0904_001:0506b22": "滅妄歸真之三義枝本二惑同斷之二義",
    "X55n0904_001:0506b23": "枝本惑同異斷解與位之差融",
    "X55n0904_001:0506b24": "迷事迷理之惑得名覺於淨心淨心自覺",
    "X55n0904_001:0506c01": "似塵識(并)識識無塵之二義",
    "X55n0904_001:0506c02": "無塵金剛二智同異習氣之二義",
    "X55n0904_001:0506c03": "用證真如體證真如雖然",
    "X55n0904_001:0506c04": "性具不覺之異解",
    "X55n0904_001:0506c05": "法身名義法字三義身字二義",
    "X55n0904_001:0506c06": "性論染淨之諸義勿染淨非染淨之義",
    "X55n0904_001:0506c07": "唯染淨之義",
    "X55n0904_001:0506c08": "眾生法身或名染性或名淨心",
    "X55n0904_001:0506c09": "包含具也具性具相之異說",
    "X55n0904_001:0506c10": "篤論理具之至當能生能藏二義之異",
    "X55n0904_001:0506c11": "釋法界釋法性",
    "X55n0904_001:0506c12": "卷第二",
    "X55n0904_001:0506c13": "淨心法性體用之意止觀所觀有所離所顯",
    "X55n0904_001:0506c14": "成三千編體三千之趣無不極",
    "X55n0904_001:0506c15": "三千唯在俗諦第一義諦",
    "X55n0904_001:0506c16": "所依當體二諦真如心",
    "X55n0904_001:0506c17": "圓融之二義自覺聖智",
    "X55n0904_001:0506c18": "情量思議",
    "X55n0904_001:0506c19": "淨心之體約佛智思議不思議",
    "X55n0904_001:0506c20": "言語道斷心行所滅",
    "X55n0904_001:0506c21": "止觀三境約文相辨生起修門通不",
    "X55n0904_001:0506c22": "立章本意三境皆通修反相離相滅相",
    "X55n0904_001:0506c23": "理性所離相不思議名亦非淨心",
    "X55n0904_001:0506c24": "諸法情生理生之異無明非有之二義",
    "X55n0904_001:0507a01": "性相二空離言說妄相文字二趣",
    "X55n0904_001:0507a02": "心知不言說口說不心思",
    "X55n0904_001:0507a03": "不思議則約麤心口反轉合譬",
    "X55n0904_001:0507a04": "即離約事理得名更互修德性德意識分能所",
    "X55n0904_001:0507a05": "理三不可分別約修性之二義",
    "X55n0904_001:0507a06": "解即是觀解而非觀解三與觀約位而分",
    "X55n0904_001:0507a07": "諸性淨名為破著沒染名沒修名立性名為起修故",
    "X55n0904_001:0507a08": "說性不空則亡空計故性用能起之事法",
    "X55n0904_001:0507a09": "無相之相之二義性即是相之三義",
    "X55n0904_001:0507a10": "約有空立雙非名二義薰成有二所謂各共也",
    "X55n0904_001:0507a11": "各薰有互別之二意",
    "X55n0904_001:0507a12": "無明之體有隨名克實二義",
    "X55n0904_001:0507a13": "妄念未間斷約一人通體之二義",
    "X55n0904_001:0507a14": "無明薰成無明之最初",
    "X55n0904_001:0507a15": "性染事染說則前後旨則一時",
    "X55n0904_001:0507a16": "佛則有未悟之日生則無未迷之時",
    "X55n0904_001:0507a17": "根本無明與業識不異三義",
    "X55n0904_001:0507a18": "同不一之二義",
    "X55n0904_001:0507a19": "成論三因四緣大論六因四緣",
    "X55n0904_001:0507a20": "相應因共因之異因緣之義為要",
    "X55n0904_001:0507a21": "性具之法差別之二義謂空不空皆是執",
    "X55n0904_001:0507a22": "聞融謂融亦為著鬪影",
    "X55n0904_001:0507a23": "事用之相漸現頓現耶厭沙作油",
    "X55n0904_001:0507a24": "五隱實法為生眾生假名為作",
    "X55n0904_001:0507b01": "以生顯具二義性義通本有不改",
    "X55n0904_001:0507b02": "本有清淨故轉凡淨性約不改義論轉凡義",
    "X55n0904_001:0507b03": "染淨並有約事約理二義",
    "X55n0904_001:0507b04": "染淨改轉約事用不改約性體",
    "X55n0904_001:0507b05": "性染淨無成壞染淨二性通常無常",
    "X55n0904_001:0507b06": "約生佛而真如為內外用修性染淨相除之眾義",
    "X55n0904_001:0507b07": "染違淨順故淨除染修染淨違順性染淨二義",
    "X55n0904_001:0507b08": "修染性染體同義異性染名義之二義",
    "X55n0904_001:0507b09": "性染不斷二義修染可斷二義",
    "X55n0904_001:0507b10": "修性染淨名相有無約同異約法體論權實",
    "X55n0904_001:0507b11": "以施為開",
    "X55n0904_001:0507b12": "南岳證圓融無量義引華嚴不引法華二義",
    "X55n0904_001:0507b13": "南岳十如讀文平等一性",
    "X55n0904_001:0507b14": "單理獨事不成三千南岳以如為句所以",
    "X55n0904_001:0507b15": "天台假諦轉意成三千理具事造三千",
    "X55n0904_001:0507b16": "三千三諦南岳讀文天台三轉同異",
    "X55n0904_001:0507b17": "空中二體二無說三千有趣極舉用之說",
    "X55n0904_001:0507b18": "三諦分體用論中邊亡照無明故有三諦",
    "X55n0904_001:0507b19": "佛性我性法同人別藏性理之三種同異",
    "X55n0904_001:0507b20": "如來藏為有門之義",
    "X55n0904_001:0507b21": "染淨無始本有從能具性故",
    "X55n0904_001:0507b22": "闡提佛性不斷善斷各具互具四承",
    "X55n0904_001:0507b23": "籤文理體無差二句各具分對",
    "X55n0904_001:0507b24": "不二門三千互理四句各具互具",
    "X55n0904_001:0507c01": "理同事異二義皆具三千圓中棟濫具三千",
    "X55n0904_001:0507c02": "事異能具各互具不一向染淨約十界有通別",
    "X55n0904_001:0507c03": "法身涅槃之同異十如之法有性有事",
    "X55n0904_001:0507c04": "談三千之所以法界全體",
    "X55n0904_001:0507c05": "事眾生頓受十界以迷顯悟",
    "X55n0904_001:0507c06": "卷第三",
    "X55n0904_001:0507c07": "塵成泥團喻之立處圓中事理相攝二意",
    "X55n0904_001:0507c08": "圓教相攝事理不虧約性相攝約事相攝",
    "X55n0904_001:0507c09": "台岳所談互具迭有祥略事十界法融攝之故",
    "X55n0904_001:0507c10": "三法無差異解正義無差融妙之異名",
    "X55n0904_001:0507c11": "妙與無差其義不同不定差別",
    "X55n0904_001:0507c12": "事理三千各通差無差中空偏空鏡火明淨",
    "X55n0904_001:0507c13": "一性在佛在生未暫別大鑑之磨明本明之異",
    "X55n0904_001:0507c14": "鏡喻顯三諦鏡喻之六義三義",
    "X55n0904_001:0507c15": "理性十界之名義",
    "X55n0904_001:0507c16": "業果性薰感隨各不知二義",
    "X55n0904_001:0507c17": "鏡喻所用不同一性圓融之異解",
    "X55n0904_001:0507c18": "問三與一何者實體邪一性能具三諦具德",
    "X55n0904_001:0507c19": "性想相名為一一性之異解",
    "X55n0904_001:0507c20": "一性為體三諦為用",
    "X55n0904_001:0507c21": "一家明三諦有的從隨點二意",
    "X55n0904_001:0507c22": "一性亡照故三諦亡照約事辨性之名義",
    "X55n0904_001:0507c23": "一性分二法身二義理差別事無差",
    "X55n0904_001:0507c24": "生無可度佛無可成以現顯具",
    "X55n0904_001:0508a01": "約性事論具現二配具現約性事偏互",
    "X55n0904_001:0508a02": "性得現名從事故事得具名從性故",
    "X55n0904_001:0508a03": "頓現同具漸具同現問三千現耶具耶",
    "X55n0904_001:0508a04": "約事理論造能所不一約事理論具能所不一",
    "X55n0904_001:0508a05": "依用四明",
    "X55n0904_001:0508a06": "四明分能所為造亡之為具所以",
    "X55n0904_001:0508a07": "染淨二性唯一法身體用現義不顯圓",
    "X55n0904_001:0508a08": "一性二修圓別不同二義別教緣了得性名二義",
    "X55n0904_001:0508a09": "問染淨二性可廢耶",
    "X55n0904_001:0508a10": "於性中染淨亡不亡即順情性",
    "X55n0904_001:0508a11": "百界千如為不思議故不可思議之異解正義",
    "X55n0904_001:0508a12": "佛能知不可思議言說屬言",
    "X55n0904_001:0508a13": "無名假立一心平等法身之名",
    "X55n0904_001:0508a14": "真諦有名有實無諦有名無實",
    "X55n0904_001:0508a15": "真性妄性三諦之性名",
    "X55n0904_001:0508a16": "習性性分之二性不改實性之名通事理",
    "X55n0904_001:0508a17": "評具性家非具相之說破或計理不思議定相具",
    "X55n0904_001:0508a18": "事常義由即性",
    "X55n0904_001:0508a19": "理具於事事具理泛有六義",
    "X55n0904_001:0508a20": "事理互為能具所具約就法功歸之二義",
    "X55n0904_001:0508a21": "存有為具頓足為具",
    "X55n0904_001:0508a22": "佛性具生眾生具佛即離之二義",
    "X55n0904_001:0508a23": "即與具體同義異理具事故事具理",
    "X55n0904_001:0508a24": "不可事具故云理具事",
    "X55n0904_001:0508b01": "眾生本具染淨以名召體亦說佛性之意",
    "X55n0904_001:0508b02": "生佛不虧染淨二性語性為淨為佛之意",
    "X55n0904_001:0508b03": "一家談修性都有七種之義",
    "X55n0904_001:0508b04": "三明在障出障之理之下",
    "X55n0904_001:0508b05": "辨事法體有隨名克實之二義",
    "X55n0904_001:0508b06": "性染淨隨名之體歸于性",
    "X55n0904_001:0508b07": "隨名克實二種辨體之依文",
    "X55n0904_001:0508b08": "在障法有五種約五法能所三義",
    "X55n0904_001:0508b09": "染性或能障或所障出障法有五能所有四",
    "X55n0904_001:0508b10": "染性亦為所顯淨用亦是所破",
    "X55n0904_001:0508b11": "染性名性障障性二義平等之差別",
    "X55n0904_001:0508b12": "圓融之能障所障在障出障之名通染淨",
    "X55n0904_001:0508b13": "四明事用相攝之相之下少分二位",
    "X55n0904_001:0508b14": "事法之至攝不融攝事法之融礙非融礙",
    "X55n0904_001:0508b15": "事相所得之由事法之二根本",
    "X55n0904_001:0508b16": "眾生不知二根本事相之當是妨礙",
    "X55n0904_001:0508b17": "事法之當體所依之體波所依當體之體",
    "X55n0904_001:0508b18": "波之當體之異",
    "X55n0904_001:0508b19": "事體非礙請謂成礙之異解",
    "X55n0904_001:0508b20": "他解今義",
    "X55n0904_001:0508b21": "更示義詰前異解",
    "X55n0904_001:0508b22": "定差無差之差",
    "X55n0904_001:0508b23": "迷謂內外悟唯一心眾生但理諸佛得事",
    "X55n0904_001:0508b24": "眾生色心皆具諸佛眾生之具但是理性文義",
    "X55n0904_001:0508c01": "修性十界各相論具",
    "X55n0904_001:0508c02": "今文弘決生具佛性事不同之故",
    "X55n0904_001:0508c03": "不對法心體既融",
    "X55n0904_001:0508c04": "破事體自融之義攝色歸心方具之異義",
    "X55n0904_001:0508c05": "就法功歸論具隨說不同就法論具以易通難之文",
    "X55n0904_001:0508c06": "相攝相等相即事法聖人能融凡夫不融",
    "X55n0904_001:0508c07": "理無相之異解事相定相不定相",
    "X55n0904_001:0508c08": "定不定相論存亡二義",
    "X55n0904_001:0508c09": "一家三諦融妙復說三千所以",
    "X55n0904_001:0508c10": "事事互融由全體是理問現見色相豈即蘭香耶",
    "X55n0904_001:0508c11": "理事相即事事自融示相不同",
    "X55n0904_001:0508c12": "外道計我通四種",
    "X55n0904_001:0508c13": "外計我遍與佛法理通二不同",
    "X55n0904_001:0508c14": "大小二相互容受不增減淨名不思議之用異解",
    "X55n0904_001:0508c15": "他人芥子須彌相入與今不同",
    "X55n0904_001:0508c16": "或解芥須相入寄事顯理今師之難",
    "X55n0904_001:0508c17": "事中大小相容",
    "X55n0904_001:0508c18": "圓聖應云無謀者從性言之",
    "X55n0904_001:0508c19": "云隨情等從用言之",
    "X55n0904_001:0508c20": "凡夫就事妄執為實二義五明治惑受報之下",
    "X55n0904_001:0508c21": "但除病不除法一家師資名二義",
    "X55n0904_001:0508c22": "能執情一所執法二",
    "X55n0904_001:0508c23": "能執所執事情與理對辨病法",
    "X55n0904_001:0508c24": "能執所執約當體所依成病法",
    "X55n0904_001:0509a01": "約事以能所執分情法三義",
    "X55n0904_001:0509a02": "一能起心情所起心法",
    "X55n0904_001:0509a03": "二能執心為情所執事為法",
    "X55n0904_001:0509a04": "三能不知心為情所不知境為法",
    "X55n0904_001:0509a05": "但除病不除法之文二義一情除法自除之義",
    "X55n0904_001:0509a06": "二情離法即之義論情與法有三種",
    "X55n0904_001:0509a07": "一情法俱離二情法俱即",
    "X55n0904_001:0509a08": "三情離法即",
    "X55n0904_001:0509a09": "圓之情法俱離與別斷九異",
    "X55n0904_001:0509a10": "相體俱即之義約即論離之義",
    "X55n0904_001:0509a11": "約即論離之異解今詰難",
    "X55n0904_001:0509a12": "四明以情為所顯之法而破而顯",
    "X55n0904_001:0509a13": "唯破唯顯非破非顯",
    "X55n0904_001:0509a14": "法離情即之義破顯之道成佛要門",
    "X55n0904_001:0509a15": "凡說理性皆歸空中凡說理性皆歸俗事",
    "X55n0904_001:0509a16": "破亡情為空之義破性自有空之義",
    "X55n0904_001:0509a17": "今師破顯二義",
    "X55n0904_001:0509a18": "論諦理辨破顯立義根本諸家之異",
    "X55n0904_001:0509a19": "約非破非顯而論破顯二義",
    "X55n0904_001:0509a20": "一自行顯體二義一事理法體破顯",
    "X55n0904_001:0509a21": "二情智同異破顯二化他顯用二義",
    "X55n0904_001:0509a22": "一約情智二約法體",
    "X55n0904_001:0509a23": "化他顯用中情智同異破顯",
    "X55n0904_001:0509a24": "亡照破顯以三千會合破顯",
    "X55n0904_001:0509b01": "卷第四",
    "X55n0904_001:0509b02": "因具次第積集之義",
    "X55n0904_001:0509b03": "眾生諸佛頓諸相能不之由",
    "X55n0904_001:0509b04": "徧人實由性現諸報菩薩起用示現有二根本",
    "X55n0904_001:0509b05": "一憑故業二依理具",
    "X55n0904_001:0509b06": "二本諸教通否",
    "X55n0904_001:0509b07": "不妨眾生眾多身有無之義",
    "X55n0904_001:0509b08": "法爾法界法爾名言之所從",
    "X55n0904_001:0509b09": "別心一心為體之計破異大經佛性共有各有之文",
    "X55n0904_001:0509b10": "自成佛他不成以自成資他修",
    "X55n0904_001:0509b11": "六明共不共相識之下阿梨耶唯妄或通真妄",
    "X55n0904_001:0509b12": "梨耶名和合識二義性體事相分總別二意",
    "X55n0904_001:0509b13": "性具業薰之相由或解業薰本識種子",
    "X55n0904_001:0509b14": "或解業薰性國土由生由佛",
    "X55n0904_001:0509b15": "人生餘土此土常存故自下本文下卷",
    "X55n0904_001:0509b16": "二明依止之下破淨覺所立總別",
    "X55n0904_001:0509b17": "一性妄念為總義異三諦為總為別",
    "X55n0904_001:0509b18": "一性寂用相對體用二義無相五義",
    "X55n0904_001:0509b19": "體用五義自他止觀體用二義",
    "X55n0904_001:0509b20": "佛現生死法非染非相三明以何依止",
    "X55n0904_001:0509b21": "初明止依正之知不知",
    "X55n0904_001:0509b22": "五蘊之知不知行證不離解二義",
    "X55n0904_001:0509b23": "行證亦名解修性對論方便",
    "X55n0904_001:0509b24": "解行對論方便約位論方便",
    "X55n0904_001:0509c01": "薰習四法爾時之二時",
    "X55n0904_001:0509c02": "意識通二惑之二義心意識之別",
    "X55n0904_001:0509c03": "智證證智本覺始覺",
    "X55n0904_001:0509c04": "始本不之三覺一異無明亦名覺",
    "X55n0904_001:0509c05": "三覺之覺字意天台之去取自在",
    "X55n0904_001:0509c06": "本識阿梨耶識",
    "X55n0904_001:0509c07": "無沒識和合識",
    "X55n0904_001:0509c08": "種子識果報識",
    "X55n0904_001:0509c09": "起信今文三大不同水流波相由",
    "X55n0904_001:0509c10": "生滅有二種生死之本二種",
    "X55n0904_001:0509c11": "會諸經異由談性具水本無波等",
    "X55n0904_001:0509c12": "二明觀六度分世出二意",
    "X55n0904_001:0509c13": "和光不同塵初心未堪涉事",
    "X55n0904_001:0509c14": "二釋破小人執之下小乘不依真行二義",
    "X55n0904_001:0509c15": "直菓三釋破大人執之下",
    "X55n0904_001:0509c16": "大乘初心憑意識聞教起觀",
    "X55n0904_001:0509c17": "性德修德滅自心境界二義",
    "X55n0904_001:0509c18": "無明緣起法性緣起淨心不知境名義二義",
    "X55n0904_001:0509c19": "淨心知境之義",
    "X55n0904_001:0509c20": "無塵智與體具智性為同為異",
    "X55n0904_001:0509c21": "性智發時何有無明耶能薰所薰智一法而論",
    "X55n0904_001:0509c22": "心證三句料簡智斷二德一法二義",
    "X55n0904_001:0509c23": "自證他證證他之大旨真證之人",
    "X55n0904_001:0509c24": "初料簡心自證功用無功用修性對辨",
    "X55n0904_001:0510a01": "約修云無作由即性淨心自知本寂",
    "X55n0904_001:0510a02": "淨心可見之義如來可見不見四義",
    "X55n0904_001:0510a03": "意識能知之智還是識七識屬現行",
    "X55n0904_001:0510a04": "二簡由他證習氣有三不同",
    "X55n0904_001:0510a05": "由他證之正義三簡由證他",
    "X55n0904_001:0510a06": "見思根本見先除小乘先破見思之本種",
    "X55n0904_001:0510a07": "他證證他之異無明名義",
    "X55n0904_001:0510a08": "約權實之情智約妄真之情智",
    "X55n0904_001:0510a09": "證道不斷之義生起識",
    "X55n0904_001:0510a10": "名字粗覺愽地夢中夢意識法塵之六通徐根塵",
    "X55n0904_001:0510a11": "識名之生由識緣境對而不見見而不念之異",
    "X55n0904_001:0510a12": "心境俱闇",
    "X55n0904_001:0510a13": "釋大文第二明止觀境界之下",
    "X55n0904_001:0510a14": "今文明境通真妄三性分真妄",
    "X55n0904_001:0510a15": "摩訶止觀明境通真妄真妄所離所顯",
    "X55n0904_001:0510a16": "分別依他二性之異分別性分別識同異",
    "X55n0904_001:0510a17": "釋真實性之下染淨相即故不妨染淨",
    "X55n0904_001:0510a18": "修德非增智性本明",
    "X55n0904_001:0510a19": "生佛更互不妨明暗釋依他性下",
    "X55n0904_001:0510a20": "一性三名真實依他二性之異",
    "X55n0904_001:0510a21": "依他之義有二不同三身四土自利利他二義",
    "X55n0904_001:0510a22": "果上染用起不起二義果上示有三毒為性為事",
    "X55n0904_001:0510a23": "生佛染事之同異佛示染事亦名染",
    "X55n0904_001:0510a24": "果上用為解脫亦為縛染分依他能薰所現二法",
    "X55n0904_001:0510b01": "佛同體力常護眾生二義佛果大力不拔重垢眾生",
    "X55n0904_001:0510b02": "依薰成法",
    "X55n0904_001:0510b03": "或假功成法或不功成法等異說",
    "X55n0904_001:0510b04": "佛捨眾生眾生捨佛釋分別性之下",
    "X55n0904_001:0510b05": "一切種智之異義分別依他更互相生",
    "X55n0904_001:0510b06": "分別依他異體同體見思迷事無明迷理",
    "X55n0904_001:0510b07": "若望中道智還成障大小宗計五識不同",
    "X55n0904_001:0510b08": "小乘計五識起三心大乘不別立五識分別",
    "X55n0904_001:0510b09": "大乘五識意識之異",
    "X55n0904_001:0510b10": "小乘五識五意識第六意識之異",
    "X55n0904_001:0510b11": "大小計五識五識意第六識二異",
    "X55n0904_001:0510b12": "輔行五識五意未屬煩惱等文",
    "X55n0904_001:0510b13": "五識五意識第六識體全同",
    "X55n0904_001:0510b14": "止觀揀境不簡諸識",
    "X55n0904_001:0510b15": "大文第三明止觀體狀之下",
    "X55n0904_001:0510b16": "界內外之事三惑三諦能所迷",
    "X55n0904_001:0510b17": "三性分對三諦二義依他分別二性止觀",
    "X55n0904_001:0510b18": "真實性止觀台岳用與名異義同",
    "X55n0904_001:0510b19": "三諦者天然性德解行一途",
    "X55n0904_001:0510b20": "一生說三諦名一性說空中名",
    "X55n0904_001:0510b21": "一性說中道名心佛眾生內外",
    "X55n0904_001:0510b22": "依正內外",
    "X55n0904_001:0510b23": "卷第五",
    "X55n0904_001:0510b24": "初約分別性止觀從假入空分對止觀",
    "X55n0904_001:0510c01": "觀見思假是假觀空假二觀不分前後",
    "X55n0904_001:0510c02": "空假二觀分於前後入空前假觀是出假方便",
    "X55n0904_001:0510c03": "南岳天台止觀異相流轉生死之因由",
    "X55n0904_001:0510c04": "以虗相為理大小之異小乘無明虗相為空",
    "X55n0904_001:0510c05": "圓教虗相為空圓談之幻",
    "X55n0904_001:0510c06": "一性之言亦通餘教唯圓教之一性",
    "X55n0904_001:0510c07": "導達迷圓理之學者性相二空",
    "X55n0904_001:0510c08": "釋約依他性止觀界外塵沙無明之異",
    "X55n0904_001:0510c09": "妄業二義釋約真實性止觀",
    "X55n0904_001:0510c10": "今三性止觀與中道破徧會同",
    "X55n0904_001:0510c11": "真實性二無為體二義空中二體二無二也",
    "X55n0904_001:0510c12": "空中還成虗假無無性",
    "X55n0904_001:0510c13": "無真性心外無法之兩向",
    "X55n0904_001:0510c14": "止觀二門意歸雙行三無性過德之三義",
    "X55n0904_001:0510c15": "分別無相性依他無生性",
    "X55n0904_001:0510c16": "真實無性性二義妄立非妄立諦",
    "X55n0904_001:0510c17": "大乘止觀屬圓頓以依他名分別二義",
    "X55n0904_001:0510c18": "除實性有二意除情不除法異解正義",
    "X55n0904_001:0510c19": "釋二約喻明體狀之下修性空中體同義異",
    "X55n0904_001:0510c20": "二明清淨三性止觀之下如是二字為實十法為權",
    "X55n0904_001:0510c21": "三諦為權一諦為實三諦一諦二而不二",
    "X55n0904_001:0510c22": "三一而分不分不分而分三一相即之二義",
    "X55n0904_001:0510c23": "釋明分別止觀之下表彰",
    "X55n0904_001:0510c24": "佛現虗相生執為實自心所作之二義",
    "X55n0904_001:0511a01": "釋依他性觀之下三身四土對自他",
    "X55n0904_001:0511a02": "釋真實性止觀之下佛現情事非凡迷",
    "X55n0904_001:0511a03": "眾生得用失體料簡差無差",
    "X55n0904_001:0511a04": "無障礙別性",
    "X55n0904_001:0511a05": "諸佛離情何名異事之異解",
    "X55n0904_001:0511a06": "情之所起全由性具破具性之說",
    "X55n0904_001:0511a07": "生佛體同何佛成生不成不知生佛同無由成佛",
    "X55n0904_001:0511a08": "料簡有非有應化之異",
    "X55n0904_001:0511a09": "智諦身能顯所顯所成",
    "X55n0904_001:0511a10": "唯識今家識轉成智等之異",
    "X55n0904_001:0511a11": "法身為塵相法身有色無色",
    "X55n0904_001:0511a12": "法身有相無相異解正義法身得名",
    "X55n0904_001:0511a13": "凡有名字用義順逆二修",
    "X55n0904_001:0511a14": "一法身為修為性法身之稱得由之異",
    "X55n0904_001:0511a15": "性性無名非受啞法乎於體假名非強名",
    "X55n0904_001:0511a16": "俗有三名不思議俗三義",
    "X55n0904_001:0511a17": "三祇通大小別教無隨緣",
    "X55n0904_001:0511a18": "圓取波水即別取波水本幻術與神通不同",
    "X55n0904_001:0511a20": "大乘止觀法門宗圓記條箇(終)",
    "X55n0904_001:0511b03": "大乘止觀法門宗圓記卷第一并序",
    "X55n0904_001:0511b05": "東掖白蓮釋　了然　述",
    "X55n0904_001:0511b06": "思議匪及者謂之性。形數可辨者謂之情。性則覺",
    "X55n0904_001:0511b07": "之真源。情則迷之妄本。以覺覺迷故至於非覺非",
    "X55n0904_001:0511b08": "不覺。以迷迷覺故致于有迷有不迷。將使返其情",
    "X55n0904_001:0511b09": "而寂於性者謂之止。則非覺非不覺。有迷有不迷。",
    "X55n0904_001:0511b10": "皆不得而名。及夫據其性而照於情者謂之觀。則",
    "X55n0904_001:0511b11": "有迷有不迷。非覺非不覺。悉可以而狀。寂焉照焉。",
    "X55n0904_001:0511b12": "體焉用焉。止焉觀焉。本焉末焉。皆不可而思議焉。",
    "X55n0904_001:0511b13": "吾佛釋迦持此道而莊嚴之。謂之定慧。依此道而",
    "X55n0904_001:0511b14": "開示之。謂之知見。吾祖南嶽括此道而驚其所悟。",
    "X55n0904_001:0511b15": "謂之分別．依他．真實之三性。吾祖天台據此道而",
    "X55n0904_001:0511b16": "要其所入。謂之真空．俗有．中道之三諦。或二也或",
    "X55n0904_001:0511b17": "三也。或總也或別也。無非一性。常異常同。天然之",
    "X55n0904_001:0511b18": "妙法也。所以息則纖塵絕朕。動則萬象揄揚。來不",
    "X55n0904_001:0511b19": "知其自誰。去不究其何適。取則便散。捨則便昏。其",
    "X55n0904_001:0511b20": "欲即達。涼池高安秘藏是真心要。是曰大乘。無過",
    "X55n0904_001:0511b21": "南嶽所示法門者矣。是以假設賓主內外。別其正",
    "X55n0904_001:0511b22": "邪。精示靜明廣略。因其利鈍。名雖通衍。旨必在圓。",
    "X55n0904_001:0511b23": "今有因緣。惟宗圓旨直記義理云爾。時大宋宣和",
    "X55n0904_001:0511b24": "三年歲次辛丑十二月初一日敘。",
    "X55n0904_001:0511c01": "問。序中云。今有因緣直記義理者。未審有何因緣。答。",
    "X55n0904_001:0511c02": "凡有十意。一欲會天台所說止觀與師不殊故。二欲",
    "X55n0904_001:0511c03": "知天然妙體惟一性故。三欲使解了本覺之法尚屬",
    "X55n0904_001:0511c04": "用故。四欲令曉性德善惡體屬修故。五為了知修惡",
    "X55n0904_001:0511c05": "當體法是情故。六為明佛所起惡用不異修故。七為",
    "X55n0904_001:0511c06": "證今立理由事差權因實妙。顯非師心有承稟故。八",
    "X55n0904_001:0511c07": "為自備忽忘易尋討故。九為呈露所解恐有迷錯。求",
    "X55n0904_001:0511c08": "刪削故。十為利同學直入觀道故。",
    "X55n0904_001:0511c09": "其題稱大乘止觀法門者。大是無外之名。乘以運載",
    "X55n0904_001:0511c10": "為義。大有待絕。乘有修性。相待說大。始自世間終藏．",
    "X55n0904_001:0511c11": "通．別皆名為小。惟圓為大。若絕待者即彼偏小全是",
    "X55n0904_001:0511c12": "圓大。此二乃是法界法爾。常待常絕不可思議。非大",
    "X55n0904_001:0511c13": "非小目之為大。亦得云大名不可思議。即法界全體",
    "X55n0904_001:0511c14": "也。全此之大起而為修。運載行人證體證用。此修即",
    "X55n0904_001:0511c15": "性。此性即修。法界法爾常脩常性不可思議。非運非",
    "X55n0904_001:0511c16": "載目之為乘。又大即是人。乘即是法。如十二門論云。",
    "X55n0904_001:0511c17": "諸佛最大。是乘能至。故名大乘。觀音．得大勢．文殊．彌",
    "X55n0904_001:0511c18": "勒菩薩等大士所乘故名大乘。又大乘者。由一性之",
    "X55n0904_001:0511c19": "法天然具三。謂體．相．用。此三即性。故名為大。以此三",
    "X55n0904_001:0511c20": "大而為所乘故名大乘。如起信中約此三大釋大乘",
    "X55n0904_001:0511c21": "義。此之三大即南嶽所用分別．依他．真實三性。故下",
    "X55n0904_001:0511c22": "文云。真心是體。本識是相。六七等識是用。此三即天",
    "X55n0904_001:0511c23": "台理隨得三。且體大者乘其止以自利。用大者乘其",
    "X55n0904_001:0511c24": "觀以利人。相大者該乘自他或惟在自。故此大乘即",
    "X55n0904_001:0512a01": "止觀也。",
    "X55n0904_001:0512a02": "所云止體觀用者。如下文云。心體平等。離一切相。即",
    "X55n0904_001:0512a03": "是寂義。體具違順二用。即是用義。是故修習止行即",
    "X55n0904_001:0512a04": "能除滅虗妄紛動。令此心體寂靜離相。即為自利。修",
    "X55n0904_001:0512a05": "智觀行令此心用顯現繁興。即為利他。",
    "X55n0904_001:0512a06": "問。止對解脫。義屬化他。觀對般若。理當自行。今何不",
    "X55n0904_001:0512a07": "同。答。解脫有三。若取方便乃是於用。今取真性。般若",
    "X55n0904_001:0512a08": "亦三。若取實相乃是於體。今取文字。又般若照事則",
    "X55n0904_001:0512a09": "為用。般若照性則為體。今取照事。解脫據性則為體。",
    "X55n0904_001:0512a10": "解脫於事則為用。今取據性。由一性是理體。十界是",
    "X55n0904_001:0512a11": "事用。般若解脫是理體中所具之德。此德從性則為",
    "X55n0904_001:0512a12": "體。從事則為用。今取解脫之德解縛得脫。寂然從性",
    "X55n0904_001:0512a13": "則為體。般若之德照暗得明。觀達於事則為用。如輔",
    "X55n0904_001:0512a14": "行云。止體寂故即是法身。觀體用故即是般若。即此",
    "X55n0904_001:0512a15": "止觀功能可以入道。故稱法門。法者或訓軌則。今訓",
    "X55n0904_001:0512a16": "功能。據下文釋法身云法者功能也。",
    "X55n0904_001:0512a17": "以止觀功能即門者。門有多義。一者能通。非但通入",
    "X55n0904_001:0512a18": "亦乃通出。入則見王。出則為民。故入止出觀。又門者",
    "X55n0904_001:0512a19": "能禁。非但禁內亦乃禁外。禁外是觀。故文云不入涅",
    "X55n0904_001:0512a20": "槃。禁內是止。故文云不住生死。又能通是開門。能禁",
    "X55n0904_001:0512a21": "是閉門。開門是觀。閉門是止。或閉門是觀。開門是止。",
    "X55n0904_001:0512a22": "上皆從德。若過德對論止觀家門者出入。乃以入止",
    "X55n0904_001:0512a23": "觀為門。出則屬於昏散。內外開閉例出入說。",
    "X55n0904_001:0512a24": "南嶽者。衡山荊州也。思大禪師者。諱慧思。姓李氏。項",
    "X55n0904_001:0512b01": "城武津人。因讀妙勝定經歎禪功德。便爾發心。遂依",
    "X55n0904_001:0512b02": "文師稟受禪法。初化嵩陽學徒日盛。知齊祚將滅。空",
    "X55n0904_001:0512b03": "聲告云。可往武當南嶽入道。遂至光州。值梁孝元傾",
    "X55n0904_001:0512b04": "覆。權止大緣蘇。數年後徑往南嶽。即陳癈帝光大二",
    "X55n0904_001:0512b05": "年歲次戍子六月二十二日也。棲隱南嶽凡十年。至",
    "X55n0904_001:0512b06": "宣帝大建九年歲次丁酉六月二十二日終于南嶽。",
    "X55n0904_001:0512b07": "德行備如本傳。",
    "X55n0904_001:0512b08": "曲授者。委悉逗於前機也。心要者。一念總於眾德也。",
    "X55n0904_001:0512b09": "南嶽著述止觀法門。不宰筆削之功。故不出名。以後",
    "X55n0904_001:0512b10": "人傳習恐失無由。故存此目。",
    "X55n0904_001:0512b11": "注辭凡有三節。初示修處。乃指下文第三大章止觀",
    "X55n0904_001:0512b12": "體狀也。雖依止中兩處亦有體狀之語。非今所指。次",
    "X55n0904_001:0512b13": "示開解。即通指一部。例如摩訶止觀皆云信行圓乘。",
    "X55n0904_001:0512b14": "第三令人尊文重教。釋正文中準釋經論皆分三分。",
    "X55n0904_001:0512b15": "今以初問至為汝說之為序分。從所言止者至止觀",
    "X55n0904_001:0512b16": "作用訖文為正宗。從凡禮佛至終卷為流通。若自就",
    "X55n0904_001:0512b17": "正宗義分三分者。以略示止觀為序分。從止觀依止",
    "X55n0904_001:0512b18": "至斷得為正宗。由止觀依止至體狀是自行之因。斷",
    "X55n0904_001:0512b19": "得乃自行之果。故皆屬正宗。止觀作用乃是利他。故",
    "X55n0904_001:0512b20": "屬流通。又略示至止觀境界皆是序分。由開解故。止",
    "X55n0904_001:0512b21": "觀體狀與斷得乃屬正宗。由正立行故。今依初序分。",
    "X55n0904_001:0512b22": "對於諸文但有別序由起而無通序。於今別序由起",
    "X55n0904_001:0512b23": "中自有通別。初通。由起有問有答問二。初敘意。有法",
    "X55n0904_001:0512b24": "有喻。",
    "X55n0904_001:0512c01": "稟性斯質者。言其所賦。託修異焉者。言其所習。匠有",
    "X55n0904_001:0512c02": "殊雕者。喻託修之異。器成不一者。喻稟性斯質。性隨",
    "X55n0904_001:0512c03": "習變。猶器遂工成。荊溪云。匠者成物也。器之工師也。",
    "X55n0904_001:0512c04": "二。吾聞下。正問。先敘所稟大德洞理。敘解鑒宗。敘行",
    "X55n0904_001:0512c05": "究竟。元廓者。乃頓極幽通之理行也。故以策修者。問",
    "X55n0904_001:0512c06": "於元廓之宗。冀聞正法者。問於究竟之理。答中云幼",
    "X55n0904_001:0512c07": "染緇風者。南嶽為兒童時因夢梵僧勸令入道。又數",
    "X55n0904_001:0512c08": "夢僧訓以齊戒。逐出家焉。少餐道味者。時見朋類誦",
    "X55n0904_001:0512c09": "法華經。情深樂重因而習誦。并發於心求稟禪法。但",
    "X55n0904_001:0512c10": "下愚等。乃示謙德。既以行理為謙。則知前問宗即是",
    "X55n0904_001:0512c11": "行。莫知何說者。以問意猶通。未聞指的大乘行法故",
    "X55n0904_001:0512c12": "也。",
    "X55n0904_001:0512c13": "成別由序。的欲聞修大乘行法。故成別也。於中為四。",
    "X55n0904_001:0512c14": "初。再請。奉持不遺者。下迷承於上覺曰奉。妄念秉於",
    "X55n0904_001:0512c15": "真修曰持。是此奉持不敢遺忘。須約名等五即辨之。",
    "X55n0904_001:0512c16": "究竟即中亦奉持者。如御車達到猶名為車。此之五",
    "X55n0904_001:0512c17": "即乃是外人未聞修前。天然性體本自奉持。非適今",
    "X55n0904_001:0512c18": "也。但日用不知。故有斯請。二。沙門許說二。初述贊。發",
    "X55n0904_001:0512c19": "心樂聞尚過二乘者。以二乘人於菩薩法全無一念",
    "X55n0904_001:0512c20": "好樂之心。況行為耶。然此大心實為難發。以諸眾生",
    "X55n0904_001:0512c21": "莫不皆因為於自己。起貪嗔癡背大道心。縱脫六趣",
    "X55n0904_001:0512c22": "而沉空寂。今發此心是故超勝。又復須知。稱性發心",
    "X55n0904_001:0512c23": "方異偏教諸菩薩爾。二許說。行法為三。先示其行有",
    "X55n0904_001:0512c24": "威德之功。故云雖發勝心要藉行成。其德成即是證。",
    "X55n0904_001:0513a01": "發心是解。依解立行。由行證德。解行證三闕一不可。",
    "X55n0904_001:0513a02": "今欲談行故示成德。二但行法下。通指行門。大率言",
    "X55n0904_001:0513a03": "之乃有萬行。故云非一。三今且下。別示止觀。由經論",
    "X55n0904_001:0513a04": "中多明止觀二法。為子略說者。一行有萬差。今略惟",
    "X55n0904_001:0513a05": "談止觀二法。二止觀二門經論廣備。今乃略說。依此",
    "X55n0904_001:0513a06": "修習不離當念。於即生中可以成德。三外人下。受旨。",
    "X55n0904_001:0513a07": "目利兼人得法報恩。正是菩提之心行也。四沙門下。",
    "X55n0904_001:0513a08": "誡聽。諦聽善攝者。思念不亂。持此一心入語義中。如",
    "X55n0904_001:0513a09": "此之人故可為說。",
    "X55n0904_001:0513a10": "二正宗中。初略說二。初止。謂知一切諸法者。即染淨",
    "X55n0904_001:0513a11": "緣起諸法也。從本以來至不生不滅者。即真實性。但",
    "X55n0904_001:0513a12": "以虗妄至非有而有者。即分別性。然彼有法至體無",
    "X55n0904_001:0513a13": "分別者。即依他性。又不生不滅等是總示三性。從但",
    "X55n0904_001:0513a14": "以虗妄至而有。是分別性。從然彼有法有即非有。是",
    "X55n0904_001:0513a15": "依他性。惟是一心體無分別。是真實性。然此二向者。",
    "X55n0904_001:0513a16": "初義由依他性中所論止者正是有即非有。非有之",
    "X55n0904_001:0513a17": "法即是一心不生不滅乃名為止。故下文中依他性",
    "X55n0904_001:0513a18": "止乃云惟是一心所現有即非有本自無生今即無",
    "X55n0904_001:0513a19": "滅。如是緣心遣相。知相本無。與今惟是一心體無分",
    "X55n0904_001:0513a20": "別。其意大同。次義由下文於真實性中論止。乃云淨",
    "X55n0904_001:0513a21": "心之體常無分別。又云知彼一心之體不可分別。即",
    "X55n0904_001:0513a22": "與今云體無分別其義亦同。問。如何以不生不滅為",
    "X55n0904_001:0513a23": "總。答。三性通說皆有此理。如清凉云。求偏計相不可",
    "X55n0904_001:0513a24": "得故不生。能顯無相性故不滅。推緣起故不生。能顯",
    "X55n0904_001:0513b01": "無生性故不滅。圓成性非妄心境故不生。聖智所證",
    "X55n0904_001:0513b02": "故不滅。廣如彼文。又將三性對論不生不滅等。作是",
    "X55n0904_001:0513b03": "觀者。今文說止而云觀(平聲)。者當知觀(法聲)義有通有別。",
    "X55n0904_001:0513b04": "今取止觀通皆名觀。如奢摩他觀．毗鉢舍那觀。能令",
    "X55n0904_001:0513b05": "妄念不流者。分別性中執實妄念。依他性中虗相妄",
    "X55n0904_001:0513b06": "念。真實性中執無妄念。此三妄念各以不流。故名為",
    "X55n0904_001:0513b07": "止。由今略示。則總下文三性義理。",
    "X55n0904_001:0513b08": "次明觀中知本不生今不滅者。即真實性。從而以心",
    "X55n0904_001:0513b09": "性至世用者。即依他性。猶如幻夢非有而有。即分別",
    "X55n0904_001:0513b10": "性。亦可猶如幻夢等乃喻依他性。其分別性攝在依",
    "X55n0904_001:0513b11": "他有之一字。若以此有為虗有。即依他性。若執此有",
    "X55n0904_001:0513b12": "為實有。即分別性。故略說觀中亦該三性。應知三性",
    "X55n0904_001:0513b13": "論觀。分別以實有為體。依他以幻有為體。真實以無",
    "X55n0904_001:0513b14": "前二性為體。三性論止。分別息實有為體。依他息幻",
    "X55n0904_001:0513b15": "有為體。真實息無性為體。大位若此。委如下文。",
    "X55n0904_001:0513b16": "二外人下。廣說二。初請解。由識發解昧必因識微。故",
    "X55n0904_001:0513b17": "聞要略不能開悟。再求方便委曲開示。",
    "X55n0904_001:0513b18": "沙門下。再許廣說二。初標章。作五番建立者。不無生",
    "X55n0904_001:0513b19": "起。先明依止者。即指平等一性為一切法之所依止。",
    "X55n0904_001:0513b20": "以諸眾生迷此一性而起妄想。故有分別依他境界。",
    "X55n0904_001:0513b21": "對此迷妄而示真性。故有真實境界。境界既興。指為",
    "X55n0904_001:0513b22": "所觀。就此所觀。當辯能觀止觀體狀。既修止觀。因圓",
    "X55n0904_001:0513b23": "果成。故有斷德。既然證果。合當利物。故有作用。若以",
    "X55n0904_001:0513b24": "此五會同摩訶止觀十章者。作用同起教。斷德同果",
    "X55n0904_001:0513c01": "報。體狀同止觀。境界．依止同前六章。",
    "X55n0904_001:0513c02": "二就第一下解釋。文自為五。初止觀依止三。初標列。",
    "X55n0904_001:0513c03": "復作三門者。初乃定體。體謂一性。二乃論功。由此一",
    "X55n0904_001:0513c04": "性是諸法本。況復能具寂用二德。故須依止。三乃辨",
    "X55n0904_001:0513c05": "修。欲修止觀還以何法。依止一性而修習之。如下文",
    "X55n0904_001:0513c06": "云以意識依止此心修行止觀。意識者乃發觀之始",
    "X55n0904_001:0513c07": "心也。又何所依止者。正示所觀不思議境也。何故依",
    "X55n0904_001:0513c08": "止者。顯能觀觀即境為觀。故依止此心也。何者。以此",
    "X55n0904_001:0513c09": "淨心是諸法本。心外無法。即境為觀。不同近物有能",
    "X55n0904_001:0513c10": "所也。以何依止者。起觀之心即第六識。境觀雖融麤",
    "X55n0904_001:0513c11": "或尚在。故指意識為能依止。圓詮識是無分別智。斯",
    "X55n0904_001:0513c12": "亦可云能觀觀智即無明是。",
    "X55n0904_001:0513c13": "二初明下正釋。文自為三。初何所依止二。初標。二謂",
    "X55n0904_001:0513c14": "依下釋有總有別。總中云。謂依止一心者。即平等一",
    "X55n0904_001:0513c15": "性也。然此一性即三千性。此三千性不可遠求。乃是",
    "X55n0904_001:0513c16": "行者現前一念。指此一念即是一性。故為依止而修",
    "X55n0904_001:0513c17": "止觀。次別釋二。初標科。一出眾名等者。由此一性具",
    "X55n0904_001:0513c18": "含體德。故使經論有諸異名。依名釋義約義辨體遂",
    "X55n0904_001:0513c19": "有三章。二初出下正釋。文自為三。初出眾名二。次辯",
    "X55n0904_001:0513c20": "下釋名義三。初釋二。初標二。問下正釋。文自為七。",
    "X55n0904_001:0513c21": "初釋自性清淨心二。初問。自性非無明。他性清淨殊",
    "X55n0904_001:0513c22": "無明染濁心異無明不覺。當知此心本來無名。因有",
    "X55n0904_001:0513c23": "無明故此名起。二答二。初釋二。初釋淨又二。初總示",
    "X55n0904_001:0513c24": "此心至故名為淨者。染法覆性。其性常淨。問。或謂別",
    "X55n0904_001:0514a01": "教性體常淨。不即染故。圓教性體以即染故。不云常",
    "X55n0904_001:0514a02": "淨。應顯今文是別非圓耶。答。須知圓中有即有離。約",
    "X55n0904_001:0514a03": "無明以言心性。不得不離。約心性以言無明。不得不",
    "X55n0904_001:0514a04": "即。但以圓教約即論離。異別定離始終常淨。二何以",
    "X55n0904_001:0514a05": "下釋其所以。謂以無明體是無法者。所言體者。有隨",
    "X55n0904_001:0514a06": "名辨體。克實論體。若隨名辨體者。既有無明之名。名",
    "X55n0904_001:0514a07": "下必有無明當體。乃以虗妄而為其體。若克實論體",
    "X55n0904_001:0514a08": "者。無明但有所依性體。自無實體。惟有名相曰無明",
    "X55n0904_001:0514a09": "爾。何者。由無明全以法性為體。故無自體。如流以水",
    "X55n0904_001:0514a10": "為體。但有其相謂之流耳。故下文云。二種無明本自",
    "X55n0904_001:0514a11": "無體。惟以淨心為體。輔行云。故昏散之名。名無實體。",
    "X55n0904_001:0514a12": "還以寂照而為其性。問。云法性無體可乎。答。義不一",
    "X55n0904_001:0514a13": "途。若以平等性體。非法性。非無明。故無明法性但有",
    "X55n0904_001:0514a14": "二名。二俱無體。如輔行云。二法無體但有假名。良由",
    "X55n0904_001:0514a15": "無明法性本無名字。為對緣故假立二名。實無自體。",
    "X55n0904_001:0514a16": "若以平等一性為真。全真而為妄體。故無明無體。此",
    "X55n0904_001:0514a17": "如今文。若以理無所存全是於事者。故法性無體。如",
    "X55n0904_001:0514a18": "輔行云。見依無明。無明依法性。法性無所依。何者。法",
    "X55n0904_001:0514a19": "性無體。全是無明。然復須曉。若以究竟克實論之。法",
    "X55n0904_001:0514a20": "性無體者非無當體。但法性外無所依爾。故下文云。",
    "X55n0904_001:0514a21": "非謂空無心體。無明無體者。非無所依。但以虗妄無",
    "X55n0904_001:0514a22": "當體爾。或曰。無明無所依者。別以惑窮。圓約性即。",
    "X55n0904_001:0514a23": "二釋真如二。初問。二答三。初正釋二。初約離義各明",
    "X55n0904_001:0514a24": "二字。初真次如。真中有二。一者對偽名真。由一切法",
    "X55n0904_001:0514b01": "而無自體。乃以淨心而為其體。既無自體。皆悉虗偽。",
    "X55n0904_001:0514b02": "以此顯心即名為真。二又復下。自就淨心克體名真。",
    "X55n0904_001:0514b03": "由此淨心。既非生滅乃無增減。故名為真。又云。諸法",
    "X55n0904_001:0514b04": "以虗妄因緣而有生滅之相者。故知無明只有其相",
    "X55n0904_001:0514b05": "而實無體。二三世諸佛下。約離釋如。由離凡聖差別",
    "X55n0904_001:0514b06": "異相。無異稱如。如即同也。體一故同。非竝為同。無相",
    "X55n0904_001:0514b07": "稱如。如即空也。元妙故空。非斷為空。二又真下。約即",
    "X55n0904_001:0514b08": "義合示真如二字為二。初顯是。指一切法當處真如",
    "X55n0904_001:0514b09": "惟是一心。次若心下揀非。乃揀偏邪。以心外故異而",
    "X55n0904_001:0514b10": "不同。以有法故相而不空。由失真實遂生異相。故非",
    "X55n0904_001:0514b11": "真如。",
    "X55n0904_001:0514b12": "二是故下引證。別證離義。故離言說。名字心緣。若證",
    "X55n0904_001:0514b13": "即義。應引論云。此真如體。無有可遣。以一切法悉皆",
    "X55n0904_001:0514b14": "真故。亦無可立。以一切法皆同如故。亦可今文通證",
    "X55n0904_001:0514b15": "即義。由一切法即是一心。心外無法。故不可以言．字．",
    "X55n0904_001:0514b16": "心三之所思議言說。心緣別對心口。名字乃通或心",
    "X55n0904_001:0514b17": "思名字。或口說名字。又言說是實法名字。屬假名故。",
    "X55n0904_001:0514b18": "智者云。離言說妄想者。不可思議也。離文字者。雖假",
    "X55n0904_001:0514b19": "名也。畢竟平等。至不可破壞者。藏師以此三句展轉",
    "X55n0904_001:0514b20": "相釋。惟是一心者。結歸法體。今且畢竟平等者空也。",
    "X55n0904_001:0514b21": "無有變異者假也。不可破壞者中也。此三即一。故云",
    "X55n0904_001:0514b22": "惟是一心。名真如也。亦可以此四句對於四德。問。一",
    "X55n0904_001:0514b23": "心與真如為同為異。若云同者。起信約一心分二門。",
    "X55n0904_001:0514b24": "於二門中乃有真如并於生滅。一心是總。真如是別。",
    "X55n0904_001:0514c01": "若云異者。今文何云惟是一心故名真如。答。體同義",
    "X55n0904_001:0514c02": "異。真如只一故云體同。而有差別真如。平等真如。故",
    "X55n0904_001:0514c03": "言義異。且平等真如即同一心。差別真如既對生滅。",
    "X55n0904_001:0514c04": "故一心是總。真如是別。何者。天然一性非真非妄。不",
    "X55n0904_001:0514c05": "得而名。此則平等也。以眾生迷故。見有生滅。因對生",
    "X55n0904_001:0514c06": "滅即指一性而謂真如。此則差別也。差別真如既指",
    "X55n0904_001:0514c07": "一性為名。故此平等亦名真如。斯乃名從差別而得。",
    "X55n0904_001:0514c08": "體自平等而彰。以差別而名平等。故平等亦名真如。",
    "X55n0904_001:0514c09": "故使今文以一心為真如也。以平等而即差別。故差",
    "X55n0904_001:0514c10": "別亦名總一。故使起信釋二門中真如門云。心真如",
    "X55n0904_001:0514c11": "者即是一法界大總相法門體也。然起信辨真如。正",
    "X55n0904_001:0514c12": "在別相二門中明。今文辨真如。正就止觀依止平等",
    "X55n0904_001:0514c13": "總相中說。此是義異也。由體一故。今文引起信之別",
    "X55n0904_001:0514c14": "而證依止之總。",
    "X55n0904_001:0514c15": "三釋佛性。初問。次答二。初正釋二。初約體釋。次約用",
    "X55n0904_001:0514c16": "釋。然體用之義凡五。一者過德三惑為用。三諦為體。",
    "X55n0904_001:0514c17": "二者自就三諦各有體用。則三諦俱體。三諦俱用。三",
    "X55n0904_001:0514c18": "約事理。則俗諦為用。空中為體。四約中邊。則空假為",
    "X55n0904_001:0514c19": "用。中道為體。五約亡照。則三諦為用。一性為體。智者",
    "X55n0904_001:0514c20": "云只約一眼而有五用。一眼豈非一圓常平等性體",
    "X55n0904_001:0514c21": "耶。五用豈非三諦俱照為用耶。今文該二。一者中邊。",
    "X55n0904_001:0514c22": "以法身佛性為體。以緣了佛性為用。二者亡照。以平",
    "X55n0904_001:0514c23": "等一性為體。以三種佛性為用。故下文云。若就心體",
    "X55n0904_001:0514c24": "法界用義以明覺者。此心體具三種大智。況三種智",
    "X55n0904_001:0515a01": "性即三佛性。又云。本覺之義是用。故顯前體。惟是總",
    "X55n0904_001:0515a02": "相一平等性。",
    "X55n0904_001:0515a03": "約體釋中三。初總答。以由心體非覺不覺。欲辨佛義。",
    "X55n0904_001:0515a04": "故因不覺遂名為覺。二研究二。初究性非不覺二。初",
    "X55n0904_001:0515a05": "問。次答二。初約淨不同染釋。淨若同染。滅染之時淨",
    "X55n0904_001:0515a06": "亦須滅。既染滅淨存。故知其淨不同於染。以顯淨心",
    "X55n0904_001:0515a07": "非是不覺。今文云。既是無明自滅淨心自存者。且智",
    "X55n0904_001:0515a08": "者云。無明破則無無明。對誰復論法性。若爾。無明滅",
    "X55n0904_001:0515a09": "合無淨心。今文何故無明自滅淨心自存耶。答。智者",
    "X55n0904_001:0515a10": "一向約即。今文即不妨離。淨心雖即無明。不妨無明",
    "X55n0904_001:0515a11": "自滅淨心自存。二又復下約染不同淨釋。染若同淨。",
    "X55n0904_001:0515a12": "在染之時已證淨心。今就染滅方證淨心。故知其染",
    "X55n0904_001:0515a13": "不同於淨。乃見淨心非是不覺。二究得名所從二。初",
    "X55n0904_001:0515a14": "問意者。何以不就淨心自體名之為覺。却對不覺名",
    "X55n0904_001:0515a15": "為覺耶。答二。初正答。平等性體本不可名。由對不覺",
    "X55n0904_001:0515a16": "強號為覺。名從對得。體自性彰。以體從名體亦名覺。",
    "X55n0904_001:0515a17": "以名從體名亦何名。二是故下引證。即楞伽經也。一",
    "X55n0904_001:0515a18": "切無涅槃者。單約法示。無有涅槃佛者。乃無因法而",
    "X55n0904_001:0515a19": "有覺也。無有佛涅槃者。乃無因覺而有法也。既無於",
    "X55n0904_001:0515a20": "覺則無不覺。何者。由謂覺者覺於不覺。今既無覺故",
    "X55n0904_001:0515a21": "無不覺。故即結云遠離覺所覺。所覺者即不覺也。若",
    "X55n0904_001:0515a22": "有若無有者。若有是有覺。若無有是無有覺。即屬不",
    "X55n0904_001:0515a23": "覺。是二悉俱離。則覺與不覺悉皆非故。又遠離覺所",
    "X55n0904_001:0515a24": "覺者。即能覺人。所覺法。人法有無皆不可得。所覺法",
    "X55n0904_001:0515b01": "者亦名不覺。但不同初釋以無明為不覺。",
    "X55n0904_001:0515b02": "二此即下約用釋二。初結前生後。二此心下正釋二。",
    "X55n0904_001:0515b03": "初約了因般若佛性四。初總示。此心體具三種大智",
    "X55n0904_001:0515b04": "者。華嚴經云。無一眾生而不具有如來智慧。但以妄",
    "X55n0904_001:0515b05": "執著而不得證。若離妄想。一切智．無師智．自然智．無",
    "X55n0904_001:0515b06": "礙智即得現前。經文云一切智者。乃是總示。其無師",
    "X55n0904_001:0515b07": "等即是三智。由心體即一性。以一性為能具。三種大",
    "X55n0904_001:0515b08": "智為所具。此三大智若次第敵對。無師智即一切智。",
    "X55n0904_001:0515b09": "自然智即道種智。無礙智即一切種智。若準法華文",
    "X55n0904_001:0515b10": "句。既以自然智為一切智。今無師智同佛之智慧是",
    "X55n0904_001:0515b11": "一切智。無礙智同如來智慧是道種智。中道一性自",
    "X55n0904_001:0515b12": "天而然。佛果既極即以無師。亦是畢竟空寂何有可",
    "X55n0904_001:0515b13": "師。由無礙故。故如可來。雖有三智不出自他道種化",
    "X55n0904_001:0515b14": "他餘二自行。本謂一性具足自他。斯之謂也。故以此",
    "X55n0904_001:0515b15": "心為覺性者。有體有用。以覺之一性為體。以三種之",
    "X55n0904_001:0515b16": "覺為用。此之三覺亦名三諦。亦名三性。由此三審實",
    "X55n0904_001:0515b17": "故稱諦。此三照明故稱覺。此三不改故稱性。乃一法",
    "X55n0904_001:0515b18": "異名也。",
    "X55n0904_001:0515b19": "二是故下對前平等一性以辨同異二。初標。次云何",
    "X55n0904_001:0515b20": "下辨二。初辨同。謂心體平等等者。三智一性。體一義",
    "X55n0904_001:0515b21": "異。今取體一故云同爾。何者。蓋此一性非迷非悟。如",
    "X55n0904_001:0515b22": "如無名。亦可強名號之為覺。眾生迷故而有三惑。對",
    "X55n0904_001:0515b23": "惑說覺。故此一覺而成三智。從義異故。一性是體。三",
    "X55n0904_001:0515b24": "智是用。由對惑說覺。故智成用。從體一故。此之三智",
    "X55n0904_001:0515c01": "即是一性而成其三。故言同也。二復云何下辨異。本",
    "X55n0904_001:0515c02": "覺者即一切種智。故云在凡名佛性也。出障名智慧",
    "X55n0904_001:0515c03": "佛者。即始覺也。乃該道種并一切智。又本覺者。性德",
    "X55n0904_001:0515c04": "三智也。故云亦名三種智。性出障名智慧佛者。始覺",
    "X55n0904_001:0515c05": "三智也。本即性德。始即修德。雖修性不同。故皆在用。",
    "X55n0904_001:0515c06": "此則愈見三法俱用一性為體。又云心體平等者。一",
    "X55n0904_001:0515c07": "者三法即一故平等。二者修性德一故平等。",
    "X55n0904_001:0515c08": "三廣釋。先須了知平等差別二性之義。然後通達南",
    "X55n0904_001:0515c09": "嶽始終所說之意。一者定體。言差別者體是情事。言",
    "X55n0904_001:0515c10": "平等者體是理性。二者相即。以事即性事亦平等。以",
    "X55n0904_001:0515c11": "性即事性亦差別。故有平等性差別性。平等事差別",
    "X55n0904_001:0515c12": "事。初約體用論差別性者。復有事性之性為差別性。",
    "X55n0904_001:0515c13": "如火熱水冷嗔惡喜善等事法性也。故大師引地持",
    "X55n0904_001:0515c14": "云。事法性者性差別故。空中理性即屬平等。此以空",
    "X55n0904_001:0515c15": "中體一為性。若以事即性。向來差別亦乃平等。如諸",
    "X55n0904_001:0515c16": "眾生在差別故。入火必燒入水必溺。佛見差別當處",
    "X55n0904_001:0515c17": "即性。故火不能燒水不能溺。乃至嗔喜常見一性。故",
    "X55n0904_001:0515c18": "令此事亦名平等。若以性即事。當知此性亦名差別。",
    "X55n0904_001:0515c19": "乃是火性水性嗔性喜性。此性不同前來事性。故性",
    "X55n0904_001:0515c20": "德之中有俗諦性者。亦名差別性也。或以差別性。性",
    "X55n0904_001:0515c21": "字為所具。今曰。差別是所具。性是能具。以所即能。故",
    "X55n0904_001:0515c22": "云差別性也。或以性具差別之法。云此法非情。今曰。",
    "X55n0904_001:0515c23": "差別之名本曰情事。從能具故。故云性德差別。非謂",
    "X55n0904_001:0515c24": "性德有差別法無差別情。上乃體用論二中邊。論者",
    "X55n0904_001:0516a01": "以緣了是差別性。以正因為平等性。三者緣了正三",
    "X55n0904_001:0516a02": "皆為差別。此中正因得差別名者。出對緣了說於正",
    "X55n0904_001:0516a03": "因。故使正因與緣了異。三法不同乃名差別。若以正",
    "X55n0904_001:0516a04": "因而即緣了。故此緣了與正因同。正因之體為是平",
    "X55n0904_001:0516a05": "等一性無差。是故三法一體無殊悉皆平等。問。何故",
    "X55n0904_001:0516a06": "偏云若以正因而即緣了。還可通云緣了而即正因",
    "X55n0904_001:0516a07": "不。答。克從法體。正因屬理。乃即之體也。緣了屬事。乃",
    "X55n0904_001:0516a08": "離之體也。以正因即故。故緣了亦即。緣了離故。故正",
    "X55n0904_001:0516a09": "因亦離。如荊溪云。正本不離。今加不即。本不離者由",
    "X55n0904_001:0516a10": "正因體。本屬即故則顯緣了。體本不即。今加不離。或",
    "X55n0904_001:0516a11": "謂不然。今復更引常與無常類而顯之。淨名疏云。問。",
    "X55n0904_001:0516a12": "種以能生為義。義符無常。性以不改為義。義符於常。",
    "X55n0904_001:0516a13": "此二義別。何得言符。答。緣了符種。不足致疑。但正因",
    "X55n0904_001:0516a14": "符種。義似有乖。此文正是克從法體上來。乃就理事",
    "X55n0904_001:0516a15": "對論差別平等。況此平等尚猶差別。應了事理。若即",
    "X55n0904_001:0516a16": "不即悉皆平等。不可分別。又復且就平等差別而為",
    "X55n0904_001:0516a17": "句法。若雙亦雙非。非此盡具。",
    "X55n0904_001:0516a18": "就文為二。初問智慧佛等者。智慧之法若對不覺而",
    "X55n0904_001:0516a19": "有覺者。此則屬修。然此之修既指平等心體為修。故",
    "X55n0904_001:0516a20": "又屬性。是以約修為問乃云能覺淨心。約性為問乃",
    "X55n0904_001:0516a21": "云淨心自覺。即下答文通此二問。是故修性皆得名",
    "X55n0904_001:0516a22": "覺。答三。初標示。雖言二義體無別者。覺於淨心者觀",
    "X55n0904_001:0516a23": "智也。淨心自覺者諦理也。諦觀義別。其體乃同。二此",
    "X55n0904_001:0516a24": "義下正釋二。初迷真起妄二。初正示二。初約根本。即",
    "X55n0904_001:0516b01": "界外三細也。心依熏變者。九識真心無明熏變。不覺",
    "X55n0904_001:0516b02": "自動者。若起信中一業二轉三現。今文一無明二妄",
    "X55n0904_001:0516b03": "想三境界。由取義進不開合。不同起信取動以動為",
    "X55n0904_001:0516b04": "業。今取不覺是無明也。動是妄想。即同起信業也。顯",
    "X55n0904_001:0516b05": "現者。即起信中能見相之轉也。虗狀者。即起信中現",
    "X55n0904_001:0516b06": "也。此二合為今文境界。然起信下文亦合轉現俱為",
    "X55n0904_001:0516b07": "境界。故云一切染因名為無明。妄心名為業識。妄境",
    "X55n0904_001:0516b08": "界所謂六塵。",
    "X55n0904_001:0516b09": "二虗狀下約枝末三。初承前起後。由境界緣起。後界",
    "X55n0904_001:0516b10": "內然虗狀境界。若次第分別即是界外因。根本不覺",
    "X55n0904_001:0516b11": "所起境界。依此境界起於枝末。不覺即有界內無明",
    "X55n0904_001:0516b12": "境界。此則二種境界不同。若克實為言祇一境界。從",
    "X55n0904_001:0516b13": "虗實辨。故分枝本。若以此境是虗。即屬界外。纔執此",
    "X55n0904_001:0516b14": "境為實。即是界內。境界既然。無明妄想亦復如是。祇",
    "X55n0904_001:0516b15": "一無明。以不了真實性故則曰根本。以不了依他性",
    "X55n0904_001:0516b16": "故則曰枝末。祇一妄想。以於真實性而起妄想。執有",
    "X55n0904_001:0516b17": "虗相名曰根本。以依依他性而起妄想。執有實相名",
    "X55n0904_001:0516b18": "曰枝末。然此枝本一體而異。復有二義。一者就事自",
    "X55n0904_001:0516b19": "辨。祇可云至本無末。不可云在末無本。如麤惑落後",
    "X55n0904_001:0516b20": "至細惑時是則亡。麤惑在時不可離細。以由麤惑迷",
    "X55n0904_001:0516b21": "心別無體故。二者以理融事。由此枝本同一淨心而",
    "X55n0904_001:0516b22": "為其體。故麤細因果徹至妙覺方為究盡。由五住二",
    "X55n0904_001:0516b23": "死不相離故。問。理融可然。前事自論。末不離本。為獨",
    "X55n0904_001:0516b24": "末惑。為通末果。答。亦通於果。如前所謂祇一境界從",
    "X55n0904_001:0516c01": "虗實辨。若以境界為虗則屬界外。豈非末不離本亦",
    "X55n0904_001:0516c02": "通於果。問。應了六道果報虗處即是界外。若爾。却使",
    "X55n0904_001:0516c03": "界外有六道虗報耶。答。體同事別。界外無六道之事。",
    "X55n0904_001:0516c04": "今取六道體虗義同界外虗果。二似識下示義二。初",
    "X55n0904_001:0516c05": "示三相。一無明。二妄想。三妄境。問。若以似識似色似",
    "X55n0904_001:0516c06": "塵之三。會此之三。如何分對。答。似識者該於無明．妄",
    "X55n0904_001:0516c07": "想之二。以似識不了為無明。以似識妄執為妄想。其",
    "X55n0904_001:0516c08": "似色似塵合為境界。問。色塵何殊。答。今文以正報為",
    "X55n0904_001:0516c09": "色。依報為塵。若以起信六麤會之。似識成無明。即智",
    "X55n0904_001:0516c10": "相至計名字相四麤也。由此四麤是惑染故。非業非",
    "X55n0904_001:0516c11": "報。無明成妄想。即第五麤起業相也。妄想成妄境。即",
    "X55n0904_001:0516c12": "第六麤業繫苦相也。彼開為六。今合為三。然起信中",
    "X55n0904_001:0516c13": "亦復自有存沒開合。先示九相。即三細六麤。次辯五",
    "X55n0904_001:0516c14": "意。即沒六麤中四但存三細智相相續。後辨六染於",
    "X55n0904_001:0516c15": "六麤中即沒五六合其三四。初由似識起無明。文云",
    "X55n0904_001:0516c16": "似識即六七識者。問。似識似塵之名。界內外耶。若云",
    "X55n0904_001:0516c17": "界內則屬實有。豈名為似。若云界外應指八識。何云",
    "X55n0904_001:0516c18": "六識。答。若從當分。妄執界內乃是實有。若從克實。而",
    "X55n0904_001:0516c19": "論諸境悉是虗相。今從克實以言。故召六七為似。文",
    "X55n0904_001:0516c20": "云不了知等者。今文正取能不了邊為無明也。二以",
    "X55n0904_001:0516c21": "不了下。由無明成妄想。正取能執為妄想也。三以為",
    "X55n0904_001:0516c22": "下由妄想成妄境。以為實事者。即所執之妄境也。",
    "X55n0904_001:0516c23": "二妄執下示熏心。所熏平等。能熏自殊。此所熏心與",
    "X55n0904_001:0516c24": "前根本淨心不異。",
    "X55n0904_001:0517a01": "次然似下約名相釋義。前但示義。惟云不了妄執實",
    "X55n0904_001:0517a02": "事。今指不了名曰無明。妄執名曰妄想。實事名曰境",
    "X55n0904_001:0517a03": "界。約此名相而申釋之。為二。初釋三相。初無明云迷",
    "X55n0904_001:0517a04": "境者。即迷事也。對於迷理而得此名。云緣中癡者。對",
    "X55n0904_001:0517a05": "因中癡而得此名。以述本覺無明為因而生三細。即",
    "X55n0904_001:0517a06": "因中癡也。以迷境界為緣而生六麤。即緣中癡也。由",
    "X55n0904_001:0517a07": "於虗境妄執為實。即是不了。成緣中癡。妄想妄境在",
    "X55n0904_001:0517a08": "文可見。二以果下種熏心。熏之為義。起信論云。如世",
    "X55n0904_001:0517a09": "間衣服實無於香。若人以香而熏習故則有香氣。然",
    "X55n0904_001:0517a10": "其論文且附事辨。本若實無。熏何得有。論明四種熏",
    "X55n0904_001:0517a11": "習。乃與今文至有詳略。不復對會。尋者可了。今則直",
    "X55n0904_001:0517a12": "就當文以釋為二。初各熏。凡有四法。一無明。二妄想。",
    "X55n0904_001:0517a13": "三妄境。四似識。問。向但有三。今何却四。答。向從合說。",
    "X55n0904_001:0517a14": "乃以似識合在無明并妄想中。故云似識。不了之義",
    "X55n0904_001:0517a15": "即是果時無明。似識妄執之義即是妄想。今從開說。",
    "X55n0904_001:0517a16": "是故別明。又虗狀之果有二不同。一者正報。二者依",
    "X55n0904_001:0517a17": "報。合而言之俱屬妄境。開而言之。依為境界。正為似",
    "X55n0904_001:0517a18": "識。文為三。初無明。云果時子時者。果子無明。本末而",
    "X55n0904_001:0517a19": "論。有各有對。若各論者。根本枝末各有獨顯為子。相",
    "X55n0904_001:0517a20": "應為果。并各以無明妄想之因為子。境界為果。若對",
    "X55n0904_001:0517a21": "論者。根本為子為始。迷未現境故。枝末為果。由從境",
    "X55n0904_001:0517a22": "界起妄執故。今取對論以分子果。以果等者。若依小",
    "X55n0904_001:0517a23": "乘義立熏種。但熏六識復成枝末。今從圓旨。熏於真",
    "X55n0904_001:0517a24": "心即成根本。此以枝果而生。本子亦名住地無明者。",
    "X55n0904_001:0517b01": "住地之言惟指根本。正從喻立。淨名疏云。此之四住",
    "X55n0904_001:0517b02": "非根本惑。如枝葉依樹而不依地。故界內身見有種",
    "X55n0904_001:0517b03": "種不同。不名一處亦非住地。又引勝鬘。無明住地其",
    "X55n0904_001:0517b04": "力最大。佛菩提智之所能斷。由以見思喻於枝葉。依",
    "X55n0904_001:0517b05": "無明幹但住於樹。而不住地。乃指無明而為住地。復",
    "X55n0904_001:0517b06": "有二義。一約界外四住。以見為能住。如樹。無明為所",
    "X55n0904_001:0517b07": "住。如他。總而名之曰住地也。如荊溪云。見為能住。無",
    "X55n0904_001:0517b08": "明是地。二以無明如樹。法性如地。故云住地。然得地",
    "X55n0904_001:0517b09": "名實從法性。例如無住雖通真妄。究實無住俱是於",
    "X55n0904_001:0517b10": "真。但以圓詮。真法即是妄源。源既匪殊妄亦無住。故",
    "X55n0904_001:0517b11": "荊溪云。法性即無住。無住即無明。無明亦無住。豈非",
    "X55n0904_001:0517b12": "的指無住乃是法性。由即無明。所以云亦。問。住地之",
    "X55n0904_001:0517b13": "名既取本感。六番窮原。前之四住何亦名之。答。此有",
    "X55n0904_001:0517b14": "二意。一者別教。界內非名。界外可目。二者圓教。六番",
    "X55n0904_001:0517b15": "窮原。從前推究雖次第由起。約後總答即當處同原。",
    "X55n0904_001:0517b16": "是以四住皆得地名。問。若以根本無明為住地。何稱",
    "X55n0904_001:0517b17": "無住。答。約即論離。與法性殊。故名住地。約離論即。與",
    "X55n0904_001:0517b18": "法性一。故名無住。此從法性為地。若就無明為地者。",
    "X55n0904_001:0517b19": "無明之地無住。為他所住。故名住地。問。界內見思不",
    "X55n0904_001:0517b20": "從圓旨。亦得稱為住地可乎。答。義亦通之。摩訶止觀",
    "X55n0904_001:0517b21": "云。愛即四住地也。亦能障智。然是異心之感。解感不",
    "X55n0904_001:0517b22": "俱。此文恐約當分。通住迷地。以名二妄想。小乘熏成",
    "X55n0904_001:0517b23": "事識。今成業識三妄境似識。小乘熏心依得得住。今",
    "X55n0904_001:0517b24": "成種子依八識住。文無似識者。合名似塵也。",
    "X55n0904_001:0517c01": "二然此下共熏二。初總示。前四法各熏者。言自分之",
    "X55n0904_001:0517c02": "功。今四法共熏者。論同藉之義。二何以下別示二。初",
    "X55n0904_001:0517c03": "枝末自論共。似識是報陰。無明是不了。妄想是能執。",
    "X55n0904_001:0517c04": "妄境是所執。此四和合熏於淨心。現虗狀果。二又復",
    "X55n0904_001:0517c05": "下根本論共二。初示義二。初因共成果。由前根本中",
    "X55n0904_001:0517c06": "云心依熏變不覺自動顯現虗狀。文中但語無明與",
    "X55n0904_001:0517c07": "業二法之因。兼似各熏。現虗狀果。今於二法復加種",
    "X55n0904_001:0517c08": "子。三法為因共熏淨心。現虗狀果。文為三。初示種子",
    "X55n0904_001:0517c09": "與無明共。乃有二義。一者種子依無明住故。二者種",
    "X55n0904_001:0517c10": "子若無。無明不能獨現果故。二若無下。無明與業識",
    "X55n0904_001:0517c11": "共。三若無業識下。種子與業識共。亦有二義。一者種",
    "X55n0904_001:0517c12": "子不能獨現果故。二者種子依業識住故。故云亦即",
    "X55n0904_001:0517c13": "自體不立。問。向枝末共熏。何有似識妄境而無種子。",
    "X55n0904_001:0517c14": "今根本共熏。何有種子而無似識妄境。答。此由附於",
    "X55n0904_001:0517c15": "枝本不同以辨義理。由種子無明始迷之時。依淨心",
    "X55n0904_001:0517c16": "起。不依似識。根本業識雖能現境。而不妄執虗境為",
    "X55n0904_001:0517c17": "實。是故根本不論此二為能熏也。枝末能熏不詮種",
    "X55n0904_001:0517c18": "子。是故不論。問。四法共熏既是枝末。何故成果稱虗",
    "X55n0904_001:0517c19": "狀耶。答。能熏附小。辨義成果。克實為言。二是故下。果",
    "X55n0904_001:0517c20": "中具因。文云似識似塵。虗妄者果中具因之種子也。",
    "X55n0904_001:0517c21": "無明者果中具因之無明也。妄執者果中具因之業",
    "X55n0904_001:0517c22": "識也。以還具二字通冠下文。由向以無明業識種子",
    "X55n0904_001:0517c23": "三因共成於果。故今果中還具三因。此則一向從根",
    "X55n0904_001:0517c24": "本說。亦可此文同上。承前起後。以境界緣起於界內",
    "X55n0904_001:0518a01": "似識至妄執等。",
    "X55n0904_001:0518a02": "二由此下對前結意。云略說者。一者略說不覺動故",
    "X55n0904_001:0518a03": "二法為因。而不詳說種子為因。二者略說顯現虗狀。",
    "X55n0904_001:0518a04": "而不詳說和合方現。三者略說由因成果。而不詳說",
    "X55n0904_001:0518a05": "果還具因。問。前何默略種子。答。且約初迷。未論種子。",
    "X55n0904_001:0518a06": "然種子之說且附權談。究實而言悉從性現。故經云。",
    "X55n0904_001:0518a07": "眾苦行業不可思議。",
    "X55n0904_001:0518a08": "二如是下結。如是果子相生者。一約枝本對論子果。",
    "X55n0904_001:0518a09": "初文承前界外虗狀。起後界內無明。即子生於果也。",
    "X55n0904_001:0518a10": "次釋枝末熏心中云。以果特無明熏心。故令心不覺",
    "X55n0904_001:0518a11": "等。即果生於子也。釋根本中云。是故虗狀中還具似",
    "X55n0904_001:0518a12": "識等。即復子生於果也。二約枝末各以因果而論子",
    "X55n0904_001:0518a13": "果。根本中果即虗狀之果。子即無明業識種子三法",
    "X55n0904_001:0518a14": "之因。由因成果。果還具因。即子能生果。果能生子也。",
    "X55n0904_001:0518a15": "枝末既以四法和合為因現虗狀果。即子生果也。若",
    "X55n0904_001:0518a16": "例根本。復於此果而具枝末四法之因。即果生於子。",
    "X55n0904_001:0518a17": "故通結云果子相生。",
    "X55n0904_001:0518a18": "二後遇下滅妄歸真二。初滅界內妄惑。二滅界外妄",
    "X55n0904_001:0518a19": "惑。釋成二覺。問。何故滅界外惑中方釋二覺。答。由從",
    "X55n0904_001:0518a20": "真起妄。義凡有三。一者雖有真妄二名。謂從真起妄。",
    "X55n0904_001:0518a21": "當處乃無能起所起。由真妄名殊其體一故。二者從",
    "X55n0904_001:0518a22": "法性真起無明妄。於所起之妄。不論枝本界外內異。",
    "X55n0904_001:0518a23": "由見思無明乃同體故。三者從中道實性性真起界",
    "X55n0904_001:0518a24": "外無明之妄。成依他性。復從無明之妄執虗為實。起",
    "X55n0904_001:0518b01": "界內見思之妄。成分別性。故滅妄歸真義亦有三。若",
    "X55n0904_001:0518b02": "依初義。無妄可滅無真可歸。若依次義。滅界內惑即",
    "X55n0904_001:0518b03": "滅界外。若依第三義。約圓竪入。初滅界內。位在住前",
    "X55n0904_001:0518b04": "未見實性。至滅界外方辨二覺。初滅界內妄惑二。初",
    "X55n0904_001:0518b05": "單就界內以論滅妄四。初遇友開解皆一等者。圓滅",
    "X55n0904_001:0518b06": "果惑。義殊前教。由知妄原。流自息滅。是故得云皆一",
    "X55n0904_001:0518b07": "心作。二聞此下依聞修觀。下分別性修觀中云。但能",
    "X55n0904_001:0518b08": "知境是虗。三若此下解成除障。無明惑也。妄想業也。",
    "X55n0904_001:0518b09": "妄境苦也。似解既成。除此三障。下分別性中止門除",
    "X55n0904_001:0518b10": "障云。實執止故即是能除。果時迷事無明并妄想等",
    "X55n0904_001:0518b11": "四。爾時下約智得益。下分別性得益中云。無塵智用",
    "X55n0904_001:0518b12": "隨心行故。即是得益。",
    "X55n0904_001:0518b13": "二雖然下對界外辨二惑同滅。一者以理融惑。二惑",
    "X55n0904_001:0518b14": "一體。若滅枝末。根本亦除。二者圓除末時必由先了",
    "X55n0904_001:0518b15": "本從性起。本相體虗。末妄為實。今亡執實云枝末除。",
    "X55n0904_001:0518b16": "除實執者由知本虗。即此之知是滅根本。故滅末時",
    "X55n0904_001:0518b17": "根本亦除。文為二。初直辨同滅二。初正示三。初無明。",
    "X55n0904_001:0518b18": "二妄想。三境界。於此三義各先論同。次則複疎。無明",
    "X55n0904_001:0518b19": "中初論同者。意顯枝末妄惑滅時根本亦除。何者。",
    "X55n0904_001:0518b20": "由迷虗相從一性起。有即非有。名存無明。今除末時",
    "X55n0904_001:0518b21": "乃能先了虗相即性。豈非亦除根本無明。文云雖然",
    "X55n0904_001:0518b22": "知境虗故說果時無明滅者。枝末除也。猶見虗相之",
    "X55n0904_001:0518b23": "有者。根本在也。有即非有至唯是一心者。若依此知",
    "X55n0904_001:0518b24": "能了無明。即是法性無明除也。以不知此理故亦名",
    "X55n0904_001:0518c01": "子時無明等者。今以不知而顯於知。若不知者是無",
    "X55n0904_001:0518c02": "明存。且今初心滅枝末。既知此理。豈非滅果亦除於",
    "X55n0904_001:0518c03": "子。次但細下複疎。若云同滅。何故向云果無明滅。故",
    "X55n0904_001:0518c04": "複疎云。但細於前迷事無明。故說果時無明滅耳。當",
    "X55n0904_001:0518c05": "知約解橫言二惑同滅。約位竪論先滅枝末。然雖解",
    "X55n0904_001:0518c06": "知無明有即非有。其如未證非有。尚見於有。問。解與",
    "X55n0904_001:0518c07": "位殊耶。答。解則如法圓融。位則隨情厚薄。若解隨情",
    "X55n0904_001:0518c08": "辨則解亦差殊。若位約法明則位亦頓等。今且奇情",
    "X55n0904_001:0518c09": "辨位就法論解。故對明之。云迷事無明者。對於迷理。",
    "X55n0904_001:0518c10": "然於惑法得事理名。其義非一。若以枝本各論。枝末",
    "X55n0904_001:0518c11": "中見為理惑。思為事惑。由見則邪計妄法之理。障於",
    "X55n0904_001:0518c12": "真理。思則貪癡散塵之事。障於定事。根本既名別見",
    "X55n0904_001:0518c13": "別思。則事理義例同枝末。若枝本對論。則知今文以",
    "X55n0904_001:0518c14": "見思為事。無明為理。且見思為事者。由迷無明虗狀",
    "X55n0904_001:0518c15": "而起。虗狀是事。故稱迷事。惑稱迷境。以由小乘云。此",
    "X55n0904_001:0518c16": "見思迷於真諦。大乘詮云。真俗二邊體是無明。故稱",
    "X55n0904_001:0518c17": "迷事。則顯根本迷於中實理性而起。故稱迷理。已上",
    "X55n0904_001:0518c18": "乃約二惑以辨。若通取三惑對論之義。則塵沙為事。",
    "X55n0904_001:0518c19": "二惑為理。淨名記云。以塵沙惑不障於理。四住障真。",
    "X55n0904_001:0518c20": "無明鄣中。又無明為理。二惑為事。淨名疏云。理惑者",
    "X55n0904_001:0518c21": "迷於中道。事惑者迷於二諦。法界惑也。又若三惑各",
    "X55n0904_001:0518c22": "論。皆通事理。且如見思不知當體是生死俗。故稱迷",
    "X55n0904_001:0518c23": "事。不了真諦故稱迷理無明。若迷空假。當體非智是",
    "X55n0904_001:0518c24": "障則名迷事。若迷中道故稱迷理。如大師云。二俱是",
    "X55n0904_001:0519a01": "迷。理為智障。又云。俱是迷事為智障塵沙。若迷神通",
    "X55n0904_001:0519a02": "化道即名迷事。若迷俗諦三昧故名迷理。又若從教",
    "X55n0904_001:0519a03": "以說。則藏別教惑為事。通圓教惑為理。由界內外即",
    "X55n0904_001:0519a04": "離不同。",
    "X55n0904_001:0519a05": "二又不下妄想。初論同。又不執虗狀為實故說妄想",
    "X55n0904_001:0519a06": "滅者。乃滅枝末事識妄想也。猶見有虗相謂有異心",
    "X55n0904_001:0519a07": "者。業識能執。謂此虗相與淨心異也。此執亦是妄想",
    "X55n0904_001:0519a08": "者。對於枝末故云亦是。亦名虗相者。枝末執實為相。",
    "X55n0904_001:0519a09": "今是虗相。對於不獨名為妄想。故云亦名。若依此義。",
    "X55n0904_001:0519a10": "猶有虗相妄執異心。則根本業識妄想不除。但今滅",
    "X55n0904_001:0519a11": "末妄想時。能解本識妄想虗相。皆是一性不異淨心。",
    "X55n0904_001:0519a12": "故二惑同除也。次複疎者。亦約位竪論。如向文意。",
    "X55n0904_001:0519a13": "三又此下境界。初論同。不知境即淨心。故使根相不",
    "X55n0904_001:0519a14": "一。斯則根本妄境不除。今除枝末妄境之時。亦同解",
    "X55n0904_001:0519a15": "了根本妄境咸即淨心。既然相相即性。是以萬境皆",
    "X55n0904_001:0519a16": "一。豈非根本妄境同除。今云似與心異。與向謂有異",
    "X55n0904_001:0519a17": "心者。向約能執。今從所執。次複疎如文。",
    "X55n0904_001:0519a18": "二以此下結意二。初結論同以此等者則顯向文必",
    "X55n0904_001:0519a19": "有子果二惑同除。若向無文。何云以此論之亦少分",
    "X55n0904_001:0519a20": "除耶。若不分分漸除者。約解橫辯。以子顯果也。二但",
    "X55n0904_001:0519a21": "相下結複疎。但相微等者。約位竪論。麤垢先落也。",
    "X55n0904_001:0519a22": "二今且下。約由果惑滅後子惑得滅。以顯初心二惑",
    "X55n0904_001:0519a23": "同滅。何者。由向雖示斷枝末時。約其解心二惑同滅。",
    "X55n0904_001:0519a24": "為相難見。故今復就約位義辨。由枝惑滅後根本得",
    "X55n0904_001:0519b01": "滅。顯於約解二惑同滅。文為二。初標示。二此義下釋",
    "X55n0904_001:0519b02": "二。初釋果惑滅後子惑得滅三。初標立。二二義下正",
    "X55n0904_001:0519b03": "釋二。初約能除智同畢竟空智。而為能除。異偏空故。",
    "X55n0904_001:0519b04": "故除末智亦能除根。二二者下。約由麤惑亡故細惑",
    "X55n0904_001:0519b05": "微薄。亡麤惑後子時無明雖即念念熏於淨心。復起",
    "X55n0904_001:0519b06": "住地。既照亡麤。故所起惑亦乃輕微。曰無麤惑為能",
    "X55n0904_001:0519b07": "熏故。當知此意約入初住自然斷惑。故云輕微。若非",
    "X55n0904_001:0519b08": "麤惑先亡。如何得有自然斷滅。三以此下結。二如迷",
    "X55n0904_001:0519b09": "下顯二惑同滅二。初舉顯。舉後位之竪。顯初解之橫。",
    "X55n0904_001:0519b10": "二以其下釋同滅義。由子無明既分分滅。則無塵智",
    "X55n0904_001:0519b11": "亦轉轉增。遂使果時無明滅矣。以子解滅。成果證滅。",
    "X55n0904_001:0519b12": "二自迷下滅界外妄惑。釋成二覺為三。初法二。初約",
    "X55n0904_001:0519b13": "分證。明覺於淨心。二約究竟。明淨心自覺。然覺於淨",
    "X55n0904_001:0519b14": "心者從修為功。淨心自覺者從性為功。故分證位齊",
    "X55n0904_001:0519b15": "至等覺。文中祇云無塵之智。即能知彼虗狀。體性惟",
    "X55n0904_001:0519b16": "是一心。等是故義屬覺於淨心。及辨究竟先示等覺",
    "X55n0904_001:0519b17": "分證智成。故云此智即是金剛乃至云此智成已等。",
    "X55n0904_001:0519b18": "然後用此之智即復熏心成妙覺果。故云習氣亦即",
    "X55n0904_001:0519b19": "隨壞乃至虗狀永泯等。既成究竟極證淨心。所以此",
    "X55n0904_001:0519b20": "位乃亡修入。故以淨心而為自覺。荊溪云。除真如外",
    "X55n0904_001:0519b21": "凡有修入悉屬於權。以果位真如究滿為清涼池。同",
    "X55n0904_001:0519b22": "此意矣。初又二。初約住上。二約等覺。初又二。初示所",
    "X55n0904_001:0519b23": "滅妄由業惑薄故。內識利故。外色細故。故實執不起。",
    "X55n0904_001:0519b24": "所云俱者內外共說。似色似識者。今屬當分。名似非",
    "X55n0904_001:0519c01": "同。前文指於六七。四念處并輔行引唯識云。唯是一",
    "X55n0904_001:0519c02": "識。復分二種。一者分別。二無分別。分別識者名為識",
    "X55n0904_001:0519c03": "識。無分別者名似塵識。一切世間為似塵識之所成。",
    "X55n0904_001:0519c04": "三無性等當知。云識識者。即迷妄之上復論迷妄。乃",
    "X55n0904_001:0519c05": "同下文分別性也。無分別識者即第八識。名似塵識",
    "X55n0904_001:0519c06": "也。正同今文。前以六七為似識者。乃從克實。不從當",
    "X55n0904_001:0519c07": "分。若無此義。二文難通。二無塵下示能滅智。即能覺",
    "X55n0904_001:0519c08": "淨心之智也。還復熏心者。以智熏心也。二如是下等",
    "X55n0904_001:0519c09": "覺無明住地。幽盡者。幽盡也。即能等者。用無塵智能",
    "X55n0904_001:0519c10": "覺淨心心外法虗境。復性惟是一心。",
    "X55n0904_001:0519c11": "二此智下約究竟明淨心自覺又二。初示果證。此智",
    "X55n0904_001:0519c12": "等者。乃指等覺後心無塵為金剛智。無塵之義有二。",
    "X55n0904_001:0519c13": "一無實塵。顯塵惟識。二無像塵。顯塵惟真。今從後義",
    "X55n0904_001:0519c14": "也。無塵約法。從離過立。金剛約喻。從智體名。又無塵",
    "X55n0904_001:0519c15": "智通。通真似故。金剛智局。局等覺故。亦可俱通。此智",
    "X55n0904_001:0519c16": "成已者。等覺智成也。即復熏心者。用此之智復熏究",
    "X55n0904_001:0519c17": "竟淨心也。一念無明習氣者。一者即指正使名為習",
    "X55n0904_001:0519c18": "氣。以最後一念無明微細名習氣故。二者一念無明",
    "X55n0904_001:0519c19": "并於家習。以其最後無明盡故習氣隨壞。成妙覺果。",
    "X55n0904_001:0519c20": "若以此文證知。淨名云。習氣者乃是最後一品無明。",
    "X55n0904_001:0519c21": "并於家習同名習氣則為使矣。何者。若云最後一品",
    "X55n0904_001:0519c22": "無明正使已盡。惟有無明之家習者。且最淨無明既",
    "X55n0904_001:0519c23": "盡。則習氣合當隨壞。如何正盡復存家習。種子習氣",
    "X55n0904_001:0519c24": "壞者。變易之因究盡也。虗狀永泯者。變易之果極亡",
    "X55n0904_001:0520a01": "也。",
    "X55n0904_001:0520a02": "二虗狀下淨心自覺三。初示。心體寂照者。心即淨心。",
    "X55n0904_001:0520a03": "照即是覺。以由淨心寂體自覺。故云寂照。體證真如",
    "X55n0904_001:0520a04": "者。由覺於淨心。名用證真如。以用證體故。今淨心自",
    "X55n0904_001:0520a05": "覺。名體證真如。由即體自證故。二何以下釋二。初約",
    "X55n0904_001:0520a06": "能所不二釋。二何以下約智外無真釋。若智外有真。",
    "X55n0904_001:0520a07": "可云覺於淨心。既能覺智外別無於真。乃即真為智。",
    "X55n0904_001:0520a08": "故淨心自覺。三此即下結。約體用不二結於前義。體",
    "X55n0904_001:0520a09": "是淨心。用是覺智。體用若二。可云以用覺體。是覺於",
    "X55n0904_001:0520a10": "淨心。今既用即是體。故自性自覺自體自證。即淨心",
    "X55n0904_001:0520a11": "自覺。智者亦云。內性自照。不從他知。",
    "X55n0904_001:0520a12": "二如似下喻。水靜是潤。內照是照。潤體照用。體用義",
    "X55n0904_001:0520a13": "殊。故云照潤義殊。而常湛一者。由照潤皆水。故照潤",
    "X55n0904_001:0520a14": "是覺於淨心。潤照是淨心自覺。",
    "X55n0904_001:0520a15": "三心亦下合。潤體照用即寂照義分。而常湛一即體",
    "X55n0904_001:0520a16": "融無二。照潤潤照即照寂寂照故。照即潤故。即照寂",
    "X55n0904_001:0520a17": "順體。潤即照故。即寂照順用。照於潤即照自體。名為",
    "X55n0904_001:0520a18": "覺於淨心。潤自照即體自照。名為淨心自覺。",
    "X55n0904_001:0520a19": "三故言下結。故言二義一體者。由前答文初標示云。",
    "X55n0904_001:0520a20": "雖言二義體無別也。以無分別智為覺者。結覺於淨",
    "X55n0904_001:0520a21": "心也。淨心具智性者。結淨心自覺也。",
    "X55n0904_001:0520a22": "四此就下總結大科般若佛性也。",
    "X55n0904_001:0520a23": "二又此下約緣因解脫佛性。又此淨心至巧用之性",
    "X55n0904_001:0520a24": "者。此指能具福巧之性也。為淨業至報應二佛者。全",
    "X55n0904_001:0520b01": "能具福之性而為報佛。乃藏塵相好之報也。全能具",
    "X55n0904_001:0520b02": "巧之性而為應佛。乃隨物示現之應也。此二全解脫",
    "X55n0904_001:0520b03": "性為解脫事也。故以此心為佛性者。乃以平等清淨",
    "X55n0904_001:0520b04": "之心為報應二佛之性也。",
    "X55n0904_001:0520b05": "二又復下重釋。初釋體二。初約修德對治不覺顯體",
    "X55n0904_001:0520b06": "為覺四。初約修對治。又復不覺滅故說心為覺者。滅",
    "X55n0904_001:0520b07": "無明也。動義息故說心不動者。滅妄想也。虗相泯故",
    "X55n0904_001:0520b08": "言心無相者。滅境界也。因無明妄想境界故。此心體",
    "X55n0904_001:0520b09": "為覺為息為無相也。二然此下克體自論。然此心體",
    "X55n0904_001:0520b10": "非覺乃至非無相。若爾則不可以心體為覺。如何却",
    "X55n0904_001:0520b11": "稱為佛性耶。故第三雖然下釋出所以。正用對名以",
    "X55n0904_001:0520b12": "召平等。雖然者。領上生下。縱奪之辭也。其體雖然非",
    "X55n0904_001:0520b13": "不覺與覺。若對不覺滅。說此心體為覺亦無所妨。四",
    "X55n0904_001:0520b14": "此就下結其得名。此就對治出障心體以論於覺者。",
    "X55n0904_001:0520b15": "正是非覺非不覺名為覺。不同智用而覺。覺覺為覺。",
    "X55n0904_001:0520b16": "二又復下。性德本無不覺顯心為覺二。初正釋四。初",
    "X55n0904_001:0520b17": "約本無不覺。不約修德對治不覺。真約性德本無不",
    "X55n0904_001:0520b18": "覺說心為覺。本寂乃不動之異名。平等是無相之別",
    "X55n0904_001:0520b19": "稱。業動寂然轉現平等亦同不覺。其性本亡豈因修",
    "X55n0904_001:0520b20": "滅。二然其下。克體自論則性德無名也。三雖然下釋",
    "X55n0904_001:0520b21": "出所以。亦以對名而召平等。以本無不覺說心為覺",
    "X55n0904_001:0520b22": "也。問。與向對名以召平等何殊。答。意一義異。意一者。",
    "X55n0904_001:0520b23": "由性德之體凡有名字。皆從對立以召平等。言義異",
    "X55n0904_001:0520b24": "者。向約性德對滅修中不覺以召心體為覺。今約性",
    "X55n0904_001:0520c01": "德本無修中不覺以召心體為覺。故滅修與本無為",
    "X55n0904_001:0520c02": "義異也。四此就下結其得名。凡聖不二心體者。乃取",
    "X55n0904_001:0520c03": "平等法身佛性。不取差別緣了佛性。問。本無不覺者。",
    "X55n0904_001:0520c04": "且不覺即無明。應本無無明耶。若本無無明。如何本",
    "X55n0904_001:0520c05": "具九界。答。不可一向本有今有。亦可得云本無今有。",
    "X55n0904_001:0520c06": "如智者解歎然火起乃云。本無今有。本無此苦。無明",
    "X55n0904_001:0520c07": "故有。又淨名疏云。眾生本性清淨無有癡愛。即同今",
    "X55n0904_001:0520c08": "文本無不覺。楞嚴阿難問佛六道云。世尊。此道為復",
    "X55n0904_001:0520c09": "本求自有。為是眾生妄習生起。佛答云。妄想發生。非",
    "X55n0904_001:0520c10": "本來有。以此諸文而求其旨。由順悉檀。就於本今。談",
    "X55n0904_001:0520c11": "此有無非一向爾。或云。本有性德。不覺而無。修中不",
    "X55n0904_001:0520c12": "覺。今曰。性德本具。具法不周。以修不覺。非本有故。或",
    "X55n0904_001:0520c13": "曰。本有不覺之法體。但無不覺之妄情。今曰。亦顯性",
    "X55n0904_001:0520c14": "德本具不周。以不覺之情非本具故。今立義者。一性",
    "X55n0904_001:0520c15": "之體為能具。萬法之用為所具。論所具之用則本有",
    "X55n0904_001:0520c16": "不覺。明能具之體則本無不覺。今論性體。故曰本無。",
    "X55n0904_001:0520c17": "若論性用。法法本具。豈外修情。復了體用一如。本今",
    "X55n0904_001:0520c18": "有無皆非思議。",
    "X55n0904_001:0520c19": "二料揀凡夫即佛二。初問。二答三。初偏據性體平等",
    "X55n0904_001:0520c20": "云擬對說為覺者。然此之名雖從對得。今取名下所",
    "X55n0904_001:0520c21": "召之體。體是平等。故無修不修。二又復下以體融事。",
    "X55n0904_001:0520c22": "心佛眾生有三屬事故高下差別。今以理融故無差",
    "X55n0904_001:0520c23": "別。既然無差則何用修為。三然復下正約常同常異",
    "X55n0904_001:0520c24": "為答。以常同故不用修。以常異故故須修。常同是體。",
    "X55n0904_001:0521a01": "常異是用。體則平等。用則殊分。問。差別緣起是無常。",
    "X55n0904_001:0521a02": "何云法爾不壞。答。以不壞此無常故。若壞此無常。則",
    "X55n0904_001:0521a03": "法界法門祇有於常而無無常。況法界全。具所以常",
    "X55n0904_001:0521a04": "常．常無常也。故云不壞。莫謂非是無常云不壞也。",
    "X55n0904_001:0521a05": "二料揀本無不覺二。初問。二答二。初正答。即同前文",
    "X55n0904_001:0521a06": "二義。何者。若心體至應更不覺者。乃淨不同染也。故",
    "X55n0904_001:0521a07": "證者無有不覺。凡夫至應為覺者。乃染不同淨也。故",
    "X55n0904_001:0521a08": "未證者不名為覺。二再難二。初問。二答三。初體無用",
    "X55n0904_001:0521a09": "有。心性緣起者。即是用有。或以心性緣起修惡。法體",
    "X55n0904_001:0521a10": "為不除者。今文既云心性緣起。復云有滅。豈非亦除。",
    "X55n0904_001:0521a11": "二又復下實無虗有。不覺體虗乃非實有。以實言之",
    "X55n0904_001:0521a12": "非但本無。況今示無。然非不有者。以虗相言之則有",
    "X55n0904_001:0521a13": "不覺。亦是即無離有。以無明即法性故。有即非有。若",
    "X55n0904_001:0521a14": "從離說然非不有。三但證下順無違有。順則淨用如",
    "X55n0904_001:0521a15": "體。故無不覺。違則逆體為染。故有不覺。",
    "X55n0904_001:0521a16": "二問下釋用二。初正釋佛性二。初問。二答。乃示別有",
    "X55n0904_001:0521a17": "因緣。何者。然其心性理恒平等。遇熏緣異遂成悟迷。",
    "X55n0904_001:0521a18": "今從淨熏乃得成智。故指福智二種淨業。對所熏性",
    "X55n0904_001:0521a19": "為因緣也。智體是性。雖有照能。若無淨業。所熏此用",
    "X55n0904_001:0521a20": "不能顯現。然能熏淨業非心外有。亦全性為。問。既云",
    "X55n0904_001:0521a21": "能熏亦全性為。如何復云別有因緣。答。克從法體有",
    "X55n0904_001:0521a22": "染有淨。體是緣生非染非淨。體是理性祇由性體能",
    "X55n0904_001:0521a23": "具緣生。是故緣生非生即名性具。從當體故。能熏淨",
    "X55n0904_001:0521a24": "業名曰緣生。以即性故。故此淨業非心外有。從當體",
    "X55n0904_001:0521b01": "故。性非緣生。以隨修故。故云即能顯彼二性令成事",
    "X55n0904_001:0521b02": "用。若得此旨。在情在智或根或塵。法法緣生。法法性",
    "X55n0904_001:0521b03": "具。分別融會理無不通。",
    "X55n0904_001:0521b04": "二例示無明性二。初問。二答。引楞伽。云實性者。驗知",
    "X55n0904_001:0521b05": "性惡性善之二性者祇一性也。",
    "X55n0904_001:0521b06": "四釋法身二。初問。二答二。初總示名義。法以功能為",
    "X55n0904_001:0521b07": "義者。或云軌則為義。若一往分之。軌則言其體。如方",
    "X55n0904_001:0521b08": "圓長短皆與模範不違。故言法也。功能言其用。由有",
    "X55n0904_001:0521b09": "軌則之功能。故使合其模範。身以依止為義者。或云",
    "X55n0904_001:0521b10": "以聚為義。一往分之。聚義者乃從當體。如聚五陰必",
    "X55n0904_001:0521b11": "成身。依止義者乃以此身為彼所依。如所依事皆依",
    "X55n0904_001:0521b12": "於身。又聚五陰以成身。依五陰以成身。不離五陰當",
    "X55n0904_001:0521b13": "體為依。當體為聚故。法身者。聚理法為身。依理法為",
    "X55n0904_001:0521b14": "身。聚與依止皆從理性當體而名。今此法身離而言",
    "X55n0904_001:0521b15": "之。乃依中道一性之法為身。即而言之。乃依萬法為",
    "X55n0904_001:0521b16": "身。",
    "X55n0904_001:0521b17": "二以此下解釋二。初約隨染二。初明隨染二。初釋二。",
    "X55n0904_001:0521b18": "初約功能釋法二。初通示。以此心體等者。即平等一",
    "X55n0904_001:0521b19": "性能隨於染。祇由有此隨染功能。故為一切染法熏",
    "X55n0904_001:0521b20": "習。性若無能。縱諸法熏則不能攝持并不能顯現。從",
    "X55n0904_001:0521b21": "總說者有隨染之功能。從別說者有攝持之功能。有",
    "X55n0904_001:0521b22": "顯現之功能。今從總說故乃通示隨染功能。二即以",
    "X55n0904_001:0521b23": "下別釋二。初有攝持功能。即以此心隨染者。應以此",
    "X55n0904_001:0521b24": "句冠下。顯現正是一性。由有能隨修染之功。故能攝",
    "X55n0904_001:0521c01": "持熏習之氣。一性為能攝持。修染之氣為所攝持。由",
    "X55n0904_001:0521c02": "此一性有攝持之功能。故名為法。二復能下。有顯現",
    "X55n0904_001:0521c03": "功能。以一性為能現。染法為所現。由此一性有能現",
    "X55n0904_001:0521c04": "之功能故名為法。二即此下。約依止釋身。即此心性",
    "X55n0904_001:0521c05": "等者。以此平等一性乃為能持能現差別之性。并所",
    "X55n0904_001:0521c06": "持所現因果染事。為此能所共所依止故名為身。與",
    "X55n0904_001:0521c07": "心不一不異者。能持能現差別之性。與此一性體同",
    "X55n0904_001:0521c08": "義異。以義異故不一。體同故不異。所持所現因果染",
    "X55n0904_001:0521c09": "事。與此一性有即有離。離故不一。即故不異。二故名",
    "X55n0904_001:0521c10": "下結。",
    "X55n0904_001:0521c11": "二此能下成藏識三。初示。二識二。初示二。初能持與",
    "X55n0904_001:0521c12": "所持和合成子識八識。三細業即因也。轉現果也。故",
    "X55n0904_001:0521c13": "上文以不覺自動是因。顯現虗狀是果。今能持之性",
    "X55n0904_001:0521c14": "與所持之業和合為因。故云子時。二依熏下。能現之",
    "X55n0904_001:0521c15": "性與所現轉現和合為果。故云果時。二此二下。辨同",
    "X55n0904_001:0521c16": "異。云體一用異者。以第八識祇一真妄和合為體。但",
    "X55n0904_001:0521c17": "從妄三細。因果不同遂為二識。二然此下。明染淨二",
    "X55n0904_001:0521c18": "分二。初示二分。二以其下示性一。乃釋伏疑也。由示",
    "X55n0904_001:0521c19": "中染分一向惟從事染以說。故云即是業與果報之",
    "X55n0904_001:0521c20": "相。乃指向來子時業識與果時轉現為染分也。淨分",
    "X55n0904_001:0521c21": "乃以事理共論。故云心性及能熏淨法。若據其義。於",
    "X55n0904_001:0521c22": "染分中亦可云一者染分。即是心性及能熏染法。於",
    "X55n0904_001:0521c23": "淨分中亦可云二者淨分。即是業與果報之相。盖淨",
    "X55n0904_001:0521c24": "分中有淨業之因并淨報之果。今於染分一向從事。",
    "X55n0904_001:0522a01": "却開能熏之業與所現之果。於淨分一向語能熏之",
    "X55n0904_001:0522a02": "因。不言所現之果。復開心性之理。既於染分不言心",
    "X55n0904_001:0522a03": "性。恐人疑云何故染中而無心性。為釋此疑。故云以",
    "X55n0904_001:0522a04": "其染性即是淨性更無別法。遂祇於淨示心性也。問。",
    "X55n0904_001:0522a05": "若依此義。諸文祗合惟云淨性。何故有文又云染性。",
    "X55n0904_001:0522a06": "答。性論染淨。義不一向。或非染淨。或而染淨。或惟染",
    "X55n0904_001:0522a07": "淨。而染淨者。約事辨性以情約體也。由事染淨既依",
    "X55n0904_001:0522a08": "性現。故約此事以辨於性。知性本具染性淨性。如下",
    "X55n0904_001:0522a09": "文云。以此真心能現淨德。即知真心本具淨性。復以",
    "X55n0904_001:0522a10": "真心能現染事。即知真心本具染性。非染淨者。克從",
    "X55n0904_001:0522a11": "性體也。以染淨性體本非染淨。得名染淨者。由此性",
    "X55n0904_001:0522a12": "德能具染淨。故下文云。若癡二性之能以論心體者。",
    "X55n0904_001:0522a13": "即非染非淨。惟染淨者乃約差別以示圓融也。以差",
    "X55n0904_001:0522a14": "別故有染有淨。以圓融故染即是淨。故惟淨。淨即是",
    "X55n0904_001:0522a15": "染故惟染。如下文云。據違性而說。無一淨性而非染。",
    "X55n0904_001:0522a16": "就淨性而論。無一染性而非淨。且今文者。正約差別",
    "X55n0904_001:0522a17": "以示圓融。染即是淨。故惟淨也。亦可得云名偏體圓。",
    "X55n0904_001:0522a18": "以名偏故祇云淨性。以體圓故外無染性。三由此下。",
    "X55n0904_001:0522a19": "結歸隨染以釋法身。",
    "X55n0904_001:0522a20": "二又此下約隨淨二。初釋二。初約功能釋法二。初通",
    "X55n0904_001:0522a21": "示。二此等下別示二。初有攝持功能。二復能下有顯",
    "X55n0904_001:0522a22": "現功能。二即此下約依止釋身。二故名下結。",
    "X55n0904_001:0522a23": "釋如來藏為二。初問。二答二。初列。二所言下釋文自",
    "X55n0904_001:0522a24": "為三。初能藏三。初釋藏。如來語修乃是果德。所顯淨",
    "X55n0904_001:0522b01": "心名為法身。眾生語性乃是性德。在迷法身號為淨",
    "X55n0904_001:0522b02": "心。法身淨心即平等一性。若依下文。以諸佛法身為",
    "X55n0904_001:0522b03": "淨性。以眾生法身為染性者。約以事召性。今據性體",
    "X55n0904_001:0522b04": "本一。故眾生法身亦名淨心。並能包含染淨二性及",
    "X55n0904_001:0522b05": "染淨二事者。包含者具也。由此心體具其二性及以",
    "X55n0904_001:0522b06": "二事。故名為藏。應知染淨二性同鏡明性十。染淨二",
    "X55n0904_001:0522b07": "事同像生修十。若據今文。論具則性十修十。約能約",
    "X55n0904_001:0522b08": "所皆得具名。但人師所見不同遂有異說。或云具性",
    "X55n0904_001:0522b09": "者。其奈今文染淨二事。或云具相者。其奈今文染淨",
    "X55n0904_001:0522b10": "二性。或云性相俱具者。性既無相如。何得名此性為",
    "X55n0904_001:0522b11": "染為淨。所以諸說似未盡理。今曰。先定法體。則一性",
    "X55n0904_001:0522b12": "為能具。染淨之事為所具。二約事辯性。則能具之性",
    "X55n0904_001:0522b13": "亦名染淨。故此平等一性具有能具染淨之性并所",
    "X55n0904_001:0522b14": "具染淨之事。故云心體包含染淨二性及染淨二事",
    "X55n0904_001:0522b15": "也。然此能所一性。分之乃有二重。一者平等一性為",
    "X55n0904_001:0522b16": "能具染淨二性與染淨二事為所具。二者就所具中",
    "X55n0904_001:0522b17": "自分能所染淨二性為能具。染淨二事為所具。及究",
    "X55n0904_001:0522b18": "論其旨則歸一性為能具。染淨二事為所具。何者。且",
    "X55n0904_001:0522b19": "染淨二性得為能具者由是性故。復為所具者由染",
    "X55n0904_001:0522b20": "淨故。故染淨二字體屬修事。二性性字體屬一性。所",
    "X55n0904_001:0522b21": "以約事辨能具之性故云染淨二性。或曰具性。不了",
    "X55n0904_001:0522b22": "染淨體於屬事。或曰具相。不了染淨雖然有相。纔云",
    "X55n0904_001:0522b23": "染性淨性。正談能具之性。未可論相。又若以染為相。",
    "X55n0904_001:0522b24": "須同修中所離之情相。如何却云別是性具所顯之",
    "X55n0904_001:0522c01": "法相。然二家所見莫不皆以性具之法為所顯故。故",
    "X55n0904_001:0522c02": "顯性家而不具相。故顯相家而曰離情。如此談具。相",
    "X55n0904_001:0522c03": "出性外。情出性外。乃令一性具法不周。今所說者。而",
    "X55n0904_001:0522c04": "此一性無所不具。若生若滅。若破若顯。若常若無常。",
    "X55n0904_001:0522c05": "悉皆頓足。故相與情不出性外。以皆具故。從相須破",
    "X55n0904_001:0522c06": "則性亦泯寂。從性須顯則情相宛然。此破此顯皆為",
    "X55n0904_001:0522c07": "性具。亦不分於能具所具。強而為言名之曰具。如此",
    "X55n0904_001:0522c08": "了者依稀識具。問。所具之相為本來有。為現方有。若",
    "X55n0904_001:0522c09": "本來有。下文何云。若本無解等之性者設。復熏之德",
    "X55n0904_001:0522c10": "用。終不顯現。豈非本但有性現方有相。若本來無。今",
    "X55n0904_001:0522c11": "文何云並能包含染淨二性及染淨二事。答。一性是",
    "X55n0904_001:0522c12": "能具。諸相是所具。若無緣熏時。其相乃未現。非謂本",
    "X55n0904_001:0522c13": "不具。又雖云具相。其未熏現時。非謂心性中已有於",
    "X55n0904_001:0522c14": "相貌。故今所立義與昔二家殊。問。且未現時豈非具",
    "X55n0904_001:0522c15": "性。答。未現之時云具性者。乃是能具之性。非是所具。",
    "X55n0904_001:0522c16": "其所具者還是於相。故與具性家殊。問。既云未現非",
    "X55n0904_001:0522c17": "謂不具。是則性中有具相耶。答。雖然具相。其如未現。",
    "X55n0904_001:0522c18": "故不可云性已有相。故與具相家異。問。篤論其旨至",
    "X55n0904_001:0522c19": "當如何。答。以非思議。不可定有不可定無。今引祖文",
    "X55n0904_001:0522c20": "而證此旨。摩訶止觀喻惑心具法云。若言先有那忽",
    "X55n0904_001:0522c21": "待緣(此取未現為無。不可於心先自有惑。若先自有。何故持緣其惑方成)。若言本無對",
    "X55n0904_001:0522c22": "緣即應(此取本具為有。不可云心本不具惑。若本不具惑。對緣之時惑從何來)。不有不",
    "X55n0904_001:0522c23": "無(始欲云有惑且未現。始欲云無心且本上。故不可有復不可無)。定有即邪(認未現時謂心",
    "X55n0904_001:0522c24": "有惑)定無即妄(認本具時謂心無惑)。當知有而不有(上有定約具故有。下有字",
    "X55n0904_001:0523a01": "約未現故不有)不有而有(上有字約未現為不有。下有字約具故而有)。惑心尚爾。",
    "X55n0904_001:0523a02": "況不思議一心耶(止觀以惑心喻不思議心。今若例於具相。但於向喻文各以心字例",
    "X55n0904_001:0523a03": "為性字。各以惑字例為相字。學者詳之)。輔行釋云。定有謂已具。定無謂",
    "X55n0904_001:0523a04": "永闕。若謂已有如倉中盛物。若謂永無如沙中無油。",
    "X55n0904_001:0523a05": "然此等文。二家所見各有消釋。皆謂此文符合己義。",
    "X55n0904_001:0523a06": "如具性家以已有為相。以永無為性。具相家以已有",
    "X55n0904_001:0523a07": "謂破計。以永無為具相。今曰。二家之見消文似偏。乃",
    "X55n0904_001:0523a08": "以二句各有法體。且具性家以破有是破相。破無是",
    "X55n0904_001:0523a09": "破性。乃以相性成此二句。具相之家以破有是破計",
    "X55n0904_001:0523a10": "有思議之相。以破無是破計無不思議相。乃以所計",
    "X55n0904_001:0523a11": "情相法相成此二句。今謂二釋恐非文體。然此文體",
    "X55n0904_001:0523a12": "祇約一法以論二句。且如三毒之喻祇一惑法。若謂",
    "X55n0904_001:0523a13": "此心已有三毒。如倉中盛物。若謂此心永無三毒。如",
    "X55n0904_001:0523a14": "沙中無油。豈可得云。有約三毒相。無約三毒性。有約",
    "X55n0904_001:0523a15": "三毒情。無約三毒法。作此釋者似有穿鑿。但究文中",
    "X55n0904_001:0523a16": "已永二字。故知祇約一種法體為二句爾。復有具相",
    "X55n0904_001:0523a17": "之家乃以二句祇一法體。此釋甚善。但就破計其釋",
    "X55n0904_001:0523a18": "乃偏。何者。若云已有是破計。計破則不妨有相。且永",
    "X55n0904_001:0523a19": "無亦破計。計破應須不妨無相。若云無計破則有相。",
    "X55n0904_001:0523a20": "應須有計破則無相。何故。有無計破皆不妨是有相",
    "X55n0904_001:0523a21": "耶。今所釋者。祇為此相本不思議。不可定有不可定",
    "X55n0904_001:0523a22": "無。若定有者如倉盛物。若定無者如沙無油。非但文",
    "X55n0904_001:0523a23": "相白直。亦乃心地圓融。然止觀文。約大經意以成其",
    "X55n0904_001:0523a24": "說。若欲愽知。尋經自曉。問。未現之相為性本具相。但",
    "X55n0904_001:0523b01": "由眾生情隔不見謂之未現。而其本性實常具相耶。",
    "X55n0904_001:0523b02": "為由未現故。故其本性則不具相耶。答。不可思議。亦",
    "X55n0904_001:0523b03": "不得云常自具相。亦不得云性不具相。四句咸亡群",
    "X55n0904_001:0523b04": "情頓遣。若隨順悉檀亦可得云性有性無。須善法理",
    "X55n0904_001:0523b05": "方能通達。且相之當體。體本是事。事則無常遇緣方",
    "X55n0904_001:0523b06": "有。但得名現則不曰具。以相離性。故未現時於性但",
    "X55n0904_001:0523b07": "有能具之性而無有相。斯亦可云性不具相作無句",
    "X55n0904_001:0523b08": "說。此如下文但云本具行果之性。涅槃經云。是故我",
    "X55n0904_001:0523b09": "說一切眾生悉有佛性。真實未有三十二相八十種",
    "X55n0904_001:0523b10": "好。性之當體體本是理。理則常住天然本有。故乃名",
    "X55n0904_001:0523b11": "具。則不曰現。以性即相。故本具時諸相頓足。斯亦可",
    "X55n0904_001:0523b12": "云性常具相。作有句說如下文云。果德之法。雖有相",
    "X55n0904_001:0523b13": "別而體是一。心心體具此德也。涅槃經云。大慈大悲",
    "X55n0904_001:0523b14": "十力四無所畏三十二相。眾生悉有。兼存則雙亦。互",
    "X55n0904_001:0523b15": "舉則雙非。欲於四句以通不四。不可專以有無為定",
    "X55n0904_001:0523b16": "問。性不曰現者。如何得云顯現佛性等。相曰具者。既",
    "X55n0904_001:0523b17": "然由性而名。性曰現者必乃由相而得。祇由情相迷",
    "X55n0904_001:0523b18": "於佛性。對迷說語。故曰顯現。",
    "X55n0904_001:0523b19": "二藏體下釋如來。如即平等性體。來即差別事用。如",
    "X55n0904_001:0523b20": "名不異故屬平等。來必有迹遂屬差別。下之二釋意",
    "X55n0904_001:0523b21": "悉如此。三此即下總結。",
    "X55n0904_001:0523b22": "二釋所藏者。若對能藏而揀判者。似前能藏為今所",
    "X55n0904_001:0523b23": "藏。若極求其旨。蓋盡法界祇為一藏。此藏之外別更",
    "X55n0904_001:0523b24": "無法。前釋能藏。於此藏中舉其平等性為能藏。染淨",
    "X55n0904_001:0523c01": "二事而為所藏。如佛性論第二如來藏下云。一切眾",
    "X55n0904_001:0523c02": "生悉在如來智內故名為藏。以如如智稱如如境。故",
    "X55n0904_001:0523c03": "一切眾生決定無有出如如境者。並為如來之所攝",
    "X55n0904_001:0523c04": "持。故名所藏。眾生為如來藏。故前能藏非無所藏。今",
    "X55n0904_001:0523c05": "約所藏者。於此藏中舉其迷染無明之法而為能藏。",
    "X55n0904_001:0523c06": "却將一性而為所藏。亦如論云。一切眾生為如來藏。",
    "X55n0904_001:0523c07": "能藏如來不得顯現。故今所藏非無能藏。但為取於",
    "X55n0904_001:0523c08": "心性為藏。故能藏所藏皆從真理而得其名。問。今所",
    "X55n0904_001:0523c09": "藏中有染淨二用名之為來。何云所藏亦取真理。答。",
    "X55n0904_001:0523c10": "文雖該用。意則在體。故文明云。即此真心而為無明",
    "X55n0904_001:0523c11": "[穀禾+卵]藏所覆藏故。真心之言豈非以理為所藏乎。亦可",
    "X55n0904_001:0523c12": "從文。前釋能藏乃真藏真妄。由淨心包含染淨二性",
    "X55n0904_001:0523c13": "并染淨二事。性非真乎。事非妄乎。亦可染妄淨真。今",
    "X55n0904_001:0523c14": "釋所藏乃妄藏真妄。由無明所覆藏體藏用。體非真",
    "X55n0904_001:0523c15": "乎。用非妄乎。亦可性用為真。事用為妄。亦可染用屬",
    "X55n0904_001:0523c16": "妄。淨用為真。文亦有三。一釋藏。二藏體下釋如來。三",
    "X55n0904_001:0523c17": "故言下總結。皆如文。",
    "X55n0904_001:0523c18": "三能生名藏。問。與前能藏何異。答。能藏言體。以用從",
    "X55n0904_001:0523c19": "體故曰能藏。能生言用。以體從用故曰能生。又能藏",
    "X55n0904_001:0523c20": "名藏者。能藏則別。別在一性為能藏故。所藏則通。通",
    "X55n0904_001:0523c21": "以二性二事為所藏故。能生名藏者。能生則通。通以",
    "X55n0904_001:0523c22": "心體并染淨二性為能生故。所生則別。別以染淨二",
    "X55n0904_001:0523c23": "事為所生故。文云體具染淨二性之用。依染淨二熏",
    "X55n0904_001:0523c24": "能生世間出世間法。豈非心體并二性而為能生。世",
    "X55n0904_001:0524a01": "與出世染淨二事而為所生。初釋藏為四。初標。二喻",
    "X55n0904_001:0524a02": "女生子者。且子之身質。即母之血氣所以得生。故取",
    "X55n0904_001:0524a03": "用之。亦見同體。若准方等如來藏經并尼揵經。各有",
    "X55n0904_001:0524a04": "十喻明如來藏。於中乃有如貧女人而懷貴子。文通",
    "X55n0904_001:0524a05": "圓別。若從圓旨。即具為生。與今喻同。三此心下合。四",
    "X55n0904_001:0524a06": "是故下證。初引楞伽通證能生染淨。次引華嚴別證",
    "X55n0904_001:0524a07": "生染。後引觀經別證生淨。次釋如來與結。悉如文。",
    "X55n0904_001:0524a08": "六釋法界二。初問。二答以法爾釋法。性別釋界。同輔",
    "X55n0904_001:0524a09": "行中以諸法釋法。三諦釋界。法字屬事。界字屬理。然",
    "X55n0904_001:0524a10": "法爾之言即天然之謂也。體合屬理。今云事者。由此",
    "X55n0904_001:0524a11": "之理天然具事。乃以能具從於所具。故今法爾屬諸",
    "X55n0904_001:0524a12": "法事。故下即云。法爾具足一切諸法。界云性別者。別",
    "X55n0904_001:0524a13": "之為言體合屬事。今云理者。由此之事召性能具。性",
    "X55n0904_001:0524a14": "則差別。乃以所具從於能具。故今界別屬性德理。又",
    "X55n0904_001:0524a15": "可今文不同輔行。以今所釋法界二字皆約性故。法",
    "X55n0904_001:0524a16": "即性體故云法爾。界即性用故云性別。遂即釋云以",
    "X55n0904_001:0524a17": "此心體法爾具足(以性體釋法字為法爾)一切諸法(以諸法釋界字為性",
    "X55n0904_001:0524a18": "別)。輔行以諸法釋法者乃緣生事為諸法也。今以諸",
    "X55n0904_001:0524a19": "法釋界者乃性具用為諸法也。是故不同。問。輔行云。",
    "X55n0904_001:0524a20": "十法差別名之為界。是故十法各有界分。又云界者",
    "X55n0904_001:0524a21": "界分。相不同故。與今界者性別。同異如何。答。文有同",
    "X55n0904_001:0524a22": "異。若十法各有界分則別在俗。今通三諦。若界者界",
    "X55n0904_001:0524a23": "分。相不同故。則彼此是同。皆約三諦以釋界故。問。既",
    "X55n0904_001:0524a24": "指三諦而為界分。界則差別合當屬事。何故輔行會",
    "X55n0904_001:0524b01": "同實字。而文乃云亦可界法性。法即是實相。且持倒",
    "X55n0904_001:0524b02": "法界為界法者。意以界字為實。法字同相。且實即是",
    "X55n0904_001:0524b03": "理。應屬無差。豈同界字為差別耶。答。事理之義亦如",
    "X55n0904_001:0524b04": "前明。體用之說須約過德諸義而分。輔行此文應通",
    "X55n0904_001:0524b05": "過德．亡照二義。若約過德。三諦為理。緣生諸法為事。",
    "X55n0904_001:0524b06": "若約亡照。亡三為理。照三為事。前約過德故云法即",
    "X55n0904_001:0524b07": "諸法。界謂界分相不同故。一切諸法皆以三諦而為",
    "X55n0904_001:0524b08": "界分。後結其意乃約亡照。故云三諦無形俱不可見。",
    "X55n0904_001:0524b09": "然即假法可奇事辨。問。雖云約德。奈三是差如何同",
    "X55n0904_001:0524b10": "實。答。以對緣生法是定差故。此三諦即屬無差。雖云",
    "X55n0904_001:0524b11": "差別不妨同實。問。此三既是無差之差。如何俱照却",
    "X55n0904_001:0524b12": "名為事。答。對於定差雖云屬理。若望俱亡三還屬事。",
    "X55n0904_001:0524b13": "今引輔行略籤釋之。文云。三諦無形俱不可見(以性亡故)。",
    "X55n0904_001:0524b14": "然即假法可奇事辨(以假立故上二句標也○次釋此亡照先釋亡云)。即此假",
    "X55n0904_001:0524b15": "法即空即中(乃假亡也)。空中二體二無二也(空中亡也已上釋三諦無",
    "X55n0904_001:0524b16": "形俱不可見一句○次釋照云)。心性不動假立中名(照中)。亡泯三千假",
    "X55n0904_001:0524b17": "立空稱(照空)。雖亡而存假立假號(照假已上釋然即假法可奇事辨一句)。",
    "X55n0904_001:0524b18": "然輔行前約過德後約亡照者。意辨德中三諦俱得",
    "X55n0904_001:0524b19": "為理。功由一性之亡也。問。照既是假。正屬於事。何云",
    "X55n0904_001:0524b20": "奇辨。答。天然妙性非亡非照非事非理。今欲辨假故",
    "X55n0904_001:0524b21": "奇事論。有人或云理中三諦難見故奇事以辨之。今",
    "X55n0904_001:0524b22": "問理空假中云難見者還有名不。若云有名。何須奇",
    "X55n0904_001:0524b23": "事而辨其名。何云假立中名。假立空稱。假立假號耶。",
    "X55n0904_001:0524b24": "若云理中三諦本來無名。以無名故所以難見。故奇",
    "X55n0904_001:0524c01": "事辯名者。今問既本無名。如何却云是空假中。以此",
    "X55n0904_001:0524c02": "而知。云空假中便成奇事。但請細究此旨必見心源。",
    "X55n0904_001:0524c03": "況復文云。三諦無形俱不可見者。由無三體故云無",
    "X55n0904_001:0524c04": "形。然即假法可奇事辨者。由附事說故有三名。體既",
    "X55n0904_001:0524c05": "是一。故一性是理附事名三。故三名是事。然亡照之",
    "X55n0904_001:0524c06": "義名亦通漫。恐濫其說復更委陳。若克從法體有二。",
    "X55n0904_001:0524c07": "一假單照空。單亡中道。雙亡雙照。二平等性俱亡。亡",
    "X55n0904_001:0524c08": "前之三。平等性俱照。照前之三。此乃是今立亡照義。",
    "X55n0904_001:0524c09": "若隨義召法。假雖單照。以此之假即是平等一性之",
    "X55n0904_001:0524c10": "假。故三俱照。空雖單亡。以此之空即是平等一性之",
    "X55n0904_001:0524c11": "空。故三俱亡。中雖雙亡雙照。以此之中即是平等一",
    "X55n0904_001:0524c12": "性之中。故亡與照俱是法界。此乃以假召三故俱照。",
    "X55n0904_001:0524c13": "以空召三故俱亡。以中召三故俱是。法界若立句分",
    "X55n0904_001:0524c14": "別。空之亡乃當亡之一句。假之照乃當照之一句。中",
    "X55n0904_001:0524c15": "之亡者乃非亡(非空之亡)非照(非假之照)謂之雙亡。而亡(照空)而",
    "X55n0904_001:0524c16": "照(照假)謂之雙照。又若以空為蕩。以中為絕。故合空中",
    "X55n0904_001:0524c17": "乃為亡句。假為照句。其平等性謂之亡者。乃亡前空",
    "X55n0904_001:0524c18": "之單亡。中之雙亡。并空中之亡。又亡假之單照。中之",
    "X55n0904_001:0524c19": "雙照。亡此亡照謂之亡也。故三諦俱亡之言其旨深",
    "X55n0904_001:0524c20": "絕。亡既如是。照亦復然。以此義故。一者以空召法亦",
    "X55n0904_001:0524c21": "云三諦俱亡。二者平等性體亦云三諦俱亡。其以空",
    "X55n0904_001:0524c22": "召法云三諦俱亡者。復有功歸．就法二義。若就法言",
    "X55n0904_001:0524c23": "之。以就空名便故。故空能亡三。若功歸言之。由此之",
    "X55n0904_001:0524c24": "空是平等一性為空。是故此空方能亡三。又三諦俱",
    "X55n0904_001:0525a01": "亡之言有能有所。若以三諦空於三惑。此三諦俱亡。",
    "X55n0904_001:0525a02": "為能亡也。今以平等一性為能亡。則三諦為所亡矣。",
    "X55n0904_001:0525a03": "若論意旨。平等妙性既非思議。實不可名。但為緣故。",
    "X55n0904_001:0525a04": "或名為中。或名為一。或名非三非一。今退不取中名",
    "X55n0904_001:0525a05": "謂之俱亡者。乃為中名對空假故進。不取非三非一",
    "X55n0904_001:0525a06": "謂之俱亡者。以非三非一別無體故。由是處中而取。",
    "X55n0904_001:0525a07": "故以一名為俱亡也。如大師云。雖有三名而無三體",
    "X55n0904_001:0525a08": "(即亡義也)。雖是一體而三名(即然義也)。不二門云。惟一實性無",
    "X55n0904_001:0525a09": "空假中。復了此一乃是圓融不可思議。實非是一強",
    "X55n0904_001:0525a10": "名為一。貴在得意不可執名。若達此一非一。是故性",
    "X55n0904_001:0525a11": "名亦無。此下記文凡云一性者。應以今意實達諸說。",
    "X55n0904_001:0525a12": "又復須了亡處則二諦宛然。照處則一法不立。此亡",
    "X55n0904_001:0525a13": "此照皆非思議。故大師云。是三即一相。其實無有異。",
    "X55n0904_001:0525a14": "釋法性二。初問。二答。初約即義以辨性用。法乃事法。",
    "X55n0904_001:0525a15": "事則差別。指此差別即性而具。性亦體別。故云以此",
    "X55n0904_001:0525a16": "淨心有差別之性故能與諸法作體。二又性下直辨",
    "X55n0904_001:0525a17": "性體。約即論離。離於事相故云性者。體實不改。以一",
    "X55n0904_001:0525a18": "切法皆以此心為體者。約體論即也。諸法之法自有",
    "X55n0904_001:0525a19": "生滅者。約即論離也。",
    "X55n0904_001:0525a21": "大乘止觀法門宗圓記卷第一"
}