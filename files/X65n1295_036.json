{
    "X65n1295_036:0699c03": "禪宗頌古聯珠通集卷第三十六",
    "X65n1295_036:0699c05": "宋池州報恩光孝禪寺沙門法應　集",
    "X65n1295_036:0699c06": "元紹興天衣萬壽禪寺沙門普會續集",
    "X65n1295_036:0699c07": "　　祖師機緣",
    "X65n1295_036:0699c08": "　　　六祖下第八世之餘(〔南嶽下後〕第七世)",
    "X65n1295_036:0699c09": "襄州洞山守初禪師。(嗣雲門)初參雲門。門問。近",
    "X65n1295_036:0699c10": "離甚麼處。師曰槎度。門曰。夏在什麼處。師曰。湖",
    "X65n1295_036:0699c11": "南。曰什麼時離湖南。師曰。去秋。曰放汝三十棒。",
    "X65n1295_036:0699c12": "師曰。過在什麼處。曰江西湖南便恁麼。師於言",
    "X65n1295_036:0699c13": "下頓省(五燈會元收曰。初參雲門。門問。近離甚麼處。師曰。查度。曰夏在甚麼處。師曰。湖",
    "X65n1295_036:0699c14": "南報慈。曰幾時離彼。師曰。八月二十五。曰放汝三頓棒。師至明日。却上問訊。昨日蒙和尚放三頓棒。",
    "X65n1295_036:0699c15": "不知過在甚麼處。曰飯袋子。江西湖南便恁麼去。師於言下大悟。遂曰。他後向無人烟處。不蓄一粒",
    "X65n1295_036:0699c16": "米。不種一莖菜。接待十方往來。盡與伊抽釘拔楔。拈却炙脂帽子。脫却鶻臭布衫。教伊灑灑地作箇",
    "X65n1295_036:0699c17": "無事衲僧。豈不快哉。門曰。你身如椰子大。開得如許大口。師便禮拜)。　頌曰。",
    "X65n1295_036:0699c18": "一鏃三關破不難。如何猶在是非間。曲勞提起飯袋",
    "X65n1295_036:0699c19": "子。三頓方知徹骨寒。(白雲端)。",
    "X65n1295_036:0699c20": "三頓當時打不回。銕門重擊鎻方開。堪嗟不蓄一粒",
    "X65n1295_036:0699c21": "米。十字街頭接往來。(保寧勇)。",
    "X65n1295_036:0699c22": "從來大道透長安。步步應須著眼看。五里只知還五",
    "X65n1295_036:0699c23": "里。到頭方覺路岐難。(枯木成)。",
    "X65n1295_036:0699c24": "去年八月離湖南。行盡千山與萬山。不喫雲門三頓",
    "X65n1295_036:0700a01": "棒。不知虎體有玄斑。(慈受深)。",
    "X65n1295_036:0700a02": "坐鎮韶陽老牯牛。江西湖外遽相酬。當時銕限高擡",
    "X65n1295_036:0700a03": "起。未必黃河不倒流。(寶峯祥)。",
    "X65n1295_036:0700a04": "吹毛寶劒當機妙。切玉如泥孰可猜。不犯鋒鋩全正",
    "X65n1295_036:0700a05": "令。法王心印為君開。(禾山方)。",
    "X65n1295_036:0700a06": "雲門棒頭有眼。洞山脚下雲生。覰破森羅萬象。便能",
    "X65n1295_036:0700a07": "海上橫行。(佛心才)。",
    "X65n1295_036:0700a08": "問答分明豈偶然。須知逆耳是忠言。洞山眼似銅鈴",
    "X65n1295_036:0700a09": "轉。剛被雲門三頓謾。(文殊道)。",
    "X65n1295_036:0700a10": "奉君三頓曲周遮。屈辱雲門老作家。渡水穿雲五湖",
    "X65n1295_036:0700a11": "客。欲將何物當生涯。(龍門遠)。",
    "X65n1295_036:0700a12": "【續收】見兔放鷹。因行掉臂。赤骨律窮。方圓富貴。放三頓",
    "X65n1295_036:0700a13": "棒尚遲疑。再挨方識錐頭利。單提獨脚機關外。明眼",
    "X65n1295_036:0700a14": "衲僧猶不會。(圓悟勤)。",
    "X65n1295_036:0700a15": "雲門飯袋子。毒蛇當古路。觸著便傷人。誰敢正眼覷。",
    "X65n1295_036:0700a16": "(無相範)。",
    "X65n1295_036:0700a17": "洞山初因僧問。如何是佛。師曰。麻三斤。　頌曰。",
    "X65n1295_036:0700a18": "麻皮三斤不用秤。秤頭那肯坐於蠅。一念纔生筋骨",
    "X65n1295_036:0700a19": "露。徒勞更覔定盤星。(北塔祚)。",
    "X65n1295_036:0700a20": "五彩畫牛頭。黃金為點額。春晴二月初。農人皆取則。",
    "X65n1295_036:0700a21": "寒食賀新正。銕錢三五百。(福巖雅)。",
    "X65n1295_036:0700a22": "金烏急玉兔速。善應何曾有輕觸。展事投機見洞山。",
    "X65n1295_036:0700a23": "跛鼈盲龜入空谷。花簇簇錦簇簇。南地竹兮北地木。",
    "X65n1295_036:0700a24": "因思長慶陸大夫。解道合笑不合哭。(雪竇顯)。",
    "X65n1295_036:0700b01": "三年一閏大家知。也有顢頇不記時。昨夜鴈回沙塞",
    "X65n1295_036:0700b02": "冷。帶霜梧葉又披披(舊本作嚴風吹綻月中枝)。(投子青)。",
    "X65n1295_036:0700b03": "火麻皮子若何分。臘雪煎茶解醉君。更有路行人未",
    "X65n1295_036:0700b04": "到。野花含咲舊枝春。(法昌遇)。",
    "X65n1295_036:0700b05": "打鼓弄琵琶。相逢兩會家。去年一百五。今歲又還他。",
    "X65n1295_036:0700b06": "(浮山遠)。",
    "X65n1295_036:0700b07": "橫眸讀梵字。彈舌念真言。吹火長尖觜。柴生滿竈烟。",
    "X65n1295_036:0700b08": "(大愚芝)。",
    "X65n1295_036:0700b09": "如何是佛。麻三斤。(咄)大地茫茫愁殺人。(翠巖真)。",
    "X65n1295_036:0700b10": "一片初生月。蛾眉畫碧空。水中魚避釣。雲外鳥防弓。",
    "X65n1295_036:0700b11": "(野軒遵)。",
    "X65n1295_036:0700b12": "問佛三斤麻。齋僧怕夜茶。春來寒食後。古木噪寒鴉。",
    "X65n1295_036:0700b13": "(海印信)。",
    "X65n1295_036:0700b14": "同袍參學問通津。來扣宗師佛正因。為說三斤麻最",
    "X65n1295_036:0700b15": "好。三斤天下說尖新。幾多匠者頻拈掇。奈緣緇素有",
    "X65n1295_036:0700b16": "踈親。子今更為重秤過。那吒太子析全身。(道吾真)。",
    "X65n1295_036:0700b17": "洞山有語麻三斤。衲子擎拳問要津。因憶舊年看草",
    "X65n1295_036:0700b18": "字。張顛顛後更無人。(雲峯悅)。",
    "X65n1295_036:0700b19": "雲起千山曉。風高萬木秋。石頭城下水。浪打釣魚舟。",
    "X65n1295_036:0700b20": "(佛慧泉)。",
    "X65n1295_036:0700b21": "斤兩分明不負君。眼中瞳子莫生瞋。百年三萬六千",
    "X65n1295_036:0700b22": "日。得忻忻處且忻忻。(白雲端)。",
    "X65n1295_036:0700b23": "洞山麻三斤。分明欠一著。衲僧放不下。尋言空摸索。",
    "X65n1295_036:0700b24": "(雲蓋智)。",
    "X65n1295_036:0700c01": "江南三月鷓鴣天。雨過諸峯景物鮮。行盡天涯諳世",
    "X65n1295_036:0700c02": "事。買鞋須是大光錢。(三祖宗)。",
    "X65n1295_036:0700c03": "尺璧未為重。片言不可輕。領取鈎頭意。莫認定盤星。",
    "X65n1295_036:0700c04": "(地藏恩)。",
    "X65n1295_036:0700c05": "南天地暖北天寒。水陸相通見不難。無限黃花兼翠",
    "X65n1295_036:0700c06": "竹。任他千古往來看。(草堂清)。",
    "X65n1295_036:0700c07": "洞山的的麻三斤。明月堂前贈若人。碧眼厖眉纔舉",
    "X65n1295_036:0700c08": "首。又隨雲雨暗驚神。(長靈卓)。",
    "X65n1295_036:0700c09": "三斤足秤洞山麻。撥動錙銖萬里差。啼得血流無用",
    "X65n1295_036:0700c10": "處。夜來依舊宿蘆花。(張無盡)。",
    "X65n1295_036:0700c11": "千峯勢到岳邊住。萬派聲歸海上消。迸出紅爐金彈",
    "X65n1295_036:0700c12": "子。眼睛定動面皮焦。(南華昺)。",
    "X65n1295_036:0700c13": "鴻鵠一舉千里飛。鑽天鷂子與天齊。鳳凰不是凡間",
    "X65n1295_036:0700c14": "鳥。為瑞為祥自有時。(龍門遠)。",
    "X65n1295_036:0700c15": "【續收】洞山麻三斤。真鍮不愽金。將錢買五彩。壁上畫天",
    "X65n1295_036:0700c16": "神。(琅琊覺)。",
    "X65n1295_036:0700c17": "洞山麻三斤。斤兩不謾人。語稀難問事貌古易傳神。",
    "X65n1295_036:0700c18": "(慈受深)。",
    "X65n1295_036:0700c19": "現前三昧。料水打碓。漏泄天機。失錢遭罪。(文殊能)。",
    "X65n1295_036:0700c20": "洞山佛話三斤麻。縛殺藂林老作家。最好風前一聲",
    "X65n1295_036:0700c21": "篴。江城五月落梅花。(石[(工*几)/石]明)。",
    "X65n1295_036:0700c22": "鐘在扣谷受響。池印月鏡含像。曾非展事投機。豈是",
    "X65n1295_036:0700c23": "預搔待痒。點鐵成金。舉直錯枉。一箭鵰一雙。一摑血",
    "X65n1295_036:0700c24": "一掌。君不見。疎而不漏兮恢恢天網。(圓悟勤)。",
    "X65n1295_036:0701a01": "驢尾猪頭牛脚跡。三斤麻皮露消息。誌公杖頭剪刀",
    "X65n1295_036:0701a02": "尺。從來雨下階頭濕。(玉泉璉)。",
    "X65n1295_036:0701a03": "洞山老勿疎親。答佛法麻三斤。無面目得人憎。見得",
    "X65n1295_036:0701a04": "徹賺殺人。(妙峯善)。",
    "X65n1295_036:0701a05": "水斷流山突兀。為君放出遼天鶻。擬欲風前瞬息時。",
    "X65n1295_036:0701a06": "擡眸已是成窠窟。非窠窟。咄咄咄。(塗毒策)。",
    "X65n1295_036:0701a07": "【增收】洞山初因僧問。如何是正法眼。師曰。紙撚無油。",
    "X65n1295_036:0701a08": "　頌曰。",
    "X65n1295_036:0701a09": "洞山宗匠較些些。紙撚無油驗作家。老倒禪和針子",
    "X65n1295_036:0701a10": "眼。說禪說道會如麻。(翠巖真)。",
    "X65n1295_036:0701a11": "【增收】洞山初上堂。言無展事。語不投機。承言者喪。滯",
    "X65n1295_036:0701a12": "句者迷。還得麼。你衲僧分上。到這裏須具擇法",
    "X65n1295_036:0701a13": "眼始得。祇如洞山恁麼道。也有一場過。且道過",
    "X65n1295_036:0701a14": "在甚麼處。　頌曰。",
    "X65n1295_036:0701a15": "只要拔楔抽釘。為人解粘去縛。如何洞山老人。先自",
    "X65n1295_036:0701a16": "螣蛇繞脚。(鼓山珪)。",
    "X65n1295_036:0701a17": "言無展事。語不投機。承言者喪。滯句者迷。逢人不得",
    "X65n1295_036:0701a18": "錯舉。(徑山杲)。",
    "X65n1295_036:0701a19": "展事無回互。投機通一線。洞山無眼筋。入地獄如箭。",
    "X65n1295_036:0701a20": "(南巖勝)。",
    "X65n1295_036:0701a21": "【增收】金陵奉先深禪師。(嗣雲門)同明和尚。到淮河見",
    "X65n1295_036:0701a22": "人牽網。有魚從網透出。師曰。明兄俊哉。一似箇",
    "X65n1295_036:0701a23": "衲僧相似。明曰。雖然如此。爭如當初不撞入網",
    "X65n1295_036:0701a24": "羅好。師曰。明兄。你欠悟在。明至中夜方省(明即金陵",
    "X65n1295_036:0701b01": "清涼智明禪師。諸家語錄。作深明二上座)。　頌曰。",
    "X65n1295_036:0701b02": "透網金鱗是衲僧。鐵壁銀山膽不驚。明老三更方瞥",
    "X65n1295_036:0701b03": "地。任教千嶂碧層層。(大溈智)。",
    "X65n1295_036:0701b04": "網中跳出便飛騰。好箇天然俊衲僧。何似當初未入",
    "X65n1295_036:0701b05": "網。悟來方始是知音。(鼓山珪)。",
    "X65n1295_036:0701b06": "俊哉一跳透重淵。霹靂追之去不還。却笑龍門燒尾",
    "X65n1295_036:0701b07": "者。依然點額在波瀾。(徑山杲)。",
    "X65n1295_036:0701b08": "師子咬人。狂狗逐塊。三十里來方始悟。何似當初莫",
    "X65n1295_036:0701b09": "入去。(冶父川)。",
    "X65n1295_036:0701b10": "【增收】饒州薦福承古禪師(嗣雲門○即古塔主)僧問。如何是佛",
    "X65n1295_036:0701b11": "師曰。莫莫。又問。如何是祖師西來意。師曰。莫莫。",
    "X65n1295_036:0701b12": "　頌曰。",
    "X65n1295_036:0701b13": "古人一莫。切忌啗啄。臨濟權寄庫。德山頓蕭索。截斷",
    "X65n1295_036:0701b14": "佛祖機關。顯出頂門一著。子細審思量。分明欠一著。",
    "X65n1295_036:0701b15": "且道。欠那一著。(雪堂行)。",
    "X65n1295_036:0701b16": "莫莫。拈出一條斷貫索。任從我佛及眾生。撩天鼻孔",
    "X65n1295_036:0701b17": "都穿却。(松源岳)。",
    "X65n1295_036:0701b18": "【增收】韶州雙峯興福竟欽禪師(嗣雲門)僧問。賓頭盧",
    "X65n1295_036:0701b19": "應供四天下。還得徧也無。師曰。如月入水。問如",
    "X65n1295_036:0701b20": "何是用而不雜。師曰。明月堂前垂玉露。水精殿",
    "X65n1295_036:0701b21": "裏粲真珠。　頌曰。",
    "X65n1295_036:0701b22": "混而不雜體常虗。雪月交光類莫如。應處萬端無罣",
    "X65n1295_036:0701b23": "礙。片雲自在卷還舒。(自得暉)。",
    "X65n1295_036:0701b24": "六祖下第九世之一(南嶽下第八世)",
    "X65n1295_036:0701c01": "(臨濟)　汝州首山省念禪師(嗣風穴)僧問。如何是佛。師",
    "X65n1295_036:0701c02": "曰。新婦騎驢阿家牽。曰未審此語。甚麼句中收。",
    "X65n1295_036:0701c03": "師曰。三玄收不得。四句豈能該。曰此意如何。師",
    "X65n1295_036:0701c04": "曰。天長地久日月齊明。　頌曰。",
    "X65n1295_036:0701c05": "新婦騎驢阿家牽。誰後復誰先。張三與李四。拱手賀",
    "X65n1295_036:0701c06": "堯年。從上諸聖總皆然。起坐忪諸沒兩般。有問又須",
    "X65n1295_036:0701c07": "向伊道。新婦騎驢阿家牽。(神鼎諲)。",
    "X65n1295_036:0701c08": "得不得傳不傳。歸根得旨復何言。憶昔首山曾漏泄。",
    "X65n1295_036:0701c09": "新婦騎驢阿家牽。(黃龍南)。",
    "X65n1295_036:0701c10": "手提巴鼻脚踏尾。仰面看天聽流水。天明送出路傍",
    "X65n1295_036:0701c11": "邊。夜靜還歸茅屋裏。(道吾真)。",
    "X65n1295_036:0701c12": "新婦騎驢阿家牽。王老空中駕鐵船。井底掛帆風勢",
    "X65n1295_036:0701c13": "惡。須彌頂上浪滔天。(海印信)。",
    "X65n1295_036:0701c14": "新婦騎驢阿家牽。傍觀笑渠顛倒顛。歸來舉目暮雲",
    "X65n1295_036:0701c15": "合。嶺上蟾蜍光未圓。(京兆府天寧璉)。",
    "X65n1295_036:0701c16": "七手八脚。三頭兩面。耳聽不聞。眼覷不見。啼得血流",
    "X65n1295_036:0701c17": "無用處。不如緘口過殘春。(保寧勇)。",
    "X65n1295_036:0701c18": "張顛不似首山顛。不動毫芒百怪全。猶得黃龍再拈",
    "X65n1295_036:0701c19": "出。四方明眼若為傳。新婦騎驢阿家牽。低頭拾得一",
    "X65n1295_036:0701c20": "文錢。十字街頭拍手笑。東村王老屋頭穿。(真淨文)。",
    "X65n1295_036:0701c21": "首山有語古今傳。此語休云返倒顛。新婦醉騎驢子",
    "X65n1295_036:0701c22": "去。是人笑道阿家牽。(佛國白)。",
    "X65n1295_036:0701c23": "新婦騎驢阿家牽。面如滿月目如蓮。更將羅袖相牽",
    "X65n1295_036:0701c24": "挽。一段風流徧大千。(慈受深)。",
    "X65n1295_036:0702a01": "新婦騎驢阿家牽。體段風流得自然。堪咲效顰鄰舍",
    "X65n1295_036:0702a02": "女。向人添醜不成妍。(天童覺)。",
    "X65n1295_036:0702a03": "莫問新婦阿家。免煩上路波吒。遇飯喫飯。遇茶喫茶。",
    "X65n1295_036:0702a04": "同門出入。宿世冤家。(五祖演)。",
    "X65n1295_036:0702a05": "新婦騎驢阿家牽。碧玉羅紋頂上旋。播土揚塵尋不",
    "X65n1295_036:0702a06": "見。元來只在舊山前。(文殊道)。",
    "X65n1295_036:0702a07": "新婦騎驢阿家牽。萬里滄溟駕鐵船。參差島嶼分諸",
    "X65n1295_036:0702a08": "國。彷彿星河共一天。(南華昺)。",
    "X65n1295_036:0702a09": "阿家新婦兩同條。咫尺家鄉路不遙。可咲騎驢覔驢",
    "X65n1295_036:0702a10": "者。一生錯認馬鞍橋。(鼓山珪)。",
    "X65n1295_036:0702a11": "新婦騎驢阿家牽。步步相隨不著鞭。歸到畫堂人不",
    "X65n1295_036:0702a12": "識。從今懶更出人前。(徑山杲)。",
    "X65n1295_036:0702a13": "阿家新婦最相憐。新婦騎驢家便牽。幾度醉歸明月",
    "X65n1295_036:0702a14": "夜。笙歌引入畫堂前。(護國元)。",
    "X65n1295_036:0702a15": "【續收】新婦快騎驢。阿家引鞭走。石筍夜抽條。面南看北",
    "X65n1295_036:0702a16": "斗。(湛堂深)。",
    "X65n1295_036:0702a17": "新婦騎驢阿家牽。草裏尋常萬萬千。誰在後兮誰在",
    "X65n1295_036:0702a18": "先。不須特地苦加鞭。(牧菴忠)。",
    "X65n1295_036:0702a19": "蹇驢須是阿家牽。媳婦嬌癡懶著鞭。在舍只知七十",
    "X65n1295_036:0702a20": "二。出門方見化三千。(簡堂機)。",
    "X65n1295_036:0702a21": "首山因僧問。親到寶山。空手回時如何。師曰。家",
    "X65n1295_036:0702a22": "家門前火把子。　頌曰。",
    "X65n1295_036:0702a23": "家家門前火把子。今古分明須記取。五更鐘後聽雞",
    "X65n1295_036:0702a24": "鳴。失曉朝官不帶帽。(石門聰)。",
    "X65n1295_036:0702b01": "門前火把寶山回。玄學之徒徧九垓。南海岸頭波浪",
    "X65n1295_036:0702b02": "起。西番氈帽樣時裁。(翠巖真)。",
    "X65n1295_036:0702b03": "空手歸時誰肯信。驢馱馬載入門來。家家舉起火把",
    "X65n1295_036:0702b04": "子。半夜天如白日開。(白雲端)。",
    "X65n1295_036:0702b05": "寶山到日事如何。空手回時所得多。家家門前火把",
    "X65n1295_036:0702b06": "子。明如日月照山河。(佛鑑懃)。",
    "X65n1295_036:0702b07": "首山因僧問。如何是佛法大意。師曰。楚王城畔",
    "X65n1295_036:0702b08": "汝水東流。　頌曰。",
    "X65n1295_036:0702b09": "楚王古城畔。汝水向東流。兩岸競垂釣。幾人能直鈎。",
    "X65n1295_036:0702b10": "(正覺逸)。",
    "X65n1295_036:0702b11": "楚王城畔水東流。逐浪隨波早晚休。誰謂謝郎生計",
    "X65n1295_036:0702b12": "在。夜深明月上孤舟。(佛慧泉)。",
    "X65n1295_036:0702b13": "楚王城畔水東流。樹倒藤枯笑不休。好是自從投子",
    "X65n1295_036:0702b14": "去。更無人解道油油。(真淨文)。",
    "X65n1295_036:0702b15": "楚王城畔水東流。今古朝宗是到頭。逐浪隨波如未",
    "X65n1295_036:0702b16": "息。輸他漁父泛孤舟。(溈山秀)。",
    "X65n1295_036:0702b17": "楚國城邊水去東。發船便被打頭風。蘆花灣裏聽漁",
    "X65n1295_036:0702b18": "喝。熨斗煎茶銚不同。(三祖宗)。",
    "X65n1295_036:0702b19": "楚王城畔水東流。日夜波濤去不休。巖下忽逢湘水",
    "X65n1295_036:0702b20": "客。謂言依舊注悠悠。(雲溪恭)。",
    "X65n1295_036:0702b21": "千波萬浪曾無盡。去槳來帆浩莫窮。謝客睡醒孤月",
    "X65n1295_036:0702b22": "白。閒吹一笛渡頭風。(普融平)。",
    "X65n1295_036:0702b23": "【增收】楚王城畔水東流。南地禪僧北地遊。眼目直教從",
    "X65n1295_036:0702b24": "淺辯。權衡爭奈出常流。金篦為子挑除翳。驢上穿靴",
    "X65n1295_036:0702c01": "背打毬。(翠巖真)。",
    "X65n1295_036:0702c02": "楚王城畔水東流。獨脚山魈踢氣毬。貪著六ㄠ花十",
    "X65n1295_036:0702c03": "八。斷頭船子下楊州。(瞎堂遠)。",
    "X65n1295_036:0702c04": "暑往寒來春復秋。夕陽西去水東流。茫茫宇宙人無",
    "X65n1295_036:0702c05": "數。那箇親曾到地頭。(雪巖欽)。",
    "X65n1295_036:0702c06": "首山因僧問。如何是祖師西來意。師曰。風吹日",
    "X65n1295_036:0702c07": "炙。　頌曰。",
    "X65n1295_036:0702c08": "日炙風吹不計年。行人塵路辨應難。擬心早已深三",
    "X65n1295_036:0702c09": "尺。更教誰問箇中玄。(洞山聰)。",
    "X65n1295_036:0702c10": "風吹日炙少人知。頂仰先賢對此機。饒君曠劫生前",
    "X65n1295_036:0702c11": "會。穿耳胡僧也皺眉。(法華舉)。",
    "X65n1295_036:0702c12": "日炙風吹問祖來。紅塵亘野眼難擡。忙忙役役知多",
    "X65n1295_036:0702c13": "少。二月春深動地雷。(翠巖真)。",
    "X65n1295_036:0702c14": "風吹日炙。橫臥荒草。觸著毒氣。全身便倒。(天寧璉)。",
    "X65n1295_036:0702c15": "日炙風吹也大奇。根鏘疋馬將家兒。皇圖自古元無",
    "X65n1295_036:0702c16": "事。撥動烟塵更是誰。(三祖宗)。",
    "X65n1295_036:0702c17": "日炙風吹當路頭。衲僧見後莫遲留。我今到此堪惆",
    "X65n1295_036:0702c18": "悵。葉落花紅經幾秋。(雲溪恭)。",
    "X65n1295_036:0702c19": "【續收】風吹日炙。點朱點漆。行人嗟嘆。共誰相識。(汾陽昭)。",
    "X65n1295_036:0702c20": "【增收】首山拈竹篦示眾曰。汝諸人。若喚作竹篦則觸。",
    "X65n1295_036:0702c21": "不喚作竹篦則背。汝諸人且道。喚作甚麼。速道",
    "X65n1295_036:0702c22": "速道。　頌曰。",
    "X65n1295_036:0702c23": "竹篦舉起成生殺。豈肯容人亂札錐。劈脊一揮如薦",
    "X65n1295_036:0702c24": "得。銀山鐵壁也光輝。(照堂一)。",
    "X65n1295_036:0703a01": "拈起竹篦子。□□便到家。祕魔若不會。隨後却擎叉。",
    "X65n1295_036:0703a02": "(鼓山珪)。",
    "X65n1295_036:0703a03": "背觸非遮護。明明為舉揚。吹毛元不動。徧地是刀鏘。",
    "X65n1295_036:0703a04": "(徑山杲)。",
    "X65n1295_036:0703a05": "不觸又不背。徒勞生擬議。開口更商量。白雲千萬里。",
    "X65n1295_036:0703a06": "(此菴元)。",
    "X65n1295_036:0703a07": "黑漆竹篦非觸背。大地山河俱粉碎。咬人師子急反",
    "X65n1295_036:0703a08": "身。莫學韓獹猶逐塊。(遯菴演)。",
    "X65n1295_036:0703a09": "罵他還自罵。瞋他還自瞋。戒之慎之。出乎爾者。反乎",
    "X65n1295_036:0703a10": "爾者也。(卍菴顏)。",
    "X65n1295_036:0703a11": "辯龍蛇眼定乾坤。粲粲一天星斗分。拈起竹篦言背",
    "X65n1295_036:0703a12": "觸。明明刺腦入膠盆。(笑翁堪)。",
    "X65n1295_036:0703a13": "拈起竹篦。行殺活令。背觸交馳。佛祖乞命。(無門開)。",
    "X65n1295_036:0703a14": "野干鳴。師子吼。喪盡生涯。不容開口。(虗堂愚)。",
    "X65n1295_036:0703a15": "【增收】首山示眾曰。諸上座。不得盲喝亂喝。尋常向你",
    "X65n1295_036:0703a16": "道。賓則始終賓。主則始終主。賓無二賓。主無二",
    "X65n1295_036:0703a17": "主。若有二賓二主。兩箇即成瞎漢。所以道。我若",
    "X65n1295_036:0703a18": "立你須坐。我若坐你須立。坐則共你坐。立則共",
    "X65n1295_036:0703a19": "你立。雖然如是。□是著眼始得。　頌曰。",
    "X65n1295_036:0703a20": "賓主有無俱遣外。□藏須要出常情。無棲泊處開門",
    "X65n1295_036:0703a21": "戶。月到中宵不敢明。(虗堂愚)。",
    "X65n1295_036:0703a22": "【增收】首山因僧問。如何是學人親切處。師曰。五九盡",
    "X65n1295_036:0703a23": "日又逢春。曰畢竟如何。師曰。冬到寒食一百五。",
    "X65n1295_036:0703a24": "　頌曰。",
    "X65n1295_036:0703b01": "日暮陰雲郊野深。重陽到後菊花新。不因西嶠殘冰",
    "X65n1295_036:0703b02": "盡。爭得東山一帶春。(投子青)。",
    "X65n1295_036:0703b03": "【增收】首山因僧問。如何是菩提路。師曰。襄縣五里曰",
    "X65n1295_036:0703b04": "向上事如何。師曰。來任不易。　頌曰。",
    "X65n1295_036:0703b05": "問路窮途擬進程。綠楊鶯語送行人。牌標五里向君",
    "X65n1295_036:0703b06": "說。莫道常年不指陳。(投子青)。",
    "X65n1295_036:0703b07": "【增收】首山因僧問。如何是學人用心處。師曰。怪你一",
    "X65n1295_036:0703b08": "問遲也。　頌曰。",
    "X65n1295_036:0703b09": "未語難明迷悟情。發言方表赤心人。祇貪進步求名",
    "X65n1295_036:0703b10": "玉。爭信靈苗不受春。(投子青)。",
    "X65n1295_036:0703b11": "六祖下第九世之二(清源下第八世之一)",
    "X65n1295_036:0703b12": "(法眼宗〔呈〕)【增收】昇州清凉院法眼文益禪師(嗣羅漢琛)行脚",
    "X65n1295_036:0703b13": "次。值天雨忽作。溪流暴漲。暫寓城西地藏院。因",
    "X65n1295_036:0703b14": "參琛和尚。琛問曰。上座何往。曰邐迤行脚去。曰",
    "X65n1295_036:0703b15": "行脚事作麼生。師曰。不知。曰不知最親切。師豁",
    "X65n1295_036:0703b16": "然開悟。　頌曰。",
    "X65n1295_036:0703b17": "而今飽學似當時。脫盡纖塵到不知。任短任長休剪",
    "X65n1295_036:0703b18": "綴。隨高隨下自平持。家門豐儉臨時用。田地優游信",
    "X65n1295_036:0703b19": "步移。三十年前行脚事。分明孤負一雙眉。(天童覺)。",
    "X65n1295_036:0703b20": "【增收】法眼開堂次。子方上座自長慶來。師舉先長慶",
    "X65n1295_036:0703b21": "稜和尚偈問□。作麼生是萬象之中獨露身。子",
    "X65n1295_036:0703b22": "方舉拂子。師□。恁麼會又爭得。曰和尚尊意如",
    "X65n1295_036:0703b23": "何。師曰。喚甚麼作萬象。曰古人不撥萬象。師曰。",
    "X65n1295_036:0703b24": "萬象之中獨露身。說什麼撥不撥。子方豁然悟",
    "X65n1295_036:0703c01": "解。　頌曰。",
    "X65n1295_036:0703c02": "萬象之中獨露身。一回相見一回親。東西南北吾皇",
    "X65n1295_036:0703c03": "化。莫向江南苦問津。(浮山遠)。",
    "X65n1295_036:0703c04": "離念見佛。破塵出經。現成家法。誰立門庭。日逐舟行",
    "X65n1295_036:0703c05": "江練靜。春隨草上燒痕青。撥不撥聽叮嚀。三徑就荒",
    "X65n1295_036:0703c06": "歸便得。舊年松菊尚芳馨。(天童覺)。",
    "X65n1295_036:0703c07": "法眼因僧惠超問。如何是佛。師曰。汝是惠超。僧",
    "X65n1295_036:0703c08": "於是悟入。　頌曰。",
    "X65n1295_036:0703c09": "問佛從頭理不虧。莫同巧妙騁鋒機。真金若不爐中",
    "X65n1295_036:0703c10": "鍛。爭得將金喚作泥。(汾陽昭)。",
    "X65n1295_036:0703c11": "江國春國吹不起。鷓鴣啼在深華裏。三級浪高魚化",
    "X65n1295_036:0703c12": "龍。癡人猶戽夜塘水。(雪竇顯)。",
    "X65n1295_036:0703c13": "巇嶮行時問路難。有人相問北村南。長安無限人來",
    "X65n1295_036:0703c14": "往。幾箇無鈴過得關。(投子青)。",
    "X65n1295_036:0703c15": "僧問如何是佛。師云。汝是惠超。禮拜進前叉手。思量",
    "X65n1295_036:0703c16": "十萬迢迢。(慈明圓)。",
    "X65n1295_036:0703c17": "逆官買賣不相饒。問佛言云是惠超。嗟見衲僧生異",
    "X65n1295_036:0703c18": "解。認他虹虹作仙橋。(天衣懷)。",
    "X65n1295_036:0703c19": "當臺明鏡絕精麤。誰道胡來便現胡。法不相饒人莫",
    "X65n1295_036:0703c20": "問。可憐天下亂名模。(佛印元)。",
    "X65n1295_036:0703c21": "木人行千里。駿馬不移蹄。落日依南土。因風向北嘶。",
    "X65n1295_036:0703c22": "(正覺逸)。",
    "X65n1295_036:0703c23": "妙用不須霜刃劒。能彈何必玉絃絲。嚴冬午夜後三",
    "X65n1295_036:0703c24": "點。閒坐閒眠雲散時。(翠巖真)。",
    "X65n1295_036:0704a01": "纔到元正便是年。暖風無處不陶然。途中多少尋春",
    "X65n1295_036:0704a02": "客。悞聽黃鸝作杜鵑。(佛慧泉)。",
    "X65n1295_036:0704a03": "一文大光錢。買得箇油糍。喫向肚裏了。當下便不飢。",
    "X65n1295_036:0704a04": "(白雲端)。",
    "X65n1295_036:0704a05": "擊石乃出火。火光終不然。碧潭深萬丈。直下見青天。",
    "X65n1295_036:0704a06": "(草堂清)。",
    "X65n1295_036:0704a07": "一顆靈丹大似拳。服來平地便昇仙。塵緣若有絲毫",
    "X65n1295_036:0704a08": "在。蹉過蓬萊路八千。(慈受深)。",
    "X65n1295_036:0704a09": "三千里外望家鄉。雲水重重客路長。向道莫行山下",
    "X65n1295_036:0704a10": "去。果聞猿呌斷人腸。(上方益)。",
    "X65n1295_036:0704a11": "望風鳴處困鹽車。伯樂回觀價萬殊。可笑如今虞坂",
    "X65n1295_036:0704a12": "上。錯將駑馬作龍駒。(普融平)。",
    "X65n1295_036:0704a13": "問佛如何答惠超。秤鎚雖定價相饒。雲中不覩雙鵰",
    "X65n1295_036:0704a14": "落。箭過新羅十萬遙。(長靈卓)。",
    "X65n1295_036:0704a15": "問佛云言是惠超。當機一句不相饒。遲疑更向途中",
    "X65n1295_036:0704a16": "覓。重疊關山十萬遙。(雲溪恭)。",
    "X65n1295_036:0704a17": "覿面相呈見不難。髑髏鑑覺尚顢頇。巨靈擡手擘不",
    "X65n1295_036:0704a18": "破。始信從前踢突圞。(南華昺)。",
    "X65n1295_036:0704a19": "問佛分明答惠超。半斤八兩不相饒。藂林萬古為殃",
    "X65n1295_036:0704a20": "禍。惡語傷人恨不消。(真歇了)。",
    "X65n1295_036:0704a21": "病遇良醫。飢逢王饍。醬裏得鹽。雪中送炭。(圓悟勤)。",
    "X65n1295_036:0704a22": "借婆裙子拜婆朝。問佛唯言汝惠超。萬古石頭城下",
    "X65n1295_036:0704a23": "水。終歸大海作波濤。(佛燈珣)。",
    "X65n1295_036:0704a24": "問佛還云是惠超。和根帶子上枝條。春風浩浩難回",
    "X65n1295_036:0704b01": "避。發起乾坤那一苗。(楚安方)。",
    "X65n1295_036:0704b02": "【續收】微酸梅子始生仁。鶯老花殘迹已陳。一夜南風移",
    "X65n1295_036:0704b03": "斗柄。明朝烟柳不關春。(正堂辯)。",
    "X65n1295_036:0704b04": "一字入公門。九牛拔不出。咄這野狐精。鼻孔都打失。",
    "X65n1295_036:0704b05": "(月林觀)。",
    "X65n1295_036:0704b06": "惠超問佛佛何遙。機就機兮答惠超。到此直須揮劒",
    "X65n1295_036:0704b07": "刃。不然漁父便棲巢。(覺鐵觜)。",
    "X65n1295_036:0704b08": "法眼因僧問。如何是曹源一滴水。師曰。是曹源",
    "X65n1295_036:0704b09": "一滴水。　頌曰。",
    "X65n1295_036:0704b10": "曹源一滴水。是即波濤起。桃花流出洞中來。漁舟夜",
    "X65n1295_036:0704b11": "宿蘆花裏。(楊無為)。",
    "X65n1295_036:0704b12": "曹源一滴是曹源。萬派滔滔向海門。無限乘槎人不",
    "X65n1295_036:0704b13": "薦。風濤鼓處有龍蟠。(照覺總)。",
    "X65n1295_036:0704b14": "曹源一滴久澄清。流出千江絕浪聲。大海幾多遊玩",
    "X65n1295_036:0704b15": "者。茫茫空繞水邊行。(白雲端)。",
    "X65n1295_036:0704b16": "守株非得兔。罔象獲玄珠。一滴曹源水。分明灌五湖。",
    "X65n1295_036:0704b17": "(佛心才)。",
    "X65n1295_036:0704b18": "曹溪一滴異常流。流入滄溟冠九州。垂釣幾番波浪",
    "X65n1295_036:0704b19": "嶮。未曾聞道失漁舟。(草堂清)。",
    "X65n1295_036:0704b20": "一滴曹源立問端。清涼答處在言前。眾流截斷窮源",
    "X65n1295_036:0704b21": "底。百川依舊勢朝天。(佛燈珣)。",
    "X65n1295_036:0704b22": "【續收】得人一牛。還人一馬。珍重曹源。可知禮也。雷奔洶",
    "X65n1295_036:0704b23": "湧海濤生。誰解截流那下行。那下行。通玄日午打三",
    "X65n1295_036:0704b24": "更。(韶禪師)。",
    "X65n1295_036:0704c01": "應口曹源一滴時。誰知依樣畫猫兒。袖中三尺龍泉",
    "X65n1295_036:0704c02": "劒。落盡髑髏人不知。(別峯印)。",
    "X65n1295_036:0704c03": "【增附】法眼答此話。時天台韶國師聞已。豁然開悟。平",
    "X65n1295_036:0704c04": "生疑滯渙然冰釋。以所悟聞于師。師曰。汝向後",
    "X65n1295_036:0704c05": "當為國王所師。致祖道光大。吾不如也。　頌曰。",
    "X65n1295_036:0704c06": "曹源一滴水。相罵饒插觜。鷃雀空啾啾。驊騮已千里。",
    "X65n1295_036:0704c07": "(月窟清)。",
    "X65n1295_036:0704c08": "【增收】法眼因僧問。承教有言。從無住本立一切法。如",
    "X65n1295_036:0704c09": "何是無住本。師曰。形興未質。名起未名。　頌曰。",
    "X65n1295_036:0704c10": "沒踪跡。斷消息。白雲無根。清風何色。散乾蓋而非心。",
    "X65n1295_036:0704c11": "持坤與而有力。洞千古之淵源。造萬象之模則。剎塵",
    "X65n1295_036:0704c12": "逆會也處處普賢。樓閣門開也頭頭彌勒。(天童覺)。",
    "X65n1295_036:0704c13": "【增收】法眼問覺上座。船來陸來。曰船來。師曰。船在甚",
    "X65n1295_036:0704c14": "麼處。曰船在河裏。覺退。師却問傍僧曰。你道適",
    "X65n1295_036:0704c15": "來這僧。具眼不具眼。　頌曰。",
    "X65n1295_036:0704c16": "水不洗水。金不愽金。昧毛色而得馬。靡絲絃而樂琴。",
    "X65n1295_036:0704c17": "結繩畫卦有許事。喪盡真淳盤古心。(天童覺)。",
    "X65n1295_036:0704c18": "法眼問修山主。毫釐有差天地懸隔。兄作麼生",
    "X65n1295_036:0704c19": "會。修曰。毫釐有差天地懸隔。師曰。與麼道又爭",
    "X65n1295_036:0704c20": "得。曰某甲只與麼。師兄作麼生。師曰。毫釐有差",
    "X65n1295_036:0704c21": "天地懸隔。修遂禮拜。　頌曰。",
    "X65n1295_036:0704c22": "宗師故故問同人。一擊毫釐兩路分。再審便能明的",
    "X65n1295_036:0704c23": "旨。自然清白不從聞。(汾陽昭)。",
    "X65n1295_036:0704c24": "六國當時已太平。太平纔久不知兵。修公換得長蛇",
    "X65n1295_036:0705a01": "陣。天下人人會死生。(佛印元)。",
    "X65n1295_036:0705a02": "堪悲堪笑修山主。因地起兮因地倒。覿面難藏第一",
    "X65n1295_036:0705a03": "機。令人却憶雲門老。(正覺逸)。",
    "X65n1295_036:0705a04": "石城親切問同參。不話東西便指南。明暗兩條來往",
    "X65n1295_036:0705a05": "路。依俙屈曲在烟嵐。(保寧勇)。",
    "X65n1295_036:0705a06": "金鱗欲化。遭它點額。舉頭看湧波瀾。攫浪拏雲處。風",
    "X65n1295_036:0705a07": "高天地寒。(佛慧泉)。",
    "X65n1295_036:0705a08": "秤頭蠅坐便欹傾。萬世權衡照不平。斤兩錙銖見端",
    "X65n1295_036:0705a09": "的。終歸輸我定盤星。(天童覺)。",
    "X65n1295_036:0705a10": "【續收】毫釐有差天地隔。龍濟清涼何失得。魚魯刀刁孰",
    "X65n1295_036:0705a11": "可分。水中有乳鵞王擇。(本覺一)。",
    "X65n1295_036:0705a12": "一道如弦直。長安信已傳。萬邦皆入貢。四海息狼烟。",
    "X65n1295_036:0705a13": "(掩室開)。",
    "X65n1295_036:0705a14": "【增收】法眼示眾曰。識得凳子。周匝有餘。雲門出云。識",
    "X65n1295_036:0705a15": "得凳子。天地懸殊。　頌曰。",
    "X65n1295_036:0705a16": "不知將甚報君恩。雲起江湖浪皺痕。一片古帆乘興",
    "X65n1295_036:0705a17": "去。與誰相逐過天門。(保寧勇)。",
    "X65n1295_036:0705a18": "一不是二不成。落花流水裏啼鶯。閒庭雨散夜將半。",
    "X65n1295_036:0705a19": "片月還從海底生。(象田卿)。",
    "X65n1295_036:0705a20": "識得凳子。四脚著地。要坐便坐。要起便起。(在菴賢)。",
    "X65n1295_036:0705a21": "【增收】法眼因僧來參次。師以手指簾。尋有二僧齊去",
    "X65n1295_036:0705a22": "捲簾。師曰。一得一失。　頌曰。",
    "X65n1295_036:0705a23": "松直棘曲。鶴長鳧短。羲黃世人。俱玄治亂。其安也潛",
    "X65n1295_036:0705a24": "龍在淵。其逸也翔鳥脫絆。夫何祖禰西來。得失是非",
    "X65n1295_036:0705b01": "相半。蓮隨風而轉空。船截流而到岸。箇中伶俐衲僧。",
    "X65n1295_036:0705b02": "看取清涼手段。(天童覺)。",
    "X65n1295_036:0705b03": "老將高提白玉鞭。雙駒一策去翩翩。古今得失論量",
    "X65n1295_036:0705b04": "底。空看西山暮雨前。(正堂辯)。",
    "X65n1295_036:0705b05": "清涼指出。二僧捲起。一得一失。誰解相委。只見桃花",
    "X65n1295_036:0705b06": "逐水流。幾人親到桃源裏。(肯堂充)。",
    "X65n1295_036:0705b07": "【增收】法眼因僧問。古佛堂前什麼人先到。師曰。不動",
    "X65n1295_036:0705b08": "步者。　頌曰。",
    "X65n1295_036:0705b09": "古佛堂前到者稀。相見難逢掣電機。死水有龍終不",
    "X65n1295_036:0705b10": "聖。驚起依前眼[(大/目)*皮]眵。(天衣懷)。",
    "X65n1295_036:0705b11": "【增收】法眼因僧問。如何是塵劫來事。師曰。盡在于今。",
    "X65n1295_036:0705b12": "　頌曰。",
    "X65n1295_036:0705b13": "塵劫來事。盡在于今。祖師不會。面壁沉吟。(楊無為)。",
    "X65n1295_036:0705b14": "【增收】法眼問僧。從什麼處來。僧云。泗州來。師曰。大聖",
    "X65n1295_036:0705b15": "今年曾出塔麼。曰不出。師曰去。僧便去。師却問",
    "X65n1295_036:0705b16": "傍僧曰。你道這僧曾到泗州也無。僧亦無對。",
    "X65n1295_036:0705b17": "　頌曰。",
    "X65n1295_036:0705b18": "妙圓金地絕纖塵。到者當觀無相真。莫道玄門難近",
    "X65n1295_036:0705b19": "向。舉頭便是塔中人。(雪竇宗)。",
    "X65n1295_036:0705b20": "【增收】法眼聞齋魚問僧。還聞麼。適來若聞。如今不聞。",
    "X65n1295_036:0705b21": "如今若聞。適來不聞。　頌曰。",
    "X65n1295_036:0705b22": "耳聽如聾。口說如啞。法眼舌頭。孰真孰假。(尼無著總)。",
    "X65n1295_036:0705b23": "【增收】法眼因僧問。聲色兩字如何透得。師召大眾曰。",
    "X65n1295_036:0705b24": "諸上座。且道。這箇僧還透得也未。若會此問處",
    "X65n1295_036:0705c01": "透聲色即不難。　頌曰。",
    "X65n1295_036:0705c02": "親口問來求透路。作家直為指昏朦。眼耳忽然春夢",
    "X65n1295_036:0705c03": "覺。鶯吟燕語盡圓通。(大洪遂)。",
    "X65n1295_036:0705c04": "聲色本來唯兩字。作家曾共辨言端。若人識得其僧",
    "X65n1295_036:0705c05": "問。直透色聲應不難。(本覺一)。",
    "X65n1295_036:0705c06": "聲色都來兩箇字。衲僧不透眼中沙。黃鶴樓前吹玉",
    "X65n1295_036:0705c07": "笛。江城五月落梅花。(慈受深)。",
    "X65n1295_036:0705c08": "【增收】襄州清溪山洪進禪師。(嗣羅漢琛)問修山主曰。",
    "X65n1295_036:0705c09": "明知生不生性。為什麼為生之所流。修曰。筍畢",
    "X65n1295_036:0705c10": "竟成竹去。如今作篾。使還得麼。師曰。汝向後自",
    "X65n1295_036:0705c11": "悟去在。曰紹修所見只如此。上座意旨如何。師",
    "X65n1295_036:0705c12": "曰。這箇是監院房。那箇是典座房。修禮謝。　頌",
    "X65n1295_036:0705c13": "曰。",
    "X65n1295_036:0705c14": "進老分明到五臺。修師真箇入閩來。維那院主門相",
    "X65n1295_036:0705c15": "對。說著令人兩眼開。(正覺逸)。",
    "X65n1295_036:0705c16": "豁落無依。高閒不覊。家邦平帖到人稀。些些力量分",
    "X65n1295_036:0705c17": "階級。蕩蕩身心絕是非。是非絕。分立大方無軌轍。",
    "X65n1295_036:0705c18": "(天童覺)。",
    "X65n1295_036:0705c19": "撫州龍濟山主紹修禪師。(嗣羅漢琛)行脚時。同",
    "X65n1295_036:0705c20": "悟空法眼到地藏。向火舉話次。藏入來乃問。山",
    "X65n1295_036:0705c21": "河大地與上座自己是同是別。師曰。不別。藏竪",
    "X65n1295_036:0705c22": "兩指云。兩箇。三人因此同參(此舊集所載。按傳燈錄。與此頗異。乃",
    "X65n1295_036:0705c23": "云初與法眼同參地藏。所得臻極。同辭至建陽。眼忽問曰。古人道。萬象之中獨露身。是撥萬象。不撥",
    "X65n1295_036:0705c24": "萬象。師曰。不撥萬象。眼曰。說什麼撥不撥。慒然却回地藏。藏曰。子去未久。何以却來。師曰。有事未決",
    "X65n1295_036:0706a01": "豈憚跋涉山川。藏曰。汝跋涉許多山川也還不惡。師未喻旨。乃問曰。古人道。萬象之中獨露身。意旨",
    "X65n1295_036:0706a02": "如何。藏曰。汝道古人撥萬象。不撥萬象。師曰不撥。藏曰。兩箇也。師駭然。沉思却問曰。未審古人撥萬",
    "X65n1295_036:0706a03": "象。不撥萬象。藏曰。汝喚什麼作萬象。師方省悟。再辭地藏)。　頌曰。",
    "X65n1295_036:0706a04": "入院高茅總不疑。都緣未達祖師機。妄空學問爭長",
    "X65n1295_036:0706a05": "短。虗記閒詞一肚皮。大地山河君可別。報云不別恰",
    "X65n1295_036:0706a06": "如癡。當人被息狂迷者。見成舉措不揚眉。(汾陽昭)。",
    "X65n1295_036:0706a07": "山河大地同兼別。口中未有娘生舌。多知禪客強分",
    "X65n1295_036:0706a08": "疎。甕裏何曾走却鼈。(佛印元)。",
    "X65n1295_036:0706a09": "地藏當機竪指頭。諸老至今猶未瞥。天回地轉却等",
    "X65n1295_036:0706a10": "閒。千古萬古兩條鐵。(白雲端)。",
    "X65n1295_036:0706a11": "商量同別有多般。老倒何曾舉舌端。今古不能提得",
    "X65n1295_036:0706a12": "去。一雙靈劒倚天寒。(保寧勇)。",
    "X65n1295_036:0706a13": "【續收】休爭自己與山河。撥動干戈不奈何。看取將軍施",
    "X65n1295_036:0706a14": "武略。兩條寒劒定龍蛇。(冶父川)。",
    "X65n1295_036:0706a15": "火爐頭話幾多般。自己同時作麼觀。直下起來呈伎",
    "X65n1295_036:0706a16": "倆。山河大地黑漫漫。(虗堂愚)。",
    "X65n1295_036:0706a17": "【增收】龍濟示眾曰。具足凡夫法凡夫不知。具足聖人",
    "X65n1295_036:0706a18": "法聖人不會。聖人若會即是凡夫。凡夫若知即",
    "X65n1295_036:0706a19": "是聖人。此語具一理二義。若人辨得。不妨於佛",
    "X65n1295_036:0706a20": "法中有箇入處。若辨不得。莫道不疑。　頌曰。",
    "X65n1295_036:0706a21": "凡全是聖聖全凡。究實遺名直下參。廓徹逈超凡聖",
    "X65n1295_036:0706a22": "處。無言童子口喃喃。(靈源清)。",
    "X65n1295_036:0706a23": "剗除露布葛藤。不用之乎者也。饒君句下精通。未免",
    "X65n1295_036:0706a24": "喚驢作馬。(卍菴顏)。",
    "X65n1295_036:0706b01": "融峯強萬丈。未話足先酸。若不緣雲去。那知星斗寒。",
    "X65n1295_036:0706b02": "(虗堂愚)。",
    "X65n1295_036:0706b03": "【增收】龍濟因僧問。劫火洞然大千俱壞。未審這箇壞",
    "X65n1295_036:0706b04": "不壞。師曰。不壞。曰為什麼不壞。師曰。為同大千。",
    "X65n1295_036:0706b05": "　頌曰。",
    "X65n1295_036:0706b06": "問若剜心。答如劈腹。句裏反身。何勞迅速。劫火俱然",
    "X65n1295_036:0706b07": "同大千。全機不動劒鋒旋。龍濟山頭龍退骨。燄摩天",
    "X65n1295_036:0706b08": "上鼓驚湍。(□□□)。",
    "X65n1295_036:0706b09": "【增收】龍濟示眾曰。是柱不見柱。非柱不見柱。是非已",
    "X65n1295_036:0706b10": "去了。是非裏薦取。　頌曰。",
    "X65n1295_036:0706b11": "是與不是俱不是。亦無不是謾勞推。兩頭截斷歸家",
    "X65n1295_036:0706b12": "後。獨露乾坤更是誰。(靈源清)。",
    "X65n1295_036:0706b13": "薦得是。移花兼蝶至。薦得非。擔泉帶月歸。是也好。鄭",
    "X65n1295_036:0706b14": "州梨勝青州棗。非也好。象山路入蓬萊島。是亦沒交",
    "X65n1295_036:0706b15": "涉。踏著秤鎚硬似銕。非亦沒交涉。金剛寶劒當頭截。",
    "X65n1295_036:0706b16": "阿呵呵。會也麼。知事少時煩惱少。識人多處是非多。",
    "X65n1295_036:0706b17": "(全菴已)。",
    "X65n1295_036:0706b18": "是是非非來却易。非非是是去還難。是非從此銷磨",
    "X65n1295_036:0706b19": "盡。一顆圓明照膽寒。(雲衲慶)。",
    "X65n1295_036:0706b21": "禪宗頌古聯珠通集卷第三十六"
}