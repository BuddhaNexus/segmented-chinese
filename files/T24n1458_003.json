{
    "T24n1458_003:0537c02": "根本薩婆多部律攝卷第三",
    "T24n1458_003:0537c04": "尊者勝友集",
    "T24n1458_003:0537c05": "三藏法師義淨奉 制譯",
    "T24n1458_003:0537c06": "斷人命學處第三(初部四波羅市迦法之餘)",
    "T24n1458_003:0537c07": "[0537c07] 爾時薄伽梵在佛栗氏國，時諸苾芻聞佛說",
    "T24n1458_003:0537c08": "不淨觀，既修習已，於膿血身深生厭離，便求",
    "T24n1458_003:0537c09": "鹿杖外道沙門令其斷命，并自相殺。凡為",
    "T24n1458_003:0537c10": "殺者，並由不忍事及不忍煩惱，斷他命根，",
    "T24n1458_003:0537c11": "制斯學處。[0537c11] 「若復苾芻，若人、若人胎，故自手斷",
    "T24n1458_003:0537c12": "其命、或持刀授與、或自持刀、或求持刀者，",
    "T24n1458_003:0537c13": "若勸死、讚死語言：『咄男子！何用此罪累不淨",
    "T24n1458_003:0537c14": "惡活為？汝今寧死，死勝生。』隨自心念，以餘言",
    "T24n1458_003:0537c15": "說勸讚令死。彼因死者，此苾芻亦得波羅市",
    "T24n1458_003:0537c16": "迦，不應共住。」[0537c16] 此由人境及有殺心、人想、方便",
    "T24n1458_003:0537c17": "斷命成犯。此中境者，謂是人及人胎。言人",
    "T24n1458_003:0537c18": "者，六根已具。人胎者，謂託母胎有身命意根，",
    "T24n1458_003:0537c19": "由此是人同分所攝。女男半擇迦體全不全，",
    "T24n1458_003:0537c20": "咸成殺境。言故者，顯非錯誤斷他命根。前",
    "T24n1458_003:0537c21": "境是人起心相稱，方便有二：謂身及語。身謂",
    "T24n1458_003:0537c22": "以手等而行殺害；或持刀授與者，知他欲自",
    "T24n1458_003:0537c23": "殺，便以刀等置傍；或自持刀者，謂己無力，但",
    "T24n1458_003:0537c24": "自執刀，令彼傍人扶手行殺；或求他人令持",
    "T24n1458_003:0537c25": "刀殺。語謂欲令他死行勸讚等，於不樂死則",
    "T24n1458_003:0537c26": "勸喻令死。若願死者，則讚歎令死，言：「何用此",
    "T24n1458_003:0537c27": "罪累等？」者，說：「壽存過重、死後福多。」言不淨者，",
    "T24n1458_003:0537c28": "託不淨成故。名不淨惡活者，勝人所棄故。言",
    "T24n1458_003:0537c29": "死勝生者，欲令他歡喜故。隨自心念者，我勸",
    "T24n1458_003:0538a01": "他死當招福德。以餘言說者，非但說此，更以",
    "T24n1458_003:0538a02": "別言而相勸讚。言彼因死者，顯非餘事，但由",
    "T24n1458_003:0538a03": "勸死令他命斷，得波羅市迦；若不死者，得窣",
    "T24n1458_003:0538a04": "吐羅。先興方便遣殺他人，後起悔心不欲其",
    "T24n1458_003:0538a05": "死，前人雖死，但得窣吐羅。言斷命成犯者，謂",
    "T24n1458_003:0538a06": "因而致死。[0538a06] 此中犯者，謂是苾芻以內身或外",
    "T24n1458_003:0538a07": "&#x750E;等、或復兩俱如執刀等、或以毒藥、或為坑",
    "T24n1458_003:0538a08": "&#x7A7D;、或將諸酒及以餘藥令彼心亂、或作&#x546A;",
    "T24n1458_003:0538a09": "術遣他迷惑、或作發機、或於崖塹樓臺危險",
    "T24n1458_003:0538a10": "之處推令墮落、或於水火怖難惡處詭設",
    "T24n1458_003:0538a11": "方便遣向其中、或於寒夜露地令凍。人女人",
    "T24n1458_003:0538a12": "男及扇佗等作有命想，或復生疑起害方便，",
    "T24n1458_003:0538a13": "因茲致死，皆他勝罪；若不死者，得窣吐羅。或",
    "T24n1458_003:0538a14": "起全屍、或起半屍，令害前境，得罪輕重隨境",
    "T24n1458_003:0538a15": "應知。此有別者，如若彼二返害苾芻，由先方",
    "T24n1458_003:0538a16": "便，得窣吐羅。若苾芻害彼屍鬼，得二&#x9E81;罪。若",
    "T24n1458_003:0538a17": "害化形，亦得&#x9E81;罪。若於母無害、胎有殺心，蹂",
    "T24n1458_003:0538a18": "踏母腹，若胎死非母，得他勝罪；母死非胎，",
    "T24n1458_003:0538a19": "但得&#x9E81;罪；若二俱死，波羅市迦；若俱不死，窣",
    "T24n1458_003:0538a20": "吐羅罪。如是應知，於母殺心非於胎子，准前",
    "T24n1458_003:0538a21": "可識。於人女腹有傍生胎及非人胎，故心墮",
    "T24n1458_003:0538a22": "者，便得&#x9E81;罪。於傍生腹知有人胎，或知人趣",
    "T24n1458_003:0538a23": "變作傍生，斷彼命時俱得本罪。若變己身為",
    "T24n1458_003:0538a24": "傍生狀，害他人時有苾芻想，亦得本罪。欲害",
    "T24n1458_003:0538a25": "餘人誤害父母及阿羅漢，得窣吐羅罪。由",
    "T24n1458_003:0538a26": "於父等無殺心故；非阿羅漢作羅漢想，或是",
    "T24n1458_003:0538a27": "羅漢作非羅漢想，父母亦然。或於母等為殺",
    "T24n1458_003:0538a28": "方便，自在前死並得&#x9E81;罪。有女遺胎，餘女拾",
    "T24n1458_003:0538a29": "取內於己腹，若殺後母，不得逆罪；若出家",
    "T24n1458_003:0538b01": "時應問後母。若人作人想及以生疑，皆得本",
    "T24n1458_003:0538b02": "罪。若於非人作人想疑殺，得&#x9E81;罪。若人作傍",
    "T24n1458_003:0538b03": "生想，得惡作罪；作非人想，亦得惡作。有情被",
    "T24n1458_003:0538b04": "趁，苾芻見時殺想告他，隨事成犯。於眾多人",
    "T24n1458_003:0538b05": "一有害心誤殺餘時，窣吐羅罪。無記心中，",
    "T24n1458_003:0538b06": "但得惡作。作戲笑心而為打拍，因斯致死，",
    "T24n1458_003:0538b07": "得惡作罪。未近圓時已興方便，近圓之後方",
    "T24n1458_003:0538b08": "始命終，兩種四句准前應作。若起方便，遣",
    "T24n1458_003:0538b09": "使行殺，轉根為尼，亦得本罪。若二根生，得前",
    "T24n1458_003:0538b10": "&#x9E81;罪。退為求寂，亦同&#x9E81;罪。下諸學處准事應",
    "T24n1458_003:0538b11": "知，更不煩述。[0538b11] 若見有情或被水漂火燒",
    "T24n1458_003:0538b12": "或時渴逼，不手接不與水，見其欲死有力能",
    "T24n1458_003:0538b13": "救，或雖不願死作捨受心而不救者，彼若",
    "T24n1458_003:0538b14": "命終皆得惡作罪。若人被他害，由此緣故",
    "T24n1458_003:0538b15": "決定命終，餘命尚在殺，得&#x9E81;罪；不定死者，",
    "T24n1458_003:0538b16": "得他勝罪。有急難來以身走避，情無悲愍",
    "T24n1458_003:0538b17": "排觸前人，無殺彼心，前人死者，便得&#x9E81;罪；不",
    "T24n1458_003:0538b18": "死，惡作；若有殺心，得根本罪。敬法出家保",
    "T24n1458_003:0538b19": "命求脫，若自殺者，得吐羅罪。若元無殺心意",
    "T24n1458_003:0538b20": "打牆等，因此方便誤殺於人，或移轉病人",
    "T24n1458_003:0538b21": "不順其語，或為療疾因即命終，此皆無犯。若",
    "T24n1458_003:0538b22": "於病者無有殺心，然所陳說令其樂死，或時",
    "T24n1458_003:0538b23": "持刀、或以繩索不審思察安病人邊，或安毒",
    "T24n1458_003:0538b24": "藥，皆得惡作。[0538b24] 無智之人不令瞻病，設有急事",
    "T24n1458_003:0538b25": "要須看者，應可善教極令存意。病人報言：「莫",
    "T24n1458_003:0538b26": "扶我起。」強扶令起，若彼死者，得窣吐羅。於餘",
    "T24n1458_003:0538b27": "威儀類斯應識，若涉路時扶輿病者，准此",
    "T24n1458_003:0538b28": "應知。告病者云：「先洗方起。」因即命過，此雖無",
    "T24n1458_003:0538b29": "犯，然不應為有重病人共輿而去，因致死者",
    "T24n1458_003:0538c01": "無犯，此亦不應造次輿去。或看病者情生勞",
    "T24n1458_003:0538c02": "倦，或作惡意望彼貲財，或出忿言：「任汝死",
    "T24n1458_003:0538c03": "去，我不能看。」因致死者，並得&#x9E81;罪。現有宜食，",
    "T24n1458_003:0538c04": "與不宜者，看病之人亦得&#x9E81;罪；若無別可得",
    "T24n1458_003:0538c05": "者，無犯。捺未熟癰死，便&#x9E81;罪；熟者，無犯。以",
    "T24n1458_003:0538c06": "刀以針決開非過，先不善醫不應針刺。若治",
    "T24n1458_003:0538c07": "口疾行刀刺者，窣吐羅罪；無醫可求刺之，無",
    "T24n1458_003:0538c08": "犯。患痔之人不應割截，應將藥&#x546A;方便蠲除。",
    "T24n1458_003:0538c09": "凡治病時應問醫者；若無醫人，問解醫苾芻；",
    "T24n1458_003:0538c10": "此亦無者，問曾病者；無曾病人，問諸老",
    "T24n1458_003:0538c11": "宿，造次授藥，得越法罪。若解醫者他來問",
    "T24n1458_003:0538c12": "時，應生悲念施惠方藥，無求利心無犯；若",
    "T24n1458_003:0538c13": "為求利是所不應。若見破傷，應於屏處而為",
    "T24n1458_003:0538c14": "纏裹，勿令俗人見嗤醫道。與他瀉藥不應捨",
    "T24n1458_003:0538c15": "去，善教所宜去亦無犯。見他苾芻病將欲死，",
    "T24n1458_003:0538c16": "自己衣&#x9262;更不修治，彼若身亡所有衣貲我",
    "T24n1458_003:0538c17": "當合得。此乃旃荼羅意，得越法罪。亦復不",
    "T24n1458_003:0538c18": "應作殺害意而授人藥，當興好心欲令病",
    "T24n1458_003:0538c19": "差。見他授藥欲墮彼胎，不作遮止，得越法",
    "T24n1458_003:0538c20": "罪。苾芻行時低頭而去，觸殺前人無心非",
    "T24n1458_003:0538c21": "犯。不應俯面而行，作損惱心，便得&#x9E81;罪，殺心",
    "T24n1458_003:0538c22": "犯重。苾芻在路身嬰病苦，不應推行，然須數",
    "T24n1458_003:0538c23": "息。彼有資具應代擔負，准望食時得至應去。",
    "T24n1458_003:0538c24": "若恐時晚應自前去，到彼寺中洗&#x9262;安座，次",
    "T24n1458_003:0538c25": "為請食以待病人，或可持食路中迎接。若不",
    "T24n1458_003:0538c26": "爾者，得惡作罪。凡被傷人勿與醋飲，見他食",
    "T24n1458_003:0538c27": "噎愍念為椎因死無犯。椎打之時宜可存",
    "T24n1458_003:0538c28": "意。應問病人：「何處求藥？」應如所教覓以相",
    "T24n1458_003:0538c29": "供。[0538c29] 營作之時，苾芻擲&#x750E;傷苾芻頭致死，無犯。",
    "T24n1458_003:0539a01": "凡運&#x750E;等以手授手，不應遙擲令破；必有破",
    "T24n1458_003:0539a02": "裂，告知方授。若昇梯時及在上作，下裙應",
    "T24n1458_003:0539a03": "結勿使露身，若在餘時裙不須結。凡興造時",
    "T24n1458_003:0539a04": "苾芻相助，應一時作不應終日。若在春時中",
    "T24n1458_003:0539a05": "前應作，若於冬月應午後作，可豫察時休",
    "T24n1458_003:0539a06": "其事務，令乞食人得洗手足，村坊往返不失",
    "T24n1458_003:0539a07": "食時。若有僧常無勞乞食，其授事人應以餘",
    "T24n1458_003:0539a08": "物作好飲食供給勞人，所設之&#x98E1;名悅意",
    "T24n1458_003:0539a09": "食。僧伽貧者，勸化餘人隨時供養，或為小食、",
    "T24n1458_003:0539a10": "或非時漿、或塗手足油。若不為者，授事之",
    "T24n1458_003:0539a11": "人得惡作罪。苾芻擎重力盡便放，遂打殺工",
    "T24n1458_003:0539a12": "匠，此雖無犯，不應自舉重擔，必須移者間著",
    "T24n1458_003:0539a13": "俗人，同時擎舉同時而放，不相瞻顧放便得",
    "T24n1458_003:0539a14": "罪。凡人一擔苾芻兩人，若過此者不應持舉。",
    "T24n1458_003:0539a15": "苾芻及尼不應頭上及於肩髁擎持於物，若",
    "T24n1458_003:0539a16": "擎持者得惡作罪。若有賊來應作驚恐、現",
    "T24n1458_003:0539a17": "叱喝相、遙擲瓶瓨及杵木等、或在身傍、或時",
    "T24n1458_003:0539a18": "居後勿興害意，使有損傷。凡棄物時遣他遠",
    "T24n1458_003:0539a19": "避，若打著者，此雖無犯，不告而棄，得惡作",
    "T24n1458_003:0539a20": "罪。避牛驚走推著小兒，因此命終非故無犯。",
    "T24n1458_003:0539a21": "避牛之時應善用心。若以繩索縛人、或告",
    "T24n1458_003:0539a22": "官司斬他手足，並吐羅罪。有虎狼處喚他共",
    "T24n1458_003:0539a23": "住，因被傷殺者無犯。然於住處應審觀察。苾",
    "T24n1458_003:0539a24": "芻自打生支，佛言：「理應打此翻更打餘，是無",
    "T24n1458_003:0539a25": "智者得惡作罪。」上人鄔陀夷向白衣舍放身",
    "T24n1458_003:0539a26": "而坐，不善觀察壓殺他兒，凡坐不看，咸得",
    "T24n1458_003:0539a27": "惡作。",
    "T24n1458_003:0539a28": "妄說自得上人法學處第四",
    "T24n1458_003:0539a29": "[0539a29] 佛在薜舍離跋窶末底河側，時諸苾芻為飲",
    "T24n1458_003:0539b01": "食故，於親族前更相讚歎得上人法。欲令眾",
    "T24n1458_003:0539b02": "知為求利養事及求利煩惱，制斯學處。[0539b02] 「若復",
    "T24n1458_003:0539b03": "苾芻實無知無遍知，自知不得上人法寂靜聖",
    "T24n1458_003:0539b04": "者殊勝證悟智見安樂住，而言：『我知我見。』彼",
    "T24n1458_003:0539b05": "於異時若問、若不問，欲自清淨故作如是說：",
    "T24n1458_003:0539b06": "『諸具壽！我實不知不見，言知言見。虛誑妄語。』",
    "T24n1458_003:0539b07": "除增上慢，此苾芻亦得波羅市迦，不應共住。」",
    "T24n1458_003:0539b08": "[0539b08] 言無知者，於所知境不了無常等及可厭患。",
    "T24n1458_003:0539b09": "無遍知者，謂於前境有無常等，不如其事",
    "T24n1458_003:0539b10": "而遍察故；於有非有不能實知，妄生邪解說",
    "T24n1458_003:0539b11": "非法故。又無知者，謂上人法曾不知故。無遍",
    "T24n1458_003:0539b12": "知者，謂不能遍了五蘊法故。自知不得者，謂",
    "T24n1458_003:0539b13": "於自身知未證故。上人法者，即勝流法，謂",
    "T24n1458_003:0539b14": "望一切凡愚五蓋等法鄙劣惡事，是勝上故。",
    "T24n1458_003:0539b15": "言寂靜者，謂最妙也。言聖人者，於罪惡法能",
    "T24n1458_003:0539b16": "遠避故。殊勝證悟者，非由色力及以聰明，而",
    "T24n1458_003:0539b17": "能獲故。又釋云：「寂靜者，謂是涅槃，離眾煩惱",
    "T24n1458_003:0539b18": "故。殊勝證悟者，謂四果聖人。言智見者，即",
    "T24n1458_003:0539b19": "苦法忍及苦法智，如次配之。」又釋云：「智謂",
    "T24n1458_003:0539b20": "了知苦無常等，見謂見天龍等。」言安樂住者，",
    "T24n1458_003:0539b21": "謂能安住諸定地中所有功德。而言我知者，",
    "T24n1458_003:0539b22": "謂知諦理等。我見者，見諸天等。若先作妄",
    "T24n1458_003:0539b23": "語罪，雖不自說，豈可不犯他勝罪耶？何須說",
    "T24n1458_003:0539b24": "此異時等言？但令犯戒，設不自說已得本罪，",
    "T24n1458_003:0539b25": "餘人於彼但可生疑，未得即作不共住事，是",
    "T24n1458_003:0539b26": "故須有異時等言，方成不共住。若問者，他問",
    "T24n1458_003:0539b27": "方言。若不問者，不問而說上三邊罪。理無差",
    "T24n1458_003:0539b28": "別，何故妄中方陳問等？若據前三，亦有此事；",
    "T24n1458_003:0539b29": "緣起有故，唯於此說。虛者，顯所陳說無有實",
    "T24n1458_003:0539c01": "義。誑者，本所發心為求飲食，不為勝事作斯",
    "T24n1458_003:0539c02": "妄說。妄語者，先為妄心方陳所說。",
    "T24n1458_003:0539c03": "[0539c03] 此中犯者，苾芻說言：「我見提婆、那伽、藥叉、健",
    "T24n1458_003:0539c04": "達婆、阿蘇羅、揭路荼、緊那羅、莫呼洛伽、畢",
    "T24n1458_003:0539c05": "麗多、畢舍遮、鳩槃荼、羯吒布單那。我時就",
    "T24n1458_003:0539c06": "彼、或聞彼聲、或來就我、共我言說。」作虛誑",
    "T24n1458_003:0539c07": "想，而告前人。彼若領解，得波羅市迦。若言謗",
    "T24n1458_003:0539c08": "蘇畢舍遮鬼共為上事者，得窣吐羅罪。若云：",
    "T24n1458_003:0539c09": "「我已獲得二十種想：謂無常想、於無常為苦",
    "T24n1458_003:0539c10": "想、於苦為空想、於空為無我想、厭離食想、",
    "T24n1458_003:0539c11": "於諸世間無愛樂想、過患想、斷除想、離欲",
    "T24n1458_003:0539c12": "想、滅想、死想、不淨想、青瘀想、&#x8196;脹想、膿流",
    "T24n1458_003:0539c13": "想、蟲食想、血塗想、離散想、白骨想、觀空想。」",
    "T24n1458_003:0539c14": "一一說時並得本罪。或云：「我得四定、四空、四",
    "T24n1458_003:0539c15": "無量、六神通。又阿蘭若苾芻非人不惱者，即",
    "T24n1458_003:0539c16": "是聖人；我住於彼亦不被惱。又於彼舍，若是",
    "T24n1458_003:0539c17": "聖人坐勝妙座，我亦受其勝妙之座。」斯等悉",
    "T24n1458_003:0539c18": "犯波羅市迦。「我正念時得法自相，壓伏煩惱」",
    "T24n1458_003:0539c19": "者，此得重罪。「我於三果未得而退、或得而退」，",
    "T24n1458_003:0539c20": "或為密語「我是學人，學毘奈耶故；我是無學",
    "T24n1458_003:0539c21": "人，已學三藏故；我得無所有，無長衣&#x9262;故；我",
    "T24n1458_003:0539c22": "是最後生，望前生說故；我是豫流，入河水故；",
    "T24n1458_003:0539c23": "我已得果，謂得讀誦果故、或得菴沒羅果；我",
    "T24n1458_003:0539c24": "離五怖，無過去怖故；我斷煩惱，無過去惑故；",
    "T24n1458_003:0539c25": "佛聲聞眾所應獲事我已得之，謂阿笈摩等",
    "T24n1458_003:0539c26": "法及能善修諸根：我是大師，解說法故；我是",
    "T24n1458_003:0539c27": "佛陀，善覺惡事故；我是毘&#x9262;尸佛聲聞弟子，",
    "T24n1458_003:0539c28": "於諸佛邊盡歸依故。」說斯等語，內有詐情矯",
    "T24n1458_003:0539c29": "陳密說，並窣吐羅罪。若無別意如言而說，自",
    "T24n1458_003:0540a01": "言：「我得上人法」時，並得本罪。或云：「我得豫流",
    "T24n1458_003:0540a02": "而非彼果。」或云：「在某家者皆是聖人，我在彼",
    "T24n1458_003:0540a03": "家，然非是聖。但是聖者皆與其衣，我亦受",
    "T24n1458_003:0540a04": "衣，然非彼類。他人說我得豫流果，我實不得，",
    "T24n1458_003:0540a05": "說餘果等。」類此應知：「我於今日不得俗定，過",
    "T24n1458_003:0540a06": "斯妙定亦復未得。我於某處獲得初定，然實",
    "T24n1458_003:0540a07": "不與覺分相應。」自書己名云：「得道果。」便報他",
    "T24n1458_003:0540a08": "云：「此作書人道，我得聖果。」此等皆得窣吐羅",
    "T24n1458_003:0540a09": "罪。又復苾芻如前所說，成波羅市迦。所有事",
    "T24n1458_003:0540a10": "業方便顯己，具殊勝德，云有苾芻有如是事",
    "T24n1458_003:0540a11": "得果、見天、獲勝定等，然不自言：「我即是彼。」如",
    "T24n1458_003:0540a12": "斯語時亦皆&#x9E81;罪，成窣吐羅事，說皆惡作。",
    "T24n1458_003:0540a13": "若前人不解語時亦准此重輕。若是聖人，應",
    "T24n1458_003:0540a14": "就斯座，遂便默然，受其所請。他或告曰：「仁",
    "T24n1458_003:0540a15": "是婆羅門不？」答云：「我是能除眾罪故。或於六",
    "T24n1458_003:0540a16": "根善防護故。」「若是羅漢應取食食。」默然而受，",
    "T24n1458_003:0540a17": "皆窣吐羅罪，於去來等准此應說。又有釋云：",
    "T24n1458_003:0540a18": "「言所陳事以身相表，問時默然得他勝罪。」對",
    "T24n1458_003:0540a19": "人人想、或復生疑，他領解時便得本罪。對非",
    "T24n1458_003:0540a20": "人說時，作人想疑，得窣吐羅罪。無人有人",
    "T24n1458_003:0540a21": "想、或時入定、或他眠睡、或對無知、或他不領",
    "T24n1458_003:0540a22": "解倉卒而說，並得窣吐羅罪。無犯者，如聖者",
    "T24n1458_003:0540a23": "大目連記薜舍離戰勝之事，復記天雨及以",
    "T24n1458_003:0540a24": "生男，入無所有定聞象王聲等，並皆無犯。[0540a24] 何",
    "T24n1458_003:0540a25": "故初三他勝，先婬後殺逆次而說，不如餘處",
    "T24n1458_003:0540a26": "殺盜婬妄而為次第？此依犯緣前後而說。又",
    "T24n1458_003:0540a27": "依由前引生後故，而為次第。由不淨行便行",
    "T24n1458_003:0540a28": "偷盜，既行盜已遂殺怨家，殺已問時便作妄",
    "T24n1458_003:0540a29": "語。又復煩惱最強盛者，在前而制。此四他勝，",
    "T24n1458_003:0540b01": "其相云何？謂無厭離不忍不證，然無厭離最",
    "T24n1458_003:0540b02": "強盛者，立為初二：一、於婬欲；二、於貲財不",
    "T24n1458_003:0540b03": "忍故行殺、不證故妄語。[0540b03] 「諸大德！我已說四",
    "T24n1458_003:0540b04": "他勝法，苾芻於此隨犯一一事，不得與諸苾",
    "T24n1458_003:0540b05": "芻共住，如前後亦如是，得他勝罪，不應共",
    "T24n1458_003:0540b06": "住。」[0540b06] 諸大德等者，欲明四他勝法，若犯一一皆",
    "T24n1458_003:0540b07": "不合共住。問：「前是俗人無苾芻分，後時犯戒",
    "T24n1458_003:0540b08": "與前俗人體有別不？」答：「如前在俗，不是苾芻，",
    "T24n1458_003:0540b09": "後犯戒時與前無異，故云如前後亦如是。不",
    "T24n1458_003:0540b10": "是望其四他勝中而云前後。」結文准上，得",
    "T24n1458_003:0540b11": "罪應知。",
    "T24n1458_003:0540b12": "第二部十三僧伽伐尸沙法之一",
    "T24n1458_003:0540b13": "[0540b13] 攝頌曰：",
    "T24n1458_003:0540b14": " 泄觸鄙供媒，  小房大寺謗；",
    "T24n1458_003:0540b15": " 非分破僧事，  隨從污慢語。",
    "T24n1458_003:0540b16": "故泄精學處第一",
    "T24n1458_003:0540b17": "[0540b17] 佛在室羅伐城，時鄔陀夷苾芻由染污心，自",
    "T24n1458_003:0540b18": "動生支而泄不淨，此依婬事及婬煩惱，制斯",
    "T24n1458_003:0540b19": "學處。",
    "T24n1458_003:0540b20": "[0540b20] 「若復苾芻故心泄精，除夢中，僧伽伐尸沙。」",
    "T24n1458_003:0540b21": "[0540b21] 下之四戒亦皆同此，此初學處無女境事，雖",
    "T24n1458_003:0540b22": "無其事而得受樂。次二學處，謂由身語作前",
    "T24n1458_003:0540b23": "方便。第四矯設異途希求欲樂。第五為他",
    "T24n1458_003:0540b24": "婬事而作方便。精有五種：謂轉輪王及灌頂",
    "T24n1458_003:0540b25": "太子其色青，餘子色黃。輪王大臣色赤，根",
    "T24n1458_003:0540b26": "已成者厚，根未成者薄，此據本性作如是說。",
    "T24n1458_003:0540b27": "若被女傷，或餘緣損，此五種精一人容有。言",
    "T24n1458_003:0540b28": "除夢中者，謂除於夢，餘皆得罪。夢中雖有",
    "T24n1458_003:0540b29": "情識，然無揩定實事可求，故不據斯以明其",
    "T24n1458_003:0540c01": "犯。設於覺位有流泄心，夢中泄時亦非本",
    "T24n1458_003:0540c02": "罪。言僧伽伐尸沙者，一、事由眾故；二、體是",
    "T24n1458_003:0540c03": "有餘，假眾方除，表非初重。僧伽是眾，阿伐尸",
    "T24n1458_003:0540c04": "沙是教，由奉眾教罪方除滅。又初之四戒體",
    "T24n1458_003:0540c05": "是無餘，此是有餘，以可治故。[0540c05] 此中犯者，苾",
    "T24n1458_003:0540c06": "芻為樂、或為藥等、或欲試力，於自內身、或",
    "T24n1458_003:0540c07": "外有情故流不淨，得眾教罪。有餘文說，設",
    "T24n1458_003:0540c08": "於外物非有情數，故出不淨亦犯眾教。若興",
    "T24n1458_003:0540c09": "方便、或捉或搦，作受樂心欲出不淨，若出者，",
    "T24n1458_003:0540c10": "僧伽伐尸沙；不出者，得窣吐羅。覺為方便，夢",
    "T24n1458_003:0540c11": "中流泄，或復翻此作心受樂；或前興方便，後",
    "T24n1458_003:0540c12": "乃息心；或作方便，其精欲動即便攝念，皆",
    "T24n1458_003:0540c13": "得&#x9E81;罪。言欲動者，謂精未離本處，即此無間",
    "T24n1458_003:0540c14": "不淨當流，雖精未流已有變狀。或在身中而",
    "T24n1458_003:0540c15": "泄出者，謂精已轉動離於本處。或故作舞樂、",
    "T24n1458_003:0540c16": "或空裏搖身、或由打築、或因摩按、或以藥揩",
    "T24n1458_003:0540c17": "癢、或逆流動根、或揩氈褥、或石木瓶等、或於",
    "T24n1458_003:0540c18": "肉團故流不淨，並窣吐羅罪；若不泄者，皆得",
    "T24n1458_003:0540c19": "惡作。若於頭項耳鼻及餘身分，或於青脹膿",
    "T24n1458_003:0540c20": "流之處泄皆本罪。齊何名為流泄不淨？謂身",
    "T24n1458_003:0540c21": "中流泄。若捉他生支故出不淨，或時量度自",
    "T24n1458_003:0540c22": "己生支，或手捉搦為樂摩觸故令興起，並得",
    "T24n1458_003:0540c23": "窣吐羅罪。若有染心看自生支，得惡作罪。",
    "T24n1458_003:0540c24": "無犯者，因搔疥癢，遂乃流泄。若趒坑、若急",
    "T24n1458_003:0540c25": "走、若揩髀、若觸衣、若念故二、若見愛境、若入",
    "T24n1458_003:0540c26": "浴室受揩摩時、或復倉卒觸著女身，猛盛煩",
    "T24n1458_003:0540c27": "惱即便流泄。如難陀苾芻，或母子相遇不覺",
    "T24n1458_003:0540c28": "抱持，此皆無犯。若多欲者聽畜皮囊羊鹿等",
    "T24n1458_003:0540c29": "皮，熟之令軟內安沙等，施帶繫腰；不應著入",
    "T24n1458_003:0541a01": "眾中及香臺處并制底畔睇，應洗令淨，曬",
    "T24n1458_003:0541a02": "曝使乾勿令臭壞。若闕事者，應更畜一屏處",
    "T24n1458_003:0541a03": "舉持。",
    "T24n1458_003:0541a04": "觸女學處第二",
    "T24n1458_003:0541a05": "[0541a05] 佛在室羅伐城，時鄔陀夷苾芻有女人來共",
    "T24n1458_003:0541a06": "觀房宇，因與說法便生染心，觸彼女身隨意",
    "T24n1458_003:0541a07": "取樂事惱同前，制斯學處。",
    "T24n1458_003:0541a08": "[0541a08] 「若復苾芻以染纏心，與女人身相觸、若捉",
    "T24n1458_003:0541a09": "手、若捉臂、若捉髮、若觸，一一身分作受樂心",
    "T24n1458_003:0541a10": "者，僧伽伐尸沙。」[0541a10] 以染纏心者，自有染心而非",
    "T24n1458_003:0541a11": "是纏，應為四句：第一句者，謂心生染著；第",
    "T24n1458_003:0541a12": "二句者，謂於前境起愛縛心；第三句者，二事",
    "T24n1458_003:0541a13": "俱有；第四句者，謂除前相。女人者，謂可共交",
    "T24n1458_003:0541a14": "會，於彼身分復無傷損。手謂腕前。臂謂腕",
    "T24n1458_003:0541a15": "後。髮謂頭髮及繫髮衣。此中犯者，先有染心、",
    "T24n1458_003:0541a16": "堪行婬女，一一身分復無衣隔，於其九事悉",
    "T24n1458_003:0541a17": "皆有犯，謂觸、極觸、憑、捉、牽、曳、上、下、遍抱。觸謂",
    "T24n1458_003:0541a18": "以手創相觸著。極觸即是頻頻摩觸。憑謂",
    "T24n1458_003:0541a19": "身相倚著。捉謂以手捉持。牽謂從遠牽來。曳",
    "T24n1458_003:0541a20": "謂近處曳取。上謂從下舉上。下即從上擎下。",
    "T24n1458_003:0541a21": "遍抱即是總急抱持。若苾芻於女人處，為斯",
    "T24n1458_003:0541a22": "九事作受樂心，咸得眾教。若擬行不淨行，雖",
    "T24n1458_003:0541a23": "無衣隔觸彼女身，得窣吐羅罪。若一身壞、若",
    "T24n1458_003:0541a24": "二俱壞、若身多癬疥、若欲觸此而誤觸彼、",
    "T24n1458_003:0541a25": "若以髮毛爪齒而觸髮毛爪齒及乾枯骨、若",
    "T24n1458_003:0541a26": "復生疑為此為彼、若觸入滅盡定苾芻尼、若",
    "T24n1458_003:0541a27": "觸青瘀乃至骨鎖，皆犯窣吐羅罪。苾芻染心",
    "T24n1458_003:0541a28": "觸女，彼轉成男、或時自轉、或二俱轉，得窣吐",
    "T24n1458_003:0541a29": "羅等罪、或波羅市迦罪。苾芻觸男，彼轉成女，",
    "T24n1458_003:0541b01": "得眾教罪。或時自轉或二俱轉，得罪同前。想",
    "T24n1458_003:0541b02": "轉不轉及尼觸女男，罪有重輕隨事廣說。如",
    "T24n1458_003:0541b03": "是應知，無堪小女、丈夫、半擇迦，無物隔者，並",
    "T24n1458_003:0541b04": "窣吐羅罪。若有物隔并傍生類，咸得惡作。人",
    "T24n1458_003:0541b05": "女人女想，若復生疑，染意觸時，並得本罪。非",
    "T24n1458_003:0541b06": "人女人女想疑，吐羅。人女非人女想，惡作",
    "T24n1458_003:0541b07": "罪。二形之人若女強者，得僧伽伐尸沙。若異",
    "T24n1458_003:0541b08": "此者，但得&#x9E81;罪。母女、姊妹作受樂心觸彼身",
    "T24n1458_003:0541b09": "時，亦得&#x9E81;罪，由羞慚境樂想不生；若無羞",
    "T24n1458_003:0541b10": "慚即得本罪。若於女根以&#x811A;指蹴，若土瓦打，",
    "T24n1458_003:0541b11": "皆得吐羅。凡諸苾芻不應畫作女人形狀",
    "T24n1458_003:0541b12": "及餘有情，皆惡作罪。其無犯者，若圖白骨、若",
    "T24n1458_003:0541b13": "畫髑髏、若香泥畫地為眾花彩、若無染心",
    "T24n1458_003:0541b14": "觸母女姊妹等、若復於餘作母等想、或若觸",
    "T24n1458_003:0541b15": "時心同觸地、若復好心欲觀女身冷熱堅軟。",
    "T24n1458_003:0541b16": "[0541b16] 若女墮火中、若見食毒藥、持刀自害、若墮",
    "T24n1458_003:0541b17": "坑陷、若見水漂皆應救濟，拯溺行法今當說",
    "T24n1458_003:0541b18": "之。若見女人被水漂溺，自有力者應可救濟，",
    "T24n1458_003:0541b19": "勿生染念，作母女想而牽取之。若被溺人不",
    "T24n1458_003:0541b20": "能動轉，應於沙土上合面安置，然須看守",
    "T24n1458_003:0541b21": "不得棄去。苾芻不應逼近而住，有緣去時",
    "T24n1458_003:0541b22": "令他看守。其誦業者應誦經，若習定者應",
    "T24n1458_003:0541b23": "攝念，或囑牧人而為觀守，方行求食，食已",
    "T24n1458_003:0541b24": "還可撿看死活，事須審諦。五種傍生可憑",
    "T24n1458_003:0541b25": "渡河，謂是象、馬、牛、水牛、犛牛。若牸傍生不應",
    "T24n1458_003:0541b26": "憑渡，若持浮囊以充利涉，囊須染熟不應彩",
    "T24n1458_003:0541b27": "畫。若母來抱、若女坐懷中、若卒倒地墮女",
    "T24n1458_003:0541b28": "人上、若於迮路口觸女肩，此皆無犯。入乞",
    "T24n1458_003:0541b29": "食時，應須用意，女有欲意，乞水飲時，以手逼",
    "T24n1458_003:0541c01": "口而飲水者，苾芻不應連注與水，或令掬",
    "T24n1458_003:0541c02": "飲待盡更傾。若異此者，便得惡作。女無染心",
    "T24n1458_003:0541c03": "連注，無犯。",
    "T24n1458_003:0541c04": "說鄙惡語學處第三",
    "T24n1458_003:0541c05": "[0541c05] 佛在室羅伐城，時鄔陀夷苾芻見諸女人入",
    "T24n1458_003:0541c06": "寺中看，共為鄙語染心調弄，因招譏醜，事惱",
    "T24n1458_003:0541c07": "同前，制斯學處。",
    "T24n1458_003:0541c08": "[0541c08] 「若復苾芻以染纏心，共女人作鄙惡不軌，婬",
    "T24n1458_003:0541c09": "欲相應語如夫妻者，僧伽伐尸沙。」",
    "T24n1458_003:0541c10": "[0541c10] 染纏義如上。",
    "T24n1458_003:0541c11": "[0541c11] 女人者，謂是人女，解善惡言，此中為顯過失",
    "T24n1458_003:0541c12": "故、共相故、自相故、譬喻故。過失者，謂說鄙",
    "T24n1458_003:0541c13": "惡言自體及因皆是雜染，現是鄙穢當墮惡",
    "T24n1458_003:0541c14": "趣故。共相者，謂作不軌言軌則，上人之所棄",
    "T24n1458_003:0541c15": "故，共知是非法。自相者，婬欲相應之言。譬",
    "T24n1458_003:0541c16": "喻者，謂如夫妻。此中犯者有九種，言皆得本",
    "T24n1458_003:0541c17": "罪。苾芻染心對有知人女，善說、惡說，直乞、",
    "T24n1458_003:0541c18": "方便乞，直問、曲問、若引事、若讚歎、若瞋",
    "T24n1458_003:0541c19": "罵，於斯九事一一若與鄙惡之言，合而說",
    "T24n1458_003:0541c20": "者，犯僧伽伐尸沙。若彼不聞、或聞而不解，",
    "T24n1458_003:0541c21": "若無鄙惡字者，得窣吐羅罪。如是人女來對",
    "T24n1458_003:0541c22": "苾芻說斯九事，染心而受隨言應答，共說不",
    "T24n1458_003:0541c23": "軌，亦得本罪。言善說者，汝三瘡門實是可",
    "T24n1458_003:0541c24": "愛。言惡說者，汝三瘡門不是好物。言直乞",
    "T24n1458_003:0541c25": "者，汝來共我行如是如是事。方便乞者，顯",
    "T24n1458_003:0541c26": "有愛心我當於汝極生愛念。言直問者，若",
    "T24n1458_003:0542a01": "有女人作如是事，此女必為男子愛重，汝今",
    "T24n1458_003:0542a02": "亦可作如是事，我當愛汝。言曲問者，若有",
    "T24n1458_003:0542a03": "女人作如是事，為男所愛，汝今頗能為斯事？",
    "T24n1458_003:0542a04": "不問其委曲故，名曲問。言引事者，某甲女",
    "T24n1458_003:0542a05": "人已先共我為如是事，汝今共我亦應作之。",
    "T24n1458_003:0542a06": "言讚歎者，姊妹若能共我作如是事，當招天",
    "T24n1458_003:0542a07": "樂。言瞋罵者，說鄙惡語而為罵詈，謂正說",
    "T24n1458_003:0542a08": "交會鄙惡之言，皆得本罪。若更有餘言說，與",
    "T24n1458_003:0542a09": "婬欲法交會之言相參涉者，亦得本罪。若為",
    "T24n1458_003:0542a10": "他作鄙惡之語，若遣使、若傳說、若書印、手印、",
    "T24n1458_003:0542a11": "若言：「汝根缺壞是罪惡物，可共我交，與我同",
    "T24n1458_003:0542a12": "臥，汝之所愛可共分張。」然此不與鄙惡之字",
    "T24n1458_003:0542a13": "葉婆合說，若對入滅定尼、若告彼云：「姊妹！",
    "T24n1458_003:0542a14": "與我葉縛。」女人解意。若見苾芻尼著好衣服，",
    "T24n1458_003:0542a15": "作如是語：「姊妹汝著婬服，欲覓丈夫。」若言：「少",
    "T24n1458_003:0542a16": "女！汝若不能忍欲事者，何不以熱火頭內女",
    "T24n1458_003:0542a17": "根中？」若復語言：「汝可共畜生行如是事，汝",
    "T24n1458_003:0542a18": "腰下物可持與我，汝所愛物宜應惠我。」女人",
    "T24n1458_003:0542a19": "解意，答言：「我今現辦。」若言：「可與我水。」女云：",
    "T24n1458_003:0542a20": "「無水。」苾芻報言：「汝即是水。如是乃至可與我",
    "T24n1458_003:0542a21": "餅，汝即是餅。」然彼女人知曉其意，女人問",
    "T24n1458_003:0542a22": "言：「何意不樂？」答言：「由欲得汝。」若人稟性好為",
    "T24n1458_003:0542a23": "鄙語，若對大男及大扇侘，實無有女作有女",
    "T24n1458_003:0542a24": "想說鄙惡語，此等皆得窣吐羅罪。若小男、小",
    "T24n1458_003:0542a25": "扇侘、若傍生類，實有女人作無女想，得惡作",
    "T24n1458_003:0542a26": "罪。若心無簡別，隨有女人，即得本罪。若作局",
    "T24n1458_003:0542a27": "心對彼不言、對斯當說，若有彼者得窣吐羅。",
    "T24n1458_003:0542a28": "實是鄙語作非鄙想者，無犯。鄙語鄙語想疑、",
    "T24n1458_003:0542a29": "人女人女想疑，僧伽伐尸沙。非人人想疑，吐",
    "T24n1458_003:0542b01": "羅。人非人想，惡作罪。有餘處說，若有女人說",
    "T24n1458_003:0542b02": "鄙惡語，以言領受情歡其事，雖不自說鄙惡",
    "T24n1458_003:0542b03": "之言，亦得本罪。若說葉縛時意道糠麥，設道",
    "T24n1458_003:0542b04": "葉婆之言及餘鄙語。若於方俗不諱此言者，",
    "T24n1458_003:0542b05": "說皆無犯。◎",
    "T24n1458_003:0542b06": "◎索供養學處第四",
    "T24n1458_003:0542b07": "[0542b07] 佛在室羅伐城，亦由鄔陀夷苾芻，從他女",
    "T24n1458_003:0542b08": "人求索供養，事惱同前，制斯學處。[0542b08] 「若復苾芻，",
    "T24n1458_003:0542b09": "以染纏心，於女人前自歎身言：『姊妹！若苾芻",
    "T24n1458_003:0542b10": "與我相似，具足尸羅有勝善法，修梵行者，可",
    "T24n1458_003:0542b11": "持此婬欲法而供養之。』若苾芻如是語者，僧",
    "T24n1458_003:0542b12": "伽伐尸沙。」",
    "T24n1458_003:0542b13": "[0542b13] 此中索供養者，謂供給身。言具尸羅者，謂",
    "T24n1458_003:0542b14": "戒蘊圓滿。有勝善法者，謂定蘊具足，由此",
    "T24n1458_003:0542b15": "清淨諸德圓滿故，如善好金。言梵行者，謂與",
    "T24n1458_003:0542b16": "慧蘊相應，梵謂涅槃，此行能趣故言梵行，梵",
    "T24n1458_003:0542b17": "之行故名為梵行。又善法者，少欲等德共相",
    "T24n1458_003:0542b18": "應故。總論犯相有十八種，謂自說言，我是",
    "T24n1458_003:0542b19": "最、勝、殊、妙、賢、善、應供、可愛、廣博、極最、極勝、極",
    "T24n1458_003:0542b20": "殊、極妙、極賢、極善、極應供、極可愛、極廣博，意",
    "T24n1458_003:0542b21": "顯己身善法圓滿，於諸供中是其最故；稱揚",
    "T24n1458_003:0542b22": "如來弟子勝德故，餘供養中是殊異故；是",
    "T24n1458_003:0542b23": "質直心所生起故；是黠慧性所出生故；是樂",
    "T24n1458_003:0542b24": "法心所發起故；有此法人乃是王等所供養",
    "T24n1458_003:0542b25": "故；有好名稱遍諸方故；是勝功德所住處故，",
    "T24n1458_003:0542b26": "如其次第隨配前九。即於此九事有超絕，更",
    "T24n1458_003:0542b27": "加極言復成其九，此十八事具如廣文。若有",
    "T24n1458_003:0542b28": "染心說此語時，前人領解，並得本罪。尸羅等",
    "T24n1458_003:0542b29": "三或總或別，餘並如文，說時本罪。若無婬",
    "T24n1458_003:0542c01": "欲之言，但得&#x9E81;罪。若無如我相似之言，亦",
    "T24n1458_003:0542c02": "得&#x9E81;罪。若無如我相似及婬欲言，但得惡",
    "T24n1458_003:0542c03": "作罪。若對堪行婬女，得根本罪。若無堪者，得",
    "T24n1458_003:0542c04": "窣吐羅。有堪丈夫及半擇迦，亦窣吐羅。無",
    "T24n1458_003:0542c05": "堪丈夫及半擇迦、諸傍生類，咸得惡作，餘",
    "T24n1458_003:0542c06": "相應處，准上應思。",
    "T24n1458_003:0542c07": "媒嫁學處第五",
    "T24n1458_003:0542c08": "[0542c08] 佛在室羅伐城時，迦盧蜜栗伽羅子為舊知",
    "T24n1458_003:0542c09": "識而行媒嫁，時諸白衣或讚或毀，外道異學",
    "T24n1458_003:0542c10": "復生譏論。其事同前，由諍恨煩惱制斯學處。",
    "T24n1458_003:0542c11": "[0542c11] 「若復苾芻作媒嫁事，以男意語女、以女意語",
    "T24n1458_003:0542c12": "男，若為成婦及私通事，乃至須臾頃，僧伽伐",
    "T24n1458_003:0542c13": "尸沙。」",
    "T24n1458_003:0542c14": "[0542c14] 有三處定：主定、事定、時定成媒嫁罪。言主定",
    "T24n1458_003:0542c15": "者，以男意語女、以女意語男。言事定者，謂於",
    "T24n1458_003:0542c16": "男女婦及私通行媒嫁事。言時定者，乃至須",
    "T24n1458_003:0542c17": "臾。言媒嫁者，往來通信也。言婦事者，有其",
    "T24n1458_003:0542c18": "七種。何等為七？謂水授、財娉、王旗、自樂、衣食、",
    "T24n1458_003:0542c19": "共活、須臾。言水授者，謂其父母以水授他",
    "T24n1458_003:0542c20": "方付其女。言財娉者，謂其父母取財而娉。",
    "T24n1458_003:0542c21": "言王旗者，王自領軍征伐他國，或是餘賊打",
    "T24n1458_003:0542c22": "破村坊，所獲婦女用為妻妾。言自樂者，自心",
    "T24n1458_003:0542c23": "希願與他作婦。言衣食者，為求衣食自來作",
    "T24n1458_003:0542c24": "婦。言共活者，兩各有財以共活命，契為妻室",
    "T24n1458_003:0542c25": "結意同居。言須臾者，謂非多時為夫妻事，",
    "T24n1458_003:0542c26": "亦名無雜婦。言無雜者，雖有夫主，守法清",
    "T24n1458_003:0542c27": "居異常流故，故稱無雜。言私通者，謂是未",
    "T24n1458_003:0542c28": "嫁或嫁夫死，欲行私事。為他遮護，據能遮護",
    "T24n1458_003:0542c29": "總有十種：謂父護、母護、兄弟護、姊妹護、大",
    "T24n1458_003:0543a01": "公護、大家護，若無此六有餘親屬所防護者，",
    "T24n1458_003:0543a02": "名為親護。若婆羅門種名為種護。婆羅門",
    "T24n1458_003:0543a03": "氏族名為族護。無斯種族總名王法護。若有",
    "T24n1458_003:0543a04": "女人奉法而住貞心無雜，此名為法護。苾",
    "T24n1458_003:0543a05": "芻於此若七若十，作媒嫁心受言問彼返報",
    "T24n1458_003:0543a06": "為三：若自往、若遣使、展轉遣人咸皆使攝。若",
    "T24n1458_003:0543a07": "自為一遣他作兩，若自作兩遣他為一，但令",
    "T24n1458_003:0543a08": "和合，咸皆眾教。若為一、為二，或不和合，但",
    "T24n1458_003:0543a09": "得方便，窣吐羅罪。凡為媒處人有尊卑，尊謂",
    "T24n1458_003:0543a10": "家長取言為定，翻此成卑。若受言、往問及以",
    "T24n1458_003:0543a11": "還報三處皆尊，即犯本罪。若一尊二卑、二",
    "T24n1458_003:0543a12": "尊一卑，應知尊處並皆&#x9E81;罪；卑咸惡作。不",
    "T24n1458_003:0543a13": "得卑語報彼尊人，亦得&#x9E81;罪。有其三事雖",
    "T24n1458_003:0543a14": "不報言亦成返報：一、期處；二、定時；三、現相。若",
    "T24n1458_003:0543a15": "見我在某處住時則知事合，是謂期處。若某",
    "T24n1458_003:0543a16": "時見我則表事成，是謂定時。若見我持&#x9262;、或",
    "T24n1458_003:0543a17": "著新衣則知事合，是謂現相。作斯三事他解",
    "T24n1458_003:0543a18": "了時，便成返報。又有三事亦成媒業：一、言；",
    "T24n1458_003:0543a19": "二、書；三、手印。用斯三事受言、問彼及以還",
    "T24n1458_003:0543a20": "報，或以一事而為三者，或時間雜，皆得本",
    "T24n1458_003:0543a21": "罪。上來明合，次當辨離。離事不同，有其七",
    "T24n1458_003:0543a22": "種：一、正&#x9B2A;時離；二、&#x9B2A;後方離；三、折草為契；四、",
    "T24n1458_003:0543a23": "擲瓦作期；五、對證言離；六、言非我婦；七、大聲",
    "T24n1458_003:0543a24": "遍告&#x96A3;伍咸知。初之三婦作初三離，媒之使",
    "T24n1458_003:0543a25": "和，得惡作罪。其次三離，和得&#x9E81;罪。末後一離，",
    "T24n1458_003:0543a26": "和便眾教。下之四婦及十私通，隨七種離，和",
    "T24n1458_003:0543a27": "皆眾教。若指腹媒嫁、若生男女、若俱男俱女、",
    "T24n1458_003:0543a28": "若半擇迦、若媒非人傍生、若復媒尼及以苾",
    "T24n1458_003:0543a29": "芻、若梵行者、若自為己、若孩童女，若媒嫁",
    "T24n1458_003:0543b01": "時隨一形轉或二俱轉，於其三處往返之時，",
    "T24n1458_003:0543b02": "一住本性、二是亂心，一是亂心、兩非心亂，",
    "T24n1458_003:0543b03": "諸如此類，並得吐羅。若有俗人來請僧伽為",
    "T24n1458_003:0543b04": "作媒事，共和遣使並獲本罪。若一人獨擅",
    "T24n1458_003:0543b05": "為媒合者，則一人犯。或已近圓或近圓時為",
    "T24n1458_003:0543b06": "其三事，有兩四句，同上應知。若近圓已為",
    "T24n1458_003:0543b07": "其三事，便得本罪。餘兩二句由近圓故，並得",
    "T24n1458_003:0543b08": "&#x9E81;罪。餘兩為三，咸得惡作。若告他：「云何不索",
    "T24n1458_003:0543b09": "婦？」得惡作罪。若復告云：「彼家有女，何不求",
    "T24n1458_003:0543b10": "婚？」意為媒合，便得&#x9E81;罪。為他行媒作三事",
    "T24n1458_003:0543b11": "已，若父母變悔、若男女身亡、若遇病緣、若遭",
    "T24n1458_003:0543b12": "飢儉，由此緣闕，並窣吐羅。若有女人，令苾芻",
    "T24n1458_003:0543b13": "報餘家主言：「我家人物咸悉屬君。」苾芻知情",
    "T24n1458_003:0543b14": "而為傳報，或許為眾作施食緣。若女與男先",
    "T24n1458_003:0543b15": "為期契，囑苾芻曰：「大德！若見彼某甲男，請報：",
    "T24n1458_003:0543b16": "『我於某處相待。』」作此等時，並得&#x9E81;罪。若不",
    "T24n1458_003:0543b17": "知彼意為傳信者，無犯。若女人令苾芻去拳",
    "T24n1458_003:0543b18": "打男肩，此無惡心故得輕罪。若言：「此男何不",
    "T24n1458_003:0543b19": "為入舍婿？」若言：「此女何不事姑？」若言：「此男",
    "T24n1458_003:0543b20": "何不別室？」但是片言與媒事相應，所有言說",
    "T24n1458_003:0543b21": "皆惡作罪。弟子語師：「我欲為他作媒嫁事。」師",
    "T24n1458_003:0543b22": "聞此語默而許者，得窣吐羅。諸餘學處准此",
    "T24n1458_003:0543b23": "應知。凡為媒嫁，要待男女為交會事，方得本",
    "T24n1458_003:0543b24": "罪。何因四學如是次第？凡諸男子未知女意，",
    "T24n1458_003:0543b25": "先且執手欲試其情。若聽許時，次當捉臂乃",
    "T24n1458_003:0543b26": "至咽腹漸更觸餘，若不許時便說鄙語，以誘",
    "T24n1458_003:0543b27": "其情，此對不信女人為斯二事。若信敬女知",
    "T24n1458_003:0543b28": "其樂福，作眾善語而勸喻之。此三據其自身",
    "T24n1458_003:0543b29": "染欲，次一為他因求衣食，作媒嫁事和合",
    "T24n1458_003:0543c01": "男女。",
    "T24n1458_003:0543c02": "造小房學處第六",
    "T24n1458_003:0543c03": "[0543c03] 佛在室羅伐城，時諸苾芻為造房舍作務繁",
    "T24n1458_003:0543c04": "多，由此亂心廢諸善品。又數乞求惱諸施主，",
    "T24n1458_003:0543c05": "因招譏醜。由住處事諍恨住處鄙業煩惱，制",
    "T24n1458_003:0543c06": "斯學處。",
    "T24n1458_003:0543c07": "[0543c07] 「若復苾芻自乞作小房，無主為己作，當應量",
    "T24n1458_003:0543c08": "作。此中量者，長佛十二張手、廣七張手。是苾",
    "T24n1458_003:0543c09": "芻應將苾芻眾，往觀處所。彼苾芻眾應觀處",
    "T24n1458_003:0543c10": "所，是應法淨處、無諍競處、有進趣處。若苾芻",
    "T24n1458_003:0543c11": "於不應法不淨處、有諍競處、無進趣處，自乞",
    "T24n1458_003:0543c12": "作房無主自為己，不將諸苾芻往觀處所，於",
    "T24n1458_003:0543c13": "如是處過量作者，僧伽伐尸沙。」[0543c13] 言自乞者，隨",
    "T24n1458_003:0543c14": "己欲樂，若草若木而自求覓。言營作小房者，",
    "T24n1458_003:0543c15": "若自作、若使人。無主者，謂無別人與之為主。",
    "T24n1458_003:0543c16": "為己作者，非為僧伽。當應量者，煩勞廢業不",
    "T24n1458_003:0543c17": "令傷大，恐迮致患不容過小。言長佛十二張",
    "T24n1458_003:0543c18": "手、廣七張手者，計佛十二張手長中人十八",
    "T24n1458_003:0543c19": "肘，以中人三張手成一張手。言是苾芻應將",
    "T24n1458_003:0543c20": "苾芻眾等者，為防三事故，謂不將諸苾芻共",
    "T24n1458_003:0543c21": "觀處所，違法修營，若有蟲蟻蛇蝎等穴，是名",
    "T24n1458_003:0543c22": "不淨處。又復觀察若近王家、或長者宅、若",
    "T24n1458_003:0543c23": "外道舍、若苾芻尼寺、若斬伐大樹，名有諍競",
    "T24n1458_003:0543c24": "處。又復觀察，若近屋邊一尋之內，有井及",
    "T24n1458_003:0543c25": "道、若近懸崖，名無進趣處。此皆不應與法，異",
    "T24n1458_003:0543c26": "此應與。造房苾芻應向本處從眾乞觀，若合",
    "T24n1458_003:0543c27": "眾俱往、若差別人去，不應遙信便不親撿。既",
    "T24n1458_003:0543c28": "觀無妨，應對眾前白言：「大德！應知彼處房地",
    "T24n1458_003:0543c29": "我已觀訖，應法清淨，宜可知時。」應先作白次",
    "T24n1458_003:0544a01": "為羯磨。若諸事皆違，造房已了堪應受用，得",
    "T24n1458_003:0544a02": "眾教罪。若不清淨處有諍緣邊無進趣，眾不",
    "T24n1458_003:0544a03": "觀許，肘量增多，此諸過中隨有其一，或時有",
    "T24n1458_003:0544a04": "過造而中休，若被他奪、若已興功而便命過、",
    "T24n1458_003:0544a05": "若作白衣、若為求寂、若用己物，並窣吐羅。若",
    "T24n1458_003:0544a06": "有苾芻語餘苾芻言：「為我造房，勿令違法。」",
    "T24n1458_003:0544a07": "若彼苾芻違法作者，自得其罪。若遣他者，作",
    "T24n1458_003:0544a08": "如是言：「此處善好可為作房，我乞木等以相",
    "T24n1458_003:0544a09": "供濟。」而實不淨，二並得罪。或時十人共造",
    "T24n1458_003:0544a10": "一房，同興方便，十俱得罪。若令他造房，而",
    "T24n1458_003:0544a11": "起疑心為作不作，得窣吐羅。無犯者，得先成",
    "T24n1458_003:0544a12": "屋及舊受用房，并大蚊幬，此皆無犯。◎"
}