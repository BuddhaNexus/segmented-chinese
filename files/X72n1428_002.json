{
    "X72n1428_002:0134c18": "靈竺淨慈自得禪師錄卷第二",
    "X72n1428_002:0134c19": "(石霜明總禪師下語寄言)",
    "X72n1428_002:0134c20": "住萬壽小師比丘籫溪老人了廣　編",
    "X72n1428_002:0134c21": "上堂曰。家音歷歷而運用堂堂矣。綠岩雲幕而翠岑",
    "X72n1428_002:0134c22": "色尖也。知有這箇消息。以報不報之恩。時有僧出眾",
    "X72n1428_002:0134c23": "問。如何是不報恩。師曰者箇是報恩底事。僧曰此外",
    "X72n1428_002:0134c24": "作麼生。師曰天高東南。地傾西北。僧禮拜。師曰只恐",
    "X72n1428_002:0135a01": "不恁麼承當。師乃曰。只箇玄妙訣。從來無異轍。撥開",
    "X72n1428_002:0135a02": "千嶂雲。放出一天月。建化門頭事。山僧未曾說。再來",
    "X72n1428_002:0135a03": "花木春。佛祖也難決。便下座。",
    "X72n1428_002:0135a04": "石霜曰。佛未出世。西天說法。祖未西來。此有妙訣。",
    "X72n1428_002:0135a05": "良久曰。點。",
    "X72n1428_002:0135a06": "上堂曰。衲僧活眼睛。見破四天明。六門之活計。處處",
    "X72n1428_002:0135a07": "而現成。不借他相貌底漢有麼也未。時有僧出問。如",
    "X72n1428_002:0135a08": "何是衲僧活眼睛。師曰鑑在機前。僧曰見破四天明",
    "X72n1428_002:0135a09": "時如何。師曰誰解於論。僧曰六門活計何人分上事。",
    "X72n1428_002:0135a10": "師曰露露堂堂曾不藏。僧曰處處現成底事如何商",
    "X72n1428_002:0135a11": "量。師曰明明歷歷共難語。師乃曰。家風是自己。自己",
    "X72n1428_002:0135a12": "是家風。一如身心眼。全體是玄翁。汝等諸人還知之",
    "X72n1428_002:0135a13": "有分乎。便下座。",
    "X72n1428_002:0135a14": "霜曰。盡世界皆是沙門一隻眼。悉是上妙道。千聖",
    "X72n1428_002:0135a15": "心。喚什麼為自己。喚什麼為家風。此語金玉。高價",
    "X72n1428_002:0135a16": "千斤。",
    "X72n1428_002:0135a17": "上堂曰。直把須彌鎚子。正打虗空皷子。穩坐寥寥而",
    "X72n1428_002:0135a18": "不妨。全身寂寂而忘志。正當恁麼時節。誰人與吾出",
    "X72n1428_002:0135a19": "氣。時有僧問何人直把鎚子。師曰問取堂中聖僧。僧",
    "X72n1428_002:0135a20": "曰和尚打皷子否。師曰覓得門外金剛。僧曰穩坐不",
    "X72n1428_002:0135a21": "妨全身忘志時如何。師曰尋討滿堂雲眾。僧曰和尚",
    "X72n1428_002:0135a22": "為什麼不道。師曰你何不聞得。僧曰是是。師曰不是",
    "X72n1428_002:0135a23": "不是。師曰。有問有答成道成理。有言有句作計作較。",
    "X72n1428_002:0135a24": "畢竟非吾家具子。便下座。",
    "X72n1428_002:0135b01": "霜曰。拈起金鎚則直下打玉皷。聲響[音*(ㄆ/斗)][音*(ㄆ/斗)]矣。音塵",
    "X72n1428_002:0135b02": "紛紛也。是什麼。",
    "X72n1428_002:0135b03": "上堂曰。吾門廣大從古難入。徒展兩脚不蹈階級。元",
    "X72n1428_002:0135b04": "非宮內豈得建立。正當與麼時。出門無及。時有僧問",
    "X72n1428_002:0135b05": "不是解脫不思議門麼。師曰。出入從來相不妨。師資",
    "X72n1428_002:0135b06": "何用三展禮。僧曰恁麼則為甚麼道從古難入。師曰。",
    "X72n1428_002:0135b07": "門門歷歷。步步明明。何用出入。僧曰未審有內外否。",
    "X72n1428_002:0135b08": "師曰表裡元無分外。僧曰若無分外為甚麼出門難",
    "X72n1428_002:0135b09": "及。師曰吾特謝此問。師乃曰。或說成住壞空。或示苦",
    "X72n1428_002:0135b10": "集滅道。又曰。十如一實也。宣三密四曼。畢竟山僧有",
    "X72n1428_002:0135b11": "一句子。要會麼。天南北地東西。",
    "X72n1428_002:0135b12": "霜曰。若而有努力。老而無觔骨。朝帶於曉風。晚見",
    "X72n1428_002:0135b13": "紅輝日。",
    "X72n1428_002:0135b14": "上堂曰。青山山上。白雲雲下。戶外水寒。波心船點。正",
    "X72n1428_002:0135b15": "當恁麼時。有知音底人麼。時有僧問。青山山上時。白",
    "X72n1428_002:0135b16": "雲雲下處。和尚還有分也無。師曰傍也。僧曰正當恁",
    "X72n1428_002:0135b17": "麼時如何。師曰眼在脚跟下。僧便喝。師曰倒屙為什",
    "X72n1428_002:0135b18": "麼。師乃曰。妙處徹底妙。玄處徹底玄。獨知分外事。誰",
    "X72n1428_002:0135b19": "見壺中天。便下座。",
    "X72n1428_002:0135b20": "霜曰。參須實參。悟須實悟。驀頭莫滯留。半途勿暫",
    "X72n1428_002:0135b21": "顧。",
    "X72n1428_002:0135b22": "上堂曰。真到做處。清虗妙體。時時隨後。步步在前。諸",
    "X72n1428_002:0135b23": "禪德。如何商量。時有僧出問。如何是真到做處。師曰。",
    "X72n1428_002:0135b24": "直下見電光。驀頭欺石火。僧曰於此如何領略。師喝",
    "X72n1428_002:0135c01": "曰倒退三千。僧曰清虗妙體又如何上和。師曰。上至",
    "X72n1428_002:0135c02": "有頂天。下至阿鼻獄。僧曰是何物。師曰汝問吾聻。師",
    "X72n1428_002:0135c03": "乃曰。不思議一段要。不可得三世心。箇箇人人受用。",
    "X72n1428_002:0135c04": "光恩照破古今。",
    "X72n1428_002:0135c05": "霜曰。過現未來事且致。直下電光驀頭石火是什",
    "X72n1428_002:0135c06": "麼時節。若不然。又被風吹別調中。諸人者如何見。",
    "X72n1428_002:0135c07": "上堂曰。以大圓覺為我伽藍。山河大地日月星辰身",
    "X72n1428_002:0135c08": "心安居平等性智。天上天下唯我獨尊。至這裡。諸禪",
    "X72n1428_002:0135c09": "德還有分踈也無。時有僧出眾問。既是山河大地圓",
    "X72n1428_002:0135c10": "覺伽藍。以何為驗。師拈拄杖曰是什麼。僧曰豈莫天",
    "X72n1428_002:0135c11": "上天下安居性智耶。師擲下拄杖曰恁麼不可也。僧",
    "X72n1428_002:0135c12": "曰畢竟作麼生。師曰歸堂穩坐。師乃曰。惠日普上太",
    "X72n1428_002:0135c13": "虗天。心月朗下紅綿地。箇中何人是出頭者。下語也",
    "X72n1428_002:0135c14": "不到。奇語也不用。便下座。",
    "X72n1428_002:0135c15": "霜曰。野草芳菲紅錦地。遊絲寥亂碧羅天。安居性",
    "X72n1428_002:0135c16": "智是何物。圓覺伽藍不聖賢。此四句與古人如何。",
    "X72n1428_002:0135c17": "有人辨得。大好大好。",
    "X72n1428_002:0135c18": "上堂曰。玉龍起雨上東天。石虎出風下北山。夜兔穿",
    "X72n1428_002:0135c19": "雲南海底。晝烏破暗西畔岩。中間有物。大眾如何看。",
    "X72n1428_002:0135c20": "時有僧出眾問。未審是何物。師曰。頭長三尺。頸短二",
    "X72n1428_002:0135c21": "寸。僧曰。此是化幻之身。真實是何物。師曰。眉間有眼。",
    "X72n1428_002:0135c22": "胸間有口。僧曰和尚還捉得伊麼。師曰人人闕伊一",
    "X72n1428_002:0135c23": "時不得。僧禮拜。師乃曰。那吒屈膝而夜叉開眼也。時",
    "X72n1428_002:0135c24": "人喚作化幻不可。且道喚作什麼。七尺烏藤倒上天。",
    "X72n1428_002:0136a01": "八臂竹篦橫下地。便下座。",
    "X72n1428_002:0136a02": "霜曰。是箇時節。佛祖也難出。人天也難入。雖然闕",
    "X72n1428_002:0136a03": "伊一時不得。又如何。普州人送賊。",
    "X72n1428_002:0136a04": "上堂曰。家傳妙旨不言語。洞上真機絕外來。若有人",
    "X72n1428_002:0136a05": "云知父道。孤然孫子笑咍咍。時有僧出眾問。密密閑",
    "X72n1428_002:0136a06": "田不用機邊。如何是妙旨。師曰好箇消息子。僧曰。寥",
    "X72n1428_002:0136a07": "寥作用不離人天。如何是真機。師曰好箇消息子。僧",
    "X72n1428_002:0136a08": "曰子十成減父半德。作麼生是父孃。師曰者箇是兒",
    "X72n1428_002:0136a09": "孫。僧曰和尚作父孃也無。師曰謝子箇孝養。師乃曰。",
    "X72n1428_002:0136a10": "子歸就父猶存孝養。了了而未為是。臣以朝君尚帶",
    "X72n1428_002:0136a11": "凝然。真真而不為重。便下座。",
    "X72n1428_002:0136a12": "霜曰。轉步於位中。移身於劫外。玉龍退骨則雲幕",
    "X72n1428_002:0136a13": "於跡。金鷄移栖則桐冷於月。畢竟去時。有何消息",
    "X72n1428_002:0136a14": "子。",
    "X72n1428_002:0136a15": "上堂曰。路遮戶外。家包雲中。客游三月。主居月宮。時",
    "X72n1428_002:0136a16": "有僧出眾問。未審此箇什麼境界。師曰。夜渡有輝含",
    "X72n1428_002:0136a17": "古月。秋雲無雨袍青山。僧曰還轉身也無。師曰玉壺",
    "X72n1428_002:0136a18": "中有轉身路。僧曰全轉時如何。師曰至這裡始得。師",
    "X72n1428_002:0136a19": "乃曰。賓雖賓也。主家之恩光也。主雖主也。賓家之佐",
    "X72n1428_002:0136a20": "輔也。主賓相合。正偏相應。便下座。",
    "X72n1428_002:0136a21": "霜曰。果然如所說。君雖君也無臣佐不可為君。臣",
    "X72n1428_002:0136a22": "雖臣也無君勑不可為臣。君臣相融而天下方収。",
    "X72n1428_002:0136a23": "上堂曰。風波滅盡而悔當時之事。碧海澄明而恨十",
    "X72n1428_002:0136a24": "分之恩。潭水月落而帶清光之影。壺天雲盡而存青",
    "X72n1428_002:0136b01": "霄之晴。畢竟如何。時有僧出眾問。風波滅盡時。為甚",
    "X72n1428_002:0136b02": "悔當時之事。師曰猶帶今時機。僧曰。碧海澄明處。依",
    "X72n1428_002:0136b03": "何恨十分之恩。師曰尚存自己妙。僧曰。潭月沉時。何",
    "X72n1428_002:0136b04": "帶清光之影。師曰太具殘月輝。僧曰。壺雲散處。爭存",
    "X72n1428_002:0136b05": "青霄之晴。師曰且得尊貴路。僧曰竟如何辨得。師曰",
    "X72n1428_002:0136b06": "傍也。師乃曰。盡色未空。歸空未真。絕真未妙。除妙未",
    "X72n1428_002:0136b07": "玄。箇中有辨取得者麼。便下座。",
    "X72n1428_002:0136b08": "霜曰。用階級。論途轍。山僧不然。直入深山曾未出。",
    "X72n1428_002:0136b09": "有人覓取百千里。",
    "X72n1428_002:0136b10": "上堂曰。稜稜一氣未生。凄凄一神未現。默默風未起",
    "X72n1428_002:0136b11": "波。皎皎月未發光。歷歷萬象未亂。明明森羅未參。還",
    "X72n1428_002:0136b12": "體悉麼。呵呵大笑曰。贏得三千自損萬德。時有僧出",
    "X72n1428_002:0136b13": "眾問。一氣未生時和尚還知麼。師曰慚愧。僧曰風未",
    "X72n1428_002:0136b14": "起波處和尚如何道。師曰罪過。僧曰萬象未亂時和",
    "X72n1428_002:0136b15": "尚得見麼。師曰報酬。僧曰贏得三千自損萬德又如",
    "X72n1428_002:0136b16": "何。師曰皎玉無瑕彫文喪德。師乃曰。示妙說玄都是",
    "X72n1428_002:0136b17": "建立。宣法話佛悉是造次。山僧恁麼說話。又是拂塵",
    "X72n1428_002:0136b18": "生埃。便下座。",
    "X72n1428_002:0136b19": "霜曰。寒山拾得及第不得。碧眼黃頭遂是難得。",
    "X72n1428_002:0136b20": "上堂曰。佛日高懸。祖月彌朗。僧雲漫漫。法雨浩浩。禪",
    "X72n1428_002:0136b21": "林花發。教風春迎。正當恁麼時。誰是出頭人。時有僧",
    "X72n1428_002:0136b22": "出眾禮拜。師曰你見景色風月那。僧曰此是觀音三",
    "X72n1428_002:0136b23": "昧樣子。師曰你道何處是普門。僧曰勘破了也。師曰",
    "X72n1428_002:0136b24": "恁麼則有二菩薩。僧又禮拜。師乃曰。適來如上座子",
    "X72n1428_002:0136c01": "道。春色千林花正開。秋潭萬水月猶明。夏熱綠楊影",
    "X72n1428_002:0136c02": "滿地。冬寒白樹覆前庭。便下座。",
    "X72n1428_002:0136c03": "霜曰。妙音觀世音。風聲雨露聲也。梵音海潮音。江",
    "X72n1428_002:0136c04": "浪碧灣波也。",
    "X72n1428_002:0136c05": "上堂曰。少室胡僧。履子留隻。米樹應供。趺子出雙。新",
    "X72n1428_002:0136c06": "豐老人問殺首座大陽兄者兼養青鷂。諸人幸是吾",
    "X72n1428_002:0136c07": "家客。何得不會。時有僧出眾問。古聖恁麼作略得後。",
    "X72n1428_002:0136c08": "風流學人如何會得。師曰驀面家風不容擬議。僧曰",
    "X72n1428_002:0136c09": "大疑大疑。師曰道看。僧拂袖而去。師曰終始不錯。師",
    "X72n1428_002:0136c10": "乃曰。學悟之要是須真到之要。參禪之路又宜妙契",
    "X72n1428_002:0136c11": "之路。各請分半席。便下座。",
    "X72n1428_002:0136c12": "霜曰。用古今通貫眼。論是非不及玅。且道因孰致",
    "X72n1428_002:0136c13": "得。",
    "X72n1428_002:0136c14": "上堂曰。一道恩光萬年難報。千言學語三世易聞。正",
    "X72n1428_002:0136c15": "於中當如何撥轉。時有僧出眾問。和尚恐是覔蹤由。",
    "X72n1428_002:0136c16": "師打曰你道是什麼時節。僧於此忽然大悟。師乃曰。",
    "X72n1428_002:0136c17": "吾十一歲間宣深示淺。今朝始逢知音。千祥多多。何",
    "X72n1428_002:0136c18": "故。三年擲釣絲。一夕得金鱗。便下座。",
    "X72n1428_002:0136c19": "霜曰。熟菓不堪枝。劒氣不妨天。這僧知痛痒。老衲",
    "X72n1428_002:0136c20": "分機宜。",
    "X72n1428_002:0136c21": "上堂曰。枯木雲籠秀。雲中袍玉立。寒潭月夜圓。潭底",
    "X72n1428_002:0136c22": "侵魚入。回頭開正眼。頭上戴帽出。芳草破春烟。草芊",
    "X72n1428_002:0136c23": "拂天內。眾中有道得麼。時有僧出眾問。諸聖出來作",
    "X72n1428_002:0136c24": "何事。師曰為子不會取。僧曰。好箇消息。某甲曾不會",
    "X72n1428_002:0137a01": "取。師曰早知你落處。僧禮拜。師曰錯。師乃曰。若會得。",
    "X72n1428_002:0137a02": "是靈山迦葉。若不會也。少林慧可。便下座。",
    "X72n1428_002:0137a03": "霜曰。鷲峰笑暖。少林座寒。劫前花一點。戶外春猶",
    "X72n1428_002:0137a04": "關。",
    "X72n1428_002:0137a05": "上堂曰。綠岩枯木不落人間。紅谷芳草不厭溫寒。西",
    "X72n1428_002:0137a06": "南東北各不相關。三段玄處正開眼看。時有僧出眾",
    "X72n1428_002:0137a07": "問。如何是綠岩枯木。師曰刀斧斫不開。僧曰如何是",
    "X72n1428_002:0137a08": "紅谷芳草。師曰。鐵鎗刈不盡。如何刈得。僧曰西南東",
    "X72n1428_002:0137a09": "北是什麼用處。師曰目前分外不相妨。師乃曰。妙玄",
    "X72n1428_002:0137a10": "田地自可到。靈性做處自可坐。分明時節自可見。務",
    "X72n1428_002:0137a11": "力問他不得悟。自透頂到。便下座。",
    "X72n1428_002:0137a12": "霜曰。有時高有時低。或露或明。畢竟而可有自鑑",
    "X72n1428_002:0137a13": "之照。雖然恁麼。實到此田地始得。",
    "X72n1428_002:0137a14": "上堂曰。圓蟾出冷。晶旭入暖。惠光破暗。才輝照明。中",
    "X72n1428_002:0137a15": "間有一佛出世。若人見得。非有自己妙有。又知有沙",
    "X72n1428_002:0137a16": "界周光。時有僧出眾問。妙有周光且致。如何是一佛",
    "X72n1428_002:0137a17": "出世。師曰照東方萬八千土。僧曰恁麼則天上地下",
    "X72n1428_002:0137a18": "諸法實相。師曰你何具龍樹智惠。僧曰和尚何得馬",
    "X72n1428_002:0137a19": "鳴妙才。師曰恁麼也不分耶。僧乃作禮而去。師送曰。",
    "X72n1428_002:0137a20": "忌口三十年。師乃曰。無見頂相諸人不知。楞嚴妙光",
    "X72n1428_002:0137a21": "沙界普照。故曰世尊光射阿難肩。便下座。",
    "X72n1428_002:0137a22": "霜曰。朝旭夕陽初月殘照。目前境域自猶可看。眼",
    "X72n1428_002:0137a23": "中青色誰敢得見。開正眼睛須活心人。",
    "X72n1428_002:0137a24": "上堂曰。運步堂堂。通身歷歷。東道西說。南來北去。全",
    "X72n1428_002:0137b01": "得寸心。直用尺情。拈拄杖曰。自家方寸主人公。直得",
    "X72n1428_002:0137b02": "掌中木上座。舉拂子曰。老僧八十年來要正承手裡",
    "X72n1428_002:0137b03": "毫長老。具眼者看看。時有僧出眾問。畢竟相去多少。",
    "X72n1428_002:0137b04": "師曰你是學人分上事。僧曰師家分上事如何。師澄",
    "X72n1428_002:0137b05": "然叉手。師乃曰。自家二六時中全承他恩力去。起居",
    "X72n1428_002:0137b06": "動靜一如之體。便下座。",
    "X72n1428_002:0137b07": "霜曰。有水易捿天上月。無林難宿北來鴻。",
    "X72n1428_002:0137b08": "上堂曰。古佛道場尚乘車子。澄源潭水猶棹狐舟。夜",
    "X72n1428_002:0137b09": "鶴穿潭底。雲月落銀籠。天龍無雨。汗馬而無鞭也。從",
    "X72n1428_002:0137b10": "此出生犢牛兒。金吼銀聲滿蘆水。微毛依舊正受之",
    "X72n1428_002:0137b11": "中。玄角又帶漫雪草。一回倒騎牧童夢。數笛吹來樵",
    "X72n1428_002:0137b12": "子歌。時有僧出眾問。畢竟學人如何商量去也。師曰",
    "X72n1428_002:0137b13": "徹頂透底是須恁麼會。僧便禮拜。師曰吾家種草不",
    "X72n1428_002:0137b14": "求杜撰。師乃曰。玄談妙句一點不著。金言華語一塵",
    "X72n1428_002:0137b15": "不用。請試與我道看。便下座。",
    "X72n1428_002:0137b16": "霜曰。古佛道場不要坐著。夜鶴雲月穿過落盡。天",
    "X72n1428_002:0137b17": "龍汗馬絕雨離鞭。方外誰敢論量。自是妙底少得",
    "X72n1428_002:0137b18": "機。又歸本途時。犢牛生兒毛角完爾。雖然如是。未",
    "X72n1428_002:0137b19": "是耕破箇田地。須醒半夢。又吹狂笛。箇時遍蹄混",
    "X72n1428_002:0137b20": "泥塵。不露真機。且道此猶是出世邊事。畢竟不出",
    "X72n1428_002:0137b21": "世時如何。吾家種草。不求杜撰。",
    "X72n1428_002:0137b22": "上堂曰。行脚大事一段宗要。直拈起兔角佛杖。正舉",
    "X72n1428_002:0137b23": "著龜毛祖拂。若人拈起舉著。時人盡有禮謝在。時有",
    "X72n1428_002:0137b24": "僧出眾問。堂中一會客。悉是行脚漢。未是見兔角龜",
    "X72n1428_002:0137c01": "毛。請師垂示。師拋下杖拂曰。見之不執。千載難逢。僧",
    "X72n1428_002:0137c02": "擬議。師喝曰。且去也。師乃曰。來也龍蛇飛出。去也象",
    "X72n1428_002:0137c03": "虎哮嘯。見聞玄色妙聲。卜度了思真量。故曰如之外",
    "X72n1428_002:0137c04": "無智。智之外無如。如如皎潔。智智清淨。大凡般若之",
    "X72n1428_002:0137c05": "心耳。便下座。",
    "X72n1428_002:0137c06": "霜曰。空空如如而寂寂真真也。黃花為般若。翠竹",
    "X72n1428_002:0137c07": "為真如。飲光密付。阿難正知。淨名默處。文殊可聞。",
    "X72n1428_002:0137c08": "畢竟而是什麼力。學者不具此眼目。焉辨皂白。",
    "X72n1428_002:0137c09": "上堂曰。心心通達而法法圓成也。佛佛相授而祖祖",
    "X72n1428_002:0137c10": "付傳也。雲眾之中喫茶之間。還有信得及乎。時有僧",
    "X72n1428_002:0137c11": "出眾問。既是心法通圓處。正是佛祖授傳時。此外喚",
    "X72n1428_002:0137c12": "什麼為外道。師曰這箇道理為外道。僧曰無道理時",
    "X72n1428_002:0137c13": "如何。師呵呵大笑曰。柰何這道理也。師乃曰。銀河波",
    "X72n1428_002:0137c14": "淨。曉星亂蜚。日宮光冷。暮凉拭晴。蒹葭風微欄外聲。",
    "X72n1428_002:0137c15": "玉樹枝動檻前流。老僧恁麼說話。有何氣猷。便下座。",
    "X72n1428_002:0137c16": "霜曰。貧道不及讚歎。何故如此。正正時正是偏。偏",
    "X72n1428_002:0137c17": "偏時偏是正。正偏和融高低普應。畢竟悉窮麼。江",
    "X72n1428_002:0137c18": "岸風濤暮。蘆村景色靜。",
    "X72n1428_002:0137c19": "上堂曰。深深而深入梅花之曲。潛潛而潛含白雪之",
    "X72n1428_002:0137c20": "調。石人之舞袖。玉女之笙歌。好一場曲調。是何音響。",
    "X72n1428_002:0137c21": "時有僧出眾問。一種沒絃之琴。妙手彈得甚希。師曰",
    "X72n1428_002:0137c22": "你道是誰家曲子。僧曰幸有主山點頭案山回顧也。",
    "X72n1428_002:0137c23": "師曰早恁麼當些子。師乃曰。流水奏於沒絃之調。夜",
    "X72n1428_002:0137c24": "明彈於玉琴之曲。鐵夫笑於芳草之莖。石漢歎於春",
    "X72n1428_002:0138a01": "煙之夢。便下座。",
    "X72n1428_002:0138a02": "霜曰。也太奇。也太奇。露柱說法燈籠聽。",
    "X72n1428_002:0138a03": "上堂曰。密密妙唱豈以舌相乎。堂堂真歌寧以音聲",
    "X72n1428_002:0138a04": "乎。千年老鶴夢醒後。一箇小僧吟結前。兩墀風景畢",
    "X72n1428_002:0138a05": "竟如何。時有僧出眾問。如何是那邊風景色。師曰青",
    "X72n1428_002:0138a06": "山高聳雲袍跡。僧曰如何是這邊風景色。師曰流水",
    "X72n1428_002:0138a07": "遠流水變波。僧曰畢竟如何。師曰。花露殘春一樣芳。",
    "X72n1428_002:0138a08": "月餘潭底萬年光。師乃曰。水脉冷寒凉焇焇。雲形虗",
    "X72n1428_002:0138a09": "幕露堂堂。便下座。",
    "X72n1428_002:0138a10": "霜曰。衲僧一樣子。古者千家風。弄高深碧霄。用低",
    "X72n1428_002:0138a11": "淺紅墀。體用偏正一時新。",
    "X72n1428_002:0138a12": "上堂曰。春夢朦朧。秋月玲瓏。夏凉寂寂。冬寒空空。時",
    "X72n1428_002:0138a13": "有僧出眾問。逐四季不轉又何物。師曰你聞耶。僧曰",
    "X72n1428_002:0138a14": "指屋後喚堦前。喚白猿打黑狗。師曰且不許外人聞。",
    "X72n1428_002:0138a15": "師乃曰。吾門有回互不回互底時節。我家有出世不",
    "X72n1428_002:0138a16": "出世底樣子。回互時不可見回互。出世時不可見出",
    "X72n1428_002:0138a17": "世。意在那裡。眼於何處。便下座。",
    "X72n1428_002:0138a18": "霜曰。淅之東西。湖之南北。便舉拳頭曰。這箇是什",
    "X72n1428_002:0138a19": "麼消息子。回互時意在不回互。出世時眼於不出",
    "X72n1428_002:0138a20": "世。",
    "X72n1428_002:0138a21": "上堂曰。梁土皇帝南天太子。相見端的不識妙旨。直",
    "X72n1428_002:0138a22": "下不入擬議。驀頭廓然無聖。時有僧出眾問。對面無",
    "X72n1428_002:0138a23": "私端當偏公。如何是不識。師打曰。好箇消息。聞即聞。",
    "X72n1428_002:0138a24": "僧曰大用現前不存軌則。師曰三祖來也。師乃曰。廓",
    "X72n1428_002:0138b01": "然不識莫公私。太子皇帝對面時。一片檀香爐上火。",
    "X72n1428_002:0138b02": "殘紅吹起發花枝。便下座。",
    "X72n1428_002:0138b03": "霜曰。上古七佛下生諸聖。西天四七東土二三。畢",
    "X72n1428_002:0138b04": "竟至這裡如何識得。又曰。點。",
    "X72n1428_002:0138b05": "上堂曰。靈劒刃輝在匣中。清光所照侵虗空。密通消",
    "X72n1428_002:0138b06": "息不傳句。天上人間功不同焉。時有僧出眾問。未審",
    "X72n1428_002:0138b07": "是何章句。師曰道得始會取。僧曰和尚還知麼。師曰",
    "X72n1428_002:0138b08": "汝是禪和子。師乃曰。是法非思量分別之所能解。唯",
    "X72n1428_002:0138b09": "此一事實。餘二則非真。便下座。",
    "X72n1428_002:0138b10": "霜曰。字字含妙。言言咄真。出林之猛虎。入水之蒼",
    "X72n1428_002:0138b11": "龍。是是可可。不是不可。",
    "X72n1428_002:0138b12": "上堂曰。有時破關知落處。有時透關辯密旨。有時妙",
    "X72n1428_002:0138b13": "容拜位裡。有時光燭囑機頭。箇中有體用賓主。箇中",
    "X72n1428_002:0138b14": "有宛轉傍參焉。時有僧出眾問。如何是破關眼。師便",
    "X72n1428_002:0138b15": "打。僧曰落處又如何。師曰蘆月江波相映紅。僧曰透",
    "X72n1428_002:0138b16": "關機如何商略。師便喝。僧曰如何是密旨。師曰君臣",
    "X72n1428_002:0138b17": "合道主賓同。僧曰畢竟作麼生。師曰。長江水上波千",
    "X72n1428_002:0138b18": "走。低谷溪邊草萬叢。師乃曰。朝說暮說。出廣長舌。坐",
    "X72n1428_002:0138b19": "臥經行。萬里鑌鐵。拈拄杖曰。是什麼。便下座。",
    "X72n1428_002:0138b20": "霜曰。真聞真見。妙至妙到。玄思玄量。幽密幽顯。雖",
    "X72n1428_002:0138b21": "然與麼。徹底自到。",
    "X72n1428_002:0138b22": "上堂曰。向去位裡則雲袍跡山空。却來機頭則火洗",
    "X72n1428_002:0138b23": "玉路工。不去不來則石蛇臥芊叢。畢竟通會則海天",
    "X72n1428_002:0138b24": "普合同。佛祖未興則消息難通。人天未識則妙處無",
    "X72n1428_002:0138c01": "窮。縱是恁麼。端的不中。且至這裏。莫指西東。時有僧",
    "X72n1428_002:0138c02": "出眾問。如何是向去底眼。師曰直入海底泥牛忘蹤。",
    "X72n1428_002:0138c03": "僧曰如何是却來底眼。師曰早出欄前玉馬嘶風。僧",
    "X72n1428_002:0138c04": "曰作麼生是不去不來底眼。師曰獨坐雲榻自居太",
    "X72n1428_002:0138c05": "空。僧曰畢竟通會時若當。師曰三載金毛群裏絕同。",
    "X72n1428_002:0138c06": "僧曰佛祖未興前何人得去。師曰日上綠樹月落水",
    "X72n1428_002:0138c07": "中。僧曰人天未識時且道以何為是。師曰魚行酒肆",
    "X72n1428_002:0138c08": "來往無窮。僧曰不用前言後語。師喝曰。點鐵為金。轉",
    "X72n1428_002:0138c09": "蛇成龍。僧曰。一一蒙示誨。格外玄機又如何。師曰。月",
    "X72n1428_002:0138c10": "出句裡。花入吟中。師乃曰。一段大事古今難通。三乘",
    "X72n1428_002:0138c11": "曲說去來易空。衲僧眼目端的無工。禪和信趣脫然",
    "X72n1428_002:0138c12": "絕蹤。雖然與麼。會取始窮。便下座。",
    "X72n1428_002:0138c13": "霜曰。多虗不如少實。三載金毛群裡絕同。那人幻",
    "X72n1428_002:0138c14": "人真人皆智寂妄之三段也。一時會取時正絕同",
    "X72n1428_002:0138c15": "侶。且道端的一句又如何。鐵鎚擊碎黃金骨。天地",
    "X72n1428_002:0138c16": "之間是何物。隨後一喝曰。按排不少焉。",
    "X72n1428_002:0138c17": "上堂曰。不夜真燈。破夜心月。穿日玄談。不日妙訣。一",
    "X72n1428_002:0138c18": "句了然。不涉途轍。試請道看。時有僧出眾問。如何是",
    "X72n1428_002:0138c19": "破夜心月。師曰不留暗裡。僧曰如何是不日妙訣。師",
    "X72n1428_002:0138c20": "曰不居明中。僧曰。一句了然途轍難合。正當恁麼時",
    "X72n1428_002:0138c21": "如何。師打曰。蹉過也不知。師乃曰。一句截流。萬沠不",
    "X72n1428_002:0138c22": "朝。千差斷徑。三身不妨。有時暗裡出明。有時明中入",
    "X72n1428_002:0138c23": "暗。諸人如何商量。便下座。",
    "X72n1428_002:0138c24": "霜曰。不涉明暗也不是真。明暗元不實。以什麼為",
    "X72n1428_002:0139a01": "是。更參三十年。",
    "X72n1428_002:0139a03": "靈竺淨慈自得禪師錄卷第二"
}