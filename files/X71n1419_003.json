{
    "X71n1419_003:0522b08": "慧文正辯佛日普照元叟端禪師語錄卷第三",
    "X71n1419_003:0522b10": "住杭州路靈隱景德禪寺語錄",
    "X71n1419_003:0522b11": "門人　祖銘等　編",
    "X71n1419_003:0522b12": "諸山疏。提起云。合郡宿德名員。以此穿天下衲僧鼻",
    "X71n1419_003:0522b13": "孔。西天四七出不得。東土二三出不得。",
    "X71n1419_003:0522b14": "方外疏。杳杳冥冥。其中有精。恍恍惚惚。其中有物。未",
    "X71n1419_003:0522b15": "舉先知底。固不在言。只者錦標玉軸。甚處得來。塞却",
    "X71n1419_003:0522b16": "耳根。分明聽取。",
    "X71n1419_003:0522b17": "佛誕上堂。舉應庵和尚頌云。草本無端拈出來。更加",
    "X71n1419_003:0522b18": "注脚放癡獃。西天此土誰知己。夜半優曇火裏開。師",
    "X71n1419_003:0522b19": "云。應庵與麼道。大似看錮鏴著生鐵。山僧別資一路。",
    "X71n1419_003:0522b20": "要與黃面老人相見。寶覺真空。無是非是。悲願弘深。",
    "X71n1419_003:0522b21": "上下分指。七十九年中。妖怪從茲起。瞎眼波斯滿大",
    "X71n1419_003:0522b22": "唐。懵袋亂呈知幾幾。",
    "X71n1419_003:0522b23": "上堂。無不無。有不有。金毛師子變作狗。南辰昨夜唱",
    "X71n1419_003:0522b24": "巴歌。驚起法身藏北斗。卓拄杖。下座。",
    "X71n1419_003:0522c01": "上堂。舉教中道。居一切時。不起妄念。於諸妄心。亦不",
    "X71n1419_003:0522c02": "息滅。住妄想境。不加了知。於無了知。不辨真實。師云。",
    "X71n1419_003:0522c03": "松直棘曲。鵠白烏玄。昨日有人。從天台來。却往南嶽",
    "X71n1419_003:0522c04": "去。",
    "X71n1419_003:0522c05": "斷江首座至上堂。山僧昔年行脚。駐足茲山。育王橫",
    "X71n1419_003:0522c06": "川和尚。一偈寄云。清□長短聲。獨自倚廊柱。三際俱",
    "X71n1419_003:0522c07": "不來。一片冷泉水。非惟無眾生。無佛亦無己。短句與",
    "X71n1419_003:0522c08": "長吟。遣興適意爾。夜半落霜華。日輪正卓午。寥寥天",
    "X71n1419_003:0522c09": "地間。只有寒山子。好大眾。有祖以來。提持衲僧頂[寧*頁]",
    "X71n1419_003:0522c10": "上一著子。如擊石火閃電光。搆得搆不得。未免喪身",
    "X71n1419_003:0522c11": "失命。總出不得者箇老和尚。今日因其得法上足。斷",
    "X71n1419_003:0522c12": "江首座垂訪。舉似諸人。大家薦取。",
    "X71n1419_003:0522c13": "上堂。擁之令聚而不聚。撥之令散而不散。側耳欲聞",
    "X71n1419_003:0522c14": "而不聞。瞪目欲見而不見。卓拄杖云。無量劫來生死",
    "X71n1419_003:0522c15": "本。癡人喚作本來人。",
    "X71n1419_003:0522c16": "上堂。深山古寺。枯木死灰。逈絕異緣。了無它念。耳畔",
    "X71n1419_003:0522c17": "松風瑟瑟。門前澗水潺潺。正恁麼時。就中還有奇特",
    "X71n1419_003:0522c18": "也無。擊拂子云。一月纔過便休夏。脚綳高打任東西。",
    "X71n1419_003:0522c19": "解夏示眾。參玄上士。撥草瞻風。動踰萬里。只為生死",
    "X71n1419_003:0522c20": "兩字不破。明朝又七月十五日了也。還猛省麼。莫麤",
    "X71n1419_003:0522c21": "心胡亂領覧。莫騁眼下一期口快。莫悠悠漾漾虗度",
    "X71n1419_003:0522c22": "光陰。他時後日。沒人替代儞。英邵武云。媒一身之禍。",
    "X71n1419_003:0522c23": "造萬劫之殃。未是苦也。向袈裟下。失却人身。實為苦",
    "X71n1419_003:0522c24": "也。忽一日世緣告終。只箇肉團心。昬了散了。刀斫也",
    "X71n1419_003:0523a01": "不痛。火燒也不疼。驢胎馬腹。龍畜良賤。總竟不知。豈",
    "X71n1419_003:0523a02": "不是袈裟下。失却人身。如今眾中。有般惡友。將古人",
    "X71n1419_003:0523a03": "垂慈處。向第八識裏。妄生穿鑾者是。玄妙機關者是。",
    "X71n1419_003:0523a04": "向上爪牙者是。一乘圓頓者是。將錯就錯。借路經過。",
    "X71n1419_003:0523a05": "依他出語。他語印板上打來。模子裏脫出。如把屎塊。",
    "X71n1419_003:0523a06": "向自口含了。吐過與別人。點胸點肋。稱楊稱鄭。以謂",
    "X71n1419_003:0523a07": "無敵於天下。還破得他生死麼。灼然是一點也用不",
    "X71n1419_003:0523a08": "著。儞諸人幸自與佛祖不別。何故甘心下劣。枉受沈",
    "X71n1419_003:0523a09": "淪。你但歇却攀緣染淨。凡聖取舍。有無諸念。拈却四",
    "X71n1419_003:0523a10": "大五蘊。十二處。十八界。和合諸入。有什麼生可貪。死",
    "X71n1419_003:0523a11": "可怖。破與不破來。儞若向外馳求。別要出他生死。一",
    "X71n1419_003:0523a12": "夏又一夏。一秋又一秋。便到彌勒下生。也未有成辦",
    "X71n1419_003:0523a13": "時節。珍重。",
    "X71n1419_003:0523a14": "上堂。舉僧問趙州。狗子還有佛性也無。州云無。又僧",
    "X71n1419_003:0523a15": "問趙州。狗子還有佛性也無。州云有。師云。若以無為",
    "X71n1419_003:0523a16": "究竟。後來因甚道有。若以有為諦當。前面因甚道無。",
    "X71n1419_003:0523a17": "者裏捉敗趙州。許儞天上天下。",
    "X71n1419_003:0523a18": "上堂。舉趙州初參南泉問。如何是道。泉云。平常心是",
    "X71n1419_003:0523a19": "道。州云。還假趣向不。泉云。擬向即差。州云。不擬焉知",
    "X71n1419_003:0523a20": "是道。泉云。道不屬知。不屬不知。知是妄覺。不知是無",
    "X71n1419_003:0523a21": "記。若真達不疑之道。猶如太虗廓然虗豁。豈可強是",
    "X71n1419_003:0523a22": "非耶。州於言下大悟。師云。南泉被趙州一問。直得分",
    "X71n1419_003:0523a23": "疎不下。趙州被南泉一坐。至今擡身不起。兩箇漢。總",
    "X71n1419_003:0523a24": "有過處。諸人檢點得出。許儞真達不疑之道。",
    "X71n1419_003:0523b01": "開爐上堂。舉雪峯示眾云。世界闊一丈。古鏡闊一丈。",
    "X71n1419_003:0523b02": "玄沙問云。火爐闊多少。峯云。如古鏡闊。沙云。者老漢。",
    "X71n1419_003:0523b03": "脚跟未點地在。師云。古鏡即是火爐。火爐即是古鏡。",
    "X71n1419_003:0523b04": "不是雪峯老漢。爭得頭正尾正。鷲峯今日。忽有人問。",
    "X71n1419_003:0523b05": "火爐闊多少。只向道。隨家豐儉。",
    "X71n1419_003:0523b06": "至節上堂。羣陰剝盡。一陽復生。千卉萬彚。無不發生。",
    "X71n1419_003:0523b07": "拈拄杖云。拄杖多年挂屋壁。夜來頭角也崢嶸。",
    "X71n1419_003:0523b08": "佛成道日上堂。舉世尊。於雪山。夜覩明星。豁然大悟。",
    "X71n1419_003:0523b09": "乃云。奇哉一切眾生。具有如來智慧德相。但以妄想",
    "X71n1419_003:0523b10": "執著。不能證得。師云。者老和尚。一時錯認魚目。以為",
    "X71n1419_003:0523b11": "明珠。直至如今。飜成話杷。靈鷲峯前。明星爛爛。與昔",
    "X71n1419_003:0523b12": "日雪山。略無少異。我此一眾。莫有豁然大悟者麼。良",
    "X71n1419_003:0523b13": "久云。家無白澤之圖。必無如是妖怪。",
    "X71n1419_003:0523b14": "為尼能上座下火。生緣既了。能事既畢。四大五蘊則",
    "X71n1419_003:0523b15": "且置。性比丘尼。轉一念。成阿羅漢。畢竟有何憑據。擲",
    "X71n1419_003:0523b16": "下火云。炎炎火一團。觸著燒殺儞。",
    "X71n1419_003:0523b17": "元旦上堂。歲律新還舊。人生古又今。西來無一事。切",
    "X71n1419_003:0523b18": "忌錯留心。",
    "X71n1419_003:0523b19": "請典座上堂。草木衰謝。春至自榮。眾生顛倒。妄盡自",
    "X71n1419_003:0523b20": "覺。僧問三平。如何是有漏。平云。笊籬。如何是無漏。平",
    "X71n1419_003:0523b21": "云。木杓。亂走衲僧。一任圖度。",
    "X71n1419_003:0523b22": "佛誕上堂。黃面老子。初生下時。一手指天。一手指地。",
    "X71n1419_003:0523b23": "周行七步。目顧四方云。天上天下。唯我獨尊。與麼說",
    "X71n1419_003:0523b24": "話。如將金輪寶位。直授凡庸。其奈土曠人稀。相逢者",
    "X71n1419_003:0523c01": "少。雲門云。我當時若見。一棒打殺。與狗子喫。却貴圖",
    "X71n1419_003:0523c02": "天下太平。因風吹火。雪竇云。徐行踏斷流水聲。縱觀",
    "X71n1419_003:0523c03": "寫出飛禽跡。畫虎成狸。山僧恁麼抑揚。意在於何。珊",
    "X71n1419_003:0523c04": "瑚枕上兩行淚。半是思君半恨君。",
    "X71n1419_003:0523c05": "上堂。春山青春水綠。在處風光皆溢目。百歲都盧能",
    "X71n1419_003:0523c06": "幾何。誰道光陰非迅速。朝悠悠。暮碌碌。輒莫隨時但",
    "X71n1419_003:0523c07": "馳逐。衲衣之下本來人。要在識渠真面目。喝一喝。",
    "X71n1419_003:0523c08": "上堂。僧問。大通智勝佛。十劫坐道場。佛法不現前。不",
    "X71n1419_003:0523c09": "得成佛道。西天廣額旃陀羅。放下屠刀。因甚便道。我",
    "X71n1419_003:0523c10": "是千佛一數。師云。水流江漢去。雲向帝鄉歸。又問。文",
    "X71n1419_003:0523c11": "殊是七佛之師。出女子定不得。罔明是初地菩薩。為",
    "X71n1419_003:0523c12": "什麼却出得。師云。一對無孔鐵槌。乃云。不是心。不是",
    "X71n1419_003:0523c13": "佛。不是物。著衣喫飯。有什麼難。恁麼也不得。不恁麼",
    "X71n1419_003:0523c14": "也不得。恁麼不恁麼總不得。著衣喫飯。莫道不難。拈",
    "X71n1419_003:0523c15": "拄杖云。無事晚來江上望。三三兩兩釣魚舟。",
    "X71n1419_003:0523c16": "冬至上堂。靈機廓徹。萬法無私。智鑑洞明。十虗無間。",
    "X71n1419_003:0523c17": "轉一陽。出六陰之內。驅六陰。入一陽之中。塵塵普應。",
    "X71n1419_003:0523c18": "剎剎全彰。道泰時清。民康物阜。拍禪牀云。五色祥雲",
    "X71n1419_003:0523c19": "連鳳闕。一輪紅日耀龍樓。",
    "X71n1419_003:0523c20": "上堂。僧問。如何是正法眼藏。師云。十字街頭石敢當。",
    "X71n1419_003:0523c21": "僧云。莫只者便是麼。師云。月似彎弓。少雨多風。乃云。",
    "X71n1419_003:0523c22": "月似彎弓。少雨多風。獰龍戲海。孤鶴翹松。正法眼藏。",
    "X71n1419_003:0523c23": "瞎驢邊滅却。黃梅衣缽。付與盧公。拈起簸箕別處舂。",
    "X71n1419_003:0523c24": "熨斗煎茶銚不同。",
    "X71n1419_003:0524a01": "上堂。舉僧問鏡清。新年頭。還有佛法也無。清云有。僧",
    "X71n1419_003:0524a02": "云。如何是新年頭佛法。清云。元正啟祚。萬物咸新。僧",
    "X71n1419_003:0524a03": "云。謝師答話。清云。鏡清今日失利。僧又問智門。新年",
    "X71n1419_003:0524a04": "頭。還有佛法也無。門云無。僧云。年年是好年。為甚麼",
    "X71n1419_003:0524a05": "却無。門云。張公喫酒李公醉。僧云。老老大大。龍頭蛇",
    "X71n1419_003:0524a06": "尾。門云。智門今日失利。師云。二尊宿。與麼答話。脚跟",
    "X71n1419_003:0524a07": "下。好各與三十棒。何故。為他不合向有無裏。鼓弄人",
    "X71n1419_003:0524a08": "家男女。",
    "X71n1419_003:0524a09": "上堂。舉趙州。訪上庵主云。有麼有麼。庵主竪起拳頭。",
    "X71n1419_003:0524a10": "州云。水淺不是泊船處。拂袖便行。又訪下庵主云。有",
    "X71n1419_003:0524a11": "麼有麼。庵主亦豎起拳頭。州云。能殺能活。能縱能奪。",
    "X71n1419_003:0524a12": "便禮拜。師云。者箇公案。諸方錯判者甚多。山僧論實",
    "X71n1419_003:0524a13": "不論虗。上庵主截鐵斬釘。下庵主和泥合水。大小趙",
    "X71n1419_003:0524a14": "州。識甚好惡。",
    "X71n1419_003:0524a15": "涅槃上堂。拈拄杖。釋迦老子。即今在山僧拄杖頭上。",
    "X71n1419_003:0524a16": "放無量妙寶光明。出無量妙寶音聲。摩胸普告大眾",
    "X71n1419_003:0524a17": "云。汝等諦觀吾紫磨金色之身。今日則有。明日則無。",
    "X71n1419_003:0524a18": "瞻仰取足。毋令後悔。諸人若也諦信得及。拄杖子。功",
    "X71n1419_003:0524a19": "不浪施。脫或未然。釋迦老子。入般涅槃久矣。擲下拄",
    "X71n1419_003:0524a20": "杖。",
    "X71n1419_003:0524a21": "上堂。舉鏡清問僧。櫩外是什麼聲。僧云雨滴聲。清云。",
    "X71n1419_003:0524a22": "眾生顛倒。迷己逐物。師云。鏡清有年無德。愛討便宜。",
    "X71n1419_003:0524a23": "者僧逐色隨聲。合受屈辱。當時見他問櫩外是什麼",
    "X71n1419_003:0524a24": "聲。便好與一喝。更或如何若何。拂袖而去。直饒鏡清",
    "X71n1419_003:0524b01": "有生擒活捉之機。也無用處。",
    "X71n1419_003:0524b03": "慧文正辯佛日普照元叟端禪師語錄卷第三"
}