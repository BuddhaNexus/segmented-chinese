{
    "T51n2077_001:0469a03": "續傳燈錄卷第一目錄",
    "T51n2077_001:0469a05": "大鑑下第十世",
    "T51n2077_001:0469a06": "汝州首山念禪師法嗣一十六人",
    "T51n2077_001:0469a07": "汾陽善昭禪師葉縣歸省禪師",
    "T51n2077_001:0469a08": "神鼎洪諲禪師谷隱蘊聰禪師",
    "T51n2077_001:0469a09": "廣慧元璉禪師三交智嵩禪師",
    "T51n2077_001:0469a10": "鐵佛智嵩禪師首山懷志禪師",
    "T51n2077_001:0469a11": "仁王處評禪師智門逈罕禪師",
    "T51n2077_001:0469a12": "鹿門慧昭山主",
    "T51n2077_001:0469a13": "丞相王隨居士(已上十二人見錄)",
    "T51n2077_001:0469a14": "黃蘗重謐禪師福聖善瑫禪師",
    "T51n2077_001:0469a15": "南臺契曠禪師契聰上座(已上四人不錄)",
    "T51n2077_001:0469a16": "續傳燈錄卷第一目錄(終)",
    "T51n2077_001:0469a19": "續傳燈錄卷第一",
    "T51n2077_001:0469a21": "大鑑下第十世",
    "T51n2077_001:0469a22": "首山念禪師法嗣",
    "T51n2077_001:0469a23": "汾陽太子院善昭禪師太原俞氏子。器識沈",
    "T51n2077_001:0469a24": "邃。少緣飾有大智。於一切文字不由師訓自",
    "T51n2077_001:0469a25": "然通曉。年十四父母相繼而亡。孤苦厭世俗",
    "T51n2077_001:0469a26": "塵勞。因剃髮受具。杖策遊方所至少留。不喜",
    "T51n2077_001:0469a27": "觀覽。隨機扣發。歷參諸方知識七十一員。最",
    "T51n2077_001:0469a28": "後到首山。一日首山陞座。師出問曰。百丈卷",
    "T51n2077_001:0469a29": "席意旨如何。山曰。龍袖拂開全體現。曰師意",
    "T51n2077_001:0469b01": "如何。山曰。象王行處絕狐踪。師於言下大悟",
    "T51n2077_001:0469b02": "拜起而曰。萬古碧潭空界月。再三撈摝始應",
    "T51n2077_001:0469b03": "知。有問者曰。見何道理便爾自肯。師曰。正是",
    "T51n2077_001:0469b04": "我放身命處。後遊衡湘及襄沔間。每為郡守",
    "T51n2077_001:0469b05": "以名剎力致前後八請。堅臥不答。洎首山歿。",
    "T51n2077_001:0469b06": "西河道俗遣僧契聰迎請住持。師閉關高枕。",
    "T51n2077_001:0469b07": "聰排闥而入讓之曰。佛法大事靖退小節。風",
    "T51n2077_001:0469b08": "穴懼應讖憂宗旨墜滅。幸而有先師。先師已",
    "T51n2077_001:0469b09": "棄世。汝有力荷擔如來大法者。今何時而欲",
    "T51n2077_001:0469b10": "安眠哉。師矍然起握聰手曰。非公不聞此語。",
    "T51n2077_001:0469b11": "趣辦嚴吾行矣。既至燕坐一榻。足不越閫者",
    "T51n2077_001:0469b12": "三十年。道俗同曰汾陽而不敢名。上堂謂眾",
    "T51n2077_001:0469b13": "曰。汾陽門下有西河師子當門踞坐。但有來",
    "T51n2077_001:0469b14": "者即便齩殺。有何方便入得汾陽門見得汾",
    "T51n2077_001:0469b15": "陽人。若見汾陽人者。堪與祖佛為師。不見汾",
    "T51n2077_001:0469b16": "陽人盡是立地死漢。如今還有人入得麼。快",
    "T51n2077_001:0469b17": "須入取免得孤負平生。不是龍門客切忌遭",
    "T51n2077_001:0469b18": "點額。那箇是龍門客一齊點下。舉起拄杖曰。",
    "T51n2077_001:0469b19": "速退速退珍重。又上堂云。凡一句語須具三",
    "T51n2077_001:0469b20": "玄門一玄門須具三要。阿那箇是三玄三要",
    "T51n2077_001:0469b21": "底句。快會取好。各自思量。還得穩當也未。古",
    "T51n2077_001:0469b22": "德已前行脚。聞一箇因緣未明中間。直下飲",
    "T51n2077_001:0469b23": "食無味睡臥不安。火急決擇莫將為小事。所",
    "T51n2077_001:0469b24": "以大覺老人為一大事因緣出現於世。想計",
    "T51n2077_001:0469b25": "他從上來行脚。不為遊山翫水看州府奢華。",
    "T51n2077_001:0469b26": "片衣口食皆為聖心未通。所以驅馳行脚。決",
    "T51n2077_001:0469b27": "擇深奧傳唱敷揚。博問先知親近高德。蓋為",
    "T51n2077_001:0469b28": "續佛心燈紹隆祖代。興崇聖種接引後機。自",
    "T51n2077_001:0469b29": "利利他耳。如今還有商量者麼。有即出來大",
    "T51n2077_001:0469c01": "家商量。僧問。如何是接初機底句。師曰。汝是",
    "T51n2077_001:0469c02": "行脚僧。曰如何是辨衲僧底句。師曰。西方",
    "T51n2077_001:0469c03": "日出卯。曰如何是正令行底句。師曰。于里",
    "T51n2077_001:0469c04": "持來呈舊面。曰如何是立乾坤底句。師曰。北",
    "T51n2077_001:0469c05": "俱盧州長粳米。食者無嗔亦無喜。乃曰。將此",
    "T51n2077_001:0469c06": "四轉語驗天下衲僧。纔見爾出來驗得了也。",
    "T51n2077_001:0469c07": "問如何是學人著力處。師曰。嘉州打大像。曰",
    "T51n2077_001:0469c08": "如何是學人轉身處。師曰。陝府灌銕牛。曰如",
    "T51n2077_001:0469c09": "何是學人親切處。師曰。西河弄師子。乃曰。若",
    "T51n2077_001:0469c10": "人會得此三句已辨三玄。更有三要語在。切",
    "T51n2077_001:0469c11": "須薦取。不是等閒與大眾頌出。三玄三要事",
    "T51n2077_001:0469c12": "難分。得意忘言道易親。一句明明該萬象。重",
    "T51n2077_001:0469c13": "陽九日菊花新。師為并汾苦寒乃罷夜參。有",
    "T51n2077_001:0469c14": "異比丘振錫而至。謂師曰。會中有大士六人。",
    "T51n2077_001:0469c15": "奈何不說法。言訖而去。師密記以偈曰。胡",
    "T51n2077_001:0469c16": "僧金錫光。為法到汾陽。六人成大器。勸請為",
    "T51n2077_001:0469c17": "敷揚。上堂凡一句語須具三玄門。每一玄門",
    "T51n2077_001:0469c18": "須具三要。有照有用。或先照後用。或先用後",
    "T51n2077_001:0469c19": "照。或照用同時。或照用不同時。先照後用。且",
    "T51n2077_001:0469c20": "要共爾商量。先用後照。爾也須是箇人始得。",
    "T51n2077_001:0469c21": "照用同時。爾作麼生當抵。照用不同時。爾又",
    "T51n2077_001:0469c22": "作麼生湊泊。僧問。如何是大道之源。師曰。掘",
    "T51n2077_001:0469c23": "地覓天。曰何得如此。師曰。不識幽玄。問如何",
    "T51n2077_001:0469c24": "是賓中賓。師曰。合掌菴前問世尊。曰如何",
    "T51n2077_001:0469c25": "是賓中主。師曰。對面無儔侶。曰如何是主中",
    "T51n2077_001:0469c26": "賓。師曰。陣雲橫海上。拔劍攪龍門。曰如何是",
    "T51n2077_001:0469c27": "主中主。師曰。三頭六臂擎天地。忿怒那吒撲",
    "T51n2077_001:0469c28": "帝鐘。上堂汾陽有三訣。衲僧難辨別。更擬問",
    "T51n2077_001:0469c29": "如何。拄杖驀頭楔。時有僧問。如何是三訣。師",
    "T51n2077_001:0470a01": "便打。僧禮拜。師曰。與汝一時頌出。第一訣。",
    "T51n2077_001:0470a02": "接引無時節。巧語不能詮。雲綻青天月。第二",
    "T51n2077_001:0470a03": "訣。舒光辨賢哲。問答利生心。拔却眼中楔。第",
    "T51n2077_001:0470a04": "三訣。西國胡人說。濟水過新羅。北地用鑌鐵。",
    "T51n2077_001:0470a05": "復曰。還有人會麼。會底出來通箇消息。要知",
    "T51n2077_001:0470a06": "遠近。莫秖恁麼記言記語。以當平生有甚麼",
    "T51n2077_001:0470a07": "利益不用。久立珍重。僧問。如何是祖師西來",
    "T51n2077_001:0470a08": "意。師曰。青絹扇子足風涼。問布鼓。當軒挂。",
    "T51n2077_001:0470a09": "誰是知音者。師曰。停鉏傾麥飯。臥草不擡頭。",
    "T51n2077_001:0470a10": "問如何是道場。師曰。下脚不得。問如何是祖",
    "T51n2077_001:0470a11": "師西來意。師曰。徹骨徹髓。曰此意如何。曰遍",
    "T51n2077_001:0470a12": "天遍地。問真正修道人不見世間過。未審不",
    "T51n2077_001:0470a13": "見箇甚麼過。師曰。雪埋夜月深三尺。陸地行",
    "T51n2077_001:0470a14": "舟萬里程。曰和尚是何心行。師曰。却是爾心",
    "T51n2077_001:0470a15": "行。問如何是和尚家風。師曰。三玄開正道。一",
    "T51n2077_001:0470a16": "句破邪宗。曰如何是和尚活計。師曰。尋常不",
    "T51n2077_001:0470a17": "掌握。供養五湖僧。曰未審喫箇甚麼。師曰。天",
    "T51n2077_001:0470a18": "酥陀飯非珍饌。一味良羹飽即休。上堂謂眾",
    "T51n2077_001:0470a19": "曰。夫說法者須具十智同真。若不具十智同",
    "T51n2077_001:0470a20": "真。邪正不辯緇素不分。不能與人天為眼目",
    "T51n2077_001:0470a21": "決斷是非。如鳥飛空而折翼。如箭射的而斷",
    "T51n2077_001:0470a22": "弦。弦斷故射的不中。翼折故空不可飛。弦",
    "T51n2077_001:0470a23": "壯翼牢空的俱徹。作麼生是十智同真。與諸",
    "T51n2077_001:0470a24": "上座點出。一同一質。二同大事。三總同參。四",
    "T51n2077_001:0470a25": "同真智。五同遍普。六同具足。七同得失。八同",
    "T51n2077_001:0470a26": "生殺。九同音吼。十同得入。又曰。與甚麼人同",
    "T51n2077_001:0470a27": "得入。與阿誰同音吼。作麼生是同生殺。甚",
    "T51n2077_001:0470a28": "麼物同得失。阿那箇同具足。是甚麼同遍普。",
    "T51n2077_001:0470a29": "何人同真智。孰能總同參。那箇同大事。何物",
    "T51n2077_001:0470b01": "同一質。有點得出底麼。點得出者不吝慈悲。",
    "T51n2077_001:0470b02": "點不出來未有參學眼在。切須辨取。要識是",
    "T51n2077_001:0470b03": "非面目見在不可。久立珍重。龍德府尹李侯",
    "T51n2077_001:0470b04": "與師有舊。虛承天寺致之。使三反不赴。使者",
    "T51n2077_001:0470b05": "受罰復至曰。必欲得師俱往。不然有死而已。",
    "T51n2077_001:0470b06": "師笑曰。老病業已不出山。借往當先後之。何",
    "T51n2077_001:0470b07": "必俱邪。使曰。師諾則先後惟所擇。師乃令設",
    "T51n2077_001:0470b08": "饌且俶裝。告眾曰。老僧去也誰人隨得。一僧",
    "T51n2077_001:0470b09": "出云。某甲隨得。師曰。汝日行幾里。僧曰。五",
    "T51n2077_001:0470b10": "十里。師曰。汝隨我不得。又一僧出云。某甲隨",
    "T51n2077_001:0470b11": "得。師曰。汝日行幾里。僧云。七十里。師曰。汝",
    "T51n2077_001:0470b12": "也隨我不得。侍者。出云。某甲隨得。但和尚到",
    "T51n2077_001:0470b13": "處某甲即到。師曰。汝却隨得老僧。言訖謂",
    "T51n2077_001:0470b14": "使者曰。吾先行矣。停箸而逝。侍者即立化闍",
    "T51n2077_001:0470b15": "維。收舍利起塔。",
    "T51n2077_001:0470b16": "汝州葉縣廣教院歸省禪師冀州賈氏子弱冠",
    "T51n2077_001:0470b17": "依易州保壽院出家受具。後遊方參首山。山",
    "T51n2077_001:0470b18": "一日舉竹篦問曰。喚作竹篦即觸不喚作竹",
    "T51n2077_001:0470b19": "篦即背。喚作甚麼。師掣得擲地上曰。是甚",
    "T51n2077_001:0470b20": "麼。山曰瞎。師於言下豁然頓悟。開堂僧問。祖",
    "T51n2077_001:0470b21": "祖相傳傳祖印。師今得法嗣何人。師曰。寰中",
    "T51n2077_001:0470b22": "天子塞外將軍。曰如海一滴蒙師指。向上宗",
    "T51n2077_001:0470b23": "乘事若何。師曰。高祖殿前樊噲怒。須知萬里",
    "T51n2077_001:0470b24": "絕煙塵。問維摩丈室不以日月為明。和尚丈",
    "T51n2077_001:0470b25": "室以何為明。師曰。眉分八字。曰未審意旨如",
    "T51n2077_001:0470b26": "何。師曰。雙耳垂肩。問如何是超師之作。師",
    "T51n2077_001:0470b27": "曰。老僧眉毛長多少。問如何是塵中獨露身。",
    "T51n2077_001:0470b28": "師曰。塞北千人帳。江南萬斛舟。曰恁麼即非",
    "T51n2077_001:0470b29": "塵也。師曰。學語之流一札萬行。問如何是和",
    "T51n2077_001:0470c01": "尚深深處。師曰。猫有歃血之功。虎有起屍之",
    "T51n2077_001:0470c02": "德。曰莫便是也無。師曰。碓擣東南磨推西北。",
    "T51n2077_001:0470c03": "問如何是金剛不壞身。師曰。百雜碎。曰意旨",
    "T51n2077_001:0470c04": "如何。師曰。終是一堆灰。問不落諸緣。請師",
    "T51n2077_001:0470c05": "便道。師曰落。問如何是清淨法身。師曰。廁坑",
    "T51n2077_001:0470c06": "頭籌子。問如何是戒定慧。師曰。破家具。師",
    "T51n2077_001:0470c07": "一日陞座。僧問。纔上法堂來時如何。師拍禪",
    "T51n2077_001:0470c08": "床一下。僧曰。未審此意如何。師曰。無人過價",
    "T51n2077_001:0470c09": "打與三百。問忽遇大闡提人來還相為也無。",
    "T51n2077_001:0470c10": "師曰。法久成弊。曰慈悲何在。師曰。年老成",
    "T51n2077_001:0470c11": "魔。上堂。宗師血脈或凡或聖。龍樹馬鳴。天堂",
    "T51n2077_001:0470c12": "地獄鑊湯爐炭牛頭獄卒。森羅萬象日月星",
    "T51n2077_001:0470c13": "辰。他方此土有情無情。以手畫一畫云。俱入",
    "T51n2077_001:0470c14": "此宗。此宗門中亦能殺人亦能活人。殺人須",
    "T51n2077_001:0470c15": "得殺人刀。活人須得活人句。作麼生是殺人",
    "T51n2077_001:0470c16": "刀活人句。道得底出來對眾道看。若道不得",
    "T51n2077_001:0470c17": "即孤負平生。珍重。問如何是和尚四無量心。",
    "T51n2077_001:0470c18": "師曰。放火殺人。曰慈悲何在。師曰。遇明眼人",
    "T51n2077_001:0470c19": "舉似。問不在內不在外不在中間。未審在甚",
    "T51n2077_001:0470c20": "麼處。師曰。南斗六北斗七。問如何是毘盧師",
    "T51n2077_001:0470c21": "法身主。師曰。僧排夏臘俗列耆年。曰向上更",
    "T51n2077_001:0470c22": "有事也無。師曰有。曰如何是向上事。師曰。萬",
    "T51n2077_001:0470c23": "里崖州君自去。臨行惆悵怨他誰。上堂良久",
    "T51n2077_001:0470c24": "曰。夫行脚禪流直須著忖。參學須具參學眼。",
    "T51n2077_001:0470c25": "見地須得見地句。方有相親分始得。不被諸",
    "T51n2077_001:0470c26": "境惑。亦不落於惡道。畢竟如何委悉。有時句",
    "T51n2077_001:0470c27": "到意不到。忘緣前塵分別影事。有時意到句",
    "T51n2077_001:0470c28": "不到。如盲摸象各說異端。有時意句俱到。",
    "T51n2077_001:0470c29": "打破虛空界。光明照十方。有時意句俱不到。",
    "T51n2077_001:0471a01": "無目之人縱橫走。忽然不覺落深坑。問如何",
    "T51n2077_001:0471a02": "是古今無異路。師曰。俗人盡裹頭。曰意旨如",
    "T51n2077_001:0471a03": "何。師曰。闍黎無席帽。問己事未明以何為驗。",
    "T51n2077_001:0471a04": "師曰。鬧市裏打靜槌。曰意旨如何。師曰。日午",
    "T51n2077_001:0471a05": "點金燈。問布鼓當軒擊誰是知音者。師曰。眼",
    "T51n2077_001:0471a06": "中有澁釘。曰未審此意如何。師曰。喬翁賽南",
    "T51n2077_001:0471a07": "神。僧請益柏樹子話。師曰。我不辭與汝說還",
    "T51n2077_001:0471a08": "信麼。曰和尚重言爭敢不信。師曰。汝還聞簷",
    "T51n2077_001:0471a09": "頭水滴聲麼。其僧豁然不覺失聲云[口*耶]。師曰。",
    "T51n2077_001:0471a10": "爾見箇甚麼道理。僧便以頌對曰。簷頭水滴。",
    "T51n2077_001:0471a11": "分明歷歷。打破乾坤。當下心息。師乃忻然。問",
    "T51n2077_001:0471a12": "僧。日暮投林朝離何處。曰新戒不曾學禪。師",
    "T51n2077_001:0471a13": "曰生身入地獄下去。後有僧舉到智門寬和",
    "T51n2077_001:0471a14": "尚處。門曰。何不道鎖匙在和尚手裏。師因去",
    "T51n2077_001:0471a15": "將息寮看病僧。僧乃問曰。和尚四大本空病",
    "T51n2077_001:0471a16": "從何來。師曰。從闍黎問處來。僧喘氣又問曰。",
    "T51n2077_001:0471a17": "不問時如何。師曰。撤手臥長空。僧曰[口*耶]。便脫",
    "T51n2077_001:0471a18": "去。",
    "T51n2077_001:0471a19": "潭州神鼎洪諲禪師襄水扈氏子。自遊方一",
    "T51n2077_001:0471a20": "衲以度寒暑。嘗與數耆宿至襄沔間。一僧舉",
    "T51n2077_001:0471a21": "論宗乘頗敏捷。會野飯山店中供辦。而僧論",
    "T51n2077_001:0471a22": "說不已。師曰。三界惟心萬法惟識。惟識惟心",
    "T51n2077_001:0471a23": "眼聲耳色。是甚麼人語。僧曰。法眼語。師曰。",
    "T51n2077_001:0471a24": "其義如何。曰惟心故根境不相到。惟識故聲",
    "T51n2077_001:0471a25": "色縱然。師曰。舌味是根境否。曰是。師以箸莢",
    "T51n2077_001:0471a26": "菜置口中含胡而語曰何謂相入耶。坐者駭",
    "T51n2077_001:0471a27": "然僧不能答。師曰。途路之樂終未到家。見解",
    "T51n2077_001:0471a28": "入微不名見道。參須實參。悟須實悟。閻羅大",
    "T51n2077_001:0471a29": "王不怕多語。僧拱而退。後反長沙隱于衡嶽",
    "T51n2077_001:0471b01": "三生藏。有湘陰豪貴來遊福嚴。即師之室見",
    "T51n2077_001:0471b02": "其氣貌閑靜一鉢挂壁餘無長物。傾愛之遂",
    "T51n2077_001:0471b03": "拜跪請曰。神鼎乃我家植福之地久乏宗匠。",
    "T51n2077_001:0471b04": "願師俱往何如。師笑而諾之。即以己馬負師。",
    "T51n2077_001:0471b05": "至十年始成叢席。一朽床為說法座。其甘枯",
    "T51n2077_001:0471b06": "淡無比。又以德臘俱高諸方尊之。如古趙州。",
    "T51n2077_001:0471b07": "僧問。諸法未聞時如何。師曰。風蕭蕭雨颯",
    "T51n2077_001:0471b08": "颯。曰聞後如何。師曰。領話好。問魚鼓未鳴時",
    "T51n2077_001:0471b09": "如何。師曰。看天看地。曰鳴後如何。師曰。捧",
    "T51n2077_001:0471b10": "鉢上堂。問古澗寒泉時如何。師曰。不是衲僧",
    "T51n2077_001:0471b11": "行履處。曰如何是衲僧行履處。師曰。不見有",
    "T51n2077_001:0471b12": "古澗寒泉。問兩手獻尊堂時如何。師曰。是甚",
    "T51n2077_001:0471b13": "麼。問學人到寶山空手回時如何。師曰。臘月",
    "T51n2077_001:0471b14": "三十日。問如何是和尚家風。師曰。饑不擇食。",
    "T51n2077_001:0471b15": "問如何是和尚為人句。師曰。拈柴擇菜。曰",
    "T51n2077_001:0471b16": "莫秖這便是也無。師曰。更須子細。問撥塵見",
    "T51n2077_001:0471b17": "佛時如何。師曰。佛亦是塵。問如何是道人活",
    "T51n2077_001:0471b18": "計。師曰。山僧自小不曾入學堂。官人指木魚",
    "T51n2077_001:0471b19": "問。這箇是甚麼。師曰。驚回多少瞌睡人。官",
    "T51n2077_001:0471b20": "曰。洎不到此間。師曰。無心打無心。問如何是",
    "T51n2077_001:0471b21": "清淨法身。師曰。灰頭土面。曰為甚麼如此。師",
    "T51n2077_001:0471b22": "曰。爭怪得山僧。曰未審法身向上還有事也",
    "T51n2077_001:0471b23": "無。師曰有。曰如何是向上事。師曰。毘盧頂上",
    "T51n2077_001:0471b24": "金冠子。問菩提本無樹何處得子來。師曰。喚",
    "T51n2077_001:0471b25": "作無得麼。問持地菩薩修路等佛和尚修橋",
    "T51n2077_001:0471b26": "等何人。師曰。近後。問和尚未見先德時如何。",
    "T51n2077_001:0471b27": "師曰。東行西行。曰見後如何。師曰。橫擔拄",
    "T51n2077_001:0471b28": "杖。上堂舉洞山曰。貪嗔癡太無知。賴我今朝",
    "T51n2077_001:0471b29": "識得伊。行便打坐便槌。分付心王子細推。無",
    "T51n2077_001:0471c01": "量劫來不解脫。問汝三人知不知。師曰。古人",
    "T51n2077_001:0471c02": "與麼道。神鼎則不然。貪嗔癡實無知。十二時",
    "T51n2077_001:0471c03": "中任從伊。行即往坐即隨。分付心王擬何為。",
    "T51n2077_001:0471c04": "無量劫來元解脫。何須更問知不知。",
    "T51n2077_001:0471c05": "襄州谷隱山蘊聰慈照禪師廣州張氏子。初",
    "T51n2077_001:0471c06": "參百丈恒和尚因結夏。百丈上堂舉中觀論",
    "T51n2077_001:0471c07": "曰。正覺無名相隨緣即道場。師便出問。如何",
    "T51n2077_001:0471c08": "是正覺無名相。丈曰。汝還見露柱麼。師曰。如",
    "T51n2077_001:0471c09": "何是隨緣即道場。丈曰。今日結夏。次參首山",
    "T51n2077_001:0471c10": "問。學人親到寶山空手回時如何。山曰家家",
    "T51n2077_001:0471c11": "門前火把子。師於言下大悟。呈偈曰。我今二",
    "T51n2077_001:0471c12": "十七。訪道曾尋覓。今朝喜得逢。要且不相識。",
    "T51n2077_001:0471c13": "後到大陽。玄和尚問。近離甚處。師曰。襄州。",
    "T51n2077_001:0471c14": "陽曰。作麼生是不隔底句。師曰。和尚住持",
    "T51n2077_001:0471c15": "不易。陽曰。且坐喫茶。師便參眾去。侍者問。",
    "T51n2077_001:0471c16": "適來新到秖對住持不易。和尚為甚麼教坐",
    "T51n2077_001:0471c17": "喫茶。陽曰。我獻他新羅附子。他酬我舶上",
    "T51n2077_001:0471c18": "茴香。爾去問他有語在。侍者請師喫茶問。適",
    "T51n2077_001:0471c19": "來秖對和尚道住持不易意旨如何。師曰。真",
    "T51n2077_001:0471c20": "鍮不博金。住後僧問。如何是佛。師曰。卭州多",
    "T51n2077_001:0471c21": "出九節杖。曰謝師指示。師曰。且莫作答佛話",
    "T51n2077_001:0471c22": "會却。問來時無物去時空二路。俱迷。如何得",
    "T51n2077_001:0471c23": "不迷去。師曰。秤頭半斤秤尾八兩。問如何是",
    "T51n2077_001:0471c24": "古佛心。師曰。踏著秤錘硬似鐵。曰意旨如何。",
    "T51n2077_001:0471c25": "師曰。明日向汝道。問青山淥水即不問。急",
    "T51n2077_001:0471c26": "切一句作麼生道。師曰。手過膝耳垂肩。問如",
    "T51n2077_001:0471c27": "何是道。師曰。車碾馬踏。曰如何是道中人。師",
    "T51n2077_001:0471c28": "曰。橫眠竪坐。問日往月來遷不覺年衰老還",
    "T51n2077_001:0471c29": "有不老者麼。師曰有。曰如何是不老者。師曰。",
    "T51n2077_001:0472a01": "虬龍筋力高聲叫。晚後精靈轉更多。問如何",
    "T51n2077_001:0472a02": "是學人深深處。師曰。烏龜水底深藏六。曰未",
    "T51n2077_001:0472a03": "審其中事若何。師曰。路上行人莫與知。問古",
    "T51n2077_001:0472a04": "人索火意旨如何。師曰。任他滅。曰滅後如",
    "T51n2077_001:0472a05": "何。師曰。初三十一因作清涼河堰。僧問。忽遇",
    "T51n2077_001:0472a06": "洪水滔天還堰得也無。師曰。上拄天下拄地。",
    "T51n2077_001:0472a07": "曰劫火洞然又作麼生。師曰。橫出竪沒。問深",
    "T51n2077_001:0472a08": "山巖崖中還有佛法也無。師曰有。曰如何是",
    "T51n2077_001:0472a09": "深山巖崖中佛法。師曰。奇怪石頭形似虎。火",
    "T51n2077_001:0472a10": "燒松樹勢如龍。問古人道見色便見心。露柱",
    "T51n2077_001:0472a11": "是色那箇是心。師曰。晝見簸箕星。曰意旨如",
    "T51n2077_001:0472a12": "何。師曰。柳營節級橫階上。問如何是道。師",
    "T51n2077_001:0472a13": "曰。善犬帶牌。曰為甚如此。師曰。令人懼見。",
    "T51n2077_001:0472a14": "上堂。十五日已前諸佛生。十五日已後諸佛",
    "T51n2077_001:0472a15": "減。十五日已前諸佛生。爾不得離我這裏。若",
    "T51n2077_001:0472a16": "離我這裏我有鉤子鉤爾。十五日已後諸佛",
    "T51n2077_001:0472a17": "滅。爾不得住我這裏。若住我這裏我有錐子",
    "T51n2077_001:0472a18": "錐爾。且道正當十五日。用鉤即是。用錐即",
    "T51n2077_001:0472a19": "是。遂有偈曰。正當十五日。鉤錐一時息。更擬",
    "T51n2077_001:0472a20": "問如何。回頭日又出。問如何是無縫塔。師曰。",
    "T51n2077_001:0472a21": "直下看。曰如何是塔中人。師曰。退後退後。問",
    "T51n2077_001:0472a22": "承古有言。秖這如今誰動口。意旨如何。師曰。",
    "T51n2077_001:0472a23": "莫認驢鞍橋作阿爺下頷。張茂崇太保問。摩",
    "T51n2077_001:0472a24": "騰入漢已涉繁詞。達磨單傳請師直指。師曰。",
    "T51n2077_001:0472a25": "冬不寒臘後看。問若能轉物即同如來。萬象",
    "T51n2077_001:0472a26": "是物如何轉得。師曰。喫了飯無些子意智。問",
    "T51n2077_001:0472a27": "寸絲不挂法網無邊。為甚麼却有迷悟。師曰。",
    "T51n2077_001:0472a28": "兩桶一擔。問有情有用無情無用。如何是無",
    "T51n2077_001:0472a29": "情應用。師曰。獨扇門子盡夜開。上堂。舂景溫",
    "T51n2077_001:0472b01": "和春雨普潤萬物生芽。甚麼處不沾恩。且道",
    "T51n2077_001:0472b02": "承恩力一句作麼生道。良久曰。春雨一滴滑",
    "T51n2077_001:0472b03": "如油。問如何是學人自己法身。師曰。每日",
    "T51n2077_001:0472b04": "搬柴不易。曰此是大眾底。如何是學人底。師",
    "T51n2077_001:0472b05": "曰。三生六十劫。問逐日開單展鉢以何報答",
    "T51n2077_001:0472b06": "施主之恩。師曰。被這一問和我愁殺。曰恁",
    "T51n2077_001:0472b07": "麼則謝供養也。師曰。得甚麼人氣力。僧禮",
    "T51n2077_001:0472b08": "拜。師曰。明日更喫一頓。問古人急水灘頭毛",
    "T51n2077_001:0472b09": "毬子意旨如何。師曰。雲開月朗。問急水灘",
    "T51n2077_001:0472b10": "頭連底石意旨如何。師曰。屋破見青天。曰屋",
    "T51n2077_001:0472b11": "破見青天意旨如何。師曰。通上徹下。問一處",
    "T51n2077_001:0472b12": "火發任從爾救。八方齊發時如何。師曰快。曰",
    "T51n2077_001:0472b13": "還求出也無。師曰。若求出即燒殺爾。僧禮拜。",
    "T51n2077_001:0472b14": "師曰。直饒爾不求出也燒殺爾。示眾。第一句",
    "T51n2077_001:0472b15": "道得石裏迸出。第二句道得挨拶將來。第三",
    "T51n2077_001:0472b16": "句道得自救不了。上堂。五白猫兒爪距獰。養",
    "T51n2077_001:0472b17": "來堂上絕蟲行。分明上樹安身法。切忌遺言",
    "T51n2077_001:0472b18": "許外甥。作麼生是許外甥底句莫錯舉。僧入",
    "T51n2077_001:0472b19": "室問。正當與麼時還有師也無。師曰。燈明連",
    "T51n2077_001:0472b20": "夜照。甚處不分明。曰畢竟事如何。師曰來。曰",
    "T51n2077_001:0472b21": "是寒食。",
    "T51n2077_001:0472b22": "汝州廣慧院元璉禪師泉州陳氏。到首山。山",
    "T51n2077_001:0472b23": "問。近離甚處。師曰。漢上。山竪起拳曰。漢上",
    "T51n2077_001:0472b24": "還有這箇麼。師曰。這箇是甚麼盌鳴聲。山曰",
    "T51n2077_001:0472b25": "瞎。師曰。恰是。拍一拍便出。他日又問。學人",
    "T51n2077_001:0472b26": "親到寶山空手回時如何。山曰。家家門前火",
    "T51n2077_001:0472b27": "把子。師當下大悟云。某甲不疑天下老和尚",
    "T51n2077_001:0472b28": "舌頭也。山曰。汝會處作麼生。與我說來看。師",
    "T51n2077_001:0472b29": "曰。秖是地上水碙砂也。山曰。汝會也。師便禮",
    "T51n2077_001:0472c01": "拜住後僧問。如何是祖師西來意。師曰。竹竿",
    "T51n2077_001:0472c02": "頭上曜紅旗。楊憶侍郎。問天上無彌勒地下",
    "T51n2077_001:0472c03": "無彌勒。未審在甚麼處。師曰。敲磚打瓦。又",
    "T51n2077_001:0472c04": "問。風穴道金沙灘頭馬郎婦意旨如何。師曰。",
    "T51n2077_001:0472c05": "更道也不及。僧問。如何是無位真人。師曰。上",
    "T51n2077_001:0472c06": "木下鐵。曰恁麼則罪歸有處也。師曰。判官擲",
    "T51n2077_001:0472c07": "下筆。僧禮拜。師曰。拕出。問如何是佛。師曰。",
    "T51n2077_001:0472c08": "兩箇不是多。上堂。臨濟兩堂首座相見同時",
    "T51n2077_001:0472c09": "下喝。諸人且道還有賓主也無。若道有秖是",
    "T51n2077_001:0472c10": "箇瞎漢。若道無亦是箇瞎漢。不有不無萬里",
    "T51n2077_001:0472c11": "崖州。若向這裏道得也好與三十棒。若道不",
    "T51n2077_001:0472c12": "得亦與三十棒。衲僧家到這裏作麼生出得",
    "T51n2077_001:0472c13": "山僧圈[袖由+貴]去。良久曰。苦哉蝦蟇蚯蚓[跳兆+孛]跳上",
    "T51n2077_001:0472c14": "三十三天撞著須彌山百雜碎。拈拄杖曰。一",
    "T51n2077_001:0472c15": "隊無孔鐵鎚。速退速退。",
    "T51n2077_001:0472c16": "并州承天院三交智嵩禪師范陽人。參首山",
    "T51n2077_001:0472c17": "問。如何是佛法的的大意。山曰。楚王城畔汝",
    "T51n2077_001:0472c18": "水東流。師於此有省頓契佛意。乃作三玄偈",
    "T51n2077_001:0472c19": "曰。須用直須用。心意莫定動。三歲師子吼。十",
    "T51n2077_001:0472c20": "方沒狐種。我有真如性。如同幕裏隱。打破六",
    "T51n2077_001:0472c21": "門關。顯出毘盧印。真骨金剛體可誇。六塵一",
    "T51n2077_001:0472c22": "拂永無遮。廓落世界空為體。體上無為真到",
    "T51n2077_001:0472c23": "家。山聞乃請喫茶問。這三頌是汝作來邪。師",
    "T51n2077_001:0472c24": "曰是。山曰。或有人教汝現三十二相時如何。",
    "T51n2077_001:0472c25": "師曰。某甲不是野狐精。山曰。惜取眉毛。師",
    "T51n2077_001:0472c26": "曰。和尚落了多少。山以竹篦頭上打曰。這漢",
    "T51n2077_001:0472c27": "向後亂作去在。住後上堂。文殊仗劍五臺橫",
    "T51n2077_001:0472c28": "行。唐明一路把斷妖訛。三世諸佛未出教乘。",
    "T51n2077_001:0472c29": "網底游魚龍門難渡。垂鉤四海秖釣獰龍。格",
    "T51n2077_001:0473a01": "外玄談為求知識。若也舉揚宗旨。須彌直須",
    "T51n2077_001:0473a02": "粉碎。若也說佛說祖。海水便須枯竭。寶劍揮",
    "T51n2077_001:0473a03": "時毫光萬里。放汝一路通方說話。把斷咽喉",
    "T51n2077_001:0473a04": "諸人甚處出氣。僧問。鈍根樂小法不自信作",
    "T51n2077_001:0473a05": "佛。作佛後如何。師曰。水裏捉麒麟。曰與麼則",
    "T51n2077_001:0473a06": "便登高座也。師曰。騎牛上三十三天。問古人",
    "T51n2077_001:0473a07": "拈椎竪拂意旨如何。師曰。騎驢不著靴。問如",
    "T51n2077_001:0473a08": "何是奪人不奪境。師曰。家鄉有路無人到。曰",
    "T51n2077_001:0473a09": "如何是奪境不奪人。師曰。暗傳天子勅。倍行",
    "T51n2077_001:0473a10": "一百程。曰如何是人境雨俱奪。師曰。無頭蝦",
    "T51n2077_001:0473a11": "蟇脚指天。曰如何是人境俱不奪。師曰。晉祠",
    "T51n2077_001:0473a12": "南畔長柳巷。問古人東山西嶺青意作麼生。",
    "T51n2077_001:0473a13": "師曰。波斯鼻孔大。曰與麼則西天迦葉東土",
    "T51n2077_001:0473a14": "我師。師曰。金剛手板濶。問大悲千手眼那箇",
    "T51n2077_001:0473a15": "是正眼。師曰。開化石佛拍手笑。晉祠娘子解",
    "T51n2077_001:0473a16": "謳歌。問臨濟推倒黃檗。因甚維那喫棒。師曰。",
    "T51n2077_001:0473a17": "正狗不偷油。雞銜燈盞走。問如何是截人之",
    "T51n2077_001:0473a18": "機。師曰。要用便用。曰請和尚用。師曰。拕出",
    "T51n2077_001:0473a19": "這死漢。鄭工部問。百尺竿頭獨打毬。萬丈懸",
    "T51n2077_001:0473a20": "崖絲繫腰時如何。師曰。幽州著脚廣南廝撲。",
    "T51n2077_001:0473a21": "鄭無語。師曰。勘破這胡漢。鄭曰。二十年江南",
    "T51n2077_001:0473a22": "界裏這回却見禪師。師曰。瞎老婆吹火。僧問。",
    "T51n2077_001:0473a23": "二邊純莫立。中道不須安。未審意旨如何。師",
    "T51n2077_001:0473a24": "曰。廣南出象牙。曰不會請師直指。師曰。番國",
    "T51n2077_001:0473a25": "皮毬八百價。上堂。塞溫冷煖著衣喫飯自不",
    "T51n2077_001:0473a26": "欠少。波波地覓箇甚麼。秖是諸人不肯承當。",
    "T51n2077_001:0473a27": "如今還有承當底麼。有則不得孤負山河大",
    "T51n2077_001:0473a28": "地。珍重。問祖師西來三藏東去當明何事。師",
    "T51n2077_001:0473a29": "曰。佛殿部署修。僧堂老僧蓋。僧曰。與麼則全",
    "T51n2077_001:0473b01": "明今日事也。師曰。今日事作麼生。僧便喝。師",
    "T51n2077_001:0473b02": "便打。問如何是學人用心處。師曰。光剃頭淨",
    "T51n2077_001:0473b03": "洗鉢。曰如何是學人行履處。師曰。僧堂前佛",
    "T51n2077_001:0473b04": "殿後。上堂舉法眼偈曰。見山不是山。見水何",
    "T51n2077_001:0473b05": "曾別。山河與大地。都是一輪月。大小法眼未",
    "T51n2077_001:0473b06": "見出涅槃堂。三交即不然。見山河與大地錐",
    "T51n2077_001:0473b07": "刀各自用。珍重。",
    "T51n2077_001:0473b08": "忻州鐵佛院智嵩禪師。有同參到。師見便問。",
    "T51n2077_001:0473b09": "還記得相識麼。參頭擬議。第二僧打參頭一",
    "T51n2077_001:0473b10": "坐具曰。何不快祇對和尚。師曰。一箭兩垛。師",
    "T51n2077_001:0473b11": "問僧。甚處來。曰臺山來。師曰。還見龍王麼。",
    "T51n2077_001:0473b12": "曰和尚試道看。師曰。我若道即瓦解氷消。僧",
    "T51n2077_001:0473b13": "擬議。師曰。不信道。問亡僧遷化向甚麼處去",
    "T51n2077_001:0473b14": "也。師曰。下坡不走快便難逢。",
    "T51n2077_001:0473b15": "汝州首山懷志禪師。僧問。如何是祖師西來",
    "T51n2077_001:0473b16": "意。曰三尺杖子破瓦盆。問如何是佛。師曰。桶",
    "T51n2077_001:0473b17": "底脫。問從上諸聖有何言句。師曰。如是我",
    "T51n2077_001:0473b18": "聞。曰不會。師曰。信受奉行。",
    "T51n2077_001:0473b19": "池州仁王院處評禪師問首山。如何是佛法",
    "T51n2077_001:0473b20": "大意。山便喝。師禮拜。山拈棒。師曰。老和尚",
    "T51n2077_001:0473b21": "沒世界那。山拋下拄杖曰。明眼人難瞞。師曰。",
    "T51n2077_001:0473b22": "草賊大敗。",
    "T51n2077_001:0473b23": "隨州智門迴罕禪師為北塔。僧使點茶次。師",
    "T51n2077_001:0473b24": "起揖曰。僧使近上坐。使曰。鷂子頭上爭敢安",
    "T51n2077_001:0473b25": "巢。師曰。捧上不成龍。隨後打一坐具。使茶罷",
    "T51n2077_001:0473b26": "起曰。適來却成觸忤和尚。師曰。江南杜禪客",
    "T51n2077_001:0473b27": "覓什麼第二盌。",
    "T51n2077_001:0473b28": "襄州鹿門慧昭山主。楊憶侍郎問曰。入山不",
    "T51n2077_001:0473b29": "畏虎當路却防人時如何。師曰。君子坦蕩蕩。",
    "T51n2077_001:0473c01": "僧問。如何是鹿門山。師曰。石頭大底大小底",
    "T51n2077_001:0473c02": "小。曰如何是山中人。師曰。橫眠竪臥。",
    "T51n2077_001:0473c03": "丞相王隨居士。謁首山得言外之旨。自爾履",
    "T51n2077_001:0473c04": "踐深相大法。臨終書偈曰。畫堂燈已滅。彈指",
    "T51n2077_001:0473c05": "向誰說。去住本尋常。春風掃殘雪。",
    "T51n2077_001:0473c06": "續傳燈錄卷第一"
}