{
    "T08n0228_011:0624b04": "佛說佛母出生三法藏般若",
    "T08n0228_011:0624b05": "波羅蜜多經卷第十一",
    "T08n0228_011:0624b07": "西天譯經三藏朝奉大夫試光祿卿",
    "T08n0228_011:0624b08": "傳法大師賜紫臣施護奉 詔譯",
    "T08n0228_011:0624b09": "惡者障法品第十一之一",
    "T08n0228_011:0624b10": "[0624b10] 爾時，尊者須菩提白佛言：「世尊！佛先已說受",
    "T08n0228_011:0624b11": "持讀誦般若波羅蜜多法者諸善男子、善女",
    "T08n0228_011:0624b12": "人所有功德。而彼善男子、善女人受持讀誦",
    "T08n0228_011:0624b13": "此法門時，將無惡魔為難事耶？」",
    "T08n0228_011:0624b14": "[0624b14] 佛告尊者須菩提言：「如是，如是！甚多。須菩提！",
    "T08n0228_011:0624b15": "有諸惡魔而為難事，於一切時伺求其便。」[0624b15] 須",
    "T08n0228_011:0624b16": "菩提復白佛言：「如佛所說諸難事者，其相云",
    "T08n0228_011:0624b17": "何？」",
    "T08n0228_011:0624b18": "[0624b18] 佛告須菩提：「若有住菩薩乘修習此般若波",
    "T08n0228_011:0624b19": "羅蜜多法者，欲為他人說此法時，不即為說",
    "T08n0228_011:0624b20": "及說不止，應當覺知是為魔事。又復，若說法",
    "T08n0228_011:0624b21": "者於說法時，生其我慢貢高心者，應當覺知",
    "T08n0228_011:0624b22": "是為魔事。若有人書持讀誦此法門時，生輕",
    "T08n0228_011:0624b23": "慢心而戲笑者，應當覺知是為魔事。若有諸",
    "T08n0228_011:0624b24": "持法者心生散亂，應當覺知是為魔事。若有",
    "T08n0228_011:0624b25": "諸持法者互相非說，應當覺知是為魔事。若",
    "T08n0228_011:0624b26": "有諸持法者，記念不明多所忘失，應當覺知",
    "T08n0228_011:0624b27": "是為魔事。若有諸持法者，互相障礙不能和",
    "T08n0228_011:0624b28": "合，於此法門不生敬信，應當覺知是為魔事。",
    "T08n0228_011:0624c01": "若人書持讀誦此法門時，於自諸根不能調",
    "T08n0228_011:0624c02": "伏，應當覺知是為魔事。若有諸聽法者忽作",
    "T08n0228_011:0624c03": "是念：『我於此般若波羅蜜多法中，不得其味、",
    "T08n0228_011:0624c04": "無所解了。』棄捨此法從座而起，應當覺知是",
    "T08n0228_011:0624c05": "為魔事。又聽法者若作是念：『此般若波羅蜜",
    "T08n0228_011:0624c06": "多法中，不為我等說授記事，我不能生清淨",
    "T08n0228_011:0624c07": "信解。』念已棄捨從座而起，應當覺知是為魔",
    "T08n0228_011:0624c08": "事。又聽法者若作是念：『此般若波羅蜜多法",
    "T08n0228_011:0624c09": "中，不說我名、不說我等所住城邑聚落方處，",
    "T08n0228_011:0624c10": "及不說我所生族姓父母名字，以是因緣不",
    "T08n0228_011:0624c11": "能聽受此般若波羅蜜多法門，我當棄捨。』隨",
    "T08n0228_011:0624c12": "所起念，即於若干劫數有所退墮。後復以其",
    "T08n0228_011:0624c13": "勝因緣故，於此般若波羅蜜多法門還得修",
    "T08n0228_011:0624c14": "習。何以故？諸菩薩摩訶薩若不聽受此般若",
    "T08n0228_011:0624c15": "波羅蜜多法門，即不能成就世間、出世間法。",
    "T08n0228_011:0624c16": "是故，須菩提！若起退失心者，應當覺知是為",
    "T08n0228_011:0624c17": "魔事。",
    "T08n0228_011:0624c18": "[0624c18] 「復次，須菩提！若有住菩薩乘者，不能於此般",
    "T08n0228_011:0624c19": "若波羅蜜多法中求一切智智，而返於彼聲",
    "T08n0228_011:0624c20": "聞、緣覺法中，修習趣求一切智智者，應當覺",
    "T08n0228_011:0624c21": "知是為魔事。",
    "T08n0228_011:0624c22": "[0624c22] 「復次，須菩提！若有人欲學欲成就世間、出世",
    "T08n0228_011:0624c23": "間法，而不學般若波羅蜜多法門，返於聲聞、",
    "T08n0228_011:0624c24": "緣覺法中而生趣求。須菩提！若不學般若波",
    "T08n0228_011:0624c25": "羅蜜多法者，即不能成就世間、出世間法。是",
    "T08n0228_011:0624c26": "人起顛倒慧，於此般若波羅蜜多法中，不能",
    "T08n0228_011:0624c27": "修習如實了知，棄捨根本取其枝葉。須菩提！",
    "T08n0228_011:0624c28": "如世有人飢行求食，棄捨其主而返於彼作",
    "T08n0228_011:0624c29": "務人所求索飲食。須菩提！未來世中所有退",
    "T08n0228_011:0625a01": "失菩薩法者諸善男子、善女人亦復如是，棄",
    "T08n0228_011:0625a02": "捨般若波羅蜜多一切智智根本法門，而返",
    "T08n0228_011:0625a03": "於彼聲聞、緣覺法中取其枝葉。須菩提！此因",
    "T08n0228_011:0625a04": "緣者，應當覺知是為魔事。何以故？是人少智",
    "T08n0228_011:0625a05": "少慧，謂此般若波羅蜜多法門，不能至彼一",
    "T08n0228_011:0625a06": "切智智，以是因緣而生棄捨，返謂聲聞、緣覺",
    "T08n0228_011:0625a07": "法門即能成就一切智智，是故於中取其枝",
    "T08n0228_011:0625a08": "葉。須菩提！菩薩摩訶薩應當覺知如是等",
    "T08n0228_011:0625a09": "相，覺已遠離，不應於中愛樂修學，如是學者",
    "T08n0228_011:0625a10": "非所相應。若有愛樂聲聞、緣覺法者，即如是",
    "T08n0228_011:0625a11": "學。云何彼等如是學耶？須菩提！所謂聲聞法",
    "T08n0228_011:0625a12": "中而但修習調伏我相，證得我空寂靜涅盤，",
    "T08n0228_011:0625a13": "自謂已得究竟果法，不能於彼最上法中精",
    "T08n0228_011:0625a14": "進修行，亦復不能廣為眾生作大利益，是故",
    "T08n0228_011:0625a15": "菩薩摩訶薩不應如是學。云何名為菩薩學",
    "T08n0228_011:0625a16": "耶？須菩提！若菩薩摩訶薩所行所學，皆自安",
    "T08n0228_011:0625a17": "住如實法已，廣修一切相應善根，普攝世間",
    "T08n0228_011:0625a18": "無量無邊一切眾生，悉令安住真如實際，一",
    "T08n0228_011:0625a19": "一證得最上涅盤，是即名為菩薩學法。",
    "T08n0228_011:0625a20": "[0625a20] 「復次，須菩提！譬如有人欲觀其象，雖復得見，",
    "T08n0228_011:0625a21": "不能真實觀其形相，是人即自返尋象跡觀取",
    "T08n0228_011:0625a22": "象相。須菩提！於汝意云何？是人為智不？」[0625a22] 須菩",
    "T08n0228_011:0625a23": "提言：「不也，世尊！」[0625a23] 佛告須菩提：「未來世中，所有",
    "T08n0228_011:0625a24": "退失菩薩法者亦復如是。是人先已安住菩薩",
    "T08n0228_011:0625a25": "乘中，於此甚深般若波羅蜜多法門雖復修",
    "T08n0228_011:0625a26": "習，不能於中請問其義，不能如實了知勝行，",
    "T08n0228_011:0625a27": "於此法門生棄捨心。以棄捨般若波羅蜜多",
    "T08n0228_011:0625a28": "故，即不能取證阿耨多羅三藐三菩提果，是",
    "T08n0228_011:0625a29": "故返於聲聞、緣覺法中取證涅盤，自謂已得",
    "T08n0228_011:0625b01": "究竟果法。須菩提！此因緣者，應當覺知是為",
    "T08n0228_011:0625b02": "魔事。",
    "T08n0228_011:0625b03": "[0625b03] 「復次，須菩提！譬如世間諸求寶人，詣彼大海",
    "T08n0228_011:0625b04": "欲求珍寶，到已不能於大海中採取其寶，而",
    "T08n0228_011:0625b05": "返於彼牛跡水中求諸珍寶，自謂與其海水",
    "T08n0228_011:0625b06": "相等。須菩提！於汝意云何？是人為智不？」[0625b06] 須菩",
    "T08n0228_011:0625b07": "提言：「不也，世尊！」[0625b07] 佛告須菩提：「未來世中，所有",
    "T08n0228_011:0625b08": "退失菩薩法者亦復如是。是人先已安住菩",
    "T08n0228_011:0625b09": "薩乘中，於此甚深般若波羅蜜多法門雖復",
    "T08n0228_011:0625b10": "修習，不能於中請問其義，不能如實了知勝",
    "T08n0228_011:0625b11": "行，於此法門生棄捨心，而返於彼聲聞、緣覺",
    "T08n0228_011:0625b12": "法中，愛樂趣求調伏我相，取證我空寂靜涅",
    "T08n0228_011:0625b13": "盤，所謂須陀洹、斯陀含、阿那含、阿羅漢及緣",
    "T08n0228_011:0625b14": "覺果。於諸果中見如是法、證如是理，得諸漏",
    "T08n0228_011:0625b15": "盡、心善解脫，彼彼果中而得離繫。須菩提！",
    "T08n0228_011:0625b16": "此因緣者，應當覺知是為魔事。",
    "T08n0228_011:0625b17": "[0625b17] 「復次，須菩提！菩薩摩訶薩即不生如是心。何",
    "T08n0228_011:0625b18": "以故？而諸菩薩已得安住大乘法中，被精進",
    "T08n0228_011:0625b19": "鎧作大莊嚴，長時修習諸波羅蜜多相應法",
    "T08n0228_011:0625b20": "門，悲愍世間，廣為眾生作大利益。是故，須菩",
    "T08n0228_011:0625b21": "提！所有心不調柔、起顛倒慧，於此甚深般若",
    "T08n0228_011:0625b22": "波羅蜜多法門不能修習，不覺不知生棄捨",
    "T08n0228_011:0625b23": "心，不能安住菩薩法中，不與諸波羅蜜多勝",
    "T08n0228_011:0625b24": "行相應，但樂聲聞、緣覺法者，當知此等皆是",
    "T08n0228_011:0625b25": "善根未成熟者。",
    "T08n0228_011:0625b26": "[0625b26] 「復次，須菩提！又如世間有巧業者，本欲造立",
    "T08n0228_011:0625b27": "如天帝釋殊勝宮殿，而返度量日月宮殿大",
    "T08n0228_011:0625b28": "小分量。須菩提！於汝意云何？彼日月宮殿，能",
    "T08n0228_011:0625b29": "勝帝釋妙宮殿耶？」[0625b29] 須菩提言：「不也，世尊！」[0625b29] 佛告",
    "T08n0228_011:0625c01": "須菩提：「未來世中，所有退失菩薩法者亦復",
    "T08n0228_011:0625c02": "如是。是人先已安住菩薩乘中，於此甚深般",
    "T08n0228_011:0625c03": "若波羅蜜多法門，雖復聽受修習，不能於中",
    "T08n0228_011:0625c04": "請問其義，不能如實了知勝行。由不了故，於",
    "T08n0228_011:0625c05": "此法門生棄捨心，而返於彼聲聞、緣覺法中，",
    "T08n0228_011:0625c06": "愛樂趣求調伏我相，取證我空寂靜涅盤，自",
    "T08n0228_011:0625c07": "謂已得究竟果法。須菩提！此因緣者，應當覺",
    "T08n0228_011:0625c08": "知是為魔事。",
    "T08n0228_011:0625c09": "[0625c09] 「復次，須菩提！又如有人樂欲見彼轉輪聖王，",
    "T08n0228_011:0625c10": "雖復得見，不能真實觀其色相威神福德，而",
    "T08n0228_011:0625c11": "返觀彼諸小王等所有色相，自謂與彼轉輪",
    "T08n0228_011:0625c12": "聖王等無有異。須菩提！於汝意云何？彼轉輪",
    "T08n0228_011:0625c13": "聖王色相威德，與諸小王為相等不？」[0625c13] 須菩提",
    "T08n0228_011:0625c14": "言：「不也，世尊！」[0625c14] 佛告須菩提：「未來世中，所有退",
    "T08n0228_011:0625c15": "失菩薩法者亦復如是。是人先已安住菩薩",
    "T08n0228_011:0625c16": "乘中，於此甚深般若波羅蜜多法門，雖復聽",
    "T08n0228_011:0625c17": "受修習，不能於中請問其義，不能如實了知",
    "T08n0228_011:0625c18": "勝行。由不了故，於此法門生棄捨心，而返於",
    "T08n0228_011:0625c19": "彼聲聞、緣覺法中愛樂趣求。須菩提！此因緣",
    "T08n0228_011:0625c20": "者，應當覺知是為魔事。",
    "T08n0228_011:0625c21": "[0625c21] 「復次，須菩提！如來為諸菩薩摩訶薩故，而以",
    "T08n0228_011:0625c22": "種種善巧方便宣說甚深般若波羅蜜多法",
    "T08n0228_011:0625c23": "門，令諸菩薩於中修學，即能成就阿耨多羅",
    "T08n0228_011:0625c24": "三藐三菩提果。須菩提！是故如來以此般若",
    "T08n0228_011:0625c25": "波羅蜜多法門，為諸菩薩摩訶薩如理表示、",
    "T08n0228_011:0625c26": "如實教授、如所利益、如理生喜，趣入安住勝",
    "T08n0228_011:0625c27": "義法門，令諸菩薩摩訶薩不退轉於阿耨多",
    "T08n0228_011:0625c28": "羅三藐三菩提。",
    "T08n0228_011:0625c29": "[0625c29] 「復次，須菩提！如是住不退轉菩薩摩訶薩，於",
    "T08n0228_011:0626a01": "此大乘法中已安住者，設復棄捨而返於彼",
    "T08n0228_011:0626a02": "聲聞、緣覺下劣乘中起趣求心。於汝意云何？",
    "T08n0228_011:0626a03": "是人為智不？」[0626a03] 須菩提言：「不也，世尊！」[0626a03] 佛告須菩",
    "T08n0228_011:0626a04": "提：「此因緣者，應當覺知是為魔事。",
    "T08n0228_011:0626a05": "[0626a05] 「復次，須菩提！又如有人飢渴所逼周行求食，",
    "T08n0228_011:0626a06": "見彼百味精妙飲食，生棄捨心而不能取，返",
    "T08n0228_011:0626a07": "取於彼六十日飯，食已愛樂。須菩提！於汝意",
    "T08n0228_011:0626a08": "云何？是人為智不？」[0626a08] 須菩提言：「不也，世尊！」[0626a08] 佛告",
    "T08n0228_011:0626a09": "須菩提：「未來世中，所有退失菩薩法者亦復",
    "T08n0228_011:0626a10": "如是。是人先已安住菩薩乘中，於此甚深般",
    "T08n0228_011:0626a11": "若波羅蜜多法門，雖復聽受修習，不能於中",
    "T08n0228_011:0626a12": "請問其義，不能如實了知勝行。由不了故，於",
    "T08n0228_011:0626a13": "此法門生棄捨心，而返於彼聲聞、緣覺法中",
    "T08n0228_011:0626a14": "愛樂趣求。須菩提！此因緣者，應當覺知是為",
    "T08n0228_011:0626a15": "魔事。",
    "T08n0228_011:0626a16": "[0626a16] 「復次，須菩提！又如有人見彼無價摩尼珠寶",
    "T08n0228_011:0626a17": "即不能取，而返取其水精之寶，自謂與彼摩",
    "T08n0228_011:0626a18": "尼珠寶等無有異。須菩提！於汝意云何？是人",
    "T08n0228_011:0626a19": "為智不？」[0626a19] 須菩提言：「不也，世尊！」[0626a19] 佛告須菩提：「未",
    "T08n0228_011:0626a20": "來世中，所有退失菩薩法者亦復如是。是人",
    "T08n0228_011:0626a21": "先已安住菩薩乘中，於此甚深般若波羅蜜",
    "T08n0228_011:0626a22": "多法門，雖復聽受修習，不能於中請問其義，",
    "T08n0228_011:0626a23": "不能如實了知勝行。由不了故，於此法門生",
    "T08n0228_011:0626a24": "棄捨心，而返於彼聲聞、緣覺法中求一切智，",
    "T08n0228_011:0626a25": "自謂與彼菩薩法門等無有異。須菩提！此因",
    "T08n0228_011:0626a26": "緣者，應當覺知是為魔事。",
    "T08n0228_011:0626a27": "[0626a27] 「復次，須菩提！若有人書寫受持讀誦演說此",
    "T08n0228_011:0626a28": "般若波羅蜜多法門時，若進若退其心散亂，",
    "T08n0228_011:0626a29": "一一當知皆是魔事。」",
    "T08n0228_011:0626b01": "[0626b01] 爾時，尊者須菩提白佛言：「世尊！般若波羅蜜",
    "T08n0228_011:0626b02": "多為可書寫耶？」[0626b02] 佛言：「不也，須菩提！般若波羅",
    "T08n0228_011:0626b03": "蜜多非文字可得，所有文字但為顯示此法",
    "T08n0228_011:0626b04": "門故。而般若波羅蜜多離文字相，畢竟於文",
    "T08n0228_011:0626b05": "字中求不可得。若有人作是言：『我書文字即",
    "T08n0228_011:0626b06": "是書寫般若波羅蜜多。』須菩提！此因緣者，應",
    "T08n0228_011:0626b07": "當覺知是為魔事。",
    "T08n0228_011:0626b08": "[0626b08] 「復次，須菩提！若有人書持讀誦此般若波羅",
    "T08n0228_011:0626b09": "蜜多法門時，心不專一起諸思念，所謂：城邑",
    "T08n0228_011:0626b10": "聚落園林池沼，父母師長及諸親友，自身他",
    "T08n0228_011:0626b11": "身若內若外，一切所有飲食衣服，臥具醫藥，",
    "T08n0228_011:0626b12": "歌舞戲笑，苦樂憂喜愛非愛境乃至貪瞋癡",
    "T08n0228_011:0626b13": "等。如是種種起思念者，一一當知皆是惡魔",
    "T08n0228_011:0626b14": "作諸障難，使令行者心生散亂，不得於此般",
    "T08n0228_011:0626b15": "若波羅蜜多法門書持讀誦。須菩提！此因緣",
    "T08n0228_011:0626b16": "者，應當覺知是為魔事。是故諸菩薩摩訶薩",
    "T08n0228_011:0626b17": "覺已遠離，不令諸魔伺得其便。",
    "T08n0228_011:0626b18": "[0626b18] 「又復，若人書持讀誦此般若波羅蜜多法門時，",
    "T08n0228_011:0626b19": "思念王事，以此因緣而為障難，是故不能於",
    "T08n0228_011:0626b20": "此法門書持讀誦，應當覺知是為魔事。",
    "T08n0228_011:0626b21": "[0626b21] 「又復，若人書持讀誦此般若波羅蜜多法門",
    "T08n0228_011:0626b22": "時，籌計財寶資生等物，以此因緣而為障難，",
    "T08n0228_011:0626b23": "是故不能於此法門書持讀誦，應當覺知是",
    "T08n0228_011:0626b24": "為魔事。",
    "T08n0228_011:0626b25": "[0626b25] 「又復，若人書持讀誦此般若波羅蜜多法門",
    "T08n0228_011:0626b26": "時，思念世間語言章句，以此因緣而為障難，",
    "T08n0228_011:0626b27": "是故不能於此法門書持讀誦，應當覺知是",
    "T08n0228_011:0626b28": "為魔事。",
    "T08n0228_011:0626b29": "[0626b29] 「復次，須菩提！若有人書持讀誦此般若波羅",
    "T08n0228_011:0626c01": "蜜多法門時，有諸惡魔現苾芻相，來住其前",
    "T08n0228_011:0626c02": "作如是言：『我有法門汝等當學，如是書寫受",
    "T08n0228_011:0626c03": "持讀誦如是修習，即能至彼一切智果。』須菩",
    "T08n0228_011:0626c04": "提！此因緣者，應當覺知是為魔事。",
    "T08n0228_011:0626c05": "[0626c05] 「復次，須菩提！若有住菩薩乘者，樂欲通達菩",
    "T08n0228_011:0626c06": "薩摩訶薩善巧方便者，不能於其菩薩法中",
    "T08n0228_011:0626c07": "如實了知，而返於彼聲聞、緣覺法門起趣求",
    "T08n0228_011:0626c08": "心，是人知彼法中亦說空、無相、無願，謂與菩",
    "T08n0228_011:0626c09": "薩法門等無有異。須菩提！若欲了知菩薩摩",
    "T08n0228_011:0626c10": "訶薩善巧方便最勝智者，應當於此甚深般",
    "T08n0228_011:0626c11": "若波羅蜜多法中如實趣求，若復於餘聲聞",
    "T08n0228_011:0626c12": "緣覺法門而修習者，應當覺知是為魔事。",
    "T08n0228_011:0626c13": "[0626c13] 「復次，須菩提！此般若波羅蜜多法門，若聽者",
    "T08n0228_011:0626c14": "樂聞，說者懈倦，應當覺知是為魔事。",
    "T08n0228_011:0626c15": "[0626c15] 「又復，若時說者樂說，聽者懈倦，應當覺知是",
    "T08n0228_011:0626c16": "為魔事。",
    "T08n0228_011:0626c17": "[0626c17] 「又復，若時彼聽法者，樂欲聽受此般若波羅",
    "T08n0228_011:0626c18": "蜜多法門，聽已書寫讀誦，而說法者不即為",
    "T08n0228_011:0626c19": "說，以戲論心說餘經法。由此因緣不能和合，",
    "T08n0228_011:0626c20": "令聽法者不得般若波羅蜜多書持讀誦，應",
    "T08n0228_011:0626c21": "當覺知是為魔事。",
    "T08n0228_011:0626c22": "[0626c22] 「又復，若時彼說法者心不懈退，樂欲宣說般",
    "T08n0228_011:0626c23": "若波羅蜜多法門，而聽法者住於異方。以此",
    "T08n0228_011:0626c24": "因緣不能和合，應當覺知是為魔事。",
    "T08n0228_011:0626c25": "[0626c25] 「又復，若時彼說法者少欲歡喜，離無義語忻",
    "T08n0228_011:0626c26": "樂說法，而聽法者身力疲懈心識惛重。以此",
    "T08n0228_011:0626c27": "因緣不能和合，不得般若波羅蜜多書持讀",
    "T08n0228_011:0626c28": "誦，應當覺知是為魔事。",
    "T08n0228_011:0626c29": "[0626c29] 「又復，若時彼聽法者有信樂心欲聞此法，而",
    "T08n0228_011:0627a01": "說法者作諸留難不欲為說。以此因緣不能",
    "T08n0228_011:0627a02": "和合，令聽法者不得般若波羅蜜多書持讀",
    "T08n0228_011:0627a03": "誦，應當覺知是為魔事。",
    "T08n0228_011:0627a04": "[0627a04] 「又復，若時彼聽法者欲聞此法，而說法者誦",
    "T08n0228_011:0627a05": "習不利，聽者不喜樂聞。以此因緣不能和合，",
    "T08n0228_011:0627a06": "不得般若波羅蜜多書持讀誦，應當覺知是",
    "T08n0228_011:0627a07": "為魔事。",
    "T08n0228_011:0627a08": "[0627a08] 「又復，若時彼說法者樂欲為說，而聽法者以",
    "T08n0228_011:0627a09": "餘緣故不樂聽受。由此因緣不能和合，不得",
    "T08n0228_011:0627a10": "般若波羅蜜多書持讀誦，應當覺知是為魔事。",
    "T08n0228_011:0627a11": "[0627a11] 「又復，若時彼說法者樂欲說法，而聽法者睡",
    "T08n0228_011:0627a12": "眠所覆，惛重疲懈不能聽受。以此因緣不能",
    "T08n0228_011:0627a13": "和合，不得般若波羅蜜多書持讀誦，應當覺",
    "T08n0228_011:0627a14": "知是為魔事。",
    "T08n0228_011:0627a15": "[0627a15] 「又復，若時彼聽法者樂欲聞法，而說法者睡",
    "T08n0228_011:0627a16": "眠所覆，惛重疲懈不樂說法。以此因緣不能",
    "T08n0228_011:0627a17": "和合，不得般若波羅蜜多書持讀誦，應當覺",
    "T08n0228_011:0627a18": "知是為魔事。",
    "T08n0228_011:0627a19": "[0627a19] 「復次，須菩提！若有人書持讀誦此般若波羅",
    "T08n0228_011:0627a20": "蜜多法門時，或有人來作如是說：『汝等當知，",
    "T08n0228_011:0627a21": "地獄、餓鬼、傍生及阿修羅，彼彼趣中有種種",
    "T08n0228_011:0627a22": "苦，如是苦受應當遠離，不如修習出諸趣類",
    "T08n0228_011:0627a23": "盡苦邊際取證涅盤。』須菩提！作此說者，應",
    "T08n0228_011:0627a24": "當覺知是為魔事。",
    "T08n0228_011:0627a25": "[0627a25] 「復次，須菩提！若有人書持讀誦此般若波羅",
    "T08n0228_011:0627a26": "蜜多法門時，或有人來作如是說：『諸天界中",
    "T08n0228_011:0627a27": "有勝妙樂，所謂欲界有五欲樂，色界有禪定",
    "T08n0228_011:0627a28": "樂，無色界有寂滅定樂。如是諸樂皆悉有為",
    "T08n0228_011:0627a29": "無常，敗壞諸相畢竟無實，三界悉空諸法無",
    "T08n0228_011:0627b01": "我，汝諸智者應當了知，不如取證須陀洹、斯",
    "T08n0228_011:0627b02": "陀含、阿那含、阿羅漢果。得是果已不復更受",
    "T08n0228_011:0627b03": "後身。』須菩提！作此說者即為障礙菩薩勝行，",
    "T08n0228_011:0627b04": "應當覺知是為魔事。",
    "T08n0228_011:0627b05": "[0627b05] 「復次，須菩提！若說法者獨止一處，心念徒眾，",
    "T08n0228_011:0627b06": "即作是言：『若人有能隨從我者，我即當與般",
    "T08n0228_011:0627b07": "若波羅蜜多。不隨我者，我不與其般若波羅",
    "T08n0228_011:0627b08": "蜜多。』有諸善男子等，為求法故尊重正法，爾",
    "T08n0228_011:0627b09": "時各往隨從法師。而彼法師忽於異時，心不",
    "T08n0228_011:0627b10": "樂欲為諸徒眾說般若波羅蜜多，即當往詣",
    "T08n0228_011:0627b11": "飢饉枯涸、虎狼蟲獸、盜賊怖畏諸險難處。時",
    "T08n0228_011:0627b12": "彼法師告徒眾言：『諸善男子！此處飢饉險難",
    "T08n0228_011:0627b13": "極甚怖畏，汝等何能受是苦耶？應自籌量無",
    "T08n0228_011:0627b14": "宜後悔。』其說法者以此微細因緣方便，遠離",
    "T08n0228_011:0627b15": "諸聽法眾。爾時諸人知是事已，互相謂言：『此",
    "T08n0228_011:0627b16": "遠離相，非與般若波羅蜜多相。』是故諸人各",
    "T08n0228_011:0627b17": "各退還，不復隨從。須菩提！以是因緣不能和",
    "T08n0228_011:0627b18": "合，不得般若波羅蜜多書持讀誦，應當覺知",
    "T08n0228_011:0627b19": "是為魔事。",
    "T08n0228_011:0627b20": "[0627b20] 「復次，須菩提！若說法者，或時欲詣極大怖畏",
    "T08n0228_011:0627b21": "諸惡蟲獸非人聚中，或詣飢饉枯涸險難等",
    "T08n0228_011:0627b22": "處，謂聽法者言：『諸善男子！汝等當知，我所往",
    "T08n0228_011:0627b23": "處極大險惡，汝等不應隨從於我。』須菩提！說",
    "T08n0228_011:0627b24": "法者以是微細因緣方便遠離，諸聽法者不",
    "T08n0228_011:0627b25": "能和合，不得般若波羅蜜多書持讀誦，應當",
    "T08n0228_011:0627b26": "覺知是為魔事。",
    "T08n0228_011:0627b27": "[0627b27] 「復次，須菩提！若說法者於親友家常所往返，",
    "T08n0228_011:0627b28": "而於後時謂聽法者言：『我有親族，汝等應往",
    "T08n0228_011:0627b29": "求乞所須飲食衣服受用等物。』由此因緣，妨",
    "T08n0228_011:0627c01": "廢聽受般若波羅蜜多法門，是故不得書持",
    "T08n0228_011:0627c02": "讀誦，應當覺知是為魔事。」",
    "T08n0228_011:0627c03": "[0627c03] 佛告須菩提：「如是等相，一一當知皆是惡魔",
    "T08n0228_011:0627c04": "作諸方便而為障難，欲令諸修菩薩法者，不",
    "T08n0228_011:0627c05": "得此般若波羅蜜多法門，聽受修習、書持讀",
    "T08n0228_011:0627c06": "誦。是故諸修菩薩法者，於一切時常所覺知，",
    "T08n0228_011:0627c07": "覺已遠離，令彼諸魔不得其便。」",
    "T08n0228_011:0627c08": "佛說佛母出生三法藏般若波羅蜜多經卷"
}