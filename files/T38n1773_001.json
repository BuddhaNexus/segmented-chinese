{
    "T38n1773_001:0299a22": "No. 1773 [cf. No. 452]",
    "T38n1773_001:0299a23": "彌勒上生經宗要",
    "T38n1773_001:0299a25": "釋元曉撰",
    "T38n1773_001:0299a26": "[0299a26] 將說此經。十門分別。初述大意。次辨宗致。三",
    "T38n1773_001:0299a27": "二藏是非。四三經同異。五生身處所。六出世",
    "T38n1773_001:0299a28": "時節。七二世有無。八三會增減。九發心久近。",
    "T38n1773_001:0299a29": "十證果前後。",
    "T38n1773_001:0299b01": "[0299b01] 第一述大意者。蓋聞彌勒菩薩之為人也。遠",
    "T38n1773_001:0299b02": "近莫量。深淺莫測。無始無終。非心非色。天地",
    "T38n1773_001:0299b03": "不能載其功。宇宙不能容其德。八聖未&#x751E;窺",
    "T38n1773_001:0299b04": "其[這-言+(序-予+手)]。七辨無足談其極。窈窈冥冥。非言非默",
    "T38n1773_001:0299b05": "者乎。然不周之山之高其跡可跋。朝夕之池",
    "T38n1773_001:0299b06": "之深其疆可涉。是知至人之玄。猶有可尋之",
    "T38n1773_001:0299b07": "跡。玄德之遼非無可□之行。今隨跡疆之近",
    "T38n1773_001:0299b08": "蹤。誠論始終之遠趣。言其始也。感慈定之光",
    "T38n1773_001:0299b09": "熾。發廣度之道心。浴八解之清流。息□覺",
    "T38n1773_001:0299b10": "之苑林。四等之情。等閏四生。三明之慧。明導",
    "T38n1773_001:0299b11": "三界。論其終也。度苦海於法雲。發等覺於長",
    "T38n1773_001:0299b12": "夢。&#x5374;二障之重闇。照四智之明鏡。乘六通之",
    "T38n1773_001:0299b13": "實車。遊八極之曠野。千應萬化之術事啻百",
    "T38n1773_001:0299b14": "億□□□。今此經者。斯乃略歎至人垂天之",
    "T38n1773_001:0299b15": "妙&#x8FF9;。勸物修觀之真典也。彌勒菩薩者。此云",
    "T38n1773_001:0299b16": "慈氏覺士。賢劫千佛之內是其□□如來。弗",
    "T38n1773_001:0299b17": "沙佛時。無習慈定。熏修其心。遂成常性。從",
    "T38n1773_001:0299b18": "此已來。每稱慈氏。乃至成佛。猶立是名也。兜",
    "T38n1773_001:0299b19": "率陀者。譯言知足。欲界六天之中是其第四",
    "T38n1773_001:0299b20": "□□□□欲情重。上二浮逸心多。此第四",
    "T38n1773_001:0299b21": "天。欲輕逸少。非沈非浮。莫蕩於塵。故名知",
    "T38n1773_001:0299b22": "足。□受用具。不待營作。隨念自然。故名為",
    "T38n1773_001:0299b23": "天。菩薩從人昇天。故曰上生。行者靜慮思察",
    "T38n1773_001:0299b24": "名之為觀。聞金口。演玉句。澍法雨之沃閏。",
    "T38n1773_001:0299b25": "成佛種之華&#x83D3;。故言佛說。若人受持此經。觀",
    "T38n1773_001:0299b26": "察彼天。則能生妙樂之淨處。承慈氏之至人。",
    "T38n1773_001:0299b27": "登無退之聖階。謝有死之凡塵。舉是大意。以",
    "T38n1773_001:0299b28": "標題目。故言佛說觀彌勒菩薩上生兜率陀",
    "T38n1773_001:0299b29": "天經(云云)。",
    "T38n1773_001:0299c01": "[0299c01] 次第二明經宗致者。此經正以觀行因果而",
    "T38n1773_001:0299c02": "為其宗。令人生天。永無退轉。以為意致。所言",
    "T38n1773_001:0299c03": "觀者。有其二種。一觀彼天依報莊嚴。二觀菩",
    "T38n1773_001:0299c04": "薩正報殊勝。專念觀察故名三昧。而非修慧。",
    "T38n1773_001:0299c05": "唯在聞思。此但名為電光三昧。而無輕安。是",
    "T38n1773_001:0299c06": "欲界因也。所言行者。略有三種。一者聞大慈",
    "T38n1773_001:0299c07": "名。敬心悔前所作之罪。二者聞慈氏名。仰信",
    "T38n1773_001:0299c08": "此名所表之德。三者行於掃塔塗地香華供",
    "T38n1773_001:0299c09": "養等諸事業。如下文說。此觀此行。合為一根。",
    "T38n1773_001:0299c10": "所生之果。略有四種。一者牙莖離土之果。二",
    "T38n1773_001:0299c11": "者華葉蔭涼之果。三者妙華開敷之果。四者",
    "T38n1773_001:0299c12": "芳&#x83D3;成就之果。第一牙莖離土果者。伏滅前",
    "T38n1773_001:0299c13": "來所作眾罪。是因初行所得果也。第二華葉",
    "T38n1773_001:0299c14": "蔭涼果者。不墮三途邊地耶見。因第二行所",
    "T38n1773_001:0299c15": "得果也。第三妙華開敷果者。謂得兜率依正",
    "T38n1773_001:0299c16": "妙報。因第三行之所得也。第四芳&#x83D3;成就果",
    "T38n1773_001:0299c17": "者。於無上道得不退轉。依前二觀之所得也。",
    "T38n1773_001:0299c18": "所以然者。觀察菩薩依正報故。生彼天時。親",
    "T38n1773_001:0299c19": "承聖導。永不退於阿耨菩提。故依二觀。得第",
    "T38n1773_001:0299c20": "四果。由聞慈氏之名。信其仁賢之德。遠離不",
    "T38n1773_001:0299c21": "聞賢聖名處。恒隨正見。成就眷屬。故依聞名。",
    "T38n1773_001:0299c22": "得第二果。餘二因果。相當可知。知是觀行因",
    "T38n1773_001:0299c23": "果成就。無上菩提自然而至。是謂上生之果",
    "T38n1773_001:0299c24": "之所致也。",
    "T38n1773_001:0299c25": "[0299c25] 次第三明二藏是非者。諸說不同。或有說者。",
    "T38n1773_001:0299c26": "此上生經是小乘教。聲聞藏攝。所以然者。說",
    "T38n1773_001:0299c27": "阿逸多具凡夫身未斷諸漏。又說彼果為十",
    "T38n1773_001:0299c28": "善報。以之故知非大乘教。或有說者。此經正",
    "T38n1773_001:0299c29": "是大乘之教。菩薩藏收。略以四文而證此義。",
    "T38n1773_001:0300a01": "一者智度論說。聲聞藏中。無菩薩眾。猶如川",
    "T38n1773_001:0300a02": "流不容大海。菩薩藏中。有菩薩眾及聲聞眾。",
    "T38n1773_001:0300a03": "猶如大海容於眾流。今此經中既有聲聞及",
    "T38n1773_001:0300a04": "菩薩眾。故知是大而非小也。金剛般若序中。",
    "T38n1773_001:0300a05": "雖無初菩薩眾。後流通分列菩薩眾。是故不",
    "T38n1773_001:0300a06": "應以彼作難。二者經下文中說牢度大神禮",
    "T38n1773_001:0300a07": "十方佛發弘誓願。故知是大而非小也。以小",
    "T38n1773_001:0300a08": "乘教中無十方佛故。三者下文說言。晝夜六",
    "T38n1773_001:0300a09": "時。常說不退轉地法輪之行。逕一時中。成就",
    "T38n1773_001:0300a10": "五百億天子令不退於阿耨菩提。此言實非小",
    "T38n1773_001:0300a11": "乘教所容。故知是大而非小也。四者聞說是",
    "T38n1773_001:0300a12": "經。他方來會十萬菩薩。得首楞嚴三昧。八萬",
    "T38n1773_001:0300a13": "億諸天發菩提心。准此得益菩薩行願。故知",
    "T38n1773_001:0300a14": "所聞是大乘教也。評曰。此教通被大小根性。",
    "T38n1773_001:0300a15": "如言愛敬無上菩提心者欲為彌勒作弟子",
    "T38n1773_001:0300a16": "者。乃至廣說。故但小不容大。大能含小。故隨",
    "T38n1773_001:0300a17": "所宗。菩薩藏攝。所以後師所說是也。問若如",
    "T38n1773_001:0300a18": "後說。初所引文云何和會。解云。所言具凡夫",
    "T38n1773_001:0300a19": "身等者。是舉小乘所執釋作問。而答文言身",
    "T38n1773_001:0300a20": "圓光中有首楞嚴三昧波若波羅蜜字義炳然",
    "T38n1773_001:0300a21": "者。是表菩薩位登十地。以此三昧在彼地故。",
    "T38n1773_001:0300a22": "又言十善報應者。欲明菩薩十善之報。實遍",
    "T38n1773_001:0300a23": "十方。非直在此。但應物機。局示彼天。以之故",
    "T38n1773_001:0300a24": "言十善報應。由是道理。彌合大教。如下文言。",
    "T38n1773_001:0300a25": "若我住世。一小劫中。應說一生補處菩薩報",
    "T38n1773_001:0300a26": "應及十善果者。不能窮盡。故知非直十善果",
    "T38n1773_001:0300a27": "義說名報應。亦示以淨報應於物機。依如是",
    "T38n1773_001:0300a28": "義。故言報應。非直實報名十善果。由是不違",
    "T38n1773_001:0300a29": "大乘道理也。問此中菩薩依正莊嚴。為是萬",
    "T38n1773_001:0300b01": "行所感實報。為是隨機所應化相。若如前者。",
    "T38n1773_001:0300b02": "非凡所見。是報非應。若如後者。不遍十方。是",
    "T38n1773_001:0300b03": "應非報。云何得言菩薩報應。解云。彼一一相。",
    "T38n1773_001:0300b04": "皆有分齊。不壞分齊。各遍十方。遍十方邊。非",
    "T38n1773_001:0300b05": "凡所見。其分齊邊。是凡所&#x89A9;。然分齊即遍。遍",
    "T38n1773_001:0300b06": "即分齊。無障無礙。無二無別。如是功德。無",
    "T38n1773_001:0300b07": "非實報。隨分所見。無非應化。由是道理。故",
    "T38n1773_001:0300b08": "說報應。就實而言。因具萬行。果圓萬德。但",
    "T38n1773_001:0300b09": "今局說在天報應。故說其因直取十善也。",
    "T38n1773_001:0300b10": "[0300b10] 次第四明三經同異者。上生下生及或佛經。",
    "T38n1773_001:0300b11": "相望略有三種同異。一所為同異。二所詮同",
    "T38n1773_001:0300b12": "異。三所攝同異。言所為同異者。修觀行也。",
    "T38n1773_001:0300b13": "有其三品。上品之人。或修觀佛三昧。或因懺",
    "T38n1773_001:0300b14": "悔行法。即於現身。得見彌勒。隨心優劣。見形",
    "T38n1773_001:0300b15": "大小。此如觀佛三昧海經及大方等陀羅尼",
    "T38n1773_001:0300b16": "經說也。中品之人。或修觀佛三昧。或因作諸",
    "T38n1773_001:0300b17": "淨業捨此身後。生兜率天。得見彌勒。至不退",
    "T38n1773_001:0300b18": "轉。是故上生經所說也。不品之人。修施戒",
    "T38n1773_001:0300b19": "等種種善業。依此發願。願見彌勒。捨此身後。",
    "T38n1773_001:0300b20": "隨業受生。乃至彌勒成道之時。要見世尊三",
    "T38n1773_001:0300b21": "會得度。是如下生成佛經說。是即上生所為。",
    "T38n1773_001:0300b22": "為中品人。餘二經者。為下品人也。[0300b22] 第二所",
    "T38n1773_001:0300b23": "詮有同異者。上生所詮。是天報應菩薩功德。",
    "T38n1773_001:0300b24": "餘二經者。詮於人報成佛等相。此後二經。互",
    "T38n1773_001:0300b25": "有廣略。其所詮理。大意同也。[0300b25] 第三所攝有",
    "T38n1773_001:0300b26": "同異者。上生經者。菩薩藏攝。義如前說。餘二",
    "T38n1773_001:0300b27": "經者。聲聞藏收。所以然者。其成佛經。出長阿",
    "T38n1773_001:0300b28": "含。下生經文。深淺不異。又說成道。未明應",
    "T38n1773_001:0300b29": "現。依經得益。證小乘果。以之故知。非菩薩",
    "T38n1773_001:0300c01": "藏。然縫衣之時。短針為要。雖有長戟。而無所",
    "T38n1773_001:0300c02": "用。避雨之日。小蓋是用。普天雖覆。而無所",
    "T38n1773_001:0300c03": "救。是故不可以小為輕。隨其根性大小皆珍",
    "T38n1773_001:0300c04": "者也。",
    "T38n1773_001:0300c05": "[0300c05] 次第五明生身處所者。說處不同。華嚴經入",
    "T38n1773_001:0300c06": "法界品中。彌勒菩薩告善財童子言。我於此",
    "T38n1773_001:0300c07": "閻浮提南界摩離國內拘提聚落。婆羅門家",
    "T38n1773_001:0300c08": "種性中生。為欲滅彼憍慢心故。化度父母及",
    "T38n1773_001:0300c09": "親屬故。於此命終。生兜率天。為欲化度彼諸",
    "T38n1773_001:0300c10": "天故也。賢愚經第十二卷云。爾時波羅奈王。",
    "T38n1773_001:0300c11": "名波羅度達。王有輔相。生一男兒。三十二相。",
    "T38n1773_001:0300c12": "眾好備滿。輔相增悅。即召相師。令占相之。因",
    "T38n1773_001:0300c13": "為立字。相師問言。自從生來有何異事。輔相",
    "T38n1773_001:0300c14": "答言。其母素性。不能良善。懷妊已來。悲&#x77DD;苦",
    "T38n1773_001:0300c15": "厄。慈潤黎元。相師喜曰。此是兒志。因為立",
    "T38n1773_001:0300c16": "字。號曰彌勒。其兒殊稱。令土宣聞。國王聞",
    "T38n1773_001:0300c17": "之。懷懼言曰。今此小兒。名相顯美。儻有高",
    "T38n1773_001:0300c18": "德。必奪我位。寧其未長。當豫除滅。作是計",
    "T38n1773_001:0300c19": "已。即&#x52C5;輔相。聞汝有子。容相有異。汝可將",
    "T38n1773_001:0300c20": "來。吾欲得見。其兒有舅。名婆婆梨。在波梨富",
    "T38n1773_001:0300c21": "羅國。為彼國師。於時輔相。憐哀其子。懼被其",
    "T38n1773_001:0300c22": "容。復作密計。密遣人乘。送與其舅。令彼長養",
    "T38n1773_001:0300c23": "乃至廣說。今此經言。波羅奈國劫波梨村波",
    "T38n1773_001:0300c24": "婆梨大婆羅門家本所生處。此三種說。云何",
    "T38n1773_001:0300c25": "相會。解云後二經文。文異意同。所以然者。賢",
    "T38n1773_001:0300c26": "愚經意。寄父表生。故言輔相生一男兒。此非",
    "T38n1773_001:0300c27": "的出其生之處。上生經文。的明生處。彼土之",
    "T38n1773_001:0300c28": "法。婦懷妊已。還本家產。本家在於劫波梨村。",
    "T38n1773_001:0300c29": "知此二經文不相違也。華嚴經意。別顯異處。",
    "T38n1773_001:0301a01": "大聖分身。隨機異見。處處異生。不足致怪。由",
    "T38n1773_001:0301a02": "是道理不相違背也。",
    "T38n1773_001:0301a03": "[0301a03] 次第六明出世時節者。欲顯彌勒世尊何劫",
    "T38n1773_001:0301a04": "何節幾時出世。言何劫者。在第十劫。如藏",
    "T38n1773_001:0301a05": "論云。二十住劫中。有五佛出世故。前五劫中",
    "T38n1773_001:0301a06": "無佛出世。第六劫中拘留孫陀佛出世。第七",
    "T38n1773_001:0301a07": "劫中拘那含牟尼佛出世。第八劫中迦葉佛",
    "T38n1773_001:0301a08": "出世。第九劫中釋迦牟尼佛出世。第十劫中",
    "T38n1773_001:0301a09": "彌勒佛出世。後十住劫中亦無佛出世。乃至",
    "T38n1773_001:0301a10": "廣說。言何節者。劫減時出。如論說云。為劫上",
    "T38n1773_001:0301a11": "時諸佛出世。為於劫下。偈曰。成佛於劫下。減",
    "T38n1773_001:0301a12": "八萬至百。云何不於劫上時出。此時眾生難",
    "T38n1773_001:0301a13": "教厭離。從百歲至十。厭離心重。最應易生。何",
    "T38n1773_001:0301a14": "故不出於此時中。五濁熾盛故。又云人壽無",
    "T38n1773_001:0301a15": "量時。乃至八萬歲。輪王出世。不減八萬時。何",
    "T38n1773_001:0301a16": "以故。減八萬時。非此吉祥福樂品故。問依此",
    "T38n1773_001:0301a17": "論文。輪王與佛出世時異。云何輪王與佛同",
    "T38n1773_001:0301a18": "世。解云。輪王生時。未減八萬。末及始減。故",
    "T38n1773_001:0301a19": "得相值。如賢劫經言。稍增至六萬歲時。有轉",
    "T38n1773_001:0301a20": "輪王。輪王相次。經第七王時。人壽八萬四千",
    "T38n1773_001:0301a21": "歲。彌勒出興。大彌勒成佛經亦云八萬四千。",
    "T38n1773_001:0301a22": "阿含經及賢愚經中。止論八萬。俱舍論云。長",
    "T38n1773_001:0301a23": "極八萬。短至十歲。案云。言八萬者。舉其大",
    "T38n1773_001:0301a24": "數。不至九萬。故言極八。又佛出時。始減數",
    "T38n1773_001:0301a25": "十。大數未闕。所以猶言八萬四千。若依此經。",
    "T38n1773_001:0301a26": "六萬歲時。亦有輪王。如何論說不減八萬者。",
    "T38n1773_001:0301a27": "經說增時。論說減時。由是道理。不相違也。",
    "T38n1773_001:0301a28": "言幾時者。經論不同。賢劫經言。人壽二萬歲",
    "T38n1773_001:0301a29": "時。第六迦葉佛出世。人壽增減至千二百歲",
    "T38n1773_001:0301b01": "時。釋迦始上兜率天。於天四千歲。人間得五",
    "T38n1773_001:0301b02": "十六億七千七萬歲。人壽百年時。下閻浮提。",
    "T38n1773_001:0301b03": "雜心論云。彌勒菩薩。滅後生第四天。壽四千",
    "T38n1773_001:0301b04": "歲。一日一夜。當人間四百年。即準人間。合五",
    "T38n1773_001:0301b05": "十七億六百萬歲。然後下閻浮提。成等正覺。",
    "T38n1773_001:0301b06": "賢愚經云。五十六億七千萬歲。菩薩處胎經",
    "T38n1773_001:0301b07": "亦同此說。一切智光仙人經云。五十六億萬",
    "T38n1773_001:0301b08": "歲。今上生經亦同此說。定意經云。彌勒五億",
    "T38n1773_001:0301b09": "七十六萬歲作佛。案云。彼天四千歲。準人間",
    "T38n1773_001:0301b10": "歲數。得五萬七千六百之萬年。此是以萬為",
    "T38n1773_001:0301b11": "首。而數至於五萬七千六百。此中若依千萬",
    "T38n1773_001:0301b12": "為億。即為五十七億六百之萬歲。當於雜心",
    "T38n1773_001:0301b13": "之文。若依萬萬為億之數。即為五億七千六",
    "T38n1773_001:0301b14": "百之萬歲。近於定意經說。而言七十六萬歲",
    "T38n1773_001:0301b15": "者。算位誤取之耳。七千為七十。六百為六也。",
    "T38n1773_001:0301b16": "其餘三經。皆云五十餘億等者。並依千萬為",
    "T38n1773_001:0301b17": "億之數。而隨翻譯之家。頗有增減之云耳。天",
    "T38n1773_001:0301b18": "人歲數。相配如是。而於其中。多有妨難。何",
    "T38n1773_001:0301b19": "者。俱舍論說。如是此壽長遠究竟極此八十",
    "T38n1773_001:0301b20": "千歲。是時諸人安坐受樂無所馳求。壽八十",
    "T38n1773_001:0301b21": "千歲。住阿僧祇年。乃至眾生未造十惡。從起",
    "T38n1773_001:0301b22": "十惡集道時節。壽命因此十十歲減。度一百",
    "T38n1773_001:0301b23": "年。即減十歲。乃至廣說。今於彼天四千歲數。",
    "T38n1773_001:0301b24": "不滿人間阿僧祇年。況從百歲稍減至十。從",
    "T38n1773_001:0301b25": "十稍增至於八萬。乃至減時。準此而言。不得",
    "T38n1773_001:0301b26": "相當。是一難也。又依彌勒。百歲時上。至於八",
    "T38n1773_001:0301b27": "萬。減時下生。此於中劫。纔過其半。若論釋",
    "T38n1773_001:0301b28": "迦。人壽千二百歲時上。稍減至十。增至八萬。",
    "T38n1773_001:0301b29": "還減至百。方乃下生。此過一劫。倍長於前。而",
    "T38n1773_001:0301c01": "於二處。齊言於天四千歲人間得五十餘億",
    "T38n1773_001:0301c02": "等。如是相違。是二難也。若言釋迦逕多死生。",
    "T38n1773_001:0301c03": "彌勒於彼逕少死生。非但受彼四千一生。故",
    "T38n1773_001:0301c04": "不違於半劫一劫者。即違經說一生補處。亦",
    "T38n1773_001:0301c05": "違五十餘億等文。是三難也。如是相違。云何",
    "T38n1773_001:0301c06": "和會。此中。真諦三藏解云。補處菩薩生於彼",
    "T38n1773_001:0301c07": "天。雖無中夭。受多死生。所以然者。一由旬城",
    "T38n1773_001:0301c08": "所有芥子。百年去一。乃至盡時。是一兵刀劫",
    "T38n1773_001:0301c09": "量。是即人間四百年。為彼一日一夜。一日一",
    "T38n1773_001:0301c10": "夜中。除四芥子。一月除百二十芥子。乃至四",
    "T38n1773_001:0301c11": "千年中。除五十七億六萬芥子。不過二三升。",
    "T38n1773_001:0301c12": "然釋迦菩薩下生之時。一由旬城芥子已盡。",
    "T38n1773_001:0301c13": "彌勒菩薩下生之時。彼城芥子除其半餘。故",
    "T38n1773_001:0301c14": "知於彼逕多死生。而於剡浮。唯有一生。故說",
    "T38n1773_001:0301c15": "此為一生補處。三藏法師作如是通。若依此",
    "T38n1773_001:0301c16": "義。通餘經論者。諸說五十餘億等文。直理當",
    "T38n1773_001:0301c17": "於彼天一生之數。不說上下之間唯有爾許",
    "T38n1773_001:0301c18": "之年。由是道理。故不相違也。若準論文。於彼",
    "T38n1773_001:0301c19": "天中。逕多死生。其有道理。如瑜伽論第四",
    "T38n1773_001:0301c20": "卷云。四大王眾天滿足壽量。是等活大那落",
    "T38n1773_001:0301c21": "迦一日一夜。則以此三十日為一月。十二月",
    "T38n1773_001:0301c22": "為一歲。彼壽五百歲。如是以三十三天壽量。",
    "T38n1773_001:0301c23": "成黑繩壽量。以時分天壽量。成眾合壽量。以",
    "T38n1773_001:0301c24": "知足天壽量。成號叫壽量。以樂化天壽量。成",
    "T38n1773_001:0301c25": "大號叫壽量。以他化自在天壽量。成燒熱壽",
    "T38n1773_001:0301c26": "量。應知亦爾。極燒熱大那落迦有情壽量半",
    "T38n1773_001:0301c27": "中劫。無間大那落迦壽一中劫。準此而言。彼",
    "T38n1773_001:0301c28": "知足天滿足壽量。是號叫大那落迦一日一",
    "T38n1773_001:0301c29": "夜。即以此三十日為一月。十二月為一歲。彼",
    "T38n1773_001:0302a01": "壽四千歲。如是大號叫壽量。燒熱壽量。轉倍",
    "T38n1773_001:0302a02": "於前。極熱半劫。無間一劫。亦轉倍之。然今彌",
    "T38n1773_001:0302a03": "勒菩薩。在知足天。逕半劫餘。釋迦菩薩。在於",
    "T38n1773_001:0302a04": "彼天。逕一劫餘。且經號叫一壽量時已逕彼",
    "T38n1773_001:0302a05": "天無數死生。況逕半劫及一劫乎。",
    "T38n1773_001:0302a06": "[0302a06] 次第七明二世有無者。慈氏出世在於賢劫。",
    "T38n1773_001:0302a07": "賢劫千佛。諸經同說。過去未來二劫之中千",
    "T38n1773_001:0302a08": "佛有無。經說不同。如觀藥王藥上經中。釋迦",
    "T38n1773_001:0302a09": "佛言。我昔於妙光佛末法中出家。聞是五十",
    "T38n1773_001:0302a10": "三佛名。以心喜故。後轉教人。乃至三千人同",
    "T38n1773_001:0302a11": "音讚歎。一心敬禮。即時超越無數億劫生死",
    "T38n1773_001:0302a12": "之罪。其初千人者。華光佛為首。下至毘舍。於",
    "T38n1773_001:0302a13": "莊嚴劫成佛。過去千佛是也。中千人者。拘留",
    "T38n1773_001:0302a14": "孫佛為首。下至樓至。於賢劫中次第成佛。後",
    "T38n1773_001:0302a15": "千人者。日光如來為首。下至須彌相佛。於星",
    "T38n1773_001:0302a16": "宿劫當得成佛。依此經文。三世有千佛也。大",
    "T38n1773_001:0302a17": "智度論第九卷云。前九十劫有三佛。後一劫",
    "T38n1773_001:0302a18": "有千佛。九十劫初劫有毘婆尸佛。第三十劫",
    "T38n1773_001:0302a19": "中有二佛。一名尸棄。二名鞞怒婆附。第九十",
    "T38n1773_001:0302a20": "一劫初有四佛。一名迦羅鳩&#x98E1;陀。二名迦那",
    "T38n1773_001:0302a21": "含牟尼佛。三名迦葉佛。四名釋迦牟尼。賢劫",
    "T38n1773_001:0302a22": "經言。從拘留秦佛。至九百九十九佛。共出前",
    "T38n1773_001:0302a23": "半劫。後有樓至佛。獨用半劫。樓至滅後。更六",
    "T38n1773_001:0302a24": "十二劫。空過無佛。過爾有一佛興。號曰淨光",
    "T38n1773_001:0302a25": "稱王。壽十小劫。過此佛後。復三百劫。亦空過",
    "T38n1773_001:0302a26": "無佛。依此經論。去來二劫應無千佛。云何和",
    "T38n1773_001:0302a27": "會。解云。有無二說。皆實不虛。所以然者。隨",
    "T38n1773_001:0302a28": "機見聞。有無不定。故說有無。皆不相妨。問。",
    "T38n1773_001:0302a29": "賢劫之量。以何為限。樓至如來獨用半劫。為",
    "T38n1773_001:0302b01": "一相續。故是一壽為多。過去故為多壽。解云。",
    "T38n1773_001:0302b02": "金剛力士經言。昔有轉輪聖王。千子發心。願",
    "T38n1773_001:0302b03": "求作佛。王欲試其誰先得佛。於是取千籌。以",
    "T38n1773_001:0302b04": "香湯洗之。令千子取。得第一者。最初成佛。如",
    "T38n1773_001:0302b05": "是至九百九十九佛。最後一子。為第千佛。諸",
    "T38n1773_001:0302b06": "兄譏言。我等成佛化人已盡。汝後作佛。何所",
    "T38n1773_001:0302b07": "度邪。於是小子聞此悲泣。後復思惟。世界無",
    "T38n1773_001:0302b08": "邊。眾生不盡。我今發願。願我後作佛時。壽命",
    "T38n1773_001:0302b09": "與諸兄等。所度眾生。其數亦同。於是地動。佛",
    "T38n1773_001:0302b10": "與其記。是因緣故。獨用半劫。以啼泣故。名啼",
    "T38n1773_001:0302b11": "泣佛。於是諸兄即願作金剛神護樓至佛。賢",
    "T38n1773_001:0302b12": "劫經中亦同此說。依此經文。一壽之量。等諸",
    "T38n1773_001:0302b13": "兄等。言一壽者。數多為一。一本所垂一名出",
    "T38n1773_001:0302b14": "故。賢劫量者。相傳說言。六十四劫為一大劫。",
    "T38n1773_001:0302b15": "名賢劫等。所以然者。火水風劫一周轉訖。合",
    "T38n1773_001:0302b16": "六十四。以此為限也。",
    "T38n1773_001:0302b17": "[0302b17] 次第八三會增減者。然通論一化說法之會。",
    "T38n1773_001:0302b18": "有無數會。何得唯云而說三會。度爾許者準",
    "T38n1773_001:0302b19": "度前佛所遺弟子。通論諸佛度先所遺。此亦",
    "T38n1773_001:0302b20": "未必唯在三會。或一二會。度先所遺。或有四",
    "T38n1773_001:0302b21": "五乃至十會。然今釋迦彌勒二佛。齊有三會",
    "T38n1773_001:0302b22": "度先弟子。但其所度有多小耳。如菩薩處胎",
    "T38n1773_001:0302b23": "經。佛語彌勒言。汝生快樂國。不如我累苦。汝",
    "T38n1773_001:0302b24": "說法甚易。我說法甚難。初說九十六億。二說",
    "T38n1773_001:0302b25": "九十四億。三說九十二億。我初說十二。二說",
    "T38n1773_001:0302b26": "二十四。三說三十六。汝所說三人。是吾先所",
    "T38n1773_001:0302b27": "化。九十六億人。受持五戒者。九十四億人。受",
    "T38n1773_001:0302b28": "持三歸者。九十二億人。一稱南無佛者。汝父",
    "T38n1773_001:0302b29": "梵摩淨將八萬四千。非我先所化。是汝所開",
    "T38n1773_001:0302c01": "度。乃至廣說。案云。三會唯度小乘弟子。以皆",
    "T38n1773_001:0302c02": "證得阿羅漢果故。若論大乘根性之人。令得",
    "T38n1773_001:0302c03": "無生忍等果者。無非先佛之所化度。故無限",
    "T38n1773_001:0302c04": "於三四會等。於中委悉文處當說也。",
    "T38n1773_001:0302c05": "[0302c05] 次第九明發心久近者。佛本行經第一卷云。",
    "T38n1773_001:0302c06": "昔有如來。號曰善恩。彌勒菩薩。於彼佛所。最",
    "T38n1773_001:0302c07": "初發心。彌勒菩薩。在於我前。四十餘劫。發菩",
    "T38n1773_001:0302c08": "提心。然後我發道心。昔有佛名示海幢如來。",
    "T38n1773_001:0302c09": "我於彼佛國。作轉輪王。名曰&#x7A82;□。弓初發道",
    "T38n1773_001:0302c10": "心。智度論第二十四卷云。釋迦牟尼佛。與彌",
    "T38n1773_001:0302c11": "勒等諸菩薩。同時發心。精進力故。超越九劫。",
    "T38n1773_001:0302c12": "案云。釋迦彌勒各有眾多。同時前後。皆無妨",
    "T38n1773_001:0302c13": "也。問論說釋迦所超九劫。為是大劫。為是小",
    "T38n1773_001:0302c14": "劫。若是大劫。同劫成佛。何得言超。若是小",
    "T38n1773_001:0302c15": "劫。在前一劫。云何超九。若言釋迦應在彌勒",
    "T38n1773_001:0302c16": "之後九劫成佛。而今同在一劫成道。所以得",
    "T38n1773_001:0302c17": "言超九劫者。云何而言同時發心。解云。此中",
    "T38n1773_001:0302c18": "所超。準是大劫所以然者。言超劫者。非就實",
    "T38n1773_001:0302c19": "行。但依獲準。示其超耳。謂三僧祇已滿之後。",
    "T38n1773_001:0302c20": "脩相好業。應逕百劫。而於九十一劫。修滿故。",
    "T38n1773_001:0302c21": "言超九也。論說第九十一劫中千佛出世故",
    "T38n1773_001:0302c22": "知其九亦是大劫。然此二菩薩同時所發。是",
    "T38n1773_001:0302c23": "不定心。若論決定發心之時。彌勒發心九劫",
    "T38n1773_001:0302c24": "已後。釋迦乃發決定之心。故應在後九劫成",
    "T38n1773_001:0302c25": "道。而今超九。同在一劫。此論約彼最初發心。",
    "T38n1773_001:0302c26": "故言同時發心之耳。由是道理不相違背也。",
    "T38n1773_001:0302c27": "餘處所說超十二劫。準此應知也。",
    "T38n1773_001:0302c28": "[0302c28] 次第十明證果前後者。如十住結結經云。彌",
    "T38n1773_001:0302c29": "勒菩薩方習菩薩行乎。莫造斯觀。所以者何。",
    "T38n1773_001:0303a01": "慈氏積行恒沙數劫。先以誓願成等正覺。吾",
    "T38n1773_001:0303a02": "方習行而在其後。案此而言。彌勒之本在先",
    "T38n1773_001:0303a03": "證果。然釋迦證果經說不同。如因果經言。善",
    "T38n1773_001:0303a04": "慧菩薩。功行成滿。位登十地。在一生補處。生",
    "T38n1773_001:0303a05": "兜率天。名聖善白。梵網經言。我今盧舍那。方",
    "T38n1773_001:0303a06": "坐蓮華臺。周匝千華上。復現千釋迦。一華百",
    "T38n1773_001:0303a07": "億國。一國一釋迦。各坐菩提樹。一時成佛道。",
    "T38n1773_001:0303a08": "乃至廣說。案此而言。寄&#x8FF9;表本。善慧菩薩生",
    "T38n1773_001:0303a09": "兜率本在十地。釋迦如來坐樹下時。本方證",
    "T38n1773_001:0303a10": "果。又法華經壽量品云。我實成佛已來。無量",
    "T38n1773_001:0303a11": "無邊百千萬億那由他劫。乃至廣說。案此而",
    "T38n1773_001:0303a12": "言。釋迦證果。有久有近。彌勒成道。例亦應",
    "T38n1773_001:0303a13": "爾。良由多本共垂一&#x8FF9;。所以異言。莫不皆實。",
    "T38n1773_001:0303a14": "由是道理。不相違也。",
    "T38n1773_001:0303a15": "彌勒上生經宗要(終)",
    "T38n1773_001:0303a16": "[0303a16] 波羅捺(此云江遶)劫波利(此云捉髑髏鬼)波波利(此云守護)祇陀",
    "T38n1773_001:0303a17": "(此云戰勝)須達(此云善溫)。",
    "T38n1773_001:0303a19": "[0303a19] 元慶二年七月十日定心院政所交了"
}