{
    "T51n2067_007:0031b07": "弘贊法華傳卷第七",
    "T51n2067_007:0031b09": "藍谷沙門慧詳撰",
    "T51n2067_007:0031b10": "誦持第六之二",
    "T51n2067_007:0031b11": "北齊靈巖寺東林僧",
    "T51n2067_007:0031b12": "北齊并州看山掘地得舌",
    "T51n2067_007:0031b13": "北齊壽門山頂釋道樹",
    "T51n2067_007:0031b14": "北齊釋靈&#x5058;(老矩師附)",
    "T51n2067_007:0031b15": "陳交州僧都釋法愛",
    "T51n2067_007:0031b16": "陳壽春曲水寺釋法慧(華手尼附東闍梨附)",
    "T51n2067_007:0031b17": "隋光祿大夫陳陵妻章氏",
    "T51n2067_007:0031b18": "隋齊州靈巖寺釋僧生",
    "T51n2067_007:0031b19": "隋瑯&#x7458;居士王梵行",
    "T51n2067_007:0031b20": "隋江都縣釋慧向(尼法潤附)隋高邙釋寶通",
    "T51n2067_007:0031b21": "隋江陽永齊寺釋僧映隋清信士陸淳",
    "T51n2067_007:0031b22": "隋淨道寺釋法朗隋禪居道場釋慧斌",
    "T51n2067_007:0031b23": "隋長樂寺釋慧偕隋天台山釋智越",
    "T51n2067_007:0031b24": "隋鄂州神異釋僧朗",
    "T51n2067_007:0031b25": "隋黃州隨化寺釋玄秀",
    "T51n2067_007:0031b26": "隋始與釋慧峙隋楊州長樂寺釋智業",
    "T51n2067_007:0031b27": "隋并州人高守節",
    "T51n2067_007:0031b28": "[0031b28] 高齊時有僧。失其名。在靈巖寺東林。誦法華",
    "T51n2067_007:0031b29": "經。每精誠懇到。中表潔淨。焚香禮佛。以求證",
    "T51n2067_007:0031c01": "驗。初有大蛇及雉鹿等。俱來立聽。誦訖乃散。",
    "T51n2067_007:0031c02": "中時即山神將食。自來供養。後忽見光明。從",
    "T51n2067_007:0031c03": "東山而下。有大菩薩。乘六牙白象。大眾圍繞。",
    "T51n2067_007:0031c04": "直至其前。僧望光禮拜。慶悅深至。疑義闕文。",
    "T51n2067_007:0031c05": "皆為敷釋。餘眾但聞異香。經久方隱。",
    "T51n2067_007:0031c06": "[0031c06] 齊文成世。并州東看山側。有人堀地。得見一",
    "T51n2067_007:0031c07": "處土。其色黃白。與旁有異。尋見一物。狀人兩",
    "T51n2067_007:0031c08": "脣。其中有舌。鮮紅赤色。以事聞奏。問諸通",
    "T51n2067_007:0031c09": "人。無能知者。沙門大統法上奏曰。此持法華",
    "T51n2067_007:0031c10": "者。六根不壞報耳。誦滿千遍。其微。驗乎。乃",
    "T51n2067_007:0031c11": "&#x52C5;中書舍人高珍曰。卿是信向之人。自往看",
    "T51n2067_007:0031c12": "省。必有靈異。宜遷置淨所。設齋供養。珍奉&#x52C5;",
    "T51n2067_007:0031c13": "至彼。集諸持法華沙門。執爐潔齋。遶旋而祝",
    "T51n2067_007:0031c14": "曰。菩薩涅槃。年代已遠。像法流行。奉無謬",
    "T51n2067_007:0031c15": "者。請現感應。纔始發聲。此之脣舌。一時鼓",
    "T51n2067_007:0031c16": "動。雖無聲響。而相似讀誦。諸同見者。莫不毛",
    "T51n2067_007:0031c17": "&#x7AEA;。珍以狀聞。詔遣石函藏之。遷于塔室(云云)。",
    "T51n2067_007:0031c18": "[0031c18] 釋道樹。壽春石澗人。蔬食長齋。誦法華一部。",
    "T51n2067_007:0031c19": "禪思通徹。遠近欽敬。住壽門山頂寺。時住聚",
    "T51n2067_007:0031c20": "落。應赴齊供。就他乞衣食者。必是為之轉厄。",
    "T51n2067_007:0031c21": "將物永去。災障轉移。退物更還。禍即不滅。有",
    "T51n2067_007:0031c22": "人姓鄭。請樹宿齊。誦經始訖。端坐思念。忽",
    "T51n2067_007:0031c23": "云。徵相不好。見一棺木。破某處入。從某處",
    "T51n2067_007:0031c24": "生。於是。合家次第來問。並云非也。至少新婦",
    "T51n2067_007:0031c25": "曰。或是汝耶。宜好用心。少時。此婦因產而",
    "T51n2067_007:0031c26": "卒。又一時。諸尼在鄭寺。共學經聲。樹來觀。",
    "T51n2067_007:0031c27": "歷到一沙彌尼。斂眉語曰。爾須懺悔。更二年",
    "T51n2067_007:0031c28": "嬰百牛疾。乞活道路。果如其言。預記多驗。年",
    "T51n2067_007:0031c29": "九十餘卒。即天保中也。",
    "T51n2067_007:0032a01": "[0032a01] 釋靈&#x5058;。未詳何人。識見聰敏。每誦法華。初誦",
    "T51n2067_007:0032a02": "經竟。便感惡疾。即訴其師云。&#x5058;聞。受持法",
    "T51n2067_007:0032a03": "華。得六根清淨。云何&#x5058;誦。乃感斯疾。其師",
    "T51n2067_007:0032a04": "云。汝誦經時。作若為方法。答云。誦時。或不",
    "T51n2067_007:0032a05": "洗手。或復袒。乍安&#x811A;後。乍置床頭耳。師云。",
    "T51n2067_007:0032a06": "此是護法善神。&#x8B81;罰汝也。非關經無感德。汝",
    "T51n2067_007:0032a07": "可懺悔。於是。作素木函。盛經頂載。在殿內行",
    "T51n2067_007:0032a08": "道。除大小便及以食飲。專自苦到。乃至頭破",
    "T51n2067_007:0032a09": "血流。自咎自責。如是經歷三年。於五更向曉。",
    "T51n2067_007:0032a10": "有人叩佛殿戶。喚令便開。&#x5058;初不肯云。其是",
    "T51n2067_007:0032a11": "罪人。何處有閑傭相與開門。喚之不已。遂為",
    "T51n2067_007:0032a12": "開之。見一老公。鬚鬢皓白。手捉一杖。即連打",
    "T51n2067_007:0032a13": "&#x5058;云。汝從今去。更敢輕慢法華經耶。應打之",
    "T51n2067_007:0032a14": "時。身瘡除愈。四大平復。天明視殿前。見有",
    "T51n2067_007:0032a15": "象跡。始知此老公是普賢菩薩。來降滅罪也。",
    "T51n2067_007:0032a16": "自爾。改懺悛革。精勤習誦。後不知所終。[0032a16] 又老",
    "T51n2067_007:0032a17": "矩師。亦以法華為業。誦持。即覺口中別有甘",
    "T51n2067_007:0032a18": "味。非世所有。故誦之。不欲息也。",
    "T51n2067_007:0032a19": "[0032a19] 釋法愛。長沙人也。少而出家。不能蔬節苦行。",
    "T51n2067_007:0032a20": "誦法華經甚通利。兼聽三論。隋陽晉征交阯。",
    "T51n2067_007:0032a21": "值交人反亂。愛隨例藏避。忽為五賊所得。置",
    "T51n2067_007:0032a22": "在一處。口云。待我食竟。殺&#x5374;道人。愛乃見壁",
    "T51n2067_007:0032a23": "邊有一槊子。挾將出外。向北直走。值一大樹。",
    "T51n2067_007:0032a24": "隱立樹邊。賊食竟起。遂遙似見愛。竟往趣",
    "T51n2067_007:0032a25": "之。近便不&#x89A9;。自相謂曰。向者遙見道人。比至",
    "T51n2067_007:0032a26": "不見。當是去竟。愛一心捉槊不敢動。賊迴首",
    "T51n2067_007:0032a27": "遠相望。如有所矚。忽云。道人已去。宜共逐之。",
    "T51n2067_007:0032a28": "遂奔馳竟往。愛。於是向北走。到一棘林。即投",
    "T51n2067_007:0032a29": "中隱避。乃遇兩虎相抱而臥。虎見愛來。並舉",
    "T51n2067_007:0032b01": "頭看愛。愛轉惶懼。口云。二檀越。貧道被賊",
    "T51n2067_007:0032b02": "逐。急投檀越。願時將接救護。二虎即出外。奮",
    "T51n2067_007:0032b03": "迅驚吼。賊便退散。愛又北走。虎隨追之。到",
    "T51n2067_007:0032b04": "一水邊見人。持數片飲食授與愛。愛受而食",
    "T51n2067_007:0032b05": "之。乃是煎膏粄也。氣味甚美。即便渡水上洲。",
    "T51n2067_007:0032b06": "虎亦捨去。仍宿洲上。又遇二人。亦同在宿。大",
    "T51n2067_007:0032b07": "設異味。至曉方別。仍又囑云。但北向行。自當",
    "T51n2067_007:0032b08": "得脫。於是北出三十餘里。乃逢知舊。亦同避",
    "T51n2067_007:0032b09": "賊。相見歡喜。始得免脫。愛後向道俗說之。不",
    "T51n2067_007:0032b10": "知所終。",
    "T51n2067_007:0032b11": "[0032b11] 釋法慧。未詳氏族。出家住壽春曲水寺。蔬",
    "T51n2067_007:0032b12": "食長齊。不受嚫施。無貪無瞋。心行調善。布",
    "T51n2067_007:0032b13": "衣獘衲。不居房室止有繩床。在步廊下。誦",
    "T51n2067_007:0032b14": "法華經一部。誦時。口必有密光。看者。皆見",
    "T51n2067_007:0032b15": "照於檐宇。年七十五而終。即陳宣時也。[0032b15] 又",
    "T51n2067_007:0032b16": "高[邱-丘+王]縣比丘尼花手。誦法華經。適通第一。右",
    "T51n2067_007:0032b17": "手爪上即生一花。形如蔆菜。如是誦五卷。五",
    "T51n2067_007:0032b18": "指爪上。生於五花。次誦第六第七。掌內又生",
    "T51n2067_007:0032b19": "二花。形大於前。州境因呼為花手尼。尼亦無",
    "T51n2067_007:0032b20": "甚苦節。陳武帝。召見看之。後不知所終。[0032b20] 又長",
    "T51n2067_007:0032b21": "干寺東闍梨者。誦法華經。甚有節行。每有所",
    "T51n2067_007:0032b22": "誦。瓶水。夏冷冬溫。略為常候。",
    "T51n2067_007:0032b23": "[0032b23] 清信女章氏。隋右光祿大夫陳陵妻也。誦法",
    "T51n2067_007:0032b24": "華經。每悔四體羸乏。不堪久誦。忽夢僧。持一",
    "T51n2067_007:0032b25": "&#x6900;藥作黃色。來在章前。與之令服。已經少時。",
    "T51n2067_007:0032b26": "因腹痛驚覺。腹痛既甚。即使喚陵尋至。章云。",
    "T51n2067_007:0032b27": "世人道。若夢見道人。多是鬼。今夜忽夢服道",
    "T51n2067_007:0032b28": "人藥。即是服鬼藥。決死不疑。語頃乃令陵避。",
    "T51n2067_007:0032b29": "須臾下痢。純作薰色。似夢所見。痢竟。所患都",
    "T51n2067_007:0032b30": "差。自後四體休健。常能讀誦。日夜一遍。無",
    "T51n2067_007:0032c01": "復困極也。",
    "T51n2067_007:0032c02": "[0032c02] 釋僧生。不知氏族。或云。衛州人。以開皇六",
    "T51n2067_007:0032c03": "年。至齊州界。其人。室無定所。但有伽藍之",
    "T51n2067_007:0032c04": "地。不問有僧無僧。仍於中住。乞食誦經。限滿",
    "T51n2067_007:0032c05": "千遍。然後一移。其年。至靈巖寶山道場。於蘭",
    "T51n2067_007:0032c06": "若中。住誦經。爾夜。山神將數十人來聽。生問",
    "T51n2067_007:0032c07": "曰。檀越何神。答云。弟子。是北山神。住此已",
    "T51n2067_007:0032c08": "來七百餘年。今聞法師誦經。故來聽之。屈師",
    "T51n2067_007:0032c09": "為誦。良久乃去。自後常爾。生於後出往相州。",
    "T51n2067_007:0032c10": "建造經藏。旬月而成。意欲於眼中燃燈供養。",
    "T51n2067_007:0032c11": "而不能得出眼精人。於是。營得一刀子長五",
    "T51n2067_007:0032c12": "六寸。并錢一貫。入山覓獵師。師云。不用師",
    "T51n2067_007:0032c13": "錢。但與弟子刀子。獵師即為出眼竟。身青瘀。",
    "T51n2067_007:0032c14": "然後乃穌。穌竟。語獵師云。可以火熟。此瘡。",
    "T51n2067_007:0032c15": "獵師以火熟之。然後還相州法藏寺。燃燈",
    "T51n2067_007:0032c16": "供養。誦經不息。若欲析請舍利。暫爾斂心。即",
    "T51n2067_007:0032c17": "降三五。或時。七日伏念。便盈百數。近遠道",
    "T51n2067_007:0032c18": "俗。深敬慕之。開皇七年卒矣。",
    "T51n2067_007:0032c19": "[0032c19] 清信士王。梵行。瑯&#x7458;臨沂人。小失兩眼。其母",
    "T51n2067_007:0032c20": "慈念。口授法華。至年十三。一部通利。仍晝夜",
    "T51n2067_007:0032c21": "誦習。憑心專到。誦得一萬七千遍。雖目無&#x89A9;。",
    "T51n2067_007:0032c22": "而行來不須前導。自識坑坎。能織席簞。縫衣",
    "T51n2067_007:0032c23": "書疏。勝有眼人。人咸疑其別有所得。蔬食持",
    "T51n2067_007:0032c24": "齊。永無妻娶。年七十一。開皇六年終。屍陀草",
    "T51n2067_007:0032c25": "野。鳥獸不敢近。肉既消盡。唯餘白骨。舌方出",
    "T51n2067_007:0032c26": "口。長一尺餘。色如蓮花。其弟慧義。以塼函盛",
    "T51n2067_007:0032c27": "之。久而不爛。",
    "T51n2067_007:0032c28": "[0032c28] 釋慧向。俗姓劉氏。彭城人。甚有道素。眾所知",
    "T51n2067_007:0032c29": "識。省事務。唯誦法華。來到江都縣。寄故亭村",
    "T51n2067_007:0033a01": "住。年一百二歲。初無疾病。而忽云。貧道當",
    "T51n2067_007:0033a02": "行。與檀越別。於是端坐而終。村人輿出林間。",
    "T51n2067_007:0033a03": "未敢埋殯。經一七日。其屍忽自仰臥。初申後",
    "T51n2067_007:0033a04": "屈已合掌。了不爛壞。轉久但乾辟而已。村人",
    "T51n2067_007:0033a05": "埋之於銅山之側。採樵人。時有聞誦經聲。不",
    "T51n2067_007:0033a06": "知的。在何處。揚州總管府司馬趙元恪。因公",
    "T51n2067_007:0033a07": "行次。從向墓傍過。見一莖蓮華。生於陸地。怪",
    "T51n2067_007:0033a08": "而訪之。村人云。是慧向師之塚。此僧生存。誦",
    "T51n2067_007:0033a09": "法華經。或當是其所致。乃堀而視之。唯白骨",
    "T51n2067_007:0033a10": "口中。其舌如舊。紅赤柔軟。都不變壞。從此",
    "T51n2067_007:0033a11": "舌根。生此蓮花。因遂聞奏。表其靈異。又起七",
    "T51n2067_007:0033a12": "層塼塔。塔今見在。[0033a12] 又比丘尼法潤。姓陳。丹陽",
    "T51n2067_007:0033a13": "人也。住三昧寺。誦法華經。甚有道行。死後。",
    "T51n2067_007:0033a14": "屍陀林野。以施蟲獸。經停百許日。蟲鳥噉食",
    "T51n2067_007:0033a15": "都盡。唯舌與心。宛然俱存。舌猶赤色。而心稍",
    "T51n2067_007:0033a16": "如黑耳。其緣家子弟。乃收葬起塔。",
    "T51n2067_007:0033a17": "[0033a17] 釋寶通。不知氏族。高[邱-丘+王]人。無餘知解。唯誦法",
    "T51n2067_007:0033a18": "華經第七卷&#x546A;數篇耳。而忽自見鬼物。有楊",
    "T51n2067_007:0033a19": "橋村趙家婦。為村神所魅。通當過到神舍。神",
    "T51n2067_007:0033a20": "乃起迎請座。通謂神曰。居近人村。應為作益。",
    "T51n2067_007:0033a21": "何仍魅他婦耶。神曰。非弟子咎。此是群下",
    "T51n2067_007:0033a22": "耳。當為治之。即遣小吏。喚得魅神來到庭前。",
    "T51n2067_007:0033a23": "罰之一百流血。趙婦因是得差。又問神曰。彼",
    "T51n2067_007:0033a24": "白露村神。與此相關不。神曰。亦相關耳。通",
    "T51n2067_007:0033a25": "曰。彼村有郝家婦。為彼村神所魅。能令差不。",
    "T51n2067_007:0033a26": "神曰。可得。即遣喚彼白露村神。亦罰一百。",
    "T51n2067_007:0033a27": "郝家婦尋差。於後。趙氏妻。舊疾還發。歌吟竟",
    "T51n2067_007:0033a28": "日。主人告通。通此往。即見前得罰之神。在病",
    "T51n2067_007:0033a29": "人傍。通語曰。前言永去。今那得來。吾當誦",
    "T51n2067_007:0033b01": "&#x546A;。神乃叩頭。求哀乞得歸。不煩&#x546A;也。神於是",
    "T51n2067_007:0033b02": "遙去。因爾永差。",
    "T51n2067_007:0033b03": "[0033b03] 釋僧映。未詳氏族居貫也。少出家。住江陽永",
    "T51n2067_007:0033b04": "齊寺。誦法華經。至于年老。誦習無輟。與一",
    "T51n2067_007:0033b05": "法師&#x7ADD;房。法師意常嫌誦經聲高。妨癈看讀。",
    "T51n2067_007:0033b06": "請騫師諫之。爾日初夜月朗。僧映依常誦經。",
    "T51n2067_007:0033b07": "騫師欲往諫止。開戶望見。映房前。有數千人。",
    "T51n2067_007:0033b08": "身著鉀鎧。持弓帶仗。叉手胡跪。以聽誦經。",
    "T51n2067_007:0033b09": "騫師即退歸房。明日備向此法師。述昨宵所",
    "T51n2067_007:0033b10": "見。共往懺悔嫌怪之罪。映。若凡常行往。恒聞",
    "T51n2067_007:0033b11": "前後似有鉀仗之聲。開皇年中。卒於寺矣。",
    "T51n2067_007:0033b12": "[0033b12] 清信士陸淳。吳人也。誦法華經一部。蔬食長",
    "T51n2067_007:0033b13": "齊。以大業二年五月。染患甚篤。經十餘日。於",
    "T51n2067_007:0033b14": "後四日四夜。仰臥看屋。了不暫眴。有知識叡",
    "T51n2067_007:0033b15": "師。因來看疾。問。何所&#x89A9;耶。其答云。佛記淳",
    "T51n2067_007:0033b16": "當生炎摩天。今見彼天宮堂殿。林木城闕。諸",
    "T51n2067_007:0033b17": "天徒眾。看之致樂。不覺倦也。過四日。身亡。",
    "T51n2067_007:0033b18": "[0033b18] 釋法朗。俗姓張。河北武城人也。幼而出家。唯",
    "T51n2067_007:0033b19": "修練行。住彭城郡南山淨道寺。為沙彌時。誦",
    "T51n2067_007:0033b20": "法華經。自少至老。誦習無懈。至年五十三。開皇",
    "T51n2067_007:0033b21": "十三年死。得七日。見閻羅王。王前有六道人。",
    "T51n2067_007:0033b22": "王問初一僧。有何德業。初人答。誦維摩經。王",
    "T51n2067_007:0033b23": "曰。度南邊立。問第二僧。有何德行。答。誦涅槃",
    "T51n2067_007:0033b24": "經十卷。王曰。亦南邊立。問第三僧。有何德業。",
    "T51n2067_007:0033b25": "答。誦金光明經。王曰。亦南邊立。問第四僧。",
    "T51n2067_007:0033b26": "有何行業。答。講涅槃經。王曰。度西行立。問",
    "T51n2067_007:0033b27": "第五僧。有何德行。答。講十地論。王斂眉而言",
    "T51n2067_007:0033b28": "曰。度北行立。第六問法朗云。有何行業。答。",
    "T51n2067_007:0033b29": "誦法華經。王曰。度東行立。問六僧竟。遣人。",
    "T51n2067_007:0033c01": "領北行立者。向地獄道。領西行立者。向畜生",
    "T51n2067_007:0033c02": "道。領南行三僧。向人道。語向三道者云。去不",
    "T51n2067_007:0033c03": "得歸。次語法朗。領往天道。令見其生處。可放",
    "T51n2067_007:0033c04": "還家。賜壽八十五歲。朗後天宮還。忽然而",
    "T51n2067_007:0033c05": "活。看左臂上。隱隱有赤字。作八十五歲字。",
    "T51n2067_007:0033c06": "[0033c06] 釋慧斌。俗姓胡氏。出家。住豫章郡禪居道場。",
    "T51n2067_007:0033c07": "後師事天台智顗。祈求出家。蔬食長齊。精苦",
    "T51n2067_007:0033c08": "尤甚。隱居匡山。杜絕人物。誦法華經。初誦經",
    "T51n2067_007:0033c09": "竟。即燃左手第四指。以為供養。如此日限三",
    "T51n2067_007:0033c10": "遍。自是累年每有殊香熏馥房戶。又聞彈指",
    "T51n2067_007:0033c11": "感動居&#x96A3;。以大業八年八月捨命。春秋四十",
    "T51n2067_007:0033c12": "有四。未亡之前。自&#x89A9;神人現形數丈。而為作",
    "T51n2067_007:0033c13": "禮。稱歎持經功德。因言。法師當行。躬願陪",
    "T51n2067_007:0033c14": "從。又寺僧智海。實行人也。夢法師云。今生兜",
    "T51n2067_007:0033c15": "率陀天。接奉無由。便此辭別。深相勸課。使共",
    "T51n2067_007:0033c16": "行道。身亡以後。形體長大。倍於平昔。斂以舊",
    "T51n2067_007:0033c17": "衣。三分蔽一。道俗驚異。莫詳其理。遺言付",
    "T51n2067_007:0033c18": "囑。令身施眾生。同學僧顗。贊成其志。收骸。",
    "T51n2067_007:0033c19": "建立方墳於尸陀之所洪井巖焉。",
    "T51n2067_007:0033c20": "[0033c20] 釋慧偕。俗姓劉。海陵人也。年九歲出家。事江",
    "T51n2067_007:0033c21": "都郡長樂寺盈法師。為弟子。年至十七。方誦",
    "T51n2067_007:0033c22": "法華。十八。師便遷化。唯餘第四卷見寶塔品。",
    "T51n2067_007:0033c23": "已後未過。年二十二。遂染時患。當時困篤。唯",
    "T51n2067_007:0033c24": "一心念觀世音勢至。及所誦經。請救免厄。忽",
    "T51n2067_007:0033c25": "夢有人。來追慧偕。及同寺智達。將去。經涉山",
    "T51n2067_007:0033c26": "嶮。履踐蓽蕕。俄頃到一處。如今府寺。行牆屋",
    "T51n2067_007:0033c27": "宇房廊宛然。兵衛森列。執持器仗。入門望見。",
    "T51n2067_007:0033c28": "一人戴烏紗帽。身著白衣。甚好鬢面。在廳上",
    "T51n2067_007:0033c29": "坐云。是閻羅王。傍無侍衛。此追攝人。送文",
    "T51n2067_007:0034a01": "書。舒王前案上。王即判偕等二人。取為左右。",
    "T51n2067_007:0034a02": "偕訴云。願誦法華經。餘半卷未度。及功德未",
    "T51n2067_007:0034a03": "了。所以不愜。王又判放偕。遙見放字分明。王",
    "T51n2067_007:0034a04": "即喚向所追慧偕人來脫衣。復喚得一人。頭",
    "T51n2067_007:0034a05": "有角形。狀如今鬼卒。手捉長鞭。撻此人。偕",
    "T51n2067_007:0034a06": "便驚覺。喚觀世音彌勒。斯須臾。乃見一梵僧。",
    "T51n2067_007:0034a07": "手把楊枝。復有一俗人。如今維摩詰像。手擎",
    "T51n2067_007:0034a08": "銅娑羅水。此僧。即持楊枝拂偕。取水賜漱。",
    "T51n2067_007:0034a09": "問。病得幾日。偕答。五日。僧云。六日當差。至",
    "T51n2067_007:0034a10": "明朝。即鼻中瀉血。便即解醒。偕病差後。經停",
    "T51n2067_007:0034a11": "少時。知達染患。首尾七日。便即命過。偕平復",
    "T51n2067_007:0034a12": "如故。已後罄捨身資。造彌陀觀音勢至等像。",
    "T51n2067_007:0034a13": "又造法華思蓋等雜經。二十餘部。至大業十",
    "T51n2067_007:0034a14": "二年。偕年四十三。後不知所終。",
    "T51n2067_007:0034a15": "[0034a15] 釋智越。姓鄭氏。南陽人也。少出家。早離塵",
    "T51n2067_007:0034a16": "俗。後到金陵。便值智者。北面投誠。授以禪",
    "T51n2067_007:0034a17": "法。深達五門。窮通六妙。誦法華經。萬有餘",
    "T51n2067_007:0034a18": "遍。瓶水自盈。經之力也。學徒雖眾。最居稱",
    "T51n2067_007:0034a19": "首。臨海露山精舍。巨有靈異。智者每令影響。",
    "T51n2067_007:0034a20": "晦跡已後。台山一眾。斯焉是屬。大業十二年",
    "T51n2067_007:0034a21": "十一月二十三日。寢疾經旬。右&#x8107;而卒。春秋",
    "T51n2067_007:0034a22": "七十四。臨終之日。山崩地動。境內道俗。咸",
    "T51n2067_007:0034a23": "所見聞。",
    "T51n2067_007:0034a24": "[0034a24] 釋僧朗。一名法朗。俗姓許氏。南陽人。年二",
    "T51n2067_007:0034a25": "十餘。欣欲出家。尋預剃落。&#x637F;止無定。多住",
    "T51n2067_007:0034a26": "鄂州。形貌與世殊。有奇相。飲噉同俗。為時共",
    "T51n2067_007:0034a27": "輕。常養一猴一犬。其狀偉大。皆黃赤色。不狎",
    "T51n2067_007:0034a28": "餘人。惟附於朗。日夕相隨。未曾捨離。若至食",
    "T51n2067_007:0034a29": "時。以木盂受食。朗噉飽已。餘者用餧。同器食",
    "T51n2067_007:0034b01": "訖。猴便取孟戴之。騎犬背上。先朗而行。人",
    "T51n2067_007:0034b02": "有奪者。輒為所咋。朗任犬盤遊。略無常度。陳",
    "T51n2067_007:0034b03": "末隋初。行於江嶺之表。章服&#x9E81;弊。威儀越序。",
    "T51n2067_007:0034b04": "杖策徒行。護養生命。時復讀誦諸經。偏以法",
    "T51n2067_007:0034b05": "華為志。素乏聲[口*(上/下)]。乃潔誓誦之。一坐七遍。如",
    "T51n2067_007:0034b06": "是不久。音韻諧暢。或如箏笛。或似風雷。縱任",
    "T51n2067_007:0034b07": "抑揚。文句明了。而脣吻不動。轉起喉中。傍人",
    "T51n2067_007:0034b08": "觀者。視聽皆失。其誦必以七數為期。乃至七",
    "T51n2067_007:0034b09": "十。七百。七千。逮于七萬。然臂&#x811A;及手甲。縮",
    "T51n2067_007:0034b10": "任懷。有若龜藏。時同肉聚。或往酒席。同諸",
    "T51n2067_007:0034b11": "醼飲。而嚼&#x564D;&#x732A;肉。不測其來。故世語云。法華",
    "T51n2067_007:0034b12": "朗。五處俱時縮。&#x732A;肉滿口腹。或復巡江洄泝。",
    "T51n2067_007:0034b13": "拱手舟中。猴犬在傍。都無艤棹。隨意所往。",
    "T51n2067_007:0034b14": "雖凌犯風波。瞬息之間。便達所在。大業末歲。",
    "T51n2067_007:0034b15": "猶未塵飛。而朗口惟唱賊。朝夕不息。官人懼",
    "T51n2067_007:0034b16": "以惑眾。遂幽而殺之。襄陽法琳。素與交遊。",
    "T51n2067_007:0034b17": "奉其遠度。因事而述。",
    "T51n2067_007:0034b18": "[0034b18] 釋玄秀。未詳氏族居貫。少出家。住黃州隨化",
    "T51n2067_007:0034b19": "寺。性清慎溫恭。為志常誦法華。每感微異。未",
    "T51n2067_007:0034b20": "以為怪。時屬炎暑。同友遂涼。遣召秀來。欲有",
    "T51n2067_007:0034b21": "談笑。既至房前。但見羽衛嚴肅。人馬偉大。怖",
    "T51n2067_007:0034b22": "而返告。同往共觀。如初不異。轉至後門。其徒",
    "T51n2067_007:0034b23": "彌盛。上望空中。填塞無際。多乘象馬。類雜鬼",
    "T51n2067_007:0034b24": "神。乃知其感通也。置而&#x5374;返。明晨慚謝。朋徒",
    "T51n2067_007:0034b25": "遂絕。秀專斯業。隋末終寺。",
    "T51n2067_007:0034b26": "[0034b26] 釋慧峙。未詳氏族。始興人也。少而道素。勤於",
    "T51n2067_007:0034b27": "聽習。誦法華經。凡三千餘遍。年二十三。正聽",
    "T51n2067_007:0034b28": "律。忽染時患。經涉數旬。乃夢有人將峙。到一",
    "T51n2067_007:0034b29": "所牆院。赤白一如官舍。入門即見貴人。形長",
    "T51n2067_007:0034c01": "八九尺。身著絳紺袍。戴烏紗帽。云。是閻羅",
    "T51n2067_007:0034c02": "王。王問。師作何德業。峙答云。少來誦法華經。",
    "T51n2067_007:0034c03": "王云。可誦。峙即覺昇一高座面向西。誦法華",
    "T51n2067_007:0034c04": "經第二卷。到譬喻品中譬如長者有一大宅",
    "T51n2067_007:0034c05": "便住。王即起云。法師還去。命二人送。一人姓",
    "T51n2067_007:0034c06": "陳。一人不記。送出到路側。將峙入一棘林中。",
    "T51n2067_007:0034c07": "斷峙身為兩段。人各捉一段。到河水邊洗之。",
    "T51n2067_007:0034c08": "竟仍擲過傍岸。因即醒悟。疾亦輕損。數日平",
    "T51n2067_007:0034c09": "復。即能聽誦。又年五十五時。身又染患。忽夢",
    "T51n2067_007:0034c10": "見在始興果心寺浮圖上立。有人推下云。乞",
    "T51n2067_007:0034c11": "汝八十餘年命。因即痊愈。到大業十三年。年",
    "T51n2067_007:0034c12": "八十二歲。後不知所終。",
    "T51n2067_007:0034c13": "[0034c13] 釋智業。俗姓揚氏。少小出家。住揚州長樂寺。",
    "T51n2067_007:0034c14": "精勤戒業。誦法華經。文句通利。猶若瀉瓶。隋",
    "T51n2067_007:0034c15": "大業末年。字文化及在揚州作逆。殺煬帝",
    "T51n2067_007:0034c16": "於宮闈。于時天下崩離百姓飢饉。居人波迸。",
    "T51n2067_007:0034c17": "米升萬錢。智業。時在別院。居一小屋。專誦不",
    "T51n2067_007:0034c18": "輟。遂餓死房中。無人收葬。此屋因復傾倒。智",
    "T51n2067_007:0034c19": "業屍骸。竟在其下。及義寧初。平定之後。其處",
    "T51n2067_007:0034c20": "忽生一莖蓮花。光色開敷。異常鮮麗。道俗驚",
    "T51n2067_007:0034c21": "嗟。莫知其故。時寺僧有耆舊者。乃悟曰。此",
    "T51n2067_007:0034c22": "地。曾有一僧。專誦法華。于時。既屬喪亂。於",
    "T51n2067_007:0034c23": "茲捨命。無人埋殯。骸骨在此。必是僧之靈也。",
    "T51n2067_007:0034c24": "乃尋堀花根。果得骸骨。其青蓮花。乃從髑髏",
    "T51n2067_007:0034c25": "中舌根下生。舌如生存。都不爛壞。寺眾。乃將",
    "T51n2067_007:0034c26": "舌及華上堂。鳴鐘集眾。為轉法華。其舌聞經。",
    "T51n2067_007:0034c27": "猶能振動。道俗聞之。觀者如堵。莫不嗟歎。",
    "T51n2067_007:0034c28": "咸發勝心矣。",
    "T51n2067_007:0034c29": "[0034c29] 隋并州人。高守節。家代信奉。而守節尤為精",
    "T51n2067_007:0035a01": "到。年十六七時。曾遊代都。道遇沙門。年可六",
    "T51n2067_007:0035a02": "十。自稱海雲。與之談敘。因謂曰。兒能誦經",
    "T51n2067_007:0035a03": "不。答曰。誠其本心。雲。即將向五臺。至一處。",
    "T51n2067_007:0035a04": "見三草屋。纔得容身。乃於中止。教誦法華經。",
    "T51n2067_007:0035a05": "在外乞求。給其衣食。節。屢見胡僧來至。與師",
    "T51n2067_007:0035a06": "言笑。終而歸去後。雲輒問曰。識向胡僧不。",
    "T51n2067_007:0035a07": "曰。不識。雲貌似戲言曰。是文殊師利菩薩。",
    "T51n2067_007:0035a08": "節。雖頻承此告。未悟其旨。後忽使節下山。就",
    "T51n2067_007:0035a09": "村取物。仍誡曰。夫女人者。眾惡之本。壞菩提",
    "T51n2067_007:0035a10": "道。破涅槃城。汝向人間。宜其深慎。節敬諾。",
    "T51n2067_007:0035a11": "受教下山。中路乃見一女人。年十四五。衣服",
    "T51n2067_007:0035a12": "鮮花。姿容雅麗。乘一白馬。直趣其前。扣頭向",
    "T51n2067_007:0035a13": "節曰。身有急患。要須下乘。馬好跳躍。制不",
    "T51n2067_007:0035a14": "自由。希君扶接。濟此微命。節遂念師言。竟不",
    "T51n2067_007:0035a15": "迴顧。女亦追尋數里。苦切其辭。節執志如初。",
    "T51n2067_007:0035a16": "俄而致失。既還本處。具陳其事。師曰。汝真丈",
    "T51n2067_007:0035a17": "夫矣。雖然。此是文殊師利菩薩。節尚不悟。猶",
    "T51n2067_007:0035a18": "謂戲言。然。於此誦經。凡歷三載。法華一部。",
    "T51n2067_007:0035a19": "甚得精淳。後聞長安度人。心希剃落。晨昏方",
    "T51n2067_007:0035a20": "便。諮師欲去。師云。汝誦得法華。大乘種子。",
    "T51n2067_007:0035a21": "今已成就。汝必欲去。當詢好師。此之一別。難",
    "T51n2067_007:0035a22": "重相見。汝京內可於禪定道場。依止臥倫禪",
    "T51n2067_007:0035a23": "師。節入京求度。不遂其心。乃往倫所。倫曰。",
    "T51n2067_007:0035a24": "汝從何來。答。從五臺山來。和尚。遣與師為弟",
    "T51n2067_007:0035a25": "子。倫曰。和尚名誰。答曰。名海雲。倫大驚歎",
    "T51n2067_007:0035a26": "曰。五臺山者。文殊所居。海雲比丘。即是華嚴",
    "T51n2067_007:0035a27": "經中善財童子。第三大善知識。汝何以棄此",
    "T51n2067_007:0035a28": "聖人。千劫萬劫。無由一遇。何其誤耶。節乃始",
    "T51n2067_007:0035a29": "悟由來。恨不碎其身骨。而愚情眷眷。猶希再",
    "T51n2067_007:0035b01": "&#x89A9;。遂辭倫返&#x8FF9;。日夜奔馳。及至故處。都無",
    "T51n2067_007:0035b02": "所見。"
}